#-*- mode: org; -*-
#+TITLE: 太上道德真經四子古道集解
#+DATE: 2011-05-31 15:51:52
#+PROPERTY: kxid KX045
#+PROPERTY: title 太上道德真經四子古道集解
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0684
#+PROPERTY: id JY046
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY046_01p001a>¶
* 太上道德眞經四子古道集解序¶
僕草澤無名之野人也素不以進取介意及冠之後酷嗜恬淡¶
之樂究丹經卜筮之術至於晚年讀古人書披閱諸子探賾聃¶
經之奥章章有旨可謂深矣遠矣因觀諸家解註言多放誕互¶
起異端朱紫殽亂殆越百家失其古道本眞良可歎也獨莊列¶
文庚四子之書迺老氏門人親授五千言教各著撰義與相同¶
其餘諸解紛紜肆辯徒以筆舌爲功虛无爲用了無所執又豈¶
可與四子同日而語哉僕昔隨仕嘗遊京都得參高道講師略¶
扣玄關盡爲空性之說不能述道之一二內省不疚深造其道¶
而自得欲以拯世欲之多蔽悼聖道之不行又恐膠疑泥惑之¶
<pb:CK-KZ_JY046_01p001b>¶
流飜起蜂喧之議故摭其四子引其眞經集爲一編以破雷同¶
之說因目之曰四子古道義又述經史疏十卷以相爲之表裏¶
今幸苟完是論非當恃其臆說不惟新當時聞見抑爲千古之¶
龜鑑也請好事君子幸無哂焉偃息之暇因援筆而直書之峕¶
大定十九年己亥𡻕元日古襄寇才質謹序¶
¶
¶
¶
¶
¶
¶
