#-*- mode: org; -*-
#+TITLE: 高上玉皇本行集經
#+DATE: 2011-05-31 15:59:49
#+PROPERTY: kxid KX084
#+PROPERTY: title 高上玉皇本行集經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0011
#+PROPERTY: id JY088
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY088_01p001a>¶
@fw重刋道藏輯要¶
* 高上玉皇本行集經¶
　　　　　　　　　　　　@by天樞上相(臣)張　良校正¶
三淸勅門下湛寂常道信擬議之至難恢漠神通豈形容之可¶
盡凡寓讚揚之語庸昭誘導之門諒一時聞聽之差殊致諸仙¶
流傳之舛異矧經世厯年之甚久故誦言作字之弗眞曷嫌魚¶
魯之成曾奚怪烏焉之爲馬不有諟證寍免乖訛肆申命於文¶
臣俾稽詳於聖典天樞上相張良宿專儒業今領樞司旣命壇¶
演化於南洲已出書度人於下界宜職討論之任倍隆參校之¶
功副人世之誦持示天書之藴奥悉令誤戾咸至完全於戲道¶
<pb:CK-KZ_JY088_01p001b>¶
本心傳妙悟實由於言外義因言顯進修當自於經中可倍加¶
審訂之思使無愧編修之寄并述參求之路誕彰造入之階庶¶
眞徒卽此以求玄俾善士由茲而得道反其澆薄還此淸湻俟¶
畢奏陳當憑頒下故茲詔諭切可遵承¶
(臣)良上言昨恭準¶
睿旨委(臣)良參詳審訂¶
玉皇尊經者(臣)良恭聞道妙難言豈在言語敷宣之悉經昭垂¶
教要先教彰演述之詳是理孔明在人皆喻第念格言之當理¶
無得而踰矧夫凡世之素承久則難變儻妄有一言之更革則¶
不免萬姓之持疑宜不易於舊章庶弗生於他議且恨庸才之¶
<pb:CK-KZ_JY088_01p002a>¶
孱暗難於聖典以參詳敢干鼎鑊之誅上布肝腸之懇(臣)良誠¶
惶誠恐稽首頓首重念(臣)良塵區微類濁世賤臣幸憑師匠之¶
陶鎔獲遂仙曹之升擢謬以疎愚之質輒司樞要之權夙夜以¶
思情誠交懼惟欲勉效於駑鈍求以苟逃於罪辜豈意睿慈特¶
頒明詔綸言温穆燠如春日之和玄旨雍容豈類秋霜之凛挈¶
校經之重任俾效拙於祕詮顧此昏庸孰堪任使況聖語曲盡¶
於至理而眞經久漬於凡心時若卒更民焉盡信深懼無知之¶
愚俗反萌不信之凡心或侮祕文將貽巨譴非但賤質有失職¶
之誚弗免寶文爲覆瓿之羞論至於斯事有可議(臣)愚欲望天¶
光燭暗睿鑒知濳體察下誠特蠲重任或乞更命英哲掄擇巨¶
<pb:CK-KZ_JY088_01p002b>¶
能畀之討論庶無擬議(臣)良祗膺玉旨敢布狂言實非上拂於¶
眷隆率以悉傾於意願罪當萬死恩望三淸切匃斷自宸衷播¶
告中外誓當勉揚(臣)職仰答寵光(臣)良干冐天威下情無任悚¶
慄戰懼之至稽首頓首謹具表奏聞伏候敕旨謹奏¶
三清再詔所奏備悉卿學貫百家道班列聖已領度人之職久¶
專出書之權眷彼南洲之民素佩名理之誨顧本行集經適有¶
於舛雜視下方黎庶各抱於迷疑肆議選掄特俾詳校宜祗膺¶
於前詔再恭奉於兹言毋忽謙辭仰副責任故再詔諭切可欽¶
承¶
(臣)良上言琅函積阜無非妙義之存寶蘊儲沙莫匪玄機之寓¶
<pb:CK-KZ_JY088_01p003a>¶
皆上聖憂人之切故祕言垂世之多雖千編萬軸不勝其繁然¶
隻字片言卽藴厥要苟解提綱而振領自然掘土而得金如或¶
見昧粗精識迷徼妙不啻隔紗而視日奚殊認鹿以爲牛直饒¶
辛苦百年勤勞一世竟未達穹玄之要妙豈能知混浩之機關¶
要須心外攝心眼中著眼咀味至眞之實忖惟太妙之根用能¶
勘破玄中之玄卓領寂中之寂是謂嚼得龍肝鳳髓脫兹俗質¶
凡軀自然昇入無形頓超有漏神飛金闕優游彌羅之天體合¶
玉京左右穹蒼之主恭惟¶
玉皇本行經者至眞眞體上聖聖機寓眞一之妙於紀述之餘¶
示解脫之門於讚揚之際辭意互攝理事交參言中包蓄於眞¶
<pb:CK-KZ_JY088_01p003b>¶
玄更無隱奥語內鋪舒於微妙蔑有緘藏味之者神洽太和誦¶
之者心離諸漏神功妙用廣博難量沖義靈機包羅無外第以¶
眾生障重凡類識迷言上求言不貫爲言之脈絡字間究字不¶
參訂字之根苗徒求本行之始終豈悟至言之紀極遂至謾貪¶
果報祗求立效之爲神獨畏憲章昧謂鮮殃之得徴聖典固彰¶
於異迹玄言本寓於眞機曷容卽粗以捨精宜勿著麤而離妙¶
然後脗合天尊之本旨默符玉帝之宸衷進趣修行頓遠濁惡¶
之世昇騰超證高陪清淨之儔斯可造清微天登光明殿不勞¶
玉帝妙音之再出獲詣天尊法門而泛游具六神通得大自在¶
斯乃始名於信受斯乃眞號於誦持苟或萬徧譊譊不究眞一¶
<pb:CK-KZ_JY088_01p004a>¶
之旨六根泛泛不投解脫之機是皆未可以仰酬天尊說經之¶
勞未可以仰獲玉帝護經之績更諮敬信之士倍加持奉之功¶
口誦心存如處玉光之內神交意晤如遊寶苑之中諦觀分身¶
合身之神通靜想應化應物之妙用湛然無累卓爾有憑卽乃¶
平步天宮列名聖籍(臣)良仰膺睿詔將讚寶經敬先敷露於鄙¶
言于以宣告於當世至如護持功德之說報應神驗之詳已具¶
成經不勞贅語若夫鋪張至理訂證誤文雖非謬才之可能幸¶
以温詔之所畀已嘗遜避弗許謙辭卽當刳剔此心審正于下¶
先作斯語肇闢于經庶畀來觀之人首認紀述之意(臣)良稽首¶
頓首拜手謹書¶
<pb:CK-KZ_JY088_01p004b>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p005a>¶
* 高上玉皇本行集經卷上¶
** 淸微天宮神通品第一¶
道言¶
元始天尊昔在淸微天中玉京金闕七寶玄苑玉皇宮殿昇光¶
明座與無鞅數眾宣說靈寶淸淨眞一不二法門¶
　右應運說法章並已詳校略無舛誤(臣)謹言曰大道之妙始¶
　於無始窮於無窮器形不可囿也見聞不可卽也三界有形¶
　欲造斯道將奚所自耶(臣)恭惟¶
　元始天尊知大道之高玄憫生靈之冥晦撫機應運大闡法¶
　門而示之俾三界生靈由是門求道庶乎茫然蠢動俱可以¶
<pb:CK-KZ_JY088_01p005b>¶
　卽夫清淨眞一之門而復至於虛無自然之域也結經眾眞¶
　將欲紀述天尊宣說法門之迹故述是章爲首雖然是經始¶
　終純紀玉帝神變生化之實而結經之眞乃直指爲宣說靈¶
　寶清淨眞一不二法門非靈機洞悟心印相符者疇克爾哉¶
　敬重宣化義以告來者伏乞上聖垂鑒云(臣)良謹言¶
是時¶
玉皇尊帝與諸眞聖(眞聖一本云天眞)飛天大聖無極神王靈童玉女¶
九千萬人淸齋建節侍在側焉¶
　右乘機與㑹章並已詳校略無舛誤(臣)謹言曰上聖之心一¶
　而不二上聖之迹同而不殊故天尊方卽七寶玄苑登光明¶
<pb:CK-KZ_JY088_01p006a>¶
　座爲欲說經未始出一玄言而有所詔召也乃蒙玉帝心默¶
　契遇與諸大聖㑹於不約豈非心一而不二迹同而不殊者¶
　哉深恐下方眾生未達斯理敢以是告伏乞上聖垂鑒(臣)良¶
　謹言¶
於是¶
玉帝知時欲至卽於㑹前舉六通力放大光明徧照諸天無極¶
梵刹一切境界皆大震動十方無極一切世界俱同瑠璃玻瓈¶
無有隔礙¶
　右知時放光章並已詳校略無舛誤(臣)謹言曰崇卑奠位遐¶
　邇殊方位奠方殊體勢斯異非有統一其應豈同恭惟¶
<pb:CK-KZ_JY088_01p006b>¶
　玉帝張主萬天總御諸地故於斯日特放光明照燭諸方震¶
　動一切俾夫含識俱起覺知乘際妙緣霑沐道貺然而神光¶
　妙義世舉未知敢泄玄機普施無量夫光明者卽道性也蠢¶
　動含生無一不具特以上聖則修鍊融混全乎至精蠢動含¶
　生則流蕩沈迷失其至寶故上聖至精之全則光色明耀含¶
　生至寶之失則沈墜暗冥上聖一以同有之道性運神變以¶
　燭之則彼同有道性之含生莫不警聳而動悟是以神光一¶
　發充滿法界而法界萬有莫不震動而警悟也以性合性妙¶
　用如斯學者以是求之伏乞上聖垂鑒(臣)良謹言¶
十方聖眾並乘五色瓊輪琅輿碧輦九色玄龍十絶羽葢麟舞¶
<pb:CK-KZ_JY088_01p007a>¶
鳳唱嘯歌嗈嗈靈妃散花金童揚煙讚謠洞章浮空而來¶
　右十方來集章並已詳校略無舛誤(臣)謹言曰以勢而論十¶
　方固殊以形而言萬聖亦異然而物我同體賢聖豈殊遠邇¶
　等觀方隅奚限天尊說經玉帝放光而十方之眾普皆來集¶
　理勢然也萬有生靈宜各知之(臣)良謹言¶
是時梵天一切金仙大乘菩薩四眾八部承斯光照皆乘碧霞¶
九靈流景飛雲玉輿慶霄四㑹三辰吐芳飛香八湊旋繞道前¶
雨眾妙花如雲而下徧覆會前¶
　右金仙普至章並已參校略無舛誤(臣)謹言曰道出于一教¶
　或有異出于一者宗也或有異者派也自派求宗異乃合一¶
<pb:CK-KZ_JY088_01p007b>¶
　又奚可差別哉今人世以道釋爲殊途不啻朱墨豈知道釋¶
　同乎一宗初無少異故天尊說經玉帝放光而金仙之眾並¶
　獲與會此葢聖眞同心道釋同宗也人世其知之(臣)良謹言¶
是時帝光徧照諸天下燭下方無極世界同玄都境凡彼人間¶
上近九天通接交連至親至邇時彼下方無極世界山陵坡坂¶
溝澗谿谷緬平如掌六合至邇三境非遼天寶臺殿星羅人間¶
瓊瑰羅列朗耀雲衢七寶欄楯以界道路玉樹仙花蒨璨珠寶¶
景秀丹田芝草覆綿時彼下方皆見諸天鈞天妙樂隨光旋轉¶
自然振響又復皆見鸞嘯鳳唱飛鳴應節龍戲麟盤翔舞天端¶
諸天寶花零亂散落徧滿道路¶
<pb:CK-KZ_JY088_01p008a>¶
　右光照下方章(臣)竊謂自天上而視人間則天上此也人間¶
　彼也今凡本云令此人間上近九天是彼此不辨又神光所¶
　燭自然上下貫通混融無際今凡本以令爲言者是强使之¶
　然非自然也謹更令此爲凡彼又時此下方亦謹更爲時彼¶
　至如凡本云又復令見鸞嘯鳳唱其間令字亦是强然今更¶
　令字爲皆字(臣)竊謂經乃天文非世所有緣天眞降世口授¶
　下方諸仙彼下方諸仙憶而筆之下仙自人世而言故多言¶
　此字或其間雜有不安之語是亦無足怪也(臣)今更之欲俾¶
　文義大正恐人世未知故詳述於此誦持之士毋或他疑(臣)¶
　謹言曰以鏡燭物有形者皆現以灰覆物不潔者皆鮮況以¶
<pb:CK-KZ_JY088_01p008b>¶
　上帝無礙平等神通之光照燭一切宜乎俯仰一如無彼此¶
　遠近之間也含生能體玉帝放光之事混物我一親疎等善¶
　惡蔑夷險俾此心光如玉帝無礙平等之光則心光之發殆¶
　脗符於帝光也事上求理初無誑誣有生其知之(臣)良謹言¶
是時凡聖駭異幽暗開光天人悅慶踊躍歡忻凡夫學士盡得¶
飛昇仰觀劫仞寶臺俯眄紫雲彌羅是諸世界一切人民咸臻¶
道氣白首面皺皆得化度紺髮朱顔少壯幼穉轉得形容光澤¶
美好苦惱痊平普蒙解脫安樂快然天下歌謠欣國太平¶
　右神通感效章(臣)竊見光照下方之後當卽覩效異之著今¶
　凡本中略有舛異致意義弗貫謹移是時二字於凡聖駭異¶
<pb:CK-KZ_JY088_01p009a>¶
　之上又人民旣至於安樂快然則天下斯至大治矣謹移天¶
　下歌謠欣國太平八字於安樂快然之下其餘神風遐著等¶
　語乃神化玄功著見於幽冥之際非特明及人間也故移置¶
　下章(臣)謹言曰幽顯雖殊理致不異以人間帝王德音之下¶
　則死者生罪者釋黜者復降者升尊者益榮顯者愈貴是特¶
　帝王恩澤之所加也況上帝神光之降是謂非常之恩則彼¶
　學者昇仙老者反壯少者皆强病者獲痊亦當然之理也含¶
　生宜勉奉聖眞勤希道學佇玉帝之覃恩焉道不負人聖有¶
　明訓其謹信之(臣)良謹言¶
當爾之時神風遐著萬氣揚津天震地裂枯骨更生沈尸飛魄¶
<pb:CK-KZ_JY088_01p009b>¶
皆起復形酆都鐵圍長夜九幽卽時破壞地獄眾生化生諸天¶
三惡道苦一切解脫時諸罪輩以斯光力得生十方諸大天宮¶
　右枯朽化生章(臣)竊謂神化道用及物雖均然亦不無遠近¶
　先後之叙故神光照世之效先及夫明明之人間然後及夫¶
　冥冥之諸類此自然之叙也舊凡本中所紀頗有不次(臣)今¶
　輒移當爾之時字冠於神風遐著之上次以酆都鐵圍等語¶
　接於皆起復形之下俾先後之叙不紊而旨意脈絡貫通庶¶
　乎不失曩日說經之時目見之實迹也又舊經中有生諸天¶
　已之語今亦削之(臣)謹言曰枯骨當朽沈尸當壞惡趣當囚¶
　此常理也然帝恩非常不可以常理論含生不可謂有惡有¶
<pb:CK-KZ_JY088_01p010a>¶
　過當有原宥生天之日而或萌僥倖之心倖心一生則反受¶
　幽囚也事有可畏故首爲言之然當復明枯起囚出之義夫¶
　罪趣之沈非本沈也蓋以含生積惡過重罪集故地獄之報¶
　有不容脫一受眞恩自宜超化矧逢玉帝放光之事恩宥非¶
　常則過惡盡釋如湯沃冰以其元始一靈乘陽光而上九天¶
　決非難事也若夫枯骨沈尸之生起則當假喻以明之夫鯽¶
　骨腐於泥得水而再活井萍燥於地得水亦復萌水特一物¶
　魚萍得之猶且若是矧上帝非常之恩乎且尸者人之化者¶
　也骨者尸之削者也骨乃尸尸乃人人受天地陰陽之氣而¶
　生焉可以骨而況物哉蓋骨者精之所化也今學人能鍊精¶
<pb:CK-KZ_JY088_01p010b>¶
　則精化爲金玉之丹而留形住世長生神仙彼骨乃精之化¶
　宜其有異於凡物也是以萬物得土則朞年而腐惟人之骨¶
　殖久入土而不化焉此由精之所化而然也故上聖慈悲有¶
　太陰鍊形之術吁不能度之於旣生而猶欲活之於已死其¶
　慈悲行願若此其至也哉今兹上帝放光俾囚脫尸起以至¶
　於枯骨更生則上聖好生之德將奚以報之也苟有少負羅¶
　酆鐵圍其可逃哉含生宜知之(臣)良謹言¶
爾時¶
玉皇卽分其身徧於十方諸大天宮令諸天宮自然化現白玉¶
爲京黄金爲闕七寶玄苑大光明殿具光明座幢節旛蓋異寶¶
<pb:CK-KZ_JY088_01p011a>¶
奇花徧布是處¶
　右分身化現章並已詳校略無舛誤(臣)謹言曰道體猶虛空¶
　空無所不有豈容限以一隅哉夫月現于空凡有水處影無¶
　不沈也雷震于天凡可聞處聲無不徹也玉帝妙道眞身譬¶
　之虛空無所不在豈雷與月之可比哉又豈待分之而後徧¶
　現諸天地哉然眾生眼根依物乃轉故玉帝揭示身相之分¶
　俾一切有情隨相瞻視攝念歸依佇聽妙法是以徧於諸天¶
　各現一相諸天之眾各爲景慕然後隨方說法普受萬靈吁¶
　知玉帝道身之一而不知其分則見有所膠而不融知玉帝¶
　道身之分而不知其一則識至於亂而無統是一非一是分¶
<pb:CK-KZ_JY088_01p011b>¶
　非分隱顯聚散冥寂玄通茲乃玉帝分現之微旨也含生其¶
　思之(臣)良謹言¶
爾時¶
玉皇卽以所分之身徧於是處白玉京中黄金闕內七寶玄苑¶
大光明殿光明座上普爲十方演說清淨解脫之道¶
　右分演妙道章並已詳校略無舛誤(臣)謹言曰濁世眾生不¶
　悟眞道是以七情六慾縱而不收萬過千愆積而不解地獄¶
　之報目瞑不逃豈意上帝之慈敷恩赦度俾之徑陟淨境快¶
　樂無涯然豈知積福生天福盡猶不免於復墜況承恩而生¶
　則生天之縁直以恩之所及也苟昧進修曷爲解脫玉帝聖¶
<pb:CK-KZ_JY088_01p012a>¶
　恩優渥猶欲終俾解脫故爲宣說清淨之道俾諸天人獲究¶
　竟之果吁慈澤混浩慈意深遠天人其可不勉自進趣以副¶
　玉帝接度之意乎人世眾生宜思玉帝赦度拯接苦趣之迹¶
　勉勉爲善勿自暴棄則帝恩之降殆不止若是也雖然是章¶
　載玉帝爲天人說清淨解脫之道而以下諸章並不見玉帝¶
　所說清淨解脫之語何也蓋玉帝以一切玉女侍衛而玉女¶
　眞身流香默寓清淨解脫之旨以至於諸趣承光覺悟及妙¶
　音宣演等事莫非清淨解脫之意是乃玉帝不言之言也結¶
　經諸眞默識是義直紀普爲十方演說清淨解脫之道吁識¶
　洞帝心見徹事外結經之眞其造妙通玄有如此者誠不可¶
<pb:CK-KZ_JY088_01p012b>¶
　思議也夫誦經之士其因兹而求之(臣)良謹言¶
時化¶
玉帝各以無量天眞大聖妙行眞人靈妃玉女侍列左右是諸¶
玉女顔容姝妙端嚴竒特天珍異寶¶
　謂天上之珍竒異之寶也舊本以天珍爲天眞今更正之¶
莊嚴身相言音清徹眾所樂聞如是諸女其身復出微妙解脫¶
自然之香是香芬馥周徧諸天¶
　舊本云能徧諸天夫玉女身香之出自然充滿法界若以能¶
　字加於徧字之上則能乃强然也今正其誤爲周字¶
極妙樂土及餘大地一切福處六道一切眾生¶
<pb:CK-KZ_JY088_01p013a>¶
　一本云能令六道一切眾生夫六道苦趣自然聞香初非强¶
　使聞之也今正其誤削此能令二字¶
聞是香者普蒙開度所謂天道人道魔道地獄道餓鬼道畜生¶
道¶
　舊本畜生道下有當此已後四字夫玉女出香六道於當時¶
　得聞初非在此以後也神仙口傳紀錄有誤今削當此已後¶
　四字¶
若諸天道一切天人或有能聞是此香者五衰四相永得滅除¶
轉增天福若諸人道王臣兆庶或有能聞是此香者卽得人天¶
長夀之樂身或滅度及得脫殻尸解之道若諸魔道一切諸魔¶
<pb:CK-KZ_JY088_01p013b>¶
或有能聞是此香者安處天宫鬬戰之苦各得休息若諸地獄¶
道一切眾生或有能聞是此香者離地獄苦得淨土樂若諸餓¶
鬼道一切餓鬼等¶
　舊本云一切餓鬼神等(臣)竊謂神趣雖有亦墮餓鬼道者然¶
　旣墮鬼趣卽是鬼矣今著神字似礙神祇之神謹削此一字¶
或有能聞是此香者卽得飽滿無饑渴惱若諸畜生道一切畜¶
生¶
　舊本云一切眾生前地獄言眾生今此畜生道之下當作畜¶
　生今有間别故易眾字爲畜字¶
或有能聞是此香者脫畜生苦得智慧樂¶
<pb:CK-KZ_JY088_01p014a>¶
　右聞香解脫章並已詳校更正訖(臣)謹言曰理之常者眾人¶
　之所共知理之異者雖賢哲亦或未悟也(臣)於聞香解脫章¶
　敢悉鄙見以告人世云(臣)竊見玉帝於七寶玄苑放光之初¶
　下方人民地獄苦趣並承光照已皆生天矣今經於玉帝分¶
　身普現之後復載玉帝分現之時以諸大聖玉女侍衞又載¶
　玉女身香徧於是處而六道眾生聞香者莫不解脫世人之¶
　疑謂人民苦趣旣以帝光而生天則生天之事是帝光之效¶
　也奚與於玉女之身香乎吁此疑議非人世之罪也蓋事出¶
　於常理之外有不容不疑奚足怪哉(臣)謹明之以釋世人之¶
　惑恭惟天尊今兹說經正爲欲發明清淨之法門也夫女人¶
<pb:CK-KZ_JY088_01p014b>¶
　之身純陰之質也惟其純陰故常與不淨爲鄰惟其鄰於不¶
　淨故其身鮮有芬馥之致乃今一切玉女能與玉帝行解見¶
　識等並同清淨故其身雖純陰鄰於不淨而微妙解脫自然¶
　之香乃出於其身譬之世人處於濁惡苟能俾心見識行等¶
　悉處淨鄉則異香之微妙解脫亦當生於其身也此經專以¶
　清淨眞一解脫爲主故結經眾眞專紀玉女身香一事發明¶
　妙旨雖然香雖名香要當以理論不可著物而言也凡人之¶
　身苟無過無咎知道悟眞凡出一言行一行爲眾人之所欣¶
　羨讚歎則亦猶玉女之身不濁不穢有微妙解脫之香爲諸¶
　天福處之所聞玉女譬之則濁身也香譬之則我之言行也¶
<pb:CK-KZ_JY088_01p015a>¶
　香徧於諸天福處譬之則言行發見於千里之外也六道聞¶
　香而解脫譬之善言善行見用於世而利益於人物也此乃¶
　修行之徑含生其味而行之妄揣若兹言略意窒仰惟上聖¶
　鑒之人世信之(臣)良謹言¶
爾時諸生天罪眾旣得生是勝天宮已緣承慈光攝受之故便¶
自覺悟各各明了罪福因緣與諸眷屬作天伎樂來詣帝前是¶
諸眾等各各含悲俱發聲言前後經千劫萬劫不見三光常處¶
黑闇三惡道中多受苦惱伏蒙¶
上帝方便放光愍救我等皆生天上是諸惡業悉皆滅盡無諸¶
繫滯皆得往生仰朝¶
<pb:CK-KZ_JY088_01p015b>¶
上帝各到道前是諸生天一切罪眾說是語已稽首復位¶
　右承光覺悟章並已參校略無舛誤(臣)謹言曰眾生障重業¶
　識昏迷積惡累愆至墮地獄彼時雖悔將何及哉一旦忽受¶
　天恩非但得脫苦趣且獲徑生天宮此之幸會億載一逢事¶
　出望外其喜豈有涯際哉今雖離苦得樂實爲慶幸然不若¶
　在世之日直累善緣徑升樂地之爲愈也世之眾生當勤種¶
　善果勤求眞道毋俾旣墮地獄方覬天恩以求解脫縱使天¶
　恩果得則此身已受眾苦殊爲可痛念也眾生宜思之(臣)良¶
　謹言¶
爾時¶
<pb:CK-KZ_JY088_01p016a>¶
玉帝出大妙音普告十方諸天聖眾汝等諦聽此諸罪輩曠劫¶
以來縱無明性造十惡業六塵徧染三業縈纏肆意任心曾無¶
覺悟陰罪陽過日積月深背道違眞順邪棄正舉心運念動結¶
愆尤遂使命過之後身落三途不得解脫若非今日遇是法筵¶
何由出離¶
　右妙音開度章並已詳校略無舛誤惟是舊本妙音一章係¶
　在移接天人之後(臣)伏見玉帝分現之後六道聞香解脫承¶
　光覺悟各了宿緣於是玉帝乃出妙音再𡸁重訓以堅修進¶
　然後移接天人同現元始舊本以上眞降傳下仙紀錄次序¶
　頗紊(臣)今輒行遷證庶獲貫穿(臣)謹言曰臣嘗聞之經曰生¶
<pb:CK-KZ_JY088_01p016b>¶
　我者神殺我者心故嘗詳味妙義然後知心之爲用其爲害¶
　與利不可勝言也夫人生之初特神之寓未嘗有是心也迨¶
　夫四大混合神凝爲心心以神寓卽爲離本矣心爲離本而¶
　心又生念一念旣著則百爲以生百爲旣生則萬罪萬善於¶
　是發萌矣是以斯念之起適於善者則功德以成適於惡者¶
　則罪惡以就此無他一心之生故也今觀六趣之墜初非係¶
　於别法之導指特在舉心運念之不純故愆尤之結以至於¶
　三塗久墮不獲超離若夫三業之縈六塵之染初非離於一¶
　心之生一念之起也玉帝誕敷弘恩接度諸趣深恐諸趣承¶
　恩超離根念未固不能進修特出妙音爲明沈淪之自俾六¶
<pb:CK-KZ_JY088_01p017a>¶
　趣灼識大本不復迷沈是皆慈意恢洪故屑屑不厭也俗世¶
　人民當卽帝之妙音堅持禁戒勿俾干犯則升天證果不啻¶
　反掌如或慢忽自縱有拂妙音之戒則沈落苦海將猶立板¶
　而走丸不可復反也毋謂帝恩之渥常可得之(臣)良謹言¶
爾時諸天化身¶
上帝卽以神通不動其所移接天人皆令得至清微天宫玉清¶
聖境元始㑹下是諸眾等不覺不知是時天尊眾㑹見是十方¶
玉帝化身普皆來集天尊㑹前如無邊明鏡照諸影像互相容¶
入時諸大眾稽首瞻仰上帝化身聖中最尊增長清信益加志¶
樂心無退轉起大堅固時諸天人邇得生天忽覩天尊勝會道¶
<pb:CK-KZ_JY088_01p017b>¶
場清淨第一無爲功德之所莊嚴踴躍歡喜一時作禮歎未曾¶
有¶
　右移接天人章並已參校略無舛誤(臣)謹言曰法性平等廣¶
　大無量增之不益削之不欠近之不邇遠之不遐曰聖曰眞¶
　曰天曰人初未嘗有異也奈何眾生具體離本去原毫釐一¶
　差千里之謬是以崇卑頓異凡聖迥殊彼此相窺億萬有間¶
　今玉帝覃恩度移苦趣皆俾超昇雖妙音之出爲明罪本旣¶
　詳且盡然猶慮諸趣未體法性之妙故現異境示以法性無¶
　礙之實故不動其所移接天人俾至元始㑹下自諸天而觀¶
　則元始之㑹遠在極尊之域自元始會下而觀則諸天之境¶
<pb:CK-KZ_JY088_01p018a>¶
　亦遠在至卑之地今玉帝不動其所俾諸天元始之境如指¶
　掌中瞭然在目豈非法性妙用天人一理崇卑一致哉修學¶
　之士宜卽移接一章參味玄奥則性中天地心內聖凡和㑹¶
　混融廣博無礙是不特下仙修證之比也道不負人宜加勤¶
　焉(臣)良謹言¶
爾時十方諸化¶
玉皇俱復一體從法席起向北長跪¶
天尊言曰往昔去世有國名號光嚴妙樂其國王者名曰淨德¶
時王有后名寶月光其王無嗣帝因一日作是思惟我今將老¶
而無太子身或崩滅社稷九廟委付何人作是念已卽便敕下¶
<pb:CK-KZ_JY088_01p018b>¶
詔諸道眾於諸宮殿依諸科教懸諸旙蓋清淨嚴潔廣陳供養¶
六時行道徧禱眞聖已經半載不退初心忽夜寶月光皇后夢¶
太上道君與諸至眞金姿玉質清淨之儔駕五色龍輿擁耀景¶
旌蔭明霞蓋是時太上道君安坐龍輿抱一嬰兒身諸毛孔放¶
百億光照諸宫殿作百寶色幢節前導浮空而來是時皇后心¶
生歡喜恭敬接禮長跪道前白道君言今王無嗣願乞此子爲¶
社稷主伏願慈悲哀愍聽許爾時道君答皇后言願特賜汝是¶
時皇后禮謝道君而乃收之皇后收已便從夢歸覺而有孕懷¶
胎一年於丙午𡻕正月九日午時誕於王宫當生之時身寶光¶
燄充滿王國色相妙好觀者無厭幼而敏慧長而慈善於其國¶
<pb:CK-KZ_JY088_01p019a>¶
中所有庫藏一切財寶盡將散施窮乏困苦鰥寡孤獨無所依¶
怙饑饉癃殘一切眾生仁愛和遜歌謠有道化及遐方天下仰¶
從歸仁太子父王加慶當爾之後王忽告崩太子治政俯念浮¶
生告敕大臣嗣位有道遂捨其國於普明香嚴山中修道功成¶
超度過是劫已厯八百劫身常捨其國爲羣生故割愛學道於¶
此後經八百劫行藥治病拯救眾生令其安樂此劫盡已又厯¶
八百劫廣行方便啟諸道藏演說靈章恢宣正化敷揚神功助¶
國救人自幽及顯過此已後再厯八百劫亡身殞命行忍辱故¶
捨已血肉如是修行三千二百劫始證金仙號曰清淨自然覺¶
王如來教諸菩薩頓悟大乘正宗漸入虛無妙道如是修行又¶
<pb:CK-KZ_JY088_01p019b>¶
經億劫始證¶
玉帝說是語已法筵清眾異口同聲歎未曾有¶
　右化生本行章並已參校略無舛誤(臣)謹言曰無上大因縁¶
　大功德自無始以來未有如玉帝化身一事也天尊爲是因¶
　縁功德特建微妙道場顯示三界是以先俾玉帝放光現大¶
　神化然後敷宣祕密詳述化生本行故玉帝於移接天人之¶
　後自分而合返本還元現無上道身上朝元始朝謁之時初¶
　未嘗出一語以白天尊也天尊玉帝心光混融非一非二故¶
　玉帝北向跪奉朝儀而金口妙言卽宣本行自今觀之以帝¶
　身而分現諸天卽眞一應化也以分現諸身而合爲一體卽¶
<pb:CK-KZ_JY088_01p020a>¶
　眞一不動也天尊建微妙道場是欲宣演大因縁功德也金¶
　口宣演化生本行是欲俾三界萬生知玉帝因縁功德之大¶
　而倣傚進修也眞一不二法門卽此是也淸浄解脫之道亦¶
　此是也含生宜觀玉帝化生修累之事而勉建無上之玄功¶
　則功德巍巍也又觀玉帝自一而分自分而一則可以造眞¶
　一不二之門而成無上道也儻能不憚辛苦自一時以至於¶
　四時自一年以至於百年自一生以至於多生自一劫以至¶
　於億劫堅勤不退則凡身濁質離垢成眞大彌羅天當爲汝¶
　鋪張分位俾汝登證也列侍三境進事玉帝又奚難矣哉含¶
　生及修行之士宜諦思之(臣)良謹言¶
<pb:CK-KZ_JY088_01p020b>¶
爾時眾中有一玉女名曰夜光從座而起嚴整衣冠從容雅步¶
長跪道前白天尊言臣宿昔何幸仰侍御前親奉供養已經億¶
劫三清境界金闕玉京寂淡逍遙快樂自在嬉遊聖域餐聽法¶
音未曾見此希有之事不審向來光內所現十方諸天變現聖¶
境皆有¶
上帝應化法身天眞大聖妙行眞人靈妃玉女以爲侍衛是諸¶
玉女相貌端嚴形體姝妙無與等者復蒙¶
上帝神通移接今皆普集在清微天未審今此玉女以何因緣¶
得證如是無上色身思惟聖慈示以未悟爾時¶
天尊謂夜光玉女言汝固初入聖流雖有智慧未能明了此諸¶
<pb:CK-KZ_JY088_01p021a>¶
玉女乃自往昔無量劫中修諸妙行具解脫門同清淨信同清¶
淨解同清淨念同清淨行同清淨身同清淨心同清淨意同清¶
淨果同清淨報同大慈心同大悲心覆護眾生如母撫念愛於¶
赤子奉戒專一冥心大道清齋弘誓千萬劫中尊奉¶
玉帝此諸玉女非實是女皆天至眞爲度羣生現玉女身是故¶
身色神通智慧隱顯變化與帝同焉爾時夜光聞是說已心得¶
開悟稽首歡喜默然復位¶
　右玉女妙行章並已參校略無舛誤(臣)謹言曰諺云人不知¶
　身爲聖馬不知身爲龍誠哉是言也夫玉女之身純陰之質¶
　也純陰近乎濁宜乎進修之難於清淨也今玉女以其修諸¶
<pb:CK-KZ_JY088_01p021b>¶
　妙行遂能具解脫門夫所謂具云者無所不解脫也然原其¶
　所以具解脫門之自則始於修諸妙行而妙行之修又根本¶
　於大慈大悲之心與夫所信所解曰念曰行曰身曰心曰意¶
　並由清淨故其果其報莫不清淨以至於解脫之具焉吁玉¶
　女陰濁之身能慈悲清淨修諸妙行而能至於解脫仰侍玉¶
　帝且又身色神通智慧隱顯變化與帝一同甚而至於俾六¶
　道苦趣聞其身香而亦臻解脫則妙行之修其功德果報一¶
　何崇大廣博也哉斯世之人凡受中稟氣皆自元始初未嘗¶
　異於玉女也苟能修諸妙行俾與玉女不異則後之起證又¶
　焉與玉女異哉含生宜黽勉倣此而修之若夫前章言玉帝¶
<pb:CK-KZ_JY088_01p022a>¶
　爲十方之眾演說清淨解脫之道卽此是也玉帝有不言之¶
　言并宜思之(臣)良謹言¶
爾時高虛清明天主與諸天眷屬馭八景鸞輿蔭九光寶蓋奏玄¶
歌妙樂詠無量洞章散天寶花噴天眞香飛步遊空來詣道前¶
承¶
天尊上帝威神之力是諸寶花卽於空中化一寶蓋蔭覆大眾¶
無不周徧是時高虛清明天主見此希有稽首長跪白¶
天尊上帝言賤臣懈怠後會法筵今日吉慶興此法橋幽顯凡¶
聖普霑聖澤放大光明現希有相上照諸天四梵六慾一切樂¶
土諸眞聖眾覩此光明皆悉雲集下照十方無極世界同玄都¶
<pb:CK-KZ_JY088_01p022b>¶
境近接九天靈風奏樂宮商相和激朗雲庭皆成洞章一切眾¶
生咸臻道化酆都鐵圍長夜九幽一切地獄受苦眾生盡承光¶
力皆生諸天得受快樂令臣所散天寶竒花旋結成蓋徧覆大¶
眾盡承斯光威神之力臣等千劫良因九天運會皇道蕩蕩正¶
法興隆今日大吉咸仰玄功是時高虛清明天主以讚上帝曰¶
金闕玄穹祖　高上玉皇尊　妙相冠諸天　慈光燭三界¶
眞聖妙道師　天人依仗師　大乘𡸁法語　眞一指迷徒¶
功德若虛空　讚揚無窮盡¶
是穹蒼主浩劫之尊妙見妙知無等無倫湛寂眞淨杳亡杳存¶
上聖上靈大神通光明藏大丈夫開化人天教道無窮大慈大¶
<pb:CK-KZ_JY088_01p023a>¶
悲流煥法輪爲度羣生是號¶
玉皇穹蒼眞老妙圓清淨智慧辯才至道至尊開度眾生故演¶
是光¶
　右天主讚仰章並已參校略無舛誤(臣)謹言曰玉帝功德之¶
　大言辭不可讚也譬喻不可盡也雖以塵沙界中無量天人¶
　身具萬舌美之讚之皆不可窮況以一人之舌讚美之哉今¶
　高虛清明天主以偈讚歎是蓋恐三界萬生猶有未知玉帝¶
　之功德者也模倣陰陽之眞形繪畫日月之神光雖良工決¶
　不可以用其巧矧帝之功德崇大廣博容可言揚哉雖然天¶
　主之偈美則美矣至則至矣　猶未足以形容帝德之萬一¶
<pb:CK-KZ_JY088_01p023b>¶
　矣然天主之意蓋欲託此而啓金口無盡之言故偈頌稱讚¶
　不辭縷複天尊察知其誠故於後章繼有聖訓云(臣)良謹言¶
爾時高虛清明天主說偈讚歎已¶
天尊普告四眾云是帝身卽道身也非常體也是無量功德之¶
身是清淨自然之身是神明堅固不壞眞空無上法身威靈恢¶
廓名聲周徧無幽不開神竒堂堂難可稱焉是帝非有爲功德¶
之所熏修而帝昔雖下生人間多劫行化示大神通而身清淨¶
未嘗不在金闕分身變化應現隨方利濟羣生超昇道岸普𡸁¶
教法開悟後人依教奉行登眞成道以斯功德之所莊嚴是故¶
光明常充諸天神智妙達莫可度量是身光明皆具妙號所謂¶
<pb:CK-KZ_JY088_01p024a>¶
大神通光大慈悲光大喜捨光大忍辱光大平等光大柔和光¶
大自在光大利益光大如意光大智慧光大吉祥光大解脫光¶
大歸依光大功德光大圓滿光大無礙光無能勝光是故汝等¶
欲見是帝乃不可得者縁以汝等尚於身口不捨結習煩惱行¶
業由是障故不能得覩是帝慈顔吾今爲汝法㑹眾等宣示斷¶
障之法汝等大眾各宜奉行時諸大眾不勝喜躍各於至尊几¶
前稽首作禮俱欲願聞¶
天尊言曰斷障之法當生大慧無起疑惑無起貪嗔無起淫慾¶
無起嫉妬無起殺害無起凡情無起凡思無起貪妬無起聲色¶
無起是非無起憎愛無起分别無起高慢無起執著凝神澄慮¶
<pb:CK-KZ_JY088_01p024b>¶
萬神調伏心若太虛內外貞白無所不容無所不納無令外邪¶
亂其至道牽失眞宗敗其靈根盜其至寶致爾萬劫永墮凡流¶
透入俗網萬魔來攻百千萬劫不聞妙法鬼神執誅從生入死¶
是故汝等應當志心善護眞宗無令喪失如前所說如是諸障¶
汝等各各當除斷之身得清淨超度諸難是名道寶持法棟梁¶
更當修奉是此經典如近是帝生尊重心著想尊容稱揚名號¶
然後汝等得覩慈顔咸蒙護度普聞妙法親奉供養永無流轉¶
是時四眾聞已歡喜歎未曾有¶
　右𡸁教斷障章並已參校略無舛誤(臣)謹言曰經者徑也修¶
　行之路也凡人奉經有二法門一曰口誦一曰心持口誦者¶
<pb:CK-KZ_JY088_01p025a>¶
　謂以口業稱揚也心持者謂以意業遵行也口誦者當以心¶
　持爲本心持者當以口誦爲先心口相資功德乃就舉一廢¶
　一功德不成故經中合言誦持也誦而不持是言譊譊而心¶
　無益也持而不誦是心雖動而意不達也是必二者並舉事¶
　乃成焉此誦持之說也若夫誦持玉帝之經是當遵行帝之¶
　功德倣慕帝之修證而後可也遵行倣慕有五法門一曰尊¶
　重景慕二曰懴斷障業三曰積功利濟四曰含容明通五曰¶
　眞一變化所謂尊重景慕者經中所謂著想尊容造帝形像¶
　稱揚名號誦念經訓是也所謂懴斷障業者經中所謂斷障¶
　之法備載諸說是也積功利濟者經中所謂分身變化利濟¶
<pb:CK-KZ_JY088_01p025b>¶
　人間敷揚教法等是也含容明通者經中所謂心若太虛無¶
　所不容無所不納慈悲方便是也眞一變化者經中所謂而¶
　身清淨常在金闕應現隨方是也人能按是五門勤而行之¶
　當證大彌羅天神仙之位行之三年萬神敬仰羣魔朿形行¶
　之十年十方奉事神昇玉清行之二紀功滿德就身騰玉清¶
　旣登玉清乃證三身三身者經中所謂無量功德之身清淨¶
　自然之身神明堅固不壞眞空無上法身也修學之士誦經¶
　之人宜味吾言而行之如口誦是經身犯諸戒經中妙音及¶
　斷障之法也則報應神驗品中具載其報學士誦人宜畏之¶
　敬之(臣)良謹言¶
<pb:CK-KZ_JY088_01p026a>¶
#+PROPERTY: JUAN 002
<pb:CK-KZ_JY088_01p026a>¶
* 高上玉皇本行集經卷中¶
** 太上大光明圓滿大神咒品第二¶
爾時天地始祖五老上帝稽首長跪白¶
天尊言伏聞¶
高上玉皇慈念蒼生普放神光照燭法界六凡四聖普叨道蔭¶
竊以凡夫短景劫運將終正道宜行以濟兆民使修眞之子有¶
期輕舉末代烝民俱獲夀考自昔元始洞玄靈寶赤書玉篇眞¶
文生於元始之先空洞之中天地未根日月未光幽幽冥冥無¶
祖無宗無氣無象無色無名無形無緒無音無聲混沌太無靈¶
文晻曖乍存乍亡二儀待之以分太陽待之以明靈圖革運玄¶
<pb:CK-KZ_JY088_01p026b>¶
象推遷乘機應運於是存焉¶
玉帝授臣靈寶祕篆大不可思議神咒故天地得之而分判三¶
景得之而發光靈文鬱秀洞映上清發乎始青之天而色無定¶
方支勢曲折不可尋詳元始鍊之於洞陽之館冶之於流火之¶
庭鮮其正文瑩發光芒洞陽炁赤故號赤書靈圖旣煥萬帝朝¶
眞飛空步虛旋行上宮燒香散花口詠靈章是時天降十二玄¶
瑞地發二十四應上慶九天之靈奥讚三天之寶明神風旣鼓¶
皇道咸暢元始登命太眞按筆玉妃拂筵鑄金爲簡刻書玉篇¶
五老掌籙祕於九天靈都之館玉女典香太華執巾玉童侍衞¶
玉陛朝軒九天上書非鬼神所聞故天寶之以致浮地袐之以¶
<pb:CK-KZ_JY088_01p027a>¶
致安五帝掌之以得鎭三光乘之以高明上聖奉之以致神高¶
尊掌之以致眞五嶽從之以得靈天子得之以致治國祚享之¶
以太平實靈文之妙德乃天地之玄根威靈恢廓普加無窮蕩¶
蕩大化爲神明之宗其量莫測巍巍乎太空明眞有格今當以¶
行是時元始革運玄象開圖靈文鬱秀神表五方分判天地開¶
化萬靈此大宗之業可得暫披於靈韞乎今皇道敷暢澤被十¶
方仰觀劫運眞風宜行臣私心實欲使靈蔭八遐風灑蘭林寒¶
條仰希華陽之繁朽骸蒙受靈奥之津仰對元慈下伸丹懇惟¶
願哀憫撫念蒼生不審靈寶玉篇眞文可得見授下教於未聞¶
者乎於是¶
<pb:CK-KZ_JY088_01p027b>¶
元始天尊撫几高抗凝眞遐想觀時已至普謂時會一切眞聖¶
論定陰陽推數劫㑹移校河源檢錄天度選擇種人指拈太無¶
嘯朗九玄永無開聽於陳辭有若閉礙求眞之路是時五老上¶
帝啟問不已良久¶
元始天尊乃𡸁盼眥之容慨爾歎曰惟乎深哉子今所扣豈不¶
遠乎此元始靈寶之玄根空洞自然之眞文生天立地開化神¶
明施鎭五嶽安國康民靈寶玄妙爲萬物之尊天發玄瑞靈應¶
自然今三天盭運六天道行雜法開化當有三萬六千種道以¶
惑來者之心此法運訖三龍之後庚子之年雜氣普消諸天慶¶
㑹吾眞道乃行今且可相付當錄於上館未得行於下世玄科¶
<pb:CK-KZ_JY088_01p028a>¶
有禁不得便傳子可詣靈都紫微上宮視天音於金格取俯仰¶
於神王然後當使得備天文以總御元始之天也於是五老上¶
帝與諸眞聖清香執戒徘徊雲路嘯命十天上詣上清太玄玉¶
都寒靈丹殿紫微上宮受俯仰之格乃知天眞貴重難可卽聞¶
還乃更詣¶
元始天尊諮以禁戒之儀遜謝不逮是時天尊慈顔愍喻靈關¶
廓開登命五老上帝開洞陽玉館披九光八色之韞雲錦之囊¶
出元始靈寶赤書玉篇眞文金書玉篆微妙袐密運御乾坤大¶
光明圓滿大神咒玉章以付五老上帝及諸眞聖使依玄科按¶
法以傳¶
<pb:CK-KZ_JY088_01p028b>¶
　(臣)謹言曰(臣)竊見五太未兆之初二氣未始判也萬類未始¶
　形也恭惟¶
　元始上帝凝道炁於混茫列眞書於杳漠神風交扇二氣乃¶
　分二氣旣分萬類乃兆然後降已凝之道炁錫已列之眞書¶
　寓爲河洛之文以立人道以治三才已凝之道炁已列之眞¶
　書卽今世間所謂眞文靈符者是也然眞文之大者以之判¶
　天地以之運陰陽山河之流峙人物之生成皆眞文之所爲¶
　也是乃造化之機緘天地之神用兹未始傳於下世也惟度¶
　人弭災制魔之篆今見於世焉卽神咒品中諸品咒文是也¶
　但經之行世傳於上眞受於下仙傳之者非一眞受之者非¶
<pb:CK-KZ_JY088_01p029a>¶
　一人故語言之詳略意義之精粗間有可得而議者焉如神¶
　咒品唘關之文或詳或畧或言有未倫或意有弗貫世之誦¶
　者每每致疑(臣)仰奉玉音謬職參校欲行裁益深自憂虞葢¶
　恐裁益之文旣行而世間念誦之疑轉熾輒從舊本畧證乖¶
　譌其他意義之失貫辭語之未倫俱不敢議惟世間之經其¶
　畧者恐包括之未盡其詳者頗終始之周密敢潔詳者一本¶
　爲正俾人世卽此而誦持焉(臣)良謹言¶
是時東方安寶華林青靈始老蒼帝所受神咒誥命¶
東方九炁　始皇青天　碧霞鬱壘　中有老人　總校圖籙¶
攝炁舉仙¶
<pb:CK-KZ_JY088_01p029b>¶
¶
¶
¶
¶
¶
¶
¶
¶
　右篆是前二十四字青帝祕文書于九天元臺主召九天上¶
　帝校神仙圖籙¶
<pb:CK-KZ_JY088_01p030a>¶
嵗星輔肝　角亢鎭眞　氐房心尾　四景迴旋　箕主七辰¶
正斗明輪　承炁捕非　掃除災羣¶
¶
¶
¶
¶
¶
¶
¶
¶
<pb:CK-KZ_JY088_01p030b>¶
¶
¶
¶
¶
　右篆是前三十二字祕文書于紫微宮東華殿主召星官正¶
　天分度¶
東山神咒　攝召九天　赤書符命　制會酆山　朿魔送鬼¶
所誅無蠲　悉詣木宮　敢有稽延¶
¶
¶
<pb:CK-KZ_JY088_01p031a>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p031b>¶
　右篆是前三十二字祕文書于東華玄靈之館主攝鬼魔正¶
　九天炁¶
下制東河　溟海水神　大劫洪災　蛟龍負身　水府開道¶
通徑百千　上帝赤文　風火無間¶
¶
¶
¶
¶
¶
¶
<pb:CK-KZ_JY088_01p032a>¶
¶
¶
¶
¶
¶
¶
　右篆是前三十二字祕文書于九天東北玉闕丹臺主攝東¶
　海水帝大劫洪災召蛟龍及水神事(欲免水災用黃書此字于青紙上別咒投水中¶
　解難也)¶
右東方九炁靈寶玉篇眞文合一百二十字皆太上無上大光¶
<pb:CK-KZ_JY088_01p032b>¶
明圓滿大神咒空洞自然之書一名生神寶眞洞玄章一名東¶
山神咒一名青帝八威策文¶
　　東方青帝符(靈寶九炁天文化生赤帝炁三天九眞太空尊神)¶
¶
¶
¶
¶
¶
¶
¶
<pb:CK-KZ_JY088_01p033a>¶
　右少陽之炁化生太陽三炁丹天主小劫巳大劫午運周赤¶
　帝行佩此文得度其災符文如前當依此以朱筆書于青繒¶
　九寸上¶
¶
¶
¶
¶
¶
東方安寶華林青靈始老蒼帝符命¶
日月以定　山林以開　三天大慶　羣眞徘徊¶
<pb:CK-KZ_JY088_01p033b>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p034a>¶
　右元陽之炁生九炁青天寶東方青帝治九九八十一周則¶
　九天之炁交爲大劫更始佩此文則與運推移得度洪災當¶
　以青筆書文白繒上¶
¶
¶
¶
¶
¶
¶
¶
<pb:CK-KZ_JY088_01p034b>¶
　　元始青帝眞符(召直符區更生守靈寶天文道士吞之靈炁鎮肝生青精寶華九葉神爲役使通靈¶
　　致神仙直符區更生無上大眞)¶
¶
¶
¶
¶
¶
¶
¶
¶
<pb:CK-KZ_JY088_01p035a>¶
　右上始天光文出青帝眞文篇以安東方九炁之天青帝受¶
　此文以鎭東嶽封一通藏九靈洞室四萬劫一開修眞之子¶
　命屬東嶽青書絳繒佩身并本命日朱書向東服之九枚直¶
　符吏區更生隨符入腹肝臟之中九年皆生青精寶華九重¶
　光映于形外又當青書絳繒內神杖次黑帝上節中青衣玉¶
　女九人侍衞勿致不精當有考吏(修眞之子佩服前符篆東向叩齒九通想青炁入肝¶
　中生九重華光徹映項後書符置前乃咒曰)¶
元上青精　九炁大靈　神光遐散　流映東青　華景鬱勃¶
灌我身形　宮府安鎮　寶魂自生　洞達八朗　飛昇玉庭¶
(前訣說别咒者此咒是也)¶
<pb:CK-KZ_JY088_01p035b>¶
東方安寶華林青靈始老蒼帝三元符命¶
九駕命天　龍符保眞　多川災水　不敢彌天¶
¶
¶
¶
¶
¶
¶
¶
¶
<pb:CK-KZ_JY088_01p036a>¶
　右九炁青天下元小陽九巳小百六午其年大災除民靈寶¶
　青帝出下元符命下東嶽保存萬物安國康民制九炁青天¶
　分度以度學者之身青書白繒¶
中山神咒　易爲神臣　度人命籍　萬災不纏¶
¶
¶
¶
¶
¶
¶
<pb:CK-KZ_JY088_01p036b>¶
　右中元太陽九申大百六酉其年禾稼俱衰青帝出中元符¶
　下東嶽蔭育萬物制天分度以度種人大災青書白繒¶
西山上王　命爲保眞　一人有道　位事九眞¶
¶
¶
¶
¶
¶
¶
¶
<pb:CK-KZ_JY088_01p037a>¶
　右上元大劫交周天地改易金玉山海人民鳥獸一時滅盡¶
　天地溟涬無復光明青帝出上元符下東嶽保存萬物制九¶
　天炁以度學者其三元符命保固青天元始之炁佩之皆得¶
　始分之中其此文九千年一出東嶽青帝云大劫交周當刻¶
　書金札以佩身青書白繒¶
右玉皇誥命以錫東方安寶華林青靈始老蒼帝九炁天君令¶
統御東方諸天諸地日月星宿名山靈洞水府泉宮上聖高尊¶
眞仙聖眾一切威靈符命所臨如誥奉行¶
南方梵寶昌陽丹靈眞老赤帝所受神咒誥命¶
南方丹天　赤帝玉堂　中有大神　號曰赤皇　上炎流煙¶
<pb:CK-KZ_JY088_01p037b>¶
三炁勃光　神仙受命　應會太陽¶
¶
¶
¶
¶
¶
¶
¶
¶
¶
<pb:CK-KZ_JY088_01p038a>¶
¶
¶
¶
¶
　右篆是前三十二字赤帝祕文書于九天洞陽之館主召九¶
　天神仙圖籙金名¶
熒惑輔心　井鬼守房　栁星張翼　統御四鄕　軫總七宿¶
迴轉天常　召運促會　正道驛行¶
¶
¶
<pb:CK-KZ_JY088_01p038b>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p039a>¶
　右篆是前三十二字祕文書于三炁丹臺主召星官明度數¶
　正天分¶
赤文命靈　北攝酆山　朿送魔宗　斬滅邪根　符教所討¶
明列罪原　南山神咒　威伏八方　羣妖滅爽　萬弑摧亡¶
¶
¶
¶
¶
¶
¶
<pb:CK-KZ_JY088_01p039b>¶
¶
¶
¶
¶
¶
¶
¶
¶
　右篆是前四十字祕文書于西南陽正玉闕主制北酆正鬼¶
　炁¶
<pb:CK-KZ_JY088_01p040a>¶
南海水帝　太伯龍王　神咒流行　普掃不祥　洪水飛災¶
止蛟召龍　開除水徑　千道萬通　敢有干弑　攝送火宮¶
赤書所告　莫有不從¶
¶
¶
¶
¶
¶
¶
¶
<pb:CK-KZ_JY088_01p040b>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p041a>¶
　右篆是前四十八字祕文書于西南陽正西闕主攝南海水¶
　帝大運交期洪水四出召蛟龍及水神事¶
右南方三炁靈寶玉篇眞文合一百五十二字皆太上無上大¶
光明圓滿大神咒空洞自然之書一名南雲通天寶靈經一名¶
九天無上之上咒一名赤帝八威策文¶
¶
¶
¶
¶
　　南方赤帝符(靈寶三炁天文化生黃帝炁王事司斗正屯巳身)¶
<pb:CK-KZ_JY088_01p041b>¶
¶
¶
¶
¶
¶
¶
　右太陽之炁化生中央一炁黄天主小劫丑未大劫辰戌九¶
　天炁交黃帝行佩此文防陽九之災符如前文當以黃筆書¶
　于絳繒三寸之上¶
南方梵寶昌陽丹靈眞老赤帝符命¶
<pb:CK-KZ_JY088_01p042a>¶
玉音吐炁　素奏以御　保命定仙　玉厯定封¶
¶
¶
¶
¶
¶
¶
　右洞陽之炁生三炁丹天寶南方赤帝治九九運周陽炁激¶
　大劫終佩此文度災橫見太平以丹筆書之¶
　　元始赤帝眞符(召直符昌中守靈寶天文道士吞之靈炁鎭心生丹精寶華三葉神爲役使通靈致¶
<pb:CK-KZ_JY088_01p042b>¶
　　神仙直符昌中止道統御)¶
¶
¶
¶
¶
¶
¶
　右上陽明文出赤帝眞文篇以安南方三炁之天赤帝受此¶
　文以鎭南嶽封一通南霍山阿四萬劫一開道士命屬南嶽¶
　赤書黃繒佩身并本命日朱書向南服之三枚直符祝昌中¶
<pb:CK-KZ_JY088_01p043a>¶
　隨符入腹心府之中三年皆生赤精寶華三重光映于形外¶
　又當赤書黃繒內神杖次青帝下節中太丹玉女三人侍衞¶
　勿致不精當有考吏(修眞之子佩服前符篆南向叩齒三通想赤炁入心中生三重華光徹映胷後¶
　書符置前咒曰)¶
丹華流映　寶芝生光　神精徹幽　散靈八方　直符攝炁¶
嘯命朱童　三精敷煥　注我絳宮　赤神安鎭　五香溢充¶
洞映形外　表裏發光　身生水火　獨歩飛行(前訣說別咒者此咒是也)¶
南方梵寶昌陽丹靈眞老赤帝三元符命¶
正一命人　長生上天¶
¶
<pb:CK-KZ_JY088_01p043b>¶
¶
¶
¶
¶
¶
¶
¶
　右三炁丹天下元小陽九辰戌小百六丑未其年土中生火¶
　萬物自死靈寶赤帝出下元符下南嶽保存萬物安國康民¶
　制三炁丹天分度以度學者之身赤書黑繒萬川洪流符吏¶
　水毋竭焉¶
<pb:CK-KZ_JY088_01p044a>¶
¶
¶
¶
¶
¶
¶
　右中元大陽九亥大百六子其年火滅水出赤帝出中元符¶
　下南嶽度兆民災制天分度消滅水火之戹赤書黑繒日月¶
　力出王平山東火災不起人民臣¶
¶
<pb:CK-KZ_JY088_01p044b>¶
¶
¶
¶
¶
¶
¶
　右上元大劫交周天地改易金玉山海人民鳥獸一時滅盡¶
　天地溟涬無復光明赤帝出上元符下南嶽保度萬物制九¶
　天炁以度學者其三元符命保固丹天元始之炁佩之皆得¶
　始分之中其此文九千年一出南嶽赤帝云大劫交周當刻¶
<pb:CK-KZ_JY088_01p045a>¶
　書金札以佩身赤書黑繒¶
右玉皇誥命以錫南方梵寶昌陽丹靈眞老赤帝三炁天君令¶
統御南方諸天諸地日月星宿名山靈洞水府泉宮上聖高尊¶
眞仙聖眾一切威靈符命所臨如誥奉行¶
中央玉寶元靈元老黃帝所受神咒誥命¶
中央總靈　黃上天元　始生五老　中皇高尊　攝炁監眞¶
總領羣仙　典錄玄圖　宿簡玉文　催運上炁　普告萬神¶
¶
¶
¶
<pb:CK-KZ_JY088_01p045b>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p046a>¶
¶
¶
　右篆是前四十字黃帝祕文書于太玄玉寶玄臺主召神仙¶
　玉簡宿名總歸仙器¶
鎭星輔脾　迴度北元　魁𩲃主非　截邪斬姦　𩵄䰢魓𩳐¶
掃穢除氛　魒正玄斗　明度天關　九天符命　金馬驛傳¶
¶
¶
¶
¶
<pb:CK-KZ_JY088_01p046b>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p047a>¶
　右篆是前四十字祕文書于玄都玉臺主攝星官正天度數¶
勅攝北帝　遏塞鬼門　翦除不祥　莫有當前¶
¶
¶
¶
¶
¶
¶
　右篆是前十六字祕文書于玄都玉臺主攝北帝正天炁檢¶
　鬼精¶
<pb:CK-KZ_JY088_01p047b>¶
中山神咒　召龍上雲　制會黃河　九水河源　不得怠縱¶
善惡悉分　千妖萬姦　上對帝君　莫有干試　太陽激燌¶
赤書玉字　宣告普聞¶
¶
¶
¶
¶
¶
¶
¶
<pb:CK-KZ_JY088_01p048a>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p048b>¶
　右篆是前四十八字祕文書于玄都玉臺四壁以攝中海水¶
　帝四泉之水洪災涌溢之數主召水神止蛟龍事¶
右中央一炁靈寶玉篇眞文合一百四十四字皆太上無上大¶
光明圓滿大神咒空洞自然之書一名寶劫洞清九天靈書一¶
名黃天大神咒一名黃帝八威策文¶
¶
¶
¶
¶
　　中央黃帝符(靈寶一炁天文化生白帝炁山陽之日正斗屯乙有物兮申爲上仙元)¶
<pb:CK-KZ_JY088_01p049a>¶
¶
¶
¶
¶
¶
¶
¶
　右元一之炁化生少陰之炁素天主小劫申大劫酉大運交¶
　會洪災掃天白帝行佩此文得過大陽九符如前式當以白¶
　筆書文于黃繒三寸上¶
<pb:CK-KZ_JY088_01p049b>¶
中央高皇玉寶元靈元老黃帝符命¶
總召天地　九天以制　同係五炁　上帝遥觀¶
¶
¶
¶
¶
¶
¶
　右元高皇之炁生元一炁黃天寶中央黃帝治九九運終陽¶
　炁激陰炁勃大災涌水彌天掃穢佩此符得度天災見太平¶
<pb:CK-KZ_JY088_01p050a>¶
　君黃筆書之¶
　　元始黃帝符(召四方直符守靈寶天文保中央道士吞之靈炁鎭脾生黄精寶華十二葉神爲役使通¶
　　靈致神仙直符中非三天靈文)¶
¶
¶
¶
¶
¶
¶
¶
<pb:CK-KZ_JY088_01p050b>¶
　右總靈文出黃帝眞文篇以安中央之天黃帝受此文以鎭¶
　中嶽封一通嵩山靈洞之中四萬劫一開道士命屬中嶽黃¶
　書白繒佩身并本命日朱書向王方服之十二枚直符司中¶
　非隨符入腸脾府之中十二年皆生黃精寶華十二重光映¶
　于形外又當黃書白繒內神杖次赤帝下節中黃素玉女十¶
　二人侍衞勿致不精當有考吏(修眞之子佩服前符篆向王方叩齒十二通思黃炁入脾¶
　之中生十二重華光映一身後書符置前咒曰)¶
總元高靈　囬神四鄕　黃上散華　五帝交芳　流精散漫¶
十二重光　混合我形　萬神相迎　安鎭黃脾　養氣中方¶
保齡度劫　永鎭無窮(前訣說別咒者此是也)¶
<pb:CK-KZ_JY088_01p051a>¶
中央高皇玉寶元靈元老黃帝三元符命¶
天徊月移　 劫運無衰¶
¶
¶
¶
¶
¶
¶
¶
¶
<pb:CK-KZ_JY088_01p051b>¶
　右一炁黃天下元小陽九申小百六酉其年霧障迷天不分¶
　晝夜靈寶黃帝出下元符下中嶽保存萬物安國康民制一¶
　炁黃天分度保度學者之身黃書青繒丁𧥺有命勿句存玃¶
　爲無育見乾坤¶
¶
¶
¶
¶
¶
¶
<pb:CK-KZ_JY088_01p052a>¶
　右中元大陽九寅大百六申其年山川俱壞黃帝出中元符¶
　下中嶽度種民制天分度固地炁禳災戹黃書青繒出陽入¶
　陰壞山川九土欲崩符不聽頽¶
¶
¶
¶
¶
¶
¶
¶
<pb:CK-KZ_JY088_01p052b>¶
　右上元大劫交周天地改易金玉山海人民鳥獸一時滅盡¶
　天地溟涬無復光明黃帝出上元符下中嶽保度萬物制九¶
　天炁以度學者其三元符命保固中央黃天元始之炁佩之¶
　皆得始分之中其此文九千年一出中嶽黃帝云大劫交周¶
　當刻書金札以佩身黃書青繒¶
右玉皇誥命以錫中央寶劫洞清玉寶元靈元老黃帝一炁天¶
君令統御中央皇天后土日月星宿名山靈洞水府泉宮上聖¶
高尊眞仙聖眾一切威靈符命所臨如誥奉行¶
西方七寶金門皓靈皇老白帝所受神咒誥命¶
西方素天　白帝七門　金靈皓映　太華流氛　白石峩峩¶
<pb:CK-KZ_JY088_01p053a>¶
七氣氤氲　上有始生　皇老大神　總領肺氣　主校九天¶
檢定圖籙　制召上仙¶
¶
¶
¶
¶
¶
¶
¶
¶
<pb:CK-KZ_JY088_01p053b>¶
¶
¶
¶
¶
¶
¶
¶
¶
　右篆是前四十八字白帝祕文書于九天素靈宮北軒之上¶
　主召仙氣舉仙道也¶
<pb:CK-KZ_JY088_01p054a>¶
太白檢肺　奎婁守魂　胃昴畢觜　主制七關　參總斗魁¶
受符北元¶
¶
¶
¶
¶
¶
¶
¶
¶
<pb:CK-KZ_JY088_01p054b>¶
　右篆是前二十四字祕文書于金闕玄𥦗主攝白帝星官正¶
　明天度¶
赤書玉字　九天正文　攝召萬炁　普歸帝君¶
¶
¶
¶
¶
¶
¶
¶
<pb:CK-KZ_JY088_01p055a>¶
　右篆是前十六字祕文書于九天金闕三圖之館以攝六天¶
　鬼炁¶
西山神咒　八威七傳　符水上龍　召山送雲　在所校錄¶
同到帝門　輔衞上眞　斬滅邪源　若有不祥　截以金關¶
赤書符命　風火驛傳¶
¶
¶
¶
¶
¶
<pb:CK-KZ_JY088_01p055b>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p056a>¶
¶
¶
　右篆是前四十八字祕文書于九天金闕三圖之館主攝西¶
　海水帝制水中萬怪惡毒之精召雲龍以防水旱之災也¶
右西方七炁靈寶玉篇眞文合一百三十六字皆太上無上大¶
光明圓滿大神咒空洞自然之書一名金眞寶明洞微篇一名¶
西山神咒一名白帝八威召龍文¶
¶
¶
　　西方白帝符(靈寶七炁天文化生黑帝炁上止五道乙勿人迴遊兆子三天門)¶
<pb:CK-KZ_JY088_01p056b>¶
¶
¶
¶
¶
¶
¶
　右少陰之炁化生太陰五炁玄天主小劫申太劫酉陽炁極¶
　百六乘九黑帝行佩此文度甲申大水洪災符如前式當以¶
　黑筆書于白繒七寸上佩身¶
西方七寶金門皓靈皇老帝君符命¶
<pb:CK-KZ_JY088_01p057a>¶
策駕五老　西盼九都　億劫同會　明定九河¶
¶
¶
¶
¶
¶
¶
¶
　右元陰之炁生七炁素天寶西方白帝治九九數陰炁涌陽¶
　炁否九天炁交爲太陽九之災佩此文其時則晏鴻毛而高¶
<pb:CK-KZ_JY088_01p057b>¶
　翔觀洪波於天際當白筆書其文¶
　　元始白帝眞符(召直符吏曲正守靈寶天文道士吞之靈炁鎮肺生白精寶華七葉神爲役使通靈¶
　　致神仙直符曲正洪災度人)¶
¶
¶
¶
¶
¶
¶
　右光天靈文出白帝眞文篇以安西方七炁之天白帝受此¶
<pb:CK-KZ_JY088_01p058a>¶
　文以鎮西嶽封一通於金穴九掖洞中四萬劫一開道士命¶
　屬西嶽白書黑繒佩身本命日朱書向西服之七枚直符吏¶
　辱曲正隨符入腹肺府之中七年皆生白精寶華七重光映¶
　于形外又當白書黑繒內神杖次黃帝下節中太素玉女七¶
　人侍衛勿致不精當有考吏(修眞之子佩服前符篆向西叩齒七通想白炁入肺之中生七¶
　重華光映丹田後書符置前而咒曰)¶
金靈七炁　素帶流分　金精童子　首建元巾　帶符攝炁¶
萬神會門　寶光奕奕　照我命根　安鎭肺華　萬劫長存¶
(前訣說別咒者此咒是也)¶
西方七寶金門皓靈皇老帝君三元符命¶
<pb:CK-KZ_JY088_01p058b>¶
西山注鬼　煥乎九天　醜力難逼　斬以金關¶
¶
¶
¶
¶
¶
¶
　右七炁素天下元小陽九亥小百六子其年人民萬物被水¶
　漂蕩靈寶白帝出下元符下西嶽保存萬物安國康民制七¶
　炁素天分度以度學者之身白書赤繒曰爲正王陽生三斬¶
<pb:CK-KZ_JY088_01p059a>¶
　殺萬魔雲龍間¶
¶
¶
¶
¶
¶
¶
　右中元大陽九巳大百六午其年兵革四興白帝出中元符¶
　下西嶽度兆民制天分度除滅兵戈之戹白書赤繒上盈事¶
　巳人身三道在一一保人身¶
<pb:CK-KZ_JY088_01p059b>¶
¶
¶
¶
¶
¶
¶
　右上元大劫交周天地改易金玉山海人民鳥獸一時滅盡¶
　天地溟涬無復光明白帝出上元符下西嶽保存種民制九¶
　天炁以度學者其三元符命保固西方素天元始之炁佩之¶
　皆得始分之中其文九千年一出西嶽白帝云大劫交周當¶
<pb:CK-KZ_JY088_01p060a>¶
　刻書金札以佩身¶
右玉皇誥命以錫西方七寶金門皓靈皇老白帝七炁天君令¶
統御西方諸天諸地日月星宿名山靈洞水府泉宮上聖高尊¶
眞仙聖眾一切威靈符命所臨如誥奉行¶
北方洞陰朔單鬱絶五靈玄老黑帝所授神咒誥命¶
北方玄天　五炁徘徊　中有黑帝　雙皇太微　總領符命¶
仙鍊八威　青裙羽䙱　龍文鳳衣　上帝所舉　制到玉階¶
¶
¶
¶
<pb:CK-KZ_JY088_01p060b>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p061a>¶
¶
¶
　右篆是前四十字黑帝秘文書于鬱單無量玄元紫微臺北¶
　軒之內主召諸眞人神仙圖籙¶
北辰輔腎　斗牛衛非　女虛危室　豁落四開　璧總七星¶
執凶紏非　却災掃穢　明道輪輝¶
¶
¶
¶
¶
<pb:CK-KZ_JY088_01p061b>¶
¶
¶
¶
¶
¶
¶
¶
¶
　右篆是前三十二字祕文書于天心北元玄斗中主攝北方¶
　星官正天炁也¶
<pb:CK-KZ_JY088_01p062a>¶
北山神咒　激陽起雷　流鈴煥落　玃天振威　北酆所部¶
萬妖滅摧¶
¶
¶
¶
¶
¶
¶
¶
¶
<pb:CK-KZ_JY088_01p062b>¶
　右篆是前二十四字祕文書于北方洞陰朔單鬱絶元臺主¶
　攝天魔北帝制伏惡神萬鬼事¶
九河傾訖　鳥母羣飛　蛟龍通道　水陌洞開　赤文玉書¶
驛龍風馳¶
¶
¶
¶
¶
¶
¶
<pb:CK-KZ_JY088_01p063a>¶
¶
¶
　右篆是前二十四字祕文書于洞陰朔單鬱絶元臺以攝北¶
　海水帝制水中萬精主召蛟龍興雲致雨以負身(一本云興雲至雨事)¶
右北方五炁靈寶玉篇眞文合一百二十字皆太上無上大光¶
明圓滿大神咒空洞自然之書一名本命紫微元神生眞寶明¶
文一名北山神咒一名黑帝八威制天文¶
¶
¶
　　北方黑帝符(靈寶五炁天文化生青帝炁三炁高王易遷川人司萬言)¶
<pb:CK-KZ_JY088_01p063b>¶
¶
¶
¶
¶
¶
¶
　右太陰之炁化生少陽九炁青天主小劫亥大劫子陰炁勃¶
　天地周青帝行佩此文度洪流大水之災符文如前當以青¶
　筆書于黑繒五寸上以佩身¶
北方洞陰朔單鬱絶五靈玄老帝君符命¶
<pb:CK-KZ_JY088_01p064a>¶
北斗定命　九期景散　八極明　石玄滋¶
¶
¶
¶
¶
¶
¶
　右洞陰之炁生五炁玄天寶北方黑帝治九九交運陰炁勃¶
　陽炁激九天炁交天地大災佩此文則免洪流萬厲之中以¶
　朱書文¶
<pb:CK-KZ_JY088_01p064b>¶
　　元始黑帝眞符(召直符尹豐守靈寶天文道士吞之靈炁鎮腎生玄精寶華五葉神爲役使通靈致¶
　　神仙直符尹豐開道赦鬼)¶
¶
¶
¶
¶
¶
¶
　右通明文出黑帝眞文篇以安北方五炁之天黑帝受此文¶
　以鎭北嶽封一通於玄陰洞室四萬劫一開道士命屬北嶽¶
<pb:CK-KZ_JY088_01p065a>¶
　黑書青繒佩身本命日朱書向南服之五枚直符吏尹豐隨¶
　符入腹腎府之中五年皆生黑精寶華五重光映于形外又¶
　當黑書青繒內神杖次白帝下節中太玄玉女五人侍衛勿¶
　致不精當有考吏(修眞之子佩服前符篆向北叩齒五通想黑炁入腎府之中生五重華光輝映背後¶
　書符而咒曰)¶
北上太玄　五炁徘徊　寶華五重　流光煥暉　雲景鬱香¶
洞映太微　仰注我身　腎府鮮開　安鎭靈宅　萬神總歸¶
身生羽服　舉形自飛　(前訣說別咒者此咒是也)¶
北方洞陰朔單鬱絶五靈玄老黑帝三元符命¶
上王適月命天仙戌巳多力士辟水源¶
<pb:CK-KZ_JY088_01p065b>¶
¶
¶
¶
¶
¶
¶
　右五炁玄天下元小陽九寅小百六卯其年洪水連天人民¶
　流散靈寶黑帝出下元符下北嶽保存萬物安國康民制五¶
　炁玄天分度以度學者身黑書黃繒三命正戊入力人任曰¶
　遣患無爲君¶
<pb:CK-KZ_JY088_01p066a>¶
¶
¶
¶
¶
¶
¶
　右中元大陽九辰戌大百六丑未其年天地枯旱海底揚塵¶
　人民焦死萬無遺一黑帝出中元符下北嶽度兆民制天分¶
　度除滅旱荒之戹黑書黃繒適百百九君有臣三千此度巳¶
　身¶
<pb:CK-KZ_JY088_01p066b>¶
¶
¶
¶
¶
¶
¶
　右上元大劫交周天地改易金玉山海人民鳥獸一時滅盡¶
　天地溟滓無復光明黑帝出上元符下北嶽保存種民制九¶
　天炁以度學者其三元符命保固北方玄天元始之炁佩之¶
　皆得始分之中其文九千年一出北嶽黑帝云大劫交周當¶
<pb:CK-KZ_JY088_01p067a>¶
　刻書金札以佩身黑書黄繪¶
右玉皇誥命以錫北方洞陰朔單鬱絶五靈玄老黑帝五炁天¶
君令統御北方諸天諸地日月星宿名山靈洞水府泉宮上聖¶
高尊眞仙聖眾一切威靈符命所臨如誥奉行¶
　(臣)謹言曰五老上帝分理五天下地萬生俱屬統治妙道生¶
　成之任莫此爲專故　玉帝初劫畀以度人弭災制魔玉篇¶
　眞文畀之以接度學仙之人畀之禳救星辰之災又畀之息¶
　洪流制魔害無非所以厚生成之澤使萬類各得其所也五¶
　老旣奉之以守其職矣猶恐帝恩之未博生靈之未遂故於¶
　玉帝放光之後繼用唘陳挈所受之眞文以授下世吁帝心¶
<pb:CK-KZ_JY088_01p067b>¶
　之慈如此其至也而五老能廣而充之豈非上聖之心均於¶
　仁愛也歟前五篇眞文道書備載書篆之式施行之訣悉詳¶
　見於諸經今茲載於本行經者特正文也蓋本行經専主於¶
　誦念故正文不可無而雲篆庸可略至若一切諸符九炁諸¶
　炁眞文三元諸符今並略之刋於經末修行者各當卽行之¶
　但眞篆正文之誦尤當嚴謹蓋此文乃上帝誥命也誥命之¶
　宣萬靈聞之莫不稽首儻輕慢苟簡視爲常文出入吻唇姑¶
　爲談戲則懲責之酷當如報應品中之載誦經者宜欽奉之¶
　(臣)良謹言¶
道言是大神咒者元始之妙言玉皇之眞誥上清自然之靈書¶
<pb:CK-KZ_JY088_01p068a>¶
九天始生之玄札空洞之靈章上聖之祕語玉晨之尊典成天¶
立地開張萬眞安神鎭靈生成兆民匡御運度保天長存上制¶
天機中檢五靈下策地祇嘯命河源運役陰陽召神使仙此至¶
眞之妙文神應自然致天高澄令地固安保鎭五嶽萬品存焉¶
玉帝昔授五老上帝是時五帝跪捧其章祕題靈都之館天眞¶
皇人昔書其文掌之於上清眞境太玄玉都寒靈丹殿紫微上¶
宮累經劫運而其文保固天根無有毀淪與運推遷是大神咒¶
混之不濁穢之愈清毀之不滅滅之極明大有之文天眞所尊¶
自無眞名地圖刻簡來生斯文隱祕不得窺聞有得之子保萬¶
氣長存勤行修奉刻致神仙¶
<pb:CK-KZ_JY088_01p068b>¶
　(臣)謹言曰五篇玉書眞文神功妙用莫可測量蓋得度人錄¶
　仙眞文而施行之則九天眾眞紀名仙籍降炁接度得制星¶
　眞文而施行之則三光照形列曜削戹形神炁命不罹殞傷¶
　得制魔眞文而施行之則北酆畏威萬魔朿首百邪敬慄弗¶
　敢侵馘得制水眞文而施行之則萬龍保身水府欽畏劫壞¶
　之日可跨蛟蚪而越九霄吁神功妙用果可度量哉但施行¶
　之訣别有祕要非世人皆可獲此效也惟學仙之士當倣其¶
　訣而服行之故經曰有得之子保萬炁長存勤行修奉刻致¶
　神仙(臣)旣職校經不敢不舉其要以告來者伏乞上聖𡸁鑒¶
　(臣)良謹言¶
<pb:CK-KZ_JY088_01p069a>¶
** 洞玄靈寶玉皇功德品第三¶
爾時玉虛上帝白¶
天尊言唯願慈悲願爲四眾帝釋等及四梵天王一切諸天一¶
切諸仙及未來一切眾生持是經人說利益事爾時¶
天尊告玉虛上帝言快哉斯問不亦善乎汝以慈悲愍念眾生¶
故請問於我天尊言曰若有三界十方無量國土及國王大臣¶
或兵戈並起疫氣大行水旱蟲蝗凶災饑饉是其國君后妃太¶
子宰輔大臣當發慈悲爲其黎庶徧敕國內州縣鎭宰令諸道¶
流清淨嚴潔於其觀內設大齋醮六時行道爲轉此經當得國¶
土清平五穀豐熟黎庶安泰¶
<pb:CK-KZ_JY088_01p069b>¶
　(臣)謹言曰世有言曰干羽不足以釋圍鄉飲不足以息戰此¶
　事理之當然者也夫剽悍禍賊始從事於干戈㓂賊姦宄始¶
　容心於兵革非智術有以過之勇力有以勝之決未可以挫¶
　其威虐也乃今玉帝經中謂干戈並起之難當敕國內臣庶¶
　命道流誦眞經以息之何其迂誕也哉吁是大不然也夫天¶
　變上臨則地禍下作干戈兵革莫非自夫陰陽拂逆躔度汨¶
　亂乃始流災而起亂今觀往昔之圖䜟則可驗也是以經中¶
　之訓俾國家值亂則以斯而禳援蓋所以請命上天消天變¶
　而息地禍非謂以斯經而止亂也若夫厲兵秣馬高城深池¶
　寜可一日廢哉昔有庸君識見窒昧乃直謂釋老經咒可以¶
<pb:CK-KZ_JY088_01p070a>¶
　禦敵旋罹禍難至貽哂誚迄今爲羞良可嘆也今世昧夫凡¶
　覩是經率執此爲謗毀之自敢因校經而辯之(臣)良謹言¶
若復有人入諸山林遇毒惡獸但能存想一念眞經山神衞護¶
猛獸自退終不害己若入江入海採寶求珍值遇惡風如法持¶
念是此眞經風浪頓止安穩達岸若在軍陣戈戟旣接兩刃相¶
交存心默念是此眞經是諸惡賊悉自退散若在牢獄枷鎻之¶
中淨心定慮存念眞經冤枉自伸卽得解脫若爲邪精鬼賊眾¶
苦所加如法持念是此眞經眾邪遠避自然除愈若人爲求嗣¶
息如法尊重持念此經帝敕天曹明檢丹籍九品之內四果仙¶
人運應數合降謫下生爲其作子才辯明慧人中尊貴若婦人¶
<pb:CK-KZ_JY088_01p070b>¶
臨難之月如法持念是此眞經卽得母子平安生福德男女人¶
所愛敬若爲求官進職爵祿亨達貴遇人君如法持念是此眞¶
經卽得職務遷轉子孫榮遇世世不絶若人欲求資財殷富如¶
法奉持是此眞經卽得財寶充溢衣食自然慶流子孫傳之萬¶
世若人被諸惡星之所照臨困苦牀枕如法持念是此眞經是¶
諸惡星返降吉祥若人命過應入地獄注名惡籍父母師長夫¶
妻男女當爲亡人持念眞經或安置道場旛花供養卽得亡者¶
鬼籍盡除神生淨土同苦罪眾咸蒙護度承斯勝利皆生天上¶
又此經所在之處常有十天至眞大聖無極飛天神王侍衛供¶
養持是經人當得自稱爲正一眞人是人在處自得十方至眞¶
<pb:CK-KZ_JY088_01p071a>¶
至聖金剛力士濳護其人如護己身若出若入遊行之處百邪¶
避路魔鬼殄除精靈伏藏一切災殃不能侵近是持經人命欲¶
終時更不見諸地獄惡相卽見天宮一切玉女持幢下迎而生¶
天上如天福盡下降人間卽得千生萬生中常爲帝王令國土¶
清平人民樂業兼得爲王獲宿性通遵奉大道展轉修持至登¶
道岸是持經人獲福如是又若有持是經人若雨下時起大悲¶
心如法向空念此經三卷一徧其雨所霑面所向方一切眾生¶
五逆十惡一切重罪悉皆消滅一切重病便得痊愈是諸眾生¶
命終之後不墮地獄神生淨土蓮花化生何况持是經者又若¶
有持是經人若行於道路值大風起吹是持經之人觸身之塵¶
<pb:CK-KZ_JY088_01p071b>¶
是塵所霑一切眾生一切惡業悉皆滅盡更不墮三惡道當生¶
天上故知持經功德不可思議是持經人若在江在河在海沐¶
浴其身是水所霑其中眾生魚鼈黿鼉一切水族是諸眾罪悉¶
得除滅盡此一報之身命過之後更不受胎卵濕化一切等身¶
是持經人口出一切語言或善或惡一切天魔外道聞者皆是¶
清淨法音是持經人若遇諸神廟能爲其神誦詠是經是諸鬼¶
神得聞是經卽脫鬼趣登眞仙道恭敬是人如奉是帝若人在¶
世不孝父母不敬三寶殺生偷盜邪淫妄語作種種極重罪業¶
將命終時若有道心正信眾生於是亡者未氣斷時起大悲心¶
於其頭邊念帝尊號或一七二七三七四七乃至百徧千徧是¶
<pb:CK-KZ_JY088_01p072a>¶
其亡者生前所造諸不善業悉得消滅更不墮諸惡趣神昇九¶
天何況受持是此經者又若復有人自從往劫乃至今身輪轉¶
人天漂沈世域積千愆萬過在於己身若遇是持經人影暫映¶
其身如爲帝光之所攝受或與同語或聞其聲如奉帝言道語¶
慰諭彼人罪障永得除滅又若持是經人造作長旛書帝名號¶
於其旛上懸諸長竿或是觀宇或在家庭是旛被諸風吹所指¶
方面一切眾生皆霑勝利一切惡業悉得除滅又若有持是經¶
人書帝名號在一切有聲物上或鐘或磬鈴鐸鐃鈸一切道具¶
法事之屬或以道場或以戲擊或被風觸是聲出時或遠或近¶
一切眾生聞是聲已所有罪障悉得清淨又若有持是經人了¶
<pb:CK-KZ_JY088_01p072b>¶
悟生死深入山林修眞學道或時登臨上山顧望目所及處山¶
林溪谷含生品類有形無形胎卵濕化動植飛濳種種諸類所¶
有罪業永得除滅身心清淨命終生天何況受持是此經者當¶
知是人卽是道藏功德身也¶
　(臣)謹言曰天尊之語實而不虛眞而不妄其片辭隻字曷嘗¶
　虛發凡世昧者識未通眞見不詣遠或於諸經苟少有可議¶
　則遂從而疑之以爲世無是理也鳴呼是人也奚不詳觀熟¶
　究耽研咀味而曲求其旨哉功德品中天尊說持經之人所¶
　得功德如所謂死而生天天福之盡當得千生萬生中可爲¶
　帝王與夫持經之人誦經於雨下之時涉途於風起之際至¶
<pb:CK-KZ_JY088_01p073a>¶
　於沐於水觀於山現於影能畀一切眾生罪惡消除獲大功¶
　德以爲無有是理彼蓋謂帝王之福高而無踰非誦經之功¶
　可得而獲證也況千生萬生常爲帝王乎彼又謂誦經之福¶
　及一身可也眾生極重過惡四生積愆受報此天憲之確纖¶
　毫不移使經百劫而不亡果報猶當自受焉可以誦經之身¶
　一厯其所而頓能解脫且獲福德也哉斯人之語蓋知其一¶
　而未知其二也且夫行堯之行卽堯之身希顏之人亦顔之¶
　徒今有人焉於是經也朝於斯夕於斯趨亦趨步亦步於本¶
　行經中誦其言行其事咀其華含其英倣十大妙行而服行¶
　之敬斷障諸戒而離遠之守之以堅持之以誠愈久而不渝¶
<pb:CK-KZ_JY088_01p073b>¶
　受撓而不變日漸月漬混然與玉帝之身如出於一或陟或¶
　降在帝左右則彼身乃帝身也帝身亦彼身也身旣混融則¶
　功德之成豈有異哉玉帝放光神化若是之廣且大則今兹¶
　誦經之人所厯所至其福蔭眾生亦猶帝恩帝光之所暨及¶
　也雖然斯言也天尊謂誦持斯經而純與帝合者矣非謂入¶
　耳出口徒曰誦念者言也然而自入耳出口誦念不替充而¶
　至於與帝之合則正一眞人之自稱殆亦未可以表其德操¶
　也學士宜思而行之(臣)良謹言¶
爾時¶
天尊謂玉虛上帝言今我略說未盡其妙若廣說之凡流邪見¶
<pb:CK-KZ_JY088_01p074a>¶
疑惑不信是經功德窮劫難言爾時玉虛上帝聞是說已心生¶
歡喜不勝踴躍瞻仰慈顏稽首而作頌曰¶
九天之上　謂之大羅　玉京金闕　雲層峩峩　中有天帝¶
仁慈惠和　至道無敵　降伏眾魔　天寶靈符　玉律金科¶
神仙億萬　幢幡眾多　聞者罪滅　永出愛河　是號玉皇¶
穹蒼眞老　妙圓清淨　智慧辯才　至道至尊　三界師¶
混元祖　　無能勝主　四生慈父　高天上聖　大慈仁者¶
十號圓滿　萬德周身　無量度人　拔生死苦¶
爾時玉虛上帝說是頌及十號已是諸天眾異口同音歎未曾¶
有¶
<pb:CK-KZ_JY088_01p074b>¶
　(臣)謹言曰事悅於心辭溢於外故玉虛上帝之讚推尊稱頌¶
　極言苦談求有以盡玉帝之德吁帝德之大其可言盡哉臣¶
　敢以不言爲稱讚庶與玉虛上帝相表裏云臣良謹言¶
¶
¶
¶
¶
¶
¶
¶
<pb:CK-KZ_JY088_01p075a>¶
#+PROPERTY: JUAN 003
<pb:CK-KZ_JY088_01p075a>¶
* 高上玉皇本行集經卷下¶
** 天眞護持品第四¶
爾時昊天上帝聞說經法從座而起長跪帝前白言¶
上帝願爲大眾及諸人天持是經人說利益事爾時¶
玉皇尊帝興方便意開利益門宣玉匱科傳靈寶法告於昊天¶
上帝言汝今諦聽當爲汝說受持功德扶危拔苦利益存亡神¶
妙之事眾眞稽首俱發聲言弟子(臣)等今日幸聞湛然常住之¶
法莫不上福三界諸天下消三塗毒害惟願慈悲愍臣等故演¶
斯妙義¶
玉帝告曰若有眾生孝養父母恭敬三寶竭忠於君不殺不盜¶
<pb:CK-KZ_JY088_01p075b>¶
不淫不妬不嗔不恨不驕不詐奉戒持齋冥心大道生尊重心¶
誦持是經我卽敕下周流沙界徧傳十方無極世界敕命東方¶
東華帝君青騎神仙兵馬無鞅數眾悉令下降覆護受持是此¶
經者敕命東南扶桑大帝與其部眾神仙兵馬無鞅數眾悉令¶
下降覆護受持是此經者敕命南方朱陵大帝赤騎神仙兵馬¶
無鞅數眾悉令下降覆護受持是此經者敕命西南太華元老¶
與其部眾神仙兵馬無鞅數眾悉令下降覆護受持是此經者¶
敕命西方皓靈黃老白騎神仙兵馬無鞅數眾悉令下降覆護¶
受持是此經者敕命西北皇天上帝與其部眾神仙兵馬無鞅¶
數眾悉令下降覆護受持是此經者敕命北方紫微帝君黑騎¶
<pb:CK-KZ_JY088_01p076a>¶
神仙兵馬無鞅數眾悉令下降覆護受持是此經者敕命東北¶
沖虛天君與其部眾神仙兵馬無鞅數眾悉令下降覆護受持¶
是此經者敕命中央天皇大帝崑崙蒼老黃騎神仙兵馬無鞅¶
數眾悉令下降覆護受持是此經者敕命上方來和天君名山¶
大洞神仙兵馬無鞅數眾悉令下降覆護受持是此經者敕命¶
下方一切金仙四眾八部及諸眷屬悉令下降覆護受持是此¶
經者敕命十方飛天神王飛天大神三官四聖二曜九星北斗¶
南斗東斗西斗中斗二十八宿周天眾星金剛力士神王等眾¶
各與部眾悉令下降覆護受持是此經者敕命降魔力士四天¶
門王五嶽四瀆及餘諸山四海九江十二河源山林川澤一切¶
<pb:CK-KZ_JY088_01p076b>¶
主者令與眷屬覆護受持是此經者諸險惡處令得安穩敕命¶
所在一切土地靈官并溝渠等一切諸大力鬼王皆令覆護受¶
持是此經者令眾魔外道悉皆懾伏濳形遁迹高飛海外遠避¶
他方如是山林社稷祠廟血食之屬一切鬼神當自消滅五方¶
行病瘟疫鬼帥諸惡鬼神并風王水怪孽龍妖神土精木魅盡¶
自消滅五虛六耗夢寐乖常野道咒詛蠱毒之類皆自消滅心¶
欲願者一切如意皆得滿足是持經人或不依科教未能修齋¶
未具淨戒以能信受尊重景慕是此經典並同修齋護淨戒者¶
是人功德坦然無礙自在逍遙號人中聖德慧長新同諸眞人¶
　(臣)謹言曰誦經功德天尊已嘗於前品言之矣今昊天上帝¶
<pb:CK-KZ_JY088_01p077a>¶
　猶以爲未悉也復於兹時再用唘請於帝前求有以周悉之¶
　此蓋上聖慈心之切必欲導斯人以持誦之事而望上帝以¶
　優渥之恩也玉帝悲願廣大無際故於兹時宣示明敕始終¶
　備至了無纎末之遺始於東方而終於十方萬靈罔不畢舉¶
　是欲世之含生凡克於經效心則在在靈祗莫不協祐也然¶
　帝敕之重雖皆周悉而玉敕之宣首以盡忠盡孝等事爲始¶
　蓋必能忠孝恭敬不殺不盜不淫不妬不嗔不恨不驕不詐¶
　奉戒持齋冥心大道一一皆如帝言則十方萬靈然後護持¶
　如帝之敕使其未然則雖譊譊吻頰予未保十方萬靈果悉¶
　加護也雖然淨戒之具謂前忠孝等事也固玉帝責望之嚴¶
<pb:CK-KZ_JY088_01p077b>¶
　然三界有生根品有間苟不别智愚而一以是責之則淨戒¶
　之具難乎其人也帝德慈憫仁愛洪大故於宣敕之末復出¶
　玉音曰或不依科教未能修齋具戒以能尊慕功德德慧同¶
　諸眞人吁此非玉帝之慈不以絕法待天下寍有此敕哉鈍¶
　根下士宜體帝敕先降尊重景慕之心增而上之以冀十方¶
　萬靈之祐然不可謂帝敕容以未能修齋具戒而安於怠慢¶
　焉(臣)良謹言¶
爾時昊天上帝聞是說已卽於¶
帝前乃爲歌曰¶
大哉至道　無形無名　渺渺億刼　黄道開清　神清朗耀¶
<pb:CK-KZ_JY088_01p078a>¶
九魂吐精　玉虛澄輝　太霞高明　玉皇開化　溥度天人¶
三元道養　二象攝生　朽樹故根　已枯使榮　蠢動蜎息¶
長生化形　懷胎含孕　俱得生成　亡者命過　魂歸三清¶
魄受鍊度　南宮飛昇　今日大吉　皆得光明　五帝鑒映¶
普告萬靈　天神地祇　及諸河源　五嶽四瀆　及諸名山¶
洞玄洞虛　洞空洞仙　無極大聖　至眞尊神　無窮無極¶
溥監度生　惡根斷絶　玄都記名　眾眞班列　咸聽帝言¶
經是帝敕　保誦持人　至度道岸　無使災侵　我奉帝命¶
一切咸聽¶
爾時昊天上帝說是歌已告大眾言此玉皇妙法語諸聖祕密¶
<pb:CK-KZ_JY088_01p078b>¶
言路絶道斷微妙難思巍巍大範爲神明之宗保鎮國土拔度¶
生死爾時昊天上帝說是語時法筵清眾咸仰道言溥得開悟¶
于是¶
天尊而說偈曰¶
玉帝功德大　玄理極幽深　生於浩劫前　運化於古今¶
我今說妙經　愍念諸有情　此誠極妙法　功德中功德¶
名號最上乘　無比爲第一　大光明王尊　威德聖希有¶
能破暴惡魔　皆令心降伏　能滅極重罪　皆令得清淨¶
若人聞是經　或聞是帝名　稽首生恭敬　一切罪消滅¶
十惡四重業　五逆害父母　信心一稱名　隨聲盡消滅¶
<pb:CK-KZ_JY088_01p079a>¶
保護人天眾　四相與五衰　三途極重苦　人間凡戹難¶
凶年饑饉喪　毒藥及厭魅　刑獄與冤家　軍陣鬬戰苦¶
山林惡道中　虎豹豺狼等　江海毒龍類　迅雷風雨雹¶
水火及盜賊　蠱毒所中心　失志發狂亂　蛇蝎毒惡蟲¶
邪魔凶怪神　伺求人便者　由持是眞經　普皆自散滅¶
惡病久沈綿　夢寐亦不安　非理欲殘命　殄滅不爲殃¶
縁遇是經故　安穩得自在　所有希求願　財寶及富貴¶
以此經功德　如意皆稱遂　神威自在仙　諸天十一曜¶
三十二天主　二十八宿王　靈妃玉女等　天神及地祗¶
三界虛空神　江海諸龍王　水火及風神　宮殿與宅舍¶
<pb:CK-KZ_JY088_01p079b>¶
山林樹木眾　溝渠井泉神　由持是經故　一切皆擁護¶
衣食常自然　子孫居富貴　出言人希聞　所至皆恭敬¶
若爲求男女　誦持此眞經　帝詔下天曹　落籍天仙人¶
降謫生其家　爲其作男女　顯貴人崇重　七祖盡昇仙¶
光大慶其門　延及父母親　吉祥常熾盛　災障不能侵¶
是故我今說　大眾宜諦聽　慈悲度一切　皆令達上清¶
于是¶
天尊普告四眾凡人持念此經受誦帝名皆道根深重宿有善¶
縁此經尊妙普度天人但精心恭奉家國安寧保命度災掃諸¶
不祥天子王侯得奉之者致國太平凶寇自夷邊域不爭兆民¶
<pb:CK-KZ_JY088_01p080a>¶
歌唱普天興隆運推數周正道當行有得之者天眞妙重祕之¶
祕之¶
　(臣)謹言曰玉帝之敕其丁寍周悉已極其至也而昊天之讚¶
　天尊之偈猶至於委曲周詳如此蓋上聖高眞愛人念切以¶
　故發揚印證不憚諄復必欲俾眾生之信奉也帝敕若是而¶
　天尊天帝之言又若是則持誦之效當決如經之所載也(臣)¶
　良再出斯言奉勉眾生宜崇信之(臣)良謹言¶
　　洞玄靈寶報應神驗品第五¶
爾時慈悲度戹眞人尋聲救苦眞人濟生度死眞人萬福護身¶
眞人俱從座起越班而出俱白¶
<pb:CK-KZ_JY088_01p080b>¶
天尊言若諸世末凡夫雖宿有善縁得遇是經被諸邪障之污¶
本末疑惑不信是經功德如是之人見在過去於諸地獄得何¶
罪報惟願聖慈說其報應惡趣之苦是時¶
天尊謂四眞人云若諸世間剛强暴惡不善眾生終日竟夜對¶
諸道像無恭敬心出誹謗語是罪當墮五無間獄若得值遇是¶
持經人設諸方便誘引勸諭如是之人暫滅惡心信向是經彼¶
人罪業淨盡無餘又若有邪見愚執惡人覩持是經生諸惡逆¶
偏眼邪視乃至起一惡心發一惡言謗讟如是持經之人其罪¶
過是命終之後墮大地獄永無出期何况世間眾生得遇是經¶
不生敬仰穢手污觸葷口讀誦牀榻不淨便將安置或讀是經¶
<pb:CK-KZ_JY088_01p081a>¶
講習俗語共同戲笑以爲常典如是之人命過之後墮無間獄¶
永無出期殃縁九祖受考酆都累及後世害纏子孫是人于地¶
獄中厯無量劫受大苦惱遇無邊聖累承救拔罪惡小減又遇¶
聖人救拔得出生餓鬼中厯千萬劫不聞漿水之名鬼報得出¶
生畜生中畜生報出若生人中更生邊夷外道而復女身貧寒¶
困苦癃殘百病受無量苦人所棄擲求生不得求死不得輕斯¶
經故獲罪如是又若復有人初雖信受後復慢易善惡童子上¶
奏三官黑簿添名青編減算身殁之後拘閉幽牢往復三途無¶
由解脫或於現世受種種病疥癩癰疽以爲果報憂悲苦惱日¶
夜相煎而身或被橫惡所加或牢獄繫鎖非分自害誤食毒藥¶
<pb:CK-KZ_JY088_01p081b>¶
或被虎狼毒蛇之所食噉或爲冤家之所讎對或行山林值遇¶
惡人被他屠害推落崖岸或被邪精魍魎之所殘害或值水火¶
之所焚漂或被刀兵之所橫誅輕斯經故橫喪天年(獲如是果獲如是報)¶
可不悲歟可不痛歟故報汝等依此奉行勿生邪念若諸念不¶
生萬縁頓息塵沙惡業隨心消散一切災魔自然殄滅此之功¶
德不可思議是誠無比最上妙法諸經之王有大利益非人勿¶
示(人能不生邪念頓息業縁是謂大利益法門也)若諸天人五衰四相輪迴侵逼能捨¶
除妄想受持是經坐招自然天福益固身度三界與道長存是¶
此經典無與等無能勝是大威德大神咒能令一切枯槁便生¶
枝葉花果茂盛能除眾生極重苦惱能令短命眾生而得長壽¶
<pb:CK-KZ_JY088_01p082a>¶
此經功德不可思議歎莫能盡若不宿植道種廣種福業乃至¶
名字亦不得聞何况得見是經依三洞眞格八萬劫一傳此清¶
都至眞上聖所寶祕於玉京金闕宸宮甚爲微妙難可得遇此¶
經宿有仙骨當爲九天眞仙之人得遇斯文承斯縁故後當齎¶
金寶從師告盟受之方當乘機應運乃可付焉不得輕泄敬之愼¶
之¶
　(臣)謹言曰臣嘗聞之經書曰諦觀法界性一切惟心造此語¶
　如宣說以爲破地獄偈是知心生則地獄生心滅則地獄滅¶
　也心之生滅地獄之有無况心不止於生而又至於起惡哉¶
　是以尊經報應品中謂凡夫造罪無量無邊苟能暫滅惡心¶
<pb:CK-KZ_JY088_01p082b>¶
　則一切罪業遂至於盡淨無餘而起一惡心則其罪其殃有¶
　非言之可盡者是知方寸之間乃利害之機升沈之本豈容¶
　不謹之畏之哉品中下文又載一切天人或有五衰四相之¶
　起能捨除妄想則天福益固蓋想者卽心之所起也人與天¶
　相去遼邈然升沈利害一切由心吁心果可縱哉心果可晦¶
　哉倘一切眾生未能俾心之不生則亦宜勿起惡心捨除妄¶
　想使諸念不生萬縁頓息庶幾塵沙惡業隨心消散得以爲¶
　善人君子之歸則於斯經乃爲無愧所謂災魔之殄萬靈之¶
　護帝恩之及當如影隨形也又能廣而充之俾心若太虛內¶
　外貞白無所不容無所不納直詣天尊眞一不二法門高證¶
<pb:CK-KZ_JY088_01p083a>¶
　清淨解脫之道則一十二眞人之位玉帝三身之果有不難¶
　至也眾生宜勉之(臣)良謹言¶
于是¶
天尊重宣此義爲說偈曰¶
設使江河水　波浪能生蓮　慈烏毛能白　如經故難遇¶
設使龜生毛　堪採爲衣服　夜月能消氷　如經故難遇¶
設使蚊蠓足　堪構爲舟橋　能載一切重　如經故難遇¶
設使黄口雀　能銜諸大山　擲之他方界　如經故難遇¶
設使一葉舟　力能載崑崙　浮渡於大海　如經故難遇¶
若使諸水蛭　口能生巨齒　其大如象牙　如經故難遇¶
<pb:CK-KZ_JY088_01p083b>¶
設使蓬蒿葉　能覆無鞅界　蔭庇無鞅眾　如經故難遇¶
設使烏梟類　同樹一巢棲　銜食共相食　如經故難遇¶
設使兔生角　堪用爲梯磴　上窮有頂天　如經故難遇¶
設使鼷鼠等　縁於兔角梯　至天能食月　如經故難遇¶
設使驢顏唇　色如蘋婆果　復能作歌舞　如經故難遇¶
設使蠅蟲等　能飮鐘石酒　迷荒而沈醉　如經故難遇¶
爾時¶
天尊宣說偈已溥告四眾是故持是經人名功德身一切有情¶
被其蔭故持是經人名神通身一切吉祥咸臻集故持是經人¶
名清淨身是諸惡業不能侵故持是經人名威德身天魔異道¶
<pb:CK-KZ_JY088_01p084a>¶
不能攝故持是經人名無等身上帝遥唱萬神敬故持是經人¶
名堅固身惡劫大難不能損故持是經人名道藏身口出語言¶
鬼神仰故持是經人名慈悲身六道眾生賴其善故持是經人¶
名大道身出入所在無怖畏故持是經人名良醫身善行妙法¶
安樂人故持是經人名光明身常爲帝光所攝受故持是經人¶
名自在身天宮妙境神能遊故持　經　功德說不可盡¶
　(臣)謹言曰天書仙格不可泛示下世故經中動以勿示非人¶
　妄傳輕泄爲戒然末世眾生昏迷不悟倘不示以徑級則善¶
　念不萌功德無積所以天尊說經雖以寶秘爲戒而玄蘊妙¶
　義輒宣剔之不惜此葢上聖之慈憫也(臣)奉旨校經敢援是¶
<pb:CK-KZ_JY088_01p084b>¶
　則所以採摘妙義列造經中今經中修證果位雖未嘗準經¶
　文之二三輒爲傳之報應品中載天尊言持經之人所證諸¶
　身天府今列此爲真人之位謂如名功德身卽功德真人之¶
　位是也眾生有能勉奉是經誦持不退當直證此真人之位¶
　今四天選舉司見有陞陟是位者眾生宜堅確念慮口誦心¶
　持俾勿犯諸戒俾依如玉音求以上證此品則九族蒙恩七¶
　玄受鍊非獨此身減災得福也敬信無怠同會瑶華卑言苦¶
　祝望無疑惑(臣)良謹言¶
又若道士志人能結壇誦經著新淨衣於半夜後閴寂獨處清¶
浄室中叩齒九通東向端坐誦詠是經於是時也太眞御几玉¶
<pb:CK-KZ_JY088_01p085a>¶
妃拂筵萬神班列諸天臨壇三界侍衛五帝司迎然後閉目靜¶
思存想是經不覺身處五雲之內俄見其身光明赫奕上昇天¶
宫眾眞下迎心有所請一切應奉仙丹妙寶隨意自取故當依¶
科閉心奉行此經乃至三世金仙十方大聖皆從此經依按修¶
奉故頓得超證無上妙道是茲玉帝諸天之師眾聖之王是故¶
凡夫值遇是經致五帝輔翼召使神仙御役神官運導陰陽千¶
靈敬仰萬神懾伏百邪避路羣魔朿形命過之後卽得南宮受¶
鍊飛步上清逍遥自在與道長存又設復世間眾生曾聞是經¶
心常渴仰能於家中擇清淨處畫帝形像日夜䖍䖍晨昏濟濟¶
香花燈果尊重供養稱名瞻禮是人當得三十種上妙功德¶
<pb:CK-KZ_JY088_01p085b>¶
一者諸仙讚重二者先亡生天三者宿殃解脫四者所往通達¶
五者無盜賊事六者所求遂心七者除水火戹八者橫事潛消¶
九者夜夢吉祥十者疾病不臨十一者智慧聰明十二者人見¶
歡喜十三者衣食豐盛十四者子孫榮貴十五者六親見喜十¶
六者門族和睦十七者除三惡報十八者轉女成男十九者形¶
容端嚴二十者爲國大臣二十一者生爲帝王二十二者鬼神¶
欽仰二十三者得宿命通二十四者諸神護念二十五者九族¶
受蔭二十六者處世長年二十七者有情賴善二十八者魔王¶
保迎二十九者决超三界三十者白日上昇¶
爾時¶
<pb:CK-KZ_JY088_01p086a>¶
天尊復告四眾此經功德能碎鐵圍諸山竭苦海水破大地獄¶
拔重罪苦降暴惡魔護諸國土能滅一切惡鬼能除一切重病¶
能解一切惡毒能滅一切惡人能伏一切毒獸能摧一切邪道¶
一切諸天皆令降伏其餘功德說不可盡爾時道場大眾金仙¶
菩薩眞聖眷屬聞是說已歡喜踴躍稽首敬禮而作頌曰¶
大哉至道　無宗上眞　上度諸天　下濟幽魂　上無師祖¶
惟道爲身　丹臺紫府　金闕玉京　祕此妙法　溥福含靈¶
滅我萬罪　增我遐齡　萬神朝禮　魔王保迎　功德昌盛¶
黃籙書名　渺渺億劫　使我長存¶
於是眾等說是頌畢稽首歸依奉辭而退¶
<pb:CK-KZ_JY088_01p086b>¶
　(臣)謹言曰尊莫尊於諸天也而大彌羅天乃天中之天貴莫¶
　貴於諸帝也而¶
　玉皇上帝乃帝中之帝故天尊言曰是此帝也諸天之師眾¶
　聖之王惟是帝處至尊至貴之位無與等無能勝是以眾生¶
　能萌尊重之心則功德無有與之並者或起輕慢之心罪報¶
　亦無有與之並者所謂三十種上妙功德特天尊舉其要畧¶
　而品中具載罪報亦天尊姑言其梗槩也眾生苟有慶幸得¶
　觀是經宜三復玩味卽良此言始終反復觀之於是經也留¶
　神儲思勉勉誦持積至三年功德無量(臣)旣奉校經之旨謹¶
　專具奏仰乞帝旨專署一司校錄誦持玉皇本行經之人所¶
<pb:CK-KZ_JY088_01p087a>¶
　積功績以示神報帝德慈憫必俞所請也經末示此眾生宜¶
　知之(臣)良謹言¶
¶
¶
¶
¶
¶
¶
¶
¶
<pb:CK-KZ_JY088_01p087b>¶
¶
¶
¶
¶
¶
¶
¶
¶
¶
¶
<pb:CK-KZ_JY088_01p088a>¶
　　(附)奏陳表文¶
(臣)昨奉詔校正¶
本行集經恭準宸翰令臣俟畢奏陳者臣聞𡸁世立教捨上智¶
以奚堪刪詩定書必聖人而後可蓋典誥示斯民之繩準而詁¶
訓爲格言之筌蹄倘一字之弗諄實萬世之取誤故述而不作¶
者先哲所重而辭弗能措者大儒莫膺信系屬之非輕致倚任¶
之不易恭惟¶
玉皇本行集經祕傳金口妙藴瓊宮下仙難可獲聞濁世罕能¶
忽見玄義邃滄溟之遠眞機崇崑嶽之高言言彰解脫之門語¶
語鼓清淨之吹嘆之莫盡卽以奚窮偶厯時之過多忽傳本之¶
<pb:CK-KZ_JY088_01p088b>¶
致誤㸃霧固何傷於日月小疵庸曷損於瓊瑤豈期聖慮之過¶
慈猶欲寶文之全善誕頒温詔寵命愚臣俾攄狂斐之才直膺¶
諟證之職綸音震響耳然蠢聽之琳琅宸翰揮揚豁爾塵襟之¶
開廓臣遜辭惟切委畀寖隆顧猥賤之非材第忪慄而抱愧重¶
付眷懷之難咈用驅駑質而敬承喜懼交馳謙伏靡暇敬竭爝¶
火之見仰助陽暉之明於卷首則摘品而分章至次編則總意¶
而明義證譌謬者三十有八更乖誤者四十有三雖始終品秩¶
猶未殫參校之全而前後句音尚不罄𢯱抉之備第爲人世流¶
傳之久恐重民間疑惑之多姑令大體之弗疎故卽小節而致¶
簡至如指摘譌舛不敢如布縷之詳抉剔幽玄未獲若開條之¶
<pb:CK-KZ_JY088_01p089a>¶
悉蓋慮多多爲語乙乙必書繁則取厭於玩閱之勞演則賈疑¶
於參味之審其他更革悉未周完謹繕錄以進呈乞矜容而閱¶
視倘有纎毫之裨補願干明詔之頒行或乞申命有司再詳要¶
義庶免三傳散春秋之誚及無九師微易道之譏臣良刳抉肺¶
肝玷塵聰眷併匃哀原冒昧之責俾得服勤職守之卑誓竭金¶
石之誠上荷海嶽之惠臣良下情無任瞻天望聖悚慄戰懼俯¶
伏待罪之至謹具表奏聞伏候敕旨¶
恭準批答云詳奏及閱所上校正經文訖卿仁念粹和文華煥¶
燦精效參詳之思審加訂證之勤豈徒謬語之復眞抑且妙義¶
之抉奥矧襟懷之温厚故文字之清醕灼識情誠重勞精思宜¶
<pb:CK-KZ_JY088_01p089b>¶
下玉宸內殿收貯及頒詔諸天從此誦持並可命南洲及諸洲¶
演化眾眞照此傳行毋得䙝慢外賜爾九光寶節八景珍輿以¶
旌勞績切宜祗受副此眷懷故兹批答想宜知悉¶
¶
¶
¶
¶
¶
¶
¶
<pb:CK-KZ_JY088_01p090a>¶
　　誦經感應(經中感驗自上古隋唐以來古今事實舊嘗備載藏本續畧摘數事附于卷後以證此經功德¶
　　不可思議)¶
　　陳[王*暴]¶
隋時會稽人擢第入金門集釋褐任長城尉自少誦此經每至¶
戹難多獲助至開元中自會稽江行之東陽大雨與二十餘船¶
同發乘風掛帆須臾天色昏黑風勢益壯至界石竇上水擁波¶
擊前二十餘船皆壞[王*暴]急念此經流中忽有一物狀如赤龍橫¶
出扶舟因得達岸俱得活誦經之力¶
　　銀山老人¶
饒州人所居採銀戸逾萬俱是草屋延和中天火發屋皆燼此¶
<pb:CK-KZ_JY088_01p090b>¶
居火不及時州牧問老人有何術法答云奉道年深日誦此經¶
不闕¶
　　慕容文遠¶
隋人病亡七日欲殮忽縮一足遂蘇云被一人追入一城見王¶
者問卿在生有何功德文遠答貧家無力可修功德惟一心念¶
玉皇經王稱善曰此經欲得聞乎遂延文遠上殿設一金牀令¶
誦經忽有玉女頭翠鳳冠服紫霞衣手指文遠陽間所誦經本¶
跪言其前令分明讀誦畢忽不見出門唯有追吏隨行登一高¶
山見城郭極高峻煙火接天黑氣溢地哀呌之聲不忍聞叩頭¶
求去使者乃引回家見形卧牀鬼吏自後推之冥然復活¶
<pb:CK-KZ_JY088_01p091a>¶
　　竇德玄¶
麟德中爲奉使過揚州渡淮船見一人形慘悴引一小童坐地¶
上德玄曰天晚别無船來何不同行遂至中流見本人有飢色¶
與食濟之達岸德玄上馬同行十里間問君欲何往答曰我非¶
人乃東嶽鬼使往揚州追大使竇德玄德玄驚怖下馬拜曰我¶
卽是德玄涕泗請計鬼甚愧云公容載設食濟急奈何汝急誦¶
玉皇經一百部當來相報玄德曰世無本鬼使曰鉢洲靈仙觀¶
道士尹嗣玄有正本可急索誦言訖不見德玄遂回令人求經¶
本晝夜不斷續誦經一百部因晝卧夢見前鬼使來喚至一城¶
殿門外使曰且立此當白王使旣入德玄於外遙聞王怒云爾¶
<pb:CK-KZ_JY088_01p091b>¶
何故漏泄吾事爲他作計令左右驅決其使使出袒以示曰此¶
乃爲公致此引入見王問曰公有大功德算未盡人間秩滿當¶
生天界召使送回德玄問使者云我將來官爵如何答汝從此¶
可改殿中監六十四至左相言訖辭去覺後果如所言¶
　　司馬喬卿¶
唐時河內人永徽間爲揚州戸曹丁母憂結廬寫經廬側生芝¶
草綠莖朱蓋日滴汁一升食之味甘經畢母於座中語云得汝¶
追悼之力今可生天¶
　　李脩¶
唐顯慶中丁父憂發心寫此經三部答劬勞纔一部了筆間有¶
<pb:CK-KZ_JY088_01p092a>¶
五色圓光之炁經畢筆無所損每聞異香座前時有花墜後失¶
筆頭經半載夜因見地上有金色光彩示之乃向所失筆頭自¶
然光彩不壞經之功德孝誠所感父得超㫒¶
　　呂文展¶
唐開元三年任閬州信道誦此經萬卷年衰牙落向經懇請牙¶
復生如舊時亢旱刺史令祈雨誦經一徧隨獲霈然又苦霖潦¶
别駕復令祈晴立霽又一夜誦此經見屋內光明若晝有王者¶
數人與諸仙眾長跪合掌禮拜稱善文展大驚下座回禮云文¶
展無道法得聖賢如此恭敬罪當萬死王者云我等皆天人魔¶
王適向諸天見此人間有光照燭故尋光化身下降云珍重而¶
<pb:CK-KZ_JY088_01p092b>¶
去(出金匱靈文)¶
¶
¶
¶
¶
¶
¶
¶
¶
¶
