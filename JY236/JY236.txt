#-*- mode: org; -*-
#+EXPORT_ID: JY236
#+TITLE:張三丰先生全集 Zhang Sanfeng Xiansheng Quanji
#+WITNESS: CK-KZ JYE
#+BASEEDITION: YP
<pb:CK-KZ_JY236_01p001a>¶
* 三丰祖師全集序¶
古來一隱一見，而不失其正道者，其惟至人乎？能隱而不能見，¶
則閒冷之意，深於世無益也；能見而不能隱，則消磨之日，甚於¶
已無成也。雖然，出而霖雨，入而煙霞，豈遂枯寂無爲乎？抑非也？¶
上眞隱世。復度世，見人不附人，是又隱見之神奇者耳。我三丰¶
祖師，具知幾之明，存正誼之理。其爲儒道也，身可進亦可退；其¶
爲仙道也，身能飛亦能濳。進退飛濳之間，卽猶龍之大道也。(錫¶
齡)風塵俗吏，未省根源。幼讀儒書，只期用世。今倦矣，將長往雲¶
山，與安期羨門遊矣。曩者，官劍南擢永北，宦潮㬪起，塵海憂勞。¶
幸遇我祖師，名言提警，招(齡)至前，而語之曰：『方今¶
<pb:CK-KZ_JY236_01p001b>¶
聖人在上，下有賢宰輔、名公卿相與佐治，子無忘蓬山共處時¶
也。』退而思之，始大覺焉。夫當此昌期，詎甘瓠落？但念九州馳驅¶
如(齡)等輩者，得之不多，失之不少，何苦長罹世網也？因將我祖¶
師丹經二卷，詩文若干篇，夙夜尋求，以圖解脫。暇則夢寐間、山¶
水間、鸞鶴間，復蒙祖師面示，謂其道：始於太上，而祖於希夷。隱¶
則隱，見則見，有隱中之見，有見中之隱。斯無隱之非見，無見之¶
非隱，總不趨謁。君公高談金石，而爲方術者流也。(齡)乃記祖師¶
顯蹟三十餘則，藏之。其伭機妙旨有所親得者，存其文，而略存¶
口訣，恐其卽於漏洩也。他日，(齡)淩風萬里跨鶴三山，此書又付¶
何人哉？¶
<pb:CK-KZ_JY236_01p002a>¶
雍正元年小陽之月¶
誥授通議大夫河南全省河道副使夢九汪錫齡稽首薰沐謹¶
　　撰¶
¶	
¶	
¶	
¶	
¶	
¶	
¶	
<pb:CK-KZ_JY236_01p002b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_01p003a>¶
* 序¶
有明之初，仙人輩出。南昌周顚仙，臨川張景華，協律郎冷啓敬，¶
是皆默觀景運，翊贊奇勳者。然其嬉笑神奇，震動天子，方士卽¶
沿此欺人也。張三丰先生，跨遼東鶴，籋薊北雲，以文學才識受¶
知，廉平章奏補縣令。旋復致仕歸家，從赤松子遊。至正間，先生¶
已浩然有得矣。道光初，余歸自浙，於今秉鐸嘉陽，每當課士之¶
暇，輒愛養生之書。常於李子齋頭，得故劍南觀察汪夢九先生¶
所藏《三丰全集》，然後知文章出處，淸矯不羣，是亦嫏嬛中祕典¶
也。李生以其書厯年旣久，腐不堪披，亟欲梓而存之，並搜名山¶
碑版、道院抄存者，以補其闕，由是郁郁然成一家言也。昔宋太¶
<pb:CK-KZ_JY236_01p003b>¶
宗謂諸臣曰：華山陳摶，獨善其身，不干勢利，可謂方外士矣。三¶
丰其能紹希夷之風者歟。¶
賜進士出身翰林院庶吉士知浙江靑田縣事嘉定府教授董¶
　　承熙譔¶
¶	
¶	
¶	
¶	
¶	
¶	
<pb:CK-KZ_JY236_01p004a>¶
* 敘¶
嘗讀《呂祖全書》，自全唐詩律及厯朝遺蹟，釐然備載。所以振元¶
風，而詔後學也。張三丰先生，道德崇高，元微莫測；文章浩瀚，利¶
濟無方，與呂祖無異者也。其書曾刋於前明永樂時，久而版壞，¶
然其散見於他書者，亦不少矣。夫呂祖之書成於涵，三豈先生¶
之書，竟聽其散佚乎？或者時之未至也。¶
國初汪公夢九觀察劍南時，先生顯化於署中，其輯兵愛民諸¶
善政，得之先生者爲多。夢九藏舊，本拾遺文，將付梓，并欲與巡¶
撫奏請立祠，均未果。葢其時亦將至矣。長乙山人、遯園居士，忘¶
名利者也。得先生書，於夢九六世孫名曇者之家，十存七八，因¶
<pb:CK-KZ_JY236_01p004b>¶
採諸書，以補之。夀諸梨棗，以成夢九欲遂之志焉。雖齋居絃誦¶
未徧，厯武當、寶雞諸名勝，搜羅眞蹟，纖悉弗遺。然觀集中本末¶
終始，郁郁大成，實與《呂祖全書》相伯仲。卽有遺佚，無妨續補也。¶
前明之訪先生也，側席旁求十餘年而不得。先生獨以隱世濟¶
世，維氣運於人所不知之地，纖塵不染，高不可攀。高眞上聖，莫¶
過於此。明君且以通微顯化封，之明史竟以方伎末流例之，誤¶
矣。讀此集者，見先生於文字中，復見先生於文字，外已飄飄乎¶
欲仙也。會心人自領之耳。¶
賜進士出身内閣中書改保甯府教授致仕西來李迦秀謹敘¶
¶	
<pb:CK-KZ_JY236_01p005a>¶
* 敘¶
程子謂：『卻病延年，則有；白日飛昇，則無。』歐陽公謂：『養生之術，則¶
有；神仙之事，則無。』余以爲：『卻病養生，卽仙道也。』《黃庭經》云：『仙人¶
道士，非有神積精累氣以成眞。』誠平允之論哉。今夫谷虛境也，¶
神靈覺也。虛靈不昧，則成儒；谷神不死，則成道。仙何異焉？三丰¶
先生在元明鼎革間，獨全性命於亂世，不求聞達於諸侯，深造¶
以道，欲其自得。默念州縣勞人，幣書招我，皆所以蔽虛靈，而損¶
谷神也。屏之，棄之，避之，藏之。眞所謂『世有神仙，彼必深濳崖壑，¶
惟畏人知者。』先生之節貞矣。風雪可眠，非徒卻病；鬚眉不老，何¶
但養生？光之有日月之明，大之有滄海之水，又安知不有脫殻¶
<pb:CK-KZ_JY236_01p005b>¶
生翰、白日飛昇成仙於靑霄之外者哉？雍正初，汪公夢九觀察¶
劍南，先生以法身顯化其署，卽謂：『五百年猶在人間』，可也公知¶
神仙之道，信而有徵。於是，以先生文章出處輯爲成書，蓋欲與¶
卻病延年者，大其觀也。卓菴劉君，得汪書而補紀之，刋版傳世。¶
後之頌其詩、讀其書者，應知仙道之不虛也夫。¶
道光甲辰七夕長乙山人涵虛生敘¶
¶	
<pb:CK-KZ_JY236_02p001a>¶
* 　　凡例十二則¶
一此書訪輯，知多遺漏。然其詩古文詞、鑑論經訓，皆宗三教之¶
　旨，以垂百世之言。亦涵三宮所云：『《呂祖全書》輯未全，而義則¶
　全也。』故曰全集。¶
一出處、顯化，凡子虛烏有，院本浮談之類，皆所不取。茲特取史¶
　志記傳，道門實錄者，以爲觀鑑。¶
一先生法像見於石刻者，甚欲盡傳之，難以描寫。今茲特取立。¶
　坐、行、眠，臨成四幅，從簡賅也。¶
一正訛顯蹟彙記諸篇，前後有互見者，其詳略卻自不同。閱者¶
　首尾參觀，則先生之實事益見。¶
<pb:CK-KZ_JY236_02p001b>¶
一此書得於他處所刻、黃冠所抄者，類多訛誤，惟汪本特爲近¶
　善。茲刻凡係汪仙所藏，必題『圓通道人藏本』，誌自來也。¶
一《雲水前集》，皆係先生住世時所作，編年紀月，如見平生。其有¶
　散見於各省志傳者，皆集中之作也，故不注某詩見某志。¶
一《雲水後集》《三集》，一係度汪仙時所作，一係住空靑時所作，故¶
　仍以編年序之，紀神遊也。聞他處有先生乩沙，恐其人鬼雜¶
　出，難以盡信。間有可信者，則錄於『彙記』之内，正集不敢濫收。¶
一此書前刻大板，各部頂批失落者甚多，並且篇頁錯亂，内有¶
　《雲水詩集》，難以淸正。近有張之洞者，督學四川，捐貲繙刻袖¶
　板，校正無訛，亦且便於行篋。凡此刋補遺，盡皆編次其中。¶
<pb:CK-KZ_JY236_02p002a>¶
一此書内有靈寶畢法丹經，乃修仙之捷徑。凡讀此經者，盡心¶
　修身，金丹大道有何難哉？¶
一《玄要篇》詩古、道情別刻，混爲一卷。茲照汪仙藏本，分詩古爲¶
　上卷，道情爲下卷。其不與《雲水詩》相參者，《雲水》係先生事蹟，¶
　《玄要》乃先生道言也。¶
一《明史》文翰類所載道書目，其中有先生《金丹直指》一卷，又《金¶
　丹祕訣》一卷，卽今《大道論》《玄機直講》與《玄要篇》也。又名《節要》¶
　又名《捷要》，俱見神仙通鑑。茲照汪仙所藏，先生自訂者名之，¶
　不復更易。¶
一此書雕成之後，專望博雅君子，爰仿古人，編輯搜軼，補附卷¶
<pb:CK-KZ_JY236_02p002b>¶
　末。再有所得，依此續之。¶
¶	
<pb:CK-KZ_JY236_03p001a>¶
* 張三丰先生全集總目¶
　一卷¶
　　序　誥　傳　仙派　正訛　顯蹟¶
　二卷¶
　　古文　隱鑑¶
　三卷¶
　　大道論　玄機直講　道言淺近¶
　四卷¶
　　玄要篇上　玄要篇下　補遺¶
　五卷¶
<pb:CK-KZ_JY236_03p001b>¶
　　雲水前集　雲水後集　雲水三集¶
　六卷¶
　　天口篇　訓世文¶
　七卷¶
　　九皇經　三教經　度人經　菩提經　鐘偈¶
　八卷¶
　　水石閒談　古今題贈　隱鏡　彙記¶
¶	
<pb:CK-KZ_JY236_04p001a>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_04p001b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_04p002a>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_04p002b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_04p003a>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_04p003b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_04p004a>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_04p004b>¶
¶	
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_05p001a>¶
@fw1重刋道藏輯要¶

** 張三丰先生全集卷之一¶
　漢嘉長乙山人李西月重編　　張道淵子深氏敬書¶
　　　　　　　　　　　　閬中朱道生晚成子敬刋¶
　　　　　　　　　　　　　　姪　瑛春城¶
　　　　　　　　　　　　　　　朱瓚素園仝校字¶
　　　　　　　　　　　　　　男　璜蟠溪¶
　　明天順皇帝勅封誥命¶
　　奉¶
天承運，皇帝制曰：『朕惟仙風道骨，得天地之眞元；祕典靈，文集¶
<pb:CK-KZ_JY236_05p001b>¶
陰陽之正氣。顧長生久視之術，成超凡入聖之功；曠世一逢，奇¶
蹤罕見。爾眞人張三丰，芳姿穎異，雅志孤高，得仙籙之祕訣，餌¶
金鼎之靈膏；去來倏忽，實得造化之機；隱顯微芒，脗合乾坤之¶
妙。茲特贈爾爲通微顯化眞人，錫之誥命，以示裦崇。尙期指教，¶
式惠來英。¶

*** 　　寶誥一¶
元朝名士，天師後昆。鶴骨珊珊，龍髯拂拂。非百里之小才，得一¶
官而勇退。出遼東而訪道，入終南而遇師。笠穿衲敝，寒暑不侵¶
果熟丹成，縱橫自在。託歌詞而談道，響徹雲霄；藉塵垢而隱眞，¶
人稱邋遢。玉樞宣詔，金殿飛身，玄妙無方，隱顯莫測。大忠大孝¶
<pb:CK-KZ_JY236_05p002a>¶
大慈大悲南極會上羣仙領袖玄玄演正武當繼武眞君。¶

*** 　　寶誥二¶
始靑一炁，教闡十方。積功勳於大明，度眾生於㕓市。遇火龍而¶
細參至道，入武當而調養谷神。混俗和光，經緯五載，入山面壁，¶
考驗九年。大廷朝駕顯飛昇，名山古洞留仙蹟。方方開化，處處¶
設壇。演金科流傳萬世，證金丹度盡後學。大悲大願大慈大仁¶
至靈至聖至公至明羣眞一元始祖廣慈普度眞君通微顯化¶
天尊。¶

*** 　　寶誥三¶
中山舊令，上淸律仙。廣三千之功行，證十二之圓通。擅神靈變¶
<pb:CK-KZ_JY236_05p002b>¶
化之奇，精符篆龍蛇之體。道高德重，煉人元而兼統地元；和光¶
同塵，濳玩世而卽行度。世尋有德之人，人人得度；種無根之樹，¶
樹樹皆空。講先天之妙旨，爲後進之梯航。大悲大願大聖大慈¶
武當繼教掌法仙師靈寶眞人天雷主宰玄玄演道飛龍濟世¶
眞人通微顯化天尊。¶

*** 　　寶誥四¶
至眞傳道，太淸選仙。居武當而啓教，爲文始之正傳。如癡如醉，¶
混仙跡於麗春；教孝教忠，闡玄風於華夏。度萬三於滇海，壻女¶
同昇；續龍虎之神通，道法兼備。十方寶筏，三教宗師。大悲大願¶
大慈大至仁玄至妙至奇至神東華首相三淸外臣雷霆神吏¶
<pb:CK-KZ_JY236_05p003a>¶
靈寶天師太和一炁始祖道通文遠眞君通微顯化天尊。¶

*** 　　寶誥五¶
玉虛上相，金闕高眞。德暢人神，經開井鬼。廣三千之功行，醒億¶
萬之沈迷。昔從元嶽而成眞，今繼玄天而闡化。扶正教，無黨無¶
偏；闢旁門，有聲有色。誅殺乾坤之方士，挽回道德之宗風。指先¶
天而對月，招後進以升雲。道妙無方，玄微莫測。至靈至聖至大¶
至尊體合自然神凝般若三教眞宰一氣權衡參法天師洞玄¶
帝君猶龍六祖隱仙寓化虛微普度天尊。¶

*** 　　參禮如來宣賜佛號並讚¶
神光熙照，性海澄淸。在塵出塵，隱世度世。現醫身，而扶危拔困；¶
<pb:CK-KZ_JY236_05p003b>¶
偈㐲眾，而闡道傳經。果證大羅金仙，道比達磨尊者。大仁大願¶
大慈大悲三丰眞師救難天尊邋遢靜光佛菩薩摩訶薩。¶
¶	
¶	
¶	
¶	
¶	
¶	
¶	
¶	
<pb:CK-KZ_JY236_05p004a>¶
@fw1重刋道藏輯要¶
* 張三丰先生全集¶
　漢嘉長乙山人李西月重編　　張道淵子深氏敬書¶
　　　　　　　　　　　　閬中朱道生晚成子敬刋¶
　　　　　　　　　　　　　　姪　瑛春城¶
　　　　　　　　　　　　　　　朱瓚素園仝校字¶
　　　　　　　　　　　　　　男　璜蟠溪¶
** 　　列傳¶
張三丰，遼東懿州人。名全，一一名君實。三丰，其號也。以其不飾¶
邊幅，又號張邋遢。頎而偉龜形鶴背，大耳圓目，鬚髯如㦸。寒暑¶
<pb:CK-KZ_JY236_05p004b>¶
惟一衲一蓑，所啖升斗輒盡，或數日一食，或數月不食。書過目¶
不忘，游處無恆，或云能一日千里。善嬉諧，旁若無人。嘗游武當¶
諸巖壑，語人曰『此山異日必大興。』時五龍、南巖、紫霄俱燬於兵，¶
三丰與徒去荆榛，闢瓦礫，創草廬居之，已而舍去。太祖故聞其¶
名，洪武二十四年，遣使覓之不得。後居寶雞之金臺觀，一日自¶
言當死，留頌而逝，縣人具棺殮之。及葬，聞棺内有聲，啓視則復¶
活。乃游四川，見蜀獻王。復入武當，厯襄漢，踪跡益奇幻。永樂中，¶
成祖遣給事中胡濙偕内侍朱祥齎，璽書香幣往訪，遍厯荒徼，¶
積數年不遇。乃命工部侍郎郭璡隆平侯張信等，督丁夫三十¶
餘萬人，大營武當宮觀，費以百萬計。旣成，賜名『太和太岳山』，設¶
<pb:CK-KZ_JY236_05p005a>¶
官鑄印以守。竟符三丰言。或言三丰金時人，元初與劉秉忠同¶
師，後學道於鹿邑之上淸宮，然皆不可攷。天順三年，英宗賜誥，¶
贈爲『通微顯化眞人』，終莫測其存否也。¶

*** 　　列傳(見微異錄)　　　　　　　　　　祇園居士¶
張邋遢，名君實，字鉉，一别字玄。玄遼東懿州人，張仲安第五子¶
也。丰姿魁偉，龜形鶴骨，大耳圓目，鬚髯如㦸，頂作一髻，自號保¶
和容忍三丰子。手執刀尺，寒暑惟衣一衲，或處窮寂，或游市口，¶
浩浩自如，旁若無人。有問之者，終日不答一語。及與論三教經¶
書，則吐辭滚滚，皆本道德忠孝。每遇事，輒先知。或三五日、兩三¶
月始一食，然登山如飛。或隆冬臥雪中，𪖙鼾如雷。時人咸異之，¶
<pb:CK-KZ_JY236_05p005b>¶
因呼爲張邋遢。元末，居寶雞金臺觀。嘗一日辭世而逝，從者爲¶
棺殮，臨窆發視之，復生。乃入蜀，抵秦，游襄鄧，往來長安，厯隴岷¶
甘肅。洪武初，入武當，登天柱峰，徧厯名勝。使弟子邱元靖，住五¶
龍，盧秋雲住南巖，劉古泉楊善登住紫霄，乃自結草廬於展旗¶
峰北，曰『遇眞宮』，草菴於土城，曰『會仙館』，令弟子周眞得守之。洪¶
武庚午，拂袖長往，不知所之。明年，太祖遣三山道士請造朝，了¶
不可見。或曰住靑州雲門洞。永樂初，遣給事中胡濙、指揮楊永¶
吉等，物色之不得。十年二月，成祖爲書，詔道士元虛子往武當，¶
於玄玄舊遊處建道場，焚書，冀有聞焉。不獲，仍御製詩賜之，有¶
『若遇眞仙，張有道，爲言𥩟竢長相思』之句。天順末，或隱或現。上¶
<pb:CK-KZ_JY236_05p006a>¶
聞之，封『通微顯化眞人』。後往來鶴鳴山，半年，不知所終。¶

*** 　　列傳(見七修類稾)　　　　　　　　(明)郎　瑛¶
張仙名君實，字全。一遼東懿州人，別號玄玄，又號保和容忍三¶
丰子，時人又稱張邋遢。天順三年，曾來謁帝。予見其像，鬚鬢竪¶
上，一髻背垂，面紫大腹，而攜笠者。上爲錫誥之，文封爲『通微顯¶
化大眞人』。¶

*** 　　列傳(淮海雜記)　　　　　　　　　　(明)陸西星¶
三丰老仙，龍虎裔孫也。其祖裕賢公，學能兼占象。移家於金之¶
懿州，與子昌隱於民間。及懿爲元人所拔，始稍稍以名字聞，然¶
昌公固優游世外者也。夫人林氏，先以二乳生四子，曰遨、曰游、¶
<pb:CK-KZ_JY236_05p006b>¶
曰逍、曰遙，皆早歿。旣更與二子，曰通、曰達。通，卽老仙也。降誕之¶
夕，林夢斗母元君，手招大鶴止屋，長嘯三聲，而驚寤，遂就褥焉。¶
幼有異質，長負才[藝-坴+幸]。遊燕京，故交劉秉忠見而奇之，曰『眞仙才¶
也』。默挈之，久乃得一宰於中山苦寒之地。以丁憂歸，遂不復出。¶
嘗言『富貴如風燈草露，光陰似雨電浮漚』，乃决志求道。訪師終¶
南，得聞火龍妙諦。漸乃徉狂垢污，人不能識。生平詩文，每起稿¶
於樹皮苔肉，茶湯七箸間，積數十年，猶能記誦，然未嘗錄以示¶
人也。故元朝文[藝-坴+幸]中，無有知者。子道意，孫鳴鸞、鳴鶴。鸞入明初，¶
遷淮揚，六世孫花谷道人(卽鸞嫡孫)。與余爲方外友，其家有林園之¶
勝。老仙嘗至其家，叩以當年軼事，則書雲遊詩若干篇，寶誥數¶
<pb:CK-KZ_JY236_05p007a>¶
章，丹訣一函，命藏之。花谷每爲余言，不勝使人遐想也。¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_05p007b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_05p008a>¶
*** 　　三丰先生本傳　　　　　　　　　汪錫齡敬述¶
三丰先生姓張名通，字君實。先世爲江西龍虎山人，故嘗自稱¶
爲天師後裔。祖父裕賢公，學精星算。南宋末，知天下王氣將從¶
北起，遂攜本支眷屬，徙遼陽懿州。有子名居仁，亦名昌，字子安，¶
(一字仲安)號白山，卽先生父也。壯負奇器，元太宗收召人才，分三科¶
取士，子安赴試，策論科入選。然性素恬淡，無仕宦情，終其身於¶
林下。定宗丁未夏，先生母林太夫人夢元鶴自海天飛來，而誕¶
先生，時四月初九日子時也。丰神奇異，龜形鶴骨，大耳圓睛。五¶
𡻕目染異疾，積久漸昏。其時有張雲菴者，方外異人也。住持碧¶
落宮，自號白雲禪老。見先生奇之，曰『此子仙風道骨，自非凡器。¶
<pb:CK-KZ_JY236_05p008b>¶
但目遭魔，障須拜貧道爲弟子，了脫塵翳，慧珠再朗卽送還。』太¶
夫人許之，遂投雲菴爲徒。靜居半載，而目漸明，教習道經，過目¶
便曉，有暇兼讀儒、釋兩家之書，隨手披閱，會通其大意卽止。忽¶
忽七載，太夫人念之，雲菴亦不留，遂拜辭歸家，專究儒業。中統¶
元年，舉茂才異等；二年，稱文學才識，列名上聞，以備擢用。然非¶
先生素志也。因顯揚之故，欲效毛廬江捧檄意耳。至元甲子秋，¶
游燕京，時方定鼎於燕，詔令舊列文學才識者待用，栖遲燕市。¶
聞望日隆，始與平章政事廉公希憲識。公異其才，奏補中山博¶
陵令，遂之官。政暇訪葛洪，山相傳爲稚川修煉處。因念一官蕭¶
散，頗同勾漏，予豈不能似稚川？越明年，而丁艱矣。又數月，而報¶
<pb:CK-KZ_JY236_05p009a>¶
憂矣。先生遂絶仕進意，奉諱歸遼陽，終日哀毁。覓山之高潔者，¶
營厝甫畢，制居數載，日誦洞經。倏有邱道人者，叩門相訪，劇談¶
玄理，滿座風淸，洒然有方外之想。道人旣去，因束裝出游，田產¶
悉付族人，囑代掃墓，挈二行童相隨。北燕趙，東齊魯，南韓魏，往¶
來名山古刹，吟咏閒觀，且行且住。如是者，幾三十年，均無所遇。¶
乃西之秦隴，挹太華之氣，納太白之奇。走裦斜，度陳倉，見寶雞¶
山澤幽邃而淸，乃就居焉。中有三尖山，三峯挺秀，蒼潤可喜，因¶
自號爲三丰居士。延佑元年，年六十七，始入終南得遇火龍眞¶
人，傳以大道，更名玄素，一名玄化，合號玄玄子，別號昆陽。山居¶
四載，功效寂然。聞近斯道者，必須法財兩用。平生游訪，兼頗好¶
<pb:CK-KZ_JY236_05p009b>¶
善，囊篋殆空，不覺淚下。火龍怪之，進告以故，乃傳丹砂點化之¶
訣，命出山修煉。立辭恩師，和光混俗者數年。泰定甲子春，南至¶
武當，調神九載而道始成。於是湘雲巴雨之間，隱顯遨遊又十¶
餘𡻕。乃於至正初，由楚還遼陽，省墓訖，復之燕市。公卿故交，死¶
亡已盡矣。遂之西山，遇前邱道人，談心話道，促膝參同，方知爲¶
長春先生符陽子也。別後復至秦蜀，由荆楚之吳越。僑寓金陵，¶
遇沈萬三，傳以丹道，事在至正十九年。臨別，先生預知萬三有¶
徙邊之禍，囑曰『東南王氣正盛，當晤子於西南也。』仍還秦，居寶¶
雞金臺觀。九月二十日，陽神出游，土人楊軌山以先生辭世，買¶
棺收殮。臨窆之際，柩有聲如雷，啟視復生。蓋其陽神出游，樸厚¶
<pb:CK-KZ_JY236_05p010a>¶
者見之，以爲宛其死矣。後乃攜軌山遯去。又二年，滄桑頓改，海¶
水重淸，元紀忽終，明運又啟。先生乃結菴於太和故爲瘋漢，人¶
目爲邋遢道人。道士邱元靖，安靜可喜，秘收爲徙。他日入成都，¶
說蜀王椿入道，不聽。退還襄鄧間，更莫測其蹤跡矣。洪武十七¶
年甲子，太祖以華夷賓服詔求先生，不赴。十八年，又强沈萬三¶
敦請，亦不赴。蓋帝王自有道，不可以金丹金液分人主勵精圖¶
治之思。古來方士釀禍，皆因游仙入朝爲厲之階。登聖眞者，决¶
不爲唐之葉法善，宋之林靈素也，前車可鑒矣。二十五年，乃遯¶
入雲南，適太祖徙萬三於海上，緣此踐約來會。同煉天元，服食¶
大藥，明年成。始之貴州平越福泉山，朝眞禮斗，候詔飛昇。建文¶
<pb:CK-KZ_JY236_05p010b>¶
元年，完璞子訪先生於武當，適從平越歸來，相得甚歡。永樂四¶
年，侍讀學士胡廣奏言，先生深有道法，廣具神通。五年丁亥，卽¶
命胡濙等，遍游天下訪之。十年壬辰，又命孫碧雲於武當建宮¶
拜候，並致書相請。直逮十四年，並不聞有蹤跡。帝乃怒謂胡廣¶
曰『卿言張三丰藴抱玄機，胡弗敢來見朕也？』斥廣尋覓之，廣大¶
懼。星夜抵武當，焚香泣禱。是年五月朔，爲南極萬夀，老君命諸¶
仙及期大會。時先生亦在詔中，遂與玄天官屬御氣同行，適見¶
胡廣情切，乃按雲車，許以陛見。入朝後，卽赴上淸之命，飄然而¶
去。明年，胡濙等還朝，終未得見先生也。吾師乎吾師乎！其隱中¶
之仙乎！其仙中之神乎！其神仙而天仙者乎！繼荷¶
<pb:CK-KZ_JY236_05p011a>¶
玉詔，高會羣眞，位列兌宮，身成乾體。故能神通變化，濟世度人。¶
四圍上下，虛空處處，皆鸞驂所至，將所謂深藏宏願，廣大法門¶
者，呂祖之後，惟先生一身而已。錫齡風塵俗吏，幾忘(去聲)本原。觀¶
察劍南，又鮮仁政，濫叨厚祿，辜負¶
皇恩。兩年來，𣌀天少見，水潦頻增，齡乃跣足剪甲，恭禱眉山之靈。拈¶
香七日，晴光普照，畫景遙開。奇峯異水間，幸遇先生。鑒齡微忱，¶
招齡入道，並示丹經祕訣一章，及捷要篇二卷。照法修煉，始識¶
玄功。因此悔入宦途，游情山水。邇乃自出淸奉，結廬淩雲。未知¶
何年何日蟬脫塵網，採瑶花、奉桃實敬獻先生也。齡侍先生甚¶
久，得悉先生原本又甚詳，爰洗濁懷，恭爲紀傳，以付吾門嗣起¶
<pb:CK-KZ_JY236_05p011b>¶
者。¶

*** 　　三丰先生傳　　　　　　　　　　　圓嶠外史¶
先生遼陽懿州人也，名號屢更，游行無定，人多不測其踪。劉秉¶
忠同師於前，廉希憲薦剡於後。至元間，以宰官致仕。洪武初年，¶
太祖屢詔不出，蓋其托仙遠遯，以全仕元之節者也。故嘗自稱¶
曰『大元遺老』，又嘗自贊曰『大元逸民』。君子深慨其神仙名重，遂¶
至掩其孤忠耳。平生訪道，厯盡艱辛。終南遇師之後，覓侶求鉛¶
者足遍天涯，乃於武當山，修成大道。所可異者，先生未降世而¶
武當一席，早爲安排。昔希夷先生游太華，遇異人孫君訪曰『武¶
當九室巖深靜可居，君後有徒孫，更能發跡此山，君光大張。』蓋¶
<pb:CK-KZ_JY236_05p012a>¶
已知名山有主人，大道有法嗣也。豈不異乎？嘗聞苦竹眞君傳¶
記於鍾離雲房，謂『他日有兩口者，爲汝弟子』。而其後，竟遇呂祖。¶
夫豈至人降靈，必先有年月日時、里居姓氏、預定於大羅天上¶
耶？不然何言之驗也？圓通眞人爲先生弟子，亦不能請究其故。¶
《本傳》一篇記敘精詳，《仙鑑》、《明紀》，考政皆合。然後知先生之藉貫¶
生成，修眞得道有如是其全備者。¶
¶	
¶	
¶	
¶	
<pb:CK-KZ_JY236_05p012b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_05p013a>¶
*** 　　道派¶
大道淵源，始於老子，一傳尹文始，五傳而至三丰先生。雖然老¶
子之所傳，亦甚多矣。其間傑出者，尹文始，王少陽。支分派別，各¶
有傳人，今特就文始言之。文始傳麻衣，麻衣傳希夷，希夷傳火¶
龍，火龍傳三丰。或以爲隱仙派者，文始隱，關令隱，太白麻衣隱，¶
石堂隱黃山，希夷隱太華，火龍隱終南，先生隱武當，此隱派之¶
說也。夫神仙無不能隱，而此派更爲高隱。孔子曰『老子其猶龍¶
乎？』，言其深隱莫測也，故又稱猶龍派云。¶
按老子之道，文始派最高，少陽派最大，少陽傳正陽，正陽傳純¶
陽，純陽首傳王重陽，重陽傳邱長春，開北派；純陽又傳劉海蟾，¶
<pb:CK-KZ_JY236_05p013b>¶
海蟾傳張紫陽，開南派。¶
再按文始一派，至麻衣而傳希夷；少陽一派，劉海蟾亦以丹法¶
傳希夷。兩派於斯一滙，是三丰先生謂。爲文始派也。可，謂爲少¶
陽派也亦可。特其淸風高節，終與麻衣、希夷、火龍相近云。¶

*** 　　前厯祖傳¶
太上老君，其詳不可得聞，累世化身，未有誕生之跡。嘗與文始¶
言『吾姓字𣺌𣺌，從劫至劫，不可具』，述非虛語也。逮商陽甲時，分¶
神化炁，始寄胎於玄妙玉女八十一年。至武丁庚辰𡻕，二月十¶
五日卯時，降生在苦縣之頼鄉曲人里李樹下。指李爲姓，名耳，¶
字伯陽。生時白首，人號爲老子；又長耳復稱老聃。周初，觀風西¶
<pb:CK-KZ_JY236_05p014a>¶
岐，自號支邑先生。西伯欲拜爲大夫，不受。命爲守藏史，遂借隱¶
焉。其後或隱柱下，或隱河上。或號爲古先生，或自爲古皇，或爲¶
伯陽父，或爲廣成子。或結廬於河濱，或開化於西域，秦時稱古¶
隱君子，而不知太上老祖，實隱中聖人也。¶
文始先生，姓宓名喜，字公文，天水人，一云成紀人。成王丁巳𡻕，¶
四月初八日吉時降生。不求聞達，嘗爲函關令，故稱關尹喜。一¶
日，遇融風三至，(精占風)紫氣東來，(精望氣)夜觀天理星西行過昴，(精天¶
文)知有聖人將至。老君到關，望其神采，大驚，(精相法)拜爲弟子，得¶
聞大道，著書九篇，名《關尹子》，後曰《文始經》。西度流沙，復還中夏，¶
或稱尹輒，或稱尹道士。隱居終南之陰，人稱爲『終南隱聖』。¶
<pb:CK-KZ_JY236_05p014b>¶
麻衣先生，姓李名和，道號初陽。内鄉人，隱石堂山。生而神奇，紺¶
髮美。姿稍長，厭世濁腐，入終南靜養。遇尹文始，傳以道要並相¶
法，命往南陽湍水旁靈堂山修煉，洞居十九年，冬夏恆著麻衣，¶
故號爲麻衣子。靈山有水，四時常温，名暘谷，時往沐浴。一夕，有¶
少年十二人來拜曰：『吾屬龍也，上帝以師道成，命吾等輔行大¶
化』。自是，有求雨者，皆騐。鄉民謁懇甚繁，別隱歙之黃山，(卽黟山)人¶
稱爲『黃山隱者』。¶
希夷先生，姓陳名摶，字圖南，號扶摇子。亳州眞源人。唐長興中，¶
嘗舉進士不第，遂淡世情，以山水爲樂。居武當二十餘年，復隱¶
華山雲臺觀。得蟄龍法，每臥，嘗百餘日不起。遇海蟾，授道要。逢¶
<pb:CK-KZ_JY236_05p015a>¶
麻衣子，擁爐對坐，以鐵筯畫灰成字，默授玄機，並以尹文始先¶
生相法傳之。高隱不出。宋太祖時，賜號『白雲先生』，又賜號『希夷¶
先生』，史稱曰『華山隱士』。¶
火龍先生，希夷高弟子也。隱其身並隱其姓名。其里居不可考，¶
卽以天地爲里居也。其事蹟不多著，卽以濳德爲事蹟也。《神仙¶
鑑》亦只記其號，狀其爲物外風儀。此葢如赤松、黃石，世只知爲¶
古仙耳。隱居終南，故稱『終南隱仙』，或曰賈得昇先生也，俟博識¶
者考之。¶
三丰先生，姓張名通，字君實。遼東懿州人。詳見全集。¶

*** 　　後列仙傳(以下十一則藏厓居士考紀)¶
<pb:CK-KZ_JY236_05p015b>¶
三山先生，姓沈名萬三，一名萬山，自號三山道士。金陵人，秦淮¶
大漁戸，心慈好施。遇三丰先生，得授丹法，繼煉天元大藥，服之¶
拔宅而去。或隱天目，或隱武當，皆無定所。與三丰先生隱顯度¶
世，勅封『宏願眞人』。元天厯戊辰元年秋，九月十八日未時誕生。¶
邱元靖者，武當道士也。洪武初，三丰先生遊武當，元靖與先生¶
遇，拜爲弟子。遂傳以道妙，命住五龍，結菴修煉，以了大事。乙丑¶
春，太祖詔求三丰不得，乃詔元靖。至與語，悅之，拜監察御史，賜¶
之室，不受。復擢太常卿，亦不受，帝稱其淸高云。¶
太和四仙者，盧秋雲、周眞得、劉古泉、楊善登，皆楚人也。洪武初，¶
三丰先生入武當，結廬於展旗峯上，四人請爲弟子，遂傳以淸¶
<pb:CK-KZ_JY236_05p016a>¶
淨守中之祕。於是命秋雲住南巖，眞得住會仙館，古泉善登住¶
紫霄峯，同時靜煉，後皆證果。¶
冰壺先生，姓明名玉，内江。人善符咒，多奇驗。永樂中，三丰先生¶
游蜀，常寓其家，玉欲以符咒傳先生。先生笑曰：『我將以道奉子，¶
子乃以法授我耶？』乃作《道法會同疏》一通，予之。玉大驚，請爲弟¶
子。居𡻕餘，胡濙訪先生，遂攜玉同去，不知所之。¶
王宗道者，淮安人也，嘗從三丰先生學道。永樂三年，成祖訪求¶
三丰，令覓宗道，與胡濙同往。召見時，賜金冠鶴氅，奉書香遍游¶
天下，十年不遇。及還，賜封『圓德眞人』。後入廬山採藥，飄然不返。¶
李夫子者，名性之，楚人也。正德間入，太和山遇三丰先生，傳以¶
<pb:CK-KZ_JY236_05p016b>¶
丹法，遂得道。平時好端坐，澄靜齊莊，人號爲『李夫子』。喜辟穀，日¶
啜麥麵湯，人又號爲『麩子李』。荆藩永定王聞而慕之，遣校禮聘¶
以至，寓蘄武當宮。衣破衲，不食。王屢迎入宮，祈長生訣，皆不對。¶
但云：『儒者修身齊家，卽道訣也。』賜金帛甚厚，皆不顧。已而辭歸，¶
王仍遣校送之，令索書報命。至漢口，舟中，忽不見。校速舟夫過¶
江，至中流，忽見李臥水而渡。校上岸，李亦到岸，忽又不見。校急¶
奔至山，見季坐懸巖險處，拍手而歌。尋大呼校曰：『爲吾謝王，李¶
某不復來也。』校欲索報書，倏又不見。後復遣校至山，則云季尸¶
解矣。校於歸途，又見李持缽，其行如飛。無何，王以千宗正條幾¶
覆國，始悟李語非漫然也。¶
<pb:CK-KZ_JY236_05p017a>¶
夢九先生，姓汪名錫齡，𡽪州歙縣人。曾官劍南觀察，而宦情益¶
淡，隱心愈深。遇三丰先生於峩眉，得其道妙。繼授滇南永北道，¶
卽請終養，未准。旋授河南全省河道副使，乃便道歸省。丹成尸¶
解，號圓通道人。校正《玄要篇》及著『三丰本傳』、『顯跡』等章傳世。康¶
熙甲辰年，十月十八日申時誕生。至今嘉州凌雲丹霞峯之淸¶
暉閣，卽先生公餘之暇濳神煉丹處也。中有靈山堂，扁載劍南¶
父老數百人姓名，爲先生夀，咸稱『圓通祖師』，仁慈淸淨，修已治¶
人云。¶
白白先生者，不言其姓氏。所居在靑城、大峩、嘉州山水之間，鼓¶
琴讀書，酷好老莊。道光初，遇張三丰先生於綏山，傳以交媾玄¶
<pb:CK-KZ_JY236_05p017b>¶
牝、金鼎大符之妙。旣更遇純陽祖師，得聞藥物採取之微，以是¶
决意精修。日與二三隱士坐論煙霞，品評水石。名心之冷，殆如¶
冰焉。所著有《河洛易象圖解》、《道德經正義圓》、《嶠内篇》。發明内外¶
丹法層次，爲前古仙經所未有。無事則混俗和光，默抱玄微而¶
巳。¶

*** 　　列仙派演¶
余十舍者，沈萬山弟子也。少好施與，萬山以幼女妻之，傳以丹¶
砂點化，豐饒與婦翁相頡頏。其女余蕙剛爲西平侯沐春繼室，¶
亦善黃白之術，蓋家傳也。事見本集中余氏父女傳。¶
陸德原者，吳人也。家故淸微，慕神仙之學。沈萬山先生見之，知¶
<pb:CK-KZ_JY236_05p018a>¶
爲道器，遂傳以玄微妙旨，並爲黃白給之，其家遂足。與顧阿瑛、¶
李鳴鳳相往來，詩壇酒社，東南士大夫稱其富而好禮。洪武初，¶
嘗助軍糧二萬斛。旣聞，太祖有『不及江南富足翁』之句，因慨然¶
曰：『禍端至矣』。及時攜琴披衲，改裝黃冠而遯。阿瑛聞之，亦削髮¶
爲僧。鳴鳳棄家園、攜妻子，泛舟江湖。其後江南大族籍没者無¶
算，人始信其見幾云。¶
明陽先生者，劉其姓，光燭其名。仁慈恭敬，富而好禮，以善爲當¶
爲，不求福報達者高之。嘗從白白子游，得淸淨守中之旨，遂結¶
菴於大江之湄，雲水盤󰘼，不跡城市。没後數載，忽降一詩云：『人¶
去空山鶴影單，回觀塵海霧漫漫。仙家不昧虛靈體，一路淸風¶
<pb:CK-KZ_JY236_05p018b>¶
到石壇。』自是雲朋霞友，咸謂其不滅也。所著有《金丹詩》若干篇，¶
尙存於其弟遯園處。¶

*** 　　拳技派¶
王漁洋先生云：奉勇之技，少林爲外家，武當張三丰爲内家。三¶
丰之後，有關中人王宗，宗傳温州陳州。同州同，明嘉靖間人，故¶
今兩家之傳盛於淅東。順治中王來咸字征南，其最著者，靳人¶
也。雨窻無事讀《聊齋》李超始末，因識於後。又云，征南之徒，又有¶
僧耳、僧尾者，皆僧也。¶
¶	
¶	
<pb:CK-KZ_JY236_05p019a>¶
** 　雜說¶

*** 　　正訛¶
三峯採戰之說，多爲丹經所鄙，然非祖師之《玄要編》也。嘗閱《神¶
仙鑑》，劉宋時有張山峯者，號樸陽子。未入道時，曾授人以房中¶
御女方，天帝惡之，終於草島游仙。何一陽仙姑游華山，曾見其¶
金丹祕訣，悉備於身，因無天詔，難昇玉闕，深慨惜焉。據此則知，¶
『山峯』二字，聲音相近之訛也。且祖師所作《金丹論》亦云：『行御女¶
之術者，是猶披麻救火、飛蛾撲燈。』細按此言，自不妄譏矣。¶
又三峯者，乃旁門之名，不但劉宋時張三峯也，陰道中有三峯¶
採戰。俗人不知，遂以《玄要篇》等諸旁門，是以耳聞爲目見，未讀¶
<pb:CK-KZ_JY236_05p019b>¶
丹經者也。三峯之術，有宋張紫陽、陳泥丸諸老仙翁皆巳斥之。¶
祖師乃元人，不待辨也。單言此術由來，《參同契》所謂『陰道厭九¶
一』者是也。九一之謬，卽御女之方。分上中下三峯，採人精氣，託¶
號泥水金丹。伯陽以前，巳有此術矣。故《玄要篇》云：『有爲者，非採¶
戰提吸之術，九一動搖之法』。卽祖師亦闢三峯之謬，復何言哉？¶
又嘗閱《神仙鑑》，彭祖稱『太淸景明三峯眞君』，而御女之術實起¶
於彭祖，採補房中，[禾*禺]喪屢娶。後爲殷王拘繫欲殺之，葢天律譴¶
之也。中途脫逃，乃入華山歸正云。¶
三丰祖師誕期，㨿夢九所作本傳，則係元定宗二年四月初九¶
日也。乃各處所傳，又有作三月初八、十月初十者，何故？大抵仙¶
<pb:CK-KZ_JY236_05p020a>¶
佛降世，舉凡得道成眞，飛身朝駕，其吉期不一而足。有如普陀¶
大士、孚佑帝君，每𡻕齋辰，幾於逐月皆有。然祝大士者，畢竟以¶
二月十九爲正慶；孚佑者，終當以四月十四爲眞。兹於祖師誕¶
期，亦以本傳爲主，餘皆附存集中，使敬祖師者隨時致䖍，如大¶
士、孚佑之齋期，亦美事也。¶
《別傳》謂。祖師爲元末明初，人而不知爲宋末元初人也。嘗對萬¶
三自叙云：『延祐初，余年六十七』。逆而數之，正在元定宗之初年、¶
宋理宗之淳佑年也。元運北起，祖師生遼東，入元之版藉，故稱¶
爲元人。汪作原傳，謂其降生於定宗丁未，與祖師自叙相合，眞¶
乃不謬也。¶
<pb:CK-KZ_JY236_05p020b>¶
明胡忠安公濙訪三丰祖師係，永樂中事，世有誤作成化者。李¶
雨村《詩話》云：『祥符寺在綿竹小西門外，有明嘉靖九年，王汝賓¶
刻禮部尙書胡濙成化四年訪張三丰詩碑』云云。按明紀永樂¶
五年丁亥，正胡濙至綿竹時也。今刻於天王殿後，板壁上有三¶
丰所書『翔符禪院』四字，筆勢飛動，以『祥』作『翔』。或者曾至此歟？¶
錢文端公陳羣，所著《香樹齋集燕九日王新莊觀燈詩》，有『仙攜¶
邋遢來空碧，人立鞦韆望比紅』之句。註云：張三丰與邱長春同¶
時訪道，後皆仙去。愚按：長春先生訪道於金朝，出世甚早，不與¶
張祖同時也。但汪仙作傳謂，祖師制居時，有邱道人相訪之事。¶
祖師成道後，於元至正初遨遊西山，復遇長春子，促膝談心爾。¶
<pb:CK-KZ_JY236_05p021a>¶
時，邱眞人闡化元朝，正有同時顯道之事。若曰同時訪道，則未¶
也。¶
俗本載祖師原名君寶，及觀《神仙鑑》，始知『寶』本作『實』。魯魚相誤，¶
有如是者。並按君實二字，似字非名。曁閱陸儼山《玉堂漫筆》，乃¶
知祖師名通，號玄玄，君實其字也。天師之後，曾寓鳳翔寶雞縣¶
之金臺觀。詹事府主簿，南陽張朝用，嘗識之，見其行足不履地。¶
胡忠安公薦朝，用爲均州知州，同訪不遇。又有密勅云，淮安王¶
宗道，曾與三丰學仙，令覓同往。三年召見，賜宗道金冠鶴氅，奉¶
書香遍游天下，越十年，竟不遇還。¶
又按，祖師之父俗本以『子安』爲諱，亦似字非名。及讀夢九所藏¶
<pb:CK-KZ_JY236_05p021b>¶
列傳乃知，『居仁』其名，子安其字，白山其號也。¶
羽流抄本有《三丰供狀》一篇，的係誣詞，語亦鄙俚不可不辨。其¶
狀云供狀道童(一百餘𡻕豈尙稱童)張三丰，年二十八𡻕，遼陽人氏。有父¶
張子安，所生第五子。自幼眼疾，捨送碧宮，投師禮傅。後復雲遊¶
胡廣襄陽府，天竺菴養性修眞。今䝉永樂上位，請禮道教，中間¶
不能隱諱，所供是實。此蓋方士羽流，造作爲榮，而不知反以相¶
誣也。我祖師永樂年間，深隱不出，《明史》尙有徵文，豈反供狀朝¶
廷，自媒自炫，奔走闕下哉？卽《仙鑑》載有金殿飛昇事，亦不過片¶
時立談，以示陽神之不死耳。後睹夢九眞本，只載有胡廣奏狀，¶
平日疑團，至此乃釋。¶
<pb:CK-KZ_JY236_05p022a>¶
附：胡廣奏狀云：『侍讀學士，臣胡廣伏奏，眞仙張三丰，遼東人氏。¶
深藏道法，廣具神通，高隱武當，有希夷之風。只可禮求，不可命¶
見。恭維皇帝陛下，屈駕廣成，訪求眞道。臣因不敢隱諱，具表奏¶
聞。』¶
世有《西洋小記》載，金碧峯南京訪祖師一事。記言：祖師名守成，¶
勾容人。曾作本縣書吏，旋棄刀筆出家，於西山道院朝天宮修¶
行得成地仙。碧峯令訪，胡尙書，朝見明主，稱爲天仙，始得證位¶
大羅。此係小說家借名敷衍之法，非實事也。或問名稱守成，家¶
稱勾容者，何故？曰：不如是，不足以凑登場科白也。¶
祖師於元明間著作甚多，其詩有《雲水集》，其文體若干篇，皆見¶
<pb:CK-KZ_JY236_05p022b>¶
夢九藏。本又《神仙鑑》載，胡廣錄呈祖師道詩名《捷要》，篇中有《無¶
根樹》、《大道歌》、《鍊鉛歌》、《瓊花詩》、《麗春院》二闋，《靑陽宮留題》、《金液還¶
丹歌》、《眞仙了道歌》等作。近來傳本多所混雜，卽如吳鎭響雲洞¶
天張靈機、鄧靈謐所刻《玄要篇》舊本中，有《金丹詩》三十六首，以¶
象三百六十度，變作十六首。餘皆散見雜出，全無條理，一切道¶
情皆不入刋，蓋未見此全集也。俗鈔有比張鄧刻本全備者，又¶
多以呂祖詩混入其中。茲編廣取博採，兼以夢九眞本一一印¶
證，務使復還舊觀，祖師其許之乎！長乙氏謹識。¶
¶	
¶	
<pb:CK-KZ_JY236_05p023a>¶
@fw1重刋道藏輯要¶
* 張三丰先生全集¶
　漢嘉長乙山人李西月重編　　張道淵子深氏敬書¶
　　　　　　　　　　　　閬中朱道生晚成子敬刋¶
　　　　　　　　　　　　　　姪　瑛春城¶
　　　　　　　　　　　　　　　朱瓚素園仝校字¶
　　　　　　　　　　　　　　男　璜磻溪¶
** 　顯蹟類¶

*** 　　渡沈萬三¶
沈萬三者，秦淮大漁戸也。心慈好施，其初僅温飽。至正十九年，¶
<pb:CK-KZ_JY236_05p023b>¶
忽遇一羽士，神采淸高，龜形鶴骨，大耳圓目，身長七尺餘。修髯¶
如㦸，時戴偃月冠，手持刀尺。一笠一衲，寒暑皆然，不飾邊幅。日¶
行千餘里，所啖升斗輒盡。或辟穀數月，而貌轉豐。萬三心異之，¶
常烹鮮煖酒，邀飮蘆洲，苟有所需，極力供俸。偶於月下對酌，羽¶
士謂曰：『子欲聞吾出處乎？』萬三啓請，乃掀髯笑曰：『吾張三丰也。』¶
遂將生世出世，修眞成眞之由敘述一篇。言訖，呵呵大笑。萬三¶
聞言，五體投地，稱祖師者再，並乞指教，曰：『塵愚願以救濟。富夀¶
非敢望也。』祖師曰：『雖不敢妄洩眞傳，亦不欲緘默閉。道予已深¶
知子之肺腸，當爲作之。』於是置辦藥材，擇日啓煉，七七啓視，鉛¶
汞各道。祖師嗟咄不已，萬三自謂機緣未至。復盡所蓄，並售船¶
<pb:CK-KZ_JY236_05p024a>¶
網，以補數下。工及半，忽汞走如焚，茅葢皆燬。萬三深嘆福薄，祖¶
師亦勸其勿爲。夫婦毫無怨意，苦留再煉，貲財巳匱，議鬻幼女。¶
祖師若爲不知，竊喜其志堅，一任所爲。令備朱裏之汞，招其夫¶
婦至前，出藥少許，指甲挑微芒，乘汞𤍠投下，立凝如土，復以死¶
汞點銅鐵，悉成黃白，相接長生。祖師遂畧收丹頭，臨行囑曰：『東¶
南王氣大盛，當晤子於西南也。』遂入巴中，萬三以之起立家業，¶
安爐大煉。不一載，富甲天下。凡遇貧乏患難，廣爲周給，商賈貸¶
其貲以貿易者，直遍海内。世謂其得聚寶盆，故財源特沛。斯時，¶
世亂兵荒，萬三懼有禍，乃毁丹爐器皿，自號三山道士。至今南¶
京城西南街，卽其遷處。會同館卽其故居，後湖中地，卽其花園¶
<pb:CK-KZ_JY236_05p024b>¶
舊址也。¶
　《仙鑑》評：外丹成爲内丹之助。然眞道難聞，千舉萬敗，人每以¶
　三丰爲口實，至受誑不悟。當思已有萬山福量，乃可遇之。苟¶
　或不然，願且置是。¶

*** 　　寓金臺觀¶
元至正丙午年，寶雞金臺觀，有道翁者，貌若百餘𡻕。忽於九月¶
二十七日，自言辭世，留頌而逝。士民楊軌山置棺殮訖，臨窆柩，¶
有聲如雷，發之復生。躍起，謂軌山曰：『吾張三丰也，天師後。』裔，幼¶
好學道。今吾大丹巳成，神游天海。吾子善人也，難得難得遂教¶
以避世延年之術，尋攜軌山同去。¶
<pb:CK-KZ_JY236_05p025a>¶
　圓通子曰：『世人盡如軌山，則路無暴骨矣。如此方便人，仙眞¶
　安得不度。』¶

*** 　　隱太和山¶
洪武初，祖師入太和山，於玉虛宮畔結菴冷。坐菴前古木五株，¶
陰連數𣢿，雲氣滃然，故嘗棲其下。猛獸不[口*(从/巫)]，鷙鳥不摶，人咸異¶
之。衲衣垢弊，皆號爲邋遢張。有問其仙術，竟不一答。問經書，則¶
津涎不絶口。登山輕捷如，飛隆冬臥雪中鼾𪖙如雷。常語太和¶
鄕人曰：『茲山異日當大顯。』道士邱元靖叩其出處，始識爲三丰¶
祖師。請爲弟子，遂傳以道妙。¶
　《神仙鑑》評：左道旁門，最能惑人，如箭射虛空，還復墜地。惟覓¶
<pb:CK-KZ_JY236_05p025b>¶
　得眞種子，濳修密煉，至丹成果熟，寒暑不能侵，陰陽不能賊，¶
　縱橫自在，來去隨心，方爲實際。如三丰者，所當景仰。¶

*** 　　寄常遇春¶
洪武二年已酉六月，常遇春進攻大興州，直拔開平，追奔數百¶
里，大獲全勝，遂淸薊北。秋七月，師次柳河州，遇春得疾，謂眾將¶
曰：『予生時，有老翁至門，付一函，云「煌煌尾㝛，矯矯虎臣，和中遇¶
主，柳下歸神」前日張眞人三丰，自五臺寄書又是此數字。今至¶
柳河州而病，吾其逝矣。』尋卒於軍(年三十四)。去年戊申，帝初卽位，亦¶
嘗欽問四十二代天師張冲虛曰：『北征如何？』天師曰：『朝廷有福，¶
大將歸眞。』¶
<pb:CK-KZ_JY236_05p026a>¶

*** 　　見蜀王椿(太祖第十二子封蜀王名椿或作操似誤)¶
洪武中，太祖封子椿爲蜀王。是時，兩川久定，人物恬熙。倏有老¶
翁者，神完貌古，行動如飛。一日，方冠博帶，翩然見王，說以入道，¶
王不聽，然心異其老健，欲慕栖之。老翁笑吟，曰：『何必終南論捷¶
徑，宦情於我似鴻毛。』王高其節。一日，謂王曰：『藩封雖好，然須志¶
退心虛，乃保無禍。吾張三丰也，將與海島諸仙游於寥廓矣。』王¶
作詩以送之，有『吾師深得留侯術，靜養丹田保谷神』之句，亦不¶
相留，祖師遂去。或曰其後諸王，如谷王穗、遼王植多有不保其¶
封，而蜀王得以居安樂土者，皆祖師教之云。¶
　按祖師見蜀王椿之後，遨游川貴雲廣，雲車無定，顯蹟最多，¶
<pb:CK-KZ_JY236_05p026b>¶
　未嘗枯坐一山。或言初入成都，見蜀王椿，王不喜道。退還襄¶
　鄧間，居武當二十三年，一旦游方，拂袖而去。¶
　圓通子讀此一則，題一絶云：『入幕仙翁一老皤，相逢不識奈¶
　如何？名言幾字將王報，保得藩封受用多。』¶

*** 　　寓指揮家¶
洪武中，祖師游蜀，僑寓環衞姜指揮家，行踪詭異，而人不識。常¶
戴一笠，笠甚大，雖小戸出入不礙。繫鐵絲縧，備極工緻，朝夕居¶
一磐石上。嘗折枯梅枝，插土卽生，花皆下垂，故成都昔年猶遺¶
『照水梅』云。¶

*** 　　寓開元寺¶
<pb:CK-KZ_JY236_05p027a>¶
夔府城西開元寺，唐了休禪師道場也。明初祖師來游，與僧廣¶
海善，寓居於寺者七日。臨別贈以詩，並留草履一雙，沈香三片¶
而去。後海以詩及二物獻文帝，答賜玉環一枚，千佛袈裟一領，¶
今猶置寺中，稱世寶云。(見城都府志並見夔州府志)¶

*** 　　三卻廷詔¶
洪武十七年甲子，帝以華夷賓服詔求眞人張三丰，莫知所往。¶
明年春，復强其弟子沈萬三敦請，了不可得。又召邱元靖入朝，¶
祖師因呈一詩，並囑邱曰：『奏語明天子，謂吾將遨遊海外矣。』。其¶
詩云：『流水行雲。』不自收，朝廷何必苦徵求？從今更要藏名姓，山¶
北山南任我遊帝覽而縱之，尋拜邱爲監察御史，賜美室均不¶
<pb:CK-KZ_JY236_05p027b>¶
受。邱可謂不忘師教也。(神仙鑑有三詔之事而無寄詩一段)¶
　圓通子曰：『嚴子陵，其吾師之前身耶。』¶

*** 　　滇南踐約¶
洪武中，京城自洪武門至水西門坍壞，下有水怪濳窟，築之復¶
頽。帝向忌沈萬三，年命相同而大富。召謂曰：『爾家有盆能聚寶，¶
亦能聚土築門乎？』萬三不敢辨，承命起築，立基卽傾者三。乃以¶
丹金數片，暗投其内，築之始成，費蓋鉅萬。帝嘗欲犒軍，召萬三¶
貸之曰：『吾軍百萬，但得一軍一兩足矣。』萬三如數輸之，帝瞰其¶
無困苦狀，由是欲除之。罪以他事，議流嶺南。萬三遂輕身𢹂妻¶
奴去，而委其家貲。未幾，命再徙於雲南。旣至滇，萬三無聊，忽有¶
<pb:CK-KZ_JY236_05p028a>¶
弓長翁者，傳云踐約來會萬三。請見，則三丰祖師也。祖師笑曰：¶
『猶記東南氣盛，西南相見之語乎？』萬三爽然，因與煉天元，服食¶
大藥。明年始成，萬三與全家餌之，皆能冲舉。¶
　圓通子曰：『撒手貲財卽成上仙，其施濟已多矣。』¶

*** 　　游鶴鳴山¶
洪武末，有道人游卭之鶴鳴山。山有二十四洞，以應二十四氣。¶
道人入山時，石鶴復鳴，人咸驚異。居半載，入天谷洞不出，洞門¶
書三丰游此四字，時已一百餘𡻕矣。(蜀通志作三百餘𡻕似誤)¶
　圓通子曰：『奇』。¶

*** 　　題詩警禍¶
<pb:CK-KZ_JY236_05p028b>¶
建文嗣位初，戸部門前，薄暝有老翁，閒步如土地形狀者，風過¶
處忽不見。明晨覘雙扉上，於右扉題一詩云：『燕子將營壘，(一作巢閣)¶
龍孫不在潭。波平風又起，海上問三三。』末三字寫於雙扉交關¶
處，人多不解。戸部侍郎卓敬見之，以爲三字寫門中，蓋借門縫¶
作丰字中畫也，心知爲三丰仙翁。並念燕子者，是指燕王，龍孫¶
者，是指建文。其語殊凶，其字旋落。卓乃密疏，請徙封燕王隸於¶
南昌。萬一有變，尙可控。制疏入竟不聽。¶
　圓通子曰：『卓侍郎聰明可愛，惜忠言逆耳，致使燕封篡位。吾¶
　師其亦不得已而題詩歟。不然，豈不知建文之不聽哉？』¶

*** 　　混跡京師¶
<pb:CK-KZ_JY236_05p029a>¶
永樂初，有宦客游京師，丰姿淸矯，拂拂修髯，而衣服禮容似公¶
車客狀。居京頗久，與戸科給事中胡濙相契，常作詩酒之會，喜¶
擬文選體，多不存稿。客聞朝中僚屬事畢，閒談多言神仙事，又¶
聞侍讀胡廣欲舉張三丰仙術上聞，客心厭之。一日，飲於客齋，¶
忽謂胡濙曰：『吾友善事明君，我將遠引深山也。』濙驚叩其故，不¶
答，數叩之，乃掀髯笑曰：『吾卽三丰子也。』言畢逕去，不知所往。其¶
後，胡濙訪三丰祖師，因有『卻憶故人從此隱，題詩誰似鮑參軍』¶
之句云。¶

*** 　　一晤因緣¶
永樂四年冬，詹事府主簿南陽張朝用，常見一道人行止異奇，¶
<pb:CK-KZ_JY236_05p029b>¶
足不履地，手撚梅花，口吟秋水。趨前詢之，乃三丰仙翁也。明年，¶
帝命胡濙游訪，因薦朝用同行，已不知其去向矣。¶

*** 　　道示明玉¶
永樂中，有羽客游内江，寓明玉道人家。詭云龐姓，微示以異，嘗¶
履極險不墜，涉水無少濡。明玉善符咒，多奇驗。欲傳授羽客，羽¶
客笑曰：『我以道俸君，君乃以法授我耶？』乃作《道法會同疏》一通¶
與之。明玉大驚，跪請其名號，乃知爲三丰祖師也。居𡻕餘，胡濙¶
物色之，遂不留。(四川通志作遂同玉見胡與明紀不合茲特正之)尋又來往峩眉山中。¶

*** 　　明殿飛昇¶
明成祖自遇西僧哈立麻之後，頗萌道心。尙書胡廣，因言張三¶
<pb:CK-KZ_JY236_05p030a>¶
丰實有道法，錄其《捷要篇》上呈。帝覽之，雖不測其涯涘，知其有¶
合玄機，遣使訪之。壬辰春，又勅孫碧雲至武當拜候，三月初六¶
日，並賜書。越三載，始至武當。碧雲呈御書，祖師覽訖，笑答一函，¶
碧雲勸入朝，不可。留居室内，出則同遊，令人馳報於帝。丙申春¶
正，帝命安車迎請，忽又他適。帝乃斥胡廣求之，廣大懼，卽至武¶
當懇禱。祖師見其情切，乃出，許其詣闕，先自飛身而去。帝正在¶
朝，忽見一𧟋褸道人，肩披鹿裘，立於階前，稽首冷笑。帝問是三¶
丰，殷勤命坐，卽求談道。祖師遂唱訪道求玄走盡天涯之曲，曲¶
終，從容下階。一時，卿雲瑞靄，彌滿殿廷，良久始散。祖師去矣。君¶
臣嘆異，始信眞仙。及胡廣還朝，上頗賜勞之。(按明紀永樂丁亥帝命胡濙等遍訪¶
<pb:CK-KZ_JY236_05p030b>¶
三丰去十載始還茲連丁亥順數至丙申正是十年乃於五月初先有陛見之事不知濙等還朝在五月前否若在五月後便¶
往來相左矣)¶
　《神仙鑑》評：仙道有易髓換骨不必蛻化者，有育就嬰孩引神¶
　出見者，有太陰煉形屍解成眞者，皆足以證道。而完璞之育¶
　就胎孫，三丰之飛昇金殿，非重安九鼎，再立乾坤，何能至此？¶
　由是而觀，丹道豈易言哉？¶

*** 　　玄光表異¶
永樂丙申𡻕五月朔，爲南極老人萬夀之會。老君命太微尹眞¶
人，傳示羣眞。尹向西北行，舉頭見一簇玄光，從空飛至，迎視乃¶
三丰先生。尹告以老君之旨，三丰曰：『吾已荷玉帝宣命矣。』遂別¶
<pb:CK-KZ_JY236_05p031a>¶
去。¶

*** 　　七針先生¶
天順中，有七針先生者，嘗持七藥針，治人瘡疾多奇效。人遂以¶
七針目之，先生亦以此自名。又能圖寫山水，自此輛川公卿多¶
重之。先是，張三丰以仙畫稱奇，朝廷屢求不得。近臣因以七針¶
上聞，詔進寫山水一幅，最爲稱旨。但性嗜酒，且好漫罵權倖。濁¶
吏某，利其技精，聘至家厚待之，倩其作畫，以圖干謁。一日帝又¶
以美絹賜寫，時七針醉矣，居小樓上，濁吏以絹付七針七針置¶
之牀頭。夜聞嘔穢聲甚劇，濁吏心急，燭之，七針躍起曰：『快甚、快¶
甚。』舉視，皆麻雀，躍躍欲飛，尙未點睛。濁吏不得已，進呈帝覽，帝¶
<pb:CK-KZ_JY236_05p031b>¶
稱異，卽命點睛，對曰：『臣所寫不可點睛，點則飛去。』帝弗信，促之。¶
七針乃舉筆亂[宀/鼠]訖，帝玩而笑曰：『此物眞欲飛也。』語終，卽有無¶
數小雀冲雲而去。至濁吏之鄉，盡彈其田穀，殆無遺粟，連疆者，¶
固無恙也。七針亦遯去，事聞上，再詔見，不可得。帝以問禮部尙¶
書胡濙，濙對曰：『七針，殆三丰耶。以三丰二字橫順分觀，葢如針¶
之有七也。』帝驚異。¶

*** 　　贈角黍翁¶
又天順中，劍州有老翁者，忘其姓氏。日市角黍爲生，視有[公/貝]者¶
過，輙與一包，不取貲。或叩其故，老翁曰：『是皆走乏人也，腹且飢。¶
吾日售角黍，只求固吾本，而少有利焉足矣。以餘給人，特小惠¶
<pb:CK-KZ_JY236_05p032a>¶
耳，何足齒？』一日，日將晡，角黍不能售。倐有道人前過，乞賜一包，¶
翁與之。食畢，又乞，翁又與之。如是者，幾數十次，翁皆與之。道人¶
大笑曰：『翁眞慷慨者！吾無他術，囊有紫珠一枚，可攜回置甕内，¶
隔夕啟視，中有奇妙焉。』語罷，道人飄然而去。翁帶至家，竟如其¶
教，時米甕匱矣，明晨開之，甕米已滿。翁笑曰：『道人所謂奇妙者，¶
固如是耶。』遂取作角黍，賣三施七，來日啓視，米又滿，作業如常。¶
人沾其惠者，咸嘖嘖稱善。久之，翁殆異焉，因倒甕覘之，紫珠不¶
見。嗣後，甕亦不復生米矣。他日道人又來，語翁曰：『吾某某也。』翁¶
惠巳多，願出世否？翁不許，祖師乃出一粒，囑曰：『且食此，當更綿¶
夀。』翁啖下，覺肺腑皆淸。祖師去後，老翁年百餘，端坐而逝。¶
<pb:CK-KZ_JY236_05p032b>¶
　圓通子曰：『惜此翁不求仙道，然其滿腔慈念，亦應長享遐齡¶
　矣。』¶

*** 　　詩挫番僧¶
成化中，方士流行。一時賜以誥勅，號爲眞人者，幾盈都下。而西¶
番僧劄巴堅參，以秘密教獲寵，賜號大智慧佛。出入乘高輿，雖¶
顯貴過街，皆避其前導。一日劄巴歸賜院，[罕-干+大]見襤褸道人於照¶
壁上題詩云：『紛紛方士滿朝端，又見番僧壓顯官。這等奴才稱¶
釋道，老君含笑世尊歡。』款落『坤斷補題』。劄巴見之，大怒，命士卒¶
擒之，風沙起處，道人不見。或曰坤卦斷而言補者，此丰字也。於¶
是共知，爲眞仙三丰焉。厥後，劄巴之勢稍挫。¶
<pb:CK-KZ_JY236_05p033a>¶
　圓通子曰：『劄巴没臉。』¶

*** 　一戲方士¶
成化中，羽流擾擾，出入禁廷，祖師甚惡之。一日，遇方士趙王二¶
姓者，知其存心鬼蜮，將挾異術北行。因化爲教主形狀，以詭之。¶
曰：『吾張天師也，飛符召神，我法甚效，君等願學否？』趙王不信。祖¶
師乃向空指畫，倐有天兵天將往來雲氣中，二人始異之，跪求¶
符籙。祖師僞爲密囑狀，賜之數符，二人大笑而去。其時，李孜省¶
以五雷法得倖，二人投之，因此進身。帝詢其能，二人以天師傳¶
符對，並請帝致齋三日，演法一觀。帝如其教，臨期大設法壇，支¶
吾終日，不騐。帝怒其奸詐，立命侍衞斃之。¶
<pb:CK-KZ_JY236_05p033b>¶
　圓通子曰：『眞仙之惡方士，猶君子之惡小人乎！吾師七戲方¶
　士，以正法簸弄邪法，務使羣邪術敗，寵倖日衰而後已。如吾¶
　師者，應封爲盪邪衞正護國天師也。厥後成化末，罷奪僧道¶
　封號，雖係用科道言，安知不因吾師之默破其術，而乃疎之。』¶

** 　歟(以下六則俱作如是觀)¶

*** 　　二戲方士¶
祖師又嘗與方士劉某者，賭役鬼神。方士符初燒，祖師暗以法¶
力掩之。輪及師符，卽有神鬼無數，甲馬猙𤢆，往來空際。方士驚¶
奇，跪求指教，師慨然與之，並教以斬鬼妙法。方士大喜，挾技游¶
京，頗稱霛效，特未用斬鬼法耳。繼援梁芳等得入内廷。一夕，有¶
<pb:CK-KZ_JY236_05p034a>¶
宮監與宮婢相狎，適帝命劉召鬼符。使燒，而二鬼至，一男一女，¶
調笑於宮樓之下，漸逼帝前，不知敬避。帝懼，速命劉拔劍擊之，¶
則是宮婢雲娥，與宮監某某也。帝大怒，以劉侮已，卽刻斃於壇¶
内。¶
　圓通子曰：『一符殺三邪，非吾師逞毒手也。以正衞國，眞是慈¶
　悲耳。』¶

*** 　　三戲方士¶
方士郭成顯，無賴徒也。初學五雷法，頗效。行將入京，三丰祖師¶
因於途中截之，相逢道左。詭名賽天師。先語郭曰：『子身藏五雷¶
訣耶？』郭驚其先知，料是神人，不敢隱匿，連聲唯唯。賽天師曰：『吾¶
<pb:CK-KZ_JY236_05p034b>¶
尙有六雷法賜汝，依法行持，能召天仙化女，御鳳游凡。近日李¶
孜省權傾中外，爾以此法投之，則顯要可立致也。』郭大喜，請受¶
其傳，叩頭辭去。進干孜省，先用五雷，孜省以爲同道，深信納之。¶
郭笑曰：『豈惟是哉！吾更有六雷在也，傳吾者云此法能召天姝。¶
孜省雀躍，促郭演之。郭乃故持身分，命廣法壇，務窮精緻，紅燈¶
翠幃，境界一新。孜省之姬妾，倚閣明妝，皆觀郭術何如。郭乃按¶
法行符，遶壇咒喝，果有仙姝四五冉冉而來，各跨赤虬，止於壇¶
上。其中有二女尤爲妖麗，雙喉度曲宛轉，鶯聲歌曰：『儂與兒夫。』¶
據要津，法衣解卻眤紅裙。此威此福難長久，朝倚欄干淚溼雲。¶
音節淸脆，似嘲似諷，如懼如哀。孜省之黨初睹美人則生憐，繼¶
<pb:CK-KZ_JY236_05p035a>¶
聞歌詞則大惑，細思其意彌震恐。忽然雷雨當空，風沙競作，滿¶
壇燈火皆滅，狐城鼠社，水撲煙昏。霎時雲斂，纖月掛簷。覺有呻¶
吟聲在壇深黑處，復然明燭照之。只見姬妾數人，各跨一獃漢，¶
赤體彎腰，若僵迷狀。睇眎之，則皆孜省門下所養術士法徒也，¶
强命家奴各扶過去。再覓郭成顯，尙立法壇，滿口糊詞，搖頭搯¶
指，若得意然。孜省羞怒交作，拔佩劍砍之，抛其屍於後園池内，¶
禁家人勿言。誰知此夕醜聲，早流於外矣。孜省益危𢙀不安。¶
　圓通子曰：『六雷法竟有如許妙用，不知吾師從何處得來？漢¶
　唐方士流行之際，惜無此書。』¶

*** 　　四戲方士¶
<pb:CK-KZ_JY236_05p035b>¶
彭華爲吏部左侍郎，繼結萬安孜省，遂得入内閣。預機務事，勢¶
熖日彰，威福自擅，屏逐忠良，其門下亦多方士。一日病𤍠，凉藥¶
鮮效。乃命方士熊鍾，代求明醫。熊聞都門外有某某者，岐黃頗¶
精，遂往延之。路遇一道人，背負藥囊，手挑畫板，上書四句云：『一¶
張膏藥貼好瘡痍，三封大丹牢籠方術。』夫所謂一張三封者，是¶
隱著其姓字也。猝然相遇，以爲表其醫道，故熊弗察耳。外售解¶
𤍠丸，(熊欲講之道人故昂身價謂吾丸匪特愈病並可輕身弗信道人以一丸自啖兩足憑虛離地數尺許熊卽)倒¶
拜乞賣一丸，道人故囑曰：『此丸與大貴人食之，必能白日飛昇，¶
其去世後，則襲顯位易易也。』熊本無仙意，但欲日飛昇。其去世¶
後則襲顯位易易也熊本無仙意但欲如彭華輩，身列要津足¶
<pb:CK-KZ_JY236_05p036a>¶
矣。因將丸回，述其靈異。彭華於昏憒中吞之，頭腦涔涔，如中鴆¶
毒狀。尋復大吐，吐後遂得風疾。熊伺其誤，遂遁。彭華亦以病罷¶
黜。¶
　圓通子曰：『𤍠中之病，凉劑難療。夫惟吐其火，而賜以風，則心¶
　𤍠退矣。若方士者，𤍠中更甚於彭華，不愛神仙，只貪富貴，何¶
　不待他飛昇？便自逃走。』¶

*** 　　五戲方士¶
太行西山馬仙翁，能以神箭射鬼，人多求之，無弗效者。道士鄧¶
常恩，素聞其能，及爲太常卿，陰賊險很，暗害一人，每入府中爲¶
厲。乃命其徒陳歪兒，往求馬術。陳卽往，途遇一道人，風骨昂昂，¶
<pb:CK-KZ_JY236_05p036b>¶
手執長弓，(張也)腰插七箭，(三丰也)自云『射鬼百發百中』，而不言其姓¶
字。陳疑焉，同行至晚，於破廟中栖。宿林昏月黑，叢篁古木，中鬼¶
聲啾啾。然陳大懼，道人曰：『爾可以觀吾射也。』卽於窗隙内，張弓¶
射之，其鬼哀號而去。陳乃折服，明晨乞其藝，道人慨然與之，遂¶
回京師，述其情事。詭云：『馬仙已往，今幸得此神箭，皆大人之福¶
也。』常恩喜甚，夜來昏月濛濛，府園中鬼聲又起，卽命陳一奏其¶
技。常恩轉過迴廊，於對面樓窗上覘之。忽見鬼飛入樓，陳遂挽¶
强弓，决妙矢，羽聲響處，大叫一聲，應弦而倒。燭之，則常恩也。幸¶
中左臂，不致隕命。陳卽逃。¶
　圓通子曰：『殺人之罪已甚矣，乃至欲誅其魄，殘忍孰甚！西山¶
<pb:CK-KZ_JY236_05p037a>¶
之行，卽得馬仙神箭，安知不轉射常恩？』¶

*** 　　六戲方士¶
閣臣萬安，深中寬外。其時萬貴𡚱寵冠後宮，安稱子姪行，内外¶
之聲援益固。並求方士房中術進之，𡚱大喜。居無何而𡚱卒，方¶
萬安之求此術也。方士路逢淵，高談採戰，以術授安，後自稱法¶
師，命安往西山受道。路先於途中待之，數日不至。無聊中，散步¶
郊墟，忽遇一道叟，松顔鶴髮，齒高面紅，如赤松、黃石輩。問其姓¶
不答，叩其道不言。叟笑吟曰：『路逢𡨚，路逢𡨚今日何緣遇萬安？』¶
飄然而去。路大驚，逡巡欲返，爾時日色沉山，林昏鴉，噪四顧茫¶
然，頓迷去向。又見一樵叟，荷薪而過，叩其姓，曰『張』，而不言名。路¶
<pb:CK-KZ_JY236_05p037b>¶
求指迷，老叟指靑燈處，卽是旅店，一謝而別。遂投㝛焉。破椽蕭¶
蕭中，夜聞隔屋嘆聲，眤隙而窺，則萬安也。私心憐之，又欲近之，¶
遂抽其破壁而過，以圖一叙深情。時安巳神倦，枕手而眠，忽聞¶
壁響，疑是刧賊，乃舉坐橙一擊，其人遂撲。呼隨侍[古*見]之，則自稱¶
法師之路逢淵也。安究其情則知爲問候而來，伏地請罪，路亦¶
忍痛作禮。問安曰：『相公不趨大道，胡亦至此乎？』安言：『吾奉師命¶
欲往西山，夜夢仙叟，對吾指示，云「萬安萬安，訪道西山。西山大¶
路，不逢緣。」吾故趨車小道而來，不料與師相遇，竟作此一叚惡¶
戲。』¶
　圓通子曰：『以方士爲法師，愚巳甚矣。師不成師，故應受坐橙¶
<pb:CK-KZ_JY236_05p038a>¶
　一擊。厥後，萬安仍以房術進後宮，被憲宗察出遂罷。則徒弟¶
　亦失時矣。』¶

*** 　　七戲方士¶
成化末，梁芳、李孜省、鄧常恩、趙玉芝先後謫戍，繼皆遇赦，而太¶
監蔣琮力言：『芳等罪狀，决不可赦。』故梁李廢死，而鄧趙仍戍邊。¶
先謫戍時，於途見旅壁遍處題云：『孜省、梁芳，罪惡大彰，遇赦不¶
宜赦，令渠下獄亡。常恩、玉芝謫戍西夷，逢赦不當赦，長與中土¶
離。』款落封三張云。¶
　圓通子曰：『羣小被謫，已無生氣。然小人心癡，必有囘望三台，¶
　冀復大用如萬安黜歸時者。故吾師題此戲之，以了局一黨¶
<pb:CK-KZ_JY236_05p038b>¶
　也。』¶

*** 　　道觀題詩¶
嘉靖末，詔求天下方。書時南京道觀崇淸寺壁上，有四絕句，款¶
落隱仙張玄玄題。常有神燈夜照其字，後忽爲雷電取去，詩見¶
《雲水集》中。¶

*** 　　大鬧魏祠¶
天啓中，魏忠賢生祠幾遍天下，而東華門外一所，尤爲壯麗。日¶
襤𧟋褸瘋道三人，奮步遊觀，突入祠内，擊忠賢土偶像，糞土泥¶
沙，污穢滿面。復於壁上大書四句云：『淫祠靡靡，王室如燬，錦繡¶
江山，竟委於鬼。』(委鬼魏字)守祠吏一見大驚，方欲扭執，而三瘋不見¶
<pb:CK-KZ_JY236_05p039a>¶
矣。吏恐忠賢聞之，卽時洗伐，覺詩壁餘香，土偶餘臭。是夕，忠賢¶
一身皆痛楚云。¶
　圓通子曰：『快事快事！可補《明史》之遺，使閱者奮袂起舞。』¶

*** 　　道逢呂祖¶
順治初，秦蜀未平時，有一道士，披裘往來，隱顯莫測。行且嘆息，¶
嘆已復笑，笑已復歌，歌曰：『乾坤明不明，𧲣虎尙橫行。拂袖歸三¶
島，蓬萊看水淸。』又有一道士，佩劍執拂而來，依聲和之，和曰：『五¶
更天欲明，出棧看雲行。與子同歸去，天得一以淸。』飄然而至，佩¶
劍者先謂披裘者曰：『三丰先生，今可以休息矣？』這道士稽首相¶
答，語語禪鋒，了不可釋。忽然放大毫光，空中紅雲飛舞，結成呂¶
<pb:CK-KZ_JY236_05p039b>¶
字，二道士騰空而去。此事載毆養眞《紀亂書》中。¶

*** 　　枯梅復生¶
康熙間，麟遊道上，馬家店有枯梅一株，樁頗奇古，不知何年種¶
也。適値冬雪天寒，有張道人身披破衲，曉行至此。呼店主具麵¶
食，煮未稠，卽送至席上。道人曰：『咱不食生麵，與枯梅食之，待他¶
快活。』擲其麵於樹稍，攤錢而去。店主異焉，明晨覘之，枯梅已著¶
花也，椏杈皆作丰字狀。馬店因此大售，時時以麵水灌之，仍枯。¶
　圓通子曰：『呂祖活樟，邱祖活柏，張祖活梅，皆可謂恩及草木。』¶

*** 　　靑雲障暑¶
祖師遊蜀山，山多黃荆。時値天暑，諸父老芟鋤田野，不勝酷熱。¶
<pb:CK-KZ_JY236_05p040a>¶
師將黃荆枝結成圈子，戴於頭上。只見靑雲如笠，浮浮空際，隨¶
之往來。時有見者，多效之，殊大淸凉，不生𤍠疾。鄉老賦之曰：『首¶
戴黃荆，雖少靑雲覆頂身居綠野，不妨赤日當頭。』至今遂成農¶
圃故事云。¶
　圓通子曰：『或折枝作帽，或採葉作茗，此物皆大佳。』¶

*** 　　西溪假寐¶
同州有田翁者，家稱富有，生平頗好善。及其歿也，有一道人來¶
弔，自稱『天外散人。(取唐詩天外三丰之句藏其號也)囑其子葬其父於秦嶺山¶
中，土起乳包，兩石相抄處。且曰：『吾與人卜地，只令無風水泥沙¶
螻蟻足矣。切勿妄聽盲師，復行遷改。田葬其父，十年平平。後爲¶
<pb:CK-KZ_JY236_05p040b>¶
某師所惑，談封說拜，頓起他心，欲改葬焉。聞道人尙在西溪亭，¶
田往詢其可否。及至亭間道，人正酣睡石上。田以手推移再三，¶
道人作矇矓語曰：『而翁正安臥，何來移動爲也？』田不悟，復强推¶
之，道人鼻息齁齁，竟不之答。田遂還家，仍從某師語。往開其墓，¶
田公遺骨如黃金然。殊大悔恨，而某師强詞奪理，卒移他區。不¶
十年，而田產凋零。再訪道人，云已去年他往也。尋又逢某師，見¶
其目瞽，丐於市云。¶
　圓通子曰：『田公之子可謂不孝之甚者。』¶

** 補輯¶

*** 　　金箔交輝¶
<pb:CK-KZ_JY236_05p041a>¶
洪武初，平陽眞仙張金箔，世造金箔紙，故以金箔自名。深藏道¶
術，游戲人間，嘗以金箔爲藥，與人治疾，無不奇效。忽又有張金¶
點者，身著淡藍袍，滿袍皆貼金點，遂以金點爲號。見者粲然，金¶
點曰：『人有疾而服吾一點，其疾必瘳。』時有求試者，效騐如神，亦¶
不索價。是時，南省多疫症，金點一身日爲眾人擁取，直至點盡¶
而止。明日來市中，其點如故，咸拜爲神師。越月後，疫症稍止，金¶
點曰：『吾今事盡，將歸雲山矣。』遂脫其金點道袍於地，人競奪取。¶
張化爲金光，冲天而去。他日，劉誠意聞之，曰：『此必張三丰詭爲¶
金點，與張金箔相輝映也。』¶

*** 　　夢裏傳方¶
<pb:CK-KZ_JY236_05p041b>¶
明有朱生者，兖州人也。性慈孝，忽得眼疾，對面不見物，朝夕拜¶
天。遂夢一金色神人，長髯如㦸，道貌飄然。招朱至前，曰：『子心誠¶
恪，吾有妙方賜汝，一點必明。但用好熖硝一兩，銅器鎔化，入飛¶
過黃丹二分，片腦二分，銅匙急炒，入鏆内收之。每點少許，其靈¶
效有未可具述者。』朱醒而異之，卽照神傳調治，越日復明。朱感¶
其神騐，向空焚香，竭誠禮拜。他日到兖城，路經張仙觀，入内瞻¶
仰，忽見仙容與夢中神人儀裝無二，不覺竦然。並發願傳刋其¶
方於世，今其方尙載《本草綱目》中。¶

*** 　　度汪夢九¶
汪公錫齡，字夢九，徽州歙縣人。明嘉靖進士，按察忠愍公後裔。¶
<pb:CK-KZ_JY236_05p042a>¶
家素豐餘，能好禮義。繼客揚州江都，遂僑寓焉。公生而神異，少¶
有夙慧，壯有治才。娶劉氏，性極恬靜，嘗夢女仙何一陽，頗愛玄¶
學，與公俱二十餘年，頌偈而逝。公亦不復娶。平生出處，由別駕¶
官至四川劍南觀察，輯兵愛民，人皆德之。到任二載，劍南多雨，¶
公乃自斷指甲，徒步往禱於眉山。拈香七日而天晴，咸以爲仁¶
慈所感。歸經娑羅坪，忽遇至人張三丰先生來游峩眉，一見如¶
舊。先生覺之曰：『方今¶
聖天子在上，又有賢宰輔名公卿相與佐治，君無忘蓬[山/來]共處¶
時也。』公乃大悟。本來爲沈萬三分神寄世，並知三丰爲恩師。再¶
求指度，師乃授以金丹要旨。公暇卽靜坐，於高幖、凌雲兩山建¶
<pb:CK-KZ_JY236_05p042b>¶
修屋舍丹房，並於就日峯自創一槨，號『藏脫居』，夜與仙師往來。¶
爾時民物恬熙，轅門滿草矣，所未决去者，因尙有老親在耳。繼¶
陞雲南永北，卽請終養，恐長滯於軟紅也。乃以次丁在，不合定¶
例，遂阻。尋又授河南通省河道副使，因便道抵揚州，過楚江，復¶
遇三丰先生，傳以祕訣，遽抱奇病歸。時元配劉恭人去世多年，¶
命其子思敏，扶柩入蜀，葬之就日峯。而公病益劇，絕粒月餘，面¶
轉紅暢。一日謂弟曰：『汝善事父，吾將往矣。』薰沐正襟，空中隱隱¶
有彩雲下覆，[罕-干+大]見一氣從頂門出，乃終。(時雍正甲辰二月初七日丑時仙昇)舉屍¶
入棺，輕如蟬蛻，方知成眞得道人也。其子奉遺命，合劉恭人柩，¶
同扶入川，瘞於就日峯上。後有巴南樵夫，見公於峩山，從一奇¶
<pb:CK-KZ_JY236_05p043a>¶
偉道人，飛行峭壁，仍如當日容貌，髭鬚飄飄然。¶
　長乙子曰：『題係度汪夢九，而此作乃如夢九先生小傳，何也？¶
　蓋先生觀察劍南，流風善政，至今猶稱頌之。兼以仙根道器，¶
　忠孝兩全，故祖師亟來指度，以衞吾道。茲作蒐軼事，擷遺聞，¶
　並照其夀藏碑跋著之，仍以著祖師度世之勤，而代寫夢九¶
　出處也。』¶
　附夢九先生自題《藏蛻居記》　道人姓汪，名錫齡，字夢九，號¶
　圓通。江南徽州府歙縣水界山人，僑寓揚州府江都縣。厯官¶
　別駕州牧，戸工二部，任四川劍南觀察。受修養祕法於張三¶
　丰先生之門，愛凌雲山水淸幽，自營葬地於就日峯内。穴得¶
<pb:CK-KZ_JY236_05p043b>¶
　雲中仙座之形，扦巳山亥向，爲將來藏骨之所。留題七律一¶
　詩，錄之於後。『自扦吉穴埋仙骨，水繞山環倍有情。就日淸泉¶
　垂德澤，丹霞靜室守佳城。道人久脫塵凡累，孝子無勞風木¶
　驚。莫說老夫原未死，何妨標掛見分明？』雍正元年嵗次癸卯¶
　四月初三日圓通道人建槨自記。¶

*** 　　秦安溷跡¶
秦安縣有張蓬頭，自云中州人，又稱天外人。頂挽單髻，冬夏著¶
一破衲，游行市上，狀類瘋癲。好事者𢌿以酒食，不問精麄多寡，¶
噉輒盡。初未見其醉飽也。時或數日，或數十日不飲食，亦無飢¶
渴態。晚宿寺觀平地上，恆經旬不起。羣以爲死，足蹴之，乃欠伸¶
<pb:CK-KZ_JY236_05p044a>¶
張目曰：『寐未熟，何溷而公爲也。』縣人蔡生，有別墅在城西石佛¶
寺，花木明秀，廓檻迴環，欲奉之往，蓬頭殊不辭。生恆喜交游，以¶
墅爲外宅，日與品竹彈絲者，相爲徵逐。蓬頭了不爲意，日方落¶
卽僵臥如尸，終夜不聞息聲。偶叩其術曰：『聖經次節，乃儒釋道¶
三教入門初基，由定而至得，其途乃分。踏實一切者，孔門也；空¶
諸一切者，牟尼也；超乎一切者，太上也。君稱茂才，當自領之耳。¶
生妻最悍妒，詬駡翁姑，生畏之如虎。探知生與道者並諸交在¶
別墅爲戲，怒甚，卽往斥逐，生愳以吿。蓬頭曰：『無傷俟，其來我自¶
當之。』比至，見蓬頭當門坐，怒聲雷動，肆口𠌖倯直前以左右手¶
力批兩頰。蓬頭怡然不動。妻覺兩手痛不可忍，急歸，而十指腫¶
<pb:CK-KZ_JY236_05p044b>¶
若懸槌，已發疔毒，嚎呼半夜，天曉死矣。迨乾隆四十九年四月，¶
蓬頭忽勸蔡歸家，蔡心迷游戲難之，强而後可。至正月望，逆𤞑¶
馬心明，攜其黨自伏羌竄歸石峯堡，道經石佛寺，蹂躪殆盡，而¶
蔡獨免。後有陳野仙者，亦來游秦安。野仙平涼人，冠服作道裝，¶
而飲酒食肉，起居作息如常人。結廬龍門山危峯峭壁，殆飛鳥¶
所不能到，不知何以上下也。其踪跡頗不遠人，欲覓之，峯下呼¶
『陳爺』卽至。或叩以休咎，不答，但云『由他由他。』又嘗與鄉人移石¶
上崖，又嘗與友人噀水滅火，一切靈異未可俱述。茲聞野仙來¶
游，蔡卽延至其家，令與蓬頭相見，而野仙若甚自慚者。留三日，¶
野仙辭去。蔡因問蓬頭，野仙何如？』曰：『修仙有二，其上乘自靜功¶
<pb:CK-KZ_JY236_05p045a>¶
入門，首戒妄念，次學胎息，再演降龍伏虎之法，此皆易事，惟金¶
丹難煉耳。丹成便可飛昇，來往自如矣。今野仙乃符籙一派，靜¶
則雲霞，動則霹𩆝，然必傳授正藴秘深，眞師來度，亦成南宮列¶
仙。否則，五百年後難免雷刧矣。幸野仙存心仁厚，每以其法救¶
人困苦，雖係別道，吾將以大道傳之。』居無何，蓬頭亦飄然去。野¶
仙貎肥黑，禮儀甚恭。蓬頭面奇古，而神極淸，去來倏忽如游龍¶
然。¶
　虛舟子曰：『海亭言張眞人每嘗往來城市，徉狂散髮，自稱蓬¶
　頭，神也哉。眞人之住世也，不示異不見爲仙。徒示異，又恐似¶
　野仙。夫惟掃除旁門，獨標正道，而以誅悍婦救蔡家，畧露其¶
<pb:CK-KZ_JY236_05p045b>¶
　以道兼法之妙，則眞人之神通大矣。可惜蔡生不悟。』¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_05p046a>¶
　乾隆¶	
純皇帝時，大學士張文和公廷玉，¶	
　　奉¶	
勅纂修明史，其序仙傳有云：明¶	
　　初周顚、張三丰之屬，踪跡¶	
<pb:CK-KZ_JY236_05p046b>¶
　　祕幻莫可測，識，而震動天¶	
　　子，要非妄誔取寵者所可¶	
　　幾，誠哉是言也。¶
¶
¶	
<pb:CK-KZ_JY236_06p001a>¶
@fw1重刋道藏輯要¶

* 張三丰先生全集¶
　漢嘉長乙山人李西月重編　　張道淵子深敬書¶
　　　　　　　　　　　閬中朱道生晚成子敬刋¶
　　　　　　　　　　　　　姪　瑛春城¶
　　　　　　　　　　　　　　朱瓚素園仝校¶
　　　　　　　　　　　　　男　璜磻溪¶
** 　古文¶

*** 　　陳雷谷傳¶
雷谷仙翁陳可復，定海人也。生而[疎-束+朿]爽，丰骨不凡。自少好仙術，¶
<pb:CK-KZ_JY236_06p001b>¶
無功名意，遇平江林道人銓，傳以召雷法。時値大旱，禱祈莫應。¶
或有戲者曰：『陳道士能召雷雨，命至官庭，將俟其不騐，而侮辱¶
之。可復卽以法興雲，須臾雷電大作，雨下尺餘。常至鄞之天慶¶
觀，中秋有方士賞月，可復不與其會，戲以墨水噀空，頃卽烏雲¶
蔽月，而雨黑雨。坐客驚避，衣盡緇矣。眾知其所爲，延之入席，雲¶
收霧斂，月復朗然。其響應率皆類此。至元間，世祖詔見，命主長¶
春宫，暇則杜門靜坐，不與客見焉。¶

*** 　　陳中行傳¶
元江東明道書院山長教授温州陳公，名遇，字中行，金陵人也。¶
公外和内剛，深知大義。明太祖渡江，御史秦元薦之，帝致書徵¶
<pb:CK-KZ_JY236_06p002a>¶
至。與語大悅，俾典戎務。咨以機宻。授供奉，不受。後又拜學士中¶
書左丞、宏文大學士、太常卿禮部尙書，皆辭。又賜金帛等物，亦¶
不受。高廟三幸其第，引入内賜坐，病則賜醫藥。年七十二，無疾¶
而終。帝再三震悼，賜以棺帛。當時在廷公卿，皆以爲無此寵遇。¶
方公之初見太祖也，只勸其戒殺，以爲生民之望。及詰以元政¶
何如？公惟流涕而已。詔對之暇，焚香危坐，若山中老僧者。太祖¶
數遣人覘之，公正念金剛經。曰：『以如是降伏其心。』以如是降伏¶
其心故始終不相疑焉。然其不受人職，亦可謂忠於元者也。元¶
史不載，吾故表而誌之。¶

*** 　　完璞子列傳¶
<pb:CK-KZ_JY236_06p002b>¶
完璞子姓程名瑤，字光杓，新安人，徵士搏霄之子也。狀貌魁梧，¶
性情豪宕。母倪氏，夢神人以赤玉授之，而生。幼有神悟，誦經史，¶
如已熟讀者然。倪氏卒，哀毀如成人。自是，日日勤學，所謂孔孟¶
心傳，河洛宗旨，皆貫通焉。及長，娶周氏，氏名鍚，字元姫。長知書¶
理，閱綱目傳記，能較其異同，稱閨中博士。姫於君爲同庚，而君¶
生以冬至，元姫生以夏至，葢一少陽一少陰也。孝翁敬夫，暇則¶
聆光杓誦讀，恒以義理相質。搏霄棄世後，守制如禮。服闋北游，¶
宋濂一見，卽奇之曰：『風塵外物，搏霄爲不死矣。』尋辭去，從吳楨¶
學劍，甫期月而卽盡其能。乃佩劍出游，遇王仲都於句曲，授以¶
大道，命擇地修煉。遂還北岳，濳修十二載道成，時年三十六也。¶
<pb:CK-KZ_JY236_06p003a>¶
始歸家，見元姫課子讀書，遂獨寢中堂。元姫濳窺，見其趺坐於¶
榻，頂有金光照耀一室。詰朝請曰：『夫子何不以道相授乎？』光杓¶
曰：『方欲度盡天下，豈吝於子？但未謝師恩，故未敢也。』遂往大翮¶
山，謁見王眞君，賜號『完璞子』，拜謝而去。㩦劍游晉陽，轉之荆楚。¶
時有姚廣孝者，出家妙智菴，法名道衍。雖從佛教，郤喜談兵。嘗¶
游南陽新野，訪卧龍遺蹟，題詩於廟，津津自喜。忽有一人，坐於¶
其側，大喝曰：『和尙何人，敢誚武侯耶？』衍大驚，見其道裝佩劍，容¶
貎清奇，作禮曰：『無心之詠嘆，道長何責之深也！敢請從來？』道者¶
云：『吾號完璞，惟喜遨遊。蒼林碧巘，皆吾廬也。』仰天大笑而去。衍¶
後爲燕王所倚，助惡篡國，故完璞一羞之也。建文初，燕入會塟¶
<pb:CK-KZ_JY236_06p003b>¶
訖，還至淮陰，次子高煦引兵來接，忽然風霧大作，沙石亂飛，無¶
路可出。猛聞喝聲曰：『且饒汝。天卽淸明，見一道者，按劍而哂。煦¶
欲問詢，風過不見矣。歸令道衍占之，曰：『此仙家游戲耳。』葢完璞¶
自羞道衍後，卽知燕王入朝，故於中途顯遁甲以警之。夏四月，¶
太祖小祥，燕遣世子煦、燧等入臨，魏國公徐輝祖宻奏請留之。¶
煦入輝祖廐，盗良馬先逃。時完璞訪余於武當，遥見煦來，因掣¶
劍指之。其馬驚嘶跑轉，控勒不止，欲下不能，直至江口，如從雲¶
霧中墜下。燕後圍濟南，鐵鉉令軍民詐降，遂敗燕於城下。時道¶
衍亦在軍中，出營廵視，一人至前曰：『余有破城之訣。』以秘函付¶
之，卽去。衍啟視云：『贊畫軍機，曾不識詐降之計？師到濟南多不¶
<pb:CK-KZ_JY236_06p004a>¶
濟，問何如劉誠意，全未。』衍覽之，恥懼交集。細憶其人，宛似武侯¶
廟前所遇者。完璞復去游淮上，値燕師進攻滄州，高煦殿後。俄¶
而[冰-水+氷]雹大作，齊奔北軍，煦帶重傷而走。周隱遥眞人適來相遇，¶
怪而問之曰：『燕王應運之主，何爲挫之？』完璞曰：『先生誤矣！燕王¶
棣，今之管蔡也。時無周公，使彼得行其志。而先生以應運歸之，¶
若此，則强藩叛國皆稱應運，而綱常從此墜地矣！小子念此，殊¶
不敢狥俗情。故常兩羞廣孝，三辱高煦，葢欲振飭大倫，維持名¶
教，使千秋以後，知燕王之師，爲山林仙客所不能容者，定非應¶
運之主也。自古眞人崛起，則必除殘去暴，上如湯武，㳄如高光，¶
乃克稱應運焉。近今如太祖，開國平賊㓂、繼大元，亦可稱爲應¶
<pb:CK-KZ_JY236_06p004b>¶
運。然天以天下與明，率當以祖宗傳貽者，尊爲天命。燕王不據¶
位，安知建文之後，遂無世子耶矧？其立位以來，操心仁孝，上天¶
原無攺易之心，而燕王以强凌弱，此不過如鄉人之豪奪其宗¶
人之産，於天命何與乎？乃高煦暴物，佐父稱兵道，衍奸奴，輔渠¶
肆志。淺識者猶不平，况豪士哉！吾聞先生，爲角里公賢孫，抑思¶
商山輔翼，何不重少子而重嫡子？使當日戚后之兒，亦居惠帝¶
之位，先生其許之否？』隱遥語塞。遂各分手而去，完璞仍還山居。¶
元姫來拜曰：『婚嫁之事，妾已代君完之。盍卽以道相授乎。』遂傳¶
以返本還元之訣，日夜修煉。完璞子亦自温養胎嬰，九年，胎孫¶
復孕，可以分身應物，神游千里。時元姫容顔日少，悟徹前因乃¶
<pb:CK-KZ_JY236_06p005a>¶
與完璞子，同登瑶島之上矣。¶
　贊曰：程完璞者，忠義神仙也。然其羞廣孝，挫高煦，說隱遙，壯¶
　則壯矣，毋乃龍性未馴乎！旣聞温養𣸸孫，入包山玞樓與徐¶
　君同修仙史，則又儒雅之甚矣。¶

*** 　　慧通子列傳¶
慧通子，姓徐名人瑞，字輯五，滇池侯徐景夫英之子也。母宏氏，¶
初生一姊，名大姑，繼生慧通，時洪武元年四月初八日也。齠齡¶
時死而復生，忽開神慧。先是，滇池侯性情豪邁，奮志從軍，轉徙¶
於外，卒不能歸。時慧通尙年稚也，常師韓教授，淹貫經史。里人¶
有神童之目，而慧通天性澹遠，素慕玄修。日自館舍歸，途遇赤¶
<pb:CK-KZ_JY236_06p005b>¶
鬚道士招前，語曰：『穉子有心學道，抑知道不遠人乎？忠孝仁義，¶
道之基也。』遂傳以妙品，逸入深林不見。慧通歸家，乃存心報本，¶
矢志忠誠。旣念老父從征音書久絶，遂欲遍處尋求。以母孤淸，¶
無人奉侍，不敢遽行。姊適婁江朱雲章，專事游俠，言欲爲朝廷¶
出力，圖取功名。慧通聞而嘆曰：『朱哥亦作此想也。』心竊憂之，未¶
嘗爲母告也。娶陶氏，幼名鍾姑，後改名復字。於根心靈善悟，能¶
讀古經文。姑少慧通一年，而月日時則皆同也。能事老姑，人稱¶
雙孝焉。慧通以内助賢順，乃聚徒教授，館穀奉親。嗣後生齒漸¶
蕃，謀生轉拙，乃學爲岐黃之業。精痘科，兼善治疫癘，國之人頼¶
以活者，葢不可勝數矣。側聞朱雲章，勤王戰死，遂具舟往慰大¶
<pb:CK-KZ_JY236_06p006a>¶
姑。因思父亦從軍，未卜何如。而尋親之念，於是益切，謂窮天極¶
地，必往求之也。時年已三十，五綹長髯，口河眉劍，目秀鼻隆，喜¶
服天藍袍淡黃裾，飄飄然有神仙意，㩦二童相隨。舟至江西，小¶
兒患病者，咸求醫治。餽遺之物，用度外悉施貧苦。飄零楚蜀，至¶
瞿塘三峽，又聞徐侯在滇南，爰往探之。至[沐-木+术]府問詢始知，向鎭¶
大理，已去世二載也。沉痛欲絶，卽日泣奔大理徵尋，甫得於北¶
門外之和平里。步入中庭，滿懷愴戚。忽見兩少年趨出瞪視，彼¶
此驚疑。葢徐侯當日，聞宏氏生子已亡，故更納嚴唐二姫，以繼¶
宗祧，而復生此二子也。相視相詰，方知爲嫡庶弟昆，遂請兩姨¶
出拜焉。命二弟引往墓所，廬居七日，哀毁如禮。此時歸省念起，¶
<pb:CK-KZ_JY236_06p006b>¶
欲請兩姨同二弟東歸。以姻親在此，不願重遷，乃拜别就道而¶
還。初抵家宅，卽入中堂拜母。猛見喪幃一具，揭視之，靈柩儼然，¶
失聲曰：『此何爲也？』家之人咸來泣拜，鍾姑曰：『自君之去矣，老姑¶
積於思慮，卒然而昏。』慧通聞言，哀痛無旣，迺行祭塟之禮，復深¶
廬墓之情。一日遇前赤鬚人至曰：『吾西山隱仙也，聞吾子孝德¶
動天，合當長生度世。』卽召其夫婦至前，傳以大丹之訣，慧通與¶
鍾姑乃拜隱仙爲弟子。仙旣去，遂各淨掃丹房，勤心修煉，不一¶
載而金丹已成。他日出游西山，再遇仙師，傳以神丹。乃於林屋¶
洞天，起爐超煉，白雲滿空，紅霞徧地，自是而闔宅皆昇矣。方慧¶
通之初入西山也，見危岩深處有石門焉。屈身而入，伏行旣久，¶
<pb:CK-KZ_JY236_06p007a>¶
(凡皆是入室時之景象也)髣髴若有光，由是瓊鐘一叩，萬象皆明。洞然之中別有天地，其¶
間林泉曠廓，雲水飛揚，溪山猿鶴，相嘯於雲煙之外。而瓦屋樓¶
臺，亦與人間無異。遍觀其閑院，堂曰堂堂，亭曰亭亭，軒曰軒軒，¶
閣曰閣閣。慧通至此，幾不知身在何處也。突有二吏來迎，云奉¶
玄聖命，專候仙才。遂引慧通至石樓，額曰『玞樓華藏』。二吏止之¶
於中，返身扄門而去。慧通靜坐沈思，一使供餐，琴書在几，香茗¶
當前。及觀樓壁，己有太上[朿*力]箋，命其細檢琅函，篡修仙史，功成¶
後許其全家一見。於焉握仙管，拂雲縑，日日勤研，功夫淸謹。舉¶
凡古今仙跡，大道流傳，無不編次詳明，炳如星日。如是者，不知¶
幾朝暮矣。始見一丈人，啟鑰開關而進，慧通拜之。丈人曰：『吾卽¶
<pb:CK-KZ_JY236_06p007b>¶
此洞主，靈威子也。子成希有多之功，仙凡幸甚。』慧通謝之，求賜¶
閑游。丈人曰：『子今可以出觀，寶眷己移前第矣，請往見慧通乃¶
(嬰兒姹女兩團圓之意　聖父靈母生眞仙之意)下玞樓，靑童前導，先從戊己門，轉達東堂。瞥見鍾姑易服，官妝¶
斂衽曰：『君可往見公姑。』乃更入内院，見其母同一偉貎鬍叟，並¶
坐逍遙榻上。慧通泣拜母前，叩其來畧。母曰：『吾昨逝後，見赤鬚¶
道者，督一金剛神，日夜圍護。言：『候汝子道成，卽得齊登仙界。』其¶
並坐者，卽汝父也。一時，父母妻子咸聚首，於林屋洞天之中。嗟¶
乎，慧通之仙秩，其榮及於全家者，固若斯乎。夫挾濟人之術，以¶
(此傳妙合丹經仙筆也)尋萬里之親，可謂仁孝兼備矣！乃去則父歿而不得見，入則母¶
死而不及送，人子之苦，莫甚於！斯！及至玞樓編史，闔家度世，然¶
<pb:CK-KZ_JY236_06p008a>¶
後知天之報施仁孝，固不爽矣！後封爲徵時太史，兼寰中極濟¶
使，鍾姑爲易隱淨貞夫人。¶
　贊曰：徐慧通者，仁孝神仙也。館穀養母，借醫尋父，若博學多¶
　能，以成其爲人者然。惜其遠尋亡父，而不能轉見生母，又何¶
　留此缺恨也。人子至此，故惟有出家訪道，冀我族之同昇也。¶
　然使無仙才以成仙史之功，亦幾幾乎其難哉！¶

*** 　　沈線陽小傳¶
沈線陽者，萬山長女也。聲宏體碩，無女子相。生三𡻕而失去，莫¶
知所之。方萬山之徙雲南也，吾往會於滇上，同煉天元大藥，至¶
期年而始成。日者線陽來見，己隔三十餘年，父女相逢兩不相¶
<pb:CK-KZ_JY236_06p008b>¶
識。細詢之，始知其爲長女也。自小離親，幾成永訣，然在髫稚，亦¶
不自知。其別庭闈之際，卽遇薛眞陽，古稱中條玄女者是也。名¶
之爲玉霞，號之以線陽，命掌神劍，兼守玉匣諸祕法，得授靈通¶
大道。吾與萬山正煉天元，爰此來滇，共服成藥，皆眞陽教之也。¶
萬山大喜，卽出成丹，與全家服之，皆冲舉。焉線陽願大慈深，慨¶
然有普救生靈之志，嘗言：『能忍者有裨於道，好殺者必喪其元。』¶
遂與父㪚游四方，隨時化度云：嗚呼！可謂女仙中英雄矣。¶

*** 　　余氏父女傳¶
東南之地，多仙才，而可與點化之訣者，惟沈家眷屬。余十舍者，¶
萬山之壻也。少好施與，萬山以幼女妻之，並傳以丹砂妙道，豐¶
<pb:CK-KZ_JY236_06p009a>¶
饒與婦翁相頡頑。萬山徙雲南，故十舍亦受株累，非無因也。至¶
滇上時，西平侯[沐-木+术]春深撫慰也。側見余氏女，風致端閒，宛然仙¶
格，願請贅於十舍，十舍允焉。及入西平府，薄其嫁貲不豐，頗不¶
爲禮。余女曰：『公所利者財耳，措之極易。』教備汞鎔之，脫金環投¶
入其内，有聲如蟬鳴。眞汞已乾，而環如故，以汞揩銅鐵，悉成金¶
寶無算，侯大悅。西平侯之鎭雲南也，前後七年，大修屯政，其得¶
力於余夫人者多矣。後乞名號於吾，拜爲小弟子，因名蕙剛字。¶
健陽與其父母，同服萬山翁大藥，遂飛昇於昆明池上。¶

*** 　　蘆汀夜話¶
長江月白，霜露滿汀。萬山先生，子欲聞予之出處乎？予當生時，¶
<pb:CK-KZ_JY236_06p009b>¶
一鶴自海天飛來，咸謂令威降世。後知丁公仍在靈墟，予思彼¶
人也，我亦人也，予豈不得似丁公？每嗟光陰之倐忽、存没，富貴¶
如風燈草塵。以是日夕希大道，棄功名撇勢利，雲游湖海，拜訪¶
名師，所授雖多，皆旁門小法，與眞道乖違，徒勞勤苦。延佑初，年¶
已六十七，心命惶惶，幸天憐憫，初入終南，卽遇火龍先生，乃圖¶
南老祖高弟，物外風儀，予跽而問道，䝉師鑒我精誠，初指煉已¶
功夫，次言得藥口訣，再示火候細微、温養脫胎、了當空虛之旨，¶
一一備悉。於是知，欲進道者，必須法財兩用。予素游訪，兼頗好¶
善，傾囊倒篋殆盡，安能以償夙願？不覺憂行於色。師怪問之，予¶
揮淚捉膝以告。重䝉授以丹砂點化之藥，命出山修之。立辭恩¶
<pb:CK-KZ_JY236_06p010a>¶
師，和光混俗，將覓眞鉛八兩，眞汞半觔，同入造化爐中，煅煉，轉¶
制分接，九還已周。借此貲財，以了大事。由是起，葢丹房，一身端¶
坐。虛心養氣，虛氣養神，氣慧神淸。廣覓藥材，時飲蟠桃酒，朝餐¶
玉池液，如醉如癡，補氣補血。但得汞有半觔，可待他鉛八兩，月¶
數將圓，金花自現。十手捉虎擒龍，採得先天一氣，徐行火候，抽¶
添自合周天度數。知復姤，進火退符；識卯酉，防危慮險。十月功¶
完，聖胎顯象；九年面壁，與道合眞。所謂『跨鶴靑霄如大路，任教¶
滄海變桑田』也。吾之出處，大概如此。請與子鼓枻而歌，以盡今¶
宵之樂。¶

*** 　　四皓考¶
<pb:CK-KZ_JY236_06p010b>¶
商山四皓皆，避秦亂者。一曰東園公，姓唐名秉，字宣明，襄邑人。¶
高潔自守，遯於邱園，故以爲號焉。一曰夏黃公，姓崔名廓，(或作廣)¶
字少通。僻居夏里修道，故自號爲夏黃公。一曰角里先生，吳人¶
也。泰伯之後，姓周名術，字元道。逍遥自適，嘗寓河内，更號㶚上¶
先生。此皆《陳留志》所記者，獨綺里季不傳焉。旣閱皇甫謐《高士¶
傳》乃知綺里翁者，姓朱名暉，字文李。種芝養命，泉石棲眞。四皓¶
之淸風，乃如是哉！¶

*** 　　八遯序¶
三丰先生因朝廷屢詔，而假遯以深藏，乃浩然曰：『遯之爲用，妙¶
矣哉！天子不得臣，諸侯不得友。不謁君公，不逢權貴。不以長生¶
<pb:CK-KZ_JY236_06p011a>¶
之術，分人主勵精圖治之心。自求自用，自得自娛。望之若白雲¶
之在天，而舒卷無定也；卽之如明月之印水，而動蕩難收也。或¶
隱㕓市，或居山林，或雜儔伍之中，而人不識。大明以來，太祖詔¶
之而不得，成祖求之而不能，是異人歟？是高人歟？是有得而成¶
飛仙者歟？生平所師慕者八人，嘗寫爲軸而拜之。漢則嚴光、法¶
眞，晉則陶濳、戴逵，唐則盧鴻、軒轅集，宋則陳希夷、林和靖。遯之¶
上九曰：『肥遯，无不利。』其此八公之謂乎？嚴子林𨚫光武曰：『唐堯¶
著德，巢父洗耳。士固有志，毋相廹也。』順帝徵法高卿不至，郭正¶
曰：『名可得聞，身難得見。逃名而名隨，避名而名追，可爲百世之¶
師矣。』安道辭召辟而逃身入吳，淵明性恬淡而棄官歸野。元宗¶
<pb:CK-KZ_JY236_06p011b>¶
聘盧浩然，欲靡以爵，不受，終隱嵩山。宣宗迎軒轅集於羅浮，而¶
問仙道。軒轅曰：『王者屏慾崇德，自然安享遐福。何必更求長生？』¶
宋太宗謂諸臣曰：『華山陳摶，獨善其身，不干勢利，可謂方外士¶
矣。』宋琪等問修眞之道，先生曰：『山野之人，於時無用，君等協心¶
同德，興化致治，勤行修煉，無出於此。』林逋結廬孤山，終身不出，¶
賜號『和靖』。此八公者，史鑑嘉之，綱目予之，非同㨗徑終南、移文¶
山北者，得遯之義哉！今夫能爲高隱，卽是高眞。方士羽流，紛紛¶
躁進，自炫金丹，謊惑人主，究之暫時之迷，難逃天鑒之速。漢武¶
帝好神仙，而李少君入矣。乃少翁術盡而首梟，藥大方盡而腰¶
斬。唐憲宗好神仙，而皇甫鎛得志矣。乃未幾而宗李皆戮，又未¶
<pb:CK-KZ_JY236_06p012a>¶
幾，而柳泌伏誅。彼林靈素、魏漢津論黃誇白，出入禁庭，其於宋¶
𡽪宗時亦奚有終身哉？甚矣小人好進，而中主多愚矣！善夫李¶
藩之言曰：『道盛德充，人安國理，何憂無堯舜之夀耶？』善夫張臯¶
謂穆宗曰：『神慮淡，則血氣和，嗜慾甚，則疾疹作。藥以攻疾，無疾¶
不可餌也。』善夫王昭素謂宋太祖曰：『治世莫若愛民，養心莫若¶
寡慾。』善夫裴燐諫憲宗疏畧曰：『方士難信也。世有眞仙，彼必深¶
濳崖壑，惟畏人知。凡伺候權門自炫奇伎者，皆不軌狥利之人¶
也。』三丰先生是眞隱，亦是眞遯。其立身，願效嚴法、戴盧、陶濳、林¶
逋；其規箴，願師軒轅、希夷，而兼師其高尙。但願求我者，轉而忘¶
我；詔我者，轉而遺我。則我與八遯後先爭高，而爲聖朝之大遯¶
<pb:CK-KZ_JY236_06p012b>¶
也。¶

*** 　　自題[朿*力]封通微顯化眞人誥命後跋¶
從古稱眞人者，必須外達眞氣，内涵眞心，入有眞操，出有眞守，¶
實之而得。夫眞道，棄世而不戀世，避人而不見人，不爲勢利所¶
覊勒，不以黃白欺世主。豈若方術之士，謬邀錫命，而不自怍乎！¶
由漢迄宋，其間明元機者，如吾尊崇之八遯。淸風峻節，或逃名¶
或卻聘，或功成勇退，或世衰遯藏。其懷眞不露，奚常以長生藥¶
衒朝廷哉！余幼耽元理，晚得眞詮，狂放自如，實厭流俗。竊以眞¶
人眞君，錫自上帝者爲寶。人間敕封，何足貴哉？夫惟天順皇帝，¶
亦明亦决，廟諱英宗，賜我誥命，乃受承之至。若成化、嘉靖之間，¶
<pb:CK-KZ_JY236_06p013a>¶
畨僧劄巴、妖僧繼曉封國師、禪師，方士則鄧常恩、李孜省、邵元¶
節、陶仲文、唐秩、劉文彬，以及羽流數百，均係阿比宵小。設詭貪¶
奸，妄稱法師，普號眞人，氾濫無涯，笑駡史册。當是時，碔砆亂玉，¶
魚目混珠，决不受此誥也。厥後，或誅或罷，追奪前封，殆無遺匿。¶
快哉！樂哉！豈非上帝鄭重[朿*力]典，不肯與人間濫予匪徒，而默削¶
其浮名也哉！大元遺老，三丰道人書。¶

*** 　　與明[冰-水+氷]壺道法會同疏¶
伏以大道至大，頼太上以傳機；精微至精，冀全眞之演教。法非¶
道，無以資其本原；道非法，無以顯其妙用。道法兼備，體用圓融，¶
切念洞春，(寓明玉家時詭云姓龎名洞春)天水雲游，江湖懶㪚，悼彼日月，已興¶
<pb:CK-KZ_JY236_06p013b>¶
大耋之嗟，顧我行藏，幸遘桑榆之景。或棲遲於林壑，或𥥆窕於¶
崖溪。周孔諸書，聊發端於幼稚；老聃道德，畧適意於龎眉。霞友¶
雲朋，動念漫游方外，至人異士，垂憐跼蹐世間。指以元微，得朽¶
腐再生之槖籥，蹈斯蹊徑，見劫刃不隕之卷阿。紅鉛黑鉛，煆煉¶
方成影響，金液玉液，坐卧畧致疏通。雖未臻了道之涯，固已騁¶
造元之轍。倒拖藜杖，入中陽之洞天；詢此華封，是内江之勝治。¶
昨䝉氷壺先生屈身問道，投以琅函，專志輸忱，敷陳楮幣。雖初¶
覿高明之面，已稔聞淸雅之音。六甲風雷，頓能藏於符篆；三天¶
將吏，率已屬於指揮。拯難扶危，濟人利物。公欲將此妙法貽我，¶
我能不以元機奉公。(一本有我幸遇鶴頸魚腮公亦逢犢鼻鼠耳)膠漆相投，當無離¶
<pb:CK-KZ_JY236_06p014a>¶
别之理，道法同會，總結非常之緣。翻身桚透玉葫蘆，選甚東西¶
南北！信手拈來金菡萏，常存春夏秋冬。仙諾旣容，光鑑是荷。¶

*** 　　跋道法會同疏後¶
吾游内江諸山，聞有天關地軸者，意其中必有祕典靈文，爲養¶
性立命之圭旨。及登其天關，則三堆山耳。又尋其地軸，則石筍¶
山耳。因慨然曰：『世之有名無實者，固如是乎！』旣聞明先生頗稱¶
好道，逮與先生俱，則又落落無奇，反欲以符咒相授，而不知有¶
金丹。豈知道也者？自人身而有之，非旁門之左道也。先學靜，次¶
學悟，次學煉，次學養，其終乃出入乾坤，往來拯救，勤立功行，以¶
待天符。故道可以兼法，而法不可以兼道。卽或用妙術濟人，亦¶
<pb:CK-KZ_JY236_06p014b>¶
惟以心爲法，以神爲符，以氣爲水，斯無投之不靈。若徒驅符遣¶
咒，擾擾不休，若騐若否，幻惑人心，有識者必將以方士目之。他¶
日夜义來逼，命繫無常，此時用符不效，用咒不靈，雖素稱爲道¶
士，道果安在哉？故欲學道者，只須就道尋道，毋以法爲道也。存¶
神過化，斯無道之非法耳。¶

*** 　　跋蓬萊仙奕圖¶
《蓬萊仙奕圖》者，龍陽子湖湘冷謙所作。謙武陵人，字啟敬，龍陽¶
其號也。中統初，與刑臺劉秉忠仲晦沙門海雲游，無書不讀，尤¶
邃於《易》，及邵氏《經世書》，天文、地理、律厯以至眾伎皆通之。至元¶
中，秉忠入拜太保，參預中書省事，乃釋業儒。從游霅川，與故宋¶
<pb:CK-KZ_JY236_06p015a>¶
司戸參軍趙孟頫子昂，于四明史衛王彌遠府，覩唐李思訓將¶
軍畫，頃然發之胸臆，遂效之。不月餘，其山水、人物、窠石等無異¶
將軍，其筆法傳彩，比將軍尤加纎細，神品幻出，由是以丹靑鳴¶
當時。𨽾淮陽，遇異人授中黃大丹，出示平叔《悟眞》之旨，穎然而¶
悟，如己作之。至正間，冷君己百數𡻕矣，其綠髮童顔，如方壯不¶
惑之年。時值紅巾作亂，君避地金陵，日以濟人和物爲念，方藥¶
妙用如神。天朝維新，君有畫鶴之誣，隱壁仙逝，則君之墨本絶¶
蹟矣。此卷乃至元六年，五月五日爲余作也。吾珍藏若連城之¶
璧，而未嘗輕以示人。今將訪冷君於十洲三島，恐後人不知冷¶
君胸中邱壑，三昧之妙，不識爲眞仙異筆，混之凡流，故識此。特¶
<pb:CK-KZ_JY236_06p015b>¶
奉遺元老太師淇國邱公，覽此卷則神淸氣爽，飄然意在蓬萊¶
之地，幸珍襲之，且以爲後會云。時永樂壬辰孟春三日，三丰遯¶
老書。(卜有三峯印章見皇明異人錄)¶
　按《仙奕圖跋》，卽《草橋七修類稿》，强辨爲僞。其辨云：永樂二年，¶
　轉送淇國，淇國乃成祖心腹功臣，三峯至而敢匿不言耶？又¶
　云：《跋》謂冷武陵人，而不知本錢塘。劉伯温曾在杭遇啟敬，并¶
　《志》亦云錢塘人。又云：《跋》謂觀李思訓畫，遂得其法，幻出神品，¶
　以丹靑鳴於時。何伯温之詩，皆不言之？而止言善音律、術數¶
　耶？又云：三丰旣孑身遠游，豈復帶畫永樂時送人耶？又云：《跋》¶
　曰冷在至正間巳數百𡻕，若在洪武必百數十𡻕矣。如此老¶
<pb:CK-KZ_JY236_06p016a>¶
　尙爲人臣耶？就使爲之如太公、伏生，人必言之，何不見於書¶
　耶？長乙曰：卽瑛之五辨，皆非也。觀此圖跋，語淸矯不羣，絶似¶
　丰仙手筆。其送淇國也，爲留冷之畫本耳。當其時，必一見而¶
　卽去，難留雲鶴之蹤。淇國卽不必匿其來，成祖亦必知其不¶
　可追也。一神仙游處無常，在錢塘則錢塘人，在武陵則武陵¶
　人，何定之有？二劉伯温雖遇泠仙，並非晨夕過從，久而不去¶
　者。卽有詩篇，安能事事題贈，况丹靑薄技，當不必一見卽誇¶
　也。三畫非難㩦之物，送人乃鄭重之思，淇國門高，或可寶此¶
　不失也。四仙家百餘𡻕，乃尋常事耳。老爲人臣，猶之老官柱¶
　史，復何疑哉？¶
<pb:CK-KZ_JY236_06p016b>¶

*** 　　與完璞書¶
向䝉鶴駕見訪武當，坐榻談心，眞不知門外有塵寰矣。特以愚¶
情無定，救世爲心，雲水茫然，如舟不繫。足下亦以白嶽久離，佩¶
劍歸去。昨遇尊師王仲都先生，極獎足下才高悟敏，爲及門之¶
冠。並囑愚遇足下，須以《眞詮》贈君。噫！愚何敢爲足下師哉？但以¶
大噐挺，生必有羣仙爲之輔導，以成蓬山第一流也。足下英氣¶
絶俗，壯志辟人，靑蛇在手，九州往來，特恐有損靜功耳。白嶽崇¶
深，正好胎養。倘能子生胎孫，孫復生子，則分身應用，而立功於¶
人間更不少矣。尊聰廣大，諒不嫌凟。此意區區，難忘規諫，足下¶
以愚爲老友焉足矣。雲水道人張三丰稽首。¶
<pb:CK-KZ_JY236_06p017a>¶

*** 　　永樂大典記¶
先儒有言，讀書者，多取不如精取。自天子以至士，庶其學問同¶
也。永樂初，朝廷命上書胡廣侍講王洪等，編成一書，名曰《大典》。¶
計二萬二千八百七十七卷，一萬一千九十五本，目錄六十卷，¶
其表文，嘗見於《蟬精雋》中。夫《御覽元龜》，不過千卷，求多者徒具¶
望洋之嘆而已。大典以萬計，安能推布夫海内也哉！¶

*** 　　悟眞字解¶
噫！眞何由悟哉？世人皆欲悟眞，而悟之不眞，非悟也，眞之不悟，¶
非眞也。今卽字義解明之。悟者，覺也，求也眞者，實也，正也。夫人¶
知之也，豈知《悟眞》二字，書義亦深乎？悟从『吾』『心』，先當以修心爲¶
<pb:CK-KZ_JY236_06p017b>¶
本。太上云：『吾從無量刼來，觀心得道』是也。眞者何也？《六書》云：『人¶
受氣以生，目最先，神之所聚，無非實也，故从『目』从『匕』。匕者，化也。¶
又从『[~兀]』(音浩)，[~兀]者，氣之形也。可知欲煉道者，須先煉目。煉目乃能¶
聚氣，煉目並可收心，所謂『機在目』者，是也。識得此機，便見眞機；¶
識得此機，便知息機；識得此機，便入妙機。悟如是，眞如是也，請¶
以告天下之悟眞者。¶

*** 　　刀尺賦¶
三丰先生，常㩦刀尺以遨遊，空乎兩大，浩乎十州。客有怪者，不¶
知其由，先生乃爲之賦。曰：是刀也，能開混沌；斯尺也，用絜蓬萊。¶
故相隨而不失，知造化之剪裁爾。其百點明星，雙义皎雪，繩墨¶
<pb:CK-KZ_JY236_06p018a>¶
從之，鋒芒[(土/石)*(列-歹)]若。分修短兮合宜，剪水雲兮快絶。期妙用之無方，¶
豈微能之足述！至如裁妙理，削塵囂，量度數，別昏朝。火功寸寸，¶
風信刁刁，胎養刻刻，羽衣飄飄。度龍門之萬仞，如虎劍之兩條。¶
夢益州，而不願與方丈而同超。刀兮刀兮，妙之又妙；尺兮尺兮，¶
要所必要。匪歐冶之能鎔，匪公輸之能造。與我偕行，任他嘲笑。¶
將求織女之雲綃，縫出仙翁之衣帽。歌曰：一刀一尺遍天涯，四¶
海無家郤有家。破衲補成雲片片，袖中籠住大丹砂。¶

*** 　　玄要篇自序¶
玄素歎人生光陰有限，富貴無常，若風燈草露，存没倏忽。自古¶
及今，比比皆然，深可驚省。以是，日夕希慕大道，棄功名撇勢利，¶
<pb:CK-KZ_JY236_06p018b>¶
雲游湖海，遍訪名師。所授雖多，總皆旁門小法，行於身心無所¶
益也。考諸丹經，而又不合，與道乖違。徒勞勤苦，性命惶惶。不得¶
一遇至人，以了生平之願。延佑間，幸天憐我。初入終南，得遇火¶
龍先生，詢是圖南高弟，緣鬢朱顔，儼乎物外神仙，春秋不知其¶
幾許矣！玄素異之，禮拜師事，跪問大道。䝉師慈悲，鑑我精誠，初¶
指煉已功夫，次傳得藥口訣，再示火候細微，與夫温養節度脫¶
胎神化、了當虛空之旨，無不一一備悉。眞所謂口口相傳，心心¶
相授，得聞斯道，何幸如之？又云：造斯道者，必須法財兩用，而後¶
可以有爲。乃玄素以勤於遊訪，兼頗好善，傾囊倒篋殆盡，安能¶
造斯道哉？不覺每日憂形於色，師遂怪而問之，玄素又揮淚跪¶
<pb:CK-KZ_JY236_06p019a>¶
吿。重䝉憐憫，授以丹砂點化之術，及賜汞見立乾之藥。玄素遂¶
出山雙修性命，乃拜辭恩師。於是和光混俗，覓眞鉛八兩，眞汞¶
半斤，同入造化爐中，煅煉。日魂月魄，攢簇五行，和合四象，水火¶
配對，金木調停，眞土凝結，交姤温養，轉制分胎，三次超脫，九轉¶
以周，自見黃芽白雪，明乾點化，妙不可言。到此，何患無財以了¶
大事？特擇善地，起蓋茅庵，端坐靜室，虛心養神。安神養氣，氣慧¶
神淸，方求鼎器。暮飲蟠桃酒，朝餐玉液波，如醉如癡，若嬰兒赤¶
子，補氣補血，丹田温煖，返老還童。自覺汞有半斤，可待他鉛八¶
兩。是數者，須候月之明圓，其鉛花自然露見，下手擒龍捉虎，採¶
彼先天一點眞鉛，吞入腹中，能乾我汞。徐徐火候烹煎，自有斤¶
<pb:CK-KZ_JY236_06p019b>¶
兩法度。旣合周天之數，又必爻策無差。進火退符知復姤，慮險¶
防危識卯酉。十月功完，聖胎顯象九年面壁，與道合眞。跨鶴靑¶
天如大路，任他滄海變桑田，此大丈夫功成名遂之時也。始信¶
有此出世之法，雖有拱壁，以先駟馬，爭如坐進此道？皆因廣積¶
陰功，累行方便，得遇至人而成也。玄素幸荷天庇，得以有成。雖¶
不敢妄洩眞傳，亦不敢緘默閉道，因是作爲修煉内外金丹歌¶
論詩詞，編次成錄，以覺後學，名曰《玄要篇》。(一曰節要篇)其行道之工¶
夫，與得道之口訣，及成道之旨趣，誠無有切於此者矣。倘有志¶
之士得遇是書，雖不得玄素之親傳，又奚異玄素之面授也哉！¶
旹永樂十一年癸巳𡻕孟秋月旣望日元邋遢道人張玄素三¶
<pb:CK-KZ_JY236_06p020a>¶
丰自序¶
　　湖南山中與胡給事夜話¶
　　　汪圓通云：胡濙廵訪之九年，行次湖南，憇騶山中。一夕¶
　　　三更人靜，茶冷澄淸，忽聽有叩門聲。俄然扉影自啟，見¶
　　　一道者，貌似丰翁。胡欲狂呌，先生急掩其口，拂几細談¶
　　　而去。此事明一代無有知者，昨先生降吾署中，言及此¶
　　　事。齡乃濡毫記之。其言曰：¶
老先生廵行天下久矣。鼎湖龍旣不可見，空谷駒又不可得，能¶
不虛此遨遊乎？今感故人之誼，權爲雪夜之尋，突如其來，幸勿¶
驚也。夫月滿湖山，風淸舍舘，南寺鐘殘，西窗烟冷，先生此時亦¶
<pb:CK-KZ_JY236_06p020b>¶
曾憶天池老衲是閣下前身否？子休矣！歸去朝端，善爲我隱，見¶
作不見，知作不知。庶不至車殆馬煩之後，重爲萬里勞人也。北¶
還復命，計以明年，一路民情，敷陳聖聽，其亦先生之功德也哉。¶
¶	
¶	
¶	
¶	
¶	
¶	
¶	
<pb:CK-KZ_JY236_06p021a>¶
** 張三丰先生隱鑑書法四條¶
　一隱於文章道學，嘉遯不出者，書曰『處士』，重純儒也。¶
　一隱於泉石風流，樂志不移者，書曰『逸士』，重幽貞也。¶
　一隱於世治時變，解官不仕者，書曰『達士』，重明哲也。¶
　一隱於玄門淨土，名利不貪者，書曰『居士』，重淸修也。¶
　　右《隱鑑》書法四條，實得品題微妙，此卽一字襃也。或謂此¶
　　四者，皆隱士也，何必分曰：其氣象之道學風流，退藏之早¶
　　遲常變，自不同耳。非如此分疏，不能傳其神致。外如高士、¶
　　徵士、節士、義士，皆可於四者統之。¶

*** 　　總評¶
<pb:CK-KZ_JY236_06p021b>¶
　　隱鑑筆法，篇篇淸古，言言簡淡，可作隱士小傳讀，正不必¶
　　一一評論也。¶
¶	
¶	
¶	
¶	
¶	
¶	
¶	
¶	
<pb:CK-KZ_JY236_06p022a>¶
@fw1重刋道藏輯要¶

* 張三丰先生全集¶
　　漢嘉長乙山人李西月重編　　張道淵子深氏書¶
　　　　　　　　　　　閬中朱道生晚成子敬刋¶
　　　　　　　　　　　　　姪　　瑛春城¶
　　　　　　　　　　　　　　朱　瓚素園仝校字¶
　　　　　　　　　　　　　男　　璜磻溪¶
** 　隱鑑¶
元¶
*** 　　無有先生¶
<pb:CK-KZ_JY236_06p022b>¶
先生大元逸民也，行藏莫測，或無或有，故以爲號焉。生於元，游¶
於明，神行於　　淸，六百年來，不隨物化。厯世旣久，閱人且多，¶
見高尙其志者，每樂舉以吿人，非作隱士傳也。蓋與逍遙泉石¶
之士，斟酌夫進退幾宜而已。先生有言：隱之爲道也，有二。隱於¶
衰世者，不可更仕興朝；隱於興朝者，不可藉隱弋名，以爲仕宦¶
之㨗徑。夫如是，則出處合宜，淸高足錄也。山人野客，卽所言編¶
輯成卷，以爲隱鑑一書。¶

*** 　　劉夢吉¶
處士劉夢吉先生，因，保定容城人也。天資頴悟，書過目不忘。初¶
爲經學，每閱註疏，嘆曰：『聖人精微，當不止此。』及得周、邵、程、朱之¶
<pb:CK-KZ_JY236_06p023a>¶
傳，乃欣然曰：『我固謂必有是也。』。平時愛諸葛孔明，『靜以修身』之¶
語，表所居曰『靜修』。至元十九年，詔徵入朝，擢左贊善大夫，以母¶
老固辭，俸給一無所受。他日復詔之，終隱不出。¶

*** 　　蕭彝尊¶
處士蕭彝尊先生，𣂏，奉元人也。初出爲府史，語當道不合，卽引¶
退。力學三十年，不干仕進。鄉人有暮行遇盗者，詭曰：『我蕭先生¶
也』。盗驚愕，釋去。世祖時，辟爲陜西儒學提舉，不赴。後累授集賢¶
直學士，攺集賢侍讀學士，皆不赴。無何，復拜太子右諭德，扶病¶
至京師。入覲東宮，書《酒誥》爲獻，以朝廷時尙酒也。尋又稱病請¶
解職，不許。俄擢集賢學士、國子祭酒，依前太子右諭德，俱引病¶
<pb:CK-KZ_JY236_06p023b>¶
力辭而歸。其友張思亷聞而嘆曰：『淸高自守，功名不足以動其¶
心，蕭子可謂尙志之士矣』。¶

*** 　　仇山村¶
逸士仇山村先生，遠，錢塘人也。遯跡江湖，博通經史。至元中，薦¶
爲溧陽教諭，轉寶慶路教授，不赴。又攺將仕郎杭州路總管府¶
知事，皆辭。家錢塘西城下，仰屋著書，閉門索句，或坐花間獨言¶
獨飲。嘗聞其《閒居十詠》，眞風流自賞之才也。今錄二首，以見先¶
生隱趣。詩曰：『仰屋著書無筆力，閉門索句費心機。不如花下冥¶
冥坐，靜看蜻蜓蛺蝶飛。』又曰：『茶甌紗帽慣迎賓，不是詩人卽道¶
人。細雨斜風君莫出，綠陰門外有紅塵。』¶
<pb:CK-KZ_JY236_06p024a>¶

*** 　　裘元量¶
達士裘元量先生，萬頃，淮海人也。少存達道志，意欲功成名遂，¶
然後退藏其身。元貞初，公卿薦爲司直，久之有厄閏之嘆，遂絶¶
意仕進，歸維揚。茅屋數椽，栽松種竹，陶然得幽人趣。一日入深¶
崖採藥，得千𡻕黃精，蒸而食之，遂覺精神强健，登高山如履平¶
地云。¶

*** 　　吳伯淸¶
達士吳伯淸先生，澄，崇仁人也。自幼濳心好學，著書立言，以宏¶
吾道，誠當代之大儒。仕元爲翰林學士。泰定初，引疾歸家，杜門¶
講道，屢徵不起。其恬退，可嘉焉。惜其爲宋朝鄉貢，頗不滿於人¶
<pb:CK-KZ_JY236_06p024b>¶
口也。號『草盧先生』。¶

*** 　　陳茂叔¶
達士陳茂叔先生，櫟，休甯人也。性剛正孝友，致力聖賢之學。延¶
祐初，中鄉式，卽不赴禮部。教授於家，不出戸庭數十年，其斯爲¶
重道德而輕功名者歟！¶

*** 　　杜伯原¶
處士杜伯原先生，本，淸江人也。博學善文。武宗朝，嘗被召至京¶
師，卽求歸，隱建甯武夷山中。文宗聞其名，徵之不起。至正間，丞¶
相脫脫薦之，召爲翰林編修。使者趣至杭州，又稱疾固辭。平居¶
沈靜寡欲，無疾言遽色；與人交，篤於道義。學者稱『淸碧先生』。¶
<pb:CK-KZ_JY236_06p025a>¶

*** 　　戴汝翼¶
處士戴汝翼先生，羽，九江德安人也。隱居積學，徵辟皆不就。嘗¶
云：『澹泊明志，恬靜致遠。此孔明一生學問也。』因作《武侯通傳》三¶
卷。¶

*** 　　武伯威¶
處士武伯威先生，恪，宣德人也。好讀《周易》每日危坐。或問先生：¶
『學以何爲本？』曰：『以靜爲本。』著《水雲集》行世。¶

*** 　　張光弼¶
達士張光弼先生，昱，盧陵人也。元末行樞宻院判官、浙江員外¶
郎，竊據者辟之不赴。日以詩酒自娛，號一笑居士。有春日句云：¶
<pb:CK-KZ_JY236_06p025b>¶
『一陣東風一陣寒，芭蕉長過石欄杆。只消幾度瞢騰醉，看得春¶
光到牡丹。』蓋料士誠之必敗也。嘗云：『吾死後，埋骨西湖，題曰「詩¶
人張光弼墓」，足矣。』後竟如其言。¶

*** 　　吳淵頴¶
處士吳淵頴先生，萊，金華人也。隱居不仕，築室於深褭(音嫋)山中，¶
妍窮經史，悠然自得。善論文，嘗云：『作文如用兵，有正有竒。正者，¶
法度如步武分明；奇者，不爲法度所縛，千變萬化。坐作擊刺，一¶
時俱起，及其欲止，部武各還其隊，原不曾亂。』聞者服之。其同鄉¶
黃縉卿、柳道傳輩，亦以文章鳴世，咸深重焉。¶

*** 　　許白雲¶
<pb:CK-KZ_JY236_06p026a>¶
處士許白雲先生，謙，金華人也。自少力學，受業於宋末金仁山¶
之門，居數年而盡得其奥。屏跡入華山中，濳心養志，不求聞達。¶
朝野交薦，力辭不起。是誠安於義命，而非僞隱沽名，以爲仕宦¶
之㨗徑者也。其教人，以開明心術，變化氣質爲先，而獨不教人¶
以科舉之文。曰：『此義利所由分也。』¶

*** 　　王原吉¶
達士王原吉先生，逢，江陰人也。至正間，屢徵不赴，避亂於上海¶
之烏涇，築草堂以居，自號『最閑園丁』，世所謂『席帽山人』者也。¶

*** 　　陶宗儀¶
逸士陶宗儀先生，宗，天台人也。元統間，避難於松江城南之吉¶
<pb:CK-KZ_JY236_06p026b>¶
林里。雅好著述，雖力耕畎畝，恒以筆硯自隨。置一甕樹下，遇有¶
所得，卽書以投其中。久之成帙，曰《南村輟耕錄》。至正間，屢辭辟¶
舉。洪武六年，舉人才至京，力辭放歸。¶

*** 　　蔡淸眞¶
逸士蔡淸眞先生，微，瓊山人也。通經史，好泉石。元末，隱居不仕，¶
築室深山。問學者咸斗酒豚肩以就之，先生無不解說。人謂海¶
南儒者，未能或之先也。¶

*** 　　顧仲瑛¶
逸士顧仲瑛，名德輝，崑山人也。才情妙麗，輕財結客。築別業於¶
茜涇之西，造三十六亭。¶
<pb:CK-KZ_JY236_06p027a>¶
館，曰『玉山佳處』。招致四方文學之士，置酒賦詩其中。以母喪歸¶
綽溪，張士誠辟之，遂削髮廬墓，自號『金粟道人』。明初，聞太祖嚴¶
苛欲按江南富族，乃托僧伽而遁。所著有《玉山璞稿》，並刻交游¶
詩四十餘家，曰『草堂雅集』，俱傳於世。¶

*** 　　李高岡¶
逸士李高岡，名鳴鳳，吳人也。輕財好客，與顧仲瑛相等，東南士¶
大夫咸欽重之。嘗助朱太祖軍糧二萬斛，淡然無邀寵意。入明¶
初，以國法嚴刻，遂約嘉定富民方二郎，同挈妻子家貲，泛舟江¶
海而去。¶

*** 　　楊廉夫¶
<pb:CK-KZ_JY236_06p027b>¶
達士楊廉夫先生，維禎，山陰人也。前泰定進士，署天台尹。後徙¶
居於松，築元圃蓬臺於松江之上。海内薦紳大夫，與東南才俊¶
之士，無不承蓋扶輪，造門納屨。嘗吹鐵笛作梅花弄，見者以爲¶
神仙中人。世稱『鐵崖先生』，著《正統辨》，讀者皆以爲公論云。¶

*** 　　王山農¶
逸士王山農先生，冕，元末會稽人也。身長多髯。少明經，不偶，卽¶
焚書讀古兵法。戴高帽，披綠蓑，着長齒屐，擊木劍，行歌於市，人¶
以爲狂。士之負材氣者，爭與之游。平生嗜畫梅，畫成必自賞也。¶
明太祖聞而訪之，旣至，與糲飯蔬羹，山農且談且食。帝喜曰：『可¶
與共大事。』授諮議參軍，不受一夕，夢羅浮仙人招之，醒卽捉筆¶
<pb:CK-KZ_JY236_06p028a>¶
狂呌，寫大梅一株，題以詩曰：『我家洗硯池頭樹，箇箇花開淡墨¶
痕。不要人誇好顔色，只留淸氣滿乾坤。』明日遂卒。同時蒲菴和¶
尙復見心見而稱之曰：『會稽王冕，梅花仙也。』¶

*** 　　明天淵¶
達士明天淵先生，濬北人也。世祖朝明安之後。髯長過腹，高雅¶
不羣。仕元爲學士，國亡削髮爲僧，而髯如故。洪武初，大祖聞其¶
名，召而問之，曰：『汝不仕吾，吾亦任汝。但削髮留鬚，亦有說乎？』對¶
曰：『削髮除煩惱，留鬚表丈夫。』帝笑而遣之。所著有《蒲菴集》行世，¶
蓋忠於元而得道者也。¶

*** 　　張伯雨¶
<pb:CK-KZ_JY236_06p028b>¶
逸士張伯雨先生，天雨，杭人也。宋文忠公九成之裔。風神凝峻，¶
詞翰兼長，與楊載、虞集爲文字交。後入茅山學道，遇陳上陽，傳¶
以淸修，冲然有得。自號『句曲外史』。¶

*** 　　虞伯生¶
達士虞伯生先生，集，臨川人也。生有神慧，三𡻕卽知讀。書長負¶
才名，官奎章閣學士，卽引疾歸。平時慕陶淵明、邵堯夫，因構書¶
室二間，左室書陶詩於壁，曰『陶菴』，右室書邵詩於壁，曰『邵菴』。恬¶
然淡然，謳吟自適，時人稱『二菴先生』，一曰『邵菴』。¶

*** 　　趙子常¶
達士趙子常先生，汸，休甯人也。元末輔元，帥汪同起兵保鄉井，¶
<pb:CK-KZ_JY236_06p029a>¶
授江南行樞宻院都事。洪武二年，詔修《元史》。史成，不願仕，隱居¶
東山。與一二幽人，卜築淸溪，繫舟沙嶼，蕭然無塵俗氣。其經學¶
甚傳於世。號『東山隱者』。¶

*** 　　汪德輔¶
達士汪德輔先生，克，寛祁門人也。元季隱居環谷。洪武初，召修¶
《元史》，書成，固辭不仕。隱居道人巖，研窮經學。其教授弟子，一以¶
靜心爲本。¶

*** 　　謝子蘭¶
逸士謝子蘭先生，應芳，元末武進人也。自號『龜巢老人』。龜巢有¶
二，一在滆上，一在橫山，先後皆有記。其畧云：『千𡻕之龜，巢於蓮¶
<pb:CK-KZ_JY236_06p029b>¶
葉，以葉爲巢，初不費經營之力也。暇與田夫野老，涉桑苧之園，¶
過桃李之蹊，瓦盆濁酒，歌舞酬酢，若曵尾泥塗者。』又云：『平生所¶
至，以龜巢名室，蓋不以棟宇爲巢，而以天地爲巢也。峻宇雕牆，¶
莫知其光；蓽門圭竇，莫知其陋。』誦其文，可以知其達也。老人嘗¶
士元，元亡不仕，其《啟張雲門》啟云：『鮎上竹竿，往𡻕之功名可笑；¶
龜巢蓮葉，近年之身世如浮。以視予山小園，超然遠矣。』¶

*** 　　沈元吉¶
逸士沈元吉先生，貞，長興人也。元末，隱居橫玉山，自號茶山老¶
人。明初不仕，與黃石爲徒，白雲爲侣，始終不出。以比招之卽來、¶
麾之卽去者，其人品相越何如矣！¶
<pb:CK-KZ_JY236_06p030a>¶

*** 　　徐仲由¶
達士徐仲由先生，畛，湻安人也。元末舉秀才，明初不仕，自號松¶
巢居士。倚聲度曲，不讓古人。嘗見其《滿庭芳》句云：『淸霜籬落，紅¶
葉林邱。淵明彭澤辭官後，不事王侯。』其高蹈之節，直從笛孔中¶
度出。¶

*** 　　黃子運¶
處士黃子運先生，樞，元末休甯人也。洪武初被徵，以躄足，免鄉¶
人呼『妙拐先生』。同時有呂不用，字則耕者，新昌人也。洪武二年，¶
舉本學教諭，以聾病辭。自號『石鼓山聾』。二公皆傲世不覊，得山¶
林秀傑氣者。¶
<pb:CK-KZ_JY236_06p030b>¶

*** 　　張惟中¶
處士張惟中先生，庸，慈溪人也。元末兵亂，竊㨿者署爲上虞山¶
長，不就。明初，屢聘不出，遯跡溪山，浩歌白石閒。與當代士大夫¶
詩酒往還，及勸以入官，則婉辭謝之。人謂其：『貞不絶俗，隱不違¶
親』，郭林宗一流人也。¶

*** 　　王仲光¶
逸士王仲光先生，賓，長洲人也。與吳縣韓奕、崑山王履，稱『吳中¶
三高。』。幽懷蕭㪚，放櫂𤎆江。嘗與公望聯吟，有『也知性僻難趨俗，¶
𨚫喜身閑不屬人』之句。觀此，可以想見其異苔同岑也。¶

*** 　　陳克昌¶
<pb:CK-KZ_JY236_06p031a>¶
逸士陳克昌先生，週，閩縣人也。元末布衣，隱居石潭。嘗倚竹作¶
歌，以寫其志，歌曰：修竹兮靑靑，内虛兮外直。素節兮貞姿，寒暑¶
兮一色，冷冷兮朝夕，予舍之兮焉適？一¶

*** 　　梁不移¶
逸士梁不移先生，蘭，泰和人也。自號『畦樂先生』。鄒仲熙謂其隱¶
居樂道，王希範稱其養志邱園。吾見其西畦自適，悠然有陶濳¶
之趣，矌然有魏野之思。¶

*** 　　程搏霄¶
處士程搏霄先生，翔，元末新安人也。明道之後，世傳理學。洪武¶
初，命旁求隱士，或薦先生，不起。二年春，又訪山林遺老，共修《元¶
<pb:CK-KZ_JY236_06p031b>¶
史》，或再以先生舉，終不赴。後詔儒臣修禮書，宋濓曰：『非搏霄不¶
能也。』奏之，帝不欲强致，命就其家諮訪。有勸之仕者，笑而不答，¶
但曰：『人爵，不如天爵貴，功名何似道名高？』自此深藏不出，朝廷¶
比之商山。¶

*** 　　徐方舟¶
逸士徐方舟先生，舫，元末桐廬人也。性好詩詞，築室於江臯之¶
上，水竹雲烟助其吟嘯。時劉伯温被徵，邀之同行。舫荷蓑笠相¶
見，酌酒賦詩而別。¶

*** 　　韓公望¶
處士韓公望先生，奕，吳人也。生於元至順時，及長嗜讀書，無所¶
<pb:CK-KZ_JY236_06p032a>¶
不覽。少有目眚，筮卦得䝉，知疾不可療，遂扁其室曰『䝉』。齋洪武¶
間，絶意仕進，郡守姚善迫欲見之，奕乃泛舟入太湖，往來烟波¶
自適。姚嘆曰：『韓先生，所謂名可聞身不可見者也。』¶
明¶

*** 　　焦始謨¶
達士焦始謨，謀，江陰人也。與明太祖爲舊交，及帝都南京，曰思¶
其人，屢詔不赴。將命使臣索之，謀忽荷雞豚村酒，由御道入。帝¶
喜其來，以物付光祿，治具其飲甚歡。席前出金銀角三帶，命其¶
自取以官之。謀取其角者，因授以千戸。無何逕出高橋門，挂冠¶
帶於樹間而去。¶
<pb:CK-KZ_JY236_06p032b>¶

*** 　　孫太初¶
逸士孫太初先生，一元，明初人也。風神秀朗，踪跡奇幻，元巾白¶
袷，以鐵笛鶴瓢自隨。高風所至，士大夫皆爲之傾動。嘗棲太白¶
之巓，稱『太白山人』，又嘗西入華，南入衡，東登泰，北登醫吾南尋¶
吳會，恒棲遲不去。與劉麟、龍寛、陸崑、吳玹，號『苕溪五隱』。¶

*** 　　王廷珪¶
逸士王廷珪先生，珙，明初常熟人也。卜宅於虞山之北，蕭溪之¶
上，植竹萬竿，容與其中。其逸興淸凉，詩懷縹緲，人謂如『秋月春¶
雲』，令人景仰。¶

*** 　　王先生¶
<pb:CK-KZ_JY236_06p033a>¶
達士王先生者，以忠節隱其名。永樂初，寓居金華府，東陽縣之¶
東山，自號『大呆子』。儀容俊偉，趣識超羣。惟披麻戴笠，不服常服，¶
日盤桓於山南村落之間，狂歌自適。其與宴游者，皆不識其姓¶
氏。惟與王姓俱，則以宗兄稱之，遂以王先生呼焉。嘗與村中人¶
曰：『他曰吾逝，只祈歛吾尸，懸於林杪足矣。』時又號『玉華山樵』，張¶
三丰聞而嘆曰：『此建文遺臣也。』¶

*** 　　徐延之¶
逸士徐延之先生，伯齡，自號籜冠子，錢塘人也。天資敏妙，書過¶
目不忘，特性情䟱蕩，不拘小節。對客每赤足科頭，内衣無繫帶，¶
行輙委墮，人多笑之。士大夫慕名而來者，一見後，卽倦與往還。¶
<pb:CK-KZ_JY236_06p033b>¶
然其鴻才高致，終不可没也。性甘肥遯，尤善鼓。琴所著有《大音¶
正譜》、《醉桃佳趣》、《香臺集》、《蟫精雋》、《舊雨堂稿》，非外野而内文者歟！¶

*** 　　王原夫¶
處士王原夫先生，逢，饒州樂平人也。淹貫經史，研精理學。朝廷¶
屢召不赴，深居崖谷，冲和淡然。宣德初，復以明經召見，力辭歸¶
家。著《言行志》諸書，學者稱『松塢先生』。¶

*** 　　俞古章¶
逸士俞古章先生，杭之，富陽人也。肥遯邱園，名聞湖海。宦游於¶
浙者，皆欲得賭其眉宇爲快。正統間，藩臬諸公先後封章薦舉，¶
不起。親友間有勸之者，則爲聾病謝之。閒游山澤，或對木石而¶
<pb:CK-KZ_JY236_06p034a>¶
談，如瘋顚狀，人卒莫之信也。一日，吳和州又欲薦之，先生乃以¶
詩力辭焉。詩云：『靑雲有路念綈袍，迢遞和州薦剡勞。下乘難隨¶
千里馬，虛名恐誤九方。臯稽康自信隨時懶，少室誰云索價高。¶
縱使陽和動鄒律，秋風雙髩已蕭騷。』¶

*** 　　徐勉仁¶
處士徐勉仁先生，恕，甯波人也。正統間，以古文鳴世，甬東好文¶
者，皆就其門而學焉。先生居山澤間，凡求名之士，雖是舊友，皆¶
弗與流連。少年中有慕隱者，則獎許之，曰：『綠髩靑山，正堪掩映。¶
顔閔伊周，各行其是而己。』後屢有國召，皆不應。移家於杭，竟著¶
書以終其身。¶
<pb:CK-KZ_JY236_06p034b>¶

*** 　　許澹初¶
居士許澹初先生，魏谿叟也。正統間，叟年九十，忽然棄家學道，¶
不知所之。其同庚有石内含者，桐城人。居郭北石塘，享年一百¶
有三，子眾孫繁。百𡻕之曰，賦詩憶淡初云：『庚申共守人何處，甲¶
午同生獨詠詩。』蓋亦明之籛鏗也。¶

*** 　　沈啟南¶
逸士沈啟南先生，周，長洲人也。景泰中，以賢良應詔，力辭不赴。¶
號『石田翁』，詩文之外，益工畫石，高古淸奇，筆墨與人品相肖。¶

*** 　　方元素¶
逸士方元素先生，太古，蘭谿人也。自號『寒谿子』。淸矌夷猶，超然¶
<pb:CK-KZ_JY236_06p035a>¶
出類。或問：『先生何事？』答曰：『萬卷圖書銷日月，一灣鷗鷺共朝昏。』¶

*** 　　程叔朋¶
逸士程叔朋先生，玄輔，歙縣人也。歌嘯林泉，不求聞達，同邑知¶
李獻吉，而不知有叔朋，欣如也。自號『龍谷道人』。¶

*** 　　秦仲孚¶
逸士秦仲孚先生，奭，無錫人也。性至孝。其父修敬公，偶中心痛，¶
仲孚刺胸前血和酒飲之母氏殷，偶有膝傷，吮之卽愈。郡縣上¶
其事，詔旌其門曰：『孝子』。泰陵卽阼，賜以冠帶。嘗作溪山淸興堂、¶
淸遠閣，結亭於後，曰：『滌煩』。《溪橋㪚步詩》可爲仲孚行照，其詩云：¶
掃閣觀書興未闌，綠陰淸畫更多閑。杖藜扶我溪橋步，看盡湖¶
<pb:CK-KZ_JY236_06p035b>¶
南十里山。¶

*** 　　董蘿石¶
蘿石董先生，澐，海甯人也。以能詩，聞江湖。年六十，遊會稽見陽¶
明，與之語連日夜，乃請爲弟子，陽明不許。澐歸，織一縑爲贄曰？¶
『澐之誠，積若此縷矣。』因納拜從遊。其子弟招之曰：『何老而自苦¶
若此？』曰：『吾從吾之所好耳。』因號『從吾道人』。¶

*** 　　吳康齋¶
處士吳康齋先生，與弼，崇仁人也。游京師，從楊溥學，見伊洛淵¶
源，輙有尙友之志。以聖賢爲必可師，收歛身心，倡明理學。天順¶
二年，詔徵至文華殿，授左春坊左諭德，不拜。帝欲强職之，凡三¶
<pb:CK-KZ_JY236_06p036a>¶
辭焉。遂稱疾歸，閉門講學，從者千數百人。號『康齋居士』。¶

*** 　　婁克貞¶
處士婁克貞先生，諒，上饒人也。少與吳康齋游，其學以收放心¶
爲居敬之門，以何慮何思勿忘勿[目*力]爲居敬要旨。王陽明嘗受¶
業焉，號『一齋先生』。¶

*** 　　陳白沙¶
達士陳白沙先生，獻章，廣東新會人也。中鄉舉，卽屏居不出。聞¶
江西吳康齋講學臨川，遂棄其學，而學焉。教人不立語言文字，¶
以主靜爲先，隨處體認天理，𦂳要在勿忘勿助。又曰：『學者以自¶
然爲宗，以忘已爲大，以無欲爲至。』布政使彭韶、總督朱英聞其¶
<pb:CK-KZ_JY236_06p036b>¶
名，交章薦剡，乞以禮徵聘。吏部尙書某，謂獻章例應聽選，非隱¶
士比，安用聘？召至京，令就試吏部。獻章稱疾不赴，乞歸奉母，乃¶
授檢討。自後屢召不起。¶

*** 　　薛敬軒¶
達士薛敬軒先生，瑄，字德温，山西河津人也。登進士第，官禮部¶
侍郎。天順間，在閣數月，見石亨等用事，嘆曰：『君子見幾而作，不¶
俟終曰。』遂致仕歸隱，居龍門山中。其學以復性爲主，充養邃宻，¶
言動皆可法。著《讀書錄》二十卷，學者宗之。¶

*** 　　張海觀¶
逸士張海觀先生，錫，錢塘人也。天順壬午，領鄉薦，春闈不偶，授¶
<pb:CK-KZ_JY236_06p037a>¶
山陰教諭，旋卽引退林泉。家有竹數竿，作亭其内，名曰『醫俗』，並¶
自爲記以贊之。其略云：余退閑之志，旣不可醫，乃挂冠神武門，¶
幾二十[示*翼]。旣而作老圃，於家種篔簹。數百箇，皆着鞭持節，因作¶
小亭於其間爲。柱六覆以茅，取窮樸之意。坐於是亭，則淸聲戞¶
玉，醫耳之繁囂；幽香細細，醫鼻之銅臭；桐葉如翠，醫目之塵氛；¶
筍供茶饌，醫口之貪饕；虛心勁節，又可以醫夫自滿而失守者。¶
因取披老詩名之曰『醫俗亭』。噫！世有高梁畫棟而主人則俗者，¶
何不一過此亭哉！¶

*** 　　金元玉¶
逸士金元玉先生，琮上，元人也。嘗游浙之赤城山，徊徘不忍去，¶
<pb:CK-KZ_JY236_06p037b>¶
因自號『赤城山』。農居嘗遐嘯淸視，人莫能窺。處己接物，高簡粹¶
白。與史癡翁同稱『金陸二隱』。癡翁名忠，性豪爽，不事權貴。自號¶
『癡翁』，署所居樓曰『卧癡』。¶

*** 　　唐伯虎¶
達士唐伯虎先生，寅，吳人也。舉南畿解元，以𡨚錮，遂放浪形跡，¶
然其出入天人間。宸濠慕而聘之，寅度濠有反志，佯狂自免。奇¶
趣溢發，或寄於詩，或托於畫，文采風流，照耀江左。圖其石曰『江¶
南第一風流才子』，晚皈依佛乘，自號『六如居士』。¶

*** 　　羅達夫¶
達士羅達夫先生，洪，先吉水人也。以進士第，一官贊善，疏請預¶
<pb:CK-KZ_JY236_06p038a>¶
定東宫廟儀。忤旨落職，歸屏居不出。闢石洞隱居其中，製半榻，¶
默坐三年。事能前知，嘗曰：『不可以虛見爲得手，須日日收歛，不¶
使後天習氣，乘機濳發。始不負一生耳。』¶

*** 　　趙淮獻¶
逸士趙淮獻先生，金，烏程布衣也。正德時，徵詔不起。造其門者，¶
如入深崖邃壑。恒坐小脡，出入江湖，陶然自樂。南垣箬溪二尙¶
書，結峴山會，造盧請入社，不許。平生頤養，淸靜安恬。年九十自¶
爲祭輓，無疾而逝。¶

*** 　　沈子登¶
逸士沈子登先生，仕，杭州人，明刑部侍郎銳之子也。身居貴介，¶
<pb:CK-KZ_JY236_06p038b>¶
志慕淸眞。野服山中，劃然長嘯。自號『靑門山人』。舉此，以勵世族¶
之戀浮華者。¶

*** 　　陳奇委¶
逸士陳奇委先生，體文，江陰人也。築耕舍於郊西，有田數十畝，¶
力耕而食。賓至必爲治酒，酒酣卽賦詩。詩有云：『得魚便沽酒，有¶
酒且留。人如此卽爲樂，何須復苦貧。無魚亦無酒，宜主不宜賓。¶
如此卽高卧，何愁不及晨。』可謂達人之言矣。同時有五岳、十岳¶
諸山人者，率皆以韋布效薦紳氣，最爲可鄙。𤱶畝中有此，庶幾¶
率眞。¶

*** 　　顧英玉¶
<pb:CK-KZ_JY236_06p039a>¶
達士顧英玉先生，瑮，上元人也。仕至副使，卽歸隱白下。或謂其¶
致仕太早，何以退養淸廉？曰：『若使宦囊有物，正非所以養淸廉¶
也。』坐卧一小樓，匾曰『寒松』。嘗訓䝉以自給，霍渭崖宗伯，欲以廢¶
寺田百畝資之，拒不納。其固窮若此。¶

*** 　　朱君佐¶
達士朱君佐先生，諫，温州樂淸人也。仕至副使，卽謝政歸。結廬¶
雁蕩山，翛然有塵外之致。或有勸其出山者，曰：『豈以五斗易我¶
五珍。』五珍謂：龍湫茶、奇音竹、金星草、山藥、官香魚也。五者皆雁¶
山所產。¶

*** 　　徐先生¶
<pb:CK-KZ_JY236_06p039b>¶
達士徐先生，昌，閩之崇安人也。濳心理學，以明經訓。導莆田。親¶
喪囘籍，服闋不起。或勸之再仕，昌泣曰：『吾爲升斗祿，冀養親也。¶
今親不逮養，奚仕爲？』遂築室武夷山中，深藏不出。¶

*** 　　來矣鮮¶
達士來瞿塘先生，知德，字矣鮮，蜀之梁山人也。幼有至行，嘉靖¶
時舉於鄉，歸養不出。其學以致知爲本，敦倫爲要。有司疏薦，授¶
翰林院待詔，不赴。生平著述甚宏，惟《易注》獨殫心力。先讀易於¶
釜山草堂，六年不能窺其門逕。乃遠客萬縣瞿塘深山之中，沈¶
濳反覆，忘食忘寢，久之豁然有悟，積二十九年，而後成書。以後¶
觀天地，察造化，與物無觸，悠然自得而已。¶
<pb:CK-KZ_JY236_06p040a>¶

*** 　　羅𢿋菴¶
處士羅𢿋菴先生，名欽順，字允升，江西太和人。朝廷屢詔不起。¶
嘉靖中，復徵爲吏部尙書，亦固辭。是時璁蕚用事，𢿋菴岩居杜¶
門，濳心格致之學。嘗云：立身行以，必先打破義利關頭，否則擾¶
擾到底。所著有《困知紀》。¶

*** 　　謝子佩¶
達士謝子佩先生，廷，富順人也。嘉靖進士，官浙江簽事，遂歸¶
養不出。萬厯初，廵撫曾省吾奏廷，隱居三十年，著書樂道，宜¶
加京秩，風勵山林。詔卽家贈太僕少卿，時人稱爲『山中太僕』。¶

*** 　　陸子傳¶
<pb:CK-KZ_JY236_06p040b>¶
達士陸子傳先生，師道，長洲人也。登嘉靖進士，甫仕儀部，卽吿¶
歸養，時年未三十也。杜門郤掃三十餘年，手抄典籍數千卷。風¶
流儒雅，爲世所宗，而其淸高好道，尤人不能。¶

*** 　　李印南¶
逸士李印南先生，應箕，字子騎，黃岡麻城人也。萬厯間，世尙苛¶
條，遂爲老圃不出。時兩廣賦稅頻加，南北之民多有如菜色者。¶
卯南作《老圃吟》曰：『吁嗟圃兮，吾與爾猶存。吁嗟蟲兮，毋嚙我菜¶
根。肉麋肉麋，此上人之所食，而非野人之所宜。』聞者咸太息焉。¶
嘗於鋤下掘一龍神像，朝夕䖍奉。忽夢有金甲碧面者，與語片¶
時。以後决未來事，效應如響。一日謂其弟與子曰：『今蜀三大冦¶
<pb:CK-KZ_JY236_06p041a>¶
己平矣，賢者避世，其次避地。』乃背其神，往遯跡川中。¶

*** 　　虞長儒¶
達士虞長儒先生，湻熈，錢塘人也。萬厯進士，仕吏部主事。解官¶
歸，得葛嶺、栖霞之勝，衝煙躡[尸/技]，終日陶然。黃寓庸傳之曰：『以儒¶
爲行，以玄爲功，以禪爲歸，以山水爲寄托，以詞翰爲游戲。』誠足¶
囊括平生矣。¶

*** 　　安我素¶
達士安我素先生，希範，無錫人也。仕吏部主事，以昌言罷官歸。¶
杜門不出，出則乘一舫，圖陶元亮、張季鷹、蘇端明、米南宫諸名¶
賢於倚窗，爲煙水伴，恣其所之，樂而忘返。¶
<pb:CK-KZ_JY236_06p041b>¶

*** 　　姚公綬¶
達士姚公綬先生，綬，嘉善人也。由御史出，知永甯府。解官歸，作¶
『滄江虹月之舟』，往來吳越間。望之者，宛若神仙中人。家設亭館，¶
名曰『丹邱』，人稱爲『丹邱先生』。¶

*** 　　周叔大¶
處士周叔大先生，奕，滇之金齒人也。幼而奇嶷，長益凝重。其學¶
問一以知止爲歸。力耕養母，不攖勢利。嘗遇一丹士，欲以術授¶
之。奕曰：『多金何爲？内丹何如寡慾！外丹何如節用！子休矣。我儒¶
門道士，其取精用宏也久矣。』¶

*** 　　陸嗣端¶
<pb:CK-KZ_JY236_06p042a>¶
達士陸嗣端先生，澄原，平湖人也。天啟乙丑進士，厯官員外郎。¶
以不附東林，被察閑住。其封事略云：『臣甘寡援孤立，爲硜硜之¶
小人。决不依草附木，爲疑似之君子。』由是見嫉東林，排之甚力。¶
一官罷去，長嘯而歸，蓋古狂狷之流也。每見溪上人家，小橋流¶
水，恒徘徊，久之而不能去。¶

*** 　　聞隱鱗¶
逸士聞隱鱗先生，龍，鄞縣人也。寄懷高遠，托跡衡茅。每當風來¶
竹外，雲冷松根，輙遂其蕭野之趣。或稱其詩如溪上人家，曲几¶
疎窗，長與水雲弄色。吾謂其性情亦然。¶

*** 　　陳仲醕¶
<pb:CK-KZ_JY236_06p042b>¶
逸士陳仲醕先生，繼儒，號眉公，華亭人也。年甫壯，卽棄名習隱。¶
結廬於小崑山之陽，買舟載書稱『無名釣徒』。每當草蓑月冷，鐵¶
笛霜淸，覺張志和、陸天隨，去人未達。¶

*** 　　殷方叔¶
逸士方叔殷先生，仲春，秀水人也。躬耕永樂之南村，怡然自樂。¶
陳仲醇所謂『郤羡白頭殷處士，鵓鴣聲裏獨耕田』者也。葭墻茅¶
屋，不蔽風雨。慕王績爲人，亦自號『東臯子』。農事之閑，以醫爲業。¶
得錢入市，買斷簡殘書讀之。¶

*** 　　朱白民¶
逸士朱白民先生，鷺，吳人也。負奇氣，嘗獨游黃山，遠尋嵩華。宗¶
<pb:CK-KZ_JY236_06p043a>¶
貞初，騎驢入都，欲上賦頌，不果。歸結廬於郡西之華山蓮子峯¶
下，躬親井臼，不願見豪貴。時與王芥菴、趙凡夫稱『吳下三高』而¶
白民爲最。¶

*** 　　李因仲¶
達士李因仲先生，天植，平湖人也。崇貞癸酉舉人。晚更名確，字¶
濳夫。隱居龍湫山中，萬松臺畔茅屋一間。人稱其『高蹈遠引，詩¶
含淸江碧嶂之音。』¶

*** 　　謝彚先¶
達士謝彚先先生，遴，宜興人也。崇貞癸酉舉人，晦跡衡門，種菜¶
一畦，不入州府。陳其年寄懷詩云：『半畝牛宫繞菜田，鋤畦汲水¶
<pb:CK-KZ_JY236_06p043b>¶
獨悠然。芒鞵一緉千金值，不踏城中又十年。』¶

*** 　　陸茂璩¶
居士陸茂璩先生，連，(一作璉)吳縣人也。兩中武科，甲申後削髮爲¶
僧，居蓮子峯下。藤蘿𥥆窕，結榻崖中。萬峯當戸，一澗繞門。自號¶
『了緣道人』。有《楓江遺稿》。¶

*** 　　黎左岩¶
達士黎左岩先生，元寛，南昌人也。登崇貞進士，厯浙江提學副¶
使，以忤温體仁罷歸。搆草廬於谷鹿洲，與生徒講學，淡然自守。¶
順治初，有薦之者，以母老固辭。終身不出。¶

*** 　　方密之¶
<pb:CK-KZ_JY236_06p044a>¶
達士方宻之先生，以智，桐城人也。登崇貞進士，官檢討，負海内¶
名。明亡削髮，改名宏智，字無可，號藥地和尙。遍游名山不返。所¶
著有《周易圖》、《烹雪錄》、《浮山全集》。¶

*** 　　劉念庭¶
達士劉念庭先生，伯淵，慈谿人也。由進士官至按察副使，引疾¶
致仕，年百有餘𡻕。先生自隆慶五年釋褐，萬厯十六年歸家，至¶
崇貞十一年，春秋已八十矣。時危國變，隱者猶存。《八秩自嘲詩》¶
足見其志，詩云：『謂我歸田早，假令不早有何好？幾人欲歸不得¶
歸，黃犬東門添懊惱。』聞者高之。厥後更名『托空子』，遯入深山不¶
見。¶
<pb:CK-KZ_JY236_06p044b>¶

*** 　　張昊東¶
達士張昊東先生，若羲，華亭人也。崇貞癸未進士。甲申以後，濳¶
身村野，躬自灌園。故友訪之，則荷鋤戴笠，相揖於紫爪白莧之¶
間。破屋數椽，淡如也。或自稱爲『寒松子』。¶

*** 　　魏叔子¶
逸士魏叔子，禧，江西甯都人也。明末諸生，與弟禮結廬於金華¶
之翠微峯，偕隱不出。公卿聞其名，皆願見之，弗往。禮字季子，遍¶
游海内名山，與叔子同居翠微，常有雙鶴來伴云。¶

*** 　　劉欽爾¶
達士劉欽爾先生，永鍚，大名魏縣人也。舉崇貞孝廉，授長洲教¶
<pb:CK-KZ_JY236_06p045a>¶
諭。明亡隱於陽澄湖，廵撫欲薦之，以疾固辭。家貧衣食或不給，¶
處之泰然。常自操舟鼓枻出，至中流作歌，歌竟而返。望夕陽在¶
山，獨婆娑於烟樹之下。¶

*** 　　夏元貞¶
達士夏元貞先生，道，大名人也。舉崇貞孝亷，卽絶意仕進。明亡¶
率婦子入山，耕績自食，或操斤作紡車以鬻。人愛其堅緻，咸爭¶
購之。短衣行歌，聲振林木間。爲詩文，脫稿卽棄去。諸子讀書，只¶
令識字記數。長則牧牛負薪，溷其跡於烟霞焉。¶

*** 　　林明儁¶
達士林位㫋先生，明儁，平都人也。慷慨有志，少時卽能爲詩古¶
<pb:CK-KZ_JY236_06p045b>¶
文詞。崇楨甲申蜀䧟，閣部王應熊承旨討，賊膺薦舉第一人，授¶
兵部職方司主事。明亡不出。順治間，題授副使，稱病不仕。後舉¶
博學鴻詞，亦不赴。結[廬-皿+心]桐陰，曠然自適，隱居三十餘年。嘗在平¶
都請乩，余偶臨其筆，贈以『鐵肝石膽』四字。所著有《淡遠堂文集》、¶
《巴字園詩集》、《梧桐居近集》存世。¶
淸¶

*** 　　黃太冲¶
處士黃太冲先生，宗羲，餘姚人也。受業於明儒劉念臺之門，研¶
究先賢之學，以是從游者日眾。康熙十八年，都御史徐元文特¶
薦於朝，太冲以疾辭。齋心危坐，力掃外緣。其著述，上下千古，穿¶
<pb:CK-KZ_JY236_06p046a>¶
穴羣言。自天官地志，三教九流之書，無不精研。學者稱『梨洲先¶
生』。¶

*** 　　仇知幾¶
達士仇知幾先生，兆鰲，字滄柱，鄞人也。少從黃宗羲講切性命¶
之學，爲諸生有盛名。官吏部右侍郎，卽引疾歸。與會稽陶存存¶
研窮修養秘旨，久之松顔鶴貌，照耀山林，蓋浩然有得者也。所¶
著《四書說約》、《杜詩詳解》及《黃老參悟》諸書行世。¶

*** 　　陶存存¶
遺士陶存存先生，素耜，(元名式王)會稽人也。少遊越水吳山，燕臺金¶
闕，其才華益盛。登康熙進士，卽退處山陰。往來霍僮洞天，遇方¶
<pb:CK-KZ_JY236_06p046b>¶
外至人，傳以修養祕法，遂焚時藝之文。作《道言五種集註》及《丹¶
家雜義》，以招後學。仇知幾稱其『笑傲林泉，樂天達命』，洵知言也。¶
自號『淸淨心居士』，又曰『通微道人』。¶

*** 　　顔欽明¶
達士顔先生，欽明，戎盧人也。康熙丙午舉於鄉，研窮經史之學。¶
吳三桂據蜀時，士大夫多爲迫脅，欽明獨抗節不出。蜀平，結屋¶
於玉蟾山下，終身不跡城市。¶

*** 　　沈越溪¶
逸士沈越溪先生，巨儒，萬縣人也。寄懷高尙，肥遯山中，自號『西¶
溪野人』。四川總制李培之，知其夙學，勸之仕，不應。闢堂數椽，曰¶
<pb:CK-KZ_JY236_06p047a>¶
以冷笑爲樂。望眉宇者，咸目爲巢父、許由。¶

*** 　　程伍喬¶
達士程伍喬先生，夢星，江都人也。登康熙進士，官編修，以丁艱¶
歸，遂終身不出。葢淡於[熒-火+大]利者也。築篠園並漪南别業，謳吟偃¶
仰於其中。每當竹摇翠雨，雲度湖陰，便與幽人佳客烹茶啖餅，¶
卽景言詩。望之者，不啻有孤雲埜鶴之象。¶

*** 　　張幻花¶
達士張奕山先生，梁，婁縣人也。登康熙進士，卽退隱西溪。築葆¶
閑堂十景，備水竹花藥之勝。奕山善鼓琴，遇山水深處，及風月¶
佳時，安絃動操，仙馭爲之停空。子姪皆顯貴，或勸之出山，淸要¶
<pb:CK-KZ_JY236_06p047b>¶
可立致，笑不答也。心空及第，專務禪修，自號『幻花道人』。¶

*** 　　金夀門¶
逸士金夀門先生，農，錢塘布衣也。天懷冷峭，不與時趨。𡻕晚務¶
[門@夕]，得人忙我暇之趣。嘗於臈月杪出其家釀，要諸鄰翁談笑，泛¶
論古今逸民，眞高士也。中年作汗漫游，徧走齊、魯、燕、趙、秦、晉、楚、¶
閩而歸。嘗願如邋遢道人，日行千里；又願如玉溪生，打鐘掃地，¶
作淸涼山行者。乾隆間，寄跡楊州，隱於書畫之間。¶

*** 　　李客山¶
逸士李客山先生，果，長洲布衣也。讀書味道，隱於南岡。忍饑誦¶
經，衡門兩板，時或樵薪不繼，怡然也。嘗云：『富貴可樂，不如神仙，¶
<pb:CK-KZ_JY236_06p048a>¶
朝市可住，不如林泉。』乾隆間，廵撫雅公聞其名訪之，避而不見。¶
眞吳中高士也。¶

*** 　　趙鷗白¶
達士趙鷗白先生，翼，一號甌北，字雲松，陽湖人也。乾隆二十六¶
年探花及第，官貴西道，以母老乞養，遂不復出。鷗白休官旣早，¶
游屐亦寛。嘗游天台、雁蕩、武夷諸峯，灑然有挾仙遨遊之想。過¶
貴州福泉山，徘徊於禮斗亭中，錄打坐歌去。晚年飯後，行逍遥¶
法，遂得年登大耋。管領林塘者，凡數十年。¶

*** 　　殷果園¶
逸士殷果園先生，如梅，元和人也。安貧樂道，幽節自貞。人或訪¶
<pb:CK-KZ_JY236_06p048b>¶
之，則見曲水一灣，衡門兩版。在橫橋疎柳間，簞瓢屢空，自如也。¶
嘗題一聯云：『林卧眞堪忘𡻕月，心閑應不愧神仙。』余神遊見之，¶
直評其爲逸士。¶

*** 　　吳竹橋¶
達士吳竹橋先生，蔚光，昭文人也。登乾隆進士，官禮部主事。初¶
入詞館，卽改儀曹。渴慕烟山，復辭華膴，向禽之志切，箕頴之淸¶
深矣。嘯傲湖山，覃研文史，搜奇碑版，跌宕琴樽。人皆羡其風流，¶
吾獨重其高隱。¶

*** 　　羅雨峯¶
逸士羅雨峯先生，聘，歙縣布衣也。後寄几於楊州，嘗受業於夀¶
<pb:CK-KZ_JY236_06p049a>¶
門。筆有奇情，喜畫鬼物，凡有所遇，皆寫長卷記之，成《鬼趣圖》。余¶
神遊雨峯之齋，鬼皆起拜，眞奇事也。旣能畫，更能詩，喜遊山水，¶
更好禪宗。嘗作《起信錄》，釋禪、淨兩家之惑。¶

*** 　　翁澹生¶
逸士翁澹生先生，春，華亭布衣也。性情淸曠，詩筆蕭閑，許用晦¶
羅昭諫猶不逮也。其友人序其集云：『嗜恬淡，甘寂寞。菽水奉母，¶
耕讀教弟。四十不娶，亦不就有司。試爲詩，如朱絃疏越，一唱三¶
嘆。』八句盡澹生矣。翁游揚州，題壁有：『二分月影關山夢，一流濤¶
聲今古愁』之句。余適化老道閑遊，礙『愁夢』二字，非逸士所言，爲¶
攺『夢』爲『共』，『愁』爲『流』，『取共此一輪月，滄江流不息』之義。翁重過見¶
<pb:CK-KZ_JY236_06p049b>¶
之，𢙀然下拜，曰：『󰙴吾詩者，非仙筆不能也。』¶

*** 　　徐洄溪¶
逸士徐洄溪先生，大椿，吳江布衣也。性好湖山，不慕榮利。平時¶
以淸淨爲宗，闢草堂於太湖之濱，門前七十二峯，靑入座間。註¶
《陰符經解》及《道德句解》，燦然可觀。自營藏脫居，題一聯云：『滿山¶
靈草仙人藥，一徑松風處士墳。』余神遊見之。¶
¶	
<pb:CK-KZ_JY236_07p001a>¶
@fw1重刊道藏輯要¶
* 張三丰先生全集¶
　漢嘉長乙山人李西月重編　　張道淵子深氏書¶
　　　　　　　　　　　閬中朱道生晚成子校刊¶
　　　　　　　　　　　　姪　　瑛春城¶
　　　　　　　　　　　　　朱　瓚素園仝校字¶
　　　　　　　　　　　　男　　璜磻溪¶
** 　　大道論¶

*** 　　　上篇¶
夫道者，統生天、生地、生人、生物而名。含陰陽動靜之機，具造化¶
<pb:CK-KZ_JY236_07p001b>¶
玄微之理。統無極，生太極。無極爲無名，無名者，天地之始；太極¶
爲有名，有名者，萬物之母。因無名而有名，則天生、地生、人生、物¶
生矣。今專以人生言之。父母未生以前，一片太虛托諸於穆，此¶
無極時也。無極爲陰靜，陰靜陽亦靜也。父母施生之始，一片靈¶
氣投入胎中，此太極時也。太極爲陽動，陽動陰亦動也。自是而¶
陰陽相推，剛柔相摩，八卦相盪，則乾道成男坤道成女矣。故男¶
女交媾之初，男精女血混成一物，此卽是人身之本也。嗣後而¶
父精藏於腎，母血藏於心，心腎脈連，隨母呼吸，十月形全，脫離¶
母腹。斯時也，性渾於無識，又以無極伏其神，命資於有生，復以¶
太極育其氣。氣脈靜，而内藴元神，則曰眞性；神思靜，而中長元¶
<pb:CK-KZ_JY236_07p002a>¶
氣，則曰眞命。渾渾淪淪，孩子之體，正所謂天性天命也。人能率¶
此天性，以復其天命，此卽可謂之道。又何修道之不可成道哉？¶
奈何靈明日著，知覺日深，血氣滋養，𡻕漸長𡻕，則七情六欲、萬¶
緒千端晝夜無休息矣。心久動而神漸疲，精多耗而氣益憊。生¶
老迫，而病死之患成，並且無所滋補，則瘵病頻生。而欲長有其¶
身，難矣。觀此生死之道，人以爲常，誠爲可惜。然其疾病臨身，亦¶
有求醫調治，望起沉疴，圖延𡻕月者，此時卽有求生之心，又何¶
益乎？予觀惡死之常情，卽覓長生之妙術。辛苦數年，得聞仙道。¶
仙道者，長生之道也，而世人多以異端目之。夫黃老所傳，亦正¶
心、修身、治國、平天下之理也，而何詫爲異端哉？人能修正身心，¶
<pb:CK-KZ_JY236_07p002b>¶
則眞精眞神聚其中，大才大德出其中。聖經曰：『安而后能慮』，富¶
哉言乎！吾嘗論之矣。有如子房公之安居下邳，而後能用漢報¶
韓；諸葛君之安臥南陽，而後能輔蜀伐魏；李鄴侯之安養衡山，¶
而後能興唐滅虜；他若葛稚川之令勾漏，趙淸源之剌嘉州，許¶
眞君之治旌陽，是皆道成住世，出仕安民者。彼其心，不皆有君¶
父仁義之心哉？孔子鄙隱、怪，孟子拒楊、墨。隱也者，乃讖緯說、封¶
禪書之類；怪也者，乃微生高、陳仲子之類。仙家不然也。長春朝¶
對，皆仁民愛物之言；希夷歸山，懷耿介淸高之致，何隱怪之有¶
哉？楊子爲我，墨子薄親，仙家不爾也。三千功行，濟人利世爲先¶
資；二十四孝，吳猛、丁蘭皆仙客。又何楊墨之可同哉？孔曰『求志』，¶
<pb:CK-KZ_JY236_07p003a>¶
孟曰『尙志』。問爲何志？曰：『仁義而已矣』。仁屬木，木中藏火，大抵是¶
化育光明之用，乃曰『仁』。義屬金，金中生水，大抵是裁制流通之¶
用，乃曰『義』。仙家汞鉛，卽仁義之種子也。金木交併，水火交養，故¶
嘗隱居求志，高尙其志，而后汞鉛生，丹道凝。志包仁義汞鉛，而¶
兼金木水火之四象，求之尙之者，誠意爲之。意土合而五行全，¶
大道之事備矣。故孔孟當日，只闢隱怪楊墨，而未聞攘斥佛老。¶
唐宋以來，乃有韓、朱二賢，力闢二氏。諸大儒和之，羣小儒拾其¶
唾餘，以求附尾。究竟闢著何處？反令世尊含笑，太上長嘆。小儒¶
輩，不過徒吹濫竽，未必有韓朱之識見也。何言之？韓、朱之闢二¶
氏者，闢其非佛非老之流，非闢眞學佛老者也。不然《昌黎詩集》¶
<pb:CK-KZ_JY236_07p003b>¶
往來贈答，又何以極多二氏之人？如送張道士有詩，送大顚有¶
詩，送惠師、靈師皆有詩。或以爲借人發議。故於惠師云：『吾疾遊¶
惰者，憐子愚且湻』，於靈師亦云：『方將斂之道，且欲冠其顚』，似譏¶
之矣。然何以於張道士盡無貶詞，於大顚師全無誚語？蓋此二¶
師者，乃眞仙眞佛之徒。張仙以尙書不用而歸眞，顚佛以聰明¶
般若而通禪，雖昌黎亦不能下手排之，肆口毁之也。且其家又¶
生韓湘仙伯，雪擁藍關，蓋己知遠來者之非凡人也。朱子少年¶
亦嘗出入二氏，蓋因不得其門而入，爲二氏之匪徒所迷，故疑¶
其虛無荒誕、空寂渺茫、回頭抵牾耳。迨其晚年學博，則又愛讀¶
《參同契》，並云：『《參同》之書，本不爲明《易》，蓋借此。以寓其進退行持¶
<pb:CK-KZ_JY236_07p004a>¶
之候耳』。更與人書云：『近者道間不挾他書，始得熟玩《參同》』。是更¶
津津然，以仙道爲有味也。然則韓朱二賢，特闢其非佛非老之¶
流，非闢眞學佛老者也。否則前後一身，自相矛盾，則二賢亦可¶
笑也。予也不才，竊嘗學覽百家，理綜三教，並知三教之同此一¶
道也。儒離此道不成儒，佛離此道不成佛，仙離此道不成仙，而¶
仙家特稱爲道門，是更以道自任也。復何言哉？平充論之曰：儒¶
也者，行道濟時者也；佛也者，悟道覺世者也；仙也者，藏道度人¶
者也。各講各的妙處，合講合的好處，何必口舌是非哉？夫道者，¶
無非窮理盡性以至於命而已矣。孔子隱諸罕言，仙家暢言之、¶
喻言之，字樣多而道義微，故人不知耳。人由天地而育，亦由父¶
<pb:CK-KZ_JY236_07p004b>¶
母而生。順而用之，則鼻祖耳孫，嗣續而成，逆而用之，則眞仙上¶
聖，亦接踵而出，同其理也。《悟眞篇》云：『修身之事，不拘男女。此金¶
丹大藥，雖愚昧野人，得之立登仙位。』不拘貴賤賢愚，老衰少壯，¶
只要素行陰德，仁慈悲憫，忠孝信誠，全於人道，仙道自然不遠¶
也。又須洞曉陰陽，深參造化，察其眞僞，得陰陽之正氣，覓鉛汞¶
之眞宗，方能換骨長生，居不夜之天，玩長春之景，與天地同久，¶
日月同明，此正大丈夫分内事也。至於旁門邪逕，御女採陰，服¶
煉三黃，燒餌八石，是旁門無功也。又有以按摩導引，吐納呵噓，¶
修服藥草，爲養生之方者，雖能暫去其疾，難逃老衰命盡，而被¶
達人恥笑也。伯端翁云：『閉息一法，若能忘機絶念，亦可入定出¶
<pb:CK-KZ_JY236_07p005a>¶
神。』奈何精氣神屬陰，宅舍難固，不免有遷徙之苦。更有進氣補¶
血，名爲抽添接命之術者，亦能避疾延年、保身健體，若欲服食¶
養就胎仙，必不能也。其他旁門邪逕，乃實爲吾道之異端也，何¶
足道？或者謂人之生死皆有數定，豈有違天數而逃死者？獨不¶
思：『福自我求，命自我造，陰騭可以延年。學長生者，只要以陰功¶
爲體，金丹爲用，則天數亦可逃也。伏維我太上道祖，列聖高眞，¶
施好生之心，廣度人之願，宏開玄教，祕授仙方，名曰『金丹』。原始¶
要終，因此盡露天機，大洩元奥。其中行持妙用，三候三關，九琴¶
九劍，藥材法器，火候符章，悉己敷衍全備，各宜詳究諸經，以還¶
其性命之本。予論雖俗，義理最美，所謂眞實不虛也。倘得者無¶
<pb:CK-KZ_JY236_07p005b>¶
所猜疑，庶可以行持下手，雖不遇明師好友，得遇此書，卽如師¶
友在前，自能頓悟無上也。較諸行世丹經，悉合一理，罔不洞徹，¶
實屬苦海之慈航，指迷之智燭。雖曰行之惟艱，然勿畏難而苟¶
安也。再有進箴者，身抱金丹之後，卽宜高隱洞天，深藏福地，勿¶
以黃白賣弄朝廷，爲方士之先導。隱顯度世，以待天符，白日飛¶
昇，不露圭角，此方爲無上上品眞人，厯萬刼而不壞者也。後來¶
同志，玩之鑑之。¶
　長篇鉅觀，首探大道之源，而講生人之理，與人生老病之故，¶
　引彼回頭向道，修正治平，如古來英雄神仙，身名兩樹，忠孝¶
　兩全，非同楊墨隱怪，使人知此道亦儒道也。養汞培鉛，無異¶
<pb:CK-KZ_JY236_07p006a>¶
　乎居仁由義。韓朱闢二氏，只闢二氏之假徒，更爲通論，外掃¶
　旁門邪逕，一歸於窮理盡性以至於命之道。振聾發瞶之洪¶
　響，經天緯地之大文。¶

*** 　　中篇¶
天地之間，至靈至貴者，人也；最忙最速者，時也；可大可久者，金¶
丹也。惜人多溺於功名富貴場中，愛慾恩情之内，狼貪不已，蛾¶
撲何休？一朝大限臨身，斯時悔之何及？惟其甘分待終，就死而¶
已。誰知有長生不老之方？誰悟有金丹靈藥之妙？誠可惜哉！此¶
金丹靈藥，非世間之所無，非天上之不可得者，只在於同類中¶
求之，乃生身固有之物也。簡而且易，至近非遙。余嘗有《金丹賦》¶
<pb:CK-KZ_JY236_07p006b>¶
記之，詞極朗鬯，今追憶其中段云：『夫造金丹者，始則借乾坤爲¶
玄牝，學造化於陰陽，識二八之相當，知坎離之互藏，候金氣之¶
滿足，聽水潮之汪洋。繼則看鉛花於癸後，玩月夕於庚方，製刀¶
圭於片晌，罷龍虎之戰場，喚金公而歸舍，配玉女而入房。』果能¶
此道矣，雖愚必明，雖柔必强。先儒曰：『聖人不言易，以滋人之惑；¶
亦未嘗言難，以阻人之進。若人用意追求，殷勤修煉，自必入聖¶
超凡，長登夀域，永亯無窮之樂也。豈小補哉？且人爲功名富貴，¶
亦有備極窮苦而後可成者。若以勞苦之心，易而爲修煉之心，¶
將見九還到手，萬刼存神，以比功名富貴，孰短孰長耶？』仲尼曰：¶
『不義而富且貴，於我如浮雲。』又曰：『其爲仁矣，不使不仁者加乎¶
<pb:CK-KZ_JY236_07p007a>¶
其身。』不仁不義，莫甚於狂貪妄想。胡氏曰：『志於道，則外物不足¶
以累其身。』《悟眞》曰：『若會殺機明反復始，知害裏卻生恩。』是知欲¶
求還丹，必先絶欲。勤於殺機者，刻刻有靈劍在手，外欲乍乘，急¶
須就起殺機，勿容縱意。久久純熟，對境無心，卽可行反本歸根¶
之道。《易・翼》曰：『終曰乾乾，反復道也。』反復之道得，長生之果證也。¶
人胡不勉而行之？萬物如草木之彙，猶能歸根反本，以厯𡻕時。¶
人爲萬物之靈，動至死地，是反不如草木也，能不愧乎？夫此反¶
本歸根之道，又非邪逕旁門之說也。世人以德行爲先，陰功爲¶
本，察陰陽造化之機，求玄牝乾坤之妙，辨二八坎離之物，定金¶
花水月之時，施降龍伏虎之威，明立命生身之處，其間致虛守¶
<pb:CK-KZ_JY236_07p007b>¶
靜，他主我賓，日月交光，戊己爲用，則丹成反掌矣。《易》曰：『男女媾¶
精，萬物化生。』人有此身，亦因父母而得，倘無父母，身何有乎？故¶
作金丹之道，與生身事同。但順則成人，逆則成仙。順逆之間，天¶
地懸隔，祗要逆用陰陽，自然成就，並非邪逕旁門也。茲余所論，¶
大洩眞機，皆列聖口傳心授之旨。人能照此下手行持，自能奪¶
天地玄妙之功，窮鬼神不測之奥，誠金丹之口訣也。除此之外，¶
再無別傳。先賢云：『聖人未生，道在天地。聖人已往，道著六經。』予¶
之末論，雖不敢與聖經相比，亦可爲問道之正途，如撥雲霧而¶
見靑天，似剪荆棘而尋大路，坦然無礙，豁然有門。學者若能專¶
心研究，自然默契仙緣，幸勿輕易視之也。萬金難換，百寶難求，¶
<pb:CK-KZ_JY236_07p008a>¶
勿示非人，尙其重之。¶
　《悟眞篇》云：『學仙須是學天仙，惟有金丹最的端。』此篇專講金¶
　丹外藥，而金液内藥亦次其中矣。反反復復，總勸人及時省¶
　悟，煉已求鉛。覺世婆心，傳神簡上。舊賦一段，句句口訣。有志¶
　者，再求口訣中之口訣，則還丹不難矣。¶

*** 　　下篇¶
一陰一陽之謂道，修道者，修此陰陽之道也。一陰一陽，一性一¶
命而已矣。《中庸》云：『修道之謂教。』三教聖人，皆本此道以立其教¶
也。此道原於性，本於命。命猶令也，天以命而賜人以令也；性卽¶
理也，人以性而由天之理也夫。欲由其理，則外盡倫常者其理，¶
<pb:CK-KZ_JY236_07p008b>¶
内盡愼獨者其理。忠孝友恭，衷乎内也，然著其光輝，則在外也。¶
喜怒哀樂，見於外也，然守其未發，則在内也。明朗朗天，活潑潑¶
地，盡其性，而内丹成矣。夫欲全其令，則殷勤顧之者此令，依法¶
用之者此令，存心養性，此顧命之勤勞也。集義生氣，此用令之¶
法度也。煉氣化神，煉神還天，復其性，兼復其命，而外丹就矣。吾¶
願後之人，修此正道，故直言之。修道以修身爲大，然修身必先¶
正心誠意。意誠心正，則物欲皆除。然後講立基之本，氣爲使焉，¶
神爲主焉。學者下手之初，必須知一陽初動之候，眞鉛始生之¶
時，其氣迅速如電，而不能久居於先天，霎時而生癸水，頃刻而¶
變經流。迨至生形化，質已屬後天，而不可用矣。崑崙之上有玄¶
<pb:CK-KZ_JY236_07p009a>¶
門，其竅甚小。陰陽會合時，不許動，搖待其情性相感，自然彼我¶
相通。凡有形質者，不能升入竅内。夫惟眞氣槖籥，乃能進於竅¶
内也，故聖人直指先天一炁，冲開此竅。又曰：『修行之徑路，可以¶
續命延年，修眞而全眞，無來無去，不生不滅。』今之愚人，聞說有¶
用生陽之道者，卻行御女巧詐之術。正如披麻救火，飛蛾撲燈。¶
貪其美色，胡肆縱橫，日則逞力多勞，夜則恣情縱欲，致使神昏¶
炁敗，髓竭精枯，猶不醒悟，甘分待終。古之賢人不然。忠孝兩全，¶
仁義博施，暗行方便，默積陰功。但以死生爲念，不以名利關心。¶
日則少慮無思，夜則淸心寡欲。以此神全炁壯，髓滿精盈。每嘆¶
凡軀如石中之火，似水上之漚。未聞道者，急求師，已聞道者，急¶
<pb:CK-KZ_JY236_07p009b>¶
求藥。又能廣參博採，信受奉行。求先天之大藥，尋出世之丹方，¶
忙忙下手速修，惟恐時不待人。夫道者，豈是旁門小技？乃至人¶
口傳心授，金液還丹之妙道也，非定息二乘之法，乃最上一乘¶
之道，以有爲入無爲，以外藥修内藥，以己而求彼，以陰而配陽，¶
以鉛而投汞，以炁而合神。無爲者，非防危守城之方，温養沐浴¶
之事，乃得丹之後，脫胎神化之功也。有爲者，非採戰提吸之術，¶
九一動搖之法，乃安靜虛無之道。守雌不雄，寂然不動，感而遂¶
通，此卽未得丹之前煉已築基之事也。有爲無爲，體用之始終，¶
已見於此。内藥外藥，出處之法相，又詳於彼。外藥者，在造化窟¶
中而生；内藥者，在自已身中而產。内藥是，精外藥是炁；内藥養¶
<pb:CK-KZ_JY236_07p010a>¶
性，外藥立命；性命雙修，方合神仙之道。大修行人，欲求先天外¶
藥，必煉己以待陽生，用神炁煉成慧劍，採金水勻配柔剛。古人¶
採藥進火，全憑此物，除七情之患，去五賊之害。若無煉己以去¶
賊之患害，則不能常應常靜，魂魄焉能受制？情慾豈不相？干若¶
要入室施功，臨爐下手，則外火雖動，而内符不應。只因剛柔未¶
配，以此慧劍無鋒，羣魔爲害，心神不甯，欲念雜起。故乃逐境飄¶
流，致使汞火飛揚，聖胎不結。如使煉己純熟，則心無雜念，體若¶
太虛，一塵不染，萬慮皆空。心死則神活，體虛則氣運。方許求一¶
陽之道，二候之功。還丹容易，煉已最難。憑慧劍，剖破鴻濛，舒匠¶
手，鑿開混沌。卻用陰陽顚倒之法，水火旣濟之道，乃行地天交¶
<pb:CK-KZ_JY236_07p010b>¶
泰。使陽居下，火必照上；令陰在上，水能潤下。只要苦行忍辱，身¶
心不動，已之性若往，彼之氣自回。人能如此，便得守雌不雄，寂¶
然不動，感而遂通之效也。太極將判之閒，靜以極而未至於動，¶
陽初復而未離乎陰。候此眞先炁天降，以法追攝，送入黃庭之¶
中。日運已汞，包固周密汞氣漸多，鉛氣漸散，合丹於鼎。又須調¶
停眞息，周流六虛，至聲寂而意合，乃氣勻而脈住，丹始凝結。只¶
待聖胎氣足，十月功圓，脫胎神化，降生嬰兒。調之純熟，出入縱¶
橫，往來無礙，不被羣魔引誘，只待九轉功成，面壁之時，煉精則¶
化炁，煉神則化虛，形神俱妙，與道合眞，此大丈夫功成名遂之¶
時也。是道古人不傳於世，蓋緣愚人信之不篤，行之不勤，而且¶
<pb:CK-KZ_JY236_07p011a>¶
反生誹謗，是以祕而不傳。予自得遇至人以來，述此修身祕要，¶
以警覺後學同志者，各加黽勉，共陟仙都。¶
　此篇窮性命之眞，發聖賢仙佛之理，本本原原，如疏如註。有¶
　爲無爲之序，内藥外藥之分，養胎脫胎之妙，盡著簡編。觀止¶
　已，蔑以加矣。¶

** 　　玄機直講(此祖師删攺前人之作以示人者故附入全集)¶

*** 　　　煉丹火候說二篇¶
夫功夫下手，不可執於有爲，有爲都是後天，今之道門，多流此¶
獘，故世罕全眞；亦不可着於無爲，無爲便落頑空，今之釋門多¶
中此獘，故天下少佛子。此道之不行，由於道之不明也。初功在¶
<pb:CK-KZ_JY236_07p011b>¶
寂滅情緣，掃除雜念，除雜念是第一着築基煉已之功也。人心¶
旣除，則天心來復，人欲旣淨，則天理常存。每日先靜一時，待身¶
心都安定了，氣息都和平了，始將雙目微閉，垂簾觀照心下腎¶
上一寸三分之間，不卽不離，勿忘勿助，萬念俱泯，一靈獨存，謂¶
之正念。斯時也，於此念中活活潑潑，於彼氣中悠悠揚揚，呼之¶
至上，上不衝心，吸之至下，下不衝腎。一闔一闢，一來一往，行之¶
一七二七，自然漸漸兩腎火蒸，丹田氣煖，息不用調而自調，氣¶
不用煉，而自煉。氣息旣和，自然於上中下不出不入無來無去，¶
是爲胎息，是爲神息，是爲眞槖籥，眞鼎爐，是爲歸根復命，是爲¶
玄牝之門天地之根。氣到此時，如花方蕊如胎方胞。自然眞氣¶
<pb:CK-KZ_JY236_07p012a>¶
薰蒸營衛，由尾閭穿夾脊，升上泥丸，下鵲橋，過重樓，至絳宫，而¶
落於中丹田。是爲河車初動，但氣至而神未全，非眞動也。不可¶
理他，我只微微凝照，守於中宫，自有無盡生機，所謂養鄞鄂者，¶
此也。行之一月二月，我神益靜，靜久則氣益生，此爲神生氣氣¶
生神之功也。或百日，或百餘日，精神益長，眞氣漸充，温温火候，¶
血水有餘，自然坎離交媾，乾坤會合，神融氣暢。一霎時間，眞氣¶
混合，自有一陣回風上衝。百脈，是爲河車眞動。中間若有一點¶
靈光覺在丹田，是爲水底玄珠，土内黃芽。爾時一陽來復，恍如¶
紅日初升，照於滄海之内，如霧如烟，若隱若見，則鉛火生焉。方¶
其乾坤坎離未交，虛無寂滅神凝於中，功無間斷，打成一團，是¶
<pb:CK-KZ_JY236_07p012b>¶
爲五行配合。至若水火相交，二候採取，河車逆轉，四候得藥，神¶
居於内，丹光不離，謂之大周天，謂之行九轉大還也。此時一點¶
至陽之精，凝結於中，隱藏於欲淨情寂之時，而有家有形。到此¶
地位，息住於胎，内外温養，頃刻無差。又謂之十月功夫也。¶

*** 　　又¶
夫靜功在一刻，一刻之中，亦有煉精化氣，煉氣化神，煉神還虛¶
之功夫在内，不獨十月然也。卽一時一日，一月一年，皆然。坐下¶
閉目存神，使心靜息調，卽是煉精化氣之功也。迴光返照，凝神¶
丹穴，使眞息往來，内中靜極而動，動極而靜，無限天機卽是煉¶
氣化神之功也。如此眞氣朝元，陰陽反覆，交媾一番，自然風恬¶
<pb:CK-KZ_JY236_07p013a>¶
浪靜。我於此時，將正念止於丹田，卽是封固火候。年月日時，久¶
久行此，三部功夫，不但入圜十月也。故曰運之一刻，有一刻之¶
周天，運之一時一日一月一年，卽有一時一日一月一年之周¶
天也。然一刻中，上半刻爲温，爲進火，爲望，爲上弦，爲朝屯，爲春¶
夏；下半刻爲凉，爲退符，爲晦，爲下弦，爲暮䝉，爲秋冬。一時則有¶
上四刻下四刻之分，卽一日一月一年皆同此之謂。攢簇陰陽¶
五行一刻之功夫，奪一年之氣候也。到此乃是眞空眞靜。或一¶
二年至十年百年，打破虛空與太虛同體，此爲煉神還虛之功¶
也。前功十月旣滿，須時時照顧嬰兒，十步百步，千里萬里，以漸¶
而出。倘或放縱不禁，必致迷而不返。仙經曰：『神入氣成胎，氣歸¶
<pb:CK-KZ_JY236_07p013b>¶
神結丹。』，所謂一點落黃庭是也。但人雜念少者，得丹早，雜念多¶
者，得丹遲。此法簡易，奈人不肯勇猛耳。若能恆久行持，必然透¶
金貫石，入水蹈火，通天達地。再行積功累行，服煉神丹大藥，必¶
然形神俱妙，白晝飛昇，全家拔宅。此又在功德之淺深何如耳。¶
設或不服神丹，只顧陽神冲舉，回視舊骸，一堆塵土，夫亦白日¶
羽翰，萬刼長存，可與宇宙同春者矣！¶

*** 　　返還證驗說¶
七返九還之法，下手興功，先將上竅陽裏眞陰，入内金鼎氣海¶
之中，與下竅眞陽配合。陽裏眞陰，卽是自家元神，屬三魂；下竅¶
眞陽，卽是身中元氣，屬七魄。其先後二氣一合，則坎離自交，魂¶
<pb:CK-KZ_JY236_07p014a>¶
魄混合，神氣凝結，胎息自定，每日如外夫婦交情美快，切不可¶
着他。水火自然旣濟，發運四肢，如外火之生，熖熖相似，只要水¶
火均平，此是小週天火候。調和薰蒸，喉息倒回元海，則外陽自¶
然入内，眞火自然上冲，渾身蘇軟，美快無窮。腹内如活龍動轉¶
升降，一日有數十樣變化。嬰兒姹女，自然成合，此是採陰補陽¶
一節。修煉玉液還丹，卽築基煉己，積内法財，終日逍遙，晝夜常¶
明，乃長生久視之初階也。世人常借五穀養命，數日不食則氣¶
饑死矣。若人年老，下元虧損，骨髓俱空，不能勝五穀之氣，是五¶
穀能養人亦能殺人。若會内外交接，水火旣濟，氣血逆流，五臟¶
氣合，脾胃開暢，食入腹中，亦能化氣生精養神。人果能得下手¶
<pb:CK-KZ_JY236_07p014b>¶
天機，直候骨髓盈滿，腹臍如孕婦人一般，卻不是有胎形相，不¶
過是氣滿精盈神全而己。如果三全，則眞火煅煉，調神煉虛，大¶
丈夫功成名遂之時也。奉勸學人，參訪宗師，若求至人，抉破一¶
身内外天機明白，下手速修，煉已待時。候一陽至，擇地入室煉¶
此龍虎大丹。必要僻靜雞犬不聞之處，外邊又要知音道友，不¶
要一箇閒雜人來到，恐防驚散元神。先言和光同塵，今言僻靜¶
處，何也？煉己於塵俗，養氣於山林，是入室興功下手之時也。要¶
超凡入聖，豈是小可的事？必須要一塵不染，萬慮俱忘，絲毫無¶
挂，一刀兩斷，永作他鄉之客，終無退悔之心。持空煉神，守虛煉¶
性，渾身五臟、筋骨、氣血都化成靑氣。專心致志，演神純熟，成形¶
<pb:CK-KZ_JY236_07p015a>¶
受使，星回斗轉，隨心所變，直養得渾身無有皺紋，如蜘蛛相似。¶
上七竅生光，晝夜常明，身如太虛，纔是正時候，方可求仙道。這¶
應驗氣滿神全，法財廣大，方可煉大丹，纔呌做一箇丹客。工夫¶
旣得，時候自至，七竅光明，三陽開泰，神劍成形，趁水順風，發火¶
雷轟電閃，方奪外天機，下手擒拏，採吾身外眞鉛，以龍嫁虎，驅¶
虎就龍。若會攢簇，不失時節，湛然攝起海底之金，卽開夾脊上¶
泥丸，落入水晶宫之内，與木汞配合，不過半刻，攢簇己定，眞火¶
冲入四肢，渾身骨肉火燒刀割相似，最難禁受，就是十分好漢，¶
到此無一分主張。防危慮險，沐浴身心，水火旣濟，頃刻間，渾身¶
如炒豆子一般相似，一齊爆開，渾身氣血，都會成形說話，就在¶
<pb:CK-KZ_JY236_07p015b>¶
身上鬧成一堆。舌根下又有兩穴，左爲丹井，右爲石泉。此正是¶
廉泉穴，隨骨脈一齊開下，腎水上湧，到如外水泉一般，嚥納不¶
完，嗞味甚異比糖蜜更不相同。又其至妙者，臨爐下手之初，地¶
將產其金蓮，天亦垂乎寶露，忽然一點眞汞下降，透心如冰凉。¶
卽運一點神火，隨之攢簇於交感宫内，渾然湛然，如千千戰鼓¶
之鳴，萬萬雷聲之吼，又卽是自己一身百脈氣血變化，休要驚¶
怕，只要踏罡步斗，執劍掌印，這裏正是凶惡處，三回九轉，降帥¶
召將，如此防顧，於虛空中，或見龍虎相交，天地交泰，日月交宫，¶
見眾仙諸佛。工夫到此，諸境發現，切不可認他，恐着外邪。旣認¶
元神，汞鉛相投，三日纔生大藥。三日裏最難過，遍世界都是邪¶
<pb:CK-KZ_JY236_07p016a>¶
境，四面神號鬼哭，八方殺氣狼煙，此正是大開關工夫。到此十¶
箇九箇都嚇殺了，心不可有恐佈，蓋已雖化成神，卻是陰神，陰¶
神最靈，能千變萬化，諸境爲害，他豈肯善善降伏？前人說得好：¶
你會六通神，方纔脫生死。你若不會六通神，休想成道混沌。又¶
至三十時辰二日半，氣氣相通，氣滿至極，忽然活潑潑地，逆出¶
太陽流珠，脫殼入口，百萬龍神盡皆失驚。此是元陽眞丹藥，入¶
口始知，我命不由天也。仙云：『這回大死，今方活。』，又云：『一戰而天¶
下平』，卽是此等地位。這纔是天地交泰，日月交宫。眞陽之藥到¶
口，頃刻周天火發，骨胎化作一堆肉泥，陽神脫體撒手，無礙，專¶
心致志，持空養虛，以空養神，以虛養心，隨心變神。夫萬物皆天¶
<pb:CK-KZ_JY236_07p016b>¶
地生發，吾萬神朝拜而賓服，厭居塵世。逍遙蓬島，自有三千玉¶
女，奉侍終日，蟠桃會上，飲仙酒，戴仙花四大醺醺，渾身徹底。玲¶
瓏海底，龜蛇出現，萬神受使，纔是眞鉛眞汞顚倒，渾身紫霧毫¶
光，瑞氣千條，是五龍大蟄法也。煉之百日，玄關自開，嬰兒顯相，¶
龜蛇出現，自然蟠繞。學者到此地位，口中纔乾得外汞，煉之六¶
箇月，體似銀膏，血化白漿，渾身香氣襲人，口中出氣成雲，此是¶
靈丹成熟。一塊乾汞，人服之永不死矣，亦能治死人返活。煉之¶
十箇月，陽神脫體，一身能化千萬身。只候十二月，奪盡天地全¶
數，陽神已就，渾身出入只萬四千陽神，步日月無影，入金石無¶
礙，入水不溺，入火不焚，刀兵不能傷，鬼神不能測，變化無窮，已¶
<pb:CK-KZ_JY236_07p017a>¶
成眞人也。渾身氣候，無不是眞藥，雞餐成鳳，犬食成龍，此理鬼¶
神也難明，若不見過這樣言語，必不信大藥金丹也。造化工夫，¶
三回九轉，七返八還，火候細微，攢簇口訣，只三五日閒，把天地¶
都顚倒過，都是自然。人身造化陰陽，亦是自然，卻要體天地造¶
化，方可成就。事從做過見過，從試應驗到自然處，工夫雖是一¶
年火候，細微只在百日之内，動靜凶惡只在幾日一時裏。得内¶
外攢簇，頃刻湛然，聖胎成就。產黍米之珠，吞入腹内，周天火足，¶
脫胎換骨，只是要持空養虛，餘皆自然。今人果得明師指示，先¶
煉已於塵俗，積鉛於𢋨市，攢年簇月、攢日簇時，大定之中只在¶
一剎那間，不出半箇時辰，把天地都顚倒過。運火十月之工，體¶
<pb:CK-KZ_JY236_07p017b>¶
天地自然之法，若不能死中求活，焉能逃出三災八難哉。¶

*** 　　服食大丹說¶
三淸俸祿，玉皇廩給，非先聖賢哲焉能受？得如許旌陽、葛仙翁¶
殷眞君等八百餘家，俱是成道之後，方煉服食，以度羣迷。仙云：¶
『内丹成，外丹就。』此言人得正傳，先積精累氣，收積内外法財，養¶
得氣滿神全，金光出現，晝夜常明，如是則吾身内丹成，而吾身¶
外丹亦發相矣。凡看書，不可按圖索駿。學者於晝夜常明之時，¶
藥苗已生，方可採吾身外之藥，配吾身中之雌雄，以得金丹入¶
口。周天火候，發現頃刻湛然，撒手無礙，纔是金蟬脫殼。默朝上¶
帝，中遇仙舉，受其天祿，萬神朝禮。能折天補地，摘星握月，驅雷¶
<pb:CK-KZ_JY236_07p018a>¶
轉斗，呼風喚雨，舉意萬神，使覻天地如手掌相似。這福德勝三¶
輩天子，智慧勝七輩狀元。到這般時候，方可煉服食金丹。此丹¶
如黍米一粒，落於地，則金光燭天，方名神丹。若不通神，敢說是¶
外丹服食？此理奥妙，天機深遠。金種金，銀種銀，外邊無有別靈¶
神。此黃白之術，不是凡間金銀，爲母遏氣。果得正傳，能產先天¶
大藥，認得黃芽白雪，此爲黃白，方可爲母遏氣，以煉神丹。但是¶
金銀水藥，都屬後天，且又不知眞陰眞陽同類，萬萬無成。慨世¶
學者，眞假不辨，不遇正人，都是盲修瞎煉。實修性命之士，若未¶
遇眞師，且濳心看書。夫古聖丹書不空說一字妄言一句。只是¶
後人不識邪正，又不知聖賢書中都是隱語譬喻，遭遇庸師，執¶
<pb:CK-KZ_JY236_07p018b>¶
認旁門，毒藥入心，又無通變，似是而非，自高自是，聲音顏色拒¶
人千里之外，則高人望望然去之，况仙聖乎！學者未遇正人時，¶
當小心低意，積功累行，遇魔莫退，遭謗勿嗔，重道輕財；一遇正¶
人，篤志苦求，快破一身内外兩箇眞消息，忽然醒悟諸書，纔不¶
爲人迷惑。若是志人君子，實心爲命，掃盡旁門，重正心猿，重立¶
志氣，低心下意，經魔厯難，苦求明師，窮取生身受氣初。初者是¶
元始祖氣，此氣含着一點眞陽眞陰。夫眞陽眞陰，產於天地之¶
先，混元之始，這顆靈明黍米寶珠，懸在虛空，明明麗麗，但未有¶
明師指破的人，如在醉夢相似，離此一着，都是旁門。此靈明寶¶
珠於虛空之中，包含萬象，濳藏萬有，發生萬物，都是這箇。¶
<pb:CK-KZ_JY236_07p019a>¶

*** 　　一粒黍米說¶
此物在道門中，喻眞鉛眞汞，一得眞得，不可着於乾坤、日月、男¶
女上。只於己身内外，安爐立鼎，煉已持心，明理見性之時，攢簇¶
發火，不出半刻時辰，立得黍米玄珠，現於曲江之上。刀圭入口，¶
頃刻一竅開，百脈齊開，渾身筋骨、五臟、血肉都化成氣，與外水¶
銀相似到此時候，用百日火功，方有靈妙，一得永得，無有返還，¶
住世留形，煉神還虛，與道爲一矣。¶
此物在佛門中，說是眞空眞妙覺性。下手端的，煉魔見性，片晌¶
工夫發起三昧眞火，返本還元，一體同觀，大地成寶，霞光萬道，¶
五眼六通，煉金剛不壞之身，了鬼神不測之妙也。¶
<pb:CK-KZ_JY236_07p019b>¶
此物在儒門中，說是無極而太極。依外天地而論，無極是天地，¶
週圍日月未判之前，四維上下混混沌沌，如陰霧水氣。直至時¶
到氣滿相激，纔是太極。是時也，日月旣生，淸濁自分，在上爲天，¶
在下爲地。天之淸氣爲純陽，地之濁氣爲純陰。雨露從天降，是¶
陽能生陰；萬物從地生，是陰能生陽。天地是箇虛無，包藏無窮，¶
盡無邊際。天之星宿神祗，動靜轉輪，各有方位；地下萬物，按四¶
時八節，自然發生，總論只是虛空。夫日月，是天地之精，上照三¶
十三天，下照九極萬泉，東西運轉，上下升降，寒暑往來。日是純¶
陽之體，内含一點眞陰之精，屬靑龍姹女，甲木、水銀、金烏、三魂，¶
卽是外；月是純陰之體，内含着一點眞陽之氣，屬白虎、嬰兒、庚¶
<pb:CK-KZ_JY236_07p020a>¶
金、朱砂、玉免、七魄，卽是内。人身造化同天地，故人身亦有眞日¶
月。道在邇，人何求之遠也！三魂屬性，性在天邊；七魄屬命，命在¶
海底。内外通來『性命』兩箇字，了卻萬卷丹書。性屬神是陰，命屬¶
氣是陽，故曰『一陰一陽之謂道』。千經萬卷皆是異名，然眞性命，¶
及幻法象，若不得眞傳，則又不可知耳。仙云：四大一身，皆屬陰，¶
未知何物是陽精？又云：涕涶精津氣血液，七般靈物總屬陰。乃¶
後天渣質之濁，陰非眞陰也。眞陰與眞陽相對，眞陰旣不知焉，¶
能知眞陽乎。今之學者，不惟不知眞陽，亦且不知眞陰，若知眞¶
陰，亦必知眞陽矣。不遇明師，焉能猜度，學者窮取一身中天地¶
人三才之妙，窮一身内外眞爐鼎之端的，及一身内外陰陽之¶
<pb:CK-KZ_JY236_07p020b>¶
眞消息。如不得旨，一見諸書異名，心無定見，執諸旁門，無有辨¶
理。旣不知窮理，則心不明，心旣不明，則不能見性，旣不見性，焉¶
能至命？古人云：『只爲金丹無口訣，教君何處結靈胎！』¶

*** 　　登天指迷說¶
道也者，生天地育萬物，放之則包羅虛空，斂之則退藏於密，兩¶
儀、日月、五行，都是道中之造化耳。物物各具一太極，卽道也。人¶
人心上有先天，亦道也。五行順而生人生物，五行逆而成仙成¶
佛。故云：『五行順則法界火坑，五行逆則大地七寶。』這五行之精，¶
祕於四大形山，不内不外之密處，只是百姓日用而不知耳。民¶
可使由之，順行也；不可使知之，逆行也。夫魚在水中，不知其爲¶
<pb:CK-KZ_JY236_07p021a>¶
水也；人居氣内，不知其爲氣也。此譬喻當濳心究竟，回光返照，¶
明心見性，果證仙佛，復何難哉？今人學道，箇箇自賣聰明，自誇¶
伶俐，自稱會家，終無了悟。又有一等小根盲人，見先聖所言外¶
陰陽，外爐鼎，外藥物，執迷子女爲鼎器，則又可哀巳也。某見酷¶
好爐火者，百無一成。又以軒轅鑄九鼎而成道，以爲必用鼎器。¶
九人，謬之甚矣，嘗見有進過五七鼎亦無成就者。且人念頭一¶
動，先天湻樸卽散，先天旣喪，後天雖存，究何益於身心？不過聊¶
存其四大而巳。這樣下愚，豈知天不言，而四時行，百物生之妙¶
哉！夫人身造化，同乎天地但不知天何得一以淸，地何得一以¶
𡧾？且又不知主張造化的是誰，若能以淸靜爲體，鎭定爲基，天¶
<pb:CK-KZ_JY236_07p021b>¶
心爲主，元神爲用，巧使盜機返還天眞，歸根復命，豈患不至天¶
地聖位！至用女鼎一節，事萬無此理。假使有緣之士，得遇眞師，¶
先行玉液還丹煉巳知光、操持涵養、迴光返照，此卽見性明心¶
之事也。旣見其性，更求向上之事，乃金液還丹。情來歸性，直到¶
眞空地位，大用現前，龍女獻一寶珠，金光發現，至此方爲一得¶
永得。亥子之交，剝復之間，於太陽初動興功時，手探月窟，足躡¶
天根，回風混合，從此有百日功靈之妙。此金液還丹，乃陰陽五¶
行之大道也。除此玉液金液、性命雙修，淸靜自然之道，餘皆旁¶
門小法。某於一身内外，安爐立鼎，攢簇口訣，藥物火候細微，巳¶
得虛空法度，便去入室行外藥入腹大事。發火行功到祕密處，¶
<pb:CK-KZ_JY236_07p022a>¶
有虛空萬神朝禮，仙音戲頂，此事鬼神難明。怎奈因自巳不能¶
煉已於塵俗，未得積鉛於市𢋨，氣脤又未甚大定，基址也未得¶
三全，理雖融而性未見，故萬物發現凶險，心神恍惚不能做主。¶
又因外邊無知音道侶護持看守，觸其聲色，驚散元神，激鼎翻¶
爐，劣了心猿，走了意馬，神不守舍，氣不歸元，遭其陰魔。何爲陰¶
魔？我不細言，後學不知。皆因眞陽一散，陰氣用事，晝夜身中神¶
鬼爲害，不論睜眼合眼，看見鬼神來往，卽耳中亦聽得鬼神吵¶
鬧。白日閒覺猶可，到晚來最難過，不敢靜定一時。我身彼家，海¶
底命主，兌金之戊土，冲返五臟，氣血皆隨上騰，身提不着他，殺¶
身喪命，眞乃鬼家活計也。某乃暫棄前功，遵師訓指，大市隱㕓，¶
<pb:CK-KZ_JY236_07p022b>¶
積鉛塵俗，攝情歸性，殺機返覆。自幼至老，被天地人物盜去的¶
天眞，今於虛無中、塵色内，卻要奪盜返還於我天性之中，方得¶
元精元氣元神之三全。至是乃心明理融，理融見性，身心大定，¶
五行攢簇，纔去行上等事，而了大道。想前代賢哲，多有中道而¶
廢，皆因未曾煉巳持心，金來歸性，以至二候得藥，於四候進火¶
之時，不知虛空法度，麤心大意，是以白玉蟾有『再砍秋筠節』之¶
嘆焉。誰知虛空消息，至微至凶至惡，若是擒捉不住，定不饒人。¶
若是學人知一身内外兩箇眞消息，了然無礙，方去操持涵養，¶
克去巳私，復還天理，則還丹工夫至簡至易。終日採吾身外之¶
黃芽，以候先天之瓊漿，此正是飲酒戴花，悟長生之妙也。若混¶
<pb:CK-KZ_JY236_07p023a>¶
元一事，則無意無必，無固無我，恁生恁死，忘人忘物，如遊手好¶
閑，不務生理，終日穿街過巷，玩景怡情，淫房酒肆，兀坐忘言，豈¶
不動世人之驚疑哉！攝境積鉛，法財兩用，豈不致俗子之笑謗¶
哉！是以必資通都大邑有力之家，以爲外護，目擊道存，韜光晦¶
跡。仙云：『要貪天上寶，須用世間財。』夫天上寶，非指靑天之上而¶
言也，乃吾身上九陽鼎之寶也，故軒轅鑄九鼎而飛昇。世之迷¶
徒，一聞『天上寶』三字，遂執天上日月爲水火，乃於月出庚方，用¶
兩目行度數以採之，爲眞水眞鉛，於日出卯時，亦運兩目採之¶
爲眞火眞汞。夫天上地下，乾坤、坎離、男女、内外爐鼎，喻吾一身¶
之内外陰陽而言，並無男女等相。仙云：『凡有所相，皆是虛妄。』還¶
<pb:CK-KZ_JY236_07p023b>¶
丹本無質，至哉斯言。盡矣世間學好的人，必不爲損人利己之¶
事。宇宙間男女所頼以生而不死者，惟此一點陽精而已，豈有¶
學仙的人採女人之精而利已之身哉？比與世之殺人者，有何¶
異焉？又先聖言，彼家男女兩家兩國及内外爐鼎等說，若人不¶
得正傳，其不錯認者，幾希矣。某曾遇明師，耳提面命，抉破虛空¶
内外兩箇眞消息，不敢私於一已，冐禁相付。把一身天地人之¶
造化，三教經書，藥物火候，日月交合，盈滿度數，盡都抉破。不立¶
文字，但說眞言，使學者無錯認迷修之誤。是書在處，有神物護¶
持。若無緣，下流見之，亦不過瞽唱之文詞耳。是金丹大道，萬刼¶
難遇，正是：踏破芒鞋無覓處，得來全不費功夫。學者果能涵養¶
<pb:CK-KZ_JY236_07p024a>¶
於造次顚沛流離之際，保此方寸不失，是天理復矣。天理旣復，¶
然後求向上外藥入腹事，頃刻湛然，脫胎換骨，渾然化一道金¶
光，大地成寶。身外生身，陽神脫體，持空養虛，此是五龍大蟄法。¶
受諸逍遙，超出風、水、火之三刼，不在生老病死苦中矣。今人不¶
去修行，有貪圖爐火外丹服食者，此又迷之甚矣。¶
　按此篇乃《玄要》下篇，道情總說，『登天指迷』卽道情詞曲之總¶
　名也。篇末云：『下流見之，不過瞽唱文詞』，卽此可知爲道情總¶
　說。¶

*** 　　註九皇丹經龍虎鉛汞論¶
道君論龍虎鉛汞抽添，正要後世有根有緣，從此下手。雖曰『神¶
<pb:CK-KZ_JY236_07p024b>¶
仙還是神仙做』，吾卻偏曰『凡人亦可做神仙』。只怕不明金丹理，¶
方入地獄爲獸員。此龍屬陽，自陽一失，卻是一陰；此虎屬陰，自¶
陰有寶，卻是一陽。龍卽我之玄關也，虎卽彼之玄牝也。龍卻好¶
淫，我卻不洩，一水添一點土，偏要成一箇瑤字，成爲玉液至寶。¶
虎卻好吃，我卻不洩，眞火加一柬字，偏要成箇煉字，收爲金液¶
至寶。虎虎虎，那怕你張口漏牙，把人亡魂喪膽，我卻有伏虎手¶
段，將你爲空中色，色中空，用龍一戲，把你爲龍虎風雲會，不怕¶
你不爲我把你虎穴中虎子得來，入我三田之中；龍龍龍，縱任¶
你是淫慾之物，我卻有降龍手段，那怕你變化無窮，我用一那¶
吒金剛圈降住你，抽你觔做爲一條養性接命的金帶，時時繫¶
<pb:CK-KZ_JY236_07p025a>¶
着，那怕你不去向太極眞人前，請一點眞一不二法門來，與我¶
爲混合之大道也。鉛卽兩弦之鉛，汞卽我身天地之汞，有日月¶
之光明，天地纔成地天泰，不爲天地否，人身自父母生來，原有¶
一汞一鉛男女交媾之理，故曰『乾爲父，坤爲母。男女媾精，萬物¶
化醕』。易爲先天之太極，人不明此一理，只把汞去投鉛，生男生¶
女，不把鉛來投汞，成佛成仙。這箇鐵饅頭打得破，何難爲三丰¶
中之三丰也。¶

*** 　　註吕祖百字碑¶

**** 養氣忘言守¶
　凡修行者，先須養氣。養氣之法，在乎忘言守。一忘言，則氣不¶
<pb:CK-KZ_JY236_07p025b>¶
　散；守一，則神不出。訣曰：緘舌靜，抱神定。¶

**** 降心爲不爲¶
　凡人之心，動盪不已。修行人心欲入，靜貴乎制伏兩眼。眼者，¶
　心之門戸，須要垂簾塞兌。一切事體，以心爲劍，想世事無益¶
　於我，火烈頓除，莫去貪着。訣云：以眼視鼻，以鼻視臍，上下相¶
　顧，心息相依，着意玄關，便可降伏思慮。¶

**** 動靜知宗祖¶
　動靜者，一陰一陽也。宗祖者，生身之處也。修行人當知父母¶
　未生之前，卽玄牝也。一身上下，乾坤八卦，五行四象，聚會之¶
　處，乃天地未判之先，一點靈光而成，卽太極也。心之下，腎之¶
<pb:CK-KZ_JY236_07p026a>¶
　上，彷彿之内，念頭無息，所起之處，卽是宗祖。所謂動靜者，調¶
　和眞氣，安理眞元也。蓋呼接天根，吸接地根，卽闔戶之謂坤，¶
　闢戶之謂乾。呼則龍吟雲起，吸則虎嘯風生，一闔一闢，一動¶
　一靜，貴乎心意不動。任其眞息往來，綿綿若存。調息至無息¶
　之息，打成一片，斯神可凝，丹可就矣。¶

**** 無事更尋誰¶
　若能養氣忘言，守降伏身心，神歸炁穴，意注規中，混融一炁，¶
　如雞抱卵，如龍養珠，念茲在茲，須臾不離，日久工深，自然現¶
　出黍米之珠，光耀如日，默化元神，靈明莫測，卽此是也。¶

**** 眞常須應物應物要不迷¶
<pb:CK-KZ_JY236_07p026b>¶
　此道乃眞常之，道以應事易於昏迷，故接物不可迷於塵事。¶
　若不應接，則空寂虛無。須要來則應之，事去不畱。光明正大，¶
　乃是不迷，眞性淸靜，元神凝結。訣曰：着意頭頭錯，無爲又落¶
　空。¶

**** 不迷性自住性住氣自回¶
　凡人性烈如火，喜怒哀樂愛惡欲，增變態無常。但有觸動，便¶
　生妄想，難以靜性。必要有眞懲忿，則火降；眞寡欲，則水昇。身¶
　不動，名曰煉精，煉精則虎嘯，元神凝固。心不動，名曰煉氣，煉¶
　氣則龍吟，元氣存守。意不動，名曰煉神，煉神則二氣交，三元¶
　混，元氣自囘矣。三元者，精氣神也。二氣者，陰陽也。修行人應¶
<pb:CK-KZ_JY236_07p027a>¶
　物不迷，則元神自歸，本性自住矣。性住，則身中先天之氣自¶
　回。復命歸根，有何難哉？訣曰：回光返照，一心中存，内想不出，¶
　外想不入。¶

**** 氣回丹自結壺中配坎離¶
　修行人，性不迷塵事，則氣自回。將見二炁升降於中宫，陰陽¶
　配合於丹鼎，忽覺腎中一縷𤍠炁，上冲心府，情來歸性，如夫¶
　婦配合，如癡如醉。二氣絪緼，結成丹質，而炁穴中水火相交，¶
　循環不已，則神馭炁，炁畱形，不必雜術自長生。訣曰：耳目口，¶
　三寶閉塞，勿發通。眞人濳深淵，浮游守規中。直至丹田氣滿，¶
　結成刀圭也。¶
<pb:CK-KZ_JY236_07p027b>¶

**** 陰陽生反覆普化一聲雷¶
　功夫到此，神不外馳，氣不外洩，神歸炁穴，坎離已交，愈加猛¶
　烈精進，致虛之極，守靜之篤，身靜於杳冥之中，心澄於無何¶
　有之鄉。則眞息自住，百脈自停，日月停景，璇璣不行，太極靜¶
　而生動，陽產於西南之坤。坤卽腹也，又名曲江。忽然一點靈¶
　光，如黍米之大，卽藥生消息也。赫然光透，兩腎如湯煎，膀󰙷¶
　如火炙，腹中如烈風之吼，腹内如震雷之聲，卽復卦天根現¶
　也。天根現，卽固心王以神助之，則其炁如火逼金，上行穿過¶
　尾閭，輕輕運，默默舉，一團和氣，如雷之震，上升泥丸，周身湧¶
　躍，卽天風姤卦也。由月窟至印堂，眉中漏出元光，卽太極動¶
<pb:CK-KZ_JY236_07p028a>¶
　而生陰。化成神水甘露，内有黍米之珠，落在黃庭之中，點我¶
　離中靈汞，結成聖相之體，行周天火候一度。烹之煉之，丹自¶
　結矣。¶

**** 白雲朝頂上甘露灑須彌¶
　到此地位，藥卽得矣。二氣結刀圭，關竅開通，火降水升，一炁¶
　周流，從太極中動天根，過玄谷關，升二十四椎骨節，至天谷¶
　關，月窟陰生，香甜美味，降下重樓，無休無息，名曰『甘露灑須¶
　彌』。訣曰：甘露滿口，以目送之，以意迎之，送下丹釜，凝結元氣¶
　以養之。¶

**** 自飲長生酒逍遙誰得知¶
<pb:CK-KZ_JY236_07p028b>¶
　養氣到此，骨節已開，神水不住，上下周流，往來不息，時時吞¶
　咽，謂之長生酒。訣曰：流珠灌養靈根性，修行之人知不知？¶

**** 坐聽無弦曲明通造化機¶
　功夫到此，耳聽仙樂之音，又有鐘鼓之韻，五氣朝元，三花聚¶
　頂，如晚鴉來棲之狀。心田開朗，智慧自生，明通三教經書，默¶
　悟前生根本，豫知未來休咎，大地山河如在掌中，目視萬里¶
　已得六通之妙，此乃實有也。吾行實到此際，若有虛言以誤¶
　後學，天必誅之。遇之不行，罪遭天遣。非與師遇，此事難知。¶

**** 都來二十句端的上天梯¶
　自養炁忘言至此二十句，皆是吕祖眞正口訣工夫，無半點¶
<pb:CK-KZ_JY236_07p029a>¶
　虛僞，乃修行上天之階梯。得悟此訣，與註者，可急行之，勿妄¶
　漏洩，勿示匪人，以遭天遣。珍重奉行，克登天闕。¶
　吕祖抱度人洪願而傳此《百字碑》，張祖抱度人大願而註此¶
　《百字碑》，張祖之心，卽吕祖之心也。故曰純陽、三丰，乃神仙中¶
　耳目。(西月跋)¶

** 　　道言淺近說¶
夫道者，其層次須知三候三關。大抵不外四言：『無爲之後，繼以¶
有爲；有爲之後，復返無爲』而已。¶
内丹功夫亦有小三候，積精累氣爲初候，開關展竅爲中候，築¶
基煉己爲三候。下手於初候求之，大抵淸心寡欲，先閉外三寶，¶
<pb:CK-KZ_JY236_07p029b>¶
養其内三寶而已。¶
《繫辭》：『窮理盡性，以至於命』，卽是道家層次，一步趕步工夫。何謂¶
窮理？讀眞函訪眞訣，觀造化參河洛，趁淸閒而保氣，守精神以¶
築基。一面窮理，一面盡性，乃有不壞之形軀，以圖不死之妙藥。¶
性者内也，命者外也，以内接外，合而爲一，則大道成矣。『以至於』¶
三字，明明有將性立命，後天返先天口訣在内，特無誠心人，再¶
求訣中訣以了之也。¶
『凝神調息，調息凝神』，八個字，就是下手工夫。須一片做去，分層¶
次而不斷乃可。凝神者，收己淸之心，而入其内也。心未淸時，眼¶
勿亂閉，先要自勸自勉，勸得回來淸凉恬淡，始行收入氣穴，乃¶
<pb:CK-KZ_JY236_07p030a>¶
曰凝神。凝起神了，然後如坐高山而視眾山眾水，如燃天燈而¶
照九幽九昧，所謂凝神於虛者，此也。調息不難，心神一靜，隨息¶
自然，我只守其自然，加以神光下照，卽調息也。調息者，調度陰¶
蹻之息，與吾心中之氣相會於氣穴中也。¶
心止於臍下曰『凝神』，氣歸於臍下曰『調息』。神息相依，守其淸淨¶
自然曰『勿忘』，順其淸淨自然曰『勿助』。勿忘勿助，以默以柔，息活¶
潑而心自在，卽用鑽字訣。以虛空爲藏心之所，以昏默爲息神¶
之鄉，三番兩次，澄之又澄，忽然神息相忘，神炁融合，不覺恍然¶
陽生，而人如醉矣。¶
眞消息，玄關發現時也。凡丹旨中有『先天』字、『眞』字、『元』字，皆是陰¶
<pb:CK-KZ_JY236_07p030b>¶
陽鼎中生出來的，皆是杳冥昏默後產出來的，就如混沌初開¶
諸聖眞一般，以後看丹經可類推矣。¶
學道甚難，傳道亦不易。傳道者甚勤，學道者可懶乎？傳道者耐¶
煩，學道者可不耐煩乎？學不精，功不勤，心不淸，神不眞，以此入¶
道，萬無一成。孔子曰：『知幾其神乎』。不曰其念其意，而曰其神，可¶
見微動之息，非神不知也。今爲分之曰：微動者幾，大動者直。欲¶
知其幾，使心使意使念，終不得見也。神乎神乎！¶
神要眞神，方算先天。眞神者眞念是他，眞心是他，眞意是他，如¶
何辨得眞？訣曰：玄關火發，杳冥冲醒，一靈獨覺者是也。丹家云：¶
一念從規中起，卽眞神卽眞念也。又云：微茫之中，心光發現，卽¶
<pb:CK-KZ_JY236_07p031a>¶
眞神卽眞心也。又云：定中生慧，一意斡旋，卽眞神卽眞意也。眞¶
神從不神中煉出，學者知之。¶
學道人，原有常格宜破，乃能引心入理，熱心去則冷心來，人心¶
絶則道心見。此吾所以撇功名勢利，棄兒女家園也。頂眞學道，¶
要把道當爲奇貨可居，乃有效驗。¶
大道以修心煉性爲首，性在心内，心包性外，是性爲定理之主，¶
人心爲棲性之廬舍。修心者，存心也，煉性者，養性也。存心者堅¶
固城郭，不使房屋倒坍，卽築基也。養性者澆培鄞鄂，務使内藥¶
成全，卽煉己也。心朗朗，性安安，情欲不干，無思無慮，心與性内¶
外坦然，不煩不惱，此修心煉性之效，卽内丹也。¶
<pb:CK-KZ_JY236_07p031b>¶
世有學道數月，而不見其寸進者，爲無眞心向道也。人若有心¶
於道，自然無事於心，人若心重於道，自然心輕於事；人若心濃¶
於道，自然心淡於事。守其性兮不散亂，存其神兮不昏沉，又安¶
有渴睡雜念之擾哉咄！理勝欲則存，欲勝理則亡。¶
濳心於淵，神不外遊，心牽於事，火動於中。火動於中，必搖其精。¶
心靜則息自調，靜久則心自定，死心以養氣，息機以純心。精氣¶
神爲内三寶，耳目口爲外三寶，常使内三寶不逐物而游，外三¶
寶不透中而擾，呼吸綿綿，深入丹田。使呼吸爲夫婦，神氣爲子¶
母，子母夫婦，聚而不離，故心不外馳，意不外想，神不外游，精不¶
妄動，常薰蒸於四肢，此金丹大道之正宗也。¶
<pb:CK-KZ_JY236_07p032a>¶
大道從『中』字入門，所謂『中』字者，一在身，中一不在身中。功夫須¶
兩層做，第一尋身中之中。朱子云『守中制外』，夫守中者，須要回¶
光返照，注意規中，於臍下一寸三分處，不卽不離，此尋身中之¶
中也。第二求不在身中之中。中庸云『喜怒哀樂之未發』，此未發¶
時，不聞不見，戒愼幽獨，自然性定神淸神淸氣慧，到此方見本¶
來面目，此求不在身中之中也。以在身中之中，求不在身中之¶
中，然後人欲易淨，天理復明，千古聖賢仙佛，皆以此爲第一步¶
功夫。¶
打坐之中，最要凝神調息，以暇以整，勿助勿忘，未有不逐日長¶
工夫者。¶
<pb:CK-KZ_JY236_07p032b>¶
凝神調息，只要心平氣和。心平則神凝，氣和則息調。心平，『平』字¶
最妙，心不起波之謂平，心執其中之謂平，平卽在此中也。心在¶
此中，乃不起波。此中，卽丹經之玄關一竅也。¶
修煉知不玄關，無論其他，只此便如入暗室一般，從何下手？玄¶
關者，氣穴也。氣穴者，神入氣中，如在深穴之中也。神氣相戀，則¶
玄關之已體立。¶
古仙云：『調息要調眞息息，煉神須煉不神神。』眞息之息，息乎其¶
息者也，不神之神，神乎其神者也。總要無人心有道心，將此道¶
心返人虛無，昏昏默默，存於規中，乃能養眞息之息，得不神之¶
神。¶
<pb:CK-KZ_JY236_07p033a>¶
初學必從内呼吸下手。此箇呼吸，乃是離父母重立胞胎之地，¶
人能從此處立功，便如母呼亦呼、母吸亦吸之時，好像重生之¶
身一般。¶
大凡打坐，須將神抱住氣，意係住息，在丹田中宛轉悠揚。聚而¶
不散，則内藏之氣與外來之氣交結於丹田。日充月盛，達乎四¶
肢，流乎百脈，撞開夾脊雙關，而上游於泥丸，旋復降下絳宫。而¶
下丹田。神氣相守，息息相依，河車之路通矣。功夫到此，築基之¶
效已得一半了，總是要勤虛煉耳。¶
調息須以後天呼吸，尋眞人呼吸之處。古云：『後天呼吸起微風，¶
引起眞人呼吸功』，然調後天呼吸，須任他自調，方能調得起先¶
<pb:CK-KZ_JY236_07p033b>¶
天呼吸，我惟致虛守靜而已。眞息一動，玄關卽不遠矣。照此進¶
功，築基可翹足而至，不必百日也。¶
《道德經》『致虛極，守靜篤』二句，可渾講亦可折講。渾言之，只是教¶
人以入定之功耳，折言之，則虛是虛無，極是中極，靜是安靜，篤¶
是專篤。猶言致吾神於虛無之間，而凖其中極之地，守其神於¶
安靜之内，必盡其專篤之功。¶
人心者二，一眞一妄。故覔眞心者，不生妄念，卽是眞心。眞心之¶
性格最寛大，最光明；眞心之所居最安然，最自在，以眞心理事，¶
千條一貫；以眞心尋道，萬殊一本。然人要用他應事，就要養得¶
他壯大，就要守得他安閒，然後勞而不勞，靜而能應。丹訣云：心¶
<pb:CK-KZ_JY236_07p034a>¶
走卽收回，收回又放下，用後復求安，求安卽生悟也。誰云鬧中¶
不可取靜耶？¶
遊方枯坐，固非道也。然不遊行於城市雲山，當以氣遊行於通¶
身關竅内乃可；不打坐於枯木寒堂，須以神打坐於此身妙竅¶
中乃可。¶
學道以丹基爲本，丹基旣凝，卽可回家躬耕養親，做幾年高士¶
醇儒，然後入山尋師，了全大道。彼抛家絶妻，誦經焚香者，不過¶
混日之徒耳，烏足道！¶
保身以安心，養腎爲主。心能安，則離火不外熒，腎能養，則坎水¶
不外漰。火不外熒，則無神搖之病，而心愈安。水不外漰，則無精¶
<pb:CK-KZ_JY236_07p034b>¶
涸之症，而腎愈澄。腎澄，則命火不上冲，心安，則神火能下照。神¶
精交凝，乃可以卻病，乃可以言修矣。¶
凡人養神養氣之際，神卽爲收氣主宰。收得一分氣，便得一分¶
寶，收得十分氣，便得十分寶。氣之貴重，世上凡金凡玉，雖百兩¶
不換一分，道人何必與世上爭利息？乎利多生忿恚，忿恚屬火，¶
氣亦火種，忿恚一生，氣隨之走，欲留而不能留。又其甚者，連母¶
帶子一齊飛散，故養氣以戒忿恚爲切，欲戒忿恚，仍以養心養¶
神爲切。¶
功名多出於意外，不可存干祿之心。孔子曰：『學也，祿在其中矣。』¶
修道亦然，不可預貪效驗，每逢打坐必要心靜神凝，一毫不起¶
<pb:CK-KZ_JY236_07p035a>¶
忖度希冀之心，只要抱住内呼吸做工夫。¶
煉心之法，自小及大。如今三伏大炎，一盞飯可也，再求飽不可¶
也；一片凉可也，再求大凉不可也；數點蚊不足畏也，必求無蚊¶
不能也。自微及鉅，當前卽煉心之境，從苦中求甘，死裏求生，此¶
修道之格論也。¶
金丹之道，雖曰易知難行，然不可不求其知，以爲行之地也。知¶
苟不正，行於何往？知苟不精，行安所入？知且未熟，奚云口訣？¶
學道之士，須要淸心淸意，方得眞淸之藥物也。毋逞氣質之性，¶
毋運思慮之神，毋使呼吸之氣，毋用交感之精。然眞精動於何¶
時？眞神生於何地？眞氣運於何方？眞性養於何所？是不可不得¶
<pb:CK-KZ_JY236_07p035b>¶
明辨以皙者，而細言之也。¶
氣慧者神自淸。氣卽人身之時神表也，有何難知！特患心不靜¶
定耳。進氣是修道第一步要緊工夫，若不靜心細參，則不能知¶
終知始，如何便得下手？懵懂下手，知此不知彼，心中忙了又忙。¶
遂時時有瑣碎之心而不團聚，故本一心分作數心，何能一心¶
做工夫？凡學道總要誠一，一槍下馬，免得另來打戰。¶
凡下手打坐，須要心神兩靜，空空寂寂，鬼神不得而知。其功夫¶
只宜自考自信，以求自得。所謂『誠其意』者，毋自欺也。誠於中自¶
形於外，是以君子必愼其獨。¶

** 　(附)三丰先生輯說¶
<pb:CK-KZ_JY236_07p036a>¶
先生曰：『空靑洞天，向多有仙眞來游，留下丹訣去者，此亦度人¶
覺世之心也。山中人何必另尋瑤草，別採仙花，只此是救命符¶
延年藥也。今特節錄存之，以公好道之士。』¶
白紫淸《調息訣》云：夫調息有法度、有器用、有火候，三者有參伍¶
錯綜之妙用，須知之熟思之稔，下手自砉然而解。調息火候，有¶
攝取之息，心要能虛能謙，精方入鼎，所謂縮地法也。有採取之¶
息，神要不動不摇，藥自就範，所謂挐雲手也。有交媾之息，須要¶
六根大定，片念不生。有進火之息，以意逼之，所謂起巽風運坤¶
火是也。有退符之息，以神歛之，所謂歸其根復其命是也。有卯¶
酉沐浴之息，乃柔字而已。諸般調息，與法度器用宜參看。調之¶
<pb:CK-KZ_JY236_07p036b>¶
者，調度得其宜也。¶
紫淸翁《玄關訣》云：玄關者，求玄之關道，玄妙之機關也，有體有¶
用。何謂體？寂然不動，何謂用？感而遂通不動有時候。神氣交媾¶
之初，絪絪緼緼，渾渾淪淪，是爲一關，所謂四大五行不着處是¶
也；神氣交媾之際，昏昏默默，杳杳冥冥，是又一關，所謂無聲無¶
臭，無内無外是也，及至靜極生動而用乃出焉，混混續續，兀兀¶
騰騰，眞氣從規中起，是又一關，所謂念頭起爲處玄牝是也；念¶
頭起處，醉而復蘇，有一個靈覺當下覺悟，是又一關，所謂時至¶
神知是也；此時以靈覺爲用，如線抽傀儡機動，氣流微微逼過¶
尾閭，是又一關，所謂斡轉魁罡運斗杓，正此時也；沐浴卯門又¶
<pb:CK-KZ_JY236_07p037a>¶
一關；飛上泥丸又一關；歸根復命沐浴酉戶又一關；大休歇大¶
淸靜，空空忘忘，還於至靜，又一關。玄關之體用如此，千經萬論¶
皆在是也。¶
紫淸翁《爐鼎訣》云：《四百字》宜熟玩《此竅非凡竅》，一首道盡鼎器¶
之妙。『此竅』二字，分内外兩個看；『非凡』者，贊詞也。乾坤合之爲外¶
竅，神氣藏於其中爲内竅。神氣交而坎離生，坎離交而元精產。¶
此精不是尋常精，乃是白虎首經至寶也，得之者立登仙界。此¶
就還丹言。若小丹所用，則試與人言曰：『此竅非凡竅，陰陽共合¶
成。名爲二氣穴，内有眞陽生。』，可曉然矣。仙家有三秘：火候、藥物、¶
爐鼎，此詩盡爐鼎之妙矣。¶
<pb:CK-KZ_JY236_07p037b>¶
紫淸翁《動幾論》云：孔子曰：『幾者，動之微』。又曰：『夫乾，其動也直』。孟¶
子以直養，是以微動之，直養而至大塞乎天地之閒也。直，剛氣¶
也，卽乾爻之一也，卽初九也，卽顏子得一之一也。直與一一也。¶
動在人之竅中，十二時皆有，總要靜以存之，方能動以察之耳。¶
無味之中尋有味，無事之中尋有事，其在斯乎！¶
陸潛虛者，明嘉靖閒回翁度之。其《論調息法》云：如何是勿忘？曰：¶
守自然。如何是勿助？曰：順自然。如何守？曰：依息。如何順？曰：平息。¶
依息，則息能通息矣；平息，則息能勻息矣。問守與順是二乎？是¶
一乎？曰：知所以守，則知順之矣；知所以順，則知守之矣。是二是¶
一，原是不錯。由博返約，惟在凝神，切勿用意，如用意則非眞意。¶
<pb:CK-KZ_JY236_07p038a>¶
眞意從靜中生，鴻濛初判，無有染着，乃克用之。故要死過來乃¶
知生，不知生，亦不知死，生死是動靜深機。¶
潛虛翁又《論調息法》云：凡調息以引息者，只要凝神入氣穴。神¶
在氣穴中，默注陰蹻，不交而自交，不接而自接，所謂隔體神交¶
理最詳，古仙已言之確矣。所謂離形交氣，別有口傳也。所謂男¶
不寛衣，女不解帶，敬如神明，愛如父母，皆此凝神聚氣而已，故¶
曰『道歸自然』。《參同》曰：『自然之所爲兮，非有邪僞道。』此之謂也。¶
潛虛翁《三論調息法》云：『今夫水與水合，火與火合，風與風合，雲¶
與雲合，常理也。調息者以氣合氣，何待强爲？只要凝神入氣穴，¶
神光下照，陰蹻脈不期而會者，一氣之感通，自然而然也。《屯》卦¶
<pb:CK-KZ_JY236_07p038b>¶
曰：『以貴下賤，大得民也。』《咸》卦曰：『止而悅，男下女，是以亨。』《易》於交¶
接之道，葢已言之的矣。但調息之法，有法功，有器用，丹道始終¶
不離。¶
先生曰：吾與涵虛子談七返七還金液大丹之道，涵虛曰：據先¶
生言，是皆刀圭妙用耳。他日見涵虛作《戊己二土篇》，深合元意，¶
爰錄而傳之。學人欲了長生，舍此不能通神也。涵虛曰：《悟眞篇》¶
云『離坎若還無戊己，雖含四象不成丹。只緣彼此懷眞土，遂使¶
金丹有返還。』此四句詩，極盡和合丹頭之妙。葢以火中生木汞，¶
水裏產金鉛，木火金水含四象、於坎離之閒，此時離中有己，坎¶
中有戊，二土爲媒，四象可合也。或謂眞意屬土，土有戊己，得非¶
<pb:CK-KZ_JY236_07p039a>¶
有二意乎？曰：似也，然非也。名爲意則一，號爲土則二，以一意分¶
作兩意，乃有二土之可名，始有内外之可別，然必知動知靜焉。¶
原夫戊土者，外藥也，陰裏眞陽也。以動爲主，故取坎之期，惟偵¶
其動，知動者意也。卽以知動之時，爲一土。已土者，内藥也，陽裏¶
眞陰也。以靜爲主，故塡離之後，致養於靜，知靜者意也。卽以知¶
靜之時，爲一土。此一意分爲兩意，而可名爲二土者也。又以兩¶
意合爲一意，斯無二土之可拘，並無内外之可執。然必能動能¶
靜焉。原夫己土者，内丹也，亦可變爲戊土，以離曰而映坎月，種¶
鉛得鉛，只見戊而不見己，靜能入乎動也；戊土者，外丹也，亦可¶
化爲己土，以坎陽而補離陰，種汞得汞，只見己而不見戊，動能¶
<pb:CK-KZ_JY236_07p039b>¶
并乎靜也。此兩意合爲一意，而不拘爲二土者也。然則彼此懷¶
眞土，亦各懷其一土乎？亦共懷其一土乎？聰明活潑人自了然¶
也。金丹返還之道，非此眞意不行，匪惟和合四象並能驅使四¶
象。何也？蓋以木中藏火，投之水鄉而火發，木載金升，汞去復來，¶
火得金而爲返也；水裏生金，烹以火功、而水沸，金隨木上，鉛去¶
復回，金得火而爲還也。金火返還之術，卽是七返九還金液大¶
丹。人欲大丹成就，舍此眞意，奚由哉？紫陽曰：『赤龍黑虎各西東，¶
四象交加戊己。』。中陶仙謂：『龍從火出，靑龍變爲赤龍；虎向水生，¶
白虎更名黑虎。』只這『龍、虎、赤、黑四字，已具四象。交加者，攢簇也。¶
愚按作丹之士，欲使四象攢簇，必令五行相輳。其所謂『戊已中』¶
<pb:CK-KZ_JY236_07p040a>¶
者，不是離中、坎中，乃是中宫、中央也。東西間隔，刀圭合之，二物¶
變爲四象，四象團入一村，一村聚會五行，五行聚而丹乃結。故¶
下二句曰：『復姤自茲能應用，金丹誰道不成功！』復姤應用，十月¶
火符也。進火於復，退符於姤，運用抽添，自然中度，金丹乃可成¶
矣。丹家以戊己爲刀，二土爲圭者，結字肖形，正示人以打合之¶
意。但二土爲圭，人所共知，戊己爲刀，人所鮮知者。濳虛云：有一¶
士人會意而解『𠃌』(音揑)『己』字、『丿』(音撇)『戊』字，前無所本，似爲得之。涵虛¶
云：非無本也，琴譜以數字攢一字，一字取一畫，合左右投彈之¶
法，備見於一字之中，此卽以琴譜爲本者也。『𠃌』者『己』之頭，『丿』者¶
『戊』之旁。戊己二土，以『刀』、『圭』兩字合之，葢望人將離己、坎戊之二¶
<pb:CK-KZ_JY236_07p040b>¶
土合爲一處也。仙家隱語，往往如是。¶
¶	
<pb:CK-KZ_JY236_08p001a>¶
@fw1重刊道藏輯要¶
* 張三丰先生全集¶
　漢嘉長乙山人李西月重編　張道淵子深氏敬書¶
　　　　　　　　　　閬中朱道生晚成子敬刋¶
　　　　　　　　　　　　姪　　瑛春城¶
　　　　　　　　　　　　　朱　瓚素園仝校字¶
　　　　　　　　　　　　男　　璜磻溪¶
** 　玄要篇上¶

*** 　　倣古二章(自注參同云吾不敢虛說倣效古人文題名取此)¶
元始祖氣，樸樸昏昏。元含無朕，始渾無名。混沌一破，太乙吐萌。¶
<pb:CK-KZ_JY236_08p001b>¶
兩儀合德，日月晦明。乾交坤變，坤索乾成。異名同出，一本共根。¶
内外虛實，剛柔平均。陰陽燮理，變化分形。眞精眞氣，恍惚杳冥。¶
坎離顚倒，運施五行。旣濟生神，未濟死臨。仙道謹守，鬼道邪傾。¶
人希天道，速避鬼門。由仙希天，道炁長存。¶

*** 　　又¶
天地大道，含和抱中。玄玄之祖，妙妙之宗。玄妙貫通，劈破鴻濛。¶
竅門槖籥，朱雀燒空。庚方月現，西南得朋。笑傾玄酒，宴飲黃中。¶
二八成就，烏兎混融。神光默默，黃屋玄翁。巽風鼓吹，滿鼎霞紅。¶
水火進退，朝屯暮䝉。子午運用，卯酉無功。十月數足，卦象翻終。¶
了命功全，純陽氣沖。神幾妙用，道法無窮。¶
<pb:CK-KZ_JY236_08p002a>¶
　(此二章俗本皆作一首，題作《金丹内外火候總論》，心竊非之。後得汪仙藏本，不覺爽然。)¶

*** 　　上天梯¶
大元飄遠客，拂拂髯如㦸。一曲上天梯，可當飛空錫。回思訪道¶
初，不轉心如石。棄官游海嶽，辛苦尋丹秘。辭我亡親墓，鄉山留¶
不得。別我中年婦，出門天始白。捨我丱角兒，掉頭離火宅。人所¶
難畢者，行人已做畢。人所難割者，行人皆能割。欲證長生果，沖¶
舉乘仙鶴。後天培養堅，兩足邁于役。悠悠催我心，流年駒過隙。¶
翹首終南山，對天三嘆。息天降火龍師，玄音參一一。知我内丹¶
成，不講築基業。賜我外丹功，可憐諄告切。煉已忘世情，採藥按¶
時節。先天無觔兩，火候無爻策。只將老嫩分，但把文武別。純以¶
<pb:CK-KZ_JY236_08p002b>¶
(沉雄頓挫作古歌行讀月)眞意求，刀圭難縷晰。十月抱元胎，九年加面壁。換鼎復生孫，騎¶
龍起霹𩆝。天地壞有時，仙翁夀無極。¶

*** 　　親口訣¶
聖師親口訣，名方萬古遺。傳與世間人，能有幾人知。衣破用布¶
補，樹衰以土培。人損將何補，陰陽造化機。取將坎中丹，金花露¶
一枝。慶雲開天際，祥光塞死基。歸已昏昏默，如醉亦如癡。大丹¶
如黍米，脫殻鎭無爲。優游天地廓，萬象掌中珠。人能服此藥，夀¶
與天地齊。如若不延夀，吾言皆是非。¶

*** 　　答永樂皇帝¶
天機不肯輕輕洩，猶恐當今欠猛烈。千磨萬難費辛勤，吾今傳¶
<pb:CK-KZ_JY236_08p003a>¶
與天地脈。皇帝尋我問金丹，祖師留下長生訣。長生之訣訣何¶
如？道充德盛卽良圖。節慾澄心澹神慮，神仙那有異功夫。¶
　(此下又有五言一首：『金丹重一觔，閉目靜存神。只在家中取，何勞向外尋。煉成離女汞，吞盡坎男精。金丹並火候，口口是¶
　元音。』係呂祖所作，葢當時書以答永樂皇帝者。)¶

*** 　　道情歌¶
道情非是等閒情，旣識天機不可輕。先把世情齊放下，次將道¶
理細研精。未煉還丹先煉性，未修大藥且修心。心修自然丹信¶
至，性淸自然藥材生。藥材生，緊加功。雷聲隱隱震虛空。電光灼¶
處尋眞種，風信來時覓本宗。霞光萬道籠金鼎，紫雲千丈罩天¶
門。若還到此休驚怕，穩把元神守洞門。如猫捕鼠兎逢鷹，急急¶
<pb:CK-KZ_JY236_08p003b>¶
着力又加勤。萬般景象皆非類，一顆紅光是至眞。此箇紅光是¶
春意，其中有若明窗塵。中懸一點先天藥，遠似葡萄近似金。到¶
此全憑要謹愼，絲毫念起喪天眞。待他一點自歸伏，身中化作¶
四時春。一片白雲香一陣，一番雨過一番新。終日綿綿如醉漢，¶
悠悠只等洞中春。遍體陰精都剝盡，化作純陽一塊金。此時氣¶
絕如小死，打成一片是全眞。到此功成纔了當，卻來塵世積功¶
勛。行滿功成天命詔，陽神出現了眞靈。此言休向非人說，不逢¶
達者莫輕論。其中切切通玄理，此眞之外更無眞。收拾行囊牢¶
封固，他日成功可印心。可印心，五十二句要君尋。若有虛言遭¶
天譴，說與非人鞭喪身。¶
<pb:CK-KZ_JY236_08p004a>¶

*** 　　煉鉛歌¶
煉鉛之法何人曉，得此便爲眞仙了。痛嗟老大無覓處，遍游五¶
湖及三島。六十七𡻕入終南，得遇眞人傳至寶。眞鉛生於天地¶
先，何用金石與木草。煉之九九功若成，杳冥之内生金寶。金骨¶
一根動天地，二八調和生美形。美形纔生居土釜，須要念念牢¶
封固。一陽火起要温養，二陽火起有神功。若到三陽開泰卦，騰¶
騰猛火燒虛空。退盡陰符生靈質，靈質纔生天地畢。若還虧損¶
再調和，再居土釜生靈質。五千四百全其數，方盡煉鉛眞妙趣。¶
囑語後來同志者，莫將煉鉛看容易。¶

*** 　　先天炁一歌¶
<pb:CK-KZ_JY236_08p004b>¶
生來本是先炁，天隱在形山人難。遇分明說破君須記，一弦春¶
水包形勢。下口將來入口吞，十二雷門都驚懼。醉兮醉兮復醉¶
兮，丹田春透紅如玉。蟠桃漫飲瓮頭香，巽風鼓動元和氣。陰魔¶
戰退一腔春，神號鬼哭翻天地。功完行滿足三千，乘鸞跨鶴飛¶
仙去。¶

*** 　　鉛火歌¶
大藥之生有時節，亥末子初正半夜。(作入聲)精神相媾合光華，恍¶
恍惚惚生明月。媾罷流下噴泡然，一陽來復休輕泄。急須閉住¶
太玄關，火逼藥過尾閭穴。採時用目守泥丸，垂下左上且凝歇。¶
謂之瞻理腦升玄，右邊放下復起折。六六數畢藥生乾，陽極陰¶
<pb:CK-KZ_JY236_08p005a>¶
生往右遷。須開關門以退火，目光下矚守坤田。右上左下才凝¶
住，二八數了一周天。此是天然眞火候，自然升降自抽添。也無¶
弦望與晦朔，也無沐浴共長篇。異名掃除譬喻掃，只斯兩句是¶
眞詮。(左右二字作前後看勿誤三丰自記)¶

*** 　　了道歌¶
(開口󰚇緊指點詩亦疑煉)神不外游精不洩，氣不耗散靈芽植。五行四象入中宫，何慮金¶
丹不自結。内有眞神外有應，滿目空花降白雪。一陽來復亥子¶
交，當中現出團圞月。急忙下手用功夫，金逢望遠不堪摘。呼吸¶
運起玄關火，靑天劈破鴻䝉裂。黃河逆轉上崑崙，九竅三關都¶
透闢。化爲瓊漿吞入腹，啞子吃蜜難分說。到此功程要謹愼，採¶
<pb:CK-KZ_JY236_08p005b>¶
取沐浴按時節。二品陰陽物類同，兩般内外火符別。靈藥得來¶
片晌時，温養還須十箇月。老成更要過三年，三三如九面丹壁。¶
丹成長嘯出山去，隱顯立功著化跡。上帝聞名下紫書，詔我朝¶
天飛空碧。後人依此用勤修，便是三淸會上客。¶

*** 　　打坐歌¶
初打坐，學參禪，這個消息在玄關。祕祕綿綿調呼吸，一陰一陽¶
鼎内煎。性要悟，命要傳，休將火候當等閒。閉目觀心守本命，淸¶
淨無爲是根源。百日内，見應騐，坎中一點往上翻。黃婆其間爲¶
媒妁，嬰兒姹女兩團圓。美不盡，對誰言，渾身上下氣沖天。這箇¶
消息誰知道，啞子做夢不能言。急下手，採先天，靈藥一點透三¶
<pb:CK-KZ_JY236_08p006a>¶
關。丹田直上泥丸頂，降下重樓入中元。水火旣濟眞鉛汞，若非¶
戊己不成丹。心要死，命要堅，神光照耀遍三千。無影樹下金鷄¶
呌，半夜三更現紅蓮。冬至一陽來復始，霹𩆝一聲震動天。龍又¶
呌，虎又歡，仙樂齊鳴非等閒。恍恍惚惚存有無，無窮造化在其¶
間。玄中妙，妙中玄，河車搬運過三關。天地交泰萬物生，日飲甘¶
露似蜜甜。仙是佛，佛是仙，一性圓明不二般。三教原來是一家，¶
飢則喫飯，困則眠，假燒香，拜參禪，豈知大道在目前。昏迷喫齋¶
錯過了，一失人身萬劫難。愚迷妄想西天路，瞎漢夜走入深山。¶
元機妙，非等閒，漏洩天機罪如山。四正理，着意參，打破玄關妙¶
通玄。子午卯酉不斷夜，早拜明師結成丹。有人識得眞鉛汞，便¶
<pb:CK-KZ_JY236_08p006b>¶
是長生不老仙。行一日一日堅，莫把修行眼下觀。三年九載功¶
成就，煉成一粒紫金丹。要知此歌何人淸作，虛道人三丰仙。¶

*** 　　道要祕訣歌¶
道要歌，道要歌，不知道要必遭魔。看玄關，調眞息，知斯二要修¶
行畢。以元神，入氣海，神氣交融默默時，便得一玄眞主宰。將元¶
氣，入黃庭，氣神和合昏昏際，又得一玄最圓明。一玄妙，一玄竅，¶
有欲觀竅無觀妙。兩者玄玄是要機，異名同出誰知道。看玄關，¶
無他訣，先從竅内調眞息。神恬氣靜極自然，妙自無生現太極。¶
古仙翁，多半語，恐洩眞機不妄舉。或言有定在中央，或言無定¶
自領取。到而今，我盡言，此在有定無定間。有定曰竅無曰妙，老¶
<pb:CK-KZ_JY236_08p007a>¶
君所說玄又玄。指分明，度有情，留與吾門作賞音、遇而不修爲¶
下鬼，爲聖爲凡隨乎人。初下手，最難行，離了㪚亂又昏沉。大丈¶
夫，有眞學，必將神氣分淸濁。先天神兮最清明，後天神兮乃濁¶
物。掃除濁物守清明，閉塞三寶居靈谷。這靈谷，卽竅兒，竅中調¶
息要深思。一息去，一息來，息息相依時相偎。幽幽細細無人覺，¶
神氣團沖九竅開。照此行。持得竅妙，昏沉散亂從何來？¶

*** 　　大道歌¶
君今洗耳聽吾言，道有先天與後天。後天渣質爲無用，先天一¶
點號眞鉛。昧眞鉛，迷本性，此是修行第一病。玉清殿上少人行，¶
吾今指破神仙鏡。命要傳，性要悟，入聖超凡由汝做。靜功悟性¶
<pb:CK-KZ_JY236_08p007b>¶
動取藥，内有龜蛇顚倒縮。一陽發動便行功，斡轉天關須猛烈。¶
陰生在午陽坎中，卯酉行持要從容。斗柄撥輪來紫府，笑迎仙¶
子客黃公。黃婆宫中會姹女，姹女嬰兒自相配。要築基，須煉已，¶
己純熟，明採取。䝉師指我一段功，先將九竅關門通。九竅原在¶
尾閭穴，先從腳底湧泉衝。湧泉衝起漸至膝，膝下功夫須着力。¶
釋氏卽此號蘆芽，又如蟲行又如刺。過膝徐徐至尾閭，有如硬¶
物來相抵。方行最上一切功，三段功夫有口訣。從此三關一撞¶
開，泥丸頂上轉將來。金鎻關穿下鵲橋，重樓十二眞奇哉。重樓¶
卽名絳宫室，絳宫黃庭有端的。黃庭一室須要精，精在中間一¶
點靈。切莫糊塗爲隱祕，黃庭便是眞玄關。不識玄關端的處，眞¶
<pb:CK-KZ_JY236_08p008a>¶
鉛採來何處安？君不見，悟眞詩，須憑玄牝立根基。眞精旣返黃¶
金室，一顆明珠永不離。又不見，參同書，狀似蓬壺比不誣。下閉¶
稱無上閉有，兩孔穴法氣相須。從今講道談玄理，除此爲之都¶
是虛。關已開，功已積，制劍要明眞消息。鏌鎁尙且鐵爲之，何況¶
我劍本來直。天爲爐，地爲冶，金水相停切莫野。子午行功要鑄¶
成，能剛能柔能取舍。劍已全，採眞鉛，採取鴻濛未判先。若還採¶
得後天氣，只是將他命𨚫延。二七時，有眞機，神州赤縣當求之。¶
法財兩用若求得，就好切思細詳别。粉紅雲，野雞色，唇若塗硃¶
膚似雪。聰明智慧性温良，神光漆珠髮純黑。氣淸視正步行端，¶
方用中間算年月。五千四百生黃道，杳杳冥冥生恍惚。依時採¶
<pb:CK-KZ_JY236_08p008b>¶
取定浮沉，不可毫釐令過越。此際須明三日弦，妙在西方庚辛¶
白。慧劍靈，内心誠，敲竹相通始鼓琴。天梯宜用不可缺，密密深¶
機那箇能！海底巨鰲休亂釣，恐驚去了不回程。爐莫損，候要别，¶
採過後天延𡻕月。一箇時辰分六候，只於二候金丹就。尙餘四¶
候有神功，妙在心傳難洩漏。眞鉛來，發神火，西到東來先覓我。¶
運我眞汞一點紅，相迎相迓成一顆。過三關，升泥丸，下得重樓¶
入廣寒。又不癡，又不慧，又不醒兮又不醉。若非遍體使精神，怎¶
得夫妻成匹配。丹旣定，心喜幸，屯蒙兩卦朝昏應。也知沐浴在¶
其中，卯酉之時不宜進。守城垣，罷戰功，增得靈砂滿鼎紅。如斯¶
十月功夫足，器皿丹房一撒空。入深山，抱元一，萬事俱空不費¶
<pb:CK-KZ_JY236_08p009a>¶
力。寒暑飢勞不可侵，巍巍九載面牆壁。朝來北海暮瀛洲，忽然¶
功行齊完日。水府三官算夀年，一封丹書下瑤天，青鸞白鶴舞¶
翩翩，直至通明封拜罷，永作長生不老仙。¶

*** 　　眞槖籥歌¶
休言大道無爲作，底事房中弄槖籥。欲時不動片時閒，紫氣紅¶
光亂灼灼。青龍喜，白虎惡，青龍纏定烏龜殻。兩條正氣透天宫，¶
決然上有三淸閣。閣内分明有玉池，中有長生不死藥。依時下¶
手採將來，服了蓬萊受快樂。¶

*** 　　玄關一竅歌¶
玄關一竅通眞訣，乾坤闢破蓬壺闊。黃庭有箇元翁客，抱琴待¶
<pb:CK-KZ_JY236_08p009b>¶
守天邊月。二水淸兮三水濁，金花開，兌頭缺。峩眉山上紫霞飛，¶
霞飛化了紅爐雪。龍吟逼，虎嘯迫，靈龜吸盡金烏血。騎龍挂劍¶
醉歸家，運轉三關朝北闕。¶

*** 　　煉鉛歌¶
太上道，復重宣，抉破先天與後天。只論鉛生於癸後，不言陽產¶
於癸先。拴意馬，鎻心猿，無雜念，意須專。斷卻貪嗔三毒滅，剿除¶
愛慾五賊濳。華池水，上谷，泉古人用此潤三田。若知返本延年¶
藥，須是還丹續命鉛。出北海，走西川，施匠手，種金蓮。生擒虎髓¶
爐中煉，活捉龜精鼎内煎。先天氣，太素烟，醍醐一灌駐容顏。得¶
了任他寒暑變，服之跳出生死關。尋首經，覓初弦，吾今指出妙¶
<pb:CK-KZ_JY236_08p010a>¶
中元。水火旣濟交一遍，陰陽會合數三千。到彼岸，不須船，滅慮¶
除情絕妄緣。靜靜清清看命寶，昏昏默默守胎仙。受辛苦，二三¶
年，陽神出現聖功圓。養火無虞全造化，長生不老夀同天。¶

*** 　　金丹歌¶
金丹一粒重一觔，世人知得永長生。築基掃盡塵間事，煉已只¶
是養元神。黃庭土釜先天汞，萬慮皆空絕世情。離了已身不是¶
道，執着已身也是空。我今洩漏天機理，說與學道諸英雄。目前¶
現有長生路，千萬凡夫迷本宗。掃盡靈臺無一念，身閒淸靜運¶
玄功。呼吸虛無神守舍，百脈歸源如水清。身中自有眞鉛現，一¶
顆紅光似月明，玄關往來無定位，陰陽升降有時辰。年中取月¶
<pb:CK-KZ_JY236_08p010b>¶
月取日，中秋現出月光輪。三旬只在家裏坐，時刻不離紫微星。¶
南面對觀北斗柄，正是日午打三更。西北安爐煉靈藥，東南立¶
鼎法神功，鼎爐相對眞做手。慧劍挂在水晶宫，黃婆勾引爲媒¶
聘。靈龜入爐深更深，醍醐灌頂眞槖籥。採取先天一氣眞，一息¶
一紐天谷穴。河車搬運上崑崙，過了鵲橋入華池。降下重樓十¶
二層，尾閭夾脊三關過。金公歸舍入黃庭，鉛來投汞猫捕鼠。汞¶
去投鉛兎見鷹，九轉神丹入金鼎。十月胎完造化成，寒暑不知¶
眞造化，體變純陽是眞金。塵中積行三千滿，白日飛昇朝玉京。¶

*** 　　金液還丹破迷歌¶
還丹訣，還丹訣，吾今仔細與君說。旁門小術路三千，除此金丹¶
<pb:CK-KZ_JY236_08p011a>¶
都是僻。萬般渣質皆非小，眞陰眞陽正栽接。陰陽交，鉛汞接，嬰¶
兒姹女空中烈。龍虎上下轉升騰，海底靈龜弄星月。長黃芽，飛¶
白雪，水中金露先天訣。眞黃婆，眞槖籥，金丹就是長生藥。先築¶
基，後進藥，百日工夫牢抱着。若追二氣歸黃道，三家相見仙胎¶
結。性要煉，命要接，休在人間虛𡻕月。若將鉛汞歸眞土，𣸸汞抽¶
鉛永不滅。烏八兩，兔半觔，二物同入戊已村。兩頭武，中間文，四¶
象擒來一處烹。十月功勤火候足，純陽煉就夀無窮。換鼎移胎¶
三五載，九年面壁出陽神。玄是祖，牝是宗，先天先地萬般根。點¶
開透地通天眼，斡轉天關斗逆行。竅要開，氣自通，雷轉斗柄聲¶
正轟。海底雲汲龍翻浪，泥丸風生虎嘯聲。若會陰陽顚倒法，乾¶
<pb:CK-KZ_JY236_08p011b>¶
坤造化立時成。講《悟眞》，說《參同》，此理原來是一宗。此藥雖從房¶
中得，金丹大液事不同。饒服炁，空煉精，閉尾閭，望飛昇，不得金¶
丹總不成。鳥獸類，知全形，龜納鼻息能調氣，鹿運尾閭亦煉精。¶
又有鶴胎常穩抱，夜伴雲松靜養神。畜生到有千年夀，爲人反¶
不悟長生。遍世人，貪利名，不怕𨶒羅鬼簿情。人有生滅畜有死，¶
三寸氣斷鬼爲隣。先天藥，後天藥，此是陰陽眞妙物。先天藥，能¶
超脫，後天藥，延命殻。世人若會栽接機，長生不死還大覺。性要¶
修，命要全，採得先天種泥丸。童兒修，精氣全，靜裏一炁可升天。¶
只有無爲身不破，纔是修眞大羅仙。幼年間，喪元陽，半路出家¶
性顚狂。乾爻走入坤爻裏，變成離卦内虛張。取將坎位中心實，¶
<pb:CK-KZ_JY236_08p012a>¶
返本還原復作陽。眞水火，配陰陽，世人莫要亂思量。饒你無爲¶
空打坐，不免亡身葬北邙。習靜功，守中黃，到老差殊枉一場。縱¶
然明了眞如性，陰魄投胎入鬼鄉。延命藥，返魂漿，金丹就是藥¶
中王。若將一粒吞歸腹，返老還童夀命長。又休妻，又絕糧，持齋¶
說法往西方。任你旁門千萬法，除斯同類總成狂。我把天機都¶
洩漏，還丹端的是仙方。累代神仙從此得，脫離塵世上天堂。我¶
勸後來學道者，休聽邪師說短長。若得口訣金丹藥，延年住世¶
夀無疆。以此修出長生路，報答師恩謝上蒼。著斯訣，作慈航，行¶
滿功圓感玉皇。破迷金液誰人作？萬古流傳元化張。¶

*** 　　龍虎還丹指迷歌¶
<pb:CK-KZ_JY236_08p012b>¶
饒君到處問仙梯，一陽初動始稱奇。水淹崑崙翻碧海，虎嘯岩¶
頭是祖基。直指逍遙㨗徑處，一輪明月照須彌。水中虎，火中龍，¶
八卦五行顯耀中。捉得龍兮生紫霧，伏了虎兮金花露。二象何¶
緣立道根，只因久假曹溪路。男配女，陰配陽，交媾分明戰一場。¶
戊己土，作黃房，神氣淸兮是藥王。煉得紫金丹粒就，跨鶴乘鸞¶
朝玉皇。¶

*** 　　又¶
虎藏碧海伴兒眠，龍自扶桑曰裏旋。待等一陽春意動，虎放金¶
光龍吐涎。腰懸寶劍收龍霧，虎見龍歸自共潛。二物相隨歸戊¶
已，一爐眞火慢烹煎。子至午，火候嚴，卯酉加臨莫放閒。吞祖氣，¶
<pb:CK-KZ_JY236_08p013a>¶
㗖瓊漿，色内眞空那箇詳。煉之只在生身處，十殿冥王共此方。¶
速頓悟，莫癡貪，休道老人說異端。饒爾翻談三藏法，不悟無生¶
也是閑。打破這個鐵饅頭，自在逍遙億萬年。¶

*** 　　註九皇丹經三月生魂金丹三還一返歌¶
一月一月，都是少蓮花裏眞精血。不須安爐立鼎，只用無爲抽¶
徹也。不候兩弦氣到，候只候印堂星闕。也不候八兩半斤爲活¶
子，候只候五千四百正當月。不用神交與體隔，只用上呼下吸¶
兩○說。一來渾身煖，二來顖門徹，三來天目開，便見大千世界。¶
此等效騐處方，是生胞生胎生魂的的來。分咐修仙子，須向雲¶
中跨鶴，切莫沙土中埋。¶
<pb:CK-KZ_JY236_08p013b>¶

*** 　　註九皇丹經四月生魄金丹四還二返歌¶
老祖名爲降魔護道祖，貫通七魄制於酉。酉内有眞金，金能保¶
長生。帝眞魄命元，從此妙元元。洞房花燭夜，對境忘情耶。嗒哩¶
㖿，嚤哩㖿，金吒木吒咜喃㖿，唵，似我也，似我也，南無般若波羅¶
密耶。¶

*** 　　註九皇丹經七月開心七竅金丹七還五返歌¶
道君坐太微，降生大天尊。垂此眞法語，引人上玉清。一箇󰕁字¶
訣，七箇月象形。左二右三名爲五，太極渾然有五靈。五靈方得¶
七竅開，須把天目運此來。呌人修眞的的是，穿破機關上瓊臺。¶

*** 　　註九皇丹經十月形神堅固金丹十還歌¶
<pb:CK-KZ_JY236_08p014a>¶
弄玉仙姑吹玉簫，聲聲吹入元關竅。此竅名爲天地根，先天足¶
來百景自生神。八景生了二十四諸天，九竅自通靈。聖胎原借¶
眞一炁，王母瑤池汎金液。蓮花心，心心含著黃芽生。香在裏，錦¶
乾坤。奪得眞香妙氤氲，保我劫，劫常存。自從純陽道祖一洩此，¶
萬世賢良細用心。蓬萊島，當留名，瀛洲會，須效許眞君，白日間，¶
拔宅飛昇。三丰今日苦叮嚀，但願人人俱有夀陽合元根。¶

*** 　　固漏歌¶
說玄妙，講玄妙，運精神，轉九竅，三關八門都撞到。閉黃房，修丹¶
竈，休將六賊來喧鬧。主人翁，哈哈笑，守住黃庭單檄要。嬰兒來，¶
姹女呌，兩家一處成玄妙。結金丹，懷中抱，渾身一片霞光照。坐¶
<pb:CK-KZ_JY236_08p014b>¶
丹田，清虛號，紫氣紅光常晃耀。上至須彌泥丸宮，下至湧泉徹¶
幽奥。七寶池内將寶盜，雜精雜氣都不要。瓊枝玉蕊金花新，珊¶
瑚瑪瑙車璖造。固漏身，固漏竅，不鐺鐺，固漏鏊。十二重樓都開¶
導，七經八脈合三焦，百骸四體皆徵效。大腸周，小腸爍，上下鵲¶
橋平穩趠。趙州橋上去飲茶，甘河裏邊聽人呌。大運通，小運到，¶
三家相見同歡樂。我把一身固漏堅，萬載千秋無老少。¶
固漏形軀煉太陽，精炁神全守中黃。鉛汞熬煎成至寶，金丹一¶
粒放毫光。嬰兒顯象長相守，與天同夀免無常。有人學得固漏¶
歌，便是長生不老方。¶

*** 　　了道歌¶
<pb:CK-KZ_JY236_08p015a>¶
混世虫，混世界，終日混，無甯奈。眞孔竅，人不解，尋得着，眞自在。¶
莫人喜，莫人愛，無人嫌，無人怪。不叅禪，不禮拜，不打坐，懶受戒。¶
走天涯，看世界。遇酒喫幾杯，遇肉啖幾塊，化碗飯，塞皮袋，尋塊¶
布，遮四大。房屋破，自家葢，主人公，要安泰。不登名利場，不管成¶
和敗，不欠國家糧，不少兒女債。他來尋我，我無𦊱礙。朝遊五湖¶
邊，暮宿青山内，頑石當枕頭，青天作被葢。虎豹不能侵，妖魔不¶
敢害，不覺睡到日頭紅，無恐無驚無怖駭。從今打破是非門，翻¶
身跳出紅塵外。拍手打掌笑呵呵，自在自在眞自在。¶

*** 　　迴文詩¶
橋邊院對柳塘灣，夜月明時半戶關。遙駕鶴來歸洞晚，靜彈琴¶
<pb:CK-KZ_JY236_08p015b>¶
坐伴雲閒。燒丹覓火無空竈，採藥尋仙有好山。瓢挂樹高人隱¶
久，囂塵絕水響潺潺。¶

*** 　金丹詩三十六首¶

**** 　　養道皈眞¶
落魄江湖數十秋，逢師咬破鐵饅頭。十分佳味誰調蜜，半夜殘¶
燈可着油。信道形神堪入妙，方知性命要全修。目俛會得些兒¶
後，忘卻人間萬斛愁。¶

**** 　　離塵歸隱¶
一片閒心絕世塵，寰中寂靜養精神。素琴彈落天邊月，玄酒傾¶
殘甕底春。五氣朝元隨日長，三花聚頂逐時新。煉成大藥超凡¶
<pb:CK-KZ_JY236_08p016a>¶
去，仔細題詩警後人。¶

**** 　　掃境修心¶
紛紛内外景如麻，有地馳驅事可誇。撒手不迷眞㨗徑，回頭返¶
照卽吾家。六根清淨無些障，五藴虛空絕點瑕。了了忘忘方寸¶
寂，一輪明月照南華。¶

**** 　　力敵睡魔¶
氣昏嗜臥害非輕，纔到初更困倦生。必有事焉常恐恐，只教心¶
要强惺惺。縱當意思形如醉，打起精神坐到明。着此一鞭須猛¶
省，做何事業不能成。¶

**** 　　一求玄關¶
<pb:CK-KZ_JY236_08p016b>¶
一孔玄關要路頭，非心非腎最深幽。膀胱谷道空勞索，脾胃泥¶
丸莫漫搜。神氣根基常恍惚，虛無窟裏細探求。原來只是靈明¶
處，養就還丹跨鶴游。¶

**** 　　再求玄關¶
傀儡當場會點頭，應知總是線來抽。抽他雖是依人力，使我人¶
抽又孰謀。原賴主公常月白，期教到處好風流。煉丹若要尋冬¶
至，須向靈臺靜裏求。¶

**** 　　總論玄關¶
身卽乾坤勿外求，虛靈一竅最深幽。二三自許同爲侣，一四何¶
妨與共儔。五土建中司發育，巽風起處定剛柔。自從識得還元¶
<pb:CK-KZ_JY236_08p017a>¶
妙，六六宫中春復秋。¶

**** 　　鎔鑄神劍¶
師傳鑄作青蛇法，坤鼎乾爐煅煉成。非鐵非金生殺氣，無形無¶
影自通靈。掣來匣外乾坤窄，收入胸中芥子生。萬兩黃金無覓¶
處，隱然身畔斬妖精。¶

**** 　　後天築基¶
氣敗血衰宜補接，明師親授口中訣。華池玉液逐時吞，桃塢瓊¶
漿隨日吸。絕慮忘思赤子心，歸根復命仙人業。丹田温暖返童¶
顏，笑煞頑空頭似雪。¶

**** 　　後天煉已¶
<pb:CK-KZ_JY236_08p017b>¶
煉已功夫誰得知，精靈常與我相隨。一塵不染心俱靜，萬慮皆¶
忘性若癡。邪賊無由侵内境，學人終日侍嚴師。飢來解飲長生¶
酒，每日醺醺醉似泥。¶

**** 　　煉已得藥¶
煉已功夫繼築基，心頭萬慮已忘之。一輪月色相爲伴，五夜雷¶
聲獨自知。雪向靜中飛白點，芽從虛處長黃枝。奪他陽氣歸來¶
孕，產箇千年跨鶴兒。¶

**** 　　煉已下手¶
體隔神交理甚詳，分明下手兩相當。安爐立鼎尋眞種，對境忘¶
情認本鄉。挐住龍頭收紫霧，鑿開虎尾露金光。眞鉛一點吞歸¶
<pb:CK-KZ_JY236_08p018a>¶
腹，萬物生輝夀命長。¶

**** 　　先天鼎器¶
一從識破鴻濛竅，認得乾坤造化爐。不用神功調水火，自然靈¶
氣透肌膚。朝朝黃鶴藏金鼎，夜夜銀蟾灌玉壺。要識金丹端的¶
事，未生身處下功夫。¶

**** 　　先天眞鉛¶
舉世人多好入玄，入玄不識這先天。五千日内生黃道，三十時¶
辰認黑鉛。不在乾坤分判後，只於父母未生前。此般至寶家家¶
有，自是愚人識見偏。¶

**** 　　先天大藥¶
<pb:CK-KZ_JY236_08p018b>¶
信道金丹理最精，先天一點少人明。不拘貧富家家有，無論賢¶
愚種種生。吞向腹中方有孕，將來掌上卻無形。世人問我難回¶
答，遙指天邊月出庚。¶

**** 　　擒捉先天¶
笑睹神州有妙玄，耳邊切切細相傳。鑿開混沌尋金汞，劈破鴻¶
濛捉水鉛。黍米一珠含北海，蟾光萬道照西川。若人採得吞歸¶
腹，何慮凡夫不作仙？¶

**** 　　凝聚先天¶
識得金丹正好爲，元微只向此中奇。牝門一粒眞鉛動，玄戶三¶
家造化基。凝結丹田生玉葉，送還土釜長瓊芝。世人欲達先天¶
<pb:CK-KZ_JY236_08p019a>¶
理，須認紅花頂黑龜。¶

**** 　　認藥採取¶
日紅海底山頭月，靈山會上尋茄色。花開鳥唱一天春，顚倒龍¶
涎配虎血。神光射入玉壺田，密數坤申子午訣。刀圭百日大丹¶
成，丹成永做蓬萊客。¶

**** 　　直指眞鉛¶
眞鉛本是月中華，西北相生共一家。雌裏懷雄成至寶，黑中取¶
白見靈芽。金多水少方爲貴，陰盛陽衰未足跨。更識其間包戊¶
土，時時爐火起丹砂。¶

**** 　　直指眞汞¶
<pb:CK-KZ_JY236_08p019b>¶
眞汞原來日裏精，東三南二自相生。木中藏火非閒說，雄裏懷¶
雌是寶珍。莫使一毫陰濁染，須教全體太陽明。其間巳土培元¶
氣，煉得靈芽漸長成。¶

**** 　　鉛汞相投¶
眞鉛眞汞兩相投，似漆如膠意未休。以汞投鉛如浴日，將鉛制¶
汞若添油。鉛調汞性常依傍，汞愛鉛情樂泳游。内外五行攢簇¶
定，結成赤白大丹頭。¶

**** 　　顚倒妙用¶
尋眞訪道有何難？只要人心識倒顚。休向山林尋至藥，必須城¶
市覓眞鉛。青龍鎻住離交坎，白虎牽回兌入乾。此術效他行將¶
<pb:CK-KZ_JY236_08p020a>¶
去，自然有路上青天。¶

**** 　　和合丹頭¶
旣生黃道始生荄，必有眞陽應候回。三昧火從離位發，一聲雷¶
自震宫來。氣神和合養靈質，心命相依結聖胎。透得裏頭消息¶
子，三關九竅一時開。¶

**** 　　三家相見¶
央請黃婆善作媒，無中生有荷栽培。卻因姹女當時待，勾引郎¶
君自外來。兩竅相通無隔礙，中宫聚會不分開。翕然好合春無¶
限，產箇嬰兒號聖胎。¶

**** 　　九轉大還¶
<pb:CK-KZ_JY236_08p020b>¶
九轉還丹下手功，要知山下出泉蒙。安爐妙用憑坤土，運火功¶
夫藉巽風。兌虎震龍纔混合，坎男離女更和同。自從四象歸中¶
後，造化機緘在我躬。¶

**** 　　火候細微¶
年月日時攢一刻，一刻不刻陰陽别。抽添符候兎雞臨，升降功¶
夫龍虎烈。慮險防危罷火功，稱銖分兩同爻策。自然數足合周¶
天，日日如斯行十月。¶

**** 　　脫胎神化¶
丹成我命不由天，陵谷隨他有變遷。榮辱無干隨處樂，利名不¶
挂遂時顚。但知壺内乾坤景，誰記人間甲子年！欲問歸蹤何處¶
<pb:CK-KZ_JY236_08p021a>¶
是？醉中遙指白雲邊。¶

**** 　　面壁九年¶
九年面壁養神體，默默昏昏如煉已。無束無拘得自由，隨緣隨¶
分能知止。心同日月大輝光，我與乾坤爲表裏。打破虛空不等¶
閒，收拾六合一黍米。¶

**** 　　換鼎分胎¶
重安爐鼎立坤乾，巧手移丹入上田。道德崇高神益邁，虛空粉¶
碎法無邊。從今易舍還成質，以後分胎又入玄。兒養孫兮孫養¶
子，老翁老母一齊仙。¶

**** 　　轉制通靈¶
<pb:CK-KZ_JY236_08p021b>¶
養得玄孫漸長成，强宗勝祖善謀營。昨宵燈下逢佳偶，今日堂¶
前產俊英。箇箇孩兒森玉樹，飄飄仙嗣簇金莖。一班勝似連城¶
璧，無稅良田只自耕。¶

**** 　　九轉靈變¶
九轉丹砂𡻕月深，養成舍利鬼神欽。一爐白雪渾如玉，滿鼎黃¶
芽勝似金。曾見鸞飛和鳳舞，但看虎嘯與龍吟。五金八石皆成¶
寶，還煉天元拔宅昇。¶

**** 　　修煉天元¶
天元丹品問誰知？有自無生世所稀。天地爲爐眞造化，陰陽作¶
藥自玄微。雞餐變鶴青雲去，犬食成龍白晝飛。到此方稱高妙¶
<pb:CK-KZ_JY236_08p022a>¶
極，許君擕手一同歸。¶

**** 　　瀟洒優游¶
道人久已泯耳目，瀟洒自如脫拘束。朝從扶桑日頭起，暮去崑¶
崙雲腳宿。青牛過關知幾年，此道分明在眼前。昨夜瑤琴三疊¶
後，一天風冷月娟娟。¶

**** 　　了道度人¶
鐵笛雙吹破曉烟，相逢又隔幾多年。曾將物外無爲事，付在毫¶
端不盡傳。白髮數莖君已老，青雲幾度我當先。世間窮究只如¶
此，何若同遊歸洞天。¶

**** 　　總咏内事¶
<pb:CK-KZ_JY236_08p022b>¶
淸淨身心修内藥，栽培氣血返童姿。借他鉛鼎尋眞種，點我凡¶
軀入聖基。十月懷胎加漫火，九年面壁養靈兒。嫦娥最愛兒年¶
少，夜夜笙歌宴玉池。¶

**** 　　總咏外事¶
眞鉛眞汞結夫妻，兩意交歡產箇兒。幼子成人離祖業，玄孫主¶
事建新基。恢宏家道成三業，大展門庭第九枝。滿室堆金何足¶
羨，但看拔宅住瑤池。¶

**** 　　詠先天鼎¶
二七誰家女，眉端彩色光。人皆貪愛慾，我看是親娘。一點靈丹¶
透，渾身粉汗香。霎時乾我汞，換骨作純陽。¶
<pb:CK-KZ_JY236_08p023a>¶

*** 　　金丹詩二十四首¶
　　　此二十四首《金丹詩》，以象二十四氣也。瀘州廖復盛刊¶
　　　刻訛誤，勦襲沽名，嘗輯古仙詩歌爲一部，名曰《醒道雅¶
　　　言》，而於羣眞姓字，大半不書，欲使未見者詫爲已作，正¶
　　　丰翁所謂『鬼計慳貪竊道玄』者也。今照汪仙眞本改正，¶
　　　以復舊觀庶使好道者，不致迷誤耳。¶

採取先天煉後天，循環二炁共根源。欲知有象原無象，須識初¶
弦與下弦。杳杳乾坤將判處，冥冥父母未生前。服之混沌猶如¶
夢，變化嬰兒夀萬年。¶

月本無光借日光，每從晦朔定陰陽。蟾烏交媾合眞質，牛女相¶
<pb:CK-KZ_JY236_08p023b>¶
期入杳茫。自是魂靈應魄聖，從他地久與天長。學人解得玄中¶
妙，紫府高懸姓字香。¶

七日陽來下鵲橋，上橋夫婦任逍遙。逆回海水流天谷，倒轉風¶
帆運斗杓。手握乾坤分造化，時憑年月步周遭。神仙手段常如¶
此，那與庸夫鬬舌苗。¶

槖籥吹噓藉巽風，搬來坤火自鴻濛。徐徐攝上崑崙頂，漸漸吞¶
回土釜宫。鉛汞相投成至寶，精神凝合變嬰童。將來跳出乾坤¶
外，不屬璇璣造化中。¶

安爐立鼎煉金丹，水怕乾兮火怕寒。旣未煅時常守護，屯蒙行¶
處要勤看。抽鉛添汞須加緊，慮險防危莫放寬。毫髮差殊功不¶
<pb:CK-KZ_JY236_08p024a>¶
就，半途而廢復行難。¶

龍升虎降轉河車，赤火擒來制白砂。二氣凝胎鉛自減，三花聚¶
頂汞還加。開爐漫攪成鍾乳，起鼎應知是馬牙。兩物齊挐休縱¶
放，放之失卻美金花。¶

採回坤地水金多，種在乾家入愛河。陽火陰符依進退，鉛龍汞¶
虎自調和。漿收東位成甘露，酒飲西方醉綺羅。但要至誠勤愛¶
護，胎圓十月化青娥。¶

奪得乾坤一點精，陰陽交媾自然成。夫妻會合攢三姓，戊已己¶
加簇五行。朔望屯䝉雞兔躍，晦弦旣未虎龍爭。地天收在玄關¶
内，運轉河車霹𩆝聲。¶
<pb:CK-KZ_JY236_08p024b>¶

身中水火卽陰陽，二氣相孚化紫光。日日醍醐延命酒，時時吞¶
咽返魂漿。玄機不許庸人識，大藥須令志士嘗。九轉功完還太¶
始，坤柔煉盡變乾剛。¶

火性炎炎水性流，河車搬運自然周。崑崙片玉原無價，滄海明¶
珠竟暗投。三昧初從離下發，一符始自坎中浮。自家消息誰能¶
會，莫向人前插話頭。¶

修仙須要修天仙，金液神丹仔細看。𣷹在離宫抽在坎，寄於兌¶
位種於乾。死生了當非神氣，性命功夫在汞鉛。世上紛紛談道¶
者，幾人於此達眞詮。¶

煉已己眞固不難，先擒兔髓配烏肝。牽龍就虎歸根竅，制汞投¶
<pb:CK-KZ_JY236_08p025a>¶
鉛復命關。金氣往來通夾脊，河車搬運上泥丸。夫妻共入黃婆¶
舍，火候調停自結丹。¶

闔闢乾坤槖籥形，屯䝉呼吸坎離精。鼎和四象眞鉛降，爐備三¶
才妙汞生。一有兩無同變化，兩無一有共相成。時人要識玄中¶
妙，配青合娥仔細論。¶

中宫戊己自知音，二物媒來共一心。姹女用吹無孔笛，金公爲¶
抱沒弦琴。深深密密誰能測，杳杳冥冥孰解尋。指日還丹成就¶
後，總教大地盡黃金。¶

温温鉛鼎透簾幃，認定人身活子時。虎嘯一聲忙採取，龍吟初¶
勅急施爲。守城野戰天翻地，入室防危坎復離。奪得團團龜鳳¶
<pb:CK-KZ_JY236_08p025b>¶
髓，請君服食赴瑤池。¶

入室虛心煉大丹，神功妙用不爲難。能窺天巧參元氣，解飲刀¶
圭奪紫丸。朔望符來三姓合，晦弦火退五行攢。羿𡚱縱會奔蟾¶
窟，爭似青娥駕彩鸞。¶

木中砂汞水中金，漫向離宫坎位尋。只就乾坤分主客，還依龍¶
虎定浮沉。故能金木成三姓，遂使夫妻共一心。庭院歸來相聚¶
會，黃婆媒妁是知音。¶

眞爐眞鼎發眞機，採藥須憑亥盡時。鉛母氤氲光欲動，金胎跳¶
躍火臨期。休忘氣候調眞息，但守虛無運坎離。臨陣莫教輕縱¶
敵，兢兢業業更防危。¶
<pb:CK-KZ_JY236_08p026a>¶

十月功完造化堅，若加火候必傷丹。仙房氣血渾忘卻，寶鼎金¶
爐不用看。面壁九年形脫殻，身超三界體生翰。祇緣黍米吞歸¶
腹，行滿功成跨鳳鸞。¶

上吞下㗖兩弦弦，逐節隄防入玉田。往往來來賓返主，夫夫婦¶
婦倒和顚。結丹已喜嬰兒兆，出殻皆憑聖母全。遠近遨遊看四¶
正，東西南北任周旋。¶

韜光晦跡隱紅塵，有作誰知妙更眞。伏虎降龍須混俗，超凡入¶
聖乃驚人。深深祕祕修丹道，白白明明顯至神。藥鏡玄機俱泄¶
盡，古今由此達天津。¶

金碧參同及指玄，翠虛性命與忠仙。陰符寶字逾三百，道德靈¶
<pb:CK-KZ_JY236_08p026b>¶
文貫五千。《入藥鏡》中推槖籥，《悟眞篇》内究蹄筌。金丹切近叮嚀¶
語，總論前弦與後弦。¶

火候功夫本自然，能通此妙卽神仙。五行攢簇盜天地，八卦循¶
環作聖賢。造化爐中烹日月，乾坤鼎内產金蓮。有人識得精微¶
理，隨我飛昇朝帝前。¶

䖍誠稽首拜星君，頂禮星辰護本身。二十八宿齊朗耀，三百六¶
度盡分陳。上聖能攢年月日，中宫保合氣精神。照臨應許增遐¶
夀，掩映還同二曜新。¶

*** 　　大丹詩八首書武當道室示諸弟子¶
學道修眞出世塵，遨游雲水樂天眞。身中靈藥非金石，腹内神¶
<pb:CK-KZ_JY236_08p027a>¶
砂豈水銀。採煉功夫依日月，烹煎火候配庚辛。黃婆媒娉三家¶
合，飲酒觀花遍地春。¶

採聚他家一味鉛，捉精煉氣補先天。前弦八兩後弦八，内藥還¶
時外藥還。紫府玄宫垂寶露，黃芽白雪化金蟾。神仙妙用常如¶
此，火裏能栽九節蓮。¶

初關中關與後關，下田中田與上田。層次原來分井并，火功須¶
要法乾乾。室窗透亮三更到，晝夜通紅九鼎全。文武陰陽勤轉¶
煉，闢開萬竅好朝天。¶

身内功夫我自知，天機玄妙有誰窺。初尋龍虎來爭戰，又見龜¶
蛇喜唱隨。天地倒顚觀否泰，火符起止在虛危。南辰北斗映前¶
<pb:CK-KZ_JY236_08p027b>¶
後，日月烏蟾來往飛。¶

修眞大道乾坤祖，採取陰陽造化功。要制天魂生白虎，須擒地¶
魄產青龍。運回至寶歸中舍，變化陽神入上宫。一氣凝成丹一¶
粒，人能吞服貌如童。¶
道法傍門有萬千，不知火候總徒然。先窮妙理將眞悟，後拜明¶
師把訣傳。欲使三家情意合，只憑一點道心堅。朝朝煅煉精神¶
炁，結就眞神上九天。¶

尋眞要識虛無竅，功夫只在意所到。往來順逆煉陰陽，升降坎¶
離在顚倒。恍恍惚惚太極生，杳杳冥冥嬰兒兆。出玄入牝由自¶
然，若忘若存守壇竈。¶
<pb:CK-KZ_JY236_08p028a>¶

知先達後煉金丹，火冷水乾做不全。上德無爲成至聖，下功有¶
作在周天。一陽動處窺天地，二品合時生佛仙。月裏栽花無片¶
晌，蟾光現出照西川。¶

*** 　　瓊花詩¶
瓊枝玉樹屬仙家，未識人間有此花。清致不沾凡雨露，高標長¶
帶古烟霞。厯年旣久何曾老，舉世無雙莫浪誇。幾欲載回天上¶
去，擬從博望借靈槎。¶

*** 　　七絕¶
眞心浩浩無窮極，無限神仙從裏出。世人躭着小形骸，一顆玄¶
珠人不識。¶
<pb:CK-KZ_JY236_08p028b>¶

*** 　　又¶
佛印指出虛而覺，丹陽訣破無中有。捉住元初那點眞，萬古千¶
秋身不朽。¶

*** 　　又¶
沂流一直上蓬萊，散布甘泉潤九垓。從此丹田沾潤澤，黃芽遍¶
地一齊開。¶

*** 　　又¶
年月日時空有着，卦爻觔兩亦支離。若曾會得綿綿意，正是勿¶
忘勿助時。¶

*** 　　又¶
<pb:CK-KZ_JY236_08p029a>¶
大藥無多只一丸，須求同類兩相歡。世人欲問長生訣，先覓陰¶
陽二品丹。¶
¶	
¶	
¶	
¶	
¶	
¶	
¶	
¶	
<pb:CK-KZ_JY236_08p029b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_08p030a>¶
@fw1重刊道藏輯要¶

* 張三丰先生全集¶
　漢嘉長乙山人李西月重編　張道淵子深氏敬書¶
　　　　　　　　　　閬中朱道生晚成子敬刊¶
　　　　　　　　　　　　姪　　瑛春城¶
　　　　　　　　　　　　　朱　瓚素園仝校字¶
　　　　　　　　　　　　男　　璜磻溪¶
** 　玄要篇下¶

*** 　　登高臺(按參同契有瞑目登高臺之句猶言抉破重玄使人心目明亮如登高臺遠近皆見也調名取此)¶
金丹造化妙難言，玄微道理誰分辨。幸遇明師指，抉破水中天。¶
<pb:CK-KZ_JY236_08p030b>¶
先教咱守定玄關盤膝坐，調神理氣除思慮，塞兌垂簾。次教咱¶
鼓動巽風，搬運水火，守固眞精，保定元陽，撥轉天關。又只見，黃¶
河水滔滔逆流，從湧泉灌尾閭，至夾脊，升上泥丸過明堂，入華¶
池，神水漸漲。下重樓，入絳宫，直至丹田這纔是築基煉已，從今¶
後住世延年。　更欲求最上乘飛昇道理，還教咱重安爐，復立¶
(此乃小還丹功夫)鼎，採取先天配後天。遇子午專行火候，逢卯酉沐浴金丹。再教¶
咱先明天地機，次把陰陽辨。有天先有母，無母亦無天，這纔是¶
大道根源。把周天從頭數，將乾坤顚倒安。採後天，殷勤玉煉；奪¶
先天，成聖成仙。　我已曾拜明師，心心相授，口口相傳。築基時¶
先明槖籥，煉已時只用眞鉛。坎中滿離中之物，離中虛取坎還¶
<pb:CK-KZ_JY236_08p031a>¶
塡。逆成仙，龍吞虎髓；順成人；虎奪龍涎。喜的是木龍藏汞，愛的¶
是金虎吐鉛。月之圓存乎口訣，時之子妙在心傳。採先天之功，¶
全憑戊己；奪後天之炁，龍虎初弦。　青龍白虎相爭戰，玉兔金¶
烏一處摶。防只防，身中無慧劍；怕只怕，急水灘頭挽不住船；等¶
只等，黃婆勾引；候只候，少女開蓮。此事難言，五千日内君須算，¶
三十時辰暗裏盤。子前午後分明看，鉛陽未動，癸現於前，眞鉛¶
眞陽隨後。邊藥到臨爐，此時休怠慢，急速下手擒入關，隨後用¶
六百抽添。十月胎圓嬰兒出現，面壁九年獨露眞詮，纔做箇閬¶
苑蓬萊物外仙。¶

　按祖師詞曲，前無所譜，只在發明丹旨耳。然譜皆古人所創，¶
<pb:CK-KZ_JY236_08p031b>¶
　何妨自我作古耶。『登高臺』本《參同》之句，以爲調名，恰與玄音¶
　雅稱。或謂立題固妙，分段太多，不知詞譜中如《哨遍》、《鶯啼序》¶
　之類，亦有三四段者，此分四段，有何不可？不得以令、慢、單、雙¶
　相拘也。¶

*** 　　天仙引(俗作《南宫詞》，原名《天仙引》。按《悟眞》云：『學仙須是學天仙，惟有金丹最的端。』原名取此，望人甚深。後四¶　　　調稍有不同，卽以詞家分體論，此篇作第一體。)¶
因尋地内天，爲覓雲中電，時時降意馬，刻刻鎻心猿，晝夜不眠，¶
煉已功難間，持心志愈堅。閉三寶内守深淵，擒五賊外觀上苑。¶
令彼我如如穩穩，使陰陽倒倒顚顚。退羣魔全憑慧劍。採烏龜¶
始氣，取白虎初弦，將天根直𥪡，把月窟空懸。顯神通，向猛火裏¶
<pb:CK-KZ_JY236_08p032a>¶
栽蓮，施匠手，在弱水裏撑船。　掃蕩的心淸意靜，保養的精盈¶
氣全。不羨他美麗嬌花，只待他甘露醴泉，使無情放下娘生。面¶
攻神州，破赤縣，捉住金精，仔細牽送入丹田。防危慮險除雜念，¶
定息安神絕妄緣，沐浴洗心罷爭戰，聖胎脫然。面壁九年，煉神¶
還虛，是咱功程滿。¶

*** 　　第二體¶
看歸根復命篇，觀養性修眞卷，方知金裏水，纔識地中天。微妙¶
玄玄，原來生殺隔一線，龍虎隱二弦。講玄牝，《道德》仙經；窮戊己，¶
《悟眞》聖典。論庚方生金所在；說兌位產藥川源，分明直指於赤¶
縣。如露如電，如霧如煙，只等的烏龜吐氣，白虎噴涎。　斬三尸¶
<pb:CK-KZ_JY236_08p032b>¶
境滅魔潛，擒五賊馬臥猿眠。追炁神入歸元海，運眞氣周流湧¶
泉，採金精納入丹田。自然貫穿，渾身百節周流遍。心似火，意如¶
電，養育金丹汞漸𣷹，閉兌忘言。九年面壁功無間，八極神游遍¶
大千，七返嬰兒自出現，六賊遁焉，五行數全，四海人知歸閬苑。¶

*** 　　第三體¶
先調呼吸勻，後把金木併。鉛精藏牝戶，汞液隱玄門。造化之根，¶
杳冥中有信，恍惚無見聞。養藥苗常令爐全，取黃芽不教鼎損。¶
使元神不離方寸，覓金水灌入崑崙。仗慧劍追逼羣魔，閉三寶¶
持心意謹，擒五賊煉己功勤，斷貪嗔袪除萬慮，遇時景不染一¶
塵。　我只待，曲江上月吐庚申，形山裏踏雪尋春。採金精，方離¶
<pb:CK-KZ_JY236_08p033a>¶
赤水；和眞息，周流一身。運已汞，包裹陽精，爐火長温，時時刻刻¶
加精進。如愚蠢似癡鈍，默坐忘言且守貧，保養全眞。俺向那深¶
山面壁無人問，靜室灰心惟俺親。調神息，憑咱訓，不言十月懷¶
孕，只言九載辛勤，今日行足功圓方證本。¶

*** 　　第四體¶
閒看《龍虎經》，靜玩《入藥鏡》，本來鉛一味，假作許多名。他在水底¶
潛形，贈寄希夷頂，端居造化坑。赤灑灑隱在甘泉，密匝匝藏於¶
丹井。我只待冬至令一陽初動，秋分時二炁方升，華池有信玄¶
珠迸。當仁施德，立義設刑，防其變詐，引誘歡情。　觀神州氣盛¶
陽騰，見赤縣癸動鉛生。赤條條龍頭直𥪡，紅拂拂龜眼圓睜，黑¶
<pb:CK-KZ_JY236_08p033b>¶
洞洞虎口出聲。相爭顯能，使陰陽顚倒，把金木交併。捉北方玄¶
武龜精，鎻在黃庭。沐浴常掃三田靜，温養須教九轉靈。積滿陰¶
功八百行，名書上清，神登玉京，宴賞罷蟠桃酩酊。¶

*** 　　第五體¶
不容意馬狂，豈把心猿放。三尸無擾攘，六賊盡歸降。魔境俱忘，¶
保養的精神壯，調和的氣血强。諸慮忘，離卻貪嗔；萬緣盡，不生¶
妄想。遣神女侍爐鑄劍，藉金水配對柔剛。憑匠手，生擒活捉如¶
翻掌，開刀圭鎻鑰，解龍虎繩韁。飲延年仙酒，吃續命瓊漿。　丹¶
入腹遍體生香，情歸性換骨回陽。休心景牢封土釜，滅意春深¶
閉洞房。遠聲色，固守眞常，隄防損傷，如遇使縱休輕喪。十月後，¶
<pb:CK-KZ_JY236_08p034a>¶
嬰兒降，調理的通靈會神，獨步仙鄉。誰知靜裏乾坤大，我愛壺¶
中日月長。任你人間是非謗，披雲衣、鶴氅，捧丹書、玉章，紫府神¶
仙齊慶賞。¶

　按《天仙引》亦是祖師創調，命名之義極爲雅正。葢必須如此，¶
　乃是金丹大道。若作《南宫調》，詞則小矣。南宫乃符籙之派，與¶
　金丹不同。且到南宫者，尙有輪迴，方得成道。《太上度人經》云：¶
　『末學道淺，仙品未充，運應滅度，身經太陰。臨過之時，同學至¶
　人，爲其行香誦經十遍，以度屍形。如法魂神徑上南宫，隨其¶
　學功計日而得更生，轉輪不滅，方得神仙。』據此，則南宫之流，¶
　乃奪舍投胎之輩也。天仙妙旨豈可以南宫名哉！又此詞不¶
<pb:CK-KZ_JY236_08p034b>¶
　可分段，茲分兩段者，亦因可分之處而分之也。張鄧刻本分¶
　爲三段，一段名《鵲橋仙》，二段名《玉女搖仙佩》，三段作尾聲，葢¶
　唱道情者爲之也。且《鵲橋》、《玉女》，乃是古曲名，祖師所作旣不¶
　拘拘舊譜，則孟浪安名有何意味？今照汪本正之。¶

*** 　　一枝花(一作《美金花》，按玉蟾翁《快活歌》云：『黃芽半夜一枝春』。本集《後五更》云：『一枝春色金花麗』，葢取此爲調¶　　　　　名也。詞照彭好古選本、張鄧刻本及神仙鑑參訂。)¶
行持造化功，下手調元氣。自從師傳後，獨自守無爲。玉液長提，¶
元炁歸眞位。透三關，過尾閭，逆轉河車上泥丸。撞崑崙，發震如¶
雷，甘泉香生甜如蜜。入玉池，化作金液逍遙飲，甘露自垂。下重¶
樓十二階梯，牢封固護守堅持，原來是精氣神三般兒。歸根復¶
<pb:CK-KZ_JY236_08p035a>¶
命，原來是金木水火土五行攢簇。玄中玄有不死還丹，妙中妙¶
有接命的根基。誰不行，誰不會，誰不做，都只在採取先天一竅¶
迷。怎肯胡爲！俺也向花叢中，敲竹鼓琴心似水。從今參透眞消¶
息，忘物忘形。子前午後可爲持，卯酉之中沐浴時。講甚麽生死¶
輪迴，說甚麽姹女嬰兒，都只要採取鴻濛未判一粒黍米。¶

**** 　　第一¶
心如出水蓮，意似雲中電。昨宵因小事，誤入麗春院。時時降意¶
馬，刻刻鎖心猿。晝夜不眠，煉已功無間。閉三寶内守黃房，擒五¶
賊外觀上院。令彼我如如穩穩，使陰陽倒倒顚顚。退羣魔怒提¶
起鋒鋩劍，敢取他出牆花兒朵朵新鮮，挂起我娘生鐵面，我教¶
<pb:CK-KZ_JY236_08p035b>¶
他也無些兒動轉。嬌夭體態，十指纎纎，引不動我意馬心猿。俺¶
是箇試金石兒，高低便見；俺是箇鐵饅頭，下口難餐；俺是箇清¶
靜海，一塵不染；俺是箇夜明珠，空裏長懸。道堅志遠，幼年間常¶
把身心煉。絕名利，不去貪，捉三尸，鼎内煎。我的心堅，我學的造¶
化無人見。愁則愁，功不成名不就，空把時光轉；愁則愁，日月如¶
梭趲少年。有一日撥轉天關，騰空在半天。那時節，纔把冷淡家¶
風道教闡。¶

**** 　　第三¶
先明天地機，次把陰陽配。有天先有母，無母亦無天。此是道教¶
根源，把周天從頭數，將乾坤顚倒安。月之圓存乎口訣，時之子¶
<pb:CK-KZ_JY236_08p036a>¶
妙在心傳。提起我無刃鋒鋩劍，怕則怕急水灘頭難住船，感則¶
感黃婆勾引，候則候少女開蓮，此事難言。五千日近堅心算，三¶
十時辰暗裏盤。我將龍頭直𥪡，他把月窟空懸。顯神通，向猛火¶
裏栽蓮；施匠手，在逆水上撑船。不羨他美麗嬌花，只待他甘露¶
醴泉。攻神州，破赤縣，捉住金精仔細牽，送入丹田。防危慮險除¶
雜念，沐浴自然。面壁九年，纔做箇閬苑蓬萊物外仙。¶

**** 　　第四¶
因求大道玄，走盡天涯畔。撇功名勢利，棄家業田園，萬般辛苦。¶
衣破鞋穿，師難面。愁則愁六七十年光陰短，入終南感得火龍¶
親口傳。命俺出山覓侣求鉛，遍訪名賢，盡是些詭計慳貪竊道¶
<pb:CK-KZ_JY236_08p036b>¶
玄。也是俺該有那出世因緣，幸遇着仗義疎疎沈萬三。爭奈他¶
力薄難全，俺只得把爐火烹煎九轉完。向麗春院採藥行符，經¶
五載。入武當山，面壁調神。又九年。猛聽得朝命宣，欲待要不覩¶
君王面，又恐怕胡尙書性命難全。駕雲直上朝陽殿，官家見喜¶
悅龍顏。俺欲待口口相傳，恐違了¶
玉皇命言，俺只得跨鳳乘鸞上九天。¶

** 　詠蟄龍法¶

*** 　　漁父詞¶
蟄法無聲卻有聲，聲聲說與内心聽。神默默，氣冥冥，蟄龍雖睡¶
睡還醒。¶
<pb:CK-KZ_JY236_08p037a>¶

*** 　　蟄龍吟¶
睡神仙，睡神仙，石根高臥忘其年，三光沉淪性自圓。氣氣歸玄¶
竅，息息任天然。莫散亂，須安恬，温養得汞性兒圓，等待他鉛花¶
兒現。無走失，有防閑，眞火候，運中間。行七返不艱難，煉九還何¶
嗟嘆。靜觀龍虎戰場戰，暗把陰陽顚倒顚。人言我是矇矓漢，我¶
卻眠兮眠未眠。學就了眞臥禪，養成了眞胎元，臥龍一起便昇¶
天。此蟄法是誰傳？曲肱而枕自尼山，樂在其中無人諳。五龍飛¶
躍出深潭，天將此法傳圖南。圖南一派儔能繼，邋遢道人張丰¶
仙。¶

*** 　　美金華二首¶
<pb:CK-KZ_JY236_08p037b>¶
　　　題義按《參同》云：『古記題《龍虎》，黃帝美《金華》。』《龍虎》、《金華》皆¶
　　　古聖垂訓書也。丹家以金華比眞鉛，故《契》云：『卒得金華，¶
　　　轉而相因，化爲白液，凝而至。』堅蓋言汞得眞鉛而化液，¶
　　　入黃庭而成至寶也。又云：『鉛體外黑，内懷金華。』葢以造¶
　　　丹者，於黑鉛之中取出白金，制成戊土，名曰『美金華』，則¶
　　　金華之貴重極矣。調名取此。¶

金華朵朵鮮，無財難修煉。不敢對人言，各自糊盤算。訪外護未¶
遇高賢，把天機牢抱幾年。聊試騐，妙更玄，憑慧劍，採先天。今日¶
方知道在目前，纔信金丹有正傳。吹的是無孔之笛，彈的是無¶
絃之弦。喜的是黃芽白雪，愛的是首經紅鉛。飲的是延命仙酒，¶
<pb:CK-KZ_JY236_08p038a>¶
服的是返魂靈丹。做的是壺中活計，戲的是海底金蟾。捉將日¶
月爐中煉，奪得乾坤鼎内煎。這是我修行眞訣，出家手段。恨當¶
初俺無錢，晝夜吿天也可憐。到而今，時來運轉，只待我行滿功¶
圓，撒手逍遙物外仙。¶

*** 　　又¶
金華玉蕊鮮，世人難分辨。長生須伏氣，栽接要眞鉛。築基煉已¶
採後天玉液還丹。縱得了住世延年，還要圖金液九還。堪大¶
眾學神仙，一箇箇盡都是盲修瞎煉，一程程誰曉得實究眞參。¶
天地裏黃芽長遍，滿乾坤白華開綻，總待他水盡金生月正圓。¶
我這裏手提寶劍挂南山，誅盡了七情六慾恩愛牽纏，掃盡了¶
<pb:CK-KZ_JY236_08p038b>¶
萬里浮雲一塵不染，諕的那五鬼三尸心膽寒。我把陰陽顚倒¶
顚，用神機暗合周天，戒身心防危慮險。輕輕的搖動地軸，慢慢¶
的撥轉天關，霹𩆝一聲天外天。¶

*** 　　一訣天機(《敲爻歌》云：『時人不達花中理，一訣天機值萬金。』調名取此。)¶
說與你，眞口訣，指與你，天邊月。月圓時，玉蕊生；月缺時，金花卸。¶
三五按時節，老嫩細分別。送入黃婆舍，休教走漏洩。栽接栽接，¶
靈龜吸盡金烏血，烈決烈決，做箇蓬萊三島客。¶

*** 　　玄關交媾曲¶
大道本無說，妙理話難徹，玄關一點達摩訣。上至崑崙泥丸頂，¶
下至重淵湧泉穴。鉛爲母，汞爲爹，(叶的)鉛汞陰陽把子結，姹女¶
<pb:CK-KZ_JY236_08p039a>¶
嬰兒一處歇。¶

*** 　　陰陽交會曲¶
顚倒坎中離，龍虎風雲會，妙玄一點包天地。毫釐大小人不知，¶
返三迴五透天機。離歸坎，坎歸離，坎離水火運東西，嬰兒姹女¶
作夫妻。陰盜陽精取坎實，陽伏陰精補離虛。三三六六分天地，¶
這些功夫非容易。變乾坤，漏洩先天氣。¶

*** 　　洞天淸唱六曡(邱祖《青天歌》晝：『夜淸音滿洞天』蓋指獨露全眞時也。調名取此。)¶

**** 　　一曡¶
俺則待剖開混沌包，劈破鴻濛竅；俺則待覓一滴續命漿，尋一¶
枝返魂草；俺只見虎嘯氣來潮，癸動藥生苗。會黃婆將琴鼓教，¶
<pb:CK-KZ_JY236_08p039b>¶
見金公把竹板敲。不覺的丹田𤍠燒，原來是命寶歸黃道。那時¶
節，把神息勻調，靜觀水火交。¶

**** 　　二曡¶
俺將那沒底籃仗人挑，俺把那沒弦琴懷中抱。俺輕輕撥正赤¶
鳳頭，嘿嘿鑽入烏龜竅。擒陽氣，過鵲橋，運陰符，急相包。忽然覺¶
泥丸如湯沸，丹田似火燒，設屯䝉忘昏曉，達四肢薰蒸到。若有¶
那魔境相招，俺這裏只是靜坐，如如不動搖。¶

**** 　　三曡¶
煉已將五賊平，換景把七情併，制伏的六欲𡨴，掃蕩的三田淨。¶
性定自通靈，心虛内照明。配剛柔金水稱，(去聲)會陰陽顚倒行。旣¶
<pb:CK-KZ_JY236_08p040a>¶
濟功成萬神悉聽命，聞詔飛昇丹臺已注名。¶

**** 　　四曡¶
俺只待隱市廛，默靜功；俺只待擇善地，方作用；俺只待仗慧劍¶
將白雪培，憑匠手把黃芽種；俺只待搬火煉眞空，尋光破鴻濛；¶
俺只待攝二氣歸離戶，採一陽入震宮。學旌陽行蹤沖舉乘丹¶
鳳，倣軒轅神通飛昇跨火龍。¶

**** 　　五曡¶
採鉛精，配汞苗，立爐鼎，修玄要。奪乾坤造化機，會日月盈虧妙。¶
合水火，左右燒，使魂魄，往來交。按四時，不失序，順八節，應卦爻。¶
辨昏朝，明消長。觀天道，須教周天十二遭。¶
<pb:CK-KZ_JY236_08p040b>¶

**** 　　六曡¶
七返大珠明了性，九還金液大丹成。霹𩆝一聲，早見眞人出頂。¶

*** 　　麗春院詞二首¶
麗春院内月輪高，瓊樹花新破寂寥。半夜開丹竈，三更運斗梢。¶
　玉漢銀河誰得到，牛郎織女天邊笑。紫府會仙曹，歸去來兮¶
俗垢消。¶

*** 　　又¶
麗春院内日華清，金液還丹已煉成。欲令情歸性，須將性合情。¶
　富貴功名休再問，嬰兒姹女風流甚。爐鼎放光明，從此崑崙¶
頂上行。¶
<pb:CK-KZ_JY236_08p041a>¶

*** 　　西江月¶
道在玄關一竅，竅包元氣元精。元精元氣養元神，神滿自然動¶
靜。　動靜三廻九轉，周流變化乾坤。乾顚坤倒，種花根根發。西¶
江月正。¶

*** 　自題無根樹詞二首¶

**** 　　鷓鴣天(按此調五六二句，當作三字句，叶一韻，乃是《鷓鴣天》，一本作《難與世人條辨論》，以二句爲一句，則又¶　　　　　似《瑞鷓鴣》也。茲兩存之。○《瑞鷓鴣》與七律體同。)¶
道法流傳有正邪，入邪背正遍天涯。飛騰罕見穿雲鳳，䧟溺多¶
成落井蛙。　難與辨亂紛譁，都將赤土作丹砂。要知端的通玄路，¶
細玩無根樹下花。¶
<pb:CK-KZ_JY236_08p041b>¶

**** 　　賣花聲¶
無根樹下說眞常，六道含靈共一光。會得威音前後事，本無來¶
去貌堂堂。¶

*** 　　無根樹道情二十四首¶
(世上有無根樹二解發明元妙殆無遺藴有志於道者覽觀之)[○@(題義)]無根樹者，指人身之鉛氣也。丹家於虛無境内養¶
　　　出根株，先天後天都自無中生有，故曰。說到無根却有¶
　　　根也。煉後天者，須要入無求有，然後以有投無；煉先天¶
　　　者又要以有入無，然後自無返有，修煉根蒂如是而巳。¶
　　　二十四首皆勸人無根樹下細玩仙花，其藥物、氣候、栽¶
　　　接、採取之妙備載其中，此道情之不朽者也。¶
<pb:CK-KZ_JY236_08p042a>¶

無根樹，花正幽，貪戀紅塵誰背修？浮生事，苦海舟，蕩去飄來不¶
自由。無邊無岸難泊繫，長在魚龍險處游。肯回首，是岸頭，莫待¶
風波壞了舟。¶

*** 　　又¶
無根樹，花正微，樹老將新接嫩枝。桃寄柳，桑接梨，傳與修眞作¶
樣兒。自古神仙栽接法，人老原來有藥醫。訪明師，問方兒，下手¶
速修猶太遲。¶

*** 　　又¶
無根樹，花正靑，花酒神仙古到今。煙花寨，酒肉林，不犯葷腥不¶
犯淫。犯淫喪失長生寶，酒肉穿腸道在心。打開門，　說與君，無酒¶
<pb:CK-KZ_JY236_08p042b>¶
無花道不成。¶

*** 　　又¶
無根樹，花正孤，借問陰陽得類無？雌雞卵，難抱雛，背了陰陽造¶
化爐。女子無夫爲怨女，男子無妻是曠夫。嘆迷徒，太摸糊，靜坐¶
孤修氣轉枯。¶

*** 　　又¶
無根樹，花正偏，離了陰陽道不全。金隔木，汞隔鉛，陽寡陰孤各¶
一邊。世上陰陽男配女，生子生孫代代傳。順爲凡，逆爲仙，只在¶
中間顚倒顚。¶

*** 　　又¶
<pb:CK-KZ_JY236_08p043a>¶
無根樹，花正新，産在坤方坤是人。摘花戴，採花心，花蕊層層艷¶
麗春。時人不達花中理，一訣天機值萬金。借花名，作花身，句句¶
敲爻說得眞。¶

*** 　　又¶
無根樹，花正繁，美貌嬌容似粉團。防猿馬，劣更頑，挂起娘生鐵¶
面顔。提出靑龍眞寶劔，摘盡墻頭朶朶鮮。趁風帆，滿載還，怎肯¶
空行到寶山。¶

*** 　　又¶
無根樹，花正飛，卸了重開有定期。鉛花現，癸盡時，依舊西園花¶
滿枝。對月纔經收拾去，又向朝陽補衲衣。這玄微，世罕知，須共¶
<pb:CK-KZ_JY236_08p043b>¶
神仙仔細推。¶

*** 　　又¶
無根樹，花正開，偃月爐中摘下來。延年夀，減病災，好結良朋備¶
法財。從兹可成天上寶，一任羣迷笑我獃。勸賢才，休賣乖，不遇¶
明師莫强猜。¶

*** 　　又¶
無根樹，花正圓，結果收成滋味全。如朱橘，似彈丸，䕶守隄防莫¶
放閒。學些草木收頭法，復命歸根返本元。選靈地，結道庵，會合¶
先天了大還。¶

*** 　　又¶
<pb:CK-KZ_JY236_08p044a>¶
無根樹，花正亨，說到無根却有根。三才竅，二五精，天地交時萬¶
物生。日月交時寒暑順，男女交時姙始成。甚分明，說與君，只恐¶
相逢認不眞。¶

*** 　　又¶
無根樹，花正佳，對景忘情玩月華。金精旺，耀眼花，莫在園中錯¶
揀瓜。五金八石皆爲假，萬草千方總是差。金蝦蟆，玉老鴉，認得¶
眞鉛是作家。¶

*** 　　又¶
無根樹，花正多，遍地開時隔愛河。難攀折，怎奈何？歩歩行行龍¶
虎窩。採得黃花歸洞去，紫府題名永不磨。笑呵呵，白雲阿，准備¶
<pb:CK-KZ_JY236_08p044b>¶
天梯上大羅。¶

*** 　　又¶
無根樹，花正香，鉛鼎温温現寶光。金橋上，望曲江，月裏分明見¶
太陽。吞服烏肝並兔髓，換盡塵埃舊肚腸。名利場，恩愛鄕，再不¶
回頭空自忙。¶

*** 　　又¶
無根樹，花正鮮，符火相煎汞與鉛。臨爐際，景現前，採取全憑渡¶
法船。匠手高强牢把舵，一任洪波海底翻。過三關，透泥丸，早把¶
通身九竅穿。¶

*** 　　又¶
<pb:CK-KZ_JY236_08p045a>¶
無根樹，花正濃，認取眞鉛正祖宗。炁精神，一鼎烹，女轉成男老¶
變童。欲向西方擒白虎，先往東家伏青龍。類相同，好用功，外藥¶
通時内藥通。¶

*** 　　又¶
無根樹，花正嬌，天應星兮地應潮。屠龍劍，縳虎縧，運轉天罡斡¶
斗梢。煅煉一爐眞日月，掃盡三千六百條。步雲霄，任逍遙，罪垢¶
凡塵一筆消。¶

*** 　　又¶
無根樹，花正高，海浪滔天月弄潮。銀河路，透九霄，槎影橫空泊¶
斗梢。摸着織女支機石，踏遍牛郎駕鵲橋。遇仙曹，膽氣豪，盜得¶
<pb:CK-KZ_JY236_08p045b>¶
瑤池王母桃。¶

*** 　　又¶
無根樹，花正雙，龍虎登壇戰一場。鉛投汞，配陰陽，法象玄珠無¶
價償。此是家園眞種子，返老還童夀命長。上天堂，極樂方，免得¶
輪迴見𨶒王。¶

*** 　　又¶
無根樹，花正奇，月裏栽培片晌時。挐雲手，步雲梯，採取先天第¶
一枝。飲酒帶花神氣爽，笑煞仙翁醉似泥。託心知，謹護持，惟恐¶
爐中火候飛。¶

*** 　　又¶
<pb:CK-KZ_JY236_08p046a>¶
無根樹，花正黃，產在中央戊己鄉。東家女，西家郎，配合夫妻入¶
洞房。黃婆勸飲醍醐酒，每日醺蒸醉一場。這仙方，返魂漿，起死¶
回生是藥王。¶

*** 　　又¶
無根樹，花正明，月魄天心逼日魂。金烏髓，玉兎精，二物擒來一¶
處烹。陽火陰符分子午，沐浴加臨卯酉門。守黃庭，養谷神，男子¶
懷胎笑煞人。¶

*** 　　又¶
無根樹，花正紅，摘盡紅花一樹空。空卽色，色卽空，識透眞空在¶
色中。了了眞空色相滅，法相長存不落空。號圓通，稱大雄，九祖¶
<pb:CK-KZ_JY236_08p046b>¶
超昇上九重。¶

*** 　　又¶
無根樹，花正無，無影無形難畫圖。無名姓，卻聽呼，擒入中間造¶
化爐。運起周天三昧火，煅煉眞空返太無。謁仙都，受天符，纔是¶
男兒大丈夫。¶

*** 　　四時道情¶
春色可人，可人桃杏花開滿眼新。山園風物嫩，看來到也無憂¶
悶。仙喜的是洞府去游春，子晉先生吹玉笙，玉笙吹與知音聽。¶
俺則道閒來時，焚一炷香，撫一曲琴。¶

夏賞荷池，荷池兩箇鴛鴦水面飛。擺列成雙對，清風明月閒游¶
<pb:CK-KZ_JY236_08p047a>¶
戲。仙喜的是吕祖遇鍾離，二翁留下長生地，終南山上乘雲去。¶
俺則道閒來時，焚一炷，香下一盤棊。¶

秋景雲疎，雲疎遠岫蒼黃木葉枯。夜看銀河布，牛郎到把織女¶
度。仙喜的是賣卜隱成都，君平先生挈玉壺，日得百錢把酒沽。¶
俺則道閒來時，焚一炷香，看一卷書。¶

冬景雪飛，雪飛萬里關山似玉堆。和靖掩廬睡，天寒鶴守孤山。¶
内仙喜的是湘子度文公，屢勸回頭不肯回，藍關路上纔相會。¶
俺則道閒來時，焚一炷香，畫一樹梅。¶

　道情四首，乃吾隱終南山作以自唱者。其體帶《竹枝》，節節硬¶
　逗，看似不接，其妙正在不接之接也。(自記)¶
<pb:CK-KZ_JY236_08p047b>¶

*** 　　青羊宫留題道情四首¶
覓故人天涯不見，嘆迷徒要學神仙。有一等守頑空的，有陰無¶
陽是孤煉；有一等用鼎器的，捨死忘生談採戰。各執一端，玄關¶
不知在那邊。莫把無爲來妝拌，盡都是空門面。怎得箇雲朋霞¶
友，也混俗和光過幾年。訪道須要訪先天，先天是神仙親口傳，¶
神仙神仙，只在花裏眠。¶

*** 　　又¶
煉黍米須要有法財兩件，心腹事須要托二三爲伴。怎得箇張¶
環衞共談玄，馬半州同修煉？薛道光曾把俗還，王重陽幸遇良¶
緣。伯端翁訪友在扶風縣，達摩祖了道在麗春院。纔曉得花街¶
<pb:CK-KZ_JY236_08p048a>¶
柳巷也正好參禪，再休題清淨無爲空坐閒。訪道須要訪先天，¶
先天是神仙親口傳。神仙神仙，只在花裏眠。¶

*** 　　又¶
訪明師，殷勤了無限，都說是實授眞傳。某神仙，同法眷，一箇說¶
補上田，一箇說益下元。一箇說守中黃是正法眼，更笑他兩腎¶
中間當玄關。是這等千門萬戶，也百尺高竿，閃了無數英賢。訪¶
道須要訪先天，先天是神仙親口傳。神仙神仙，只在花裏眠。¶

*** 　　又¶
學仙的，聽吾言，切莫要盲修瞎煉。須曉得内外陰陽同類的，是¶
何物件。必須要依陰陽，修出陰陽依世法修出世間。順成人，逆¶
<pb:CK-KZ_JY236_08p048b>¶
成仙。一句兒超了千千萬。再休題清淨無爲也，不得還丹總是¶
枉然。訪道須要訪先，天先天是神仙親口傳。神仙神仙，只在花¶
裏眠。¶

*** 　　五更道情¶
　　　題義『五更』須活看，只是功夫不息之義，勿謂一更是一¶
　　　更功夫，二更是二更功夫也。餘類推。¶

一更初，獨牧青，牛勿縱狂行，不放閑游。我這裏，換景移情，攀花¶
折柳，密煉潛修。閉六門無爲靜守，擒五賊有法拘囚。匹配剛柔，¶
耐得春秋。炁盛神全，採藥何愁。¶

*** 　　又¶
<pb:CK-KZ_JY236_08p049a>¶
二更裏，匹配調和，逐散諸陰，趕退羣魔。俺只要招鳳來巢，喚龜¶
還窟，引虎歸窩，看鉛生須知謹守。逢月現，認得眞麽，下手莫錯，¶
望遠時過赤水含珠，造化無那。¶

*** 　　又¶
三更中，一陽纔萌，赤縣門開，眞炁方升。這時節，微露鉛華，初含¶
玉蕊，半吐金精。鎖心猿龍吟雲應，拴意馬虎嘯風生。採顆芝英，¶
送入黃庭，封固無虞，百日功靈。¶

*** 　　又¶
四更殘，飲罷醍醐，乘槎張騫，笑煞麻姑。憑這點，灌漑三田，融通¶
百脈，潤澤肌膚。周流遍牢關士釜，升降畢謹守如初。念慮皆無，¶
<pb:CK-KZ_JY236_08p049b>¶
聲色盡除，温養胎仙，十月功夫。¶

*** 　　又¶
五更終，𣷹汞抽鉛，換鼎分丹，移丹上田。從今後，陽長陰消，性成¶
命全，體固身堅。靜調神一周漸大，勤面壁九載還元。行滿功圓，¶
八百三千，與道合眞便，是神仙。¶

*** 　　五更道情¶
一更裏，鉛汞全，三尸六賊都遊散。心猿意馬牢拴定，鉛鼎温温¶
水不寒，諸魔不敢抬頭看。安神息，任天然，龍自吟，虎自懽。這椿¶
妙理行持慣，遍身水火配離坎。成仙成聖何嗟嘆，要做箇長生¶
也不難。曾記得，火龍直指得還丹，逍遙自在，自在神仙。¶
<pb:CK-KZ_JY236_08p050a>¶

*** 　　又¶
二更裏，丹詔來，乘龍跨鳳青霄外。大還到手人人愛，方信金丹¶
好藥材。母見嬌兒共一堆，安穩睡，且妝獃。清虛地，不染埃，從今¶
滅卻冤家債。做一箇長生不老，養就了杏臉桃腮。¶

*** 　　又¶
三更裏，活子時，仙家美景現華池。靈龜吸盡金烏髓，丹鳳啣來¶
玉兔脂。玄明酒，醉如癡，羣陰盡，豓陽期，一枝春色金花麗。佳人¶
有意心相許，郎君把玩兩情怡。得遇了還元返，本夀與天齊。¶

*** 　　又¶
四更裏，更漏深，鉛生癸後陰陽分。正值一弦金水滿，恰似鶯花¶
<pb:CK-KZ_JY236_08p050b>¶
二月春。不貪財，不愛名，飲瓊漿，聽玉音，碧天連水清波淨。虛白¶
堂前拴意馬，無影樹下鎖心猿。三回九轉眞人現，得遇了先天¶
大道，夀比乾坤。¶

*** 　　又¶
五更裏，採得他，功名富貴都抛下。一心盼望蓬萊景，十洲三島¶
便爲家。免欲火，無牽挂，這長生，在自家，養育恩情休要差。逢人¶
莫說艱難話，刀兵虎全然不怕。任你是豓色垂簾，再不戀路柳¶
牆花。¶

*** 　　五更道情¶
一更裏，入禪房，清淨身心不用忙。心猿意馬休輕放，守定靈台¶
<pb:CK-KZ_JY236_08p051a>¶
白玉光。無事眞人裏面藏，主翁端坐崑崙上。黃婆勾引入洞房，¶
嬰兒姹女配成雙，三家會合曲江上。¶

*** 　　又¶
二更裏，上蒲團，思念父母未生前，本來面目常發現。採取先天¶
補後天，三關運轉至泥丸。華池神水頻吞嚥，水火相交煖下田，¶
偃月爐中至寶煎，三回九轉把丹煉。¶

*** 　　又¶
三更裏，一陽生，坎離交媾結婚姻，無牽無挂常清淨。海底泥牛¶
直上奔，綿綿一炁透崑崙。金水夫妻來交並，白雪長生在黃庭。¶
煉就金丹不壞身，方纔識透玄關性。¶
<pb:CK-KZ_JY236_08p051b>¶

*** 　　又¶
四更裏，覔宗風，西來大意在其中，時時常把功夫用。皓月當空¶
徹頂紅，照看自己主人翁。方知爐内鉛投汞，玲瓏塔裏現眞宗。¶
金丹煉就了眞空，千年萬載身不動。¶

*** 　　又¶
五更裏，合天機，玄關一竅少人知，誰人識得生死地。全憑戊已¶
產嬰兒，金光燦爛現牟尼。至寶收在丹田裏，養就靈根與天齊。¶
陽神妙體同太虛，黍珠一粒包天地。¶

*** 　　五更道情¶
　　　靜中觀面觀象，搜尋道竅根源。太乙爐中運周天，三昧¶
<pb:CK-KZ_JY236_08p052a>¶
　　　眞火煅煉。　箭射九重鐵鼓，三關運轉泥丸。挐着寶月¶
　　　配日眠，此時鉛汞相見。¶
　　　　(右調《西江月》，按此乃古仙詞唱，祖師借來作《五更道情》引首，故仍之。)¶

一更裏，馬穩莫放猿猴跳。氣靜神清、自然心地掃。看守黃庭，運¶
轉先天道。清靜閑觀，透出玄中妙。　乘一時纔心定，性在天邊¶
海底命，悟着青銅鏡。青銅鏡，無象光明鐵陀硬。你看你，變乾坤，¶
採日精，盡都聽法王令。¶

*** 　　又¶
二更裏，爐内萬朵蓮花放。煉就黃芽一點，從天降。死中撥活，無¶
象卻有象。普照十方，到處皆明亮。　看天溝，明耀耀，牧放羣羊¶
<pb:CK-KZ_JY236_08p052b>¶
拍手笑，早把雲夢跳。雲夢跳，腳踏靈台高聲呌。你看你，領金牌，¶
把名表，得證了無爲道。¶

*** 　　又¶
三更裏，調理巍巍全不動。一枕孤眠，識破黃粱夢。白鴉來朝，太¶
極光明洞。海水枯乾，顆顆珍珠弄。　紫陽宫，獨自立，(叶利)水晶宫¶
裏閒游戲。好箇九品無生地，都帥大堂金剛列。你看你，上天梯，¶
怎得知，珊瑚石，眞琉璃？¶

*** 　　又¶
四更裏，猛勇要把魔王戰。無象宫中使出雙尾劍，戰退魔王，萬¶
里成一片。體貌縱橫，又入蓬萊院。　這消息誰知道，自己思量¶
<pb:CK-KZ_JY236_08p053a>¶
自己笑。好箇玄中妙玄中妙，一副棋子盤中鬧。你看你士相卒，¶
擺列炮，進車馬，將軍照。¶

*** 　　又¶
五更裏，方醒自覺心開悟。急緊加功，再進竿頭步。奔到紫陽宫，¶
透出漕溪路。這些功夫，等閑休分訴。　提金容把劍首，自己收¶
拾休教漏。放出蛟龍鬬，蛟龍鬬，莫把羊兒饑餓瘦。你看你，隄防¶
很，賊不偷，守定了周天候。¶

*** 　　五更道情¶
　　　倒捲黃河一脈通，養來柔弱似嬰童。世人若問長生路，¶
　　　笑指蓬萊碧海東。¶
<pb:CK-KZ_JY236_08p053b>¶

一更裏，修行要仔細，休教意馬走東西。走東西，猿猴鎖在方寸¶
地。這青牛老子能騎，(重一句下倣此)金丹花兒勾一，寶劍插在爐裏。龍¶
虎交，會坎離，水火顚倒成旣濟。金丹花兒快樂念，念上一聲佛，¶
南無混沌世界佛，南無花開葉兒落。(花開葉落，比陽生陰盡之時。若是凡花，則花開葉亦¶
生矣。餘倣此。)¶

*** 　　又¶
一更裏，修行提正念，十字街前煉金丹。煉金丹，不用水火不用¶
炭，只要悟打坐參禪。金丹花兒勾二，黃婆引去嬰兒。上泥丸，透¶
玄關，嬰兒姹女兩團圓。金丹花兒快樂念，念上一聲佛，南無釋¶
迦牟尼佛，南無花開葉兒落。¶
<pb:CK-KZ_JY236_08p054a>¶

*** 　　又¶
二更裏，修行要團圓，姹女嬰兒在兩邊。在兩邊，黃公黃婆爲媒¶
眷，將二家結就因緣。金丹花兒勾三，說起生死不難。說不難，卻¶
又難，不在身邊在那邊。金丹花兒快樂念，念上一聲佛，南無西¶
方如來佛，南無花開葉兒落。¶

*** 　　又¶
二更裏，修行要心專，手提一根無影劍。無影劍，六賊趕至魔王¶
殿，將三尸斬首目前。金丹花兒勾四，我今遇着明師，與咱指一¶
條路，時時刻刻用功夫。金丹花兒快樂念，念上一聲佛，南無大¶
肚彌勒佛，南無花開葉兒落。¶
<pb:CK-KZ_JY236_08p054b>¶

*** 　　又¶
三更裏，修行要防危，休將六賊搬弄你。搬弄你，聚氣凝神總不¶
移，燒紙錢送將出去。金丹花兒勾五，我今得了功夫。採先天，補¶
後天，滚出雲門天。外天金丹花兒快樂念，念上一聲佛，南無接¶
引準提佛，南無花開葉兒落。¶

*** 　　又¶
三更裏，修行莫漏機，黃河倒捲上天梯。上天梯，玄關站定青牛¶
蹄，顚倒顚，取坎塡離。金丹花兒勾六，獅子煉成火猴。我今想去¶
雲游，翻過甲子到瀛洲。金丹花兒快樂念，念上一聲佛，南無十¶
八羅漢佛，南無花開葉兒落。¶
<pb:CK-KZ_JY236_08p055a>¶

*** 　　又¶
四更裏，修行要用心，雙樹林中點慧燈。點慧燈，照見世尊，他去¶
極樂國門前等一等。金丹花兒勾七，空中有人提攜。騎青牛，過¶
玄關，煉顆金丹圓又圓。金丹花兒快樂念，念上一聲佛，南無燃¶
燈古老佛，南無花開葉兒落。¶

*** 　　又¶
四更裏，修行要用功，須看西南起巽風。起巽風，水火旣濟顚倒¶
用，將藥火齊入爐中。金丹花兒勾八，嬰兒姹女榮華。主人翁，認¶
得他，打成一片是作家。金丹花兒快樂念，念上一聲佛，南無大¶
鵬金翅佛，南無花開葉兒落。¶
<pb:CK-KZ_JY236_08p055b>¶

*** 　　又¶
五更裏，修行金鷄呌，迷人不是這條道。這條道，鐵樹開花蕊不¶
少，完滿了自有根梢。金丹花兒勾九，說起人人皆有。說起有，卻¶
又無，說無說有永不休。金丹花兒快樂念，念上一聲佛，南無孔¶
雀明王佛，南無花開葉兒落。¶

*** 　　又¶
五更裏，修行太陽紅，須防火候一場空。一場空，霞光萬道金蓮¶
湧，完滿了自然成功。金丹花兒勾十，我今來在家裏。見主人，笑¶
嘻嘻，我問眞人在那裏。金丹花兒快樂念，念上一聲佛，南無長¶
耳定光佛，南無花開葉兒落。¶
<pb:CK-KZ_JY236_08p056a>¶
念罷五更到天明，正東閃上小桃紅。小桃紅，東生西落催人老，¶
躱三災報答師恩。金丹花兒勾十一，我今來在深山裏。搭一座¶
草茅庵，降龍伏虎自然寛。金丹花兒快樂念，念上一聲佛，南無¶
阿彌陀佛，南無花開葉兒落。¶
念罷五更一坦明，一道紅光是至眞。黃龍透出三關頂，到今日¶
跨鶴飛昇。金花十二一齊開，玉皇老子丹書來。穿仙衣，坐蓮臺，¶
煉就金身全不壞。念，念上一聲佛，南無無量受福佛，南無花開¶
葉兒落。¶

*** 　　九更道情(時無九更，而此以《九更》名者，更更去聲，言更番修煉，以成九轉之數也。)¶
　　　生我之門死我路，幾箇惺惺幾箇悟。夜來鐵漢自思量，¶
<pb:CK-KZ_JY236_08p056b>¶
　　　長生不死由人做。¶
　　　　(按此乃鍾祖句，亦祖師引來以作《九更》起首者。)¶
一更裏，回心向善，爲生死其實艱難。自從離了古靈山，混沌初¶
分下世間。西方有本，丢下根原來在東土，性命落凡。失迷了，老¶
母當初未生前。¶

*** 　　又¶
二更裏，成人長大，城市中立下根芽。知飢知渴知上下，不知生¶
死何處發。二房居住，不識眞假。不修出路，只顧眼下。順六賊，壞¶
了自己主人家。¶

*** 　　又¶
<pb:CK-KZ_JY236_08p057a>¶
三更裏，邪淫休念，牢鎖定意馬心猿。花街柳巷少貪頑，別人妻¶
女成婚眷。盡是破戒，盡是魔纏。二鬼來勾，不敢倒看，入地府，那¶
時難見如來面。¶

*** 　　又¶
四更裏，賢愚難辨，惺悟的識破機關。看見世人不久遠，百𡻕光¶
陰急如箭。及早回頭，正是中年。拜求明師，口訣相傳，指與你從¶
前本來娘生面。¶

*** 　　又¶
五更裏，皈依如來，爲生死斬斷恩愛。觀見世事，好傷懷，恐怕惹¶
下輪迴債。心猿鎖定，休教損壞。提出正念，無邊無界，趁香風，及¶
<pb:CK-KZ_JY236_08p057b>¶
時正好早歸來。¶

*** 　　又¶
六更裏，細認本宗，將猿猴鎖在房中。若來若去，莫放鬆，晝夜挂¶
劍守深宫。四門上鎖，壓定妖風。看破紅塵，盡是浮空，主人翁，時¶
時常把眞經誦。¶

*** 　　又¶
七更裏，要脫塵埃，多承了恩師攜帶。受持三規並五戒，發下洪¶
誓永不開。世事皆小，生死事大。斬斷輪迴，金剛不壞，滚浪裏，現¶
出一枝白蓮來。¶

*** 　　又¶
<pb:CK-KZ_JY236_08p058a>¶
八更裏，把守眞鉛，古彌陀倒坐玄關。呼吸元陽上下轉，前後三¶
三一擔擔。黃河倒捲，泥牛耕田。鵲巢灌頂，地湧金蓮。須彌頂透，¶
出一道靈光現。¶

*** 　　又¶
九更裏，苦煉三家，紅爐中火候不差。無影樹下現金花，性命二¶
字兩頭發。三車搬運，趙州斟茶。去到西方，參拜佛家，小嬰兒，見¶
娘呵呵喜笑煞。¶

*** 　　嘆出家道情七首¶
　　　(《出家》七首，羽流多套襲以爲已作，又有疑爲羅洪先所作者，非也。末篇云：『五十二句玄中理，明明白白說與君。』¶
　　　蓋指道情歌也。據此觀之，的係丰師所傳無疑。繼閱汪本更爲可證。)¶
<pb:CK-KZ_JY236_08p058b>¶
嘆出家，到也奇，看破了世路雲泥。一心不染紅塵事，任憑他浮¶
名美利，任憑他愛子嬌妻。勞形不如歸山去，俺怎肯終日奔馳？¶
俺怎肯終日尋思？修行當發沖天志，做一箇慷慨男子，打破了¶
生死機關，無煩無惱無憂慮。¶

*** 　　又¶
嘆出家，到也幽，斷卻了妄念憂愁。人生那得無塵垢，俺怎肯圖¶
利貪求？俺怎肯空自罷休？斷然不落無常手，發洪誓去把師求，¶
發洪誓時把眞修。自然有日丹成就，任憑我跨鶴乘舟，任憑我¶
散步優游，眞玄道妙誰參透！¶

*** 　　又¶
<pb:CK-KZ_JY236_08p059a>¶
嘆出家，到也深，學些兒借假修眞。行住坐臥把眞心定，愛的是¶
養氣提神，喜的是木降金升。靈光現出圓如鏡，頃刻間，竅竅通¶
靈。黃河水運轉崑崙，自然認得眞玄牝。¶

*** 　　又¶
嘆出家，到也玄，看破了打坐參禪。主人現出是何物件，玄中理¶
默默無言，動靜處添汞抽鉛。如癡如醉神不倦，進火時文武相¶
煎，温養時子後午前，水火旣濟同烹煉。¶

*** 　　又¶
嘆出家，到也精准，備着猛將强兵隄防。六賊來搬運，任憑他駕¶
霧騰雲，任憑他慣戰爭能，全憑妙用將他勝。舉慧眼萬騎齊奔，¶
<pb:CK-KZ_JY236_08p059b>¶
提慧劍斬斷魔精。三尸束手魔王順，現出了赤膽忠心。自然見¶
富國安民，一戰功成皆甯靜。¶

*** 　　又¶
嘆出家，到也高，學了些散淡逍遙。順逆顚倒通玄妙，一瓢飯能¶
吃多少，三盃酒面像仙桃。花街柳巷呵呵笑，小葫蘆，常掛在腰。¶
萬靈丹帶上幾包，到處與人行方便。遇緣時美酒佳餚，淡薄時¶
飲水簞瓢。富貴窮通由天造，任憑他身挂紫袍，任憑他駿馬金¶
貂。轉眼難免無常到，三寸氣縹縹緲緲。一家人哭哭呌呌，那管¶
你子賢孫孝。算將來，修道爲高延年夀病減災消。無憂無慮無¶
煩惱，等時來到步雲霄，會八仙去上仙橋，那時方顯玄中妙。¶
<pb:CK-KZ_JY236_08p060a>¶

*** 　　又¶
嘆出家，到也眞，洗心源必要清淨。玄中理方可見明，修眞養性¶
誰來問？俺也曾過了些崎山峻嶺，走了些州縣府城，大都廛市¶
和光混。有一等不犯腥不犯淫，有一等寛懷忍氣財分明，西南¶
國上把朋來敬。昔日裏醉似昏昏，醒眼看四海蒼生，紅塵滚滚¶
金花嫩。天邊月，誰人認眞？世上事，那件分明？人人抱着箇修仙¶
興，五十二句玄中語，明明白白說與君。拜明師要訪高人，殷勤¶
了纔得長生贈。¶

*** 　　天邊月道情九首(取天邊月出庚之義)¶
天邊月，月影明，照見人間似覆盆，覆盆多少冤家陣。累劫修纔¶
<pb:CK-KZ_JY236_08p060b>¶
得人身，失卻了萬劫難尋，難尋八寶眞如性。貪妻子羊伴虎羣，¶
誇富貴倚勢欺貧。欺貧還有天報應，到不如跳出紅塵，拜明師¶
早去修行，那時自有仙家分。¶

*** 　　又¶
天邊月，月影幽，貪戀榮華誰肯休？不休那得仙緣湊。嘆世人，繫¶
孤舟，好一似水上浮漚，浮漚散卻難依就。到不如，早早回頭拜¶
明師，倒跨青牛，積功累行丹成後，守志時四海雲游，得志時步¶
上瀛洲。那時節，姓名纔上金階奏。¶

*** 　　又¶
天邊月，月影寒，要做神仙也不難，不難要把三尸斬。降龍缽口¶
<pb:CK-KZ_JY236_08p061a>¶
口相傳，伏虎孟妙訣難言。難言莫與匪人顯，大神通火裏栽蓮，¶
高匠手逆水撑船。逆水撑船休要亂，主人翁掌定風帆，浪滚中¶
採取眞鉛，那時方赴靈霄殿。¶

*** 　　又¶
天邊月，月影高，有箇神仙駕鵲橋。鵲橋路險人難到，黃庭宫採¶
取藥苗，銀河内長有水潮，水潮方顯玄中妙。有牛郎降下天曹，¶
那織女忙把手招，牛郎織女同歡笑，願上天賜一箇黃婆。好姻¶
緣恍惚相交，功完行滿天書詔。¶

*** 　　又¶
天邊月，月影孤，修行人，大丈夫，大丈夫纔入修行路。張仙姑曾¶
<pb:CK-KZ_JY236_08p061b>¶
拜吕祖，有龍女現上寶珠。寶珠擁出嫦娥護。泥丸宫降下瓊酥，¶
如珠橘釀酒醍醐，醍醐到口如甘露。進陽火要退陰符，入丹田¶
牢牢封固，那時自有通天路。¶

*** 　　又¶
天邊月，月影飄，有箇神仙品玉簫，玉簫品出通天竅。地天泰不¶
動不搖，顚倒用手段要高，手段高方顯玄中妙。白雲飛飛上九¶
霄，黃芽長長就靈苗，先天奥妙誰知曉？滚盤珠難畫難描，牟尼¶
殿堅固堅牢，那時方把師恩報。¶

*** 　　又¶
天邊月，月影低，十八弟子戲牟尼，牟尼竟入長生地。西來意如¶
<pb:CK-KZ_JY236_08p062a>¶
醉如癡，觀自在清淨無爲，無爲妙用有爲起。鉛投汞夀與天齊，¶
水火交永保無虞，三尸縮首魔王避。延夀酒不用杯，甜如蜜，自¶
飲刀圭，醺醺去赴蟠桃會。¶

*** 　　又¶
天邊月，月影圓，古松樹下悟眞玄，眞玄只許自家見。鸞鳳飛騰¶
在高山，鸚鵡唱于在泥丸泥丸，得見嬰兒面。啣月華不後不前，¶
抱日眠無地無天，無天反做玲瓏殿。願上天賜陣清，煙抱黍米¶
昇上雲端，那時方赴靈霄殿。¶

*** 　　又¶
天邊月，月影無，無相無形難畫圖，畫圖難入修行譜。無名姓卻¶
<pb:CK-KZ_JY236_08p062b>¶
聽招呼，無方體誰認親疎，親疎妙用全不露。無念時何用工夫，¶
無想處本體如如，如如纔是娘生路。無色界有條眞路，無𦊱礙¶
有箇仙都，那時纔把綵雲步。¶

*** 　　一掃光道情十二首¶
一掃光，照見眞拍拍滿懷都是春。玉非寶，珠非珍，北𠨑路兒不¶
隨身。有象有形皆是假，無聲無臭始爲眞。身非道，道非心，莫把¶
身心當眞人。¶

*** 　　又¶
一掃光，照見君，花前月下醉醺醺。文非字，學非文，東君笑人寡¶
見聞。桃紅柳綠李花白，一揮而就不思尋。人紛紛，物紜紜，無異¶
<pb:CK-KZ_JY236_08p063a>¶
於人自超羣。¶

*** 　　又¶
一掃光，照見帝，神化機關一旦契。魚自躍，鳶自飛，造化何常潛¶
算計。氣化形生基始兆，一點沖和歸根蒂。包虛空，生天地，一見¶
百事自如意。¶

*** 　　又¶
一掃光，照見主，豁然洞觀來時路。陸乘車，水舟渡，不移一步天¶
堂處。頃刻而成理最眞，立躋聖域語非誤。不窺牖，不出戶，便知¶
天下有把握。¶

*** 　　又¶
<pb:CK-KZ_JY236_08p063b>¶
一掃光，照見生，一點沖和二五精。性卽理，命卽情，氤氲妙用一¶
時成。迷時取之頭頭錯，悟後拈來處處神。死自死，生自生，培由¶
栽兮覆由傾。¶

*** 　　又¶
一掃光，照見靈，朝遊暮宿玲瓏亭。醒也𡨴，睡也𡨴，春來無處不¶
青青。達聰不聽有弦琴，明目須讀無字經。毋恍惚，毋窈冥，常𡨴¶
常靜常惺惺。¶

*** 　　又¶
一掃光，照見一，一貫一畢一歸一聖也一，賢也一，天地萬物無¶
非一。人間百慮皆一致，天下殊途同歸一。仙也一，凡也一，一了¶
<pb:CK-KZ_JY236_08p064a>¶
百當自簡易。¶

*** 　　又¶
一掃光，照見心，儒書佛典仙子經。盡贅癅，皆附癭，都是各道其¶
道人。立圖設象枉費心，巧譬曲喻徒敲唇。不執迹，不泥文，卽是¶
神而明之人。¶

*** 　　又¶
一掃光，照見明，混沌初分焉有文。秦焚書，漢註經，註經經亡焚¶
書存。心口相傳文字授，總是無事惹事情。無衣鉢，無劍琴，纔算¶
一塵不染人。¶

*** 　　又¶
<pb:CK-KZ_JY236_08p064b>¶
一掃光，照見仙，始信通字是强言。竅非妙，牝非玄，非水非火非¶
汞鉛。也無無極合有極，也無先天與後天。性歸命，命歸天，復命¶
歸根混沌前。¶

*** 　　又¶
一掃光，照見佛，須知彼岸無有佛。佛非心，心非佛，枉自持齋念¶
彌勒。(音六)莫把靈山當佛地，除卻靈山別有佛。圓陀陀，光灼灼，千¶
聖不傳這一着。¶

*** 　　又¶
一掃光，照見聖，通天徹地一輪鏡。靜中動，動中靜，一任萬物不¶
相侵。花開花落地自貞，雲來雲去天常淨。正大光，光大正，分而¶
<pb:CK-KZ_JY236_08p065a>¶
能合定能應。¶

*** 　　鷓鵠天¶
戰魔須戰睡魔，先此是修行第一鞭。目下辛勤熬一夜，壺中日¶
月換千年。　築基事，志要堅，須憑玄牝覓玄玄。神歸氣復成丹¶
體，然後開爐講煉鉛。¶

*** 　　五更道情¶
一更裏，萬事休，抖精神，坐牀頭，巍巍不動主人守。偃月爐中黃¶
芽逗，七寶林中玉液流，眞陽一撞三關透。頃刻間水火旣濟，灌泥¶
丸降下重樓。¶

*** 　　又¶
<pb:CK-KZ_JY236_08p065b>¶
二更裏，心要堅，三尸神，在目前，七情六慾來磨煉。目前仗起青¶
鋒劍，倒跨白牛走上山，陽神去把陰兵戰。頃刻間水火旣濟，一¶
霎時撞過三關。¶

*** 　　又¶
三更裏，要持行，採先天，兔逢鷹，杳冥之内來眞信。鉛汞相投歸¶
爐鼎，取塡坎離入内庭，黃婆用意相勾引。頃刻間水火旣濟，六¶
月天井底成冰。¶

*** 　　又¶
四更裏，用功勤，要高提，智慧燈，方把虎龍擒得定。紫陽雙修性¶
與命，散則成炁聚成形，九還七返眞人認。頃刻間水火旣濟，退¶
<pb:CK-KZ_JY236_08p066a>¶
陰符煉就陽神。¶

*** 　　又¶
五更裏，莫放參，將白牛，趕上山，嬰兒出見明珠現。金丹一粒如¶
珠點，收來放去任迴還，尸賊鎖在空王殿。頃刻間水火旣濟，百¶
日功老變童顏。¶

** 　玄機問答(前見羽流抄本，有三丰先生自問自答二條，極爲玄妙。或以爲永樂遙問，而先生遙答之者『是』，亦一¶　　　　　說也。)¶

*** 　　其問云¶
者道人，開口就講道，我問你，者呼吸誰收誰閉？誰舉誰提？父母¶
未生時，者一點眞陽動靜，在那裏修根養蒂？在那裏立命安基？¶
<pb:CK-KZ_JY236_08p066b>¶
你與我講個元音，明箇道理，切莫要錯講糊支。¶

*** 　　其答云¶
那道人稽首便答道：你看我，者呼吸自收自閉，自舉自提，父母¶
未生時，那一點眞陽動靜，在虛無内修根養蒂，虛無内立命安¶
基。者是咱講的元音，明的道理，又何必指東猜西。¶
¶	
<pb:CK-KZ_JY236_09p001a>¶
@fw1重刋道藏輯要¶

* 張三丰先生全集¶

** 雲水前集序¶
《雲水前集》者，我　三丰先生在元、明間所作者也。　永樂時，胡¶
廣等收入《大典》之内，世間少得其本。嘉靖中，詔求方書，仍從《大¶
典》中[糸*畨]出梓行，頒示國師等等。錫齡於康熙五十九年，得此本¶
於楊州書肆，寶而藏之，卽花谷藏書也。後有起者，將此板刋出，¶
必能傳其人，讀其詩，知先生之淸風高節爲不可及也。¶
　　　　　　　　　　　　　　　　(圖通弟子謹識)¶
¶	
<pb:CK-KZ_JY236_10p001a>¶
@fw1重刋道藏輯要¶
* 張三丰先生全集¶
　漢嘉長乙山人李西月重編　　張道淵子深氏敬書¶
　　　　　　　　　　　　閬中朱道生晚成子敬刋¶
　　　　　　　　　　　　　　姪　　瑛春城¶
　　　　　　　　　　　　　　　朱　瓚素園仝校字¶
　　　　　　　　　　　　　　男　　璜磻溪¶
** 　雲水集¶

*** 　　大峩遇夢九觀察口占贈之¶
上界神仙吏，人間大隱來，爲民祈雨降，何日御風囘？石向蓬山¶
<pb:CK-KZ_JY236_10p001b>¶
卧，桃曾閬苑栽功成歸去，好早早煉靈臺。¶

*** 　　赴西池仙會¶
十洲三島會羣英，跨鶴驂鸞到碧城。劍佩聲飛琳闕遠，爐煙氣¶
繞貝宫淸。黃金殿上[糸*畨]金籙，白玉堂前奏玉笙。照室明珠千萬¶
顆，修身自幸得長生。¶

*** 　　天外來¶
天外來，天外來，衣冠全不染塵埃。鶴背翻雲空宇宙，龍涎噴雨¶
出山隈。¶

*** 　　游峩眉小雷門¶
行穿野外入雲根，自有靑松鎻洞門。石壁倒流千丈水，道人淸¶
<pb:CK-KZ_JY236_10p002a>¶
坐釣磯温。¶

*** 　　又¶
白雲深處復閒行，鐵笛橫吹嶂有聲。樵子尋余尋不得，化爲奇¶
石古先生。¶

*** 　　訪夢九石堂溪上淸暉精舍¶
綠陰門掩道人家，煙篆隨風一縷斜。洞裏酒香流竹葉，溪邊春¶
過失桃花。只餘我輩顔長好，縱遇塵埃幔可遮。到此乾坤眞别¶
有，山林試馭五雲車。¶

*** 　　快快吟¶
快快快，紅塵外。閒閒閒，白雲間。妙妙妙，松崖一聲嘯。來來來，蓬¶
<pb:CK-KZ_JY236_10p002b>¶
鳥島花開。¶

*** 　　石室山用五言全仄書石上¶
盡日坐石室，古洞自寂寂。竹隱數萬笋，綠逕少過客。鳥語喚卓¶
午，氣靜何翠壁。踏到水澗外，鹿步響木葉。忽見伐木者，對面兩¶
靜立。問我姓與字，一笑不可識。¶

*** 　　過圓通靜室¶
今夕春風分外淸，風來畫閣響簷鈴。落花滿地何人識，呼起紅¶
燈照綠櫺。¶

*** 　　題夢九丹房(集古)¶
樓觀滄海日，壁挂崑崙圖。大隱在朝，市塵中一丈夫。¶
<pb:CK-KZ_JY236_10p003a>¶

*** 　　鬧中苦¶
鬧中苦况，極凄凉，塵海悲歌泣數行。世事如棋不易着，人情似¶
膽最難嘗。問誰解得風波險？游子相逢面目蒼。我願浮生多息¶
足，白雲深處樂無央。¶

*** 　　靜中樂¶
靜中樂事倩誰傳，魚鳥親人喜欲顚。野步安閒眞福地，山居快¶
活卽壺天。將雲補嶂浮靑竹，引水通池養白蓮。都是一般淸意¶
味，誰知幽客自陶然。¶

*** 　　留題天竺院賜葉居士¶
將去又留半刻談，春風囘繞徑三三。不知門外閒花落，細撥爐¶
<pb:CK-KZ_JY236_10p003b>¶
灰坐小菴。¶

*** 　　山行¶
細雨空濛碧嶂深，好山無數影沉沉。蕭然野寺人踪少，草滿仙¶
壇靜道心。¶

*** 　　自述與汪子¶
做盡瘋狂妝盡獃，歸眞守道遠塵埃。風波險處抽身轉，水月光¶
中鑑面來。山頂時聞元鶴嘯，石頭小坐白雲陪。者般景象誰能¶
得，說與同門笑眼開。¶

*** 　　採蓮歌¶
蓮葉蓮花正滿塘，納凉人坐水中央。忽聞艇子撑煙外，蕩得芙¶
<pb:CK-KZ_JY236_10p004a>¶
蓉滿澗香。¶

*** 　　聽夢九子思敏讀書¶
最宜聽是讀書聲，隔院傳來字字明。楊柳當窗草滿地，春宵雨¶
過一齋淸。¶

*** 　　籋雲歌賜夢九¶
君莫羡，鴻行遠，鶴翥空。君莫誇，豹披霧，虎嘯風。聽我歌一曲，其¶
氣更熊熊。渥󰚕余吾生靑龍，是名天馬馬之雄。西涉流沙數萬¶
里，一蹴上與靑雲通。雲程迢迢，雲氣濛濛，雲衢𣺌𣺌，雲影溶溶。¶
忽然幾陣罡風，吹入四蹄上，直踏十三萬仞來蒼穹噫嘻乎！快¶
不可追，高不可及，怕有仙之人兮，與爾長相後。¶
<pb:CK-KZ_JY236_10p004b>¶

*** 　　御風吟¶
生不願歌大風懷壯士，亦不願乘長風破萬里。嘗願身如古列¶
子，仙乎仙乎！其樂只今日，道成有如此。飄飄然，泠泠然，浩浩然，¶
憑虛御風，而不知其所止。¶

*** 　　能仁院留題¶
漠漠連朝雨，濛濛萬樹雲。江聲隨岸轉，漁唱隔溪聞。天地詩中¶
大，樓臺畫裏分。綺窗斜倚處，仙客遠塵氛。¶

*** 　　晚晴¶
小雨收囘遠嶂靑，晚來秋氣滿中庭。明朝縱有晴光到，也帶淸¶
凉入翠屏。¶
<pb:CK-KZ_JY236_10p005a>¶

*** 　　靜室¶
地隔紅塵隱綠蘿，靜中時聽雨聲多。來朝旭霽開空碧，笑策雲¶
駢上大羅。¶

*** 　　題夢九院中¶
小乾坤裏大乾坤，中有吾家不二門。勸汝世間求道客，休從塵¶
海走渾渾。¶

*** 　　初秋夜行千風寺聽人彈琴¶
新雨滌殘暑，早秋生嫩凉。夜游黃葉寺，人唱白雲鄕。梵磬沈方¶
丈，龕燈照法堂。愛他彈綠綺，淸韻自琅琅。¶

*** 　　紫芝洞題石¶
<pb:CK-KZ_JY236_10p005b>¶
江雲溼，江天碧，煙外鐘聲初歇。木蒼蒼，山寂寂，挂杖閒觀如鶴¶
立。洞門瑶草封丹室，靜中誰識古仙客。¶

*** 　　晚景¶
月黑山深虎嘯風，壯夫行過劍光紅。神仙採藥歸來晚，聽得樵¶
歌唱水中。¶

*** 　　長淸院¶
春雨春煙兩度游，都於小院暫勾留。乾坤事事皆如寄，花酒閒¶
吟樂自由。¶

*** 　　示夢九¶
得劍除煩惱，彈琴引靜機。道心從此悟，流水過漁磯。¶
<pb:CK-KZ_JY236_10p006a>¶

*** 　　山行戲裝地仙狀¶
披煙客過蓑衣嶺，冐雨人歸斗笠山。莫道龍蛇捉不住，長歌已¶
在白雲間。¶

*** 　　山行夜過淸暉閣¶
拍手時吟嘯，徐徐度翠微。千崖新雨洗，萬嶂溼雲飛。夜閣琴聲¶
靜，秋階草色肥。冷然淸興遠，倚樹立巖扉。¶

*** 　　九峯山¶
渡江飛上翠微顚，九頂濛濛秀入煙。我自淸音亭畔望，東來一¶
鶴似坡仙。¶

*** 　　閒眺¶
<pb:CK-KZ_JY236_10p006b>¶
山借雲霞藏峻骨，水將舟舫送行人。乾坤一覽饒吟興，造物原¶
來各有因。¶

*** 　　初春¶
春風送我鶴車馳，又到仙壇小集時。新李初含雪白蕊，嫩桃都¶
放水紅枝。隔年乍別重相聚，今日齊逢笑詠詩。不用拘拘守繩¶
尺，乾坤煙景盡堪思。¶

*** 　　岳陽樓晚步¶
蟲聲唧唧透牕幽，一片新凉已似秋。殘雨尙聞檐際落，莫將長¶
笛倚高樓。¶

*** 　　歸去來¶
<pb:CK-KZ_JY236_10p007a>¶
歸去來兮歸去來，蓬宮雲散月華開。身騎黃鶴九千里，到此丹¶
臺半夜纔。¶

*** 　　石帆山高道士草庵¶
淸夜焚香愛我廬，蒲團打坐樂何如。月光飛到秋牕外，笑捲疏¶
簾看道書。¶

*** 　　又¶
雲擁寒山山擁廬，道心澄靜自如如。鶴間虎卧松崖下，採藥歸¶
來又讀書。¶

*** 　　維揚口占三絶¶
秋山隱隱水迢迢，放艇閒吟廿四橋。綠柳千行鴉萬點，夕陽紅¶
<pb:CK-KZ_JY236_10p007b>¶
處聽吹簫。¶

*** 　　又¶
爪步潮聲挾雨聲，秋隨鴻雁到蕪城。祗今明月二分夜，猶愛吳¶
儂度鳳笙。¶

*** 　　又¶
人生到處足遨游，莫把塵埃老黑頭。手握金丹抵萬貫，公然跨¶
鶴出揚州。¶

*** 　　游陳道士菊軒¶
路轉東籬一杖斜，晴光滿地照黃花。綠樽映日圖元亮，烏帽臨¶
風寫孟嘉。三徑草生塵跡少，兩畦煙散野陰遮。道人負手行歌¶
<pb:CK-KZ_JY236_10p008a>¶
處，不見峯蠻露髻了。¶

*** 　　詠紅葉示人¶
草木無情𨚫有情，丹楓烏栢可憐生。登樓笑指寒山醉，倚檻初¶
疑小雪晴。眞氣已枯空有色，夕陽相對總無聲。峯間獨愛梅花¶
好，守白凌霜體自貞。¶

*** 　　西峯亭¶
夜月歸來客掩關，江亭流水響空山。倚樓長嘯鶴聲起，天外孤¶
煙嶺上還。¶

*** 　　山中吟¶
山中古日月，壺裏大春秋，願他急早賦宜休。若不休時總是愁，¶
<pb:CK-KZ_JY236_10p008b>¶
愁愁愁白了人頭。¶

*** 　　臣瀘硤子中行¶
橋窄讓人先過去，天空由我獨飛行。新詩兩句傳心跡，又見吹¶
來海月淸。¶

*** 　　游戲¶
來來往往原無礙，往往來來度有情。醉跨蒼龍游玉字，閒呼白¶
鶴到瑶京。上天陪得高眞坐，下地能隨丐者行。木葉做衣雲作¶
笠，神通自在屬先生。¶

*** 　　廬山雨後題石¶
飛瀑懸崖石，一落一千丈。驟雨洗煙嵐，一峯一屏嶂。海風吹我¶
<pb:CK-KZ_JY236_10p009a>¶
來，山雲隨我上。頭簪瑶草花，口誦漁家唱。拍掌而登樓，幽閣琴¶
聲亮。信筆寫龍蛇，字字作活像。欲識我爲誰，筆架峯頭望。¶

*** 　　過三香閣贈居¶
喤喤虎嘯出山岡，課課魚聲響佛堂。最是梅花疎月外，儒書讀¶
到五更長。¶

*** 　　與夢九¶
我唱無根郤有根，琪花瑶草欲封門。洞中藏得小天地，睡倒盤¶
陀石上温。¶

*** 　　能仁院¶
風捲殘黃落滿山，老僧晏坐掩柴關。蠟梅一樹香於雪，白晝無¶
<pb:CK-KZ_JY236_10p009b>¶
人我更閒。¶

*** 　　游南峯¶
山如好友常謀面，水似行人屢掉頭。綠黛重重波曲曲，教儂一¶
步一勾留。¶

*** 　　題陳道人像¶
捲簾相與看新晴，小閣茶煙氣味淸。朗誦《黃庭》書一卷，梅花帳¶
裏坐先生。¶

*** 　　又¶
先生丰度自高寒，頭戴方巾兩足盤。欲向晴山看雪露，起身擕¶
杖掛蒲團。¶
<pb:CK-KZ_JY236_10p010a>¶

*** 　　梅嶼¶
北風吹雪古雲寒，嶺上梅花此際看。三百樹頭飛片片，一時囘¶
舞到林端。¶

*** 　　馬蹄月¶
馬蹄月，馬蹄月，人事奔波勞勞碌碌。不識紅塵苦，豈識淸虛樂¶
淸虛樂。蒲團打坐，焚香一炷，彈琴一曲。¶

*** 　　黃山題石¶
天外風吹鶴，池中水見龍。我今長嘯去，三十六雲峯。¶

*** 　　石生泉¶
(吟峭)鑿石得淸泉，泉流仍洗石。戴笠出山來，一笑空煙碧。¶
<pb:CK-KZ_JY236_10p010b>¶

*** 　　天亭山¶
亭亭天亭峯，跨鶴上崖去。空山靜無人，獨與雲相遇。¶

*** 　　自題畫像¶
風日淸於酒，水雲淡若詩。乾坤壺裏坐，這箇老仙師。¶

*** 　　四言¶
性田無翳，心地自明。雨餘山色，厯厯空淸。¶

*** 　　再過臺城¶
再訪臺城路，重摇兩漿游。鴉啼疎柳岸，蟬噪六朝秋。曲水環京¶
口，奇峯抱石頭。靑鞋無皂㡌，笑眼對輕鷗。¶

*** 　　游戲吟¶
<pb:CK-KZ_JY236_10p011a>¶
游戲紅塵下翠微，神仙事業只慈悲。平心什物原非有，信手敲¶
詩不用推。龍氣遠舒雲片片，鶴聲高詠塜纍纍。願人共悟長生¶
理，天海飛吟樂唱隨。¶

*** 　　題圓通綽綽山房¶
有餘退步留遐福，無事抽身乃達人。淡雨微雲風蕩漾，鶯花天¶
氣正青春。¶

*** 　　又¶
花到二分逾秀勁，月當十四己團圓。及時兩字人能會，便得逍¶
遥快樂天。¶
¶	
<pb:CK-KZ_JY236_10p011b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_10p012a>¶
@fw1重刋道藏輯要¶

* 張三丰先生全集¶

** 雲水後集序¶
《雲水後集》者，錫齡與　先生相遇後所作者也。先生神游天海，¶
興好朗吟。或來劍南道署，必有新詩垂示。集而抄之，裒然成卷。¶
異日與前集並刋，以誌先生鴻印，庶幾見我先生之神妙也夫。¶
　　　　　　　　　　　　　　　　(圓通弟子謹跋)¶
¶	
¶	
¶	
<pb:CK-KZ_JY236_10p012b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_10p013a>¶
@fw1重刋道藏輯要¶

* 張三丰先生全集¶
　漢嘉長乙山人李西月重編　　張道淵子深氏敬書¶
　　　　　　　　　　　　閬中朱道生晚成子敬刋¶
　　　　　　　　　　　　　　姪　　瑛春城¶
　　　　　　　　　　　　　　　朱　瓚素園仝校字¶
　　　　　　　　　　　　　　男　　璜磻溪¶
** 　雲水集¶

*** 　　登華表山¶
華表山高爽氣凌，令威騎鶴此飛昇。乍看雨腳從空至，未必雲¶
<pb:CK-KZ_JY236_10p013b>¶
頭阻我登。獨立峯巒心曠遠，遥觀渤海興奔騰。他年願步丁公¶
後，長嘯蓬邱第一層。¶

*** 　遊遼陽諸山作¶
千里遼陽自往還，眼中山色畫中看。人誇地氣來長白，我欲雲¶
峯煉大丹。風過列屏橫淡靄，雨餘羣嶂各高寒。此間好覔長生¶
路，入世休言出世難。¶

*** 　　甲子秋遊燕京作¶
我不願登黃金臺，我只願飲黃花杯。醉裏昏昏忘天地，古今名¶
利總塵埃。休馳驟，且裵𧙪，早將壯歲塵緣了。五岳三山歸去來。¶

*** 　　呈亷閣老¶
<pb:CK-KZ_JY236_10p014a>¶
眞人不露眞，玄門不露玄。方士乃何物，自獻徒紛然！堯舜享高¶
夀，無爲靜也專。幾曾餌金石，而乃得遐年？我愛亷夫子，忠悃心¶
拳拳。上書攻異教，肝同鐵石堅。吾家有二老，至今作天仙。子房¶
師辟榖，志和隱釣船。素與天子近，不談汞與鉛。功成身勇退，英¶
雄則有焉。帝王自有事，豈在白雲邊！凡爲大臣者，孔戒必當先。¶
我愛亷夫子，正氣如孟賢。(時人有亷孟子之目)¶

*** 　　題止善堂呈主人¶
半點塵埃不許侵，四圍垂柳正陰陰。主人自是能知止，無物能¶
摇至善心。¶

*** 　　亷平章以書薦余名於劉仲晦太保感而詠此¶
<pb:CK-KZ_JY236_10p014b>¶
賢與賢相近，得逢推薦人。愧非梁棟質，名動帝王臣。有意求勾¶
漏，無心據要津。辭尊往說法，願現宰官身。¶

*** 　　送亷公之江陵¶
我有老親，頭已白矣。我得微官，公之德矣。公自愛才，我非貪祿。¶
公往江陵，民皆受福。¶

*** 　　博陵上仲晦相公¶
姓字勞公記，山人入宦塲。一官容懶散，百姓盡湻良。囹圄生秋¶
草，男兒思故鄕。别求賢令尹，吾不坐琴堂。¶

*** 　　有感¶
毛義從茲隱，葛洪豈戀官。欲尋李太白同說大還丹。家國伊人¶
<pb:CK-KZ_JY236_10p015a>¶
任，孤哀獨我單。澘然雙淚落，飛雁影高寒。¶

*** 　　答劉相公書¶
太平良宰相，千古能幾人？靑囊乃餘事，不愧帝王臣。得公一語¶
重千金，公書賜我我動心。所言地理無人識，惟我默默信其深。¶
公何爲者重賤子，此恩此德提吾耳。公柬來時獨憾遲，親骸巳¶
塟不敢起。長白幹龍數千里，我從小幹藏之矣。不望名，不望利，¶
祇望吾親安斯地。穴城大山宫小山，門有仙橋獲我意。以此答¶
公公諒之，莫云小子强陳詞。他日訪公邢州道，八盤山下請公¶
思。¶

*** 　　讀先子房傳有感¶
<pb:CK-KZ_JY236_10p015b>¶
紛紛六國眾諸侯，掃入秦疆漢又收。若使沛公如項羽，子房未¶
必肯依劉。¶

*** 　　家居無事忽有邱道人見訪臨别詩以贈之¶
我見先生方外來，先生見我笑顔開。無官自合尋黃石，有客何¶
妨共綠醅。出世心從天海落，入山興與岳雲回。幾時佩劔擕長¶
笛，相訪高眞到碧臺。¶

*** 　　遥輓劉仲晦相公時至元十一年冬月初旬也¶
博學其餘事，今之古大臣。澹然忘嗜慾，高矣脫風塵。舉世誰知¶
我，登朝屢薦人。八盤他日過，淸酒奠公神。¶

*** 　　三十二𡻕北遊¶
<pb:CK-KZ_JY236_10p016a>¶
幽冀重來感慨忘，烏紗攺作道人裝。明朝佩劔擕琴去，却上西¶
山望太行。(西山，太行别阜也。)¶

*** 　　上曲¶
疎柳蒼黃盡夕曛，悠悠滱水淨塵氛。芒鞋獨上堯峯頂，西望常¶
山只白雲。¶

*** 　　恒嶽¶
畢昴精凝處，恒山氣象高。藤蘿牽絶壁，松栢吼飛濤。朔野何空¶
闊，靈風乃怒號。結廬仙嶺上，望裏興飛豪。(山有望仙嶺。)¶

*** 　　悠悠歌北嶽作(時至元三十一年甲午𡻕切也)¶
悠悠歌悠，悠歌，四十八𡻕空銷磨，人生夀命能幾何！株守恒山¶
<pb:CK-KZ_JY236_10p016b>¶
十六載，燕趙往來成逝波。到不如，擕琴劔，整笠蓑，東走蓬萊唱¶
道歌。¶

*** 　　東遊¶
此身長放水雲間，齊魯遨遊興自閒。欲訪方壺圓嶠客，神仙萬¶
古住三山。¶

*** 　　贈棠邑令家希孟弟¶
我到淸河上，棠花處處開。老兄騎虎出，吾弟割雞來。政事由求¶
侣，乾坤宰相才。四知長不愧，相與坐斯臺。(治内築有四知臺。)¶

*** 　　遊岱宗步希孟弟原韻¶
軼蕩天門上石關，人生到此拓雄觀。西崖宛峙神仙阜，東海誰¶
<pb:CK-KZ_JY236_10p017a>¶
投任子牽。七十二家封禪古，三千餘異範圍寛。與君共坐秦松¶
下，一陣天風撲面寒。¶

*** 　　日觀早起觀日¶
天鷄一唱海門開，日湧波濤出海來。萬里眼光紅不斷，三山頭¶
腦綠成堆。遥聞笙鶴從空降，只見雲龍帶雨囘。别有飛仙揮鹿¶
麈，令人企首望蓬萊。¶

*** 　　山中尋張忠高隱處有作¶
巖棲谷飮舊家風，今我尋翁不遇翁。仙阜一聲發長嘯，白雲飛¶
在太山中。¶

*** 　　丹巖山¶
<pb:CK-KZ_JY236_10p017b>¶
丹巖頂上蓬萊閣，可望蓬萊不可卻。天風海水盪心胸，蒼蒼浪¶
浪自開闔。我到東牟眼界空，詩情豪放若英雄。朝暾遠出扶桑¶
外，樓臺貝闕金銀宮。拍手長歌雲鶴起，仙人冉冉來前矣。把杯¶
祭海祝海神，爲展光明千萬里。遥情欲觀海外天，天浮海際海¶
無邊。欲駕飈車飛過去，未能羽化心茫然。¶

*** 　　徂徠山¶
百丈奇巒百樹松，松松古幹老蒼龍。山間六逸今安在？幾度言¶
尋到此峯。¶

*** 　　河東¶
三年步履遍河東，戴月披星兩袖風。登山笑倚一根竹，遇水閒¶
<pb:CK-KZ_JY236_10p018a>¶
彈三尺桐。海嶽幾時逢道侣？塵寰何處訪仙翁？不如覔箇安閒¶
地，了了忘忘養寸衷。¶

*** 　　雷澤晚行¶
水複山重路𣺌茫，此中應是白雲鄕。晚來獨自行雷澤，明月淸¶
風望首陽。¶

*** 　　遊中條山¶
九天浮翠鬱岧嶤，綠笠靑蓑映碧霄。欵欵心兒思上界，翩翩羽¶
客到中條。腳頭不用黃河濯，肩背常將白日挑。兩片飛鳬輕似¶
鶴，王官谷裏過溪橋。¶

*** 　　中州紀行¶
<pb:CK-KZ_JY236_10p018b>¶
中州南北遍尋眞，到處高歌弔古文。滚滚煙飛卿相宅，茫茫日¶
落帝王墳。身如斷梗隨流水，臂負瑶琴帶夕曛。來日又從河内¶
去，神中攜取太行雲。¶

*** 　　王屋山¶
海内大洞天，王屋稱第一。終古飛白雲，至今護元室。巖壑響笙¶
簧，峯尖掛日月。我欲結茅居，煉取神仙質。¶

*** 　　嵩嶽¶
重離太火開丹壁，表正中州眞峻極。仙靈隱隱立三臺，太少峩¶
峩分兩室。我今訪道如靑蓮，奇峯六六造其巓。石上彈琴思縹¶
緲，雲中飛鶴舞翩翩。忽然口渴憶酒，手掬山泉聊潄口。晚來¶
<pb:CK-KZ_JY236_10p019a>¶
明月掛溪松，松濤幾陣如雷吼。靜中有動動偏閒，椰瓢棕拂坐¶
巖間。不遇眞師亦快活，留將鴻爪記嵩山。¶

*** 　　西遊¶
胸中五嶽侍全探，泰岱恒嵩已過三。今日更登西華去，白雲開¶
處望終南。¶

*** 　　關中旅寺有懷¶
抛別家山處處遊，塞雲關月幾經秋。丁公有志歸華表，子晉何¶
時返故邱。今日渭南如旅雁，去年河北似浮鷗。溪泉放艇尋詩¶
句，兩岸風篁幾萬頭。¶

*** 　　華嶽¶
<pb:CK-KZ_JY236_10p019b>¶
巉巉大華俯全秦，百二河山此地尊。雲起謫仙搔首處，雨過神¶
女洗頭盆。閒從翠嶂尋松實，醉看靑天枕石根。我愛希夷高卧¶
蹟，應攜後進入玄門。¶

*** 　　扶風明月山中有淸風洞過而口占¶
明月山頭玩明月，淸風洞口坐淸風。吟風嘯月吾將老，對月聽¶
風響未終。¶

*** 　　寶鷄晚行¶
倐爾遊秦鳳，飄然到寶鷄。路隨流水遠，山壓暮雲低。對面三峯¶
立，關心一榻棲。結茆聊息足，吾亦老磻溪。¶

*** 　　小廬題壁¶
<pb:CK-KZ_JY236_10p020a>¶
陳倉山下道人家，不種桑田不種麻。埋姓埋名藏僻地，自薪自¶
汲老生涯。幾重石嶂撑如虎，一箇茅廬小似蝸。氣健身强年已¶
暮，乾坤何處問丹砂？¶

*** 　　津門柳¶
津門柳，津門柳，𡻕𡻕年年，絲絲縷縷。長與官家綰别離，能綰遊¶
仙去路否？一聲長嘯出天津，破衲飄然不囘首。¶

*** 　　洞庭𥆐吕純陽先生¶
這囘相見不無緣，(先生句)訪道尋眞數十年。雅度翩翩吹鳳笛，雄¶
風凛凛佩龍泉。身從海嶽來斯地，手拂湖雲看遠天。願學先生¶
勤度世，洞庭分别到西川。¶
<pb:CK-KZ_JY236_10p020b>¶

*** 　　燕趙閒遊𥆐邱長春遂同遊西山¶
天寒白日澹幽州，燕市重尋舊酒樓。新學瘋狂爲醉漢，故交豪¶
傑已荒邱。駒光不似壺中日，蟻命猶如水上漚。我遇至人談大¶
道，西山晴雪共遨遊。¶

*** 　　遼陽積翠村二首¶
手執長弓逐鳥飛，是誰知是老翁歸。白楊墓上留詩句，城郭人¶
民半是非。¶

紛紛景象亂如麻，身世粗完早出家。莫待巢危復累卵，功名勢¶
利眼前花。¶
¶	
<pb:CK-KZ_JY236_10p021a>¶

*** 　　由夔府下江陵作¶
十二巫峯厯厯遊，夔門長嘯下荆州。朝吟落月峩眉磧，暮對斜¶
陽燕尾洲。山水蒼茫懷道侶，乾坤浩蕩少仙儔。不如自跨遼東¶
鶴，乘輿還鄕省故邱。¶

*** 　　赤壁懷古(赤壁有數處在嘉魚者，乃周郎破曹處也。)¶
石壁巉巉壓水隈，三分事業此間開。龍爭虎鬬今安在？月白風¶
清我又來。滚滚長江淘日夜，茫茫戰壘激風雷。興酣欲拉坡仙¶
嘯，吹笛乘舟共往囘。¶
爲雨爲雲最有神，莫將塵夢擬眞人。仙環隱隱從空下，一片恩¶
膏一片春。¶
<pb:CK-KZ_JY236_10p021b>¶

*** 　　蜀市題¶
朝隱靑城暮入峩，蜀中來往閱人多。眼看白日忙忙去，口唱藍¶
仙踏踏歌。一箇葫蘆無價寶，兩川風月安樂窩。山林塵市遨遊¶
遍，到處題詩認得麽？¶

*** 　　兩湖吟¶
(神似呂相手筆)化作漁翁盪小舟，湖南湖北任遨遊。酒乾直欲吞雲夢，吟罷高¶
飛過鄂州。萬里遥看吳地月，一聲長嘯楚天秋。湘濱老叟相逢¶
笑m手指嘉魚下釣鈎。(嘉魚縣名)¶

*** 　　書懷¶
心命惶惶亦可憐，風燈雨電逼華年。不登浪苑終爲鬼，何處雲¶
<pb:CK-KZ_JY236_10p022a>¶
峯始遇仙？九死常存擔道力，三生又恐落塵緣。瓣香預向終南¶
祝，應有眞人坐石邊。¶

*** 　　終南呈火龍先生¶
白雲靑靄望中無，已到仙人碧玉壺。拚卻茫鞋尋地肺，始瞻大¶
道在天都。乾坤一氣藏丹室，日月兩丸曜赤爐。實與先生相見¶
晚，慈悲乞早度寒儒。¶

*** 　　出終南二首¶
生平好善訪仙翁，十萬黃金撒手空。深謝至人傳妙訣，出山尋¶
侣助元功。¶
一蓑一笠下終南，雲白山淸萬象㴠。他日大丹鎔鍊就，重來稽¶
<pb:CK-KZ_JY236_10p022b>¶
首拜仙庵。¶

*** 　　丹成作歌¶
洞裏深藏太古春，心虛氣靜養元神。直尋世外千年藥，不染人¶
間半點塵。時飮蟠桃酒，時採靈芝根，如醉如痴氣血生。八兩眞¶
鉛汞半斤，月圓花現景難論。捉虎擒龍渾易事，先天一炁要殷¶
勤。火候分明度數的，十月功完脫聖眞。凡愚何處求丹法？此是¶
吾家不二門。¶

*** 　　太和山口占二絶¶
太和山上白雲窩，面壁功深似達摩。今日道成談道妙，說來不¶
及做來多。¶
<pb:CK-KZ_JY236_10p023a>¶
九年無事亦無詩，默默昏昏不自知。天下有人能似我，願拈丹¶
訣盡傳之。¶

*** 　　題武當山¶
七十二峯蒼翠間，武當山色似衡山。明朝飛過湖南去，八九峯¶
頭自往還。¶

*** 　　衡嶽¶
今日完全五嶽遊，身騎黃鶴駐峯頭。曾於北鎭先尋訪，直到南¶
衡始罷休。萬里漫云燕楚隔，兩山剛被坎離收。天然道妙同行¶
轍，又看湘波九面流。¶

*** 　　登岳陽樓用杜韻¶
<pb:CK-KZ_JY236_10p023b>¶
欲上君山頂，飛吟到此樓。一湖南北限，千里水雲浮。沙外幾行¶
雁，天邊數點舟。江河渟蓄處，廣大不奔流。¶

*** 　　道走河南公卿頗有聞余名者書此笑之¶
棄𨚫功名浪蕩游，常將冷眼看公侯。文官武將皆塵土，綠黛紅¶
妝盡髑髏。鶴駕高飛南嶂月，鴉聲亂噪北邙秋。離離草色俱凋¶
謝，早向雲山問路頭。¶

*** 　　晚步咸陽¶
天邊飛雁排雲表，我亦長吟咸陽道。咸陽古道草迷離，百代王¶
侯盡枯槁。西行萬里多感懷，人生豈若神仙好。任他滄海變桑¶
田，鶴貎松姿長不老。¶
<pb:CK-KZ_JY236_10p024a>¶

*** 　　帶月過武功飛行至棧¶
布衲椰瓢欠整齊，夜來飛過渭河西。白雲呌破梁山雁，凉月催¶
囘魯店鷄。出世多游秦蜀路，摩崖自看往來題。身行險棧如夷¶
垣，始識鸞車勝馬蹄。¶

*** 　　錦江¶
江自岷山走蜀都，順流東去出夔巫。扁舟願效元眞子，更號煙¶
波小釣徒。¶

*** 　　江上吟¶
學得漁翁欵乃腔，高歌自駕木蘭艭。雲帆歴亂迷三楚，煙水蒼¶
茫過九江。收拾乾坤歸小艇，任他嵗月付奔瀧。此身放浪原無¶
<pb:CK-KZ_JY236_10p024b>¶
定，孤雁凌波影一雙。¶

*** 　　游廬山¶
遠望屏峯九疊張，到來初識是仙鄕。喚回山虎吟溪月，呼起雲¶
龍抱石梁。高岸吼時飛瀑布，淡煙浮處滿爐香。道人分外添幽¶
興，消受匡廬日月長。¶

*** 　　吳越吟¶
大江南北任浮沉，遊遍蘇杭道益深。跨鶴吳山容我嘯，飛鸞禹¶
穴避人尋。茫茫笠澤藏漁艇，淡淡苕溪洗客襟。水秀峯奇吳越¶
路，飄然自背落霞琴。¶

*** 　　元杭省左司員外郎家光弼(昱)廬陵人余游杭州相遇於¶<pb:CK-KZ_JY236_10p025a>¶　　湖自謂將有湖山之志書此壯之¶
君我相逢姓又同，莫將高尙托虛空。而今氣象兼舒慘，自古賢¶
豪善始終。千載西湖多隱遯，六橋南渡老英雄。騎驢放艇留佳¶
話，請與先生道此風。¶

*** 　　天目閒居歌¶
臨安秀氣鍾天目，晨朝自放白雲出。石池高注兩峯頭，波光圓¶
淨如日月。道家三十四洞天，瓊册琅函萬古傳。結廬小住山之¶
巓，靑鸞白鹿共周旋。閒來便到杭州去，笑傲湖山得眞趣。化作¶
游僧倚杖行，三生石上誰相遇。梅花嶼，楊柳堤，瑶笙畫舫自東¶
西。道人長嘯歸山去，囘觀世上煙迷迷。¶
<pb:CK-KZ_JY236_10p025b>¶

*** 　　贈廣海和尙¶
深入浮屠斷世情，奢摩他行恰相應。天花隱隱呈微瑞，風葉琅¶
琅咏大乘。室密晝閒雲作蓋，庭空夜靜月爲燈。定中萬象無何¶
有，到此誰能見老僧？¶

*** 　　遇家伯兩外史杭州人¶
看破浮生遠市寰，歌聲踏踏上茅山。老兄贈汝無他物，惟有仙¶
家一味閒。¶

*** 　　遊金陵贈沈萬三¶
秦淮落落大漁家，看破浮雲似暮霞。乘月泛舟沽綠酒，感君從¶
我問丹砂。黃中妙理何人識？白下英雄此箇誇！願把貲財參道¶
<pb:CK-KZ_JY236_10p026a>¶
法，一堂妻子不咨嗟。¶

*** 　　别萬三¶
羣雄擾擾盡征戡，我與先生把道談。今日東南王氣盛，他年晤¶
子到西南。¶

*** 　　西湖二首¶
湖上紅亭亭上人，亭前水寫眼前身。靑蓑綠笠何爲者？我是煙¶
波畫裏眞。¶
人歌人笑滿朱舲，楊柳長亭復短亭。卻愛漁翁閒雅甚，自摇小¶
艇到西冷。¶

*** 　　贈金粟道人¶
<pb:CK-KZ_JY236_10p026b>¶
玉山佳處好園亭，多少游人入畫屏。驀地將來都撒去，淸心澹¶
慮水泠泠。¶

*** 　　還蜀吟¶
六合是我家，二曜爲我燭。我雖遼東人，游蜀似還蜀。淡淡巫山¶
雲，彎彎峩眉月，鮮鮮錦江波，熙熙巴子國。到處闡玄風，顚狂自¶
怡悅。鸞馭止何方？又到靑城宿。¶

*** 　　歸秦¶
自蜀來秦不避秦，西秦久住似秦人。寶鷄石上題詩句，誰識逍¶
遥物外身。¶

*** 　　大元至正二十六年丙午暮秋金臺觀游𩲉七日歸來付¶<pb:CK-KZ_JY236_10p027a>¶　　　楊軌山一偈(詩喻元終明始意蓋，二十八年卽洪武元年也。)¶
元氣茫茫返大淸，又隨朱雀下瑶京。剝牀七日𩲉來復，天下齊¶
看日月明。¶

*** 　　入蜀¶
劍門雄壯蜀山高，飛去飛來鶴亦勞。萬點蒼尖分厯落，千重碧¶
嶂幾週遭。時時牧笛吹秋草，處處樵風吼暮濤。最愛峨眉峯頂¶
月，淸暉白上道人袍。¶

*** 　　漁父詞¶
湘雨湖雲滿釣蓑，逃名隱姓樂如何？新日月，(指明)舊山河，(指元)成敗¶
興亡莫管他。洞庭睡到長天曉，誰識高人張志和？¶
<pb:CK-KZ_JY236_10p027b>¶

*** 　　贈焦始謨先生¶
子陵高屈漢光武，一個客星照萬古。如今我見焦先生，高節淸¶
操誰爲伍。少與皇明乃舊交，風聲洒洒吹許巢。故人崛起做天¶
子，幾囘丹詔來山坳。一豚蹄與一壺酒，逕來見帝酬吾友。大呼¶
光祿治山肴，對飲哈哈笑拍手。席前三帶角銀金，命公取之觀¶
(起結相映妙合自然)其心。强持角帶作游戲，幽情默默在雲林。朝廷從此稱千戸，先¶
生冷笑何足數。飄然抛去入名山，子房永别漢高祖。¶

*** 　　余閱山水多年，所嘗留意者，蜀之大峩，楚之武當。因各搆¶　　　一廬，爲往來棲眞之所，出則靑鸞萬里，入則白雲一窩，¶　　　佳夕澄淸。在武當棲雲廬望大峩留月廬作此¶
<pb:CK-KZ_JY236_10p028a>¶
楚蜀頻來自往還，結廬高臥兩名山。靜中偶動仍非靜，閒裏能¶
安乃是閒。只候紫書來闕下，細研丹訣度人間。武當夜對峨眉¶
月，遙憶吾徒已閉闗。¶

*** 　　棲雲廬閒望¶
雲木蒼蒼滿翠微，道人閒眺立巖扉。猛禽鷙鳥無猜忌，門外衝¶
煙踏葉歸。¶
風捲山雲飛過水，雨飄柳絮落殘春。精廬鎭日全無事，兩卷《黃¶
庭》養性眞。¶

*** 　　閒吟¶
數聲猿鶴響松闗，坐冷孤雲意欲閒。有跡已教同世外，無心何¶
<pb:CK-KZ_JY236_10p028b>¶
必去人間。林陰棋局空殘刼，爐底雌雄見大還。流水桃花杳然¶
在，一回頭隔萬重山。¶

*** 　　又¶
天地悠悠一片雲，何心重與結聲聞。迷離紅翠花三樹，町疃高¶
低鹿一羣。自是淸空通沆瀣，不將搖落歎河汾。虛無枉把靈臺¶
鑿，混沌由來總不分。¶

*** 　　將之巴蜀示門人邱元靖¶
苦心苦行守棲雲，大道他年寄與君。莫舍吾廬輕易出，致教人¶
賦北山文。¶

*** 　　題玄天觀寄蜀王¶
<pb:CK-KZ_JY236_10p029a>¶
等閒釣罷海中鰲，一笑歸來祖晉陶。花吐碧桃春正好，笋抽翠¶
竹節還高。心懷鳳闕龍鱗會，身寓龜城馬足勞。何必終南論捷¶
徑？宦情於我似鴻毛！¶

*** 　　成都留題姜氏家¶
往往來來度有情，葫廬游戲錦江城。身藏大道無人識，祗愛梅¶
挿枝土生。¶

*** 　　卻聘吟(洪武十八年)¶
流水行雲不自收，朝廷何必苦徵求。從今更要藏名姓，山北山¶
南任我游。¶

*** 　　讀元故提舉楊亷夫先生集¶
<pb:CK-KZ_JY236_10p029b>¶
鐵崖吹鐵笛，淸韻滿崖中。末世聲名大，深山氣象空。爲文超字¶
宙，守節老英雄。惟有華亭月，淸高似此公。¶

*** 　　嘗作八遯篇並爲八讚志景仰也今錄其讚於此¶　　嚴子陵光¶
昭昭嚴光，謙謙光武帝曰子陵，胡不相輔？嚴曰陛下，毋容相苦。¶
歸釣富春，一竿千古。¶

*** 　　法高卿眞¶
矯矯法眞，千載幾人？只聞其聲，不見其身。亦非釣譽，亦非隱淪。¶
孔曰求志，孟曰天民。¶

*** 　　陶淵明潛¶
<pb:CK-KZ_JY236_10p030a>¶
挺挺陶潛，晉室賢士。五柳可居，五斗難縶。帶月而歸，採花而至。¶
柴桑之間，如葛天氏。¶

*** 　　戴安道逵¶
軒軒戴逵，高節自命。抱義而居，卻書而遯。謝元一䟽，身名兩定。¶
陶然灑然，鼓琴適性。¶

*** 　　盧灝然鴻¶
超超盧鴻，嵩山之巓。逍遙居士，快活神仙。賜官不受，賜服不穿，¶
草堂何處？白雲滿天。¶

*** 　　軒轅集¶
落落軒轅，羅浮遠引。木食草衣，雲衾石枕。帝以道問，公將道隱。¶
<pb:CK-KZ_JY236_10p030b>¶
匪同金石，如賣脂粉。¶

*** 　　陳希夷搏¶
浩浩希夷，守正懷奇。不誇丹道，不露元機，不令人測，只求己知。¶
華山高臥，吾師之師。¶

*** 　　林和靖逋¶
卓卓林逋，獨有孤山。離塵絶垢，氣慧神閒。探梅而去，招鶴而還。¶
不入城市，長嘯峯間。¶

*** 　　外有焦孝然先像讚一首今附於此¶
(以上八讚，皆先生自己寫照也。風韻高於詩品。)皎皎焦先，漢室高賢。或曰隱士，或曰神仙。草廬可托，風雪可眠。¶
三詔不起，於戲孝然。¶
<pb:CK-KZ_JY236_10p031a>¶

*** 　　將之雲南先寄故人(并序)¶
　　　余自洪武二年己酉，至二十四年辛未，居武當二十有¶
　　　三年矣。其間著丹經，舒淸嘯，晦跡韜光，雲來鶴往。近聞¶
　　　沈三山得罪朝廷，徙於滇上，株連其壻余君。西南之約，¶
　　　吾其行乎。爰爲此作，先慰天南海曲之遷戍者。¶

壺中日月洞中春，二十三年靜裏身。遙知遠徙雲南客，蠢雨蠻¶
風憶故人。¶

*** 　　滇南會沈子三山兼贈令倩余十舍¶
一家眷屬小游仙，翁壻同居滇海間。玉澗郎君余十舍，冰淸老¶
丈沈三山。都因象齒能爲禍，未觸龍鱗早犯顏。今日我來齊度¶
<pb:CK-KZ_JY236_10p031b>¶
脫，大丹還勝大刀環。¶

*** 　　贈沈線陽余飛霞兩女仙¶
　　　線陽仙女，薛眞陽之高徒，沈三山之長女也。弱齡出世，¶
　　　父徙雲南，忽來拜省，與余女同服大藥，沖舉而去。余女¶
　　　者，十舍令愛，西平侯沐春夫人，得母翁外丹之傳。飛霞，¶
　　　乃吾賜號也，嘗有小傳記之。¶

十舍非無子，三山亦有兒。仙姑與妹女，閬苑兩靈芝。服我天元¶
藥，飛昇昆明池。老翁開笑眼，吾道屬嬌癡。¶

*** 　　夜郎¶
朝别昆明下夜郎，崇山處處有仙鄕。魚年共賽神雞碧，鳥道高¶
<pb:CK-KZ_JY236_10p032a>¶
飛我鶴黃。細徑遙盤闗索嶺，諸峯宛抱武侯岡。由來木密多幽¶
地，笑殺南人住此方。¶

*** 　　曲靖到黔陽¶
眞峯頂上紫鸞翔，送我看山到貴陽。一路飛吟聲未㪚，先生已¶
過古城鄕。¶

*** 　　平越福泉山禮斗吟¶
此山雲水盡澄淸，夜夜焚香表恪誠。首戴蓮花朝北斗，星君爲¶
我著長生。¶

*** 　　由思南過黔江題烏鴉觀¶
萬里長江渺碧霞，彤雲飛暎到烏鴉。崖寒木落仙寰别，水秀山¶
<pb:CK-KZ_JY236_10p032b>¶
奇景物華。游子樓頭傾竹葉，牧童牛背落梅花。興來一覽乾坤¶
濶，笑傲湖天𡻕月賖。¶

*** 　　巴嶽山贈僧定一¶
巴川挺巴嶽，蒼蒼翠幾重。不是匡廬山，中有香爐峯。偶焉此駐¶
足，欣與高僧逢。我有竹枝杖，變化爲靑龍。持以贈禪客，(他日倘相從！)¶

*** 　　北津樓(在順慶府北五里今詩碑猶存)¶
誰喚吾來蜀内遊，北津樓勝岳陽樓。煙迷沙岸漁歌起，水照江¶
城𡻕月收。萬里淸波朝夕涌，千層白浪古今浮。壯懷無限登臨¶
處，始識闗南第一州。¶

*** 　　凌雲峯¶
<pb:CK-KZ_JY236_10p033a>¶
蜀山靈秀屬凌雲，水木淸華遠俗氛。九頂煙中鸞鳳嘯，仙音不¶
與世間聞。¶

*** 　　鶴鳴山¶
沽酒臨卭入翠微，穿崖客負白雲歸。逍遙廿四神仙洞，石鶴欣¶
然嘯且飛。¶

*** 　　贈完璞子見訪武當¶
如吾子者仙豪也，跨虎龍兮壯士哉！天下往還扶日月，劍端游¶
戲喝雲雷。戰場三奪高煦氣，談笑兩羞廣孝才。今日勸君歸洞¶
府，嬰兒還要産嬰孩。¶

*** 　　贈王先生歌(建文臣也)¶
<pb:CK-KZ_JY236_10p033b>¶
王先生，忠義全，自號大呆子，亦曰性天然，埋名隱性，如瘋癲。或¶
住玉華邱壑内，或住金華山澤邊。山邊村落時來往，士人詩酒¶
相周旋。醉後出神思故主，兩眼汪汪哭向天。平常衣服與人異，¶
披麻戴笠心事傳。先生間與野人言：死後將吾繫樹顚。得非地¶
無乾淨土，一心願做鶴巢仙。¶

*** 　　答永樂皇帝¶
　　　皇帝陛下，福德無疆。臣本野夫，於時無益。荷䝉宸翰，屢¶
　　　下太和，車馬數馳，猿鶴相訝。伏願陛下，澄心治理，屏欲¶
　　　崇德。民福主福，民夀主夀。方士金石，勿信爲佳。恭進一¶
　　　詩，乞賜一覽。外附口歌三章，皆係山人祛欲修身之道，¶
<pb:CK-KZ_JY236_10p034a>¶
　　　毋視爲異術，則臣幸甚。¶

地天交㤗化功成，朝野咸安治道亨。皇極殿中龍虎靜，武當雲¶
外鼓鍾淸。臣居草莾原無用，帝問芻蕘若有情。敢把微言勞聖¶
聽，澄心寡欲是長生。¶

*** 　　朝眞作(永樂十四年午月朔日南極萬夀會也)¶
一朝明主又朝元，南極宮中列綺筵。紅日當階呼萬夀，慶雲滿¶
座會羣仙。道通卦氣身居兌，名序爻班位讓乾。手捧丹書歸福¶
地，度人心事更無邊。¶

*** 　　南京道觀崇淸寺題壁¶
千古丹經載聖經，兩言定靜可延齡。何須遍處求方術，致使妖¶
<pb:CK-KZ_JY236_10p034b>¶
書亂典型。¶

*** 　　又¶
煙霞客抱長生訣，山澤臞游不老春。誰與皇家談此理，不修治¶
道想修眞。¶

*** 　　又¶
天羅已網邵元節，地獄纔收陶仲文。他有靈丹應不死，此人旣¶
死復何云。¶

*** 　　又¶
玉皇案吏無天子，金闕樓臺屬隱淪。我願君王端拱坐，澄思屏¶
欲是玄音。¶
<pb:CK-KZ_JY236_10p035a>¶

*** 　　讀蒲菴集¶
蒲菴道貌足清腴，話到滄桑每歎吁。不仕他人甘削髮，要還故¶
我耳留鬚。打鐘得句憑誰賞，飛錫淩空樂自娛。一點丹心藏智¶
燭，明光皎皎照昏衢。¶

*** 　　隱居吟武當南岩中作¶
三丰隱者誰能尋，九室雲岩深更深。漠漠松煙無墨畫，淙淙澗¶
水没絃琴。玄猿伴我消塵慮，白鶴依人穩道心。笑彼黃冠趨富¶
貴，並無一箇是知音。¶

*** 　　西苑宮詞(自注云正德嘉靖間曾受封誥是時宮中日日以請鸞爲戲故作此詩以存諷諫之意勿謂神¶　　　　　　仙不知國體也)¶
<pb:CK-KZ_JY236_10p035b>¶
西苑無人白晝長，至尊端敬呂純陽。神仙早已知名分，不受分¶
宜(嚴嵩分宜人)一炷香。¶

*** 　　又¶
泥金寫疏達瑤池，靜候靑鸞降筆詞。聖駕獨含周穆意，宮人要¶
看女仙詩。¶

*** 　　又¶
張顚請過又周顚，草寫空同至道篇。天子醮壇開口笑，朕今封¶
汝作天仙。¶

*** 　　又¶
五雲扶輦聖人來，始見通天别有臺。此處不行郊社禮，拈香一¶
<pb:CK-KZ_JY236_10p036a>¶
拜望蓬萊。¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_10p036b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_10p037a>¶
** 雲水三集序¶
《雲水三集》，三丰先生再游劍南之作也。雍正間，先生來此提撕¶
夢九觀察。嘗往還於高標淩雲，觀察去而先生隱矣。邇來圓陽¶
老人、卓菴居士及遯園蟠山諸埜客，志在山林，性躭泉石，隱士¶
生而先生又至矣。靑城、大峩之間，或遇老樵子水石逍遙，或遇¶
老漁夫溪山吟嘯，緇衣黃冠，種種變化。久之而乃知，其中有先¶
生在此亦，我曹之幸也。先生法相不輕示人，卽示人，人亦不識。¶
淸詞妙語，惟事筆談，不言吉凶禍福，不語黃白丹砂。其所常談¶
者，忠孝仁慈，謙和淸淨而已。間或放爲詩歌，響遏雲水。飛吟旣¶
久，墨記日多，爰梓而存之，使人知神仙之樂。只如是已，又何異¶
<pb:CK-KZ_JY236_10p037b>¶
焉！¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_10p038a>¶
@fw1重刋道藏輯要¶

* 　張三丰先生全集¶
　　漢嘉長乙山人李西月重編　　張道淵子深氏敬書¶
　　　　　　　　　　　　閬中朱道生晚成子敬刋¶
　　　　　　　　　　　　　(姪)　　瑛春城¶
　　　　　　　　　　　　　　朱　瓚素園仝校字¶
　　　　　　　　　　　　　(男)　　璜磻溪¶
** 　雲水三集¶

*** 　　重游劍南歌(并引)¶
　　　劍南自汪觀察去後，余不到嘉州又一百年矣近。觀少¶
　　　微星，朗照乎淩雲烏九、靑衣、長乙之間。爰作重游劍南¶
<pb:CK-KZ_JY236_10p038b>¶
　　　詩，以誌訪焉。¶

化鸞化鶴化雲煙，又化漁樵與老仙。隱顯遨遊度有緣，少微星¶
照九峯巓。或尋崖谷詠詩篇，或觀水石弄溪泉，或騎黃犢來山¶
前，或抱靑琴坐松邊。不知不悔住林園，不忮不求養性田。是皆¶
處士與高賢，我願訪之共周旋。妙絶靑衣古洞天，峩眉一氣相¶
鈎連。倒拖鐵杖尋幽偏，中有數人談自然。快哉乎！不到劍南今¶
百年，再來猶是張玄玄。¶

*** 　　白雲庵¶
卓午林陰雨氣涼，千竿修竹覆經堂。老僧放梵雲初淨，室小身¶
閒日正長。¶
<pb:CK-KZ_JY236_10p039a>¶

*** 　　瀟湘吟¶
花外風來桂子落，秋氣淸空，鴻雁高飛。湘水曲，湘水曲，一笛長¶
吹游仙快樂。¶

*** 　　漁父詞¶
一隻船兒坐臥寛，風波險處自平安。雲淡淡，水漫漫，洞庭煙雨¶
當詩看。曉來獨坐君山下，只見蘆花撲釣竿。¶

*** 　　七夕雨¶
聽罷緱山子晉笙，又聞秋雨韻瑽琤。大風吹下天河水，不作淒¶
淒楚楚聲。¶

*** 　　游蜀¶
<pb:CK-KZ_JY236_10p039b>¶
閬苑歸來蜀地游，一身時被白雲留。煙蓑雨笠閒裝朿，化個農¶
夫樂自由。¶

*** 　　寒冬游峩¶
攜手游峩峯，冬寒生木末。風從北嶂來，黃葉滿崖谷。深林折磴¶
中，猶有千秋雪。¶

*** 　　與遯園¶
日日復日日，祕祕復祕祕。有詩徐徐吟，有酒綿綿吸，醉中狂笑¶
無人。識綠陰滿地日當欄，與君共坐磐陀石。¶

*** 　　農人引¶
場圃當窗面面佳，客來相與話農懷。田家樂，洵不乖，春風春雨¶
<pb:CK-KZ_JY236_10p040a>¶
到茅齋。¶

*** 　　題涵虛金丹詩¶
仙骨一身筆一枝，興來高唱百篇詩。從今更長金丹價，萬兩黃¶
金莫賣之。¶

*** 　　泌水洋洋¶
泌水洋洋見道機，池亭深處看魚飛。白雲一片空中去，天外霞¶
光映碧暉。¶

*** 　　示槃山¶
莫要憂來莫要愁，莫將塵慮擾心頭。山間明月江中水，滌蕩胸¶
懷萬事休。¶
<pb:CK-KZ_JY236_10p040b>¶

*** 　　雙淸閣和髯仙原韻¶
閣外人來三兩箇，壺中日照幾千秋。諸郎各奮靑雲路，我輩宜¶
居白玉樓。笑把庚辛齊撒手，誰將甲子記從頭？蓬山會上年年¶
樂，不唱紅塵懊惱謳。¶

*** 　　　附髯仙雙淸閣原韻¶
　撑腸文字五千卷，轉眼蓬山八百秋。點點星光寒墮水，茫茫¶
　雲氣遠吞樓。沙中寫了詩無數，閣外栽將竹萬頭。風到齊聞¶
　笙韻發，道人拍掌正淸謳。¶

*** 　　冬至¶
昨日陽伏陰，今日陰見陽。陰陽晴隔隔，送客到山堂。山堂脫木¶
<pb:CK-KZ_JY236_10p041a>¶
響，蕭蕭十月霜。霜多陰氣沍，隱隱雁南翔。洞庭發長嘯，一笛過¶
三湘。¶

*** 　　元夕軒然臺¶
高會逢元夕，樓臺與𡻕新。江山儼如畫，燈火盡皆春。灑落千山¶
雨，消除萬里塵。濛濛烟樹月，此處見吾眞。¶

*** 　　淸漪觀¶
靑衣水繞淸漪觀，滿眼淸漪畫者希。江上晚煙帆影遠，樹中春¶
雨磬聲微。何年結下長生社，此處頻來寶杖飛。蓑笠老翁人不¶
識，口邊閒唱鶴來歸。¶

*** 　　西江月¶
<pb:CK-KZ_JY236_10p041b>¶
雲外渾忘宇宙，壺中不計春秋。三月歸來樂自由，滿眼江山如¶
舊。　花木及時栽植，亭臺到處優游。自古名山住我儔，對境吟¶
詩酌酒。¶

*** 　　道院卽事¶
春陰黯黯護元門，檻外花枝嫩有皴。盡日垂簾相對坐，無聲無¶
色話京因。¶

*** 　　書軒然臺匾¶
諸子今宵共一齋，道人自寫軒然臺。豈惟諸子談奇妙，卽我亦¶
誇筆神來。海水天風隨五肘，拈毫不覺龍蛇走。動搖五嶽淩滄¶
洲，四座欣欣笑拍手。笑拍手，字跡永存臺不朽。¶
<pb:CK-KZ_JY236_10p042a>¶

*** 　　仙家樂用涵虛韻¶
空靑洞裏道人家，靜靜淸淸遠俗譁。瀑布倒飛丹嶂雨，山塘閒¶
種白蓮花。林間把酒消淸晝，石上橫琴抱落霞。此是修眞好去¶
處，何須海嶽問靈砂！¶
　　(附原作　　　蓬萊島上古仙家，修煉長生遠世譁。鐵樹常栖千𡻕鶴，瑤¶
　　峯笑採四時花。眠龍喚起游靑嶂，猛虎騎來到赤霞。吹片白雲封了洞，一爐純火養丹砂。)¶

*** 　　老游仙圖¶
八百三千數早嬴，而今善果更如京。奇蹤異蹟頻頻著，竹杖棕¶
鞋處處行。千𡻕翁皆成故友，萬年厯與紀長生。年來溷跡游塵¶
世，又學浮邱易姓名。¶
<pb:CK-KZ_JY236_10p042b>¶

**** 　　(附)呂祖和作¶
　久隨日月辨虛嬴，未領雲霞飛玉京。五老應添六老坐，八公¶
　常餞九公行。山間每遇赤松子，世上渾疑白石生。今古事情¶
　都看破，十洲三島盡知名。¶
　　(附涵虛同作　　　　　昨夜吹簫女姓嬴，讓他年少歩天京。風塵溷跡誰知到，月¶
　　夜飛空獨自行。早學人間都散漢，曾師乾竺古先生。芝苓頓頓家常足，海嶽遨遊得夀名。)¶
　　(附藏崖同作　　　　　昔從老子避秦嬴，百世年華莫與京。古髩長髯飄灑灑，三¶
　　山五岳唱行行。曾燒大樂用無盡，又見扶桑枯復生。一笑蓬萊水淸淺，已忘其姓與其名。)¶
　　(附蟠山同作　　　　　神丹餌後氣充嬴，雲水逍遙遍四京。天地同流眞快活，海¶
　　山長嘯獨遊行。養成老鶴胎重孕，食過蟠桃實又生。鸞馭偶臨彭祖墓，笑他導引枉沽名。)¶
<pb:CK-KZ_JY236_10p043a>¶

*** 　　老隱仙圖¶
先入桃園避亂嬴，不隨僞隱謁神京。家移翠嶂心逾靜，話到紅¶
埃足懶行。抱甕丈人呼至友，接輿狂士拜先生。兒孫箇箇調鸞¶
鶴，忘郤塵卻利與名。¶

**** 　　(附)呂祖和作¶
　化爲鸞鶴氣嬴嬴，夀考年來近百京。洞裏煙霞長嘯傲，山中¶
　日月自流行。種瓜不類東陵子，逃世能先北郭生。溪水桃花¶
　隔塵世，未聞時事與時名。¶
　　(附涵虛同作　　　　　辟世那知項滅嬴，並忘劉闢漢西京。芝田十畝呼龍種，藜¶
　　杖一枝趁鹿行。古洞心空長自得，多年齒落又重生。靑溪白石閒來往，總是埋名與避名。)¶
<pb:CK-KZ_JY236_10p043b>¶
　　(附藏崖同作　　　　　手種靑松已長嬴，無憂無慮免京京。放懷箕頴空天地，陪¶
　　伴巢由定止行。秋圃春田遊太古，漁山樵水過平生。不干半點塵埃事，直以無名作姓名。)¶
　　(附蟠山同作　　　　　不爲吏隱學侯嬴，跨犢高歌勝跨京。猿鳥隊中曾變化，雲¶
　　霞深處獨飛行。梅妻鶴子爲仙眷，綠髩蒼髯是友生。莫怪老人高尙志，淸風久不慕榮名。)¶

*** 　　南峯¶
隨興遊山卽愛山，山中山外與雲還。靑蓑綠笠行峯頂，初五蛾¶
眉月正彎。¶

*** 　　潮陽宮¶
蛩語啾啾鬧佛堂，極淒涼處不淒涼。閒吟十二欄干外，月色朦¶
朧到上方。¶
<pb:CK-KZ_JY236_10p044a>¶

*** 　　山齋夜集¶
淸風灑灑飄林外，涼月纎纎挂竹稍。此夜花齋同把酒，談元拍¶
手盡仙曹。¶

*** 　　烏尤絶頂¶
大江外帶夾城來，霽色淸明瓦屋開。外看估帆雲共遠，中藏僧¶
院竹相偎。奇峯直抵波濤壯，爽氣遙飛煙霧回。此地眞成方外¶
勝，攜壺踏葉上高臺。¶

*** 　　游靑衣山¶
新晴山色好，趁此訪靑衣。客整衝雲屐，村飄賣酒旗。攜壺踏高¶
頂，掃石話元機。此境誰堪比？金陵燕子磯。¶
<pb:CK-KZ_JY236_10p044b>¶

*** 　　游砥柱山¶
路從怪竹叢中過，人自高峯頂上行。暫掃苔花相坐語，桂林深¶
處午鐘淸。¶
松外時聞百鳥音，探幽攜手上高岑。聊借桂宮書小句，一山風¶
送靜中吟。¶
花朝時節百花香，訪勝提壺到上方。我愛烏尤奇絶處，煙霞來¶
抱老文昌。¶
入翠微兮出翠微，烏尤山裏白雲飛。松林竹島相縈拂，長嘯一¶
聲天外歸。¶

*** 　　竹抱齋聽門人楊蟠山讀予雲水前集¶
<pb:CK-KZ_JY236_10p045a>¶
楊生矯矯瘦丰[(⺡*欠)/女]，愛我當年雲水詩。竹院淸風明月夜，聽他搔¶
首詠遲遲。¶

*** 　　宴聽潮軒送李西來之閬中¶
歸來來又去，去去早歸來。酒共離人飲，軒因送别開。潮聲驅遠¶
岸，月色冷空杯。挽客重排宴，池邊共往徊。¶

*** 　　題竹抱齋¶
曲徑通幽遠世喧，空齋半背倚深村。樓鐘縹緲來雲際，欄檻迴¶
環遶石根。修竹千頭栖鳥友，小塘一口種魚孫。最憐雨後排窗¶
望，無數靑山到寺門。¶

*** 　　花酒吟¶
<pb:CK-KZ_JY236_10p045b>¶
花開可喜落堪哀，莫放花前酒數杯。飲酒簪花神氣爽，有花有¶
酒去還來。¶

*** 　　題印月涵日二池¶
紅欄倒印詩仙院，碧水深涵我佛居。好是紫薇花下看，枝枝樹¶
影立池魚。¶

*** 　　天門引二首¶
穩步天門笑眼開，黃金爲殿玉爲臺。凡人莫望仙車引，自駕雲¶
梯許上來。¶
欲問雲梯何處通？雲梯卽在汝身中。若知煉氣還丹妙，平地飛¶
昇上碧空。¶
<pb:CK-KZ_JY236_10p046a>¶

*** 　　詩仙院祀太白東坡¶
瓣香常拜兩公詩，文彩風流後進師。千古精神若相接，大家乘¶
月上峩眉。¶

*** 　　元夕過楊子新築蟠山草堂¶
我是三丰叟，門橫一字山。今宵來汝宅，風景甚相闗。春氣臨新¶
舍，林塘入小灣。楊家淸白第，果爾出塵寰。¶

*** 　　軒然臺¶
軒然臺上客，靜坐遠塵氛。樹影浮丹嶂，鐘聲叩白雲。三峩空際¶
立，九頂望中分。好是長江上，秋潮靜夜聞。¶

*** 　　江樓¶
<pb:CK-KZ_JY236_10p046b>¶
分神游海嶽，長嘯過江峯。秋氣滿樓閣，高窗雲自封。¶

*** 　　長乙山房留題¶
不可居無竹，悠然别有天。廬中藏日月，崖外擁林泉。詩酒娛千¶
古，乾坤付七絃。最憐好風景，燈月照門前。¶
酒多詩益放，山靜室彌淸。今夕乃何夕？筆情談道情。案頭千字¶
古，簷外一燈明。縱自觀村落，主人雅趣生。¶

*** 　　題道德經東來正義¶
回翁首序定評論，目叙尤開八德門。又見闗中來紫氣，眞看李¶
下毓玄孫。欲教後世人同度，能使先天道益尊。多少註家推此¶
本，寶函長護鎭崑崙。¶
<pb:CK-KZ_JY236_10p047a>¶

*** 　　自焚畫下火偈¶
天仙不滯舊形軀，一畫何能見道歟。烈火光中今日去，陽神粉¶
碎滿空虛。¶

*** 　　軒然臺¶
白雲深處曉鷄鳴，聽到銅壺第五更。羣雁早衝秋塞遠，七星高¶
映斗壇淸。乾坤大笑無邊際，海島飛吟有色聲。好是山樓橫玉¶
笛，早秋斜月過江城。¶

*** 　　用長乙韻¶
山居休說軟紅事，門外長留濯錦江。處處栽根延命藥，時時打¶
箇定心椿。我來綺閣風生座，人誦《黃庭》日滿窗。最愛九秋情意¶
<pb:CK-KZ_JY236_10p047b>¶
好，羽人同唱羽仙腔。¶

*** 　　最淒涼¶
歎世人塵情不了，全不想世外逍遙。家中喪卻無價寶，將何買¶
路登三島？空老！空老！¶

*** 　　和呂純陽先生元韻¶
和聲常用笛，煉氣不離琴。寄語圓陽子，須知大道情。天開孤月¶
照，雲起萬山沈。别島閑居客，何勞訪大林。¶

*** 　　雙淸閣同飛仙聯句限十五咸韻¶
小設蓬山宴，凉宵入翠巖。乾坤游客路，天地㪚人銜。大嘯雲中¶
鶴，遙呼海上帆。桫羅三島樹，仙雁九秋緘。笠戴瀛洲雨，煙披火¶
<pb:CK-KZ_JY236_10p048a>¶
浣衫。鳳簫吹瑟瑟，龍馭出巉巉。折柬邀明月，題詩寫赤函。瓊漿¶
排畫閣，寶杖倚星杉。此地原離垢，羣眞盡隔凡。霓裳歌上界，瑤¶
草拾靈岩。笑語滄桑事，鋪陳石鼎瑊。昻頭空碧落，賡韻答韶咸。¶

*** 　　冬日自蓬萊至蜀之行雲閣¶
飛身嘯出海門東，又别蓬萊到此中。滿腹元精凝耿耿，從頭妙¶
手運空空。萬行草字雙毫落，千嶂煙霞一路紅。試看蜀山山曡¶
秀，最憐才葉褪霜楓。¶

*** 　　聞涵虛山人彈琴時秋雨初收雁聲過塞時也¶
雨餘山靜聽絲桐，寶篆銀燈照閣中。欲與太無相混合，直令諸¶
有盡皆空。江聲遠應月搖水，嵐氣初沈風入松。最愛淸心傳指¶
<pb:CK-KZ_JY236_10p048b>¶
上，不須舉目送飛鴻。¶

*** 　　得句示居士¶
風送灘聲來閣上，雲將雨氣入山中。西崖伐木聞柴斧，北澗鳴¶
榔放釣筒。我與漁樵相溷跡，誰知山水隱仙翁。笑將得句傳居¶
士，方外來尋路可通。¶

*** 　　聯句¶
共此好風日，(韓清夫)羣眞相唱酬。(白紫清)長歌空世界，(邱長春)一笑度¶
江樓。(三丰)氣與乾坤合，(清夫)心同水月幽。(紫清)古今多少事，(長¶
春)忘卻洞天秋。(三丰)¶

*** 　　淸吟¶
<pb:CK-KZ_JY236_10p049a>¶
淸茗淸香淸道心，淸齋淸夜鼓淸琴。人能避濁談淸靜，跳入雲¶
山不可尋。¶

*** 　　初春偕李長乙過蟠山小飲¶
東風如大藥，一到活枯荄。徑草茸茸合，園林處處皆。菜花黃似¶
染，村水淨於揩。並愛南溪上，靑山氣象佳。¶

*** 　　贈李圓陽¶
萬無解印還家後，再有貪凡下界時。只把性天朝暮養，休將心¶
地鬼神知。乾坤浩蕩琴三弄，氣息調和笛一枝。欲向陰陽修出¶
世，須從陰陽外修之。¶

*** 　　重九日與回翁及藍養素白玉蟾同游峩眉¶
<pb:CK-KZ_JY236_10p049b>¶
雨後飛行上大峩，塵寰下視瘴煙多。羣眞雅集成高會，萬里空¶
明各放歌。鶴嘯入雲藍板和，鸞鳴通漢白車過。獨餘呂老無詞¶
曲，揮劍穿崖笑擘窠。¶

*** 　　重陽後一日¶
煙村江樹景茫茫，畫意詩情引興長。寄語山壇諸弟子，不妨賞¶
雨補重陽。¶

*** 　　約諸子游靑城洞天二首¶
欲尋仙院訪仙蹤，請上岷山第一峯。十月小陽春氣好，洞天深¶
處話從容。¶

仙院依然展碧窗，靑城細話景無雙。一聲淸磬雲門曉，山月依¶
<pb:CK-KZ_JY236_10p050a>¶
樓未過江。¶

*** 　　新津老君山¶
手招仙客上雲霄，張子來吹碧玉簫。太淸妙境誰能識？只在心¶
中認泬寥。哈哈攜手逍遙，呵呵同步天橋。兩箇葫蘆盛美酒，大¶
家同醉訪松喬。¶

*** 　　長生宮¶
翠木參天處，雲行到此宮。路抄黃葉外，山在赤城中。别院供回¶
老，遺輝想范公。來朝淩絶頂，浩氣馭長空。¶

*** 　　飲鶴巢亭¶
仙家小飲最高峯，正在靑城一點中。無數白雲圍几席，挿天屏¶
<pb:CK-KZ_JY236_10p050b>¶
障列西東。¶

*** 　　天師洞木橋¶
木橋橫過碧雲溪，流水聲中綠影低。好在兩山崖合處，聽他仙¶
鳥隔林啼。¶

*** 　　靑城山聯句¶
浯同道士樂長吟，(呂純陽)天外飛行步碧岑。(丰)山喜來龍開大面，¶
(劉海蟾)仙皆停鶴話同心。(白紫淸)三台隱隱衝烟出，(中山)九室層層¶
入霧深。(丰)猶憶當年離世網，(海蟾)飄然雲路詠松陰。(紫淸)¶

*** 　　白雲靑雲兩溪¶
雲行風淡淡，山靜水潺潺。不盡淸涼意，都來泉石間。道人吹鐵¶
<pb:CK-KZ_JY236_10p051a>¶
笛，老衲閉柴闗。信步東西澗，高眞共往還。¶

*** 　　鶴鳴山¶
道士來時石鶴鳴，飛神天谷署長生。只今兩澗潺湲水，助我龍¶
吟虎嘯聲。¶

*** 　　天谷洞¶
天谷本天生，長歌石竅鳴。棲神須此地，坐煉大丹成。¶

*** 　　贈長乙山居主人¶
秋雨連宵暑氣除，中元佳夕畫難如。溪風嶺月神仙友，豆架瓜¶
棚處士廬。我輩遵行老氏法，山人能註孔門書。焚香讀易談玄¶
理，儒道同源天地初。¶
<pb:CK-KZ_JY236_10p051b>¶

*** 　　秋晚至岳雲樓¶
秋江樓上看秋燈，點點秋燈照水明。我自兩湖吟到此，長天空¶
濶有餘聲。¶

*** 　　縹緲山戲招圓陽長乙¶
道士身藏縹緲山，洞門風細水潺潺。白龍高臥玉池泠，黃鶴暮¶
歸松頂閑。手撚琪花凭石几，肩橫鐵杖步天闗。二君早晚來相¶
訪，三十六峯廿四灣。¶

*** 　　游潮洋寺¶
吾從海嶽來，帶得海雲至。敞袖放雲飛，雲去封山寺。¶

*** 　　游羅浮山¶
<pb:CK-KZ_JY236_10p052a>¶
戲騎羅浮大蝴蝶，神遊栩栩遍岑寂。忽然變出眞容來，又是一¶
蓑與一笠。玉蟾峯上且徘徊，遙見海瓊飛到來。二人拍手發長¶
嘯，蒼崖曡巘何崔嵬。綠毛仙，黃野人，山中隱現多仙眞。何不竟¶
爲東道主，掃石安杯飲數巡。海風灑灑來天外，吹出羅浮好境¶
界。快哉，快哉，眞快哉！紫淸攜手歸蓬萊。¶

*** 　　雨後看峩眉坡仙句作起¶
峩眉翠掃雨餘天，渺渺吟情字字仙。收拾嵐光歸筆下，放開豪¶
氣立樓前。詩中有畫誰能悟，靜裏無愁最可憐。愛此烟霞鋪半¶
壁，令儂幽興滿山川。¶

*** 　　登瓦屋山¶
<pb:CK-KZ_JY236_10p052b>¶
大岡高遠壓峩岷，頂上雲開眼界新。萬樹風號來虎氣。諸峯雨¶
過出龍神。辟支崖有千秋雪，彌勒洞無半點塵。大地河山歸腳¶
下，西方世界此超倫。¶
　　(附蟠山同作瓦屋山高一桁平，天仙飛入化人城。毫光放出雲光白，爽¶
　　氣收回石氣淸。萬壑松杉噓遠籟，千崖雨露滳新晴。條條匹練從空落，倒瀉銀河更有聲。)¶

*** 　　江漲¶
西北下雨東南晴，晴江忽見波濤生。滿岸兒童齊拍手，山奔水¶
立雷聲吼。劃然灘石浪衝開，如馬如牛逸蹄來。仙之人兮從空¶
降，只見川心飛雪浪。化作浮槎蕩漾行，隨風逐浪到蓬瀛。¶

*** 　　早秋山居¶
<pb:CK-KZ_JY236_10p053a>¶
芭蕉雨過天然翠，菡萏風搖自在涼。正好談禪凭水閣，箇中又¶
有木樨香。¶

*** 　　雨中看覆篷山¶
中峩不肯露長眉，正値斜風細雨時。漁父眼前同入畫，墨雲頭¶
上急催詩。山如承蓋偏非小，峯以退藏益見奇。笑我一蓑兼一¶
笠，與君相對兩迷離。¶

*** 　　漢張桓侯誕日¶
在唐留姓(睢陽)宋留名，(武穆)萬古回環正氣撑。殺賊雷霆走精銳，運¶
籌冰雪淨聰明。當陽唱震曹無色，刁斗銘傳漢有聲。車騎英雄¶
文武備，成都醉酒祀麾旌。¶
<pb:CK-KZ_JY236_10p053b>¶

*** 　　卽景六言¶
疎雨梧桐滴𤃉，秋風楊柳蒼黃。行吟蓼花潭上，看出畫圖水鄉。¶

*** 　　久雨¶
風風雨雨暗新秋，御氣仙人踏水遊。煙寺鐘聲雲外濕，江天帆¶
影霧中收。瑤壇早見月離畢，玉笛長吟風滿樓。欲喚白龍歸洞¶
去，天心人事兩悠悠。¶

*** 　　元夕後一夕同諸子集聽吟風館¶
風竹瀟瀟韻滿樓，師生夜話在林邱。元宵己過何勞說，莫把光¶
陰付水流。¶

*** 　　示隱士二絶¶
<pb:CK-KZ_JY236_10p054a>¶
久識團陽是隱星，峩眉山下養眞靈。閒邀野士談丹訣，夜月寒¶
煙戸不扃。¶

水田深處白雲飛，聽徹秧歌入翠微。昨夜鳩聲啼不斷，今朝細¶
雨入茅扉。¶

*** 　　題王生持平子宅¶
半房山色映簷牙，綠竹陰陰照碧紗。老子於斯興不淺，桃源深¶
處古人家。¶

*** 　　攜諸子遊龍泓二絶¶
龍泓口内有靑山，一灣一灣復一灣。試待淸明風日麗，又攜雲¶
屐試尋攀。¶
<pb:CK-KZ_JY236_10p054b>¶

正是山鐘打暮天，諸生請上草蒲團。吾將化箇雲仙子，來往樓¶
中嘯晚煙。¶

*** 　　迴軒然臺¶
今夕分神下太淸，天風吹下玉簫聲。雲衢開展三霄靜，雪月交¶
輝萬里明。候我全身騎鶴降，寄君一語待雞鳴。靑衣島上淸漪¶
觀，樓閣參差似碧城。¶

*** 　　暮春¶
今日好天氣，春風吹綠楊。水隨行客轉，花自過溪香。蝴蝶飛依¶
草，蜉蝣舞過牆。我觀諸造物，回首歎滄桑。¶

*** 　　淸溪令(詞)¶
<pb:CK-KZ_JY236_10p055a>¶
春去多矣。聽杜鵑啼時，五更須起鳥尙勤勤。問蒲團中人，誰能¶
遣此？欲使神活心先死，死心漢，卽是那神仙種子。¶

*** 　　卽景示諸子¶
知音從古少，山色雨餘多。點點雲邊出，巍巍嶺上過。林泉風日¶
靜，野寺水煙和。一樣池中物，紅蕖映綠波。¶

*** 　　銷夏¶
銷夏宜於古佛樓，羣山眾水座前收。江風滿袖雲濤吼，一笑長¶
吟浩氣流。¶

*** 　　夏杪軒然臺二首¶
滾滾灘聲到寺門，登樓倚閣四山昏。只餘一點紅缸照，笑共遊¶
<pb:CK-KZ_JY236_10p055b>¶
仙把酒樽。¶

風雨瀟瀟入畫樓，山寺淸涼己近秋。隔江野樹雲烟繞，似倩倪¶
迂筆裏收。¶

*** 　　新秋¶
斗柄橫天漢，新秋漸指西。梧桐風乍起，吹月過橋隄。¶

*** 　　新秋夜雨示團陽持平二字¶
說道談元不計年，逍遙物外古神仙。塵塵掃去根根淨，始得吾¶
家最上禪。¶

秋色從西萬里來，梧桐雨落到蒼苔。笑拈幾句題山石，吟罷嫣¶
然對酒盃。¶
<pb:CK-KZ_JY236_10p056a>¶

*** 　　高樓秋夜¶
夜靜高樓上，秋江見遠燈。漁家相笑語，並坐補絲繒。¶

*** 　　秋雨¶
漏天風雨灑，平地水雲生。漠漠三秋暗，飄飄一笠行。飛仙誰見¶
影，來雁未聞聲。我更騎鴻去，瀟湘接海晴。¶

*** 　　秋夜聞雁¶
雨聲浙𤃉到三更，野寺鳴鐘分外淸。正逢雁字橫秋塞，風雪闗¶
山一萬程。稻粱澤國知何處，我笑飛鴻向南度。長空碧宇歎宵¶
征，神仙跨汝瀟湘去。¶

*** 　　秋晴示團陽持平二字¶
<pb:CK-KZ_JY236_10p056b>¶
皇天施好雨，陂塘秋水肥。鳥歡紅稻剩，仙駕白雲飛。物我各閑¶
適，乾坤隨所歸。神遊嬉造化，氣聚欵禪扉。雅興連丹嶂，高吟動¶
翠微。新詩隨地賦，剔壁寫苔衣。¶

*** 　　九日登軒然臺¶
去年今日會山亭，天爲重陽特放晴。今𡻕依然循此例，道人初¶
打午鐘淸。¶

*** 　　寒露¶
此日逢寒露，深宵白露寒。涼秋來塞外，黃葉下林端。遠嶂燈光¶
出，高雲雁語盤。笑吹長笛去，樓閣倚飛欄。¶

*** 　　秋夜萬景樓¶
<pb:CK-KZ_JY236_10p057a>¶
隨意登臨到此來，天風莾蕩撼樓臺。揮毫直拂煙霞起，隔岸漁¶
燈出水隈。¶

*** 　　秋日東坡樓¶
七星花發照樓前，暮落朝開最可憐。賴有拒霜心一點，故將秋¶
色更增妍。¶

*** 　　瓶梅¶
天寒玉蕊正含香，雪地栽培氣候長。莫把銅瓶來供養，始能留¶
得滿庭芳。¶

*** 　　晚景¶
江雲隱隱認沙洲，又聽鐘聲出寺樓。我欲淩風一長嘯，數羣鴉¶
<pb:CK-KZ_JY236_10p057b>¶
噪隔煙浮。¶

*** 　　對景¶
樓外大江來，靑山隔岸開。峩雲遮不斷，我自海峯回。¶

*** 　　秋日與諸生集軒然臺飲酒雜唱¶
拍掌臨風嘯，淸謳滿座聽。水光浮檻白，山氣入樓靑。把酒談玄¶
理，當窗誦道經。諸天應大笑，師弟各忘形。¶

*** 　　秋夜與諸生復集軒然臺¶
細雨紗窗外，蟲吟不忍聽。雲封千樹黑，夜靜一燈靑。禁句誰能¶
道，前人總未經。自拈蕉葉寫，草字作龍形。¶

此樂今年少，今宵莫負之。聽風兼聽雨，談道復談詞。各唱無根¶
<pb:CK-KZ_JY236_10p058a>¶
樹，休誇限韻詩。不拘諸法律，高詠自怡怡。¶

*** 　　月裏江山¶
江山月裏畫中求，倚閣開窗遠近收。峯頂壓雲深入夜，竹稍沾¶
露重凝秋。蟲聲喞喞啼苔砌，燈影熒熒照樹頭。遙看榕陰涵晚¶
霧，濛濛烟樹隱高樓。¶

*** 　　秋夕¶
淡淡星河夜，秋風響桂林。涼雲三徑曉，冷露一樓侵。竹影高懷¶
僻，山居道意深。邇來無别語，塵擾漫關心。¶

*** 　　堪嘆¶
堪嘆世人不學仙，四時常怕病來纒。豈知一氣原無敵，氣滿身¶
<pb:CK-KZ_JY236_10p058b>¶
中命可延。¶

*** 　　笑呵呵¶
笑呵呵復高歌，風流醉舞出煙波。披漁蓑，走岩阿，日暮江山樂¶
事多。我在斜陽村外過，何人知我醉婆娑。¶

*** 　　與諸子定雨¶
今日東南大雨行，槐風梅雨甚闗情。上天不與分明說，箇裏陰¶
陽一炁成。¶

*** 　　愛竹堂¶
白雨淸風，灑然來自蓬宮。瓊花滿地香冉冉，撲上簾櫳。者三伏¶
天氣，人間盡在𤍠惱中。爭如我仙家快樂也，海上飛蓬。¶
<pb:CK-KZ_JY236_10p059a>¶

*** 　　喜光于來岳雲樓¶
有緣千里來相會，無累一身任遠遊。我愛閬州李居士，飄然來¶
到岳雲樓。¶

*** 　　樂樂樂¶
說說說，樂樂樂，風正停，月未出，灘正明，秋氣肅。我有一道情，深¶
深淺淺說。人能脫盡塵中俗，後天眞氣頻温服。不怕風寒，不遭¶
瘟疫，年可延兮嗣可續。萬般都是精神作，精神作兮獲多福。不¶
要符來不要藥，但遇天行盡掃卻，樂樂樂。¶

*** 　　曉吟¶
日觀峯頭趁曉來，忽聞山寺鼓鐘催。扶桑頂上天雞唱，一帶紅¶
<pb:CK-KZ_JY236_10p059b>¶
霞曙色開。¶

*** 　　示朱生李生¶
二子將稀古，抽身遠市喧。澄心宜寡欲，養氣戒多言。閬水辭千¶
里，佳山住一番。從今尋本性，自此脫塵樊。¶

*** 　　題族人德軒墓¶
孝友人家百忍堂，能修祖德自流芳。德軒穩臥方山下，産作靈¶
芝九朶香。¶

*** 　　示劉白酒李魚溪¶
白酒魚竿客，靑山道衲風。二生皆可笑，年壯髭鬚翁。世外煙霞¶
古，江邊氣象空。早研淸淨里，幾片白雲中。¶
<pb:CK-KZ_JY236_10p060a>¶

*** 　　尋幽¶
雅水雅山尋雅士，嘉山嘉水樂嘉賓。偶聞雲外靑鸞語，知有蓬¶
萊客到門。¶

*** 　　新秋卽事仿回翁體¶
新秋新雨後，月出嫩涼生。江影涵空碧，星光照大淸。憑樓吹玉¶
笛，跨鶴度瑤京。往來無定所，飛嘯步蓬瀛。¶

*** 　　送閬泉閬山歸閬中同碧城道人聯句¶
雲水客如雁，(三丰)新春向北歸。(碧城)闗山千里遠，(三丰)道德一¶
身肥。(碧城)不問亭長短，(三丰)那知世是非。(碧城)飄然往來去，(三¶
丰)臘岸柳依依。(碧城)¶
<pb:CK-KZ_JY236_10p060b>¶

*** 　　仲春初旬示諸生¶
一年不與一年同，𡻕月猶如箭脫弓。花下團圓春宴好，振將吟¶
興唱和風。¶

*** 　　飛吟¶
朗吟雲夢曉，飛過洞庭春。飄然無定所，掉臂入峩岷。呵呵！者風¶
流誰得似也？曰回道人。¶

*** 　　題麻仙姑聽何仙姑次笙圖¶
按行蓬島入雲天，欲訪靑霞女洞仙。一曲瑤笙何韻冷，别來閬¶
苑己千年。¶

*** 　　字叔綱號灼菴衡陽人成均士¶<pb:CK-KZ_JY236_10p061a>¶　　武當南岩三丰先生煉丹處集雲水詩玄要篇句¶
流水行雲不自收，一聲長嘯楚天秋。直尋世外千年藥，忘卻人¶
間萬斛愁。自是淸空通沆瀣，常將冷眼看公侯。洞中藏得小天¶
地，養就還丹跨鶴遊。¶

*** 　　又¶
面壁調神又九年，誰知幽客自陶然。黍珠一粒包天地，鐵笛雙¶
吹破曉烟。節慾澄心澹神慮，埋名隱姓如瘋顚。煉成大藥超凡¶
去，撒手逍遙物外仙。¶

*** 　　詠史¶
明帝訪三丰，十年不可得。聞在南山南，己往北山北。到處樂逍¶
<pb:CK-KZ_JY236_10p061b>¶
遙，奇名稱邋遢。廣莫卽吾鄕，太和爲我宅。是時方士流，自獻何¶
紛㳫。先生愧勵之，墨中獨見白。天海落雲聲，風塵難物色。飛龍¶
又潛龍，隱顯誰能測。¶
¶	
¶	
¶	
¶	
¶	
¶	
¶	
<pb:CK-KZ_JY236_10p062a>¶
@fw1重刋道藏輯要¶

* 張三丰先生全集¶
　漢嘉長乙山人李西月重編　張道淵子深氏敬書¶
　　　　　　　　　　閬中朱道生晚成子敬刋¶
　　　　　　　　　　　　姪　　瑛春城¶
　　　　　　　　　　　　　朱　瓚素園同校字¶
　　　　　　　　　　　　男　　璜磻溪¶

** 　天口篇¶
　　先民有言：『聖爲天口。』愚非聖，安能代天立言？特以維皇上¶
　　帝，陰隲下民。發瞶振聾，本照臨之美意；勸善規過亦普度¶
　　之良因。舌端艾艾期期，不辭根鈍；天下林林總總，懇聽吾¶
<pb:CK-KZ_JY236_10p062b>¶
　　言。爰作訓體文若干篇，名曰《天口》，蓋以報碧翁崇裦之意¶
　　云爾。洞玄眞人臣張三丰書。¶

*** 　　正教篇¶
古今有兩教，無三教。奚有兩教？曰正，曰邪。奚無三教？惟一惟道。¶
一何以分？分何以三？蓋自有孔、老、牟尼。乃至有孔、老、牟尼，雖至¶
有孔、老、牟尼，仍非有孔、老、牟尼。孔固儒也，老固道也，牟尼固釋¶
也。然有所分，故究無所分，故以無所分，故必有所合，故不孔亦¶
不老，不老亦不牟尼，牟尼、孔、老皆名曰道。孔之絕四，老之抱一，¶
牟尼之空五，皆修巳也；孔之仁民，老之濟世，牟尼之救苦，皆利¶
人也。修巳利人，其趨一也。彼世人之别爲孔、老、牟尼者，蓋以名¶
<pb:CK-KZ_JY236_10p063a>¶
分不察實也，抑以形分不按理也。見爲孔、老、牟尼，卽非孔、老、牟¶
尼，雖非孔、老、牟尼，還是孔、老、牟尼。孔、老、牟尼，皆古聖人。聖人之¶
教，以正爲教。若非正教，是名邪教。儒家楊墨，道家方士，釋家妖¶
僧，亦三教也。雖分三教，仍一邪也。是故分三教者愚，分邪正者¶
智。¶

*** 　　儒書篇¶
六經而外，立言可法者，必推孔門。不談出世，不講玄經，蓋恐人¶
落身崖壑，無實行也。孔顔存心，只望人隱居求志，行義達道。道¶
在濟人，山林無非朝市，道在修巳，朝市不染山林。故出言實多¶
玄義，而解人之索甚難。《大學》第二節，孔子之修身也；爲仁用四¶
<pb:CK-KZ_JY236_10p063b>¶
勿，顔子之煉巳也。功夫未純，不離陋巷；功夫巳熟，不忘國家。故¶
能隱中求行，行中達隱。隱處有孔、顔，行處亦有孔、顔，乃至無行¶
無隱，而非有孔顔神明在我，變化從心，眞大道也。孔子傳曾子，¶
曾子傳子思，《中庸》一部，道妙深明。悟玄之家，竊取成眞者，恒河¶
沙數。子思而後，厥推孟子，持心養氣，勿助勿忘，充天塞地，至大¶
至剛，人人得度，默默取將，浩然之妙，口訣難言，闢邪輔正，楊墨¶
掀翻。吾願爾士庶，不須三島求眞，只向《四書》領取，以顔、曾、思、孟¶
爲明師，以子臣弟友爲功行，以身心性命爲汞鉛，以義精仁熟¶
爲昇舉。修道時莫貪用道，養道時莫貪行道，得道時便可顯道。¶
道不可顯，飄然而返，傳之名山，源流自遠。¶
<pb:CK-KZ_JY236_10p064a>¶

*** 　　禪旨篇¶
於意云何而名爲釋？牟尼云：『吾好釋，故以釋開教，取釋去萬緣¶
之意。』於意云何而又爲佛？大士云：『吾好佛，故以佛設教，取覺悟¶
眾生之意。』如是我聞，釋主離世，如是我聞，佛主醒世。全經數百¶
藏，無非超脫塵垢，警悟沉迷。是故牟尼淸淨，復得大士淸淨，牟¶
尼總其淸淨，大士普其淸淨。非有所執其淸淨，非有所壞其清¶
淨，非有所吝其淸淨，乃至無淸淨非淸淨，非淸淨亦淸淨，是大¶
淸淨，是滿淸淨。人能唄誦潮音，必得淸淨心，必得般若心。但得¶
般若，便忘般若；不忘般若，卽非般若；旣非般若，不名般若；非非¶
般若，乃是般若。得般若者，是謂之釋，是可成釋，是有釋釋。是釋¶
<pb:CK-KZ_JY236_10p064b>¶
非有釋釋，是釋自有釋釋，是謂之佛，是可成佛，是有佛佛。是佛¶
非有佛佛，是佛自有佛佛。牟尼如是也，大士如是也，卽沙門比¶
邱亦如是也。不如是能成釋，不不也。不如是能成佛不？不也。何¶
以故？卽釋是釋，非釋卽非釋；卽佛是佛，非佛卽非佛。何以故？釋¶
外無釋，取釋爲釋；佛外無佛，取佛爲佛。何以故？釋釋釋意並無¶
釋意，乃巳釋意；佛佛佛念並無佛念，乃實佛念。不釋而釋者上¶
乘，不佛而佛者大乘。釋佛之經藏，卽釋佛而成藏，是謂正法眼¶
藏。¶

*** 　　玄音篇¶
玄學以功德爲體，金丹爲用，而後可以成仙。仙品有五，實言之¶
<pb:CK-KZ_JY236_10p065a>¶
則祗四。一曰人仙。人仙者，煉元精而補元氣，已培修仙之本，然¶
能養健，不離生死，此人中仙也。一曰地仙。地仙者，煉元氣而結¶
内丹，巳無漏通之患，然可陸行不離塵坱，此地中仙也。一曰神¶
仙。神仙者，煉元炁而化元神，巳有神通之妙，水火無害，又名水¶
仙。煉神還虛，卽天仙也。是故天仙而下爲神仙，神仙而下爲地¶
仙，地仙而下爲人仙，人仙而下則有鬼而無仙也。鬼者純陰，仙¶
者純陽，人得半陰半陽則不離乎生死。缺陰之半則成仙，缺陽¶
之半則成鬼，故人在可仙可鬼之中，亦暫在可仙可鬼之中，欲¶
逃出可仙可鬼之中，卽當住天仙神仙之中。回頭識岸，撒手離¶
塵，丹經萬言，總在自已。認已爲他，卽落旁門，前聖遺書，亦須善¶
<pb:CK-KZ_JY236_10p065b>¶
玩。非金非石，非汞非鉛，非爐非鼎，非女非男，非日非月，非坤非¶
乾，非公非母，非龍非虎，非烏非免，非牝非牡。玄在何處？玄在玄¶
處。妙在何處？妙在妙處。我有眞傳不敢妄言，人有眞情亦不閉¶
門。廣積陰功始爲仙品；廣行方便，始是仙基；廣修因果，始是仙¶
根。若得是人而求吾道，吾願與說最上乘法，指點微言，必如撥¶
雲霧而見靑天，長嘯而去。¶
　　(此篇指陳仙品，明明朗朗，惟望人積陰功而求眞傳，則神仙之道實不難至也。)¶

*** 　　五德篇¶
人生有五德，吾嘗以譬天地之五行，人身之五經。仁屬木也，肝¶
也；義屬金也，肺也；禮屬火也，心也；智屬水也，腎也；信屬土也，脾¶
<pb:CK-KZ_JY236_10p066a>¶
也。是知五德之不可少一，猶如五經之不可絕一，卽如五行之¶
不可缺一。人皆曰木不可少也，而何以無仁也？無仁者，必無養¶
育之念，其肝已絕，而木爲之槁枯矣。人皆曰金不可少也，而何¶
以無義也？無義者，必無權宜之思，其肺巳絕，而金爲之朽鈍矣。¶
人皆曰火不可少也，而何以無禮也？無禮者，必無光明之色，其¶
心巳絕，而火爲之衰熄矣。人皆曰水不可少也，而何以無智也？¶
無智者，必無淸澄之意，其腎巳絕，而水爲之昏涸矣。人皆曰土¶
不可少也，而何以無信也？無信者，必無交孚之情，其脾巳絕，而¶
土爲之分崩矣。是知爲人者，必先有心之五德，而後有身之五¶
經。仁不絶肝氣生，義不絶肺氣平，禮不絶心氣明，智不絶腎氣¶
<pb:CK-KZ_JY236_10p066b>¶
靈，信不絶脾氣醒。德包乎身，身包乎心，身爲心用，心以德明。是¶
身卽心，是心卽身，是五德卽五經。德失經失，德成身成，身成經¶
成，而後可以參贊天地之五行。¶

*** 　　孝行篇¶
桂宫列楹聯，百行孝爲先。文祖能行孝，馨香萬萬年。故其於一¶
身，成道卽成仙，成仙卽成聖，成聖卽兼賢。光明開日月，愛慕通¶
地天。世人欲希孝，孝眞百行原。虞舜百揆叙，孝在明揚前。周文¶
百度貞，孝居令聞先。曾子貴三道，事親獨大焉。閔子冠四科，事¶
母獨殷然。古來多孝子，畧畧爲敷宣。莫作孝典看，須作孝則觀。¶
或爲米之負，或遺羹之甘，或曕雲之白，或表衣之斑，或哭杖力¶
<pb:CK-KZ_JY236_10p067a>¶
減，或懷橘味鮮，或禱竹生笋，或感石流泉，或念烏反哺，或祈魚¶
躍淵，或捧安陽檄，或廢《蓼峩》篇，或思而罷晏，或奉而刻顔，此皆¶
賢哲流，豈無德功言！就其百事好，不若孝纒綿。惟孝始能友，移¶
孝可作忠，惟孝型于妻，以孝信乎朋，一孝包五倫，須知孝可風。¶
至孝孝在心，愛慕見天眞；中孝孝在身，奉養宜殷勤。口中雖講¶
孝，能道要能行。面上徒妝孝，欺人並欺親。孝德無窮盡，一念得¶
一分。分分而寸寸，寸寸格天神。孝孝復孝孝，肫肫復肫肫，我作¶
此孝經，經中之大經。¶

*** 　　淫惡篇¶
桂宫題楹帖，萬惡淫爲首。所以惡報多，不如淫報醜。天刑件件¶
<pb:CK-KZ_JY236_10p067b>¶
竒，天罰樣樣有。或誘他人妻，巳妻爲人誘；或摟他人女，巳女爲¶
人摟；或以姦殺身；或以姦絶後；或傾家業財；或奪功名夀；或生¶
子孫賤；或隨誑騙走，淫報極紛紛，筆談難縷縷。此惡放過誰，伊¶
胡不回首？漫曰淫者盈，罪滿報方臨。卽淫卽有報，天鑒不容情。¶
一條淫鬼案，可歎眞可歎！勸汝世間人，莫把淫戒犯。未見不可¶
思，旣見不可亂。處女不可戲，節婦不可玩。遇人妻妾女，當作姊¶
妹看。勿汚婢與奴，勿狹妓與旦。紅粉一時花，精神一刻散。保身¶
須出坑，離苦須過岸。卽汝妻與妾，閨情亦宜節。欲生端相兒，須¶
立敬避格。或逢聖神誕，或逢日月食，或當祀竈期，或當忌辰日，¶
或遇陰晦交，或遇雷電疾，必分被與牀，或分牀與室。天神察其¶
<pb:CK-KZ_JY236_10p068a>¶
恭，求福福自錫。天仙重其操，訪道道可獲。再能免諸惡，更是大¶
豪傑。¶

*** 　　施報篇¶
富貴之家積善易，欲求善報則不易，非不報善也，必衡其量而¶
報之。貧賤之家積善難，而得善報則不難，非獨報善也，亦衡其¶
量而報之。至於非富非貴，非貧非賤者，積善獲報，夫亦稱量予¶
之也。以助金論，富貴助金，百金十功；貧賤助金十金十功。以濟¶
人論，富貴濟人，百人十善；貧賤濟人，十人十善。非富非貴非貧¶
非賤者，自當以中人定論也。富貴而借口中人不可，借口貧賤¶
尤不可。前人聚，後人消矣；前人强，後人弱矣。雖然富貴而行善¶
<pb:CK-KZ_JY236_10p068b>¶
得當，寥寥數百金，亦必有大報也，但當擴而充之耳。貧賤而强¶
學中人，不可；强學富貴，尤不可。奉養缺，罪過生矣；凍餒深，妻子¶
怨矣。雖然貧賤而行善得當，茫茫家道傾，必卽有大報也，但當¶
權而用之耳。天固不負善人也，倘有居富貴而悋貲財，以善多¶
(毎作宕往夷猶之致[扌*覧]之不盡)而報少，以善速而報遲，遂不留心作善者，其召禍必不常，其逢¶
凶必不少。望族轉瞬而冰消，侯門再過而灰燼，均此類也。居貧¶
賤而談功果，以善少而報少，以善遲而報遲，遂敢輕心視善者，¶
其召禍必更竒，其逢凶必更甚，慘淡刀兵之際，流離病疫之間，¶
皆由此也。其處非富非貴非貧非賤者，亦是此例。何也？身居富¶
(安得此公道之言)貴者，有積善之勢，有積善之權，人生處此，卽有善而無報，亦分¶
<pb:CK-KZ_JY236_10p069a>¶
内事。衣豐食豐，聲有名有，但得常常若此，享其安榮及其子孫，¶
是亦善報矣。乃敢薄善而不爲，以望報肆其狂貪，故上天轉移¶
其權而與善士，絕不肯稍留餘情。居貧賤者，無積善之勢，無積¶
善之權，人生處此遇，小善而卽行似非竒事，惜字惜物，愛人愛¶
物，但得常常若此，結土成山，結水成海，必得善報矣。乃敢非善¶
而不爲，以望報昏其心志，故上天益加其窮，以誅惡類，絶不肯¶
稍存私覆。善報如是，惡報如是。非富非貴非貧非賤者，請試觀¶
之，爾富爾貴，爾貧爾賤者，請試思之。嗟乎！施報之理，惟聖賢看¶
之甚明，惟仙佛處之甚大。豪俠之士或有過情者，然世人能如¶
豪俠，亦足矣。吾也少好施與，幸上九淸，故於天人報應洞澈頗¶
<pb:CK-KZ_JY236_10p069b>¶
詳，此豈玄微之說哉！雖天心亦皆如是也，然天何言哉？¶

*** 　　盈虧篇¶
天下國家之事，嘗有消長晦明，一盈一虧。常人目爲天運，達士¶
歸之人心，理固正也，詞固醇也，吾何議論之云云。然世有未盈¶
(爲國家言而一身可推矣)則虧，欲虧不虧者，此情此故吾當亹亹發明，以爲世勸。國家之¶
氣勢，安極始危，乃有一傳而生事變，再世而歎危亡者。謂爲虧¶
(停頓有度)歟，何以尙有中興？謂非盈歟，何以忽萌大難？蓋不親賢才，則奸¶
(犍接)雄壞政；不敦詩禮，則子孫奢狂。人事承平之會，當存履險之思。¶
思患預防，君子宜儆惕焉，以盡上天之厯數，然天亦無盡數之¶
時也。人日持盈，萬萬年亦可至耳。國家之氣機，亂極始治，乃有¶
<pb:CK-KZ_JY236_10p070a>¶
運將衰而復盛，勢稍降而復升者。謂不虧歟，何以幾隣累卵？謂¶
巳虧歟，何以復享安磐？蓋臨崖勒轡，卽可免其顚危；觸景回頭，¶
自可綿其世祚。人情宴飲之微，尙難存盡歡之想，卽小徵大，君¶
子宜猛省焉，以輓上天之刼數，然天亦無刼數之見也。人日畏¶
虧，平平者自可久耳。咦！天心在人事中矣，人何不勉於善哉！¶

*** 　　毁譽篇¶
人何以故而毁我？人何以故而譽我？彼何以故而毁人？彼何以¶
故而譽人？望人譽而功不至，斯毁之矣，防人毁而過能悛，斯譽¶
之矣。是故毁譽我者，無其漸，我招毁譽有其漸，毁譽人者無其¶
因，人招毁譽有其因。吾愛天下人不求譽而行可譽之事；吾惡¶
<pb:CK-KZ_JY236_10p070b>¶
天下人不畏毁而行可毁之端；吾恥天下人不知毁譽而湮没¶
以終，湮没以終人不毁而自毁也。生前以有過自毁者，人必譽¶
之；生平以有功自譽者，人必毁之。雖然譽人而過乎其實，標榜¶
之風必起矣！毁人而過乎其實求全之輩，可誅矣！世人勉之戒¶
之。¶

*** 　　修短篇¶
誰合修，誰合短，皇矣下觀，原無别眼。欲教民物共長生，大塊芸¶
芸必充滿。是故，仁則夀，惡則譴；功則夀，過則減；養則夀，戕則損。¶
(音㪚)仙佛聖賢刼可免，以歌當話招流返。¶

*** 　　窮達篇¶
<pb:CK-KZ_JY236_10p071a>¶
達之人兮無窮愁，愁之人兮少德修。榮枯兩途兮，一春一秋；吾¶
亦兩居兮，隱顯自由。人命忙忙兮，其駛如箭達。何足懽兮窮何¶
足歎！境可縳兮非英雄，命可安兮且閒玩。讀書養道兮浩氣猶¶
龍，顔瓢點瑟兮孔許其同，原襟宓琴兮吾亦可從。廬中龍兮上¶
雲霄，湖上驢兮自逍遥。雲之出兮爲霖雨，流之退兮訪松喬。抑¶
或無心仕進兮嚴竿王樵，(卽王質)何必自苦兮悶死蓬蒿！¶

*** 　　人品篇¶
人品近似之界，不可不明。有人焉，正氣自存，離羣特立，人以爲¶
傲也，吾以爲毅；有人焉，謙光自處，與世無殊，人以爲流也，吾以¶
爲和；有人焉，優游自適，率乎天眞，人以爲惰也，吾以爲安；有人¶
<pb:CK-KZ_JY236_10p071b>¶
焉，嘯咏自如，由乎天命，人以爲狂也，吾以爲達；有人焉，鄭重持¶
身，丰裁峻節，人以爲驕也，吾以爲嚴；有人焉，渾厚立巳，性格堅¶
蒼，人以爲拙也，吾以爲樸；有人焉，義利分明，一私莫着，人以爲¶
矯，也吾以爲介；有人焉，襟懷卓異，一塵不親，人以爲僻也，吾以¶
爲高；有人焉，雍和滿著，不識文詞，人以爲俗也，吾以爲儒；有人¶
焉，淸淨爲緣，不知經懺，人以爲愚也，吾以爲覺；有人焉，飲食無¶
異，寒暑不災，人以爲怪也，吾以爲仙。賢否錯出之間，有相似而¶
實不同者，不可不細觀也。勿有薄人心，厚巳心，輕人心，重巳心，¶
無人心，有巳心，則至人之精神出矣。舜居深山中，其所以異於¶
人者幾希，及其聞一善言，見一善行，而舜如赤城之標，朱光在¶
<pb:CK-KZ_JY236_10p072a>¶
天上矣。¶

*** 　　快活篇¶
有安城老叟，言於危城公曰：『吾聞生太平之世，爲太平之人，無¶
上無下，居易居仁，子亦知快活之事乎？請爲子小賦而陳之。紅¶
埃滚滚，苦海滔滔，循吾分，守吾操，養吾浩，全吾高。保太和兮淡¶
世慮，滅爭競兮少氣淘，耐淸寒兮增學養，忘嗜慾兮住林臯。出¶
爲好官兮無罪戾，入爲達士兮免牢騷。訓兒孫兮戒淫賭，教婦¶
女兮肅𠩢戸。耕不歉乎官租，學不荒乎德圃。飲社酒兮治聾，爲¶
天民之巨拇。龎龎兮貎古，落落兮神全。任是非之雜沓，斯怨尤¶
之胥捐。能放生而戒殺，亦養性兮延年。與鄕老兮談格言，招後¶
<pb:CK-KZ_JY236_10p072b>¶
輩兮講功過。將成巳而成人，化千箇而萬箇。鋪野席於茆堂，推¶
山翁爲上座。池栽君子之蓮，籬種陶公之菊。山香處士之梅，㵎¶
滿幽人之竹。隨遇而安，樂乎不樂？今吾子，兩道愁眉，一腔死血，¶
足踏市朝，身抛泉石。入而不安，出而無益。旣好貪兮又好爭，𦍑¶
好穿兮又好吃。與塵市而同磨，看夕陽之轉滅。』危城乃愀然曰：¶
『噫！仙叟之教我者，至於斯夫！謹受訓。』深揖而退。¶

*** 　　能讓篇¶
養和之室，積厚之家，西壁東堂，宜書格語。譬如吃虧一條，人多¶
不平。不知吾能忍讓，卽是爲自巳養和，爲子與孫積厚之事。今¶
將聖神賢士至理名言，約書幾句，以爲人勸。有云：『便人乃自便，¶
<pb:CK-KZ_JY236_10p073a>¶
宜人乃自宜，我便人不便，我宜人不宜』者；有云：『吃得虧，人多厚¶
福；賺得盈時，總是虧』者；有云：『若使人人皆得勝，人間誰合受虧¶
人』，有云：『乾坤兩字盈虛定，吃盡虧時刼巳除』者。予亦有句云：『虧¶
我多時天不忍，老天定與我便宜』。諸生勉乎哉！吃虧人終不受¶
虧也。¶

*** 　　忠恕篇¶
忠恕者，宣聖一貫之傳也。一以貫者何？忠爲體，而恕爲用也。中¶
心爲『忠』，由中立心也，如心爲『恕』，如人之心也。巳立立人之義，其¶
在斯乎。忠所以貫乎恕也，以恕道爲仁，則能不欲勿施，天心無¶
人欲之擾，以恕道處世，則能犯而不校，人心無橫逆之來；以恕¶
<pb:CK-KZ_JY236_10p073b>¶
道治世，則能所惡勿施，臣心無殘酷之政。聖賢道理，滴滴歸源，¶
眞可以終身行之者也。使徒欲如巳之心，而不欲如人之心，則¶
其心必生是巳非人心，厚巳薄人心，重巳輕人心，利巳害人心，¶
成已敗人心。諸如此心，皆不如人心，旣不如人心，安能如巳心？¶
雖欲如已心，貪多害已心；不能如巳心，忍多壞巳心。其心壞，其¶
心失也；其心失，無中心也。中心亡而仁根死，無怪其心不恕也。¶
然則不忠者，亦以貫乎不恕也。吾願爾士人，尋一貫之旨，存一¶
貫之眞，庶非孔門之罪人也。¶

*** 　　虛無篇¶
虛無者，老釋同傳之旨也。虛者何？虛心也心。虛故神淸，神淸故¶
<pb:CK-KZ_JY236_10p074a>¶
性慧，大超脫、大解悟從此生矣。無者何？無我也，無我故無人，無¶
人故無欲，大淸淨、大歡喜從此得也。今汝兩門人，不明虛無，只¶
探實有。『實有』二字，其名亦佳，究竟入迷者如榖之數。日求實而¶
談金石，無一得也；日求有而參禪偈，生六塵也。無量恒河沙，誰¶
是第一波羅宻哉！吾憫爾等愚，吾開爾等智。觀心虛而至性慧，¶
知虛之能取實也；觀無我而至無欲，知無之能包有也。孔子毋¶
我，顔子齋心，雖儒家尙如是也，况爾等乎？¶

*** 　　養生篇¶
人之所欲，莫甚於生，欲得其生，須重其生，欲重其生，切莫輕生。¶
殺身成仁，見危授命，非輕生也。平日保其生，至此用其生，乃不¶
<pb:CK-KZ_JY236_10p074b>¶
同夫虛生，乃雖死而猶生。忠臣、義士，烈女、貞媛，惟重生者能之¶
也。若夫生値太平躬，逢盛世，或貴或賤，全孝全忠，爲國家耆英¶
爲世間人瑞，則生生者不可不知養生也。養生之論，與修眞不¶
同。修眞可以逃刼數，道也；養生可以延年命，術也。然養生而不¶
明古今天人之理，亦終無集騐之方。上古之民，渾樸爲風，寡慮¶
寡思，寡言寡笑，寡視寡聽，粗衣糲食，不識不知，故能保全其眞，¶
以永眉夀。近今之民，浮華日啓，多慮多思，多言多笑，多視多聽，¶
豐衣厚食，蕩志蕩神，故嘗戕伐其性，以致夭亡。天道之泰，在乎¶
能復，日昃又中，月缺又圓，雨漏又晴，雷鳴又蟄，故能留不敝之¶
神，以綿天運於常新；人道之否，在乎多剝，精任其洩，氣任其虧，¶
<pb:CK-KZ_JY236_10p075a>¶
神運不停，形摇不守，故難回巳憊之身，聊居人世於朝暮。然則¶
養生者，藥食爲後，保䕶爲先，學天道可也，學古人可也。¶

*** 　　五刼篇¶
嗚乎悲哉！凡人之有五刼也。五刼維何？生、老、病、死、苦也。人豈不¶
必生？但當直而生，正而生，不可罔而生也。生爲聖賢，天猶生也。¶
英靈在世，聲名在世，馨香在世，與仙佛何異焉？獨有生而惡生，¶
而暴生，而酷者，一生之後，必不復生。不必不與生，正當與之生，¶
綿綿刼刼皆入惡趣，受無間罪，雖欲不生，不可得也。生，一刼也，¶
如是而沉淪世上，困阨人間，不知回向，不識變遷，悠悠老矣，又¶
一刼也，如是而精耗形枯，神亡氣竭，藥不能補，養不能回，懨懨¶
<pb:CK-KZ_JY236_10p075b>¶
病矣，又一刼也；如是而無常忽至，大限巳臨，身家何處；妻子何¶
人，匆匆死矣，又一刼也；如是而有惡必報，有過必報，轉徙陰曹，¶
啾啾啼泣，是極苦矣，又一刼也。幸而托生有日，或命帶刀兵，或¶
命帶水火，或命帶諸疾難，或命帶諸困窮，仍將流連於五刼之¶
中而無底止，不必說到刀山地獄間也。墮此刼者，非有因果，非¶
有德功，不能消其罪戾。故人之一生，須要修善積福，返本還元，¶
庶克同上春臺，咸登極樂。有生長生，長生不生，不生故不滅，不¶
滅故超脫也。人其勉諸！¶

*** 　　敬神篇¶
神也者，妙萬物而爲言者也。上帝以神道設教，故神實司乎善¶
<pb:CK-KZ_JY236_10p076a>¶
惡。凡聰明正直者，皆以神之權授之。夫天神爲神，主引萬物，地¶
神爲祇，主提萬物。此神德之蕩蕩者，百姓日受而不知，亦惟盡¶
乎人以合乎天地焉，可也。若夫嶽瀆郊壇、庵堂祠院其間之𥪡¶
碑立像者，無非振古之精神，寺宇崇宏，聲靈赫濯，瞻望者莫不¶
肅然起敬也。然而香火盛，則祈福之人多，禱告繁則邀福之人¶
至，神豈爲人所愚哉！夫神之出處不一，要皆從正氣中來。《魯語》¶
曰：『聖王之制祀也，法施於民則祀之，以死勤事則祀之，以勞定¶
國則祀之，能禦大災則祀之，能捍大患則祀之』，加之山川社稷，¶
皆有功烈於民者也。夫曰：『法施於民』，原不期人之報也，『以死勤¶
事』，原不冀人之感也！『以勞定國』，原不望人之恩也！『禦大災』、『捍大¶
<pb:CK-KZ_JY236_10p076b>¶
患』，原不待人之求也；廣功德於人間，原不俟人之祝也。卽或春¶
秋典重，齋誕頻臨，入廟者亦止祈神靈以保我君國，而於巳無¶
與也；亦止祈神靈以保我父母，而於巳無與也；亦止祈神靈以¶
澤我民物，而於已無與也；亦止祈神靈以超度沉𩲉滯魄，而於¶
巳無與也。而且肅吾身，潔吾念，澹吾慮，濯吾肺肝，敬其心以敬¶
神焉，則不求福而自獲福也。是則敬神者，不如自敬其心之爲¶
妙也。凡人心卽神，神卽心，無愧心，始無愧神，可對神，仍可對心，¶
抑非心之外遂無神也。相在爾室，相在爾心焉耳。有如天之神¶
棲乎日，日光所照何處不明？人心之神棲乎目，目光所到何物¶
不見？人顧欲謟媚神祇，以圖消其罪垢，豈可得哉？戒之曰：『敬神¶
<pb:CK-KZ_JY236_10p077a>¶
之道有二，下流之諂凟不與焉。上士存心正大，立功行而至意¶
遥深，居處之間，恐神鑒察，有福有慶，仍歸神恩，斯人也，雖未焚¶
香秉燭，㳟叩廟門，而巳得敬神之大道也。中士存心謹恪，言帝¶
天而身益震懾，善念之生因神鼓勵，有功有德，必荷神庥，斯人¶
也，抑或齋戒沐浴，參禮菩薩，亦可謂敬神之小道也。至於外飾¶
小心，中藏大慝，紛紛往來，朔日榖日，神將曰：『爾來乎，吾正索爾！¶
勿諂我，勿凟我，爾敬我香，我加爾鎻，歸去革心，庶乎其可！』¶

*** 　　愛人篇¶
萬物之生，惟人最靈。旣靈於物，須愛其生。毋以陰謀䧟人，毋以¶
利器傷人，毋以藥物毒人，毋以𥤊勢厄人。䧟人、傷人、毒人、厄人¶
<pb:CK-KZ_JY236_10p077b>¶
者，明有國刑，暗有天罰，終難逃也。今夫飛物之能言能舞、植物¶
之有香有色、動物之可馴可玩、潛物之可育可娛者，人猶愛之，¶
人豈不重於物哉！今勸爾世人，相生相聚，無相凌虐，出入往來，¶
當思愛人之名，成人之名，愛人之功，成人之功，愛人之事，成人¶
之事，愛人之利，成人之利。夫成人之名，卽所以成巳之名也；成¶
人之功，卽所以成巳之功也；成人之事，卽所以成巳之事也；成¶
人之利，卽所以成巳之利也；皆愛也。其成人之名與功、事與利¶
者，勿掩忠臣之忠，勿竊勳臣之勳，勿毁節孝之婦，勿謗童女之¶
貞，勿妬能亦勿假人之能，勿忌才亦勿昧人之才，勿隱善亦勿¶
盗人之善，勿揚惡亦勿效人之惡，勿陰阻人之進階，勿妄抹人¶
<pb:CK-KZ_JY236_10p078a>¶
之文字，勿敗人之盛舉，勿墮人之善行，勿壞人之良圖，勿損人¶
之富夀，勿佔人之田土，勿弄人之貲財，勿助匪人而奪仁人之¶
風水，勿黨小人而誘名家之子孫，胞與之懷，難盡述也。以故永¶
命天尊，惓惓於勿辱善良，勿欺窮困，勿離人父子，勿間人骨肉，¶
勿破人婚姻，勿侮人聾瞶，以及救人之難，濟人之急，憫人之孤，¶
容人之過，拯人疾苦，賙人飢寒，提攜親族，賬濟鄰朋，矜孤恤寡，¶
敬老憐貧者，皆於人而愛之也。嗟乎！天生億兆，爲仁人用仁之¶
地，爲善人積善之場。果能推心廣博，保育羣黎，居富貴而愛人¶
者，必裕後昆，居貧賤而愛人者，必能顯達。惟天佑善，惟帝福人，¶
伊古以來最多最速。故欲知處世之道者，吾仍勸之曰：『愛人』。¶
<pb:CK-KZ_JY236_10p078b>¶
醫之爲道也，能活國亦能病國；藥之於世也，能活人亦能殺人。¶
不可不愼。其術也。中有理焉，學之無盡，行之無窮。藥分君臣佐¶
使，病分虛實舊新，凡醫士皆能言之，而能知之者罕也。聖賢學¶
問精而志氣益下，道德高而心懷益謙，操岐黃者亦宜如是。不¶
可自輕，不可自誤，不可自欺。自欺欺人，自誤誤人，自輕輕人，其¶
罪集於乃躬也。故此道立功易，取過亦易，積福難，招禍不難，欲¶
求有功無過，有福無禍，則必兢兢自持。脈理微細，淺學難知。今¶
勸爾醫士，入病人之榻，先問從來，勿以藥試人也；今勸爾病家，¶
對醫士之前，先明原故，勿以命試醫也。以命試醫咎在已，以藥¶
<pb:CK-KZ_JY236_10p079a>¶
試人咎在醫。更宜扶危急，莫高身價；救困窮，莫計金貲。能洞見¶
其症候者，卽行拯拔，不能見其症候者，以俟高明，則積穩誠之¶
善也。更勸汝儒學者流，多考靈方，細研醫㫖，勿秘勿妄，利巳利¶
人。范文正、陸宣公，人臣之心思，且於醫三致意焉，人可忽於醫¶
道哉！¶

*** 　　相卜篇¶
上人有相，下人有相，中人無相。上人有命，下人有命，中人無命。¶
惟上與下，性受難移，不必論也。茲惟爾中人，不上不下，可上可¶
下，或上或下。不上不下仍是下，可上可下猶是下，或上或下終¶
是下，離下絶下乃非下。相自我改，命自我造，古人有言不汝欺¶
<pb:CK-KZ_JY236_10p079b>¶
也。卽操相算者，亦止相汝身，難相汝心，亦止算汝命，難算汝德。¶
不能相汝心，卽不能相汝身也；不能算汝德，卽不能算汝命也。¶
莫受相者愚，心智於相也，心體正，好相也。莫被算者鬼，德神於¶
算也，德性堅，好命也。吾願爾世人，自相自算；吾願爾相者，勸人¶
修心；吾願爾算者，勸人積德。一切骨氣且照書談，一切運氣且¶
照書推。推巳復言德，談巳復言心，寓勸化於相算之中。麻衣三¶
祖！子平先生，必賜爾等衣飯矣。¶

*** 　　堪輿篇¶
惟天覆善惡，惟地載善惡，惟仙師爲天地埋藏善惡。天無私覆，¶
地無私載，仙師無私恩。人有私欲，則見理不明。地理者，天理也。¶
<pb:CK-KZ_JY236_10p080a>¶
旣有天理，卽無人欲，故此道惟聰明正直聖人賢士乃克言之。¶
今汝世人，妄談風水，冐凟山靈，舉親骸以求福祿，對時師以論¶
殃祥，或代搜求，或自尋覓，賺人貨財，要人誇好，如此人心，安知¶
天理？十箇堪輿九箇窮，何足怪也！仙師賜地，吉人與吉，凶人與¶
凶，吉不受恩，凶不受怨，理自公也，心自明也。吾嘗與人講堪輿，¶
卽以堪輿兼報應，亦是如此。夫司地者，仙師也。𥋏旣與仙，便不¶
與凡人。向凡夫求地，何不向凡夫求仙？¶
¶	
¶	
¶	
<pb:CK-KZ_JY236_10p080b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_10p081a>¶
@fw1重刋道藏輯要¶

* 張三丰先生全集¶
　漢嘉長乙山人李西月重編　　張道淵子深氏敬書¶
　　　　　　　　　　閬中朱道生晚成子敬刋¶
　　　　　　　　　　　　姪　　瑛春城¶
　　　　　　　　　　　　　朱　瓚素園同校字¶
　　　　　　　　　　　　男　　璜磻溪¶
** 　　戒淫篇¶
天道無往不復，此理有固然，事有必至也。人生天地閒，禀五行¶
之秀，具剛正之氣。夫夫婦婦人道之常，越禮亂倫等諸禽獸淫¶
<pb:CK-KZ_JY236_10p081b>¶
邪之行，志士所當力戒。夫天下蠢然者莫如物，乃睢鳩定偶而¶
不相亂，哀雁孤鳴而不成行。人不如鳥，負此人名，遜物之靈矣。¶
奈此蚩蚩之氓，不解色卽是空，同於幻泡，猶羡紅顔緣鬢，恩愛¶
纒綿，豈知人同此心，返觀可悟！爾等於淫人婦女時，轉思吾婦¶
女若伴淫人爾，必心中如刺，眼内如火，奮擊追殺，刻不容緩，何¶
至以我淫人，自鳴得意乎？此時天地鬼神，臨之在上，質之在旁，¶
瞋目切齒，謀爲報應，災禍之至，定不旋踵。興言及此，能不寒心？¶
又况捨身利劍，碎首隣階陽臺之夢未終，泉臺之扃巳掩，靑憐¶
碧血，皆紅粉之，戀爲之美人原是胭脂虎，豈不信哉？卽不至此，¶
强者鳴官，弱者隱恨，宗族含不解之羞，夫婦絶百年之好，死生¶
<pb:CK-KZ_JY236_10p082a>¶
莫測，禍變多端，或隱圖報復，或暗地傷殘。至若夫若子，世玷淸¶
名，永爲話柄。是殺人之慘，只及一人，而淫汚之毒，不啻殺其人¶
於數世也。夫好色之人，巳身不正，一種柔腸媚骨，不能制人，必¶
多爲人所制。由是狥私情，廢孝友，父母兄弟棄置不顧，舍此一¶
好之外，懵然無知矣；由是妻妾子女，失所防閑，任其穢亂閨闈，¶
默爲報應，亦必懵然無知矣。且好淫者，子孫必多殀，後嗣必不¶
蕃。何則？我之子孫，我之精神種之。今以有限之精神，供無窮之¶
花栁，譬之以斧伐木，脂液旣竭，實必消脫，其所生之單弱也，在¶
所必然。薄之又薄，弱之又弱，覆宗絶嗣，適得其常，淫禍之烈，可¶
勝言哉！嗟乎！人夀幾何，百年一瞬，縱不顧名節，不守身命，未有¶
<pb:CK-KZ_JY236_10p082b>¶
不念及子孫，謀及血食者，苟一計及，方追悔之不暇，又何娛樂¶
尙思逞慾哉？若夫空門淸節，孀寡冰心，更不比一切尤物冶容，¶
僅云品行所關，身家所係，其爲不可，無容多贅。是在有志者，淸¶
心爲基，知恥爲用，堅忍爲守，戒懼爲志，持之以不苟，養之以湛¶
如，舉凡誨淫之書付與祖龍，狎昵之友擯不與通，殫精會神，圖¶
爲有益，將見何名不立？何利不收？而五福之休，畢集我躬矣。豈¶
非理有固然，事有必至哉？是爲勸。¶
　　此原作也。常州孫念劬曾刋於全人矩矱中。¶

** 　　戒淫文¶
天地生人，禀五行之秀，具兩大之精。夫夫婦婦，人道之常；草草¶
<pb:CK-KZ_JY236_10p083a>¶
花花，狹邪之徑。倘窺牆鑽穴，越理亂倫，是如豭之寄，狗之合，鴛¶
鴦之在野，鵓鴿之混巢。則人也，而等諸禽獸矣。况夫物之蠢然¶
者，亦有時知其配偶，關睢定位而不亂，鳳凰千飛而長偕，人不¶
如鳥，又何人之足名乎？奈何蚩蚩者氓，不尋禮義之防，每犯邪¶
淫之戒，紅顔綠鬢恩愛相纒，竊玉偷香顚狂日甚。豈知人同此¶
心，卽同此理；人同此理，卽同此情。我願爾欲界中人，於欲淫人¶
婦女時，回頭猛省。設若吾婦女被人牽染，枕邊調笑，曲盡綢繆，¶
而以已介於其旁，目睹此種情况，未有不刺眼焚心，張拳怒髮，¶
奮擊交加，刻不容緩者吁！嗟乎！人同此情，卽同此理；人同此理，¶
卽同此心。汚一人，汚其數世；汚他人，仍汚自巳。淫欲之念，不可¶
<pb:CK-KZ_JY236_10p083b>¶
不急除也。犯淫之報，戒淫之書，古聖先賢條例最多，惟願回頭¶
者，覓而觀之。¶

** 　　敬日月文¶
天地之有日月，猶人之有兩目也。目之所視，喜潔浄，喜端方，人¶
人皆然。今使人對爾目而便溺，必怒甚；對爾目而澡洗，必羞甚；¶
對爾目而咒罵，必恚甚。奈何昭昭下視，而不加敬也。且自有日¶
月而後，陰陽分，晝夜别，視見明。是故，日西沉而白晝盡，人有目¶
而昏昏焉；月西落而淸夜晦，人有目而茫茫焉。人得日月之照¶
臨，人竊日月之光耀，人不知日月之至德，可乎哉？今勸爾世人，¶
存敬畏心，體尊仰意，勿對日月便溺，勿對日月澡洗，勿對日月¶
<pb:CK-KZ_JY236_10p084a>¶
咒罵。對日月便溺者，則有十萬神煞激射其人，必得竒病；對日¶
月澡洗者，則有十萬陰兵針刺其骨，必得寒疾；對日月咒罵者，¶
則有一萬糾察神黙記其過，從而困阨之，從而殄滅之．故日月¶
不可不敬也。世人勉之戒之！¶

** 　　勸世修理墳墓文¶
嘗思屋舍爲生人之宅，墳墓乃亡人之家。瓦漏牆圮，風雨飄灑，¶
生人不能安也；土崩槨坍，蟻入蟲鑽，亡人奚以安乎？今勸世人，¶
各培祖墓，有才量獨任其功，福之來也巳受之；無措施自出其¶
力，靈之妥也廕隨之。勿恤錢財，勿惰心力。家業素豐者，須知今¶
日之榮耀，仍是祖人之遺留；家道崛起者，須知今日之亨通，仍¶
<pb:CK-KZ_JY236_10p084b>¶
是祖人之孫子。於我何功？於我何德？生前衣我食我，高厚之恩¶
難酬，死後朝思暮思，泉壤之地宜切。世世培修，爾之子孫還厚¶
爾；年年𥙷葺，神之善報益覺神。不信者，夭貧死絶寒微；誠信者，¶
夀富安康貴顯。嘗見佳城冷落，卽知後世荒凉。石碣卧寒烟，子¶
嗣隤頺者幾姓？荒邱埋腐草，兒孫墮敗者孑家？人孰無情！誰能¶
遣此！吾今說箇常情，爾當明其道理。講風水者，培沙枝，觀瞻尙¶
取其包䕶，修墓基者，爲臺砌，地脈尙不肯傷殘。而且尋常百姓¶
之家，甫葬先骸之日，兩旁密種疎籬，一抔勤累土石。如何前日¶
經營，忽到後人荒廢？今諭爾等，人人拜掃，好土宜加；𡻕𡻕游觀，¶
惡木宜拔。斯墳頭無缺䧟之害，脈氣彌蒸；佳城有茂草之生，樹¶
<pb:CK-KZ_JY236_10p085a>¶
根安入。祖靈安妥，賢嗣繁昌。若違吾訓，定遭神譴。¶
　俯仰沉吟蒼凉感嘆絶世丰神¶

** 　　地理說¶
地居三才之中，言地理而天人之理卽相應焉。人欲相地，天亦¶
相人；人欲擇地，地亦擇人。世〓固多有談地之理者，然亦知有¶
得地之理乎？談地之理人主〓，得地之理天主之，而地復爲隱¶
之而顯之。夫知地之難求，而〓不求其地者，不可也，然知地之¶
難求，而猶欲强求其地者，亦〓能也。昔子平先生有云：『地理之¶
說，本不爲廕後而起，然後嗣〓以妥先靈，先靈卽以福後嗣，此¶
一以貫之之道也。今夫地有〓等，而得地者亦分三層。上等之¶
<pb:CK-KZ_JY236_10p085b>¶
地，上應星象，下呈輿圖，天地〓成，卦行安定，全是天工，而人力¶
不與焉，此等惟聖賢豪傑，大〓德行陰功之士，乃能得之；中等¶
之地，亦係生成景象，然有變化於其閒，八卦相盪，五行相推，一¶
團眞氣，隱隱隆隆，此等惟老〓忠厚，小有德行陰功之士，乃能¶
得之；次等之地，一山一水隨地鋪陳，十里一見，百里再見，無處¶
非有，無處不可，求然亦要知龍之來厯，山之向背，土之顔色，妙¶
於裁取，巧於安排，以山川合羅盤，不可以羅盤合山川，地人相¶
得始得其平，此等凡老成忠厚，無怨無惡者，卽可得之。此三等¶
之大義也，而其下不足議矣。並無吉地以處不善之人也，牛眠¶
吉壤豈易言哉！嗟乎！人雖善相夫地，天亦善相夫人也！人雖善¶
<pb:CK-KZ_JY236_10p086a>¶
擇乎地，地亦善擇夫人也！人可不勉爲吉人，以得吉地也哉！吾¶
見世之求地者甚多，因作《地理說》以醒之焉。¶
¶	
<pb:CK-KZ_JY236_11p001a>¶
@fw1重刋道藏輯要¶

* 張三丰先生全集¶
　漢嘉長乙山人李西月重編　張道淵子深氏敬書¶
　　　　　　　　　　閬中朱道生晚成子敬刋¶
　　　　　　　　　　　　姪　　瑛春城¶
　　　　　　　　　　　　　朱　瓚素園同校字¶
　　　　　　　　　　　　男　　璜磻溪¶
** 斗母元尊九皇眞經¶

*** 　　祝香讚¶
天中斗，心中斗，敬斗先敬心，敬心還敬斗。心符七返七，數合九¶
還九。寶鼎焚香，皈依斗母。三沐三薰，稽首頓首。¶
<pb:CK-KZ_JY236_11p001b>¶

*** 　　志心皈命禮¶
太初神后，天竺聖人。主宰魁罡，往來印度。躬居高上之境，極建¶
大中之天。統攝萬靈，游行三界。丹成九鼎，道濟羣生。大悲大願¶
大聖大慈炁一梵王先天神后摩利攴天斗母無上元君。¶

*** 　　志心皈命禮¶
至眞傳道，太淸選仙。居武當而啟教，爲文始之正傳。如癡如醉，¶
混仙跡於麗春；教孝教忠，闡玄風於華夏。度萬三於滇海，壻女¶
同升；續龍虎之神通，道法兼備。十方寶筏三教宗師大悲大願¶
大慈大仁至玄至妙至竒至神東華首相三淸外臣雷霆神吏¶
靈寶天師太和一炁始祖道通文遠眞君通微顯化天尊。¶
<pb:CK-KZ_JY236_11p002a>¶

*** 　　志心皈命禮¶
玉淸内相，金闕選仙。化身爲三教之師，掌法判五雷之令。黃梁¶
夢覺，忘世上之功名；寶劍光輝，斬人間之妖怪。四生六道，有感¶
必孚；三界十方，無求不應。黃鶴樓中留勝蹟，紫芝洞内煉靈砂。¶
存聖像於雲崖，顯仙踨於玉宇。闡法門之香火，作玄嗣之梯航。¶
大聖大慈大仁大孝開山啟教玄應祖師天雷上相靈寶眞人¶
純陽演正警化孚佑帝君興行妙道天尊普度光圓自在文尼¶
眞佛。¶

*** 　　開經玄藴咒¶
一炁胎無極，先天先地根。洞虛含造化，㳟肅候神明。月吐白毫¶
<pb:CK-KZ_JY236_11p002b>¶
相，雲歸赤色門。天潢隨轉運，帝輦不留停。德合三元理，功傳九¶
子靈。巍巍眞父母，郁郁古經文。至道包玄妙，眞人體至誠。䖍心¶
能感格，萬古署長生。¶
先天神后斗姆元尊大道九皇眞經¶
爾時，¶
先天道后斗姆元尊，居炁一梵天斗樞宫内，與周御國王斗父¶
天尊，俱俯觀下方。有一眞人，姓張名通道號崑陽，乃係九皇第¶
五天禽臨凡。修道於北元南明之際，寄跡㠟峩福泉山，䖍誠禮¶
斗，候詔飛昇。斗姆慈心感動，璇璣運處，劃然一聲，現出光明妙¶
相，乘七豕之車，一時辰内卽降眞人禮斗壇中。結彩雲，懸寶座，¶
<pb:CK-KZ_JY236_11p003a>¶
而爲說此《九皇眞經》。眞人稽首頓首，伏拜座前。¶
是時，¶
斗姆告眞人曰：『起，吾語汝。吾卽摩利攴天萬泰陽也。天皇之前，¶
吾巳出世，地皇之先，吾住西洲天竺國，運大神通，往來印度。繼¶
見北洲鬱單越周御國王辰祭從，心慈好善，因往助之。覓淨土，¶
築垣闕，持書戊已之宫，實養金胎之室，一團神氣，三次超脫，爲¶
生聖嗣九頭。長曰天英，是爲人皇，後陞玉眞仙靈。二曰天任，三¶
曰天柱，四曰天心，五曰天禽，六曰天輔，七曰天冲，八曰天芮，九¶
曰天蓬，瓊林玉蕊，亭亭森森，是爲九子，是號九皇。人皇與羣季¶
分治九州，稱居方氏，仁風灝蕩，普惠羣生。九皇昇舉，子母同居。¶
<pb:CK-KZ_JY236_11p003b>¶
元始稱吾爲先天道后，以著養育九皇之德。鴻鈞在手，掌握斗¶
樞。九皇上映九星，九星環遶一垣。吾憑炁一妙，更化七元君，九¶
辰或下世，七元代運行。』¶

斗姆曰：『若世有修德行道之人，敬問九皇所司、七元所代者，但¶
與說北斗列星其所宰，皆可知也。斗爲天車，運於中央，臨制八¶
表，爕理陰陽。建四時，和五行，定諸紀，移節度，均繫於斗。一爲天¶
樞主陽德；二爲天璇主陰刑，三爲天璣主福善，四爲天權主禍¶
惡，五爲玉衡主生殺，六爲開陽主百榖，七爲摇光主六師，八居¶
開陽之左，名曰輔星九居摇光之右，名曰弼星，皆所以佐斗成¶
功者也。』¶
<pb:CK-KZ_JY236_11p004a>¶

於是說大聖北斗九皇星君列號曰：¶
大聖北斗九皇第一陽德貪狼星君。¶
大聖北斗九皇第二陰刑巨門星君。¶
大聖北斗九皇第三福善祿存星君。¶
大聖北斗九皇第四殄惡文曲星君。¶
大聖北斗九皇第五生殺廉眞星君。¶
大聖北斗九皇第六樹榖武曲星君。¶
大聖北斗九皇第七統師破軍星君。¶
大聖北斗九皇第八左輔洞明星君。¶
大聖北斗九皇第九右弼隱光星君。¶
<pb:CK-KZ_JY236_11p004b>¶
如是星君，名號燦著，天文，掌延生注死之籍，司福善禍淫之權。¶
天子諸侯，公卿士庶，一切生命，均屬斗宫。若有善男子善女人，¶
身遭老病，種種苦趣，但能悔罪消愆，誠心禮斗，誦此大道經訓，¶
燃點九皇神燈，照䕶命宫，自然轉禍爲福，化䘲爲祥。所有效騐，¶
不可具述。¶

斗姆曰：『北斗之廻旋，端望七元之返復。其體坤中乾，其性柔中¶
剛。道闡妙中妙，氣禀陽中陽。秦末之年，顯化西漢，現身說法，面¶
服高皇。若有祈福善人，欲暏七元金仙大聖之儀者，必先掃除¶
塵念，淸淨心源，㳟身頫首，冥目靜觀，天樂浮空之際，自現金容，¶
自露金身，有若麻姑神像，有若上元夫人。女子英雄之氣，慈悲¶
<pb:CK-KZ_JY236_11p005a>¶
普救眾生。但得七元君陟降於中庭，諸邪皆鷁退，百福自駢臻。』¶

於是說北斗七元解厄應騐咒曰：¶
大聖北斗七元君能解一身厄。¶
大聖北斗七元君能解二䜿厄。¶
大聖北斗七元君能解三尸厄。¶
大聖北斗七元君能解四殺厄。¶
大聖北斗七元君能解五賊厄。¶
大聖北斗七元君能解六淫厄。¶
大聖北斗七元君能解七傷厄。¶
大聖北斗七元君能解八難厄。¶
<pb:CK-KZ_JY236_11p005b>¶
大聖北斗七元君能解九橫厄。¶
大聖北斗七元君能解十魔厄。¶
　　聖哉七元君，　　福及信善人。¶
　　有疾皆能解，　　無常不敢侵。¶
　　神於醫治病，　　應似谷傳聲。¶
　　欲睹光明像，　　焚香候月生。¶

斗姆曰：『七元返復，又望九皇廻還。敬七元者，能使人𨚫死延生；¶
敬九皇者，更令人成仙作佛。若有善男女，先禮七元高眞，復禮¶
九皇大聖，其居家住宅，必有甘露下降，醴泉發生，掬而飲之，返¶
老還童，金光罩體。再於九皇位前一週供𠐒，九載行持，功成行¶
<pb:CK-KZ_JY236_11p006a>¶
滿，𨂍鶴昇空。』禮斗善報有如是者，於是說《北斗九皇應騐咒》曰：¶
大聖北斗九皇君能解一切厄。¶
大聖北斗九皇君能解二曜厄。¶
大聖北斗九皇君能解三災厄。¶
大聖北斗九皇君能解四緣厄。¶
大聖北斗九皇君能解五藴厄。¶
大聖北斗九皇君能解六塵厄。¶
大聖北斗九皇君能解七殺厄。¶
大聖北斗九皇君能解八風厄。¶
大聖北斗九皇君能解九幽厄。¶
<pb:CK-KZ_JY236_11p006b>¶
大聖北斗九皇君能解十纒厄。¶
　　神哉九皇君，　　恩光遍九垠。¶
　　無障無災體，　　不生不滅身。¶
　　往來勤度世，　　天地普遊春。¶
　　道法無邊際，　　祥雲䕶上眞。¶

斗姆重告眞人曰：『七元九皇，皆吾先天炁一相接而生。一炁之¶
動靜，陰陽晦朔，晝夜昏曉，皆倡率焉；一氣之造化，五行八卦，河¶
洛易數，皆渾括焉。年月日時，天干地支，東西南北，山川海嶽，卵¶
胎濕化，無非一炁之所在，大無不包，細無不入，信之者生，背之¶
者死，從之者昌，違之者亡。三教大眾，均宜知此。汝本九皇第五¶
<pb:CK-KZ_JY236_11p007a>¶
天禽下界，不恃前因，只憑現在。現在能修，前因可續，七九功成，¶
將臻聖境。』故吾說此經典，名曰《先天炁一九皇眞經》。吾說汝傳，¶
最爲親切。此經在處，萬靈守衛，千聖稱揚，三元梗槪，一氣相連。¶
熟讀此經，克離死生；熟讀此經，克悉玄因。寶而傳之，非人勿示。¶
斗姆說經將畢，天仙列宿來迎，還於斗宫。是時眞人受得妙法，¶
上對斗姆言：『某今誓願流行，以傳善士。若有男女受持讀誦，我¶
當與斗中仙官，所在擁䕶。』於是再拜斗姆，而說讚曰：¶
　　家有九皇經　　本命降眞靈¶
　　家有九皇經　　父母保長生¶
　　家有九皇經　　七祖皆超昇¶
<pb:CK-KZ_JY236_11p007b>¶
　　家有九皇經　　九玄亦登眞¶
　　家有九皇經　　諸厭化爲塵¶
　　家有九皇經　　萬邪自歸正¶
　　家有九皇經　　眾惡永消淸¶
　　家有九皇經　　十族自生榮¶
　　家有九皇經　　長保亨利貞¶

斗姆曰：『善哉善哉！汝可宣揚正教，功德無邊，接引後生，同修道¶
果。』眞人稽首禮謝，信受奉行。¶
先天神后斗姆元尊大道九皇眞經¶
先天純陽氏孚佑帝君曰：『某昔與涵三大眾，敷說瞻星禮斗章，¶
<pb:CK-KZ_JY236_11p008a>¶
以爲世傳斗科，僅有禮拜之儀，而少祕密之訣。今觀¶
斗姆元尊與崑陽眞君所說《九皇》經典，渾三元之大道，明一炁¶
之靈通，足與¶
《太上五斗》後先同揆也。上士修之，必能超凡入聖；中士悟之，亦¶
可見性明心。普願三千大千百世萬世中人，皈依崇奉，功德無¶
量。某今爲禮斗之士，宣列科條。凡習《九皇眞經》者，先要淸除斗¶
室，屏息塵緣，面北稽首，端拱而立，恍如¶
斗姆天容降臨在上，又如千眞萬聖環侍其間，然後䖍誠禮斗。¶
身欲其端，心欲其正，神欲其定，意欲其慧，氣欲其和，聲欲其平。¶
升降有節，進退有文，起止有儀，興伏有度，先拜睿號，次誦眞經。¶
<pb:CK-KZ_JY236_11p008b>¶
誦經禮畢，復持斗咒二章。某雖不敏，竊嘗考諸《道藏》、《佛藏》，而知¶
斗姆梵音，有數十餘條，不能使人遍持。兹將藏經所載，𥳑切靈¶
應者，與諸善士一宣揚之。』¶

*** 　　斗姆心咒曰¶
曩謨囉怛曩，多囉夜野，怛你也他，阿迦摩枲，摩迦摩枲，阿度摩¶
枲，攴鉢囉摩枲，摩訶攴鉢囉摩枲，阿怛䭾，曩摩枲摩里，攴野摩¶
枲，曩謨粹都帝，囉乞[口*乂]，囉乞[口*乂][牟*合]娑，縳薩怛縳難左娑，縳怛囉¶
娑，縳娑喻鉢捺囉，吠毘藥娑縳賀，南無三漫多，没䭾喃唵嗎哩¶
嗟，𠴏娑訶。¶

*** 　　梵音便讀¶
<pb:CK-KZ_JY236_11p009a>¶
南無來旦挐，多來夜野，旦你也拖，阿迦摩徙，摩迦摩徙，阿度摩¶
徙，卜不來摩徙，摩訶卜不來摩徙，阿旦陀，挐摩徙摩利，卜野摩¶
徙，挐摩𡻕都帝，來吉槎，來吉槎，牟沙，韈薩旦韈爛左沙，韈旦來¶
沙，韈娑子不納來，費皮藥娑韈賀，南無三漫多，母駝南，安麻利¶
卽，芒娑訶。¶

*** 　　又宣揚北斗心咒曰¶
唵，呴[口*底]哪，吸吸哪，囉嘍哪，唶呾哪，𠯽唶哪，[口*㧞][口*頭]哪，[口*㧞]㖿哪，唵，吽，吽，¶
吽，[口*俱]胝帝，賒蘇吒，阿若密吒，嗚嘟吒，[口*俱]嗜吒，啵𡃤啼吒，㖿微若¶
吒，俱囉啼吒，嗜摩吒，薩娑訶。¶

*** 　　梵音便讀¶
<pb:CK-KZ_JY236_11p009b>¶
唵，勾底那，及及那，羅婁那，昔答那，止昔那，㧞頭那，㧞耶那，唵，吽，¶
吽，吽，(念汞)俱胝帝，賒蘇渣，阿惹密渣，烏都吒，俱耆渣，波頼帝渣，耶¶
微惹渣，俱羅帝渣，耆摩渣，薩婆訶。¶

純陽帝君宣述斗咒巳畢，眞人百拜稽首，而說統讚曰：福泉峯¶
頂，秋月三更，長空一碧淨無塵。天姆慈心，感格降山亭。說法臺¶
前，仙花燦燦馨，倏忽到而今。孚佑帝君，述咒補眞經，大悲大願，¶
天姆亦歡欣。¶

先天神后摩利攴菩薩斗姆無上元尊(九稱)¶
　　願以此功德，　　普及於一切。¶
　　我今得受持，　　光華傳萬刼。¶

<pb:CK-KZ_JY236_11p010a>¶
* 張三丰先生全集¶
　漢嘉長乙山人李西月重編　張道淵子深氏敬書¶
　　　　　　　　　　閬中朱道生晚成子敬刋¶
　　　　　　　　　　　　姪　　瑛春城¶
　　　　　　　　　　　　　朱　瓚素園仝校字¶
　　　　　　　　　　　　男　　璜磻溪¶

** 前三教上聖靈妙眞經¶
　三部眞經，筆仿《黃庭》。其言本勸人頂敬神聖，而𨚫於金丹之¶
　道亦具其中。字面字義，皆可奉行。愚本不敢贊一辭，因奉師¶
　手授，並命其卽授爲註，愚乃退而註之。題解曰：『前』，指太極之¶
<pb:CK-KZ_JY236_11p010b>¶
　先。『三教』，謂立命了命復命之傳。『上聖』，喻言上品金丹。『靈』，比先¶
　天元神，極隱微而難測。『妙』，含兌中少女，納震男之陽光。『眞經』，¶
　卽眞鉛也。昔上陽眞人註《太上度人妙經》，作題頌曰：『太上端¶
　居太極先，本於父母未生前。度人度我眞經度，若問眞經癸¶
　是鉛。』愚於此題亦云。¶

** 孚佑帝君開經讚¶
　先天祖炁，默默深深。琴彈法韻，笛奏仙音，香花[蒲-甫+兩]室似瑶林。¶
　内院沉沉，無上三尊聖駕臨。¶
　　先天祖炁，大藥也。默默深深，未判時也。琴，喻致和也。笛，喻¶
　　調息並喻空中也。香花句，比鉛花出鼎。末二句，實指一塵¶
<pb:CK-KZ_JY236_11p011a>¶
　　不染，至誠感動也。一偈已見全經之旨。¶
爾時，洞玄張仙眞，虬龍捧筆演眞經。經言三教古聖人，道高萬¶
世享明禋。東周尼山素王生，冬月望日臨昌平(周正建子冬月屬戌於今則屬¶
九月十五日也)。西方悉達牟尼身，四月八日臨衛城(商正建丑四月屬辰於今則屬三月¶
初八日也)。十方三界太上君，二月十五降威靈(商正建丑二月屬寅於今則屬正月十五¶
日也)。幾千百載轉鴻鈞，元炁足兮鍾聖英。天上地上此三尊，浩浩¶
刼刼皆知名。¶

　爾時者，爾卽已我之對，時卽陽生之時。先天大道皆自爾時¶
　發露，故說眞經多用此語作起。祖師演《洞明經》，晉秩洞玄。洞，¶
　無所不通，玄，能窮其妙。今又演此《靈妙眞經》，包括金丹大藥。¶
<pb:CK-KZ_JY236_11p011b>¶
　虬屬陰，龍屬陽，陰陽會於筆下，大道出於眞經也。經言古聖¶
　人出世成道之後，受享萬代明禋，勉後學頂禮聖人，勉後學¶
　誠求金丹也。然此上聖三尊，誕期不同，卽可想先天藥産活¶
　子時，亦不可拘。聖人要數千百載轉鴻鈞，元炁充足而後鍾¶
　育其靈，此正如金丹之道，必越五千四十八日，然後金氣足¶
　而水潮生也。天地之上，惟此三聖，最尊一身之中，惟金鉛最¶
　貴。浩浩刼刼皆聞其名，得丹之後，經浩刼而不壞也。¶

吾今敷說三聖經，水有淵源，樹有根，願人體此三聖恩，𡻕逢聖¶
誕抒䖍誠。不須籩豆如朝廷，不須懺會鳴魚鯨，只須齋肅正冠¶
巾，洒掃精廬絶纖塵。空空虛室然銀燈，香篆盤旋一縷淸。水菓¶
<pb:CK-KZ_JY236_11p012a>¶
茗花潔且馨，卑躬頂禮候雲軿。願保乾元亨利貞，願斷貪癡愛¶
慾嗔，願習道德五千文，願行三教游長春。一念眞參念不紛，鴻¶
庥下賜不因循。三聖統該萬部神，予福予夀誰阻臨！¶

　祖師以敬聖人之意，敷說眞經，則尊眞經者，卽當如尊聖人。¶
　先天一炁自虛無中出，似莫測其根源，而豈知陽産癸中，實¶
　是水有源，木有本。但願人體念其本源之恩，若逢眞炁一臨，¶
　必抒䖍誠迎迓，如値聖人誕期焉。《參同契》曰：『至誠專密，謹候¶
　曰辰』是也。君子以此道爲貴，則籩豆之事，付與司存懺會之¶
　徒任彼僧道，我惟齋吾。(心肅吾神入室)臨爐，正冠岸巾而待。以黃房¶
　爲精廬，以玄關爲虛室，纖塵盡掃，萬慮皆空，金銀光現，儼若¶
<pb:CK-KZ_JY236_11p012b>¶
　明燈。銀燈，喻鉛鼎也。一縷淸香，卽是一陽初氣。水菓茗花，正¶
　佛家藥物之喻也。爾時水源至淸，玉蕊初發，豈不潔且馨乎！¶
　《參同》曰：『眞人至妙，若有若無。』爾時，要卑躬頂禮，曲聽旋視，則¶
　眞人之雲軿方至，候眞人如候聖人也。乾元亨利貞，比五行¶
　之攢簇，貪癡愛慾嗔，須一絲之不掛。《道德》五千言，說此眞常¶
　道也。參酌乎三教之訓，乃許大用當前，得之俄頃，永保長春。¶
　故曰『一念眞參，鴻庥下賜』也。不因循者，片晌結成陽丹也。三¶
　姓會合於中宫，萬神皆爲之聽令，故曰：『統該萬部』也。福我夀¶
　我，全在先天一身之識神，誰敢阻哉！¶

若把眞經當眞金，勝似人間凡鉛銀。至誠專密懷竒珍，汝家定¶
<pb:CK-KZ_JY236_11p013a>¶
許不空貧。潤身潤屋富庚辛，安居自在樂無垠。匪惟減夀而延¶
齡，亦將立命以全形。暗中黑籍除幽冥，視履嘉祥瑞靄興。眼前¶
巳展大門庭，身後還育賢玉昆。積功累行洽比鄰，風行鄉黨化¶
爲仁。百年蟬蛻返瑶京，朱霞擁䕶登天門。¶

　眞經，卽指眞金，祖師至此明說也。眞金，爲長生命寶，豈是凡¶
　鉛凡銀所可同語。但當至誠專密，寶若竒珍，則眞金返舍黃¶
　白滿堂，夫豈復嘆家貧乎！潤屋潤身、安居自在，皆言凝合丹¶
　頭，眞炁在抱也。陽丹到手，不但如煉巳築，基只堪減病延年，¶
　直可立命全形，長生久視也。斯時也，仙班題姓，黑籍除名，所¶
　謂罪垢凡塵一筆消也。視履之間，安然澹然，大展門庭。丹廬¶
<pb:CK-KZ_JY236_11p013b>¶
　署仙人之府，再以陽丹母氣擒伏，陰丹子氣煉成，金液九還¶
　復加以換鼎分胎，則金昆玉仲，箇箇會騎鶴也。由是而隱顯¶
　人寰，積功累行，旣度了我，復度他人，天符一到，白日飛昇。則¶
　朱霞擁䕶，登天門矣。上根道器，須體經義，實行乃可臻此。勿¶
　謂終身口誦，卽可成仙也。¶

莫逢聖誕不闗心，忿恚交加逞惡聲。房中眤色並宣淫，天神察¶
奪難留停。平時敬聖極忳忱，到此尤宜戒懼深。此刻全無頂禮¶
情，卽此可以推居恒。¶

　人逢聖誕，最要闗心。時値陽生，須當用意。若猶忿恚逞惡，貪¶
　戀淫色，未有不走眞氣者。非特自損其身，天神糾察亦將奪¶
<pb:CK-KZ_JY236_11p014a>¶
　其夀年。待時煉巳，固屬忳忱，入室臨爐更深戒懼。求鉛無鄭¶
　重之情，則居恒煉巳，亦可推其不純也。此節反覆誥誡，詞旨¶
　極明。¶

吾願人人奉祗承，洗心滌慮孤衷純。視雖不見聽不聞，儼然三¶
聖乘紅雲。宣尼威儀旭日暾，釋迦法象秋月輪。函闗紫氣來𦆯¶
紛，使人瞻畏時兢兢。高山景仰彌慇懃，士庶終非凡俗倫。¶

　敬聖者，須致欽承。求鉛者，宜守靜篤。洗心滌慮純其衷，以觀¶
　其復焉。純與雜相反，求丹純誠，乃克有濟。大抵氣定神凝則¶
　純，欲動情勝則雜；按候求鉛則純，非時妄作則雜。又况先天¶
　之氣，默默深深，無聲無影，不見不聞，夫惟㳟巳視聽，乃如有¶
<pb:CK-KZ_JY236_11p014b>¶
　見有聞也。觀聖人之乘雲，若眞人之出鼎，師所謂『一顆紅光』¶
　是至眞也。如旭日者，陽光新現，初三之夕也。如秋月者，金水¶
　充足，十五之夜也。如紫氣者，眞氣騰騰，玄關火發也。丹家言¶
　初三，又言十五者，初三象金水之氣新，十五象金水之氣足。¶
　氣不足，則水不生。初三十五須在一時看，須作一串想，不可¶
　以數算計也。若以數算計，安得謂之活子時乎？初三之中，卽¶
　兼十五，初三則二分藥嫩，十五則陽氣純全。《黃庭》云：『三五合¶
　契九九節』是也。此時進火，則有紫氣入關之象，否則稍遲刻¶
　數，卽落後天，而陽丹難就也。故當要瞻望兢兢，勿失爻動之¶
　候、高山景仰，所謂『形山對面迎眞人』也。丹家知此，雖士庶亦¶
<pb:CK-KZ_JY236_11p015a>¶
　超凡倫。入聖之機，就在此一戰成功，人可不重其事哉！師傳¶
　口訣，盡洩於此，爲同志告。¶
中天花雨遍乾坤，說法臺前氣象新。山河大地生光明，蓮社花¶
開白雪春。上帝嘉憐演眞經，遣神侍衛來丙丁。是日是夜月出¶
庚，淸輝朗映虛危星。碧落隱隱聞簫笙，捧爐信士望空迎。尊經¶
爲主身爲賓，從此修持解邪祲。¶
　中天，比虛無之境。花雨，譬金水之生。虛無妙合乾坤，鼎爐在¶
　其中，天星地潮，正如遍滿乾坤也。說法臺，煉丹所也。臺前之¶
　氣象何如？泥丸云：『山河大地發猛火。』張果云：『開爐巳覺放光¶
　明。』此臺前之氣象也。蓮社花開白雪春，鉛花現如雪花白也。¶
<pb:CK-KZ_JY236_11p015b>¶
　上帝，喻心君。心愛眞金，卽運神火以煉之。《悟眞》謂『更假丁公¶
　煆煉』也。是日是夕，正逢月出庚方，雖明演經之時，正表求金¶
　之時也。淸光吐露，照映虛危之穴，碧落簫笙，恰似汞迎鉛入，¶
　夫婦交歡景象。捧爐信士，卽指修丹之人。我投彼家，彼反主¶
　而我反賓，賓主浮沉，彼我顚倒，極是求丹妙法。從此修持，得¶
　丹入鼎，則陰消陽盛，可解邪祲矣。¶

天地不和誦眞經，風雷雨霽及時行。節氣不和誦眞經，春秋冬¶
夏能調匀。邦國不泰誦眞經，東南西北慶咸亨。民物不安誦眞¶
經，山陬水澤盡歡欣。九幽九獄聞眞經，可超滯魄度亡魂。名山¶
名院藏眞經，可接羽士引高僧。¶
<pb:CK-KZ_JY236_11p016a>¶

　誦，謂修持也。天地比一身，一身之運動無常，則雨暴風飄，坎¶
　離奔逸，雷轟露冷，男女驚狂。欲使風雷雨露之順布，則必善¶
　修眞經也。氣節，言四時。四時之政令不審，則春卯秋酉，沐浴¶
　乖違，冬暑夏霜，陰陽反變。欲使春夏秋冬之合符，亦必善修¶
　眞經也。邦國比丹基，眞經安全，則東南西北皆共慶，民物亦¶
　比丹基，眞經泰定，則山陬水澤皆相懽。他如幽獄魂魄，皆屬¶
　陰邪，得眞經而陰退也。山院羽僧，體存陽半，得眞經而陽全¶
　矣。¶

眞經妙諦包層層，眞經首重聖誕辰。片晌信受亦生榮，矧能永¶
保登上乘。千祥未可具敷陳，瑶函參透卽蓬瀛。巍巍宣說靈妙¶
<pb:CK-KZ_JY236_11p016b>¶
經，洞玄主宰天師孫。¶

　妙諦層層，承上叚而總朿之。民物、邦國、氣節、天地，其於築基、¶
　煉巳、採藥、和丹之層次，密包其中。然此篇眞經，只重金丹大¶
　事，故開首卽講聖誕，以比先天之生金丹。以眞陰眞陽二八¶
　同類之物，擒在一時，煉成一粒陽丹，其造化在片晌。人能片¶
　晌信受，卽能片晌生輝。况又保而不失，舉陽丹以合陰丹，煉¶
　爲金液九還，豈非更登上乘乎？九還成就，千祥雲集，人能參¶
　透瑶函，則與蓬山不遠也。宣說此經，闡揚靈妙，若非洞參玄¶
　微之主宰，其孰能之？主宰爲誰？張天師聖孫三丰祖師也。惟¶
　眞師能談眞道，夫豈易言者哉！¶
<pb:CK-KZ_JY236_11p017a>¶

** 中三教大聖靈應眞經¶
　中，喻自外入内，金來歸性之功也。三教，喻養性見性復性之¶
　道，與前三教合取一義。大聖，比大還。靈，卽一粒靈丹。應比内¶
　外相應。眞經者，金液也。¶

** 孚佑帝君開經讚¶
　醍醐灌頂，味釅香醲。法臺掃淨，花雨彌空，白雲開嶂出晴空。¶
　滿院和風，𨓮望三尊聖德容。¶

　　當頭一偈，巳見此經皆言金液大還之旨，兹不必註。¶

洞玄至人張仙翁，經傳《靈應》下蒼穹。道有三聖位居中，先倡後¶
隨聲教隆。一尊鄒嶧兖州東，一尊潮音落迦峯，一尊關令啟玄¶
<pb:CK-KZ_JY236_11p017b>¶
風，道行華夏及胡戎。中三聖人降天宫，恩波浩浩澤溶溶。集義¶
爲氣精神充，至剛至大誰陶鎔。尋聲赴感慈悲洪，救苦救難蘇¶
塵䝉。文始先生如游龍，領袖羣眞參化功。三聖靈光間氣鍾，亦¶
因學養足三冬。大人尙志飭儒躬，居仁由義出羣雍。普陀念道¶
抱孤衷，十魔九難證圓通。石樓山上雲霞封，苦志精修神丹紅。¶
拔宅齊昇直上冲，至今明月照蘿松。¶

　《靈應眞經》祖師下蒼穹傳與人間，何殊甘露下降也。三聖雖¶
　殊，總一復性之道，總一守中之理，故皆位乎中焉。先倡後隨¶
　者，前三聖倡之，中三聖隨之，有如金丹倡於前，金液隨於後¶
　也。《參同》云：『卒得金華，轉而相因。化爲白液，凝而至堅』，又曰：『金¶
<pb:CK-KZ_JY236_11p018a>¶
　華先倡，解化爲水』。金華者，先天一氣而巳。功夫到此，聲教愈¶
　隆。當其先三聖之出處，各有不同，然皆是乾金之體，鍾靈毓¶
　秀，下降天宫，恩佑世人。此亦如金丹入鼎，與乾交合之後，渡¶
　鵲橋，上崑山，旋化爲一盞醍醐，灌頂門而下鵲橋，歸黃房而¶
　結靈丹也。浩浩溶溶，實形美液之狀。此丹也，乃是集義而生，¶
　義屬金，至大至剛，天地不能陶鑄。又復尋聲而至，至比還；救¶
　苦救難，甘露遍洒塵迷。他日破頂而出，矯若游龍，可參造化¶
　之功也。靈光如此，無非自修持養育得來。亞聖之尙志，慈航¶
　之煉道，石樓之修丹，皆同此也。¶

吾願人間盡恪㳟，仰瞻功德如高崧。若聞三聖誕期逢，茗香馥¶
<pb:CK-KZ_JY236_11p018b>¶
郁水花濃。默誦眞經蕩滌胷，如沾聖惠暏眞容。儼然入廟調笙¶
鏞，儼然入寺諧鼓鍾。池上龜浮聽敲筒，雲間鳳舞和絲桐。法駕¶
青鸞白鶴從，有感卽應慶重重。¶

　金液之生，祖師願人敬重之。此箇誕期，是比金液生時。茗香¶
　馥郁水花濃，比其香如酥，甘如蜜也。盪滌胷襟，始沾金液之¶
　惠，結成靈質，如睹金光之容。此等道味，非凡人所得嘗也。陳¶
　上陽眞人云：『刀圭入口，運巳眞火以養之。』運火之際，忽覺夾¶
　脊眞氣上冲泥丸，𤃉𤃉然有聲，似有物觸上腦中，須臾如雀¶
　卵顆顆，自腭下重樓，如氷酥香甜甘美無比。覺有此狀，乃騐¶
　得金液還丹，徐徐咽歸丹田。自此而後，常常不絶。閉目内觀¶
<pb:CK-KZ_JY236_11p019a>¶
　臟腑，厯厯如照燭，漸次有金光罩體也。至於笙鏞以調之，鐘¶
　鼓以樂之，正金公與靑娥相見時也。敲竹喚龜，龜聽我喚，鼓¶
　琴招鳳，鳳受彼招，此卽《悟眞篇》之旨也。青鸞，喻龍之强氣；白¶
　鶴，喻虎之强氣。龍吞虎㗖，内外藥凝，有感卽應，聲氣相通也。¶
　此言金液内藥必合金丹外藥，而後成功慶幸耳。¶

儒生頂敬開明聰，緇流頂敬豁癡聾，羽人頂敬振昏瞢(音䝉)。莫將¶
三聖分三公，三教殊途妙自同。養性存神萬里融，見性定神萬¶
法空。玄門退步多英雄，煉性調神合其宗。¶

　學眞道之人，無分三教。只要敬重靈藥，結爲靈丹，則養性存¶
　神，見性定神，煉性調神，三教皆合一宗也。¶
<pb:CK-KZ_JY236_11p019b>¶

眞經諷出韻琤瑽，瓔珞琅玕相玲瓏。漲墨消除寶燄熊，世間當¶
用赤紗籠。可以傳之戒商工，可以表之勉士農。可以訓世而課¶
童，可以戸誦而龕供。可以廸吉而勉凶，可謂玉應而金舂。眞經¶
細玩垂簾櫳，方知三聖身始終。時雨化物生䓤蘢，甘露洒天垂¶
芙蓉。九篇文勢擁河灉，言言寶筏度人𦨴。¶

　眞經，比金液。觸泥丸而有聲，故曰韻琤瑽。結成大丹，則與佛¶
　家瓔珞，外丹琅玕，玲瓏相映也。漲墨除而寶燄熊，喻如鉛乾¶
　汞添也。靈丹入鼎，百脈歸根，環匝關防，運符包裹，卽如赤紗¶
　籠也。眾生識此，皆可入道。《參同》云：『覆謬眾文，傳世迷惑，遂使¶
　宦者不仕，農夫失耘，商人棄貨，志士家貧，吾甚傷之。』祖師與¶
<pb:CK-KZ_JY236_11p020a>¶
　魏伯陽同慈悲也，故爲重言可以以曉之。人能細玩眞經，則¶
　三聖之始終可知，金丹之始終亦可知也。孟子之時雨，大士¶
　之甘露，文始之詞源，皆如此。金液大丹，眞乃度世寶𦨴。¶

學儒學佛學仙踪，不知三聖皆凡庸。覆載林林與總總(音怱)，願人¶
頂禮毋疎慵。三聖之書如菽菘，千門萬戸備飱饔。三聖之道如¶
穹窿，八方四極齊帡幪。對經思聖宜肅雝，靈臺勿始念憧憧。靜¶
養天懷若稚种，主人明月白朣朧。時時刻刻戒輕鬆，温温存存¶
加研功。經堂四面煖雲烘，一粒心花含紫茸，入聖超凡由我儂。¶

　人不知三聖之功，必皆墜落凡庸；人不知金液之道，必不能¶
　成神仙。願人對經思聖，願人照經煉丹也。煉丹之法，先要淨¶
<pb:CK-KZ_JY236_11p020b>¶
　掃靈臺，勿使念擾。合丹之後，又要靜養嬰兒，心如明月，時時¶
　刻刻，温温存存，此十月功夫也。經堂，喻丹田。煖雲烘照，《悟眞》¶
　云：『内有天然眞火，爐中赫赫長紅』者也。結成一粒心花，則入¶
　聖超凡由我做矣。¶

莫忘君父違孝忠，莫學冥頑逞禪鋒。莫效旁門落倥侗，下墮泥¶
犁入鬼叢。三聖在天日曈曨，顯良佑善開陰濛。眞經傳出氣如¶
虹，文光赫赫斗牛衝。高提長劍倚崆峒，天仙靈聖號三丰。¶

　莫忘四句，戒人立大本，求大道也。三聖在天，明如皎日，默爲¶
　良民善士，掃去災邪。此亦如九還到手，正陽立，而諸陰散矣。¶
　經氣如虹光赫赫而射斗牛，正如嬰兒出胎，破頂衝霄的氣¶
<pb:CK-KZ_JY236_11p021a>¶
　象。今日之長劍高提，倚崆峒而說法者，卽從大道得來，位登¶
　無上三丰仙師也。¶

** 後三教大聖靈通眞經¶
　後，指丹成之後。此三教，義取同歸。大聖，卽大道。靈通，則變化¶
　無方。眞經者，眞聖也。¶

** 一陽何祖開經偈¶
　修經圓滿，普度良縁。香凝寶篆，地湧金蓮。大儒大佛大羅仙，¶
　跨鳳登天，又見三尊聖象嚴。¶

　眞經修圓滿，是指大道巳成也。惟當普度良縁，位證至無上¶
　耳。此篇立意，卽如此偈。¶
<pb:CK-KZ_JY236_11p021b>¶

洞玄眞人張玄玄，懷抱眞經與世宣。於今又說三聖篇，三篇九¶
聖九陽全。梓潼文帝七曲巓，達摩初祖一莖蓮。孚佑獨撑大願¶
船，派開南北道無邊。三聖靈通普八埏，修身苦行曾經年。孝友¶
仁慈功德完，廣行三教心拳拳。過江面壁志向堅，道包三教神¶
閑閑。終南十試屹如山，大哉三教公能肩。人見無爲樂自然，誰¶
知有作在其先。¶

　祖師抱眞常之道，重與世宣，又作第三篇，以全九陽之數，喻¶
　九還之成就也。三位聖人，皆證大道，然皆自苦行修來。《悟眞》¶
　曰：『始於有作無人見，及至無爲眾始知』，正此意也。無爲，喻面¶
　壁之事。若云神通顯化，則是聖人之慈悲，却又有爲於世也。¶
<pb:CK-KZ_JY236_11p022a>¶

三聖慈悲滿塵寰，化蹟無方難縷談。十七世爲卿相班，《陰隲文》¶
中常有言，萬古宏恩堪詠歎(音談)，福星朗照徹微垣。東西土說大¶
乘禪，少林寺上豈無緣，六朝[示*内]子正紛然，非師誰與挽狂瀾。佩¶
劍遨游遍海天，英雄男女授眞詮。竒名約姓題山川，九州婦孺¶
皆聞焉。¶

　此叚言三聖之分胎出神，靈通顯化。蓋望後之成眞者，亦如¶
　三聖慈悲，訓俗化人，黜邪扶正，朝遊北岳，暮宿蒼梧，普度良¶
　緣也。¶

今我宣揚志士前，功果須如三聖圓。成聖成佛與成仙，善心善¶
量宜廣寛。若無德行培本元，動有羣魔作障纒。道成混跡隱煙¶
<pb:CK-KZ_JY236_11p022b>¶
寰，仙階他曰乃高遷。¶

　此叚勉後人上希三聖，敦崇功果，廣修德行，而後能成大道¶
　也。¶

三聖之心，如醴泉，沛澤長流濟後賢。向使淸河忘人間，何必現¶
身爲宰官？向使多那隱湼槃，何來五葉下西乾？向使回翁永隔¶
凡，誰度何王與劉韓？三聖之心最纒綿，後塵誰歩許誰聯。¶

　此叚卽三聖之功德，而反言之。若使三聖道成，全無顯露，安¶
　有若大慈悲、若大法派哉！誰歩後塵，雖似祖師自喻，亦以勉¶
　勵後學。¶

今我敷辭不憚煩，望人精進窮瑶函。文祖眞經闡妙鸞，註參《大¶
<pb:CK-KZ_JY236_11p023a>¶
洞》包靈丹。達祖眞經見詩緘，珍藏腹内養泥丸(達摩祖有詩句云腹内運眞經¶
泥丸別主賓)。吕祖眞經極大觀，詩詞歌論韻珊珊。萬人皆度萬人歡，¶
巍巍寶駕駐雲端。¶

　此叚言三聖著述，皆以上品丹道爲主。文昌帝君，本以儒而¶
　參明《大洞》得成神聖者也。聖賢何嘗不學仙道耶？達摩祖師，¶
　亦以佛教似煉金丹得成神僧者也。是眞佛釋，何嘗不求仙¶
　道耶？而吕祖則不待言也。萬人皆度，三聖婆心，不已見三教¶
　之同源哉！¶

我願羣生頂禮䖍，每逢吉誕焚㫋檀。花水果燈潔且鮮，塵埃淨¶
掃豁松關。默誦眞經見聖顔，一輪海日上三竿，萬里朱霞照大¶
<pb:CK-KZ_JY236_11p023b>¶
千。恍如聾啞捧華鑾，宛如飛鍚半空旋。又見紅雲起碧藍，笑迎¶
黃鶴舞𦒘𦒘。天神天將摇雷鞭，三聖凌風入紫煙。¶

　此叚卽三聖之法象。靈通，喻出神之妙用。吉誕，比脫胎之時。¶
　松關，比上丹田。塵埃脫盡，方是還虛。見聖顔喻見巳身法象¶
　也。日昇霞照，喻神光也。三聖之法駕，卽比今日之法駕也。神¶
　將雷鞭，所謂天丁迎衛，霹𩆝一聲天外天也。¶

莫道乩沙難求攀，至今訓草如邱蠻。莫言隻履遺市，至今蓬¶
髮尚逥還。莫謂棲眞止涵三，至今常降嶽雲壇。¶

　此叚言三聖之靈通。不但當日道成，顯化人間，卽今教訓人¶
(頌語種好)　寰，其神德猶未已也。頌曰：性量圓滿，法周沙界。萬緣雖息，一¶
<pb:CK-KZ_JY236_11p024a>¶
　眞自在。見種種相，及萬萬代。引導羣迷，眞修不壞。¶

於戲三聖澤咸沾，願人澟澟對莊嚴。爲演眞經作疏箋，不須問¶
卦與祈籤。只須積德養淸亷，自有神庥疊次覃。文昌筆錄皆誣¶
傳，胡僧棒偈那須參！《靈寶畢法》休研鑽，眞經妙諦挾鍼砭，瑶臺¶
說法掀美髯。¶

　此叚言沾三聖之澤者，必體三聖之眞道。祖師眞經，卽當修¶
　行之士一通洪願疏文。但願積德養亷，修成大道，不須打卦¶
　求籤也。道成之後，神庥疊賜，有如天符累詔。他如妄學筆錄，¶
　求文帝開悟聰明，妄談棒偈，謂佛法原來如是；修持《靈寶》，只¶
　圖却病延年者皆非三聖之眞傳也祖師作三篇大經標明¶
<pb:CK-KZ_JY236_11p024b>¶
　大道，正可爲世人鍼砭。古仙云：『爲甚此心開大道，只因原向¶
　道中來。』祖師慈悲之心，不又與三聖相同哉！師髯最美，當年¶
　遨遊雲貴，人皆呼爲『美髯張公』。登臺說法，如見掀髯微笑也。¶
¶	
¶	
¶	
¶	
¶	
¶	
¶	
<pb:CK-KZ_JY236_11p025a>¶
@fw1重刋道藏輯要¶

* 張三丰先生全集¶
　漢嘉長乙山人李西月重編　張道淵子深氏敬書¶
　　　　　　　　　　閬中朱道生晚成子敬刋¶
　　　　　　　　　　　　姪　　瑛春城¶
　　　　　　　　　　　　　朱　瓚素園同校字¶
　　　　　　　　　　　　男　　璜磻溪¶

** 洞玄度人寶懺諸天無上眞經¶

*** 　　開經偈¶
　太和一氣轉鴻濛，演教人寰霽日紅。包羅萬象森羣峯，慈愛¶
<pb:CK-KZ_JY236_11p025b>¶
　文章錦繡胸。鼓鑄元黃氣，潛吹。槖籥風。經爲天口話高穹。¶
爾時，¶
金闕至尊¶
玉皇上帝，端拱彌綸之境，高臨燄摩之天，紅雲捧座，身現三十¶
二色寶光，照臨下界。¶
睿念惓惓，因降¶
玉音，垂訓左右諸弼，而白眾言：『方今海宇羣生，沐承平之化，多¶
鄕善之人。但有獨善，必湏兼善；若無兼善，卽非善善。汝等願力¶
宏深，更湏乘時闡教，黙贊¶
熙朝，仁風遠播，化雨長施，慈悲度越羣倫，仙秩還超聖境。』是時，¶
<pb:CK-KZ_JY236_11p026a>¶
玉虛師相¶
眞武玄帝稽首上言：『臣自黃帝時，養眞太和，克成上道，叨侍紫¶
霄，迄今四千餘載。始生一人，天師之後，號曰『全一』，廣立功行，有¶
大神通，闢邪演正，敷訓元明，南極會上曾封爲『繼武眞人』，謂其¶
光顯太和，道踪臣後。¶
玉淸至尊封爲廣慈普度，¶
上淸至尊封爲飛龍濟世，¶
太淸至尊封爲文遠眞君。西南諸省，屢受鴻庥。臣念此眞，足當¶
鉅任，但恐職微，難宏普教。¶
至尊加寵，必不負恩。現詣¶
<pb:CK-KZ_JY236_11p026b>¶
昊天，敬申高聽。』¶
至尊聞奏，喜暢天顔，勅宣陛見，毋致逡巡。眞君乃從容入覲，稽¶
首座前。玄光覆頂，聖眷欣欣。¶
帝曰：『卓哉！爾全一眞君，深明大道，師相稱揚。巳知爾德，果能推¶
心浩遠，暢發玄經，佇命仙苑史臣，代製寶誥，鍚爾光榮。茲將爾¶
全一眞君，晉秩洞玄帝君玉虛右相參法天師，監察無方，便宜¶
行事，上下八極，任爾游行。有功無過，再申寵鍚。』¶
玉音下垂，眞君拜命。¶
帝受拜巳，乃退黃金之殿，居赤玉之宫。昊天師相卽命玄天侍¶
從，導引洞玄帝君，流覽北極，宴叙三朝，與諸眞列宿，洗程餞送。¶
<pb:CK-KZ_JY236_11p027a>¶
乃復遨遊¶
三淸，懇垂寶訓。¶
元始天王曰：『天地未判，鴻鴻濛濛，五居十内，玄統黃中，胚胎萬¶
物，涵養三才，靜而生動，混沌初開。』¶
又說最上法言曰：『太和之氣，種於乾父。震爲長男，生自坤母。出¶
日入月，闢門闔戸。掌握陰陽，爲道根祖。人若遇之，夀延萬古。』¶
(要言不煩)靈寶天王曰：『順道成人，逆道成丹。造丹之法，以讓以謙。立中生¶
正，兀兀騰騰。下閉地戸，上開天門。人若見此，道炁長存。急急如¶
律令，侍衛我法身。火符驅萬邪，一㸃注《黃庭》。¶
道德天王曰：『至道之精，不在繁言。外緣屏去，神注丹田。人心忘¶
<pb:CK-KZ_JY236_11p027b>¶
(要言不煩)忘，天息綿綿。往來内院，順彼自然。或長或短，或後或前。生氣灝¶
灝，如車轉旋。行之純熟，便可成仙。¶
諸天訓巳，¶
昊天使至，復賜瑶函一章，並鍚寶珪、寶印、寶劍、寶册、九德偃月¶
冠、七星如意簪、素綃綺霞之帔、紫綃華衮之裳、羽屬絳綵之裙、¶
八寶銖衣、元光玉履、飛雲金輅、羽蓋瓊輪、仗九光之節，予十絶¶
之旛，前踞雙鳳，後隨八鸞，千乘萬騎，朗耀淸虛。望闕謝恩，返躬¶
無旣。帝君乃拜辭。¶
諸天上聖，奉教推行。¶
(開度世之航乃此一)洞玄帝君降行雲之閣，開度世之航。爾時，漏天久雨，暑月凝寒。¶
<pb:CK-KZ_JY236_11p028a>¶
(卷經根原)人民怨咨，稻粱淹浸。法筵初起，瑞霧團團。佳氣頻臨，淸風灑灑。¶
朗星照水，曙日出山。乃登妙臺，用開寶訓。¶
帝君曰：『大哉！至道之微，以言洞達。至道之精，以言明徹。經可爲¶
法，尊聖經以法吾法。經本常道，尊聖經以道吾道。非有法相，非¶
無法相，日用行習，卽呈法相；非有道名，非無道名，事理倫常，卽¶
是道名。從經者昌，違經者亡。吾普法言於薄海，吾宣道妙於遐¶
方，吾引善人於仙鄕。』¶
又言：『天人之間，只有福善禍淫兩條。是故，作善者，降之千祥；不¶
善者，降之百殃。修身之士，止於至善而心定。六塵不擾，六根由¶
是，三尸去，五賊除。尸賊不能逞其毒，殃害不能近其身。積善之¶
<pb:CK-KZ_JY236_11p028b>¶
中，有驅殃之法焉；非積善之後，而乃有善報也。實去惡之時，而¶
已無惡報矣。三聖大典，善量無邊，三聖大經，善緣普度。人何不¶
勉而行之？』¶
帝君曰：『經典聿成，人宜遵奉。十方大眾，六合羣生，敬唪瑶章，須¶
知寶訓。夫讀書須當爲巳，而演經先在濟人。慈悲廣注，福祿來¶
崇。茲諭爾善男信女，每値良辰，焚香禮拜，或居靜地，掃閣繙書，¶
須存三大願，廣立無量功。一願君王仁聖，民物咸亨；二願父母¶
康强，宗族共盛；三願沉魂滯魄，度世超生。存希有量，合三無心，¶
不求福而福自降，不禳禍而禍自平。此經唪處，神鬼齊聽。爲此¶
諭行，各宜遵信。』¶
<pb:CK-KZ_JY236_11p029a>¶
帝君曰：『經文最重，參禮爲尊。先民有言，至誠感格，神駕臨虛，人¶
須頂敬。勿𧩊水陸之竒珍，勿飾法筵之儀器，心淸室靜，氣聚香¶
霏。如覩列聖諸尊，三元五嶽，洞天福地，海島山洲，一切神靈，都¶
來頂上，列列皈依，合掌㳟敬。¶

*** 　　志心朝禮(此句唸聖號一位一聲卽行禮拜)¶
玉淸聖境元始天尊。¶
上淸眞境靈寶天尊。¶
太淸仙境道德天尊。¶
玉皇大天尊玄穹高上帝。¶
九天應元雷聲普化天尊。¶
<pb:CK-KZ_JY236_11p029b>¶
北極素王玄聖道君。¶
南極長生赤精大帝。¶
東華木公靑陽大帝。¶
西華金母元皇上帝。¶
中央黃老元皇上帝。¶
周御國王斗父天尊。¶
摩利攴天斗母元尊。¶
諸天諸界諸尊聖父大帝。¶
諸天諸界諸尊聖母元君。¶
日宫太陽帝君。¶
<pb:CK-KZ_JY236_11p030a>¶
月宫太陰皇君。¶
三元三品三官大帝。¶
五方五嶽諸尊大帝。¶
三十六天一切尊帝。¶
九天開化文昌元皇道君。¶
西來開化釋迦牟尼佛王。¶
普陀顯化靈感觀世音王。¶
然燈古佛玉虛明皇大帝。¶
北極眞武玄天仁威大帝。¶
佑聖司命帝君。¶
<pb:CK-KZ_JY236_11p030b>¶
翊聖保德帝君。¶
玉淸首相關聖帝君。¶
天樞上相武侯帝君。¶
太初玄元鐵祖齊陽帝君。¶
金闕上相鍾祖正陽帝君。¶
玉淸内相吕祖孚佑帝君。¶
玉淸侍節韓祖恒陽帝君。¶
普化玄覺張祖飛陽帝君。¶
太淸上相曹祖洪陽帝君。¶
西華淸妙何祖一陽帝君。¶
<pb:CK-KZ_JY236_11p031a>¶
上淸眞宰藍祖養素帝君。¶
◎八眞派演一切廣道眞君。¶
大淸右相劉祖海蟾帝君。¶
上淸右相王祖重陽帝君。¶
符陽邱眞君。¶
紫陽張眞君。¶
◎南北二派列位眞君。¶
龍虎正法輔元演教正一始祖。¶
◎龍虎掌法列代仙師。¶
太白救化青蓮先生玉淸文妙眞君。¶
<pb:CK-KZ_JY236_11p031b>¶
蘇文忠公東坡先生衡文翼道眞君。¶
蘇文定公頴濱先生衡文輔道眞君。¶
◎厯代文儒一切得道眞君。¶
上淸首相隱仙寓化猶龍二祖文始先生。¶
上淸眞宰隱仙寓化猶龍三祖麻衣先生。¶
太淸靜宰隱仙寓化猶龍四祖希夷先生。¶
上淸右相隱仙寓化猶龍五祖火龍先生。¶
玉虛右相參法天師猶龍六祖崑陽先生。¶
宏願沈眞君。¶
普願汪眞人。¶
<pb:CK-KZ_JY236_11p032a>¶
◎祖師派演一切眞人。¶
海上三山一切高眞。¶
海内十洲一切高眞。¶
十大洞天一切高眞。¶
四大空同一切高眞。¶
四大名山一切高眞。¶
四大部州一切高眞。¶
三十六洞天高眞。¶
七十二福地高眞。¶
四十大名山高眞。¶
<pb:CK-KZ_JY236_11p032b>¶
淸源妙道趙眞君。¶
◎厯代斬邪護國神。¶
厯代大忠義之神。¶
厯代大孝節之神。¶
濟生上化藥王孫眞君。¶
濟生普化藥王許眞君。¶
◎厯代一切濟生眞君。¶
厯代地仙仙師。¶
厯代劍仙仙師。¶
雲天二十八宿萬象星君。¶
<pb:CK-KZ_JY236_11p033a>¶
六十甲子支干列位星君。¶
十二宫神分野星君。¶
當年本命元辰星君。¶
三百六十應感天尊。¶
九天司命東厨定福府君。¶
天上天下値日功曹考校仙官。¶
天上天下値日糾察豁落大將。¶
雷門守將十二天君。¶
五百靈官感應一切天君。¶
本府城隍碩德尊神。¶
<pb:CK-KZ_JY236_11p033b>¶
本縣城隍輔德尊神。¶
通天都府司瘟主者。¶
下界行瘟一切尊神。¶
當方土地社令神祗。¶
飛符傳語齎奏之神。¶
　一切大慈悲，　　十方諸神眾，¶
　祥雲滿虛空，　　弟子今頂禮，¶
　願存三大願，　　普注人人身，¶
　弟子今世非，　　以及前生惡，¶
　悉令得消除，　　永生行善心。¶
<pb:CK-KZ_JY236_11p034a>¶

*** 　　志心皈命禮¶
傳經仙師洞玄無上帝君(三稱三叩畢)¶
是時，¶
諸天尊帝，集淸微之天，臨虛明之殿。¶
三淸上座，列聖中分，有一高眞，孚佑帝君出班稽首，面白¶
諸天尊言：『弟子今觀下界善緣，結自西南，洞玄大開經典，度人¶
無量，奉教推施，明德新民，天恩無旣，臣願述洞《玄經讚》曰：¶
　　人習《洞玄經》，　　定生方正心。¶
　　人習《洞玄經》，　　定生慈祥心。¶
　　人習《洞玄經》，　　定生淸淨心。¶
<pb:CK-KZ_JY236_11p034b>¶
　　人習《洞玄經》，　　定生智慧心。¶
　　人習《洞玄經》，　　定生超悟心。¶
　　人習《洞玄經》，　　定生仙佛心。¶
　　伏以¶
洞玄經者，諸天尊之寶訓，四大洲之祥光。此經在處，萬神皆䕶；¶
此經在處，萬仙同助。於是說《洞玄大懺》，拜謝¶
天恩。¶
　　人禮《洞玄懺》，　　能解疾苦厄。¶
　　人禮《洞玄懺》，　　能解是非厄。¶
　　人禮《洞玄懺》，　　能解刀兵厄。¶
<pb:CK-KZ_JY236_11p035a>¶
　　人禮《洞玄懺》，　　能解水火厄。¶
　　人禮《洞玄懺》，　　能解邪魔厄。¶
　　人禮《洞玄懺》，　　能解網羅厄。¶
　　人禮《洞玄懺》，　　能解瘟瘴厄。¶
　　人禮《洞玄懺》，　　能解厄中厄。¶
　　人禮《洞玄懺》，　　能解厄外厄。¶
孚佑帝君說是讚巳，敬懇¶
洞玄帝君，展金闕之瑶函，發雷音而醒世。羣眞列聖，咸此聽聞。¶
於是，¶
洞玄帝君啟¶
<pb:CK-KZ_JY236_11p035b>¶
昊天上帝寶訓，而與下民宣曰：『仁慈淸淨，爲道之心。謙和誠黙，¶
爲道之行。高明博厚，爲道之門。養三竒靈，爲道之根。道重知死，¶
乃能知生。亦重知生，知死方眞。無極而死，太極而生。其精湛潔，¶
其氣渾淪，其神虛寂，其道圓成。人能知此，碧落飛昇。』¶
道德天王曰：『三教同源，一編萬古。佐我玄風，揚吾正道。爾諸仙¶
眾，盍同稱舉。』於是列聖羣眞，合掌賡歌，和聲而退。復次¶
玄天大帝謁¶
玉虛之座，進¶
金闕之廷，㳟上瑶函，懇垂寶誥。¶

*** 　　誥曰：¶
<pb:CK-KZ_JY236_11p036a>¶
玉虛上相，金闕高眞。德暢人神，經開井鬼。廣三千之功行，醒億¶
萬之沉迷。昔從元嶽而成眞，今繼玄天而闡化。扶正教無黨無¶
偏，闢旁門有聲有色。誅殺乾坤之方士，挽回道德之宗風。指先¶
天而對月，招後進以昇雲。妙道無方，玄微莫測。至靈至聖至大¶
至尊體合自然神凝般若三教眞宰一氣權衡參法天師洞玄¶
帝君猶龍六祖隱仙寓化虛微普度天尊。¶
洞玄帝君拜受誥已，¶
諸天神聖亦返天宫。只見祥雲冉冉，華日輝輝，¶
帝君乃返本壇，敷說此經，而爲世人言曰：¶
　　願以此功德，　　推及於萬世，¶
<pb:CK-KZ_JY236_11p037a>¶
　　與一切眾生，　　皆成無上道。¶

*** 　　志心朝禮¶
諸天度人無量經(三稱而退)¶
　　洞玄經者，度世之航也。經中所述，皆諸天垂訓法語。我三¶
　　丰先生，遵經演之，洞明玄藴，洞達玄微，於是受封洞玄帝¶
　　君，於是說此洞玄眞經。有緣遇此，寶之重之(弟子西月敬誌)。¶
¶	
¶	
¶	
¶	
<pb:CK-KZ_JY236_11p038a>¶
@fw1重刋道藏輯要¶

* 張三丰先生全集¶
　漢嘉長乙山人李西月重編　張道淵子深氏書¶
　　　　　　　　　　閬中朱道生晚成子敬刋¶
　　　　　　　　　　　　姪　　瑛春城¶
　　　　　　　　　　　　　朱　瓚素園同校字¶
　　　　　　　　　　　　男　　璜磻溪¶
** 菩提圓妙經¶

*** 　　　偈曰¶
　　談經闡妙出塵埃，　　雲皷三聲坐法臺。¶
<pb:CK-KZ_JY236_11p038b>¶
　　日上峯頭旋過去，　　還應紅到別山來。¶
菩提言，我昔在太和庵中，敦修玄教，内抱眞如，隱顯度人。現種¶
種相，作種種方便。勤立功行，以待天符，塵垢滿衣，常樂我靜。日¶
坐菩提樹下，與弟子圓慶，及諸比邱徒俱圓慶。爾觀此菩提妙¶
種，無香有香，香無不聞，無光有光，光無不照，香光遍滿，總屬無¶
心。乃念我佛上乘，本性充足，慈悲普䕶，自然寂照，亦非有心，是¶
曰菩提菩。提嘉名，實始於此。昔往西天神遊，參禮世尊，啟請釋¶
旨，默契禪宗。世尊大喜，勅讚宣揚，而與大眾言曰：¶
『神光熙照，性海澄淸。在塵出塵，隱世度世。現醫身而扶危拔困；¶
倡大眾，而闡道傳經。果證大羅金仙，道比達摩尊者。大仁大願¶
<pb:CK-KZ_JY236_11p039a>¶
大慈大悲玄玄祖師救難天尊邋遢靜光佛菩薩摩訶薩。¶
翌往南海落迦瞻仰尊者，潮音浩浩，佛法無邊，啟請佛意，得並¶
釋宗，因爲誦《菩提妙經》，讚揚慈悲。觀音覺王，卽醮甘露而爲祕¶
咒，助我功德。西南兩參，香光同盛，法周沙界，性體圓充，釋佛大¶
乘，咸如我道。今付梵鼓，朗誦菩提。¶
於意云何而名爲釋？世尊云：『吾好釋，故以釋開教，取釋去萬緣¶
之意。』於意云何而又爲佛？慈航云：『吾好佛，故體佛設教，取覺悟¶
眾生之意。』如是我聞，釋主離世。如是我聞，佛主醒世。釋中有佛¶
無香光，自有香光如菩提然。佛中有釋有香光，本無香光亦如¶
菩提然。釋典佛經，無非超脫塵垢，警悟沉迷。是故世尊淸淨，復¶
<pb:CK-KZ_JY236_11p039b>¶
得慈航淸淨；世尊總其淸淨，慈航普其淸淨。非有所執其淸淨，¶
非有所壞其淸淨，非有所吝其淸淨，乃至無淸淨非淸淨，非淸¶
淨亦淸淨，是大淸淨，是滿淸淨。人能唄誦菩提，必得淸淨心，必¶
得般若心。但得般若，便忘般若；不忘般若，卽非般若，旣非般若，¶
不名般若；非非般若，乃是般若。得般若者，是謂之釋，是可成釋，¶
是有釋釋。是釋非有釋釋，是釋自有釋釋，是謂之佛，是可成佛，¶
是有佛佛，是佛非有佛佛，是佛自有佛佛。世尊如是也，慈航如¶
是也，卽沙門比邱亦如是也。不如是，能成釋不？不也。不如是能¶
成佛不？不也。何以故？卽釋是釋，非釋卽非釋；卽佛是佛，非佛卽¶
非佛。何以故？釋外無釋，取釋爲釋；佛外無佛，取佛爲佛。何以故？¶
<pb:CK-KZ_JY236_11p040a>¶
釋釋釋意並無釋意，乃巳釋意，佛佛佛念並無佛念乃實佛念¶
不釋而釋者上乘，不佛而佛者大乘。佛釋之經藏，卽釋佛而成¶
藏，是名正法眼藏。¶
菩薩述已，爾時靑鸞白鳳交加，和鳴圓慶，曁諸比邱徒眾，皆大¶
歡喜，歎爲希有，頂禮持行，卽述《慈航咒》曰：¶
『菩提諦，菩提揭諦，揭菩提諦，諦揭菩提諦，菩提薩埵諦，菩提薩¶
摩訶。』¶
　菩提一經，蓋得於西湖慈淨寺如湛上人者。上人爲烎虛大¶
　師法孫，烎虛者，江南高僧也。㓜精禪旨，業宗大乘，晚主慈淨¶
　寺，雅重此經。入寂後，如湛珍藏者，二十餘年。道光初來游峩¶
<pb:CK-KZ_JY236_11p040b>¶
　眉，同人與如湛遇甚洽，因以此經相示，並云玄教之中有此¶
　菩提，而人不識也。其時，劉、楊諸君採輯全書，適得此本，因㳟¶
　錄而敬存之。¶
邋遢靜光佛代傳普陀大慈明心神咒¶
觀自在菩薩摩訶薩，從定觀中俯視苦海，蔑内車諸不善道，乃¶
以阿閦鞞掃除諸不善道，普願三千大千世界中人，若俱胝，若¶
僧胝，若昆盧遮羅，悉令囘心向善，善心那羅，延無分三千大千¶
中人，是何賓頭盧，是何頗羅墮，皆得登波羅密多，皆得登阿耨¶
多羅三藐三菩提。¶
　　卽說陀羅尼眞言曰¶
<pb:CK-KZ_JY236_11p041a>¶
唵，念念念，念念念，阿鞞䟦致如如耶，摩訶菩提，菩提薩埵，乾陀¶
訶提，菩提薩摩訶。¶
　　和南觀世音，　　親授大慈咒。¶
　　願以此功德，　　提醒無量眾。¶
曩謨大慈尊觀自在菩薩摩訶薩(三稱)。¶
¶	
¶	
¶	
¶	
¶	
<pb:CK-KZ_JY236_11p041b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_11p042a>¶
*** 　　鐘偈(隱仙派寺觀所用)¶
十方塵靜，(一二三)叩鐘聲。宣普度之靈文，演淸虛之妙品。伏願君王¶
仁聖，萬國承平；更祈父母康甯，千家和順。自古忠貞節烈箇箇¶
揚名，從今痛苦顚連人人獲慶。九幽六道四生回元返本，古墓¶
荒郊冷殯度魄超魂。廣拔乎刀兵水火，瘴疫夭亡之輩，各免悲¶
鳴；並祝乎鰥寡孤獨，羈旅流離之人，咸歸順境。合陰陽而全性¶
命，能消罪垢凡塵；憑德行以立乾坤，可對天高地迥。爲儒爲佛¶
能週一十二萬遐齡；希聖希眞，不落三千六百邪徑。掃除悲傷¶
恐懼、愛慾貪嗔；降伏意馬心猿、虎情龍性。福祿來成，天上神仙¶
接引；山門淸淨，人間炁道長存。¶
<pb:CK-KZ_JY236_11p042b>¶
　　志心朝禮，¶
先天一炁三淸道祖天尊。¶
　　志心朝禮，¶
昊天金闕高上玉皇天尊。¶
　　志心朝禮，¶
九天應元雷聲普化天尊。¶
　　志心朝禮，¶
太乙救苦尋聲赴感天尊。¶
　　志心朝禮，¶
厯代傳道無上眾聖祖師。¶
<pb:CK-KZ_JY236_11p043a>¶
　　志心朝禮，¶
厯刼掌道無上眾聖仙師。¶
　　志心朝禮，¶
諸天諸地嶽凟神祗。¶
　　志心朝禮，¶
北斗南斗列宿星君。¶
　　志心朝禮，¶
盡虛空界一切靈感眾神。¶
　　志心朝禮無量解厄經志心朝禮無量度人經¶
¶	
<pb:CK-KZ_JY236_11p043b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_11p044a>¶
@fw1重刋道藏輯要¶

* 張三丰先生全集¶
　漢嘉長乙山人李西月重編　　張道淵子深氏敬書¶
　　　　　　　　　　　　閬中朱道生晚成子敬刋¶
　　　　　　　　　　　　　姪　　瑛春城¶
　　　　　　　　　　　　　　朱　瓚素園仝校字¶
　　　　　　　　　　　　　男　　璜磻溪¶
** 　水石閒談¶

*** 　　閒談¶
張子曰：世人謂讀書十年，養氣十年。他把讀書、養氣分爲兩節¶
事件，便不是聖賢學問。夫讀書所以研理，養氣所以煉性。性理¶
<pb:CK-KZ_JY236_11p044b>¶
功夫，就在讀書養氣，並行不悖之中。宣聖云：『學而時習之』。此便¶
是研煉性理，純一不已處。¶
張子曰：陶淵明北窗高卧，自謂羲皇上人。此便是他淸風峻節，¶
守志前朝氣象。特其出語高超，而人不覺耳。¶
張子曰：道人願士子早完功名之願，盡乎人事卽時撒手。人能¶
功成勇退，便爲得時。所患者，溺入功名場中，戀戀不休，則愚人¶
也。¶
張子曰：涵養中有大學問，和平處有眞性情。諸子須要容人之¶
所不能容，忍人之所不能忍，則心修愈靜，性大愈純。¶
張子曰：功名無大小，總要及時進退。何以能知其時？凡於功名¶
<pb:CK-KZ_JY236_11p045a>¶
中平心一想，曰『吾之功名不過止於是也』，卽止之，便可得其時¶
也。抑或有不盡頭處，然甯不及，母求太過。淮陰侯不如子房公，¶
元微之不如白香山，皆其求盡之心蔽之也。向使子房、香山亦¶
有求進之心，則子房固不難再列台輔，香山亦可轉陞宰相，然¶
安知其終不與淮陰、微之同一鮮終而已哉？故知進退者，乃能¶
稱爲哲人。¶
張子喟然歎曰：茫茫𡻕序，逐景漂流。吾見人寰中求名求利之¶
輩，轉瞬而拾靑紫，數𡻕而擁豐資者，千百人中不數人。卽有其¶
人，高爵大權，難壓閻羅尊者；黃金白玉，難買無常不臨。又或有¶
居富而夀，居貴而安者，終歸白楊墓下，秋風瀟瀟，涼氣慘人。其¶
<pb:CK-KZ_JY236_11p045b>¶
子孫不肖，又看轉眼荒涼，有何益也。況乎大富大貴、驟富驟貴¶
多畏人妄加橫逆，謾罵指摘。倘或不行善事，被人詛咒，有隨口¶
而淍零，有隨口而窮困者，人人快意，箇箇歡心。其實天報昭彰，¶
非人口之轉移也。人能看得破，撇得開，自然不羡人富，不羡人¶
貴。求吾安命之理，守我修眞之道。人競囂囂，我獨默默，人皆煩¶
惱，我獨淸涼，又安問人之達與不達、窮與不窮？爲旁觀之不平¶
也哉！¶
張子曰：人夀一事，上人有定，下人有定，中人無定。中人少善少¶
惡，天欲延之不可，天欲迫之又不可，於是任他自生自死於其¶
中。保則生，不保則死，故修身尙焉。修身而兼以積功累行，以企¶
<pb:CK-KZ_JY236_11p046a>¶
於長生久視者，尙焉。若下等人，多過多惡，卽修身亦不得長生。¶
如其身上之精氣，而削之剝之死之罰之而已矣。上等則不然，¶
以上等而修長生，長生可證也。卽不願修長生，然其正氣撑空，¶
亦得聯班神道；否則轉投人世，亦必生入仁善之家。天理若此，¶
有何難曉哉！¶
張子曰：自古忠貞節烈，殺身成仁之時，便有七返還丹景象。當¶
其一心不動，一志不分，浩然之氣立其中而生其正，任他刀鋸¶
鼎鑊都視爲么魔試我，毫不動搖。我只收留義氣，聚而不散，凝¶
而至堅。火候至此，則英雄之光氣，亘萬年而不滅也。仙家入室¶
臨爐，就要有此手段。¶
<pb:CK-KZ_JY236_11p046b>¶
張子曰：人當親在，須要及時盡孝爲隹，否則親容一去，因時追¶
感，傷情有不可言者。今日當秋，山林中有守制者聽吾道來，『又¶
是秋商』露滿林，碧雲天外望親心。黃蘆白草霜中老，淚灑泉臺¶
幾尺深試誦此詩，能弗慘然。¶
張子曰：人於孝道，務宜各盡天良。不能一樣，卻是一樣，同歸於¶
『孝』字中乃可。欲免門閭之望，就宜歸家奉養；欲求顯揚之義，就¶
宜矢志皇路；欲要保身爲孝，就宜寡欲淸心。徒託空談，無益也。¶
二三子顯揚未能，歸家時少，到不如寡欲淸心，體曾孟兩賢之¶
訓，爲善也。若不淸心寡欲，只是妄想名，而名不成，妄想利而利¶
不就，妄想一切而一切不可得，形神憔悴，父母之顏狀未衰，人¶
<pb:CK-KZ_JY236_11p047a>¶
子已有老憊之態。是欲言孝，而孝亦不久，反令父母惟其疾之¶
憂，多遠遊之慮。不幸而人子一死，反添父母傷悲，反使父母埋¶
葬，由此思之，孝在何處？不將爲畢世之罪人也乎？吾道以淸心¶
寡欲爲本，實屬保身之方，再加以色和顏順，身敬意誠，則於孝¶
有得矣。¶
張子曰：儒生作茂才後，多落處館一派。須知就館穀以奉養，亦¶
儒家之方便門也。然孔孟貽後人以詩書，原不敎人漁利，至後¶
世而有此修金之事，則卽此物以奉親，正所謂小用小效者耳。¶
然不可貪心無厭，爲子孫作安閑之計。以詩書爲利藪，乃不爲¶
聖賢之罪人也。¶
<pb:CK-KZ_JY236_11p047b>¶
張子曰：人欲盡忠孝，立大節，必先要淸心養氣。若無眞心眞氣，¶
必不能盡忠孝，立大節也。葢忠孝者，本乎眞心；大節者，原乎眞¶
氣。欲得眞心眞氣，又當以靜爲主，乃能存得起眞心，養得起眞¶
氣。¶
張子曰：人要尋内快活，勿尋外快活。孔子之樂，在其中，内快活¶
也。若徒願乎其外，是欲求外快活，而反生其煩惱也。¶
張子曰：儒生家多得洩精症者，雖緣心火不純，亦因徹夜談笑，¶
永夜讀書，引丹田之氣盡縱於口角之間，致使精失其伴，遂有¶
此洩精症耳。善保身者，談笑宜少，讀書宜和。¶
有一後生得慵軟之病。張子曰：汝宜趁此冬晴，運小石砌小塢，¶
<pb:CK-KZ_JY236_11p048a>¶
攜山鋤刪枯草，未餒則止。日日如此，悠遊運動，若園丁然，則通¶
身氣血活，而不滯也。¶
張子曰：豪傑之士，做好人行好事，只求其心之所安，並不存借¶
善邀福之念。明明上帝，亦只有福善禍淫之道以待常人，而不¶
舉以待豪傑也。夫爲善而得福，豪傑之所宜有，而非豪傑之所¶
盡有。顧其轟轟烈烈，善作善爲，以留於天壤而千載不敝，其神¶
食馨香於冥漠者，亦何莫非天之所以報豪傑也。吾觀古來忠¶
臣孝子義士仁人，夭折患難之間，而慨然也，而恍然也。¶
張子曰：讀書立品，儒者急務，而保身之道，足包立品於其中。保¶
身者，必去驕奢淫佚，掃蕩邪行，故保身可包立品也。夫保身之¶
<pb:CK-KZ_JY236_11p048b>¶
道，自曾子傳之至孟子，而光大其説。養心寡欲，持志守氣，此保¶
身之圭臬也，而修眞之道，卽以此爲正法門。但人心䝉蔽，聞保¶
身而以爲常談，聞修眞而以爲奇異。欲求知修眞悟道者，已難¶
之矣。¶
張子曰：一日無孔、孟之學，天下無好人。一日無莊、老之學，英雄¶
無退步。¶
王居士雲，以茹素爲除葷。張子曰：葷與素不同也。道家戒五葷，¶
方書謂䓤、韮、薤、蒜、蕓薹，此五者辛臭散氣，故字从『艸』、『軍』。猶言艸¶
中之兵，並主尅伐者也。養氣者忌之。釋家重茹素，以其戒殺放¶
生，故凡畜類之肉，皆屏而不食。世人以朔望等日，茹素而平時¶
<pb:CK-KZ_JY236_11p049a>¶
仍嗜肥甘，素猶不素也。吾爲茹素除葷者計曰：『善口不如善心，¶
體君子遠庖之訓可也；養氣卽能養腹，遵至人臭味之戒可也。』¶
張子謂忍辱受辱二道士曰：凡人外營，亦必内營。内修醇厚，外¶
福亦加。忙中偷得一分閒，卽得一分調養；靜裏讀得一日書，卽¶
得一日好處。若只向外邊奔馳，則刋落本原，愈見其薄矣。¶
張子謂卓菴曰：保身以安心養腎爲主。心能安，則離火不外熒；¶
腎能養，則坎水不外漰。火不外熒，必無神搖之病，而心愈安。水¶
不外漰，必無精洩之患，而腎愈澄。腎澄則命火不上冲，心安則¶
神火能下照。精神交凝，結爲胎息，可以卻病，可以延年。¶
三月三日，山中諸子浴乎錦水之湄，風乎靑林之下，聽子歸啼。¶
<pb:CK-KZ_JY236_11p049b>¶
忽有木葉墜地，摺曡如函，啟視之，則有如魚子蘭者封裹其内。¶
問之土人，曰：『杜宇珠也。』問有何用？曰：『弗知也。』適張子戴笠逍遙¶
而來，與二三子言曰：汝欲知杜宇珠之故乎？蜀王入山之後，蜀¶
人思之故王，命子歸賜蜀民以珠。子歸者，蜀王之鳥使，原名謝¶
豹。王曰『子歸吾國，慰我人民』，故謝豹又名謝，報杜宇命之報謝¶
云。其珠或赤或黃，或靑或紫，五色無定。可辟人家鬼祟。遇鬼祟¶
者，暗舉此珠投之卽散，但不可令人知覺，默念『蜀王蜀王，珠光¶
珠光，投鬼鬼去，殺鬼鬼亡。我持靈珠，作作生芒，無陰不盡，陰盡¶
迴陽。吾奉九天元師命，急急如律令勅。』又云：以珠之多少，卜年¶
之豐歉，甚靈。¶
<pb:CK-KZ_JY236_11p050a>¶
張子曰：人當靜養身體，素位而行，隨遇而安，則心性和平，神氣¶
冲淡。¶
張子謂受辱曰：汝敎小子，須嚴約束，否則性氣一壞，長大來汝¶
又恨他，是自愛之而自棄之也。¶
張子偕雲石卓菴輩冬寒時節走亂山中，遇見鬼語啾啾。問之¶
土神，則皆人之祖靈父魄。陰森肅殺，墳墓蕭條，棺槨頽壞，衣冠¶
骸體俱受寒侵，憐之者能無骨悚心酸？此古人所以有省墓送¶
寒衣之事也。¶
張子謂山中人曰：夏日宜早起用功。日出後，覓微凉處收心靜¶
坐，切勿向日中大熱時去睡。睡而不昏猶可，睡而昏者，精液化¶
<pb:CK-KZ_JY236_11p050b>¶
汗而出，可惜可惜。¶
張子曰：吾昨遊兩界山，見有老嫗坐崖而笑，笑巳又哭，心異爲¶
妖𤜶。旣而落崖而斃，趨前視之，已爲雷擊，葢千年狸妖也。吾不¶
知其何爲，詢之火車靈官，云曾食人，故擊之耳。夫兩界山當靑¶
天白日之地，尙有此物，况深僻荒崖哉！¶
張子喟然曰：世人朝夕奔波，總云不得巳。其實有何不得已？惟¶
心中有不得巳，故嘗言不得巳耳。且今不得已，而將來必已，老¶
矣死矣！此之謂已。何不得已之有哉？諸子有明哲知幾者，從此¶
巳之。¶
張子謂調理勞瘵者曰：夫人治病要心靜，要心平，要心緩，不可¶
<pb:CK-KZ_JY236_11p051a>¶
希圖速效。服藥不加病，卽是速效。然後一日微好，二日微好，三¶
日漸好，雖屬遲緩，比那逐日添病轉眼卽亡者，又不啻有天淵¶
之隔。¶
張子遊嶽雲之上，止吟風之館，而與諸生言曰：今日山淸人靜，¶
心遠地偏，洵是難得風景。諸子各賦新詩，再命涵虛子一彈再¶
鼓，以助吟興，不亦樂乎？人卽不能鼓琴，亦須善學聽琴，以消其¶
一切涴涴(音勿)濁濁之私欲，糊糊塗塗之妄想。靜聽琴音，如遊太¶
古，聲籟俱沉，曠然遐思，超然絕俗。冷然善，悠然深，如我亦在鼓¶
琴之間，忘乎塵事。與虞周相遇，與孔孟相見，伯牙子期又其後¶
焉，乃爲上等幽人，否則俗人耳！淺人耳！何足共居！吾極愛此金¶
<pb:CK-KZ_JY236_11p051b>¶
秋之氣，至淸至肅。安得攜一壺酒，一張琴，一枝笛，登陟乎高峯¶
之頂，笑玩大地山河。煙濛濛，雲淡淡，看日曖曖之村墟，波𣺌𣺌¶
之長川，彼時笛聲起乎林梢，琴聲發乎石上，酒氣通乎紅泉碧¶
嶂之間，山禽自鳴，空翠灑落，眞快事也。不知諸子亦有此興趣¶
否？¶
張子謂老年道士曰：汝輩到今日年紀，須要死心踏地做功夫。¶
俗事以『莫管他』三字爲主，則萬念冰消。凡人身中皆有竅，竅中¶
皆有生氣。若無生氣，安能保護形軀？只是有氣發生，而人不知¶
靜察耳。今爲汝説八句閑話，以當暮鼓晨鐘。人要懂點竅，知點¶
幾，留點神，下點氣，你便想得穿，看得破，做得事，成得人。此是無¶
<pb:CK-KZ_JY236_11p052a>¶
心之談，卽是汝等當用心學問。定爲心，靜爲神，雖有竅而心不¶
定。於其中，何從知幾乎？¶
張子謂山居道流曰：回翁招人向道，其中有無限婆心。在人固¶
恐難成，此千古學問之同病。然而冲天有志，道亦不阻英雄也。¶
人怕軟弱不振，若打起精神，祖師亦必默助。¶
張子謂山中隱者曰：人在山中稱隱，須要知山林之樂。夫山林¶
之樂，又不在乎山林也，在有以樂乎山林者，而後山林助其樂。¶
與山林相安於空空靜靜、幽幽雅雅、淡淡恬恬之中，此之謂能¶
樂山林之樂者也。¶
張子曰：人要立刻能閑，乃爲高手。若云且慢，待我摒擋數日，然¶
<pb:CK-KZ_JY236_11p052b>¶
後來緩緩尋究，此便是庸夫口角，愚人心腸。¶
張子謂圓陽子曰：子能割恩愛，撒紅塵，今日可定汝終身矣。以¶
後平平蕩蕩，永無危險，人生至此樂哉！好天氣，好山水，好亭臺，¶
好朋友，好風景，從今日起，從今日受，從今日領悟可也。¶
張子曰：仙家地理，須合丹道同悟。卽如圓陽子怡雲山莊，住宅¶
一區坐落在兩山之間，不呑不吐，若開若闔，用倚粘之法，結平¶
安之宅。眞乃黃庭下關元上之大中極也。此等天機，何人知道？¶
張子曰：山靜恰宜談至道，心淸惟愛爇名香。此當前妙景也。吾¶
偶拈此二語，圓陽爲我續之。¶
張子謂道流曰：人要在家出家、在塵出塵、在事不留事、在物不¶
<pb:CK-KZ_JY236_11p053a>¶
戀物，方是道家種子。不必拘於無事，亦不泥於想事也。¶
張子戴凉葉斗篷，逍遙雲外。一日聞踏歌之聲，自煙中來，諸生¶
聽之，葢傷大道之難傳，黃冠之徒混日月也。其歌云：光陰快快，¶
學道遲遲。流水空山，獨步尋思。只怕眼前光景，霎時間，喉中氣¶
斷，夢夢無知。　生前夢夢無知，醒來後尙有那走肉行尸。怕只¶
怕，無常到了，骨冷堪悲。那會兒，劫劫輪迴，全然不曉得雨打花¶
枝。¶
張子以韓仙漁鼓，按節傳情，唱《塵海蒼凉之曲》曰：飛龍子在天¶
遊，開口不離忠孝，往來盡是瀛洲。欲傳道把人求，嘆因緣處處¶
不偶，嘆人生幾個回頭。風前燭水上舟，容易熄往下流。勢利家¶
<pb:CK-KZ_JY236_11p053b>¶
園誰個久？兒孫交好盡成仇。轉眼便落無常手，荒煙蔓草埋髑¶
髏。樵人伐木往來走，牧童磨壞碑石頭。問野人，此是誰家墓？道¶
幾句，不知不知。鬼淚啾啾，噫嘻乎！騎鶴仙人歸去休。¶
張子出淸微天界，入淡遠山中，弟子數人烹泉款洽。先生曰：吾¶
今以《混元仙曲》，戲贈圓陽眾生，爲我歌之，添作林泉佳話也。是¶
時，李山樵敲喚龜之竹，楊居士椎招鳳之琴，劉野人按行雲之¶
板，遂爲先生唱曰：『圓陽道士眞游戲，訪道抛官如敝屣。八年失¶
耦夢孤栖，夜凉鐵枕寒鴛被。看容顏，白了髭鬚；論年華，猶餘生¶
意。我勸你，早覓黃婆，娶個嬌妻。男下女顚倒坎離，雄做雌調和¶
神氣。天台仙子的温柔壻，張果老兒的美麗妻。美麗妻，温柔壻，¶
<pb:CK-KZ_JY236_11p054a>¶
洞房中不知天地。性情交感，命共眉齊。渾渾淪淪，那時纔見你¶
眞心；恍恍惚惚，那時纔見你眞意。這道情，是你的初步仙梯。笑¶
呵呵傳與你，三丰道人，走筆題。』曲終，見亭前月白，樓外天靑，環¶
坐石壇，相視而笑。¶

*** 　　詩談¶
張子曰：《書》曰『詩言志』。《註》曰：『在心爲志，發言爲詩』。是知，志也者，乃¶
人心中之靈性；詩也者，特靈性之流露也。神仙七返九還，煉此¶
虛靈妙性，以成萬古不死之谷神。見於日月光氣之外，則有象，¶
隱於日月光氣之中，則無形。神之所至，發爲詩歌。詩不同，靈性¶
有各異也。吾嘗與諸仙往來曠野，出沒煙霞，每見羣眞妙句，輙¶
<pb:CK-KZ_JY236_11p054b>¶
心記而筆存之，以入於《水石閒談》之類。¶

呂翁詩提筆甚高，發聲最朗，遊行之句美不勝收。今錄數首，以¶
見先生靈性不與人同也。《七夕遊嶽雲仙院》云：『始罷緱山宴，重¶
來古寺遊。疎風梧葉院，細雨荳花秋。遠嶂雲初歛，長天霧乍收。¶
新凉今若此，玉笛倚高樓。』《過武昌城樓》云：『武昌城郭故依然，楚¶
國人家近水邊。檻外大江淘日夜，閣中長劍倚雲天。詞人坐嘯¶
南樓月，漁父歌迴西塞煙。吹笛老翁閒更甚，朗吟一曲響千年。』¶
《同韓淸夫遊匡廬六絕句》云：『雲外廬山九曡靑，開窗對嶂讀黃¶
庭。箇中有景何人識？抛卷翻身入翠屏。』『雨後新篁綠浸人，徑趨¶
深處避紅塵。韓笙呂笛雙雙度，一樣仙音兩化身。』『淘然何處不¶
<pb:CK-KZ_JY236_11p055a>¶
陶然，在地逍遙似在天。瀑布倒流三百丈，一時淸氣滿崖邊。』『信¶
口歌成信手題，剔殘苔蘚翠高低。忽聞梵鼓來煙際，林木䓤蘢¶
過虎溪。』『一字詩成一字飛，天邊黃鶴載余歸。壇前有客難留我，¶
心似閒雲入翠微。』『喚起眠龍出海門，須臾天際雨翻盆。長空一¶
劍又飛去，請看東南樹影昏。』俱淸朗可愛。¶

性靈與回翁相近者，莫如韓淸夫先生。有《閒吟》一首，云：『靜抱沒¶
弦琴，細吹無孔笛。一彈天地淸，一吹天地濶。一吹復一彈，盡是¶
神仙曲。』和《呂祖》云：『虎在門前鶴在廬，瑤笙宛轉笛相如。我來不¶
是雲山客，湘水之流曲折書。』語皆雄濶。¶

藍采和自號長嘯先生，有《答人問仙居絕句》云：『踏踏歌殘便上¶
<pb:CK-KZ_JY236_11p055b>¶
昇，嶽山長嘯古先生。問余近日居何處？天上神仙住玉京。』¶
嘗見韓、藍、曹、何《關中踏歌聯句》云：『乾坤偌大似瓊壺，拍板閒吟¶
一丈夫。風雨長安春已暮，落花滿地步于于。』眞得把袂逍遙，一¶
唱三嘆之樂。¶

崑崙麻姑自號碧城仙子，其詩以丰韻勝人。有題《嶽雲壇三絕¶
句》云：『跨鳳驂鸞下碧城，笑看雲外月光淸。崑崙萬里天風送，搖¶
曳瓊環玉佩聲。』『足履靑雲過海山，瑤笙在手意閑閑。雲中現出¶
金霞帔，一路淸吟到此間。』『嶽雲壇上訪回翁，子弟兩三毃道筒。¶
風聲蕩漾雲聲細，樓閣明燈照夜紅。』又有《步虛三首》云：『我本崑¶
崙女散仙，曾看海水變桑田。神通八極閒遊戲，環佩聲搖碧落¶
<pb:CK-KZ_JY236_11p056a>¶
邊。』『髻頭高插美金華，拜別西池阿母家。嬝嬝天風吹袖帶，步虛¶
全仗紫雲車。』『醖釀長生酒不難，只憑手内有靈丹。阿儂本是天¶
仙子，醉共嫦娥宿廣寒。』¶

碧城仙姑常師藐姑神人，一日，師徒步虛降錦江亭上。神人題¶
詞云：『看江潮，勢蒼莽，搖得山雲淡蕩。隔河燈影有無中，一幅新¶
詞來筆上。意徘徊，開軒望，這亭兒甚淸爽。』姑和之云：『水茫茫，山¶
莽莽，山水軒前浩蕩。雨餘蛙鼓閙堂堂，一路潮聲月初上。月中¶
來，雲邊望，晚風凉意淸爽。』¶

淸逸仙人在唐稱詩中大家，性靈飄逸，嘗降於世。其《修褉節降¶
雙淸閣》云：『讀書邁千古，攜劍干諸侯。瑣瑣不中意，大醉隱糟邱。¶
<pb:CK-KZ_JY236_11p056b>¶
黃唐原不遠，秦漢如急流。忽忽眼前事，渾然無所愁。靑山行吟¶
老，頗愛謝宣樓。題詩十萬首，付與天地留。我自有眞宰，浩乎歸¶
瀛洲。今日談修禊，茫茫付一甌。海仙執簡召，隨風過十州。東行¶
三神仙，羣眞同遨遊。一飮五千斗，撑腸文字流。無何有之鄉，長¶
嘯去海頭。』《洞天歌》云：『海山尋靈藥，靈藥不自海山求。乾坤運槖¶
籥，槖籥不是乾坤韝。金丹原是吾家物，神仙都要英雄作。夜來¶
飮酒王母前，云道蟠桃今已熟。太白長嘯安期歌，一時羣仙莫¶
我何。吾將跨虬遊六合，虛空寥寥無雪跡。大風自北來，吹起寒¶
雲曡曡開。安得酒如雨，從空飮之無盡取；安得酒如泉，坐地飮¶
之眼朝天。狂吟拍手聳方肩，問我何人李靑蓮。¶
<pb:CK-KZ_JY236_11p057a>¶

東坡先生仙才與太白並峙，乘風嘯月，靈性長存。有《江南送秋¶
詩》云：『片片秋雲遠，茫茫秋水多。靑山紅樹外，征雁𣺌關河。薊北¶
寒逾峭，江南氣已和。小陽春甫到，迎送兩相過。』《題韓淸夫小像》¶
云：『御殿承香吏，分胎吏部家。閒心忘富貴，總角趣煙霞。鉢種長¶
生果，園栽不老花。八仙同夀考，萬劫抱丹砂。首叩藍關馬，胸藏¶
赤火鴉。千秋賢叔姪，儒道兩無涯。』自《題笠屐圖》云：『山人故態本¶
狂奴，醉寫田間笠屐圖。好句有時堪作畫，閒心無日不提壺。樓¶
頭賞月邀禪客，谷口衝煙訪釣徒。自去自來隨自得，一聲長嘯¶
入林樞。』《過東峯》云：『不到東峯久，江山仍似前。芭蕉落滿地，雪意¶
好參禪。』《遊湖口占》『細細疎煙瑟瑟波，水心亭外畫船多。瑤笙十¶
<pb:CK-KZ_JY236_11p057b>¶
里誰家舫？聽得紅兒唱櫂歌。風斜雨細葛衫輕，三兩銀刀出水¶
明。我愛芰荷香不斷，竹西深處有人行。』《詠磨刀雨》云：『荆州洒遍¶
雨如膏，竟爲英雄礪寶刀。最是武昌城下水，千秋鳴咽捲雷濤。』¶
《詠白菜》云：『淸於雪水白於霜，老圃天寒一味香。卻笑山僧長茹¶
素，和脂煮出不能嘗。』《自贈》云：『平生不作愁眉事，今日東坡作散¶
仙。解向江山留勝蹟，長將姓字挂雲煙。』《遊淸道心山房六言》云：¶
『氣慧神淸道在，山空人靜琴幽。一榻茶煙裊裊，三分酒意悠悠。』¶
又《些些語詞》云：『淸陰繞，繞落花，窗外鳥聲小。鳥聲小，修竹一枝¶
斜處好，翠羽嚶嚶啼徹曉，剛眠一覺。』淸麗綿芉之筆，不減當年¶
靈性，非眞仙不能也。¶
<pb:CK-KZ_JY236_11p058a>¶

邵堯夫儒仙也。嘗見其顯化士材，作《觀易吟》云：『庖犧大聖人，畫¶
卦傳萬古。陰陽變化機，乾坤爲易祖。吾隱安樂窩，天地乃同伍。¶
窺破聖賢心，恬淡自得所。』渾渾灝灝，置之《擊壤篇》中，仍然無異。¶
白玉蟾，仙家才子也。名山碑版，留詠甚多。每遇高人逸士，必贈¶
以詩。其題《居易堂》云：『林下風瀟瀟，窗前竹密密。難得素心人，共¶
話新秋夕。把酒醉茅堂，焚香讀《周易》。瓊山到此來，賓主興無極。』¶
又《贈圓陽山人》云：『歸山隱跡話長生，日逐閒雲自在行。處處回¶
光來返照，朝朝對境要忘情。掃除塵土勞人夢，署起乾坤散客¶
名。莫道幽居研煉苦，遊心冥漠自空淸。』¶

張紫瓊，饒州人也，元初得道。詩多秀勁之作，《自贈》六言云：『心如¶
<pb:CK-KZ_JY236_11p058b>¶
雪夜鐘聲，貎似霜天梅格。白雲深處閑行，那識仙家曠逸。』《詠胎¶
息》云：『非助非忘妙吸呼，修行要解這功夫。調停二炁生胎息，再¶
向中間設鼎爐。』¶

邱長春《淸秋過嶽雲樓》云：『浩浩天風吹滿樓，峯中雲氣湧林邱。¶
雨聲響處簷鈴雜，方丈蕭然一院秋。』饒有俊逸之致。¶

張紫陽《自夀詩》云：『海籌萬古計芳辰，得道年來八百春。分箇孩¶
兒騎鶴去，虛空粉碎見全身。』非上眞不能也。¶

希夷老祖元氣渾淪，有《答人問姓》五絕云：『一氣淘今古，陰陽造¶
化奇。問余名與姓，睡漢老希夷。』¶

吾師火龍先生，不甚喜作詩，以其淡於名譽也。今記其《偶吟》一¶
<pb:CK-KZ_JY236_11p059a>¶
絕云：『道號偶同鄭火龍，姓名隱在太虛中。自從度得三丰後，歸¶
到蓬萊弱水東。』¶

飛霞仙子，余十舍女也，服神丹飛空。嘗降雲南紫霄觀，留題一¶
絕，款落飛霞而去。詩云：『久住瑤池碧玉樓，忽騎彩鶴下靈邱。世¶
人欲問飛霞姓，曾抱金丹侍沐侯。』¶

陸潛虛，淮海人也。嘉靖中，遇呂祖得道。平生著述甚富，有《老子¶
元覽》二卷、《陰符經測疏》一卷、《參同契測疏》一卷、《金丹就正篇》一¶
卷、《紫陽四百字測疏》一卷、《方壺外史》八卷、《南華副墨》八卷。近日¶
同門中有白白子者，註《道德經》名《東來正義》，潛虛題之云：『一註¶
能將道奧開，重看紫氣自東來。彈琴度笛眞名士，説法談經大¶
<pb:CK-KZ_JY236_11p059b>¶
辨才。我坐方壺翫滄海，君登圓嶠壓蓬萊。今〓共坐江亭上，口¶
誦《南華》自笑呆。』蓋因白白子亦作《圓嶠外史》、《道竅談》、《悟眞參同¶
雜解》諸書故也。¶

*** 　　乩談¶
或問乩沙之術，小伎也。而好者紛紛，談者赫赫，其術果何自耶？¶
其皆可信耶？否耶？張子曰：昔回翁欲與涵三諸子發明此妙，而¶
終未竟其説也，吾今特明之。乩者，稽也，稽以考信也。《説文》曰：卜¶
以問疑也。故偏旁从『占』正旁从『乚』。(音隱)『乚』，古隱字也。《爾雅釋言》：『隱¶
占也。』註曰：『隱，度也。』疏曰：『占者，視兆以驗吉凶，必先隱度也。』吾謂¶
占語成而猶待隱度，則與不占者同，何必占？然亦有義焉在其¶
<pb:CK-KZ_JY236_11p060a>¶
中矣。天仙神仙，不喜與人言禍福，只勸人修身俟命。故言訓詞¶
則無隱，言丹道則無隱，他若救人開方亦無隱。以外一切，如問¶
吉凶成敗，則無不隱其隱之意者，仍是推托他不與之言也。否¶
則，明指其禍福，將應獲福者，以爲可喜而自狂，或轉福而成禍¶
矣；又應受禍者，以爲可畏而自迫，反懼禍而邀福矣。夫福也，豈¶
可邀哉？惟作善可降祥耳。其隱語也，猶言不待語而易明也，抑¶
其隱之義，猶不止此。仙家自道成之後，步日月無影，透金石無¶
聲，凡人不能見，故於乩沙中草寫龍蛇，千言萬態以示其不滅。¶
然乩假術也，自古眞人皆斥爲方士之行，今又何爲降其筆？蓋¶
因近日成風，公卿士庶每多信好其術，神仙以度人覺世爲切，¶
<pb:CK-KZ_JY236_11p060b>¶
故卽借其乩，以默相天下人，以此卽假成眞耳。但學乩沙者有¶
二等，一勝一敗。上等以德行勝，誠感勝，因緣勝，卽不善乩，仙家¶
猶欲往度之。况其知乩乎？卽其乩而引誘之，不用符章，自然高¶
眞降室也。下等以險惡敗，虛誑敗，貪欲敗，彼卽善乩，仙家不近¶
之。况其冐瀆乎？隨其乩而簸弄之，妄用符咒，反敎引鬼入室也。¶
吾輩自跳出五行以來，雖天地猶不能約朿，陰陽猶不能陶鑄，¶
卽欲請之，亦必禮之，於符咒乎何用？呵呵！此術士之所以欺愚¶
人，仙家之所以惡術士也。今吾卽乩言乩，卽以是爲乩訓焉。¶
或又問請乩之道，固當以德行、誠感、因緣，而不以符咒也。然南¶
宮仙道又有以符咒役使神道者，何故？曰：南宮一派，雖則動用¶
<pb:CK-KZ_JY236_11p061a>¶
符咒，然此乃高眞傳授與世人救厄除害者。此等祕錄，非人間¶
梨棗所有。卽能得之，亦必推心利物，乃爲功行宏深。苟或私心¶
妄用，天帝亦加以霹𩆝，而殞其命奪其術矣。故雖南宮符咒，也¶
要心恭心誠，乃有靈效。若彼乩厮符咒，則未可同日語也，况加¶
以不恭不誠乎！諸子於此，可以自明矣。¶

張子曰：上天原無福善禍惡之心，則降祥降殃，人自召之。上天¶
若有福善行禍之心，則降祥降殃，人自知之。素行善而獲福，此¶
必然之理也。卽有禍焉，亦暫矣。素行惡而得禍，此必然之事也。¶
卽有福焉，亦暫矣。何必舍己外問哉！乃吾見蚩蚩者氓，祈於神¶
則求籤問卦，禱於仙則扶鸞請乩，若以神與仙爲必知禍福者。¶
<pb:CK-KZ_JY236_11p061b>¶
迨其後驗則信之，不驗則疑之。其疑與信者，仍一愚人之故態¶
也。夫神仙固知禍福，然亦何必以人心之所已知者，而重言複¶
語之哉。其求神與仙而驗者有故，善人問福而福至，惡人畏禍¶
而禍臨，若有與之相合者，然非籤與卦、鸞與乩之靈也；其求神¶
與仙而不驗者亦有故，善人問禍無禍可加，惡人問福無福可¶
賜，若有與之相左者，然亦非籤與卦、鸞與乩之不靈也。天下之¶
龜筮算數，皆如是耳，人何不可自知哉！吾生平不喜人求籤問¶
卦、扶鸞請乩，止願人箇箇修德，時時内省而已矣。¶

張子曰：神仙有度人之願，假乩筆而講道談元者有之；神仙有¶
愛人之量，假乩筆而勸善懲惡者有之；神仙有救人之心，假乩¶
<pb:CK-KZ_JY236_11p062a>¶
筆而開方調治者有之。若云判斷禍福，則有人之善惡在，吾前¶
章宣示已明，不復再論。獨異者寰宇之中，聞有設乩求地理、請¶
乩論天心之輩者，此皆方士遺風，上界正神察其奸詐，未有能¶
逃天罰者。¶

** 　古今題贈¶
明永樂成祖文皇帝¶

*** 　　予張三丰書¶
皇帝敬奉書眞仙張三丰先生足下：朕久仰眞仙，渴思親承儀¶
範。嘗遣使奉香致書，遍詣名山䖍請。眞仙道德崇高，超乎萬有，¶
體合自然，神妙莫測。朕才質疎庸，道行菲薄，而至誠願見之心，¶
<pb:CK-KZ_JY236_11p062b>¶
夙夜不忘。敬再遣使，謹致香奉書䖍請，拱候雷車鳳駕惠然而¶
來，以副朕拳拳仰慕之懷。敬致書。¶

　　外予詩有『寄語眞仙張有道，爲言竚竢長相思』之句，見《徵¶
　　異錄》，未載全首。¶

** 　蜀獻王椿¶
　　　王高皇帝第十一子，洪武十一年封，二十三年之國成¶
　　　都，永樂末薨，有《獻園集》。¶

*** 　　贈張三丰先生¶
憶昔蓬萊閬苑春，歡聲未盡海揚塵。恢宏事業無多子，零落親¶
朋有幾人？失馬塞翁知是福，牧牛仙子慕全眞。吾師深得留侯¶
<pb:CK-KZ_JY236_11p063a>¶
術，善養丹田保谷神。¶

*** 　　送張三丰遨遊¶
昔觀太極圖，陰陽有反覆。元氣止於坤，天心又來復。我皇振戎¶
衣，羣眞佐命出。畫桶周顚仙，吹笙冷協律。張氏尤多才，各負英¶
靈骨。臨山有鐵冠，平陽產金箔。先生與之三，高風更卓卓。眾人¶
皆有爲，老翁竟無欲。唐虞今在茲，巢由獨快樂。何我治心方，得¶
公延命藥。海天萬里遊，因緣容後續。¶

** 　湘獻王柏¶
　　　王高皇帝第十二子，洪武十一年封之國荆州。王善道¶
　　　家言，嘗自號紫虛子，建文初薨。¶
<pb:CK-KZ_JY236_11p063b>¶

*** 　　太和山尋張三丰故居¶
張玄玄，靈神仙。朝飮九渡之淸泉，暮宿南巖之紫煙。好山浩劫¶
知幾度？不與景物同推遷，我來不見徒悽然。孤廬高出古松巓，¶
第有老猿接臂相攀緣。張玄玄，靈神仙。遙仰神颷遊極表，茅龍¶
喬鶴上靑天。¶

** 　甯獻王權¶
　　　王乃高皇帝第十六子，洪武二十四年封。二十七年之¶
　　　國大甯，永樂二年移居南昌。博學好古，旁通釋老，志慕¶
　　　冲舉，自號𦡱仙，葢亦淮南八公之流也。¶

*** 　　太和隱士歌懷丰仙¶
<pb:CK-KZ_JY236_11p064a>¶
太和隱士張三丰，詔徵不至眞潛龍。老而得道玄之宗，長生久¶
視若喬松。自古神仙吾靡從，惟君能繼扶搖蹤。不見高人世外¶
容，令渠心性若塵封。匡廬之山雲濛濛，煙霞終日盪心胸。先生¶
其來敎我儂，願隨鐵杖入瑤峯。噫嘻乎！所思不見，弱水蓬山路¶
萬重。¶

** 　蜀定王友垓¶
　　　王乃獻王椿孫，悼莊世子。好學循理，工詩賦，善草書。著¶
　　　有《定園集》十卷。¶

*** 　　題玄天觀憶丰仙¶
福地喜重來，登臨亦快哉！蓬壺連海島，雲洞隔塵埃。羽客乘鸞¶
<pb:CK-KZ_JY236_11p064b>¶
去，仙人駕鳳回。談玄閑坐久，欲去且徘徊。¶

** 　蜀惠王申鑒¶
　　　王乃獻王椿曾孫，著有《惠園集》。¶

*** 　　題三丰仙像贊¶
若有人兮，出世匪常。曩自中土，移居朔方。奇骨森立，美髯㦸張。¶
距重陽兮未遠，步虛靖之遺芳。飄飄乎神仙之氣，皎皎乎冰雪¶
之腸。爰尋師而問道，𡻕月亦云其遑遑。旣受訣於㪚聖，復續派¶
於瓜王。全一眞之妙理，契未判之純陽。南遊閩楚，東略扶桑。厯¶
諸天之同府，參化人而翱翔。曰儒曰釋，曰老曰莊，皆潛通其奧¶
旨，乃懷玉而中藏。長縧短褐，至於吾邦。吾不知其甲子之幾何，¶
<pb:CK-KZ_JY236_11p065a>¶
但見其毛髮之蒼蒼。蓋久從赤松之徒，而類夫圮上之子房。¶

** 　胡　濙¶
　　　濙字源潔，武進人，建文二年厯官禮部尙書，諡忠安。¶

*** 　　祥符寺訪張三丰先生不遇¶
交情久已念離羣，獨向山中禮白雲。龍送雨來留客住，鹿啣花¶
至與僧分。疎星出竹昏時見，流水鳴渠靜夜聞。卻憶故人從此¶
隱，題詩誰似鮑參軍。¶

** 　沈元秀¶
　　　元秀，一名秀，字萬三，號三山。明初南中人，事跡詳見本¶
　　　集中。¶
<pb:CK-KZ_JY236_11p065b>¶
　　　(又按《淵鑑類函富部》沈公亦名富，字仲濚，行三，故吳人呼萬三。爲江南第一家，有二子茂旺。太祖定鼎金陵，召¶
　　　廷見，令𡻕獻白金千錠、黃金百斤。甲馬錢穀，多取資於茂。茂後得罪，發遼陽從戎，又穴地得金牛馬，亦累千云。)¶

*** 　　煉丹懷三丰師¶
祖師傳我術無窮，鑄鼎燒丹寶燄紅。八百火牛耕夜月，三千美¶
女笑春風。黃芽燦燦初盈釡，白雪紛紛更滿空。頂上神符未許¶
食，還須九轉畢玄功。¶

*** 　　又¶
深謝吾師愛萬三，西南相約待何年？黃金重濁聊施濟，白玉輕¶
淸乃妙玄。百尺竿頭須進步，千秋題目是修仙。地元祕法難窮¶
盡，還覓神丹候祖傳。¶
<pb:CK-KZ_JY236_11p066a>¶

*** 　　潮陽寺題壁¶
秦淮落落老漁翁，以艇爲家任轉篷。一自眞師傳道後，跨鸞飛¶
入海天中。¶

** 　查愼行¶
*** 　　福泉山張三丰禮斗亭尙存¶
淸池照影樹扶疎(亭前有浴使，池長生桂)晝靜廊空想步虛。閱世入來棋¶
㪚後，出山雲淡雨晴初。窮塵滾滾孤亭在，浩劫茫茫百戰餘。華¶
表鶴歸應有淚，舊時城郭半邱墟。¶

** 　汪錫齡¶
　　　字夢九，號圓通，事見本集中。¶
<pb:CK-KZ_JY236_11p066b>¶

*** 　　西湖舟中感飛龍，師降示引神之訣。卽事書懷，命兒子思¶　　　敏記之。¶
火中鐵柱英雄骨，雪裏梅花道士心。插漢冰山知欲壓(謂某總，督也)¶
滿湖煙水趁閑吟。將同北郭看霞舉，懶向東方咏陸沉。都賴先¶
生明指敎，留侯病死亦愔愔。¶

** 　陳　政¶
　　　字七之，秦淮大商，自號淮河隱者。¶

*** 　　讀明史方伎傳有作¶
十年不見成皇帝，如此淸高少見之。《明史》誤歸《方伎傳》，誰知太¶
華有希夷！¶
<pb:CK-KZ_JY236_11p067a>¶

** 　錢陳羣¶
　　　字集齋，浙江嘉興縣人。康熙六十年進士，官刑部侍郎，¶
　　　　加尙書。致仕歸田，諡文端(有《香樹齋詩集》。)¶

*** 　　恭和¶
御製燕九日王新莊觀燈元韻¶

*** 　　田家春酒十分濃恰爲迎¶
　鑾氣更融。報社鼓連祈社鼓，落燈風接試燈風。仙攜邋遢來¶
　　空碧(張邋遢與處機同，時訪道後皆仙去)人立鞦韆唱比紅。里社毛萇詩派¶
　　在，至今鴻爪許誰同(臣視學畿輔曾於雪夜。與諸生講道論詩於此)¶

** 　趙　翼¶
<pb:CK-KZ_JY236_11p067b>¶
　　　字雲松，號甌北，一號鷗白，陽湖人。乾隆二十六年¶
　　　殿試第三人及第，官至貴西道。¶

*** 　　張三丰禮斗亭(在平越高眞觀後)¶
高眞古觀鬱䓤蘢，猶説仙翁斗檢封。遺蹟已無華表鶴，借名曾¶
訪鼎湖龍(胡濙訪三丰兼訪建文也)。山深時或飄丹粟，人老惟思伴赤松。我¶
已退閒期學道，前途尙許一相逢。¶

** 　李調元¶
　　　號雨村，綿州人。乾隆癸未科。　　殿試第二人，入詞林，¶
　　　視學廣東，官至通運河道。¶

*** 　　祥符寺讀明胡濙訪張三丰詩碑，因和其韻并序(寺殿之東，有明¶<pb:CK-KZ_JY236_11p068a>¶　　　嘉靖九年王汝賓刻禮部尙書胡濚成化四年訪張三丰詩碑。　考《明紀》，永樂五年丁亥，命戸科給事中胡濚¶　　　攜道士巡遊天下，訪仙人張三丰，去十年始還。或曰　兼訪建文君也。碑作『成化四年』及『禮部尙書』皆誤。)¶
胡公詩思實超羣，望氣誰知爲紫雲。不向吳都瞻日色，應從蜀¶
地識星分。天師去後神呵護，道士來時鬼哭聞。永樂何人誤成¶
化，寫碑空笑張吾軍。¶

*** 　　陳廣文攜酒再遊草堂(節錄)¶
何處可攜尊？惟有草堂寺。淸晨赴宿諾，諸子連翩至。細徑墮幽¶
篁，屈曲得佳致。遺像在中堂，瞻謁贔𠫍二。一爲何氏勒，刋本家¶
藏祕。一碑鐫差小，乃出丁制置。更有數豐碣，落筆龍蛇避。泛草¶
唐人詩，別眩符篆字。三丰與山峯，未可究同異。坐今白髮僧，登¶
<pb:CK-KZ_JY236_11p068b>¶
登日搗硾。杜老不云乎，文章千古事！(注云：碑款以『三丰』爲『山峯』，　愚按：此碑必在未改『三¶
丰』之前所書者。)¶

** 　張問安¶
　　　字季門，遂甯人。考廉應考敎習，就校官。著《亥白詩草》。¶

*** 　　遊草堂後復行靑羊宫厯二仙菴歸飮庚堂齋中書事¶
郊遊向草堂，路轉靑羊宮。老子顧我忽微笑，天人之貎眞猶龍。¶
神羊嶄然見頭角，輦自都下由先公。祈禱能使腰腳健，人來箇¶
箇摩靑銅。院後參天十萬竹，一龕萬緣藏其中。(以下減去。數句尤健)寺隣¶
復愛好庭宇，二仙祠桂陰尤濃。繞徑尙嫌着屐遠，連臂竟作踰¶
垣從。金魚尺半戲淺沼，花犬三五驚幽叢。當門大壁嵌橫石，蛟¶
<pb:CK-KZ_JY236_11p069a>¶
龍鬱勃光熊熊。如箝在口指畫肚，誰歟書者張三丰。歸來相對¶
説奇遇，酒肴羅列雙燈紅。¶

** 　張君瑞¶
　　　字輯五，號鳳洲。由拔貢中本省經魁，官成都華陽敎諭，¶
　　　夔州府敎授。致仕還嘉州，自號淩雲叟，別號半一居士，¶
　　　慕全一也。所著有挹《爽軒集》。¶

*** 　　三丰墨蹟(書孟浩然春眠不覺曉五截句於高標殿壁上)¶
落花啼鳥喜平生，仙蹟咸𧩊筆手淸。風雨不摧山頂墨，龍蛇欲¶
抱閣邊楹。當年天子空相索，此地高標舊有聲。殿上碧紗誰護¶
得，樓臺紫氣繞通明。¶
<pb:CK-KZ_JY236_11p069b>¶

** 　董承熙¶
　　　字葆光，號槲園，[埶/土]江人。嘉慶二十二年進士，翰林院庶¶
　　　吉士、浙江靑田縣知縣、嘉定府敎授。¶

*** 　　花朝遊高標山¶
高樓屹屹壓城闉，無數山光照眼新。一自仙人留墨妙，鳥啼花¶
落幾經春。¶

** 　李迦秀¶
　　　迦原名嘉，　　　一字西來，號遯叟，別號翩𦒘散人。嘉¶
　　　慶戊寅　　恩科解元，己卯連捷進士，官中書，改保甯¶
　　　府敎授，致仕還嘉州。¶
<pb:CK-KZ_JY236_11p070a>¶

*** 　　寶雞金臺觀懷古¶
拂去征塵上翠巓，金臺觀裏謁金仙。前朝兩詔猶存石，隔岸三¶
峯遠插天丰。口丹爐烹日月，一條藤杖卓雲煙。未知駕鶴遊何¶
處，信是逍遙不計年。¶

*** 　　又¶
七載中書宦未成，歸途猶幸拜先生。殘春欲醒黃粱夢，古洞如¶
遊白玉京。天子尙難親道貎，微官何苦老征塵。下山薄暮頻回¶
首，恍見飛龍上太淸。¶

** 　張其相¶
　　號松亭，樂山縣人，庠生。¶
<pb:CK-KZ_JY236_11p070b>¶

*** 　　三丰樓懷古¶
曾讀《明史方伎傳》，丰公仙蹟多奇幻。不飾邊幅任天然，一衲一¶
蓑無改換。遊蹤偶爾寓金臺，自言當逝脱塵埃。蓋棺有聲啟復¶
活，逍遙得得來西蜀。前不見洪武，後不見永樂。緣何獨謁蜀獻¶
王？秀才奇遇增輝光(洪武呼獻王爲蜀秀才)。二仙菴壁留墨妙，龍蛇倒綰¶
精神肖。淸風吹入漢嘉來，高標擲筆更奇哉！游戲人間或隱現，¶
神龍首尾那全見？況復日行千里餘，誰能追逐候起居？胡給事，¶
朱内侍，枉齎璽書與香幣，荒徼遍尋總不遇。詎知仙蹤到處留，¶
士夫欽仰樂潛修。平易近人人常接，不向宣室問前席。至今遺¶
像肅樓中，大耳圓目下頤豐。鬚髯如㦸神如鏡，任人祈禱聲相¶
<pb:CK-KZ_JY236_11p071a>¶
應。一辦心香供祖前，何時親指道中元。¶

** 　王　筠¶
　　　字竹蓀，樂山縣人。¶

*** 　　福泉山張三丰自寫眞容石刻¶
仙風道骨畫中呈，麈尾飄然氣象淸。茗椀香爐長侍側，三花聚¶
頂見先生(首戴仙花故云)。¶

** 　董　江¶
　　　字醒凡，號洗凡居士，[埶/土]江人。¶
　　　(醒凡旣妙絃歌，又工書畫。嘗臨三丰先生眞容，則以瑤琴三曡，玉笛一枝，遙想絕世超凡之致。)¶

*** 　　張三丰觀潮處(在遵義府烏江上)¶
<pb:CK-KZ_JY236_11p071b>¶
大海翻身不計年，路人猶自説神仙。江山到此無塵垢，邱壑棲¶
遲有夙緣。隔岸煙鐘初度嶺，當門雪浪欲掀天。遙知靜坐觀潮¶
日，勝讀《南華秋水》篇。¶

** 　楊鍾濤¶
　　　字春平，號復渟，樂山縣人，上舍生。¶

*** 　　胡給事訪張三丰¶
元鶴飄然下，乾坤間氣鍾。幣書承帝命，雲水訪仙蹤。踏破空明¶
界，飛吟縹緲峯。一肩擔日月，兩眼認喬松。笠屐拚千里，煙霞厯¶
萬重。觀應金碧住，宮合玉淸逢。十載風塵涉，三山石洞封。歸來¶
遺響在，派衍果猶龍。¶
<pb:CK-KZ_JY236_11p072a>¶

** 　李朝華¶
　　　號秦峯，樂山縣人，外舍生。¶

*** 　　胡給事訪張三丰¶
鳳詔來丹陛，鸞車入紫煙。此行勞給事，何處訪眞仙？氏系推龍¶
虎，光輝隱市廛。高蹤如啟敬，幻跡勝周顚。雨雪星軺冷，山河𡻕¶
月遷。徧尋秦蜀路，踏破水雲天。劍佩歸三殿，風霜閲十年。建文¶
同物色，鶴駕更飄然。¶

** 　李朝拔¶
　　　號萃巖，樂山縣人。¶

*** 　　胡給事訪張三丰¶
<pb:CK-KZ_JY236_11p072b>¶
縹緲虛無際，行行訪鶴蹤。使臣拚千載，皇帝仰三丰。短褐長縧¶
式，圓睛大耳容。煙霞高隱士，天地老仙宗。禮具書香幣，言尋水¶
石松。有人傳跨虎，何處覓飛龍？踏破雲千里，空經路萬重。歸朝¶
談幻跡，遺想入瑤峯。¶

** 　劉光澤¶
　　　字季三，號洄峯居士，犍爲縣人。¶

*** 　　天谷洞懷古¶
鴻濛一竅接長生，張老來時石鶴鳴。絕地通天仙客路(在危崖上)，穿¶
雲裂石洞簫聲。𥥆冥内有瓊扉影，淸淨中無世俗情。欲煉還丹¶
須此地，何人得似杜東瀛(唐杜光庭煉丹於此)。¶
<pb:CK-KZ_JY236_11p073a>¶

** 　張昇鴻¶
　　　字子遠號鶴亭樂山縣人¶

*** 　　題丰仙太和山打睡圖¶
寫出華胥調，神仙睡味濃。太和元氣合，高卧白雲封。有伴皆眠¶
鶴，無聲卽蟄龍。任人呼邋遢，積雪滿寒松。¶

** 　李元植¶
　　　字蘋荃，樂山縣人。内舍生，著《長乙山房稿》。¶

*** 　　鶴鳴山思仙歌¶
神仙個個會騎鶴，此鶴獨爲張氏得。虛靖初來飛天上(見仙傳又古詩¶
云一一鶴聲飛上天)，三丰再過響崖壑。不遇高眞不肯鳴，一鳴便有香風¶
<pb:CK-KZ_JY236_11p073b>¶
生。至今五百有餘𡻕，松間眠鶴靜無聲。或是主人尙雌伏，蟄藏¶
胎息卧雲谷。待他長嘯入山來，便照前番應聲出。平泉隱者煉¶
丹砂，抱琴攜酒踏煙霞。泠澗潺湲喧日夜，深崖𥥆窱藏仙家。正¶
是幽人棲息處，四圍靑壁噓雲霧。八卦亭前緩緩行，迎仙閣上¶
層層步。想見先生禮白雲，一瓢一衲遠塵氛。三徵不至傲洪武，¶
十載難求逾建文。變化無方誰識面？昨宵夢裏曾相見。羽衣道¶
士翩然來，喚醒仙壇渴睡漢。¶

*** 　　張三丰八卦亭(在鶴鳴山)¶
隱仙長放水雲㘭，八卦亭中萬象包。直取先天排氣候，獨尋僻¶
地玩羲爻。百圍大木曾親種，一孔元關許共敲。欲領陰陽參造¶
<pb:CK-KZ_JY236_11p074a>¶
化，客來好與鶴同巢。¶

** 　楊廷峻¶
　　　字不拔，號鐵根，樂山縣人，外舍生。¶

*** 　　讀雲水集¶
天風吹，海水立，走雲萬里連空碧。飛龍老子愛飛吟，遺響於今¶
透金石。方冠破衲行天涯，異水奇山是我家。古洞幽深眠白鹿，¶
洪鈞陶鑄出丹砂。萬戸侯封何足數，滿山松石爲誰伍？丈夫雅¶
志慕淸高，豈甘名利老塵土。先生曾乘宦海舟，椿萱謝世賦宜¶
休。向平壯𡻕抛家去，婚嫁何能遲勝遊！百尺竿頭忙進步，逢師¶
指破通天路。認得生前舊主人，花街柳巷不迷誤。一段因緣自¶
<pb:CK-KZ_JY236_11p074b>¶
碧翁，江南有客慕玄功。八百火牛耕夜月，三千美女笑春風(用沈¶
萬三句)。白下英雄欣相助，煅煉金花得外護。回首終南遇火龍，阿¶
堵囊空淚頻訢。水面風來得意時，金陵無事步遲遲。一朝採得¶
庚方月，渾似鯤鵬躍天池。丹成拂袖湖山去，任他龍蟠與虎踞。¶
持椰飮遍酒家樓，養我乾坤浩然氣。壺裏逍遙春復秋，不求聞¶
達於諸侯。密勅遍尋荒徼外，高節淸風同巢由。山北山南歌踏¶
踏，披蓑戴笠卧雲石。化鸞化鶴化漁樵，何處不逢仙邋遢？性量¶
圓融滿大千，慈雲復廕劍南天。欲補心中未了事，沈仙纔度又¶
汪仙。劍南觀察蓬萊客，前身素具英靈骨。峨眉禱雨忽逢師，德¶
輔飄然歸環谷。揚州蟬脱返淸虛，手澤心傳留丹廬。嫏嬛祕密¶
<pb:CK-KZ_JY236_11p075a>¶
鬼神護，方士何曾夢此書。六百年來氣承接，有若珠聯與壁合。¶
光爭日月耀乾坤，風動林泉引豪傑。道德崇高妙莫名，沆瀣淋¶
漓浣太淸。世外人歌《雲水集》，應當頫首拜先生。¶

** 　李岱霖¶
　　　字雲石，號桂圃，洪雅人，上舍生。¶

*** 　　元嶽太和山九室岩三丰先生高隱處¶
元嶽峯高卓萬尋，至人曾卧白雲深。千章古木封丹嶂，一帶寒¶
煙護碧岑。洞口風淸閒弄笛，松間月白照彈琴。只今三十六岩¶
裏，猶想先生金玉音。¶

** 　劉元焯¶
<pb:CK-KZ_JY236_11p075b>¶

*** 　　隱鏡編年¶
夢九汪氏曰：『先生之爲眞仙也，聞之者多也；爲其隱士也，知之¶
者少矣。』公餘心靜，適金使君式訓過訪，焚香話先生奇蹤。使君¶
曰：『公胡不書隱爲鏡，發明先生大節乎？』錫齡曰：『諾。』爰倣綱目體¶
紀之，名曰《隱鏡編年》，崇徵實也。自是而先生隱跡，與先生年譜，¶
均在茲矣，後有萬年，同志者續之。¶
[○＠綱]洪武十七年甲子夏，詔求故元退老一百三十七𡻕老人武¶
當山隱士張三丰不見。　[○＠目]三丰，懿州人元定宗二年生。至元¶
間以博陵令致仕，訪道於終南太白之間，得希夷正傳。其學以¶
忠孝慈恭爲體，河洛易象爲用。至正二十七年丁未，三丰已百¶
<pb:CK-KZ_JY236_11p076a>¶
二十𡻕矣。戊申閏七月元數已終，明太祖承天受命，三丰遂遯¶
跡深山。十七年大封功臣，華夷賓服，詔求德高夀尊之士。聞元¶
張三丰隱武當山，一百餘𡻕，至是詔之，不見。¶
　[○＠發明](書『故元退老』，特表其貞也。書『一百三十七𡻕老人』，特尊其夀也。書『武當山隱士』，則高節淸風爲可百世之師也。)¶
[○＠綱]十八年春，以沈萬三、邱元靖再求武當山隱士張三丰，不見。¶
　[○＠目]萬三南京人，元靖武當人，均係三丰弟子。太祖詔二人求¶
之，以弟子必能勸駕也，仍不可致。¶

　金氏曰：書法『以沈萬三、邱元靖』求三丰，一『以』字，直揭出太祖¶
　牽制林泉之心。孰知高節自貞者，雖弟子不能强師也！再求¶
　不見詔，愈迫而跡愈隱矣。¶
<pb:CK-KZ_JY236_11p076b>¶

[○＠綱]二十四年夏，又以張宇初求武當山隱士張三丰，終不見。¶
[○＠目]宇初，龍虎山人。天師後裔，襲劍印，號眞人，蓋三丰同宗也。至¶
是，以宇初求之，終不見。¶

　金氏曰：以張宇初求三丰，是以族人覓族人，亦前番故智也。¶
　三求之而三不見，夫豈捷徑終南、借名沽譽者所可同哉！¶

[○＠綱]永樂五年丁亥，命胡濙訪求隱士張三丰，十年不見。　[○＠目]戸¶
科給事中胡濙舊與三丰相識，成祖慕三丰高風，至是命胡濙¶
求之遍巡天下，兼察建文帝所在。去十年，始還。¶

　金氏曰：史稱訪張三爲丰覓建文所在，其實非也。夫隱士名¶
　動前朝，成祖在藩邸久聞其事，安知不慕其德高夀尊，急思¶
<pb:CK-KZ_JY236_11p077a>¶
　延之於闕下，如宋太宗之得見陳希夷以爲快者？茲曰『兼訪¶
　建文所在』，庶乎曲達成祖之心也。¶

[○＠綱]十年三月，命孫元虛(字碧雲)於武當山預候隱士張三丰，不至。¶
　[○＠目]前胡濙等去訪三丰，已及五年，成祖欲見之心，刻刻不忘。¶
　意其必至武當，故命元虛齎書幣於武當，爲預候之。¶

　金氏曰：觀『命孫元虛於武當預候』，則成祖願見之誠盤旋於¶
　隱士之身者，至矣！豈爲眞建文哉？¶

[○＠綱]十四年正月，帝命安車迎請武當山隱士張三丰，不至。　[○＠目]¶
前年孫元虛奉命在武當山建宮拜候，至去年冬，三丰始歸武¶
當。元虛大悦，令人馳報於帝。今年春，帝命安車迎請，忽又他適，¶
<pb:CK-KZ_JY236_11p077b>¶

　帝頗悒然。¶

[○＠綱]十四年五月，武當山一百六十八𡻕老隱士張三丰入朝。¶
[○＠目]帝以願見之心，切切難得，乃命胡廣至武當山泣禱。三丰聞¶
之，卽藏其身於洞中，引出陽神化爲隱士，戴竹冠，披鹿裘，飛入¶
金殿，稽首階前。時帝正御朝，望而異之，詢爲知三丰，卽欽問長¶
生之道。三丰曰：『寡欲澄心，澹神汰慮，此陛下長生之道也。』帝曰：¶
『先生數不見朕，今何輕身至此？』三丰曰：『臣本野夫，於時無用。故¶
能修辟穀，出泥丸，今見陛下，乃臣陽神耳。昔太祖高皇帝不能¶
溺周顚於江上、制冷謙於麾前，皆法身非色身也。臣今一見，特¶
酬苦索之心。』言訖，隱去。帝爲封飛龍先生，及胡濙、胡廣諸臣還¶
<pb:CK-KZ_JY236_11p078a>¶
朝，聞三丰已來謁帝去矣。¶

　金氏曰：『一百六十八𡻕老隱士』，大書特書，有憑有據，山林中¶
　千古一人而已。又曰：『今見陛下，乃臣陽神。』由是知，白日飛騰、¶
　出陽神者，能之也。先生眞猶龍乎！¶

[○＠綱]天順三年春，隱仙張三丰來朝。　[○＠目]帝素敬道德之士，三丰¶
鑒其誠，乃現全神晉謁。紫面凝硃，修髯如㦸，髻垂腦後，若玄武¶
然。腹大肩厚，腰縧首笠而來，稽首言曰：『臣三丰，願陛下修已安¶
人，黜邪崇正。』忽隱去，帝親製誥文裦之，爲封『通微顯化大眞人』¶

　金氏曰：隱士稱爲隱仙，所以表高人之不死也。一謁一封，均¶
　有明文可證。古人豈欺我哉！自是，而神仙之名永頌不誣也。¶
<pb:CK-KZ_JY236_11p078b>¶

[○＠綱]成化二十二年春，詔特封前太和山隱士張三丰爲『韜光尙¶
志眞仙』(周顚爲宣猷輔化眞仙)　[○＠目]時僧道兩徒，濫竊封誥，貪縱不法。帝¶
厭之，因科道官進奏，遂削僧道兩徒國師、眞人之號。特封三丰¶
爲『韜光尙志眞仙』，周爲顚『宣猷輔化眞仙』。¶

　[○＠發明]書『前太和山隱士』，表其高風峻節，不同方士之卑污也。¶
　封『眞仙』，黜僞道也。¶

[○＠綱]嘉靖四十二年秋，封張三丰爲『淸虛元妙眞君』。　[○＠目]帝晚年¶
頗好元祕，聞三丰顯化南京，遍索其書。得《玄要篇》閱之，嘆曰：『我¶
朝眞仙也。』遂封爲『淸虛元妙眞君』，並勅於三丰舊栖處，建淸虛¶
觀祀之。¶
<pb:CK-KZ_JY236_11p079a>¶
　[○＠發明]淸，則不染於物虛，則太空同體。二字甚佳。¶
[○＠綱]天啟三年秋，張三丰神現宮廷，晉封『飛龍顯化宏仁濟世眞¶
君』。　[○＠目]帝因時事多故，宮廷中設箕求仙。忽見紅光覆座，光中¶
現三丰眞容。帝叩曰：『眞仙敎我，眞仙護我。』降語甚密，移時隱去。¶
帝感之照，前『飛龍先生顯化眞人』，晉封爲『飛龍顯化宏仁濟世¶
眞君』。¶
　夢九氏曰：先生淸皎之光，照耀明朝也。至矣！¶

*** 　　時地¶
先世漢時留侯張子房，世居沛國豐邑。九世孫道陵天師，寓江¶
西信州龍虎，山遂以道傳其家焉。裔孫裕賢，宋時人也。南渡末¶
<pb:CK-KZ_JY236_11p079b>¶
自遷遼東，生子昌，昌生三丰(見子房世家及三丰本傳)。¶

元初人(正)¶
　本傳元定宗丁未四月初九日子時誕生，此爲説正。¶

金時人(誤)¶
　《明史》『或曰金時人』。　按《元史》太宗成吉思可汗九年甲戌五¶
　月，舉兵南伐金，攻懿州，節度使高同山死之，遼州遂入元管。¶
　據此考，先生生時遼州久爲元有，實非金時人，明矣。¶

元末人(誤)¶
　無名氏傳云：『出自元末』，此不待辨，而知其誤矣。¶

明初人(誤)¶
<pb:CK-KZ_JY236_11p080a>¶
　亦見別傳¶

遼陽懿州人。(正)¶
　列傳皆同。　《元史》『元初以遼陽爲東京。』世祖至元中改立遼¶
　陽等處行省，統路七。一曰遼陽路，初領一府，曰婆娑府，後廢¶
　止，領州二一曰遼陽州，一曰蓋懿州。《明史》『懿州距京師一千¶
　七百里。』遼陽州明改定遼衞，復爲改遼陽州縣，又爲改遼東¶
　都指揮司。¶

天目人。(誤)¶
　《四川通志》：『一作天目人』。或因其曾寓天目耳。《雲水前集》有《天¶
　目山歌》。¶
<pb:CK-KZ_JY236_11p080b>¶

冀州人。(誤)¶
義州人。(誤)¶
易州人。(誤)¶
　俱見俗本，三州皆北地也。冀、義、易與懿音相近，故誤。¶

聖父母墓在遼陽積翠山。¶
　見《雲水前集》先生《答劉仲晦詩》云：『長白𠏉龍數千里，我從小¶
　𠏉藏之矣。』《九陽子遼東紀行》云：『長白在故會甯府南六十里，¶
　橫亘千里，高二百里。其嶺有潭，周八十里，深不可測，人呼爲¶
　天池。南流爲鴨綠江，北爲流混同江，南北之間有大𠏉龍，蜿¶
　蜒其内。又有一枝小𠏉龍，至遼陽積翠山，張三丰先生之祖¶
<pb:CK-KZ_JY236_11p081a>¶
　墓在焉。』次城大山宮、小山門，有仙橋獲我意，洵不誣也。¶

*** 　　名號¶
先生嘗自言云：吾之名號，多與古今人同，知之卽改，於心乃安，¶
以故𣺌𣺌無定也。一名通，與本支遠祖高公之子同；一名金，與¶
別支遠祖漢大司馬同，均見《留侯世家》。一名思亷，與元玉笥生¶
字同；一名玄素，與唐大宗時言官同；一名玄化，與葛玄弟子同。¶
因就兩名中，各取上一字，爲玄玄子。又與太上聖號同，乃爲更¶
山峯；又與樸楊子同，復爲易三峯；又與採戰者同，殊可笑矣。但¶
此三峯之字，傳呼已久，不欲再行改更。因憶乾爻之連而有坤，¶
爻之斷不足以還純乾也。乃從坤土之中植一根浩然之氣，補¶
<pb:CK-KZ_JY236_11p081b>¶
其斷而全其一焉。自今以往當更名全一，字三丰，名號於是乎¶
大定。他若貎容疎野，不修邊幅，世人之呼我爲張邋[辶*𡿺]者，乃千¶
古獨得之奇，有一無二之作也。呵呵(洞天記)！¶

名通，　見陸子淵《玉堂漫筆》。¶
名金，　見《夔府志》。¶
　以前二名，先生自謂與遠祖同。按《留侯世家》『不疑爲嗣侯，生¶
　二子，曰典，曰高。典生默，默生大司馬金，金生陽陵侯千秋，千¶
　秋生子嵩，嵩生壯、讚、彭、睦、述，其後多以功烈著。　高生通，通¶
　生無妄，無妄生里仁，里仁生浩，浩生剛，剛生翳。』翳客於吳之¶
　天目山，妻林氏生道陵，復歸沛郡，後寓信州龍虎山。¶
<pb:CK-KZ_JY236_11p082a>¶

名思亷，　見《夔州府舊志》。¶
　此名先生自謂與玉笥生字同。按《元史》『山陰詩人玉笥生張¶
　憲，字思亷，負才氣，走京師，創言天下事，不用。遂入富春山，混¶
　緇黃。以自放。張士誠據吳，辟爲都事。吳亡，變姓名。遁杭州。楊¶
　亷夫所謂「鐵門能詩者」也。』¶
　外又有章思亷者，遂昌人也，居夀光爲宮，道士。誦《太上度人¶
　經》有悟，遂不語，亦或不食，踰四十年仙去。¶

名玄素，　見《玄要篇》自序。¶
名玄化，　見《玄要篇還丹歌》内。¶
　此二名，先生自謂與金明醫潔古老人同，與葛元弟子同。¶
<pb:CK-KZ_JY236_11p082b>¶
　按金易州明醫張潔古，亦名玄素舉，進士不第，以醫學傳也。¶

字玄玄。¶
　此字先生自謂與太上聖號同，按《唐書》老子稱玄元皇帝，又¶
　白樂天詩云：玄玄《道德》五千言。¶

字山峯。¶
字三峯。¶
　此二字先生自謂與樸陽子同，與採戰者同。　本集『正訛』内¶
　辨之已明，茲不復贅。¶

字君實。¶
　列傳皆作名，惟《子淵漫筆》及本傳作字，爲正。¶
<pb:CK-KZ_JY236_11p083a>¶

字鉉一。¶
字全一。¶
字三丰。¶
號崑陽。　均見本集傳中。¶
　洞天記先生云：自今以往，更名全一，字三丰，名號於是乎大¶
　定。　長乙按：先生名號屢更屢同，後來作傳者，實當以此言¶
　爲正。¶

*** 　　遺蹟¶
福泉山在府城南數里，《通志》『仙人張三丰修眞處』。前爲高眞觀，¶
後爲禮斗亭。亭前有浴仙池，夏不溢，冬不涸，可以療病(平越府志)。¶
<pb:CK-KZ_JY236_11p083b>¶
對奕石在府城南福泉山後，世傳張三丰與隆平侯張信對奕¶
處(同上)。¶
禮斗亭在府城南高眞觀内，世傳明初仙人張三丰常禮斗於¶
此(同上)。¶
打坐歌碑文，在福泉山高眞觀内，仙人張三丰所作，言道家之¶
用(同上)。¶

平越府南門度石梁，過南街，道旁有高眞爲觀，張三丰仙師道¶
場。從北向西南行，曰卓筆山，稍西上高坡，曰倒馬坡。坡半見隔¶
山石壁如屏，懸崖千仞。壁上有仙師影，首戴華陽冠，側身杖策¶
而行，分明可見。其旁刻『神留宇宙』四大字，云是仙師留記，爲海¶
<pb:CK-KZ_JY236_11p084a>¶
内靈蹟。三丰祠在平越府城内，有禮斗亭，亭前石池名浴仙，深¶
四五尺許，冬夏不涸。池旁有桂樹已久枯，有道人來浴池中，以¶
破衲挂樹上，樹復活。天啟元年夏，駐鎭新添司理李若楠請鸞，¶
降筆書一詞曰：『禮斗亭，禮斗亭張仙借此作修眞。日月懸頭上，¶
風雲過眼塵。茉莉元君，攴天聖人，當年曾格我精誠。今朝列仙¶
班，顯化通靈，敢忘了，託跡玄津。偶聞父母索吾名，聊借俚爲言¶
鏡。』今有石碑存祠中。¶

遵義府烏江，有張三丰觀潮處。靑山隔岸，白水當門，至今石像¶
猶在(貴州通志)。¶

寶雞縣東二里，有泉散流山麓，曰婆羅泉。泉出山巓金碧觀，仙¶
<pb:CK-KZ_JY236_11p084b>¶
人張三丰所居也，土窟猶存(雲棧紀程)。¶

三丰仙翁，每喜書唐詩，作龍蛇體，得者多刻石以爲世寶。《池州¶
舊志》云：靑牛宮石刻一律，字體異常，人稱仙筆。其詩云：『仙境閒¶
尋採藥翁，草堂留話此宵同。試看山下雲深處，信有人間路不¶
通。泉引藕花來洞口，月將松影過溪東。求名心在閑難遣，明日¶
馬蹄塵土中。』此書唐人詩也。嘉靖間，都御史劉大謨跋云：是刻¶
如雷電鬼神，變幻莫測，卻又不失六書矩度，信非異人不能。九¶
龍主人宜加呵護，爲若颺車羽輪輦去，豈不可惜哉(洞天記)！¶

丰仙書『仙境閑尋』詩，款落『玉皇道丈太和子書』。按張仙曾隱元¶
嶽太和山，故自爲號『太和子』。俗稱陳希夷筆蹟，非也。卽草橋謂，¶
<pb:CK-KZ_JY236_11p085a>¶
此書『乃好奇未仕者爲』。所首曰『仙境閑尋』，末曰『求名心在』，仙尙¶
有此言耶？而不知『太和子』者，蓋喜唐人名作，借以騁仙筆耳。今¶
四川成都府二仙菴亦有此碑，蓋塌本移刋者也。又嘗見峩眉¶
石刻有『春風倚棹闔閭城，帝子遠辭丹鳳闕』二本，字字作龍蛇¶
倒綰之勢，筆法爲更奇妙。款落『張仙手題』，然亦錄唐人句也。若¶
以詩論，又必曰『靑袍今已誤儒生』，非神仙語也(同上)。¶

祥符寺壁上，有張三丰墨書『翔符禪院』四字，以『祥』作『翔』，極蟠挐¶
飛舞之妙。童山詩所謂『旁有四字大如斗，擘窠云自三丰手』者¶
也(綿州雜志)。¶

巴川縣(卽今銅梁)南十五里巴岳山，有張三丰所留扇、硯、竹、杖各一，¶
<pb:CK-KZ_JY236_11p085b>¶
至今寺僧以爲寶焉(四川通志)。¶

三丰仙翁有手書六言墨絹，在成都卓氏家，其詩云：『浩氣衝乎¶
宇宙，巍巍湛湛無他。白玉毛頭獅子，原來只在我家。』字挾天風¶
海濤之勢，蓋明末筆蹟也(桐君尺牘)。¶

高標山大殿外左壁，書孟浩然詩『春眠不覺曉，處處聞啼鳥。夜¶
來風雨聲，花落知多少』二十字，筆勢伸縮，飛舞盡致。殿壁多敝¶
改，惟此壁不堊，墨色如新，人爲以三丰仙筆云(樂山縣志)。¶

嘉州城東九頂山瞻雲峯，有三丰仙翁手書『説法[壹-豆+(口*毛)]』三字，刻於¶
崖上。其爲上淸暉閣，卽仙翁與汪觀察講道處也(同上)。¶

淩雲寺在棲鸞、集鳳兩峯之間，中有古碑刻丰仙坐石觀書像，¶
<pb:CK-KZ_JY236_11p086a>¶
上題『勅封飛龍濟世眞人通微顯化天尊三丰張先生聖像』二¶
十一字，皆隸書(淩雲志)。¶

劍南道舊署在今嘉定府試院中，昔汪公觀察劍南，張三丰先¶
生顯化其署，因卽高標之麓，建亭祀之，士民稱三丰樓者是也。¶
樓前有靜室數椽，迴廓曲檻，風榭花壇，卽汪公息心處也。每夕¶
由署内啟後轅，拾級登山。從安樂園舊址披雲拂樹而上，至樓¶
前必露香䖍告，以表淸淨仁慈之衷。仙翁俯鑒其誠，卽現法身¶
相示，並與談經論史，作字吟詩，所傳祕密不可殫述。(阮友桐聞見草書)¶

嘉州東南數里，有孤嶼枕於江上，與烏尤馬鞍相近，舊志名『靑¶
衣别島』。張三丰先生顯蹟其間，士民創亭臺祀之，中有詩仙院、¶
<pb:CK-KZ_JY236_11p086b>¶
純陽宮、軒然臺、聽潮軒、竹抱齋、印月、涵日二小池，先生皆有留¶
詠，亦勝事也。(洞天記)¶

大邑縣鶴鳴山中迎仙閣下，有張三丰手植柏樹，大可五十圍，¶
今巳老矣。只存枯椿，椿内復生子柏，亦近十圍之大(四川舊志)。¶

鶴鳴山迎仙閣外，有胡濙訪張三丰詩爲碑，苔蘚所蝕，只剩『磊¶
落精神，如藴玉』之句，前後糢糊，然巳可寶重矣。款落『給事口濚』，¶
三字猶在。(卭州舊志)¶

鶴鳴山中有八卦亭，相傳爲張三丰先生觀易處。其圖以太極¶
居其中，伏羲卦位包其外，蓋言陰陽消長之義，以明丹火之進¶
退耳。(洞天記)¶
<pb:CK-KZ_JY236_11p087a>¶

惠帝之崩於火也，或言遯去，諸舊臣多從者，帝疑之。五年，遣濙¶
頒御製諸書，並訪仙人張邋遢。徧尋天下州郡鄕邑，隱察建文¶
帝安在，至十四年乃還。(明史胡濙傳)¶

太祖命眞人張宇初訪求三丰，今有眞人表載在武當碑誌。成¶
祖命給事胡濙天下物色，有手書並詩，載《雙槐𡻕抄》。(七修小注)¶

明胡忠端尙書，成祖朝屢奉命訪張三丰眞人，故吾鄕口號有¶
『胡老尙書趕張邋遢』之語。(毘陵見聞錄)¶

舊志載鬼谷子、嚴君平、白玉蟾、張三丰俱在峩眉。曾見《神仙眞¶
誥》云：鬼爲谷太玹師，治靑城山；嚴君平尙在峩眉，未著何秩；三¶
丰在明初與夔府開元寺僧廣海善，臨別留詩一首，草鞋一雙，¶
<pb:CK-KZ_JY236_11p087b>¶
沉香三片而。去味此，則三丰遊蜀必來峩眉無疑也。白集遍查¶
無『峩眉』雙字，惟今峩眉縣南三十里有玉蟾灣，緣崖躡蹬，上有¶
玉蟾洞，可容千人。洞壁石色如雲母，彷彿見肩背絲縧，相爲傳¶
玉蟾尸解處。(蔣虎臣峩眉志餘)¶

平越郡城内，有張邋遢修道故蹟，在高眞。後洪武間，雲遊至此，¶
結爲茅亭。閉戸靜坐，與指揮張某善，嘗與飮，博指城南月山寺¶
地曰：『葬此可封侯』。張從之，後果以戰功封隆平。今亭前一池，冬¶
夏不涸，旁有一桂，亦其手植。府南五里，卽武勝關，隔溪絕壁有¶
三丰遺照，戴華陽巾，側身攜杖而行，儼然圖畫。旁有明撫軍郭¶
靑螺書『神留宇宙』四大字，下有夜滴金橋，雖晴夜亦雨洒數點。¶
<pb:CK-KZ_JY236_11p088a>¶
又有晚霞落照，不計晴兩，俱有斜暉。(見江陰陳鼎紀遊)¶

黃公望，字子久，年九十餘，碧瞳丹頰。一日於武陵虎跑寺，方同¶
四客立石上，忽四山雲霧湧溢，片時遂不見子久，以爲仙去。予¶
向疑躭畫者飾之，今[糸*畨]《道藏》玉文金笈，經公望編錄者非一。其¶
師則金蓬頭，其友則莫月鼎、冷起敬、張三丰，乃知此老原從十¶
洲來，繪事特其狡獪之一耳。(見紫桃軒雜綴)¶

　按：公望畫擅一時，張祖冷謙亦皆以畫家北泒馳名於世，其¶
　墨跡必多在名士家，故人遺跡云。¶

*** 　　時地補¶
閩人。(誤)¶
<pb:CK-KZ_JY236_11p088b>¶
　《滇黔紀逰》云：『三丰閩人，洪武間以軍籍戍平越郡。蓬頭赤腳¶
　丐於市，人呼爲邋遢翁。』○以祖師爲閩人，或因曾寓閩中耳。¶
　至謂以軍籍戍平越郡，殊不可解。豈沈萬三徙邊之日，祖師¶
　亦有貴陽之戍耶？然洪武間太祖訪祖師，則又何也？¶

寶雞人。(誤)¶
　明都穆逰王屋山，記道士陳性常，舊住武當之自然菴，今年¶
　七十有八，而神氣淸茂，似有道者。移居兹山巳二十年，其學乃¶
　仙人張三丰之正傳。爲予言三丰名元元，遼陽人，自號三丰¶
　遜叟，世人鮮知其名。正統間猶在，不知所之。予曰：『人傳爲陝¶
　右之寶雞人，何也？』性常曰：『寶雞常寓，非彼産也。』¶
<pb:CK-KZ_JY236_11p089a>¶

*** 　　道壇記¶
壇以道名，崇本也。神仙從道出身，則以道叩者，必以道降焉。夫¶
設壇請仙，士大夫多奇此事，但其中有可信者，有不可信者。鸞¶
手正則可信，邪則難信，誠則可信，僞則難信；淸雅則可信，濁俗¶
則難信。况仙才仙筆吐辭，必異夫人出語，必立其大。若詩文鄙¶
陋，義理粗疎，牛鬼蛇神惑民誣世，此豈仙人之言哉！嗚呼！噫嘻！¶
我知之矣。¶

先生曰：『若輩所之爲，屏置不論可也。吾與二三子談妙理，守淸¶
高，興到筆隨，則河洛卦爻，道德忠孝，先儒格論，老莊尹列，《參同》¶
《悟眞》之旨，用以充其學而放其言焉，豈不快哉！』又云：『人以吉凶¶
<pb:CK-KZ_JY236_11p089b>¶
從違求仙解脫，驗則信，不驗則否，二三子亦無效此愚情也。吉¶
凶由天定，知之何益？不知何損？理在則氣在，氣在則數在。主宰¶
者，理也；流行者，氣也；生尅者，數也。只求理之所安，雖氣數亦不¶
違也。』居士等憬然悟曰：『大哉言乎！先生之教我儕者，至矣！』爰書¶
《道壇記》數則，以表其眞，庶幾好道者得見先生也。¶

先生約諸子載酒凌雲，設壇於東坡樓上，講道德數章，各各聽¶
受。乃命擕琴者捧琴案上，爇名香展古畫，相率而下。時同人啜¶
茗前軒，山僧四五，笑對江山。忽聞樓上琴聲，隱隱如《洞天春曉》，¶
蕩蕩若《瀟湘水雲》，而樓中故無人也。諸生是日咸聞先生之琴¶
焉。¶
<pb:CK-KZ_JY236_11p090a>¶

初冬寒峭，曉雪微晴，先生降於山中，爲諸子講道消寒。並云：『吾¶
今雪裏行吟，有能從我游者否？』俄聞小沙彌言：『門前有一披蓑¶
道士，其行如飛。』涵虛生追之不及，記以詩云：『先生在世少人知，¶
我識先生步又遲。雪滿溪橋無履印，雲歸海嶽有情思。仙風過¶
去應千里，鶴駕重來更幾時？比似追韓尤不易，歸途踏月想丰¶
姿。』¶

先生偕諸子入靑城山，覔結茅養靜之區，流連難去。一日於飛¶
仙石上書曰：『吾今現身，與諸子一觀』行至上淸宮後，忽見一童¶
子作畏人之狀，避入大石中，諸生不以爲然。復倚危壁，行細徑，¶
盤空下至天師洞，並無所見，仍還上淸。某生曰：『今日之童子，必¶
<pb:CK-KZ_JY236_11p090b>¶
先生也。遁身石中，是教人退藏於密也。』¶

先生留諸子在靑城山中，勾留數日。觀大面之奇，空靑插漢；訂¶
同心之雅，虛白生庭。一日，爲諸子言曰：『歸去乎哉！姚將軍將下¶
雪封山矣。』遂促裝過卭州，行至太平場十五里，回望名山，早已¶
彤雲布嶺，雪意漫空矣。¶

先生與槃山子曰：『士不能奮身廊廟，便當潛身邱壑，仰事俯畜，¶
怡然一堂，好道躬耕，亦顏閔之學也。若走城市繁囂，往來酬酢，¶
勞人草草，何如桑者閑閑！』槃山聞之，卽移家於槃谷之中，守身¶
養體，家計平安。始信先生談理，效如桴鼓。¶

甲午夏，猓夷出大堡，焚掠村墟。有丁氏女者，與其弟被擄，賊憐¶
<pb:CK-KZ_JY236_11p091a>¶
之，爲解其縛，將欲誘奪焉。女大罵不屈，伺隙投江而逝。先賊之¶
來也，父馮河，母溺死，女抱母尸出。弟被擄三年，遁歸冷磧，汛泣¶
訢其事，總府徐公(名致遠)屬士大夫揚之。山中諸子以此乞先生¶
題，先生卽書云：『丁長英，烈女子。大堡賊來擄村里，女執不辱，投¶
江死，死抱母尸出江水。』題畢云：『此女他日，必與節烈者同享千¶
秋。』亦越五年，嘉州有李魏氏者，夫亡守節，母姑繼逝，翁貧不自¶
振。氏還歸魏家，依父紡績，兼養其翁，將俟節全孝盡，出家從女¶
冠游。父老病，恐旦夕死，反令女無所依也。因託媒妁之言，再醮¶
於宋姓氏。聞之，泫然泣下，强謂其父曰：『我明日當往李郎之墓¶
一祭別焉。』魏然之，揭朝乘肩輿出西郭，行至中途，紿輿夫曰：『我¶
<pb:CK-KZ_JY236_11p091b>¶
將往山後探親，今有釵在，汝持歸我家，卽可換取輿資矣。』氏覘¶
其行遠，卽奔觀音灘，躍入江中，以全其節。時樂邑明府毛公(諱輝¶
鳳)聞之，卽禱諸江神，爲護完體。逾日得其尸。於道士觀，面貎如¶
生，遂同李氏子合葬焉。更爲請旌建祠，以丁烈女祔食其内。雲¶
壇諸子始信，先生題贈丁女時其言爲不虛也。¶

** 　序傳外記¶

*** 　　三丰先生傳　　　　　　　　　　　　缺　名¶
三丰者，幽北遼陽異州人也。姓張，名君實，字玄玄，號三丰，封曰¶
『通微顯化眞人』。出自元末，時眞人之父諱昌，又名子安，三丰乃¶
第五子也。幼時因染目疾，百藥罔效，於是舍送碧樂宮，師事張¶
<pb:CK-KZ_JY236_11p092a>¶
雲菴爲徒，從學全眞正教。初師之生也，迥多異質，龜形鶴骨，大¶
耳圓目，鬚髯如㦸。頂作一髻，或戴偃月冠，手執竹杖，一笠一衲，¶
寒暑禦之，不飾邊幅，人呼爲張邋遢。日行千里，靜則瞑目。旬日¶
不食，一朝或噉升斗輙盡，或避穀數日，自若。誠潛靜坐，一毫塵¶
事不著，矢志慕大道而不果，遂遍游湖海，流寓寶雞金臺觀棲¶
焉。忽一旦辭塵，留頌而逝。有隣人楊軌山，與之置棺殮訖。臨窆，¶
柩内吼聲如雷，眾懼。發視之，顏色如生，尋甦。復冐艱辛，涉躐名¶
山大澤。偶於雍之終南，遇火龍先生，傳以口訣，授以祕妙，示以¶
出遊。和其光，同其塵，覔侶於越，求鉛於沈，内外丹始成。旣而厯¶
諸勝地，於楚之武當山煉養，結庵於玉虛宮前古木林邱下，九¶
<pb:CK-KZ_JY236_11p092b>¶
轉金丹成其大道，猛獸不驚，鷙鳥不攫，人恒異之。嘗與鄕人言：¶
『此山異日當大顯』居二十三年，拂袖游方而去。曾入蜀中，凡名¶
山仙跡猶存，善書龍蛇草字，至今蜀人寶之。逮永樂十年，帝勅¶
正一孫碧雲，於武當山建宮拜候。天順中，贈爲『通微顯化眞人』。¶
自此出沒無常，度人無量，莫知所終。手著《節要篇》、《鷓鴣天》等詞¶
行世，言道家之用，兼成眞之法，内外丹經，詞甚微妙，古來魏伯¶
陽之《參同》、崔公之《入藥鏡》、呂祖之《敲爻》，皆入聖超凡之極則，但¶
文義精微奧隱，雖破萬卷不能彷彿。惟紫陽之《悟眞》更詳，明眾¶
祖師之遺經，然亦未可驟燭也。獨三丰所著《節要篇》明白確當，¶
口訣顯然，俾後學者得以一見了悟。其所以闡歸復之正路，作¶
<pb:CK-KZ_JY236_11p093a>¶
玄嗣之梯航，明性命之雙修，類陰陽之配取，濟度羣迷，普惠眾¶
生，永傳太上之道而不墜，玄之又玄，眾妙之門，復燦然於今日，¶
而力闢旁門外道，黜邪崇正，使堅志勤修，無致失足岐途，得期¶
速效。是乃眞人之慈悲，功德不可思議矣。¶

*** 　　吳鎭響雲洞天刻玄要篇序¶
此書傳自張三丰祖師，抉道之奧，搜道之髓，實萬世之元祕，學¶
道之正鵠也。世有此以爲採戰之術者，誣亦甚矣！然不可咎，爲¶
生謗也。劉宋時，有張山峯傳御女採戰之術，聞者不察，遂訛『山¶
峯』爲『三丰』，而以採戰相訾謸，究亦粗心好議論，不細玩其書之¶
旨趣。書中《金丹論》不云乎：『人有此以爲御女採戰，是猶披麻救¶
<pb:CK-KZ_JY236_11p093b>¶
火，飛蛾撲燈。』覆按之，自不妄以相議矣。靈機、靈謐，厯年辛，苦窮¶
究簡摩，雖不謂敢爲窺其奧窔，而其中根源、節次，頗喜得其二¶
三。所謂克涉藩籬，而不敢自暇自逸，必欲慇懃謙下，多方延訪¶
者，外丹之秘耳。此書久無刻本，恐傳寫者多亥豕之訛，又久而¶
腐朽漶漫也。爰付剞劂以永其傳。俾有志者不昧所趨，庶幾紫¶
陽祖師『萬人一字、萬人一字』之願，若合符節，或克遂其萬一也。¶
祖師在天之靈，應默有以牖我也。學道弟子張靈機、鄧靈謐盥¶
手題。¶

*** 　　嶽雲壇序　　　　　　　　　　　　　張紫瓊¶
崑陽先生，慈悲普度者也。遇儒言儒，遇釋言釋，遇道言道。而其¶
<pb:CK-KZ_JY236_11p094a>¶
於道也，遇大器講天仙，遇中器講地仙，遇小器講人仙。而其於¶
人也，遇上等講道行，遇中等講因果，遇下等講報應。有教不分¶
類，因才以施功，直欲遍海内眾生，而各成就之。大哉！其回祖之¶
後，獨立宏願者哉！¶
¶	
<pb:CK-KZ_JY236_12p001a>¶
** 序¶
天台《悟眞》，發明内外二藥，返還大事。當時淺識無知，或疑爲爐¶
火採戰之書。葉文叔不明返還，又復以淸淨浮言附驥行世。翁¶
葆光見而笑曰：『此不知金丹者也。』遂爲註，以匡正之。陸子埜、陳¶
上陽道加發揮，《悟眞》三註出，而葉注遂湮。遼陽張三丰先生，天¶
仙也。在武當時，曾作《無根樹道情》二十四首，與紫陽《悟眞》後先¶
伯仲，世亦認有爲採戰爐火者。涵虛喟然曰：『道之不行，由於道¶
之不明也。』每欲著解彰之，恨無同心丹友。棲雲劉悟元，以宏通¶
大辯之才，作書數十種傳世。其中有《無根樹註解》，涵虛取而觀¶
之，詞源浩大，理境圓通，由是欣然大喜，喜其先得我心之所同¶
<pb:CK-KZ_JY236_12p001b>¶
然也。其中有未盡洩者，涵爲虛乃補之，内外藥物，返還火候，先¶
後爐鼎，發洩無遺。自是而《無根》二解，宛然《悟眞》三註也。解成，問¶
序於予，予不敏，，爲記其用心如此。¶
　　丁未立秋日靑霞洞主人同師弟何西復拜識¶
¶	
¶	
¶	
¶	
¶	
¶	
<pb:CK-KZ_JY236_12p002a>¶
@fw1重刋道藏輯要¶

* 張三丰先生全集¶

** 自題無根樹詞二首¶

*** 　　鷓鴣天¶
道法流傳有正邪，入邪背正遍天涯。飛騰罕見穿雲鳳，陷溺多¶
成落井蛙。不難與辨亂紛譁，都將赤土作丹砂。要知端的通玄¶
路，細玩無根樹下花。¶

*** 　　賣花聲¶
無根樹下說眞常，六道含靈共一光。會得威音前後事，本無來¶
去貌堂堂。¶
<pb:CK-KZ_JY236_12p002b>¶

明洪武十七年𡻕在甲子中和節大元遺老張三丰自記於武¶
　　當天柱峯之草廬¶
¶	
<pb:CK-KZ_JY236_13p001a>¶

** 三丰張眞人源流¶
眞人遼東懿州人，姓張，名君實，字元元，號三丰子，又號昆陽。或¶
云姓張名玉，字君寶，號元元子。宋末時人。生有異質，龜形鶴骨，¶
大耳圓目，身長七尺餘，修髯如㦸，頂作一髻，常戴偃月冠。一笠¶
一衲，寒暑御之，不飾邊幅，人皆目爲張邋遢。所啖升斗輙盡，或¶
避穀數月自若。延祐間，年六十七，入嵩南，遇呂純陽、鄭火龍，得¶
金丹之旨，修煉成道。或云入終南得火龍眞人之傳，修煉成道。¶
秦淮漁戸沈萬山，又名萬三，好善樂施，限於家貧不能如願，眞¶
人傳以點石成金之術，遂其願。萬三自號三山道士，其丹室有¶
聯云：『八百火牛耕夜月，三千美女笑春風。』世稱爲聚寶盆，城西¶
<pb:CK-KZ_JY236_13p001b>¶
南三山街是其故居。眞人於元末居寶雞金臺觀，至正丙午九¶
月二十日，自言辭世，留頌而逝。士民楊軌山置棺殮訖，臨窆復¶
生，時年一百三十𡻕矣。從此入蜀，至太和山，結茅於玉虛菴。菴¶
前古木五株，嘗棲其下，猛獸不傷，鷙鳥不搏，眾皆驚異。有人問¶
仙術，絕不答問，經書，則論說不倦。嘗語武當鄕人曰：『此山當大¶
顯。』後永樂間，¶
皇帝勑修武當，眞人隱於工人之中，勤勞行功，人皆不識。惟碧¶
雲孫眞人深知，時碧雲爲武當山住持，與眞人來往，多受眞人¶
益。眞人名達天庭，　皇帝遣使屢召不赴，惟以詩詞托碧雲奏¶
之。後以道授道人丘元靖，不知所終。¶
<pb:CK-KZ_JY236_13p002a>¶
　本仙鑑所載¶

** 永樂皇帝訪三丰書¶
皇帝敬奉書：眞仙三丰張先生足下，朕久仰眞仙，渴思親承儀¶
範。嘗遣使奉香致書，遍謁名山䖍請。眞仙道德崇高，超乎萬有，¶
體合自然，神妙莫測。朕才質疎庸，德行菲薄，而至誠願見之心，¶
夙夜不忘。敬再遣使，謹致香奉書䖍請，拱候龍車鳳駕惠然而¶
來，以副朕拳拳仰慕之懷。敬奉書。¶

*** 　　三丰託孫碧雲轉奏書詞¶
聖師親口訣，明方萬古遺。傳與世間人，能有幾人知。衣破用布¶
補，樹衰以土培。人損將何補？陰陽造化機。取將坎中寶，金花露¶
<pb:CK-KZ_JY236_13p002b>¶
一枝。慶雲開天際，祥光塞死基。歸已昏昏默，如醉亦如癡。大丹¶
如黍米，脫殻證無爲。優游天地廓，萬象掌中珠。人能服此藥，夀¶
與天地齊。如若不延夀，吾言皆是非。¶

　金丹重一斤，閉目靜存神。只在家中取，何勞向外尋。煉成離¶
　女汞，吞盡坎男精。金丹並火候，口口是元音。¶
¶	
<pb:CK-KZ_JY236_14p001a>¶
** 張三丰祖師無根樹詞註解¶
　　雲棲山劉悟元註　　長乙山李涵虛增解¶
　[劉註]『無根樹』者，詞之名也。凡樹有根，方能生發。樹若無根，必¶
　不久長。人生在世，生老病死，忽在忽亡，百年𡻕月，石火電光，¶
　亦如樹之無根也。仙翁二十四詞，以『無根樹』爲名，叫醒世人，¶
　使其看破浮生夢幻，早修性命耳。　[李解]無根樹，以人身氣¶
　言。人身百脈，皆生於氣，氣生於虛無之境，故曰『無根』。丹家於¶
　虛無境内，養出根荄，先天後天皆自無中生有，是無根乃有¶
　根之原也。煉後天者，須要入無求有，然後以有投無；煉先天¶
　者，又要以有入無，然後自無返有。修煉根因，如是而巳。但人¶
<pb:CK-KZ_JY236_14p001b>¶
　身之氣，有少、壯、老之不同；修煉之氣，有前、中、後之各異。二十¶
　四章合一年氣候，皆勸人無根樹下隨時看花，此道淸之盡¶
　美盡善者也。¶
¶	
¶	
¶	
¶	
¶	
¶	
¶	
<pb:CK-KZ_JY236_14p002a>¶
*** 　　一(劉云嘆世李云勸人養幽花)¶
無根樹，花正幽，貪戀榮華誰肯休？浮生事，苦海舟，蕩去飄來不¶
自由。無岸無邊難泊繫，常在魚龍險處遊。肯回首，是岸頭，莫待¶
風波壞了舟。¶
　(悟元云：『不知此是何調。』涵虛云：『唱道情者，名《挽烏雲》。』)¶
　[劉註]花者，樹之精神發煥。人之身如樹也，人之眞靈如樹之¶
　花也。凡樹有根，故能生發而開花。惟人身無根，生死不常，全¶
　憑一點眞靈之氣運動，眞靈旺則身存而生，眞靈敗則身亡¶
　而死。人之存亡生死，聽其眞靈之旺敗耳。是眞靈者，雖爲人¶
　樹之花，而實爲人樹之根。玉陽以此眞靈謂黃芽，伯陽以此¶
<pb:CK-KZ_JY236_14p002b>¶
　眞靈謂金花，純陽以此眞靈謂靈根，紫陽以此眞靈謂眞金，¶
　堯夫以此眞靈謂天根，仙翁以此眞靈謂金精，諸家丹經又¶
　以此眞靈謂先天一炁，其名多端，總形容此一物也。此物生¶
　於先天，藏於後天，位天地，統陰陽，運五行，育萬物，其大無外，¶
　其小無内，放之則彌六合，卷之則退藏於密。以體而論，在儒¶
　則謂太極，在道則謂金丹，在釋則謂圓覺；以用而論，在儒則¶
　謂明德，謂天地之心；在道則謂靈寶，謂黍米玄珠，在釋則謂¶
　正法眼藏，湼槃妙心。人之眞靈，本來圓陀陀、光灼灼、淨倮倮、¶
　赤洒洒，不生不滅，不色不空，處聖不增，處凡不減，因交後天；¶
　庶民去之，君子存之，便有聖凡之分。庶民去之者，去此眞靈¶
<pb:CK-KZ_JY236_14p003a>¶
　而逐於假靈也；君子存之者，存此眞靈而不逐於假靈也。因¶
　其庶民逐於假靈，於是眞靈幽暗不明，順其所欲，貪戀榮華，¶
　爭名奪利，不肯休歇，認假爲眞，百憂感其心，萬事勞其形，如¶
　苦海之舟，飄來蕩去，常在魚龍凶險之處亂遊。若能猛省回¶
　頭，頓超彼岸，莫待風波壞舟，喪卻性命。一失人身，萬劫難出¶
　矣。¶
　[李解]山人在『無根樹』下幽居有年矣，每欲闡發幽玄，以招同¶
　類。時步山園中，見花木淸幽，自饒丰致，乃此悟『幽』字，爲二十¶
　四章『無根樹』生發之源。幽，深也，虛無之境也。天下虛無之境，¶
　皆道人花木壇場，故吾山老師題竹抱齋句云：『三徑幽花香¶
<pb:CK-KZ_JY236_14p003b>¶
　自在，四園修竹影交加』。妙哉言乎，與此同也。花不深幽，香不¶
　自在，紅塵間事，日夕難安。竹影交加者，虛心與靜氣相依，使¶
　人氣養其心，心養其氣，氣盛理充，心安神全，可以葆吾眞，可¶
　以含吾靈。悟元以『眞靈』二字爲人之樹花樹根，其言亦當。眞¶
　靈者，眞知靈知也。靈知屬性爲陰，眞屬知情爲陽，性情不壞¶
　則眞靈全無備，奈爲七情六慾銷之耗之，則内損其性，外損¶
　其情，而眞靈沒矣。眞靈沒，則有樹無花，有樹無根，悟元之大¶
　意如此。吾更有說者，花生於樹，樹生於根根生於無，眞靈之¶
　體實從虛無裏胚胎，故曰：『花正幽」。無裏胚胎者，卽人先天之¶
　智慧，又爲人之虛靈，無影無形，具眾理而應萬事，聖賢用之¶
<pb:CK-KZ_JY236_14p004a>¶
　而有餘，仙佛養之而各足，但不可與情欲相干。情欲相干，日¶
　取無中有之以爲應用，將日取其有必日喪其無，日喪其無¶
　必日喪其根，喪其根則喪其樹，喪其樹則喪其花。俗云：『人老¶
　顚東，樹老心空』，智慧竭矣，虛靈散矣，有何眞靈乎？凡此皆貪¶
　戀榮華，不肯休息，日做浮生之事。全不想百年倏忽，人死事¶
　丟，身坐苦海之舟；又不想一旦無常，性沈舟覆，無邊無岸，泊¶
　繫維難，一蕩一遊，魚龍險處，奔奔波波，勞勞碌碌，徒傷吾之¶
　智慧，錮蔽我之虛靈，有何益哉？仙師於此，悲憫殊深，乃掉慈¶
　航度之曰：世人之所以深入苦海，陷溺難出者，皆因不肯回¶
　首，不識岸頭耳。若肯回首，卽是岸頭。岸頭者，覺路也。能登覺¶
<pb:CK-KZ_JY236_14p004b>¶
　路，則智慧復來，虛靈長在，已往之非不可諫，將來之是猶可¶
　追。神氣雖衰，返還有術，切莫待風波洶湧，打壞了舟，庶幾乎¶
　舟存人存，可爲彼岸之需，出坎之助也。¶

*** 　　又(劉云：勉力學人。李云：勸人栽接。)¶
無根樹，花正微，樹老重新接嫩枝。梅寄柳，桑接梨，傳與修眞作¶
樣兒。自古神仙栽接法，人老原來有藥醫。訪明師，問方兒，下手¶
速修猶太遲。¶
　(悟元註本『微』作『危』，與衰微之意亦相似。)¶

　[劉註]人多疑年老力衰，精神有限，如樹花敗危，無有生發，還¶
　不得元，復不得本，而遂自暴自棄，待死而已。試觀世間老樹，¶
<pb:CK-KZ_JY236_14p005a>¶
　接以嫩枝，重新發榮，如梅樹寄柳樹，桑樹接梨樹。此皆無情¶
　之物，尙能復生，况何人爲萬物之靈，得天地之正氣，老而無¶
　有藥醫乎？藥醫之道？是何道？卽老而栽接之道。欲知此道，急¶
　訪明師，求問眞方，果得眞方，下手速修猶太遲也。¶

　[李解]微，衰微也。人老，則元氣衰微，不可不急急栽補。觀之梅¶
　寄柳、桑接梨，則有式樣矣。寄者，比丹法寄居兌戸，寄體西鄰¶
　之意；接，比丹法以性接命，以我接彼之意。故梅寄柳，桑接梨，¶
　正是今人修眞樣子，古仙栽接方兒。栽接者，醫老之方也。接¶
　樹有良方，而言梅柳桑梨者，同類也。夫以老枝劈開，而以嫩¶
　枝插入，夾之捆之，好土合之，牝牡相銜，此接樹法也。醫老之¶
<pb:CK-KZ_JY236_14p005b>¶
　方，亦必以類入類，妙土打合，而後返老還元。是法也，明師知¶
　之，在人訪求耳。速修猶遲者，恐其時不待人，無常忽至，性未¶
　明而命未立，走入渺茫鬼域矣。　何仙姑云：『閬苑中，蟠桃上¶
　生垂柳枝，扶桑上結交梨子，此東王公與西王母指示仙方¶
　也。』三丰之言非無據。¶

*** 　　又(劉言：煉己之功。李言：明花柳之妙。)¶
無根樹，花正靑，花酒神仙古到今。煙花寨，酒肉林，不斷葷腥不¶
犯淫。犯淫喪失長生寶，酒肉穿腸道在心。打開門，說與君，無花¶
無酒道不成。¶
　(悟元註本『靑』作『淸』，然靑乃初生新嫩之時，與靑而無染者，正相近也。)¶
<pb:CK-KZ_JY236_14p006a>¶

　[劉註]金丹之道，以至淸毫滓無質爲歸著。然欲其至淸，須要¶
　在至濁中度出，能於至濁中絕無點染，方是眞淸。故曰：『無根¶
　樹，花正淸，花酒神仙古到今』也。何以見其花酒能成神仙哉？¶
　煙花寨，酒肉林，皆易足迷人之處。能於煙花寨中見色不色，¶
　不爲煙花所惑；於酒肉林中隨縁度日，不爲酒肉所累，則是¶
　不犯淫慾、不斷葷腥，而食色之性俱化，道心常存，人心常滅，¶
　眞靈無傷無損，大道可冀。其曰『不斷葷腥』者，非貪葷腥，乃酒¶
　肉穿腸，而心不計較也。不犯淫，而心無烟花矣；酒肉穿腸，而¶
　心無酒肉矣。心無煙花，自有長生仙花；心無酒肉，自有延命¶
　仙酒。有仙花，有仙酒，卽到淸眞之仙鄉。彼世之避煙花而忌¶
<pb:CK-KZ_JY236_14p006b>¶
　酒肉者，豈知凡花凡酒中能出神仙？豈知無花無酒道不能¶
　成乎？《敲爻歌》云：『酒是良朋，花是伴，花街柳巷覓眞人。眞人只¶
　在花街玩。』可謂『花正淸』之妙用矣。¶

　[李解]凡人食色之性最重，三丰仙師卽借花酒以指點。夫貪¶
　花酒者多矣，抑知有花酒神仙乎？身中元炁靑靑秀嫩，人能¶
　食之、御之、飲之、簪之，自然神淸氣爽，此之謂花酒神仙。自古¶
　及今、皆有，然非世上之煙花寨、酒肉林也。煙花酒肉昏人神¶
　志。酒肉氣葷腥，煙花動淫慾，斯二者皆害也，而淫慾甚於葷¶
　腥。善煉已者，逢食便食，不另需索，故不斷葷腥而葷腥巳忘；¶
　見色非色，不戀嬌娥，斯不犯淫慾而淫慾乃絕。非然者，精亡¶
<pb:CK-KZ_JY236_14p007a>¶
　液漏，爲害不少。故《黃庭經》云：『葉落樹枯失靑靑，專閉御景乃¶
　長甯。』以是知，犯淫慾者，必喪失長生之寶。酒肉穿腸，道猶在¶
　心，花酒何嘗迷人哉？人自迷於花酒耳。不覓凡花凡酒，必見¶
　仙花仙酒。仙花仙酒，成道之助，卽無根樹上靑嫩之花也。味¶
　厚色佳，最能滋補。仙師打開元門說與君聽，若無此等花酒，¶
　道難成也。¶

*** 　　又(劉云劈旁門李云嘆孤修)¶
無根樹，花正孤，借問陰陽得類無？雌雞卵，難抱雛，背了陰陽造¶
化爐。女無子夫爲怨女，男子無妻是曠夫。嘆迷徒，太模糊，靜坐¶
孤修氣轉枯。¶
<pb:CK-KZ_JY236_14p007b>¶

　[劉註]修眞之道，須要陰陽得類方能成全。一個眞靈之寶，若¶
　有陰無陽，有陽無陰，是謂孤花無類，眞靈不成。亦如雌雞之¶
　卵焉。難抱雛者，蓋以背了陰陽，交感造化之爐也；又如女子¶
　無夫，男兒無妻，怎能生育？彼世之盲漢，不窮陰陽之理，不推¶
　造化之源，糊塗幹事，或觀空、或定息、或思神、或守竅、或搬運，¶
　皆是靜坐孤脩。陰而不陽，不特無益於性命，而且有傷於性¶
　命，愈脩而氣愈枯矣。¶

　[李解]孤，指内修言。内修養性，不能立命，以其孤而無耦，不生¶
　命寶。猶之雌雞無雄雞匹配，雖能生卵，卻不能抱出雛雞。今¶
　人修以性爲養氣者，而不知其氣正孤陰也。欲要不枯，須以¶
<pb:CK-KZ_JY236_14p008a>¶
　眞陽配眞陰，乃爲同類之物。借問修道人得了同類否？今夫¶
　眞陽者義也，眞陰者道也，配義與道，則不孤矣。但此中有三¶
　曡層次，始以眞陰生眞陽，次乃以眞陽配眞陰，次又從陰陽¶
　交感中產出眞靈浩氣。豈若雌雞之卵難抱雛哉？不能抱雛¶
　者，因其背了陰陽之義，造化之爐也。陰陽者，夫婦也。聖人之¶
　道，造端乎夫婦，化生乎萬物，人間男女夫妻亦如是也。女若¶
　無夫，則孤陰不生，而爲怨女；男若無妻，則孤陽不養，而爲曠¶
　夫。此理之曉然易知者。乃世上迷徒，過於模糊，以爲靜坐孤¶
　修可以明心，可以見性，可以一超直入，全不講陰陽匹配。吾¶
　恐日日坐，日日修，頑空殿上行，寂滅海中戲，久之而其氣轉¶
<pb:CK-KZ_JY236_14p008b>¶
　枯索矣。¶

*** 　　又(劉言匹配陰陽李言顚倒陰陽)¶
無根樹，花正偏，離了陰陽道不全。金隔木，汞隔鉛，陽寡陰孤各¶
一邊。世上陰陽男配女，生子生孫代代傳。順爲凡，逆爲仙，只在¶
中間顚倒顚。¶

　《易》曰：『一陰一陽之謂道。』《悟眞》云：『陰陽得類歸交感，二八相當¶
　自合親。』若陰陽各偏，或陽感而陰不應，或陰求而陽不招，或¶
　陽過而陰不及，或陽盛而陰不足，皆是眞靈之花有偏，不中¶
　不正道不成全也。人之眞情如金，眞知如鉛，二物屬剛；靈性¶
　如木，靈知如汞，二物屬柔。眞情眞知剛而易沈，靈性靈知柔¶
<pb:CK-KZ_JY236_14p009a>¶
　而易浮。若以性求情，情來歸性，以眞制靈，靈歸於眞，剛柔相¶
　應，陰陽合和，化爲一氣生機，長存而不息矣。如情不歸性，靈¶
　不歸眞，是謂金隔木，汞隔鉛，陽寡陰孤各一邊焉。能返本還¶
　元結成眞靈之丹哉？試觀世上男女相配，生子生孫代代相¶
　傳而相續。可知，修眞之道陰陽相合，生仙生聖亦能代代相¶
　傳而不息，但不過有順逆之分。仙凡之別，順則爲凡，逆則爲¶
　仙，所爭者在中間顚倒耳。這箇『中』字，其理最深，其事最密，非¶
　中外之中，非一身上下之中，乃陰陽交感之中。無形無象，號¶
　爲天地根，陰陽竅，生殺舍，元牝門。人生在此，人在死此，爲聖¶
　爲賢在此，作人作獸亦在此。脩道者能於此處立定腳跟，逆¶
<pb:CK-KZ_JY236_14p009b>¶
　而運之顚倒之災間，變爲刑福，化爲德，所謂『一時辰内管丹¶
　成』也。噫！中間人不易，知顚倒人亦難曉。採戰家以男女交合¶
　之處爲中間，以男採女血爲顚倒；搬運家又以庭黃穴爲中¶
　間，以氣血後升前降爲顚倒。凡此皆所以作俑而已，豈知神¶
　仙中間顚倒之義乎？好者學早爲細辨可也。¶

　[李解]偏，指陰陽相隔，不能成全作丹也。夫陰陽合中，則刀圭¶
　凝，而道術全備。金木鉛汞，卽陰陽也。木精汞性皆屬陰，金氣¶
　鉛情皆屬陽，精氣相須，性情交感，金戀木仁，木愛金義，汞去¶
　迎鉛，鉛來投汞，方無間隔之病，得生大藥眞身。若是陰孤陽¶
　寡，各在一邊，則陰陽不配，偏而不全，安能化生至實！流傳萬¶
<pb:CK-KZ_JY236_14p010a>¶
　代乎？匹配之法，仙凡相似，只是凡人用順，仙家用逆耳。悟元¶
　謂中間顚倒人不能知，吾謂這『逆』字人亦不知。中間顚倒，先¶
　要知『逆』字妙用。人能知逆，則金木汞鉛皆在其中，陰陽乾坤¶
　盡行顚倒，而且有等等事件，皆迴旋於『逆』字之内。得藥還丹，¶
　片晌可期也。¶

*** 　　又(劉言藥生之時，李言坤申之理。)¶
無根樹，花正新，產在坤方坤是人。摘花戴，採花心，花藥層層豔¶
麗春。時人不達花中理，一訣天機值萬金。借花名，作花身，句句¶
《敲爻》說得眞。¶

　[劉註]新者，本來之物埋沒已久，忽而又有之謂。花至於新，光¶
<pb:CK-KZ_JY236_14p010b>¶
　輝復生，如月現於西南坤方純陰之下，一點微陽吐露，比人¶
　之虛室生白，眞靈發現，復見本來面目矣。這個本來面目，卽¶
　我本來不死之眞人，有此人則爲人，無此人則非人，乃我之¶
　秉受於天。得而以爲人者是也。但此眞人，不輕現露，非可常¶
　見，當虛極靜篤、萬縁俱寂之時，恍惚有象。虛極靜篤，卽坤純¶
　陰之象，故曰『產在坤方坤是人』。這個久人已爲塵垢掩埋，絕¶
　無蹤跡，一但現象，便是新花，時不可錯，急須下手，摘之採之，¶
　以爲我有。摘花戴者，摘此眞人之花也。採花心者，採此眞人¶
　之心也。漸摘漸採，由少而多，積厚流光，眞靈不昧，則花蕊層¶
　層，萬理昭彰，隨心走去，頭頭是道。其艷麗如春日，陽氣遍地，¶
<pb:CK-KZ_JY236_14p011a>¶
　處處花開矣。但此花人人俱有，人人俱見，人人不達，每多當¶
　面錯過。若有達之者，超凡入聖刹那間耳，故曰『一訣天機値¶
　萬金』。仙翁慈悲，借花之名，作花之身，卽有形無，句句敲爻，分¶
　說先天之旨，蓋欲人人成道，個個作仙。奈何時人不達此花¶
　中之理，而猶有以御女閨丹妄猜妄作者，雖仙翁亦無如之¶
　何也。可不嘆諸！¶

　[李解]悟元講『人』字是本來面目，是曾見過此人者，故不覺語¶
　長心重，達已達人，慈悲切矣。但『坤是人』的『是』字，尙未醒露。原¶
　夫花以比人，人卽借花爲喩。『花正新』者，如人到歸根處，致虛¶
　守靜，觀彼一陽來復，不覺春色又新矣。這花在坤方發現，卽¶
<pb:CK-KZ_JY236_14p011b>¶
　坤見花，卽花見人，花生處卽人生處，故曰坤是人也。丹法種¶
　鉛於金鄉，播汞於火地。金火位乎西南，西南得朋，金火合處，¶
　正在坤方之上，此人乃金身火體，一片純陽，吾人眞氣是也，¶
　一曰『眞情』。惚兮恍兮，其中有象，𤍠如火，艷如花，花氣薰人，濃¶
　似酒，得之所以如醉也。此時也，吾卽摘而戴之，時不可過也。¶
　吾更採取其心，直須吞盡也。由花及蕊，透入層層，眞個是豔¶
　麗春宮。時人知其外而不知其中，必不達花中妙理。花中妙¶
　理，純是天機。天機流露一訣，能値萬金。此中四五六七句，皆¶
　吕祖《敲爻》歌語。丰翁云：『呂祖以人身借花之名，以花身作人¶
　之身。我句句用《敲爻》語，極說得眞切有味也。』¶
<pb:CK-KZ_JY236_14p012a>¶

*** 　　又(劉言乘時採取李言臨爐定靜)¶
無根樹，花正繁，美貌嬌容賽粉團。防猿馬，劣更頑，挂起娘生鐵¶
面顔。提出靑龍眞寶劍，摘盡牆頭朵朵。鮮趁風帆，滿載還，怎肯¶
空行過寶山？¶
　(『牆頭』作『瓊花』，『瓊花』作『牆頭』，吾皆見過。此註作『牆頭』講有味，故從之。)¶

　[劉註]先天眞靈發。煥，一本萬殊。隨時玩象，無物不在，花甚繁¶
　也。當其正繁，英華畢露，精神外用，易於爭奇好勝，賣弄風流，¶
　故曰『美貌嬌容賽粉團』。於斯時也，須要防危慮險，牢拴猿馬，¶
　挂起娘生鐵面，提著靑龍寶劍，對景忘情，摘盡牆頭方露之¶
　花，不使些子逐於色相，耗散眞氣也。娘生面顔者，卽無識無¶
<pb:CK-KZ_JY236_14p012b>¶
　知之鐵面；靑龍寶劍者，卽不染不著之眞性。娘生鐵面卽是¶
　靑龍寶劍，兩者同出而異名。以體言，爲娘生鐵面；以用言，爲¶
　靑龍寶劍。鐵面者定體也，寶劍者慧器也。定以用慧，慧以成¶
　定，定慧相需，體用不離。先天眞靈，卽色卽空，常應常靜，無滲¶
　無漏，是謂摘盡牆頭朵朵鮮也。牆頭朵鮮，是方出牆而未離¶
　牆頭，眞氣未散之時，於此而摘取之，絕無滓質，純是天眞。漸¶
　生漸採，漸摘漸收，必摘至於無所摘而後已。噫！大藥難遇，大¶
　法難逢，幸而遇逢，時不可錯。乘此風帆，急須摘取鮮花，滿載¶
　而還。怎肯空過寶山，自貽後悔也。¶

　[李解]繁，卽盛滿時也。美貌嬌容，比先天一氣，卽仙翁《五更道¶
<pb:CK-KZ_JY236_14p013a>¶
　情》所謂『羣陰盡，豔陽期，一枝春色金花麗』是也。賽粉團者，藥¶
　生之時，卽花魔賽美之時，古仙云：『先天發現，藥魔易』，起若非¶
　煉已純熟，見美不動，誰能得金花於半刻哉？故曰：『防猿馬，劣¶
　更頑』，卽《一枝花》道情所謂『嬌夭體態，十指纖纖，引不動我意¶
　馬心猿』者也。挂起娘生鐵面顔，挐出定力，『正教他，也無些兒¶
　轉動』也。提出靑龍眞寶劍，摘盡牆頭朵朵鮮，與『退羣魔，怒提¶
　起鋒鋩慧劍，敢採他，出牆花兒朵朵新鮮』同一義也。悟元以¶
　鐵面爲定，寶劍爲慧，眞是知音，但定慧二者，非從煉已得來，¶
　則定非眞定，慧非眞慧，不可取用於臨事也。《一枝花》云：『時時¶
　防意馬，刻刻鎖心猿，晝夜不眠，煉已功無間』，宜須煉到那『俺¶
<pb:CK-KZ_JY236_14p013b>¶
　是個淸淨海，一塵不染』，方是眞定，『俺是個夜明珠，空裏長懸』，¶
　方是眞定。牆頭者，花已出牆而猶在牆，這叫做出牆花兒。火¶
　最淸，候最眞，非得師傳人不解，非係過來人不知。若曉得花¶
　枝出牆時，卽行採來，便是仙家手段。摘盡者，一口吸盡，吞入¶
　我家，非言漸摘漸收也。漸摘漸收，乃温養抽添之事，尙在後¶
　頭一著。趁風帆，滿載還，四候合丹，急起河車，運回矣。怎肯空¶
　行過寶山？寶山乃先天生處。○丹法煉時，爲藥採時，爲藥養¶
　時，則爲火，然有藥則有火，但非温養之火耳。此章註採藥解¶
　爲正。¶

*** 　　又(劉言進退陰陽，李言温養還丹。)¶
<pb:CK-KZ_JY236_14p014a>¶
無根樹，花正飛，卸了重開有定期。鉛花現，癸盡時，依舊西園花¶
滿枝。對月纔經收拾去，又向朝陽補衲衣。這玄機，世罕知，須共¶
神仙仔細推。¶
　(悟元註本『又向』作『旋趁』，字異而意同也。惟『纔經』作『殘經』，作人心私欲解。『收拾』所以退陰賊也，未免誤中誤。)¶

　[劉註]人之精神衰敗，眞靈耗散，如花之飛揚謝落矣。然花謝¶
　落猶有重開之期，人衰敗亦有返還之返道。還之道爲何道？¶
　卽陰中復陽，已謝重開之道。鉛花者，道心眞知之光輝，癸水¶
　者，人心客氣之私慾。鉛花發現，道心不昧，癸水消盡，人心常¶
　靜。道心不昧，人心常靜，依舊眞靈無虧無損，本來圓成之物¶
　復見於此，是花已謝而重開滿枝矣。因其癸水要盡，故『對月¶
<pb:CK-KZ_JY236_14p014b>¶
　殘經收拾去』，因其鉛花要現，故『旋趁朝陽補衲衣』。人心之私¶
　慾，如外來之客氣，如月之殘經；道心之眞知，乃本來之正氣，¶
　如日之陽光。對月而殘經收拾，掃去人心之私慾，所以退陰¶
　也；朝陽而旋補衲衣，漸添道心之眞知，所以進陽也。退陰退¶
　至於陰氣絕無，方是殘經收拾了；進陽進至於陽氣純全，方¶
　是衲衣補完成。陰盡陽純，還元返本，本來面目全現。謝了重¶
　開，豈虛語哉？這個『謝了重開』之天機，世人罕知。若欲知之，須¶
　共神仙推究原始要終，方能知也。¶

　[李解]悟元所註，其理甚佳，然非此章本義。按此就還丹温養¶
　言。飛，上下也，乃朝進陽火、暮退陰符之意。卸了者，還丹得葉¶
<pb:CK-KZ_JY236_14p015a>¶
　落歸根，正指復命也。復命之後，又取外爐金水，抽鉛添汞，温¶
　養靈胎，《悟眞》謂『外爐增減要施功』，《參同》謂『候視加謹愼，審察¶
　調寒温，周旋十二節，節盡更須親』，丰翁謂『遇子午，專行火候，¶
　逢卯酉，沐浴金丹』是也，故曰『重開有定期』。重開之物，卽下文¶
　西園花枝也。鉛花現，癸盡時者，還丹大藥，鉛生癸後，鉛生則¶
　採之，金逢望遠則不堪嘗，惟於五千四十八日癸水初潮之¶
　後，斟酌用功，擒住首經至寶，乃爲上上。癸生爲十四，癸盡爲¶
　十五，一片陽光，正此時也。以人身言，無非大靜中之大動耳。¶
　採而吞之，遂成還丹，但大丹到手，外鉛復生，丹家必取爲温¶
　養之用，故曰『依舊西園花滿枝』云云。『對月纔經收拾去』，抽鉛¶
<pb:CK-KZ_JY236_14p015b>¶
　也；又向『朝陽補衲衣』，添汞也。收拾之法，須明月之晦朔，故以¶
　對月爲言；補衣之法，須用日之朝暮，故以朝陽爲喻。此玄家¶
　微意也。這等玄微，世間罕有知者，如欲知之，須共得道神仙¶
　仔細推求，庶幾不謬耳。¶

*** 　　又(劉言偃月爐李言天上寶)¶
無根樹，花正開。偃月爐中摘下來。延年夀，減病災，好結良朋備¶
法財。從茲可成天上寶，一任羣迷笑我獃。勸賢才，休賣乖，不遇¶
明師莫强猜。¶

　[劉註]先天眞靈之寶，無形無象，無方無所，從何而採，以結還¶
　丹？然雖無形無象，無方無所，亦有花開之時。當開之後，恍惚¶
<pb:CK-KZ_JY236_14p016a>¶
　中有象，杳冥内有精，其精甚眞，其中有信，法象如偃月。俗工¶
　家不知古人取象之意，或指爲兩腎中間，或指爲眉間明堂，¶
　或指爲肉團頑心，更有作俑魔頭指爲婦人產門，大錯大錯！¶
　夫所爲偃月者，偃仰之月也。天上之月，每月初三，西南坤地¶
　黑體之下，現出蛾眉之光，●其光偃仰，故名偃月。在卦爲純¶
　陰之下，微陽漸生䷗，爲復，在人爲靜極，又動虛室生白，天地¶
　之心萌動，此心内含一點先天祖氣，從黑暗之處微露端倪，¶
　有象偃月之光。因這其一點祖氣，爲天地之根，爲五行之本，¶
　能以造仙佛，能以作聖賢，能以固性命，又號爲偃月爐。這個¶
　天地之心，與天地合其德，與日月合其明，與四時合其序，與¶
<pb:CK-KZ_JY236_14p016b>¶
　鬼神合其吉凶，難逢難遇。幸而偶逢，時不可錯，急須下手摘¶
　來，謹封牢藏，勿令滲漏，可以延年夀，可以減病災。但此延年¶
　夀、減病災之事，非有大功大行者不能行，非有大志大力者¶
　不能作，必須外結良緣以修德，内備法財以用誠，乃能感動¶
　皇極而得天寶。法財者，非凡間之財，乃法中之財，卽專心致¶
　志，眞履實踐，一念不回之善財。上陽眞人云：『天或有違，當以¶
　法財精誠求之。蓋欲求天寶，須盡人事，人事不盡，是無法財。¶
　無法財而妄想天寶，難矣。』欲求天寶者，可不先備法財乎？天¶
　寶非別物，卽眞靈煉成之金丹，亦卽天地之心復全之還丹。¶
　曰眞靈，曰天地之心者，以未脩煉言也；曰天寶，曰金丹者，以¶
<pb:CK-KZ_JY236_14p017a>¶
　脩煉成熟言也。天寶旣得，萬有皆空，根塵俱化，入於不識不¶
　知、無人無我之境，一任羣迷笑我獃矣。這個獃事，須要明師¶
　口傳心授，非可强猜而知。仙翁云：『勸賢才，休賣乖，不遇明師¶
　莫强猜。』其提醒後人者，多矣。¶

　[李解]開，言玉蕊初生也。偃月爐在人身中，無定所，亦無定時，¶
　因其陽氣初動，靜中有光，故以晦極生明之。新月比之。此月¶
　在天，有庚方，有初三，皆有時地可指。若在人身，則現處卽庚¶
　方，現時卽初三，不可預定也。偃月何形？劉圖是也[~󰔋]。偃兼仰¶
　言，九分黑一分白，黑中見白，陽氣初生，故現白光於上而爲¶
　偃月。今人所言者，有如此形[~󰔋]，是仰月非偃月也。何以云摘¶
<pb:CK-KZ_JY236_14p017b>¶
　下來乎？其言摘下者，以其氣在空中也。丹家見此一線白光，¶
　亦不可輕起河車，惟宜以淡泊之神，沖和之意，從氣生處採¶
　之，故曰『偃月爐中摘下來』。神氣相合之際，俄而陽光大現，有¶
　如十五圓形[~󰔋]，是爲中秋月，是爲氣足潮生，方行驅之黃道，¶
　送之黃庭，由是則年夀可延，病災可減矣。良朋法財者，同心¶
　好道之士，肯出善財爲人護法，助人成道者也。悟元《修眞》辨¶
　及此章註解，仍以發財爲身中之物，此蓋矯貪之論也。平心¶
　言之，法財有二：一内法財，眞金也；一外法財，假寶也。借假修¶
　眞，確不可少，但不宜格外貪取耳。至於天寶煉成，裝憨賣癡，¶
　抱璞懷玉，羣迷笑我爲獃子，俱可一槪任之矣。然煉天寶者，¶
<pb:CK-KZ_JY236_14p018a>¶
　豈易言哉！非遇明師不知也。¶

*** 　　又(劉言還丹成熟，李言還丹入山。)¶
無根樹，花正圓，結果收成滋味全。如朱橘，似彈丸，護守隄防莫¶
放閒。學些草木收頭法，復命歸根返本原。選靈地，結道菴，會合¶
先天了大還。¶

　[劉註]眞靈之寶，去者復來，舊者仍新，無傷無損，依然本來原¶
　物，是花之圓也。圓之云者，言其結果收成滋味全也。夫金丹¶
　成就，五行攢簇，四象和合，仁、義、禮、智、信混成一理，精、神、魂、魄、¶
　意歸於一氣，更得符火烹煎成熟，化爲純陽之物，活活潑潑¶
　其赤如朱橘，其圓如彈丸。當斯時也，守護隄防，十二時中不¶
<pb:CK-KZ_JY236_14p018b>¶
　得放閒，韜光養晦，學些草木收頭之法，復命歸根，返於本源，¶
　以待靜極又動，會合先天，以了大還丹之事。此言還丹成就，¶
　再追大丹之功也。蓋還丹只完的當年本有原物，乃超凡之¶
　事，呂祖所謂『三鉛只得一鉛就，金菓仙芽未現形』者是也。大¶
　丹是從還丹又做向上事業，乃入聖之事，呂祖所謂『再安爐，¶
　重立鼎，跨虎乘龍離凡景』者是也。若只修還丹，不再造大丹，¶
　只了得初乘之道，不過是一個完全人耳，焉能入於聖人之¶
　域哉！所謂選靈地，結道菴者，非外之靈地、道菴，乃内之靈地、¶
　道菴。修道至於歸根復命，還丹事畢，温之養之，神氣充足，則¶
　丹靈矣，是謂靈丹。從此靈地再安爐，重立鼎，是謂結道菴。曰¶
<pb:CK-KZ_JY236_14p019a>¶
　選靈地者，等候一陽生也。一陽生，乃先天中靜極而動之陽，¶
　非若還丹乃後天中所生先天之陽也。雖皆先天，但有先後¶
　之別耳。欲了大還丹，非會合先天中之陽不能成功，故曰『會¶
　合先天了大還。』大丹成就，方入聖基，若大丹未成，只是半塗¶
　事業，非修道之全功。釋典云：『百尺竿頭不動人，雖然得入未¶
　爲眞。百尺竿頭重進步，十方世界是全身。』卽此了大還之謂¶
　乎？¶

　[李解]圓，指還丹，有性情團圓之意也。其法，功在致虛守靜，觀¶
　彼庚方月生，喻如陽氣初動，卽運己汞迎之，外觸内激而有¶
　象，内觸外感而有靈，如磁吸鐵收入丹田，還外丹也。此法至¶
<pb:CK-KZ_JY236_14p019b>¶
　簡至易，故古仙云：『不出半個時辰，立得成就。』夫丹有二品，而¶
　分之則有三乘。三乘丹法皆採鉛花，皆稱還丹，但有大小、先¶
　後之不同耳。一曰初乘，名爲結丹，又名玉液還丹，後天中返¶
　先天，去癸取壬，而以玉液培之，圓成内丹，此盡性之學，人仙¶
　也。一曰上乘，則號還丹，又曰七返，以後天所返之先天，種出¶
　先天，立爲丹母，此立命之學，地仙也。曰一大乘，名爲九轉大¶
　還丹，其藥以十五夜月圓爲喻，先天中先天，火到卽行，化爲¶
　白液，吞歸腹内，凝而至堅，是爲金液還丹，至靈至妙，成聖成¶
　眞，此性命歸了之學，天仙也。花正圓者，卽以上乘丹基言之，¶
　也算結了一果，收了一成，然其鍊鉛之法，二物相吞，五行皆¶
<pb:CK-KZ_JY236_14p020a>¶
　備，此之謂滋味全也。是丹也，雖非大乘之丹，然亦赤洒洒有¶
　如朱橘，圓陀陀宛似彈丸。功夫至此，必須默默照顧，綿綿若¶
　存，否則懷抱不親，易於走失，故當護守隄防，莫放閑焉。學些¶
　草木收頭法，《易》所謂『以此洗心，退藏於密』也。復命歸根返本¶
　原，《契》所謂『白裏眞居，方圓徑寸』也。選靈地，結道菴，悟元謂靈¶
　地、道菴在人身中，然亦有内外二用：内邊靈地、道菴，必求靈¶
　臺淸淨，神氣沖和，而以道人之心太平菴結於其中；外邊靈¶
　地、道菴，必求靈山福地，囂塵不擾，而以道人之白雲茆菴結¶
　乎其内。如是則心跡雙淸，眞力瀰滿，鉛中產陽，會之合之，道¶
　成九轉大還，則聖功了當矣。¶
<pb:CK-KZ_JY236_14p020b>¶

*** 　　又(劉言眞一之氣，李言交媾之所。)¶
無根樹，花正亨，說到無根卻有根。三才竅，二五精，天地交時萬¶
物生。日月交時寒暑順，男女交時孕始成。甚分明，說與君，猶恐¶
相逢認不眞。¶

　[劉註]先天眞靈之寶，具眾理，應萬事，寂然不動，感而遂通天¶
　下之故，無處有碍，無往不利，是花之亨也。花旣亨，是樹雖無¶
　根，而花卻有根。其根爲何根？乃生天生地生人三才之竅，陰¶
　陽五行妙合二五之精。因其是三才之竅、二五之精，先天而¶
　生乎陰陽，後天而藏於陰陽，一氣分而爲陰陽，陰陽合而成¶
　一氣，故天地陰陽上下相交，合爲一氣而萬物生，日月陰陽¶
<pb:CK-KZ_JY236_14p021a>¶
　來往相交，合爲一氣而寒暑順，男女陰陽彼此相交，而孕始¶
　成。觀於天地、日月、男女，一陰一陽相交方有造化可知，性命¶
　之道，非陰陽相交合一不能完成。是一氣者，卽性命之根，生¶
　死之竅。有此一竅，則陰陽相交而生；無此一氣，則陰陽相背¶
　而死。人之生死，只在此一氣存亡之間耳。但人不知此一氣¶
　是何物件？存於何處？或疑此氣爲呼吸之氣，或搬運上升下¶
　降於黃庭，或聚氣於丹田，或聚氣於眉間，或聚氣於天谷，或¶
　聚氣於腦後，種種不絕，千奇百怪，終落空亡。殊不知，先天眞¶
　一之氣，視之不見，聽之不聞，搏之不得。聖人以實而形虛，以¶
　有而形無。實而有者，眞陰眞陽；虛而無者，二八兩弦之氣。兩¶
<pb:CK-KZ_JY236_14p021b>¶
　者相形，一氣居中，凝結成丹，此乃虛空中事業。何得以有形¶
　有象之物猜之？又何得以有方有所之竅作之哉？仙翁以其¶
　人皆不識此一氣故，以三才竅、二五精示之，又以天地、日月、¶
　男女相交示之，分明將一氣與人指出，偶恐人遇此一氣當¶
　面認不眞耳。悟元斗膽避不罪譴，今再爲仙翁傳神寫意分¶
　明說與大眾。要知先天眞一之氣，不是別物，卽是一點眞靈¶
　之氣。因其此氣剛健中正，故謂眞一；因其此氣易知簡能，故¶
　謂眞靈。一眞靈眞絕無滓質，故謂先天之物。眞一也、眞靈也，¶
　同出異名，非有兩物。不知有人認得眞否？¶

　[李解]亨，通達也。一氣通達，卽從下文『交』字中出來。夫花生於¶
<pb:CK-KZ_JY236_14p022a>¶
　樹，樹生於根，根生於無，是無根卻有根也。無根之根，卽生天、¶
　生地、生人之根。此根乃虛無一竅，故稱爲三才竅，此竅爲交¶
　精之所，故曰三才竅、二五精。二五者，天五爲一五，地十又一¶
　五。二五卽二土也，二土合而刀圭成焉。泥丸云：『玄關一竅，無¶
　人識此是刀圭』，甚奇絕。蓋二五交精之地，卽產藥之淵源也，¶
　大修行人於此虛無一竅，知其爲交媾之所，必能使先天一¶
　氣自虛無中來，交之爲用，大矣哉！以故天地交則萬物生，日¶
　月交則寒暑順，男女交則孕始成，此皆交媾之證也。此其理¶
　甚是分明，人人易曉，卻人人不曉。仙師廣大慈悲，說與君聽。¶
　只要在二八相逢之處，將兩氣合成一團，斯大藥可生也。但¶
<pb:CK-KZ_JY236_14p022b>¶
　恐龍虎相逢，吐出兩弦之氣，煉丹人認不眞耳。¶

*** 　　又(劉言金精開旺，李言認取金精。)¶
無根樹，花正佳，對景忘情玩月華。金精旺，耀眼花，莫在園中錯¶
揀瓜。五金八石皆爲假，萬草千方總是差。金蝦蟇，玉老鴉，認得¶
眞時是作家。¶
　(悟元註本：對景忘情，作月月開時。)¶

　[劉註]先天靈寶，剛健中正，純粹精也。其花最佳。當正佳之時，¶
　如月華開放，金精旺盛，而人宜玩之不可當面錯過也。月月¶
　開者，應時而開，非時不開，按月定期，動靜有常，絲毫不爽也。¶
　金精者，金之精明，在月則謂月華，在人則謂眞精。眞精者，眞¶
<pb:CK-KZ_JY236_14p023a>¶
　靈之精，無時有昧，故以月華、金精喻之。眞靈人不易知，觀於¶
　月與金之眞而可知，眞靈人不易見，觀於月之華、金之精而¶
　卽見。凡物之精華，久而有壞，惟月華月月開放，金精萬年不¶
　減。月華、金精如是，人之眞精亦如是。但眞精有時不精者，因¶
　後天陰氣蔽之，而其本體未嘗泯滅也。金精旺，卽是眞精旺，¶
　眞精正旺，明照世界，氣充宇宙，白雪飛空，黃芽滿地，金光耀¶
　眼，左之右之，無不是花矣。但此眞精，無形無象，非色非空，不¶
　可以有心求，不可以無心守，只可神會不可口言，雖是明明¶
　朗朗，現現成成，人人常見，人人不識，最難認眞。修道者須要¶
　極深研幾，眞知灼見，可方下手，不得認假爲眞，似是而非，卻¶
<pb:CK-KZ_JY236_14p023b>¶
　在園中錯揀瓜也。彼世間盲修瞎煉之輩，或疑金精爲有形¶
　有象之物，而遂煉五金八石，服萬草千方，與我非類，焉能結¶
　丹接命，豈不大差乎？蝦蟇爲水中之物屬陰，蝦蟇而云金，爲¶
　陰中之陽，黑中之白，我之眞知是也，老鴉爲上飛之物屬陽，¶
　老鴉而云玉，爲陽中之陰、雄中之雌，我之靈知是也。眞知靈¶
　知，方是我同類之物，方是我性命之寶。取此二物合而成丹，¶
　眞而至靈，靈而至眞，眞靈不散，渾然天理，不色不空，不生不¶
　滅。所謂月華者卽此，所謂金精者卽此。月華開，金精旺，豈有¶
　不長生者哉！但人多認不得眞知靈知是何物件，若有認得¶
　眞者，便是修道老作家，未有不成道者。噫！金丹之道，差之毫¶
<pb:CK-KZ_JY236_14p024a>¶
　釐，失之千里。認得眞者有幾人哉！¶

　[李解]佳者，美也。美，金花之稱也。丹家以眞鉛爲美金花，《參同》¶
　云：『鉛體外黑，内懷金花』，茲於黑鉛之中，取出白金，以朱汞配¶
　之，産出先天一氣，此正是美金花也。返之於己便成還丹，但¶
　還丹必先煉己，煉己純則還丹易。對景忘情者，煉己純熟之¶
　後，一切美景毫不動情，只貪玩這點眞氣。這點眞氣，名爲月¶
　華。何又名爲月華？蓋以月之圓，可以測氣之候也。《悟眞》云：『八¶
　月十五玩蟾輝，正是金精壯盛』時，此與玩月華同一法眼。夫¶
　月自初三而生，陸仙比之氣嫩，月至十五而滿，陸仙比之氣¶
　足，氣足則金精壯盛。金精者，月華中發現之物，同出異名，旺¶
<pb:CK-KZ_JY236_14p024b>¶
　則黃芽滿鼎，白雪瀰空，慧眼觀之，照耀如花，丹士以通天劍¶
　取來，及時進火製成還丹，惟此花而已矣。切莫丟了眞花，反¶
　在園中揀那假瓜，以致嘆其錯誤也。非特揀瓜爲錯，卽五金¶
　八石亦皆假而不眞，萬草千方總屬差而不是。欲求不假不¶
　差者，惟此金精而已矣。這金精從何處生來？你看那金蝦蟇、¶
　玉老鴉，卽是生來之處。蝦蟇爲水中陰物，名之曰金，則坎中¶
　眞陽也；老鴉爲天上陽物，名之曰玉，則離中眞陰也。眞陰與¶
　眞陽交感，生出兩弦之氣，又以兩弦之氣，生出眞一之氣。月¶
　華也，金精也，皆此物也，但要人認得眞耳。如其認得眞時，卽¶
　是明通火候辨鉛的老作家。¶
<pb:CK-KZ_JY236_14p025a>¶

*** 　　又(劉言採取藥物李言攀折黃花)¶
無根樹，花正多，遍地開時隔愛河。難攀折，怎奈何，步步行行龍¶
虎窩。採得黃花歸洞去，紫府題名永不磨。笑呵呵，白雲阿，准備¶
天梯上大羅。(悟元本愛作礙差。)¶

　[劉註]宇宙之間，俱是道氣充塞。凡眞靈光照之處，卽是有花¶
　之處，其花甚多，遍地開矣。無如遍地花開，而人當面不識，如¶
　河之阻礙，雖欲攀折最難攀折，亦莫奈何也。其難攀折者，以¶
　其舉世之人皆爲名利所牽，爲恩愛所絆，棄眞認假，以苦爲¶
　樂，步步走的龍虎凶險之地，與性命之道相違，故難攀折耳。¶
　若是勇猛丈夫、決烈男子，直下脫缷世縁，求師口訣，借假修¶
<pb:CK-KZ_JY236_14p025b>¶
　眞，於眾花中揀採至中至正之黃花，歸於洞中温養成丹，延¶
　年益夀，則紫府題名，永不磨滅矣。黃花卽色正中央戊已鄉¶
　之黃花，花正中正，純是生機，並無雜氣，生機歸洞，四時長春，¶
　如居於白雲窩中，逍遙自在，別有天地非人間，豈不呵呵大¶
　笑，自知快樂乎？到此地位，還丹已得，再安爐，重立鼎，做向上¶
　之事，准備天梯，而作大羅天仙矣。¶

　[李解]先天本來之物，賢不加增，愚，不加減，人人皆有，箇箇皆¶
　生，花正多也，特爲愛河所阻，致使本來湮沒，縱然遍地花開，¶
　其如愛河之相隔何哉！愛河者，後天欲界之人心，能阻先天¶
　之道心，道心旣阻，則欲攀折仙花難矣。爲今之計，怎奈之何？¶
<pb:CK-KZ_JY236_14p026a>¶
　仙師爲學者吿曰：除非步步尋求，行行探訪，走了一重山，又¶
　度一重水，直入龍虎之窩，庶可見其本來也。這龍從火裏出，¶
　這虎向水中生，能從後天中吐出先天之氣。龍藏於陰，虎藏¶
　於陽，陰陽交媾生出龍虎，龍虎交媾生出金花。這金花在西¶
　南坤方，坤土色黃，其花亦是黃花。人能採得黃花，挐回洞去，¶
　結成金丹，則紫府題名永不磨矣。笑呵呵，深造自得也。白雲¶
　阿，居安資深也。如欲竿頭重進，至於天仙，非再安爐鼎，高架¶
　天梯，不能做大羅天仙。欲做天仙者，由此而准備天梯可也。¶

*** 　　又(劉言陰中生陽，李言鼎中產藥。)¶
無根樹，花正香，鉛鼎温温現寶光。金橋上，望曲江，月裏分明見¶
<pb:CK-KZ_JY236_14p026b>¶
太陽。吞服烏肝並兔髓，換盡塵埃舊肚腸。名利場，恩愛鄉，再不¶
回頭空自忙。¶

　[劉註]先天眞靈，眾美畢集，萬善同歸，其氣最香。當其正香之¶
　時，卽鉛鼎温温現寶光之時。鉛鼎者，眞知也。以其眞知，能以¶
　去舊取新，能以修仙成眞，故謂鉛鼎。寶者，卽眞靈之寶，眞靈¶
　非眞知不現，蓋眞知具有道心，道心内含先天眞一之氣，是¶
　謂眞靈。鉛鼎温温，是剛柔相當，不偏不倚，而鼎立矣。鼎立則¶
　道心發現，道心發現則眞靈之光漸生，是謂現寶光。金橋者，¶
　金也。曲江者，水也。上金橋而望曲江，水中有金之象。水中有¶
　金，陰中生陽，卽是月裏見太陽，亦是鉛鼎温温現寶光也。鉛¶
<pb:CK-KZ_JY236_14p027a>¶
　鼎光現，陰陽合德，神氣相御乘時，故入造化窩中，令其住而¶
　不令其去，是謂吞服烏肝並兔髓。烏肝色靑，日精也，象靈知¶
　之靈性；兔髓色白，月華也，象眞知之眞情。吞服烏肝並兔髓，¶
　則性不離情，情不離性，眞而至靈，靈而至眞，性情如一，眞靈¶
　不昧，圓陀陀，光灼灼，淨倮倮，赤洒洒，一切後天積聚瀉去，道¶
　心常存，人心永滅，換盡塵埃舊肚腸矣。肚腸換過，萬事皆空，¶
　名利恩愛，何戀之乎！¶

　[李解]香乃不聞不臭之香，至淸至潔之香，卽先天初現，不染¶
　於後天時也。鉛鼎者，外鼎也。造鉛之法，必立外鼎於西南，名¶
　曰坤鄉，又曰坤母。母體本虛，必資乾父日精，方能產鉛。日精¶
<pb:CK-KZ_JY236_14p027b>¶
　者，龍汞也(卽下文烏肝。)龍爲長子，子代父體，投入母懷，則氣精交¶
　感，先天眞鉛之鼎於此而立。鍾祖云：『太陽移在月明中』，此卽¶
　立鼎之法也。下文云：『月裏分明見太陽』，卽此温温之時也。鉛¶
　鼎温温，則寶光現矣。寶光者，寶命之光，此光發現，正爲先天¶
　之氣，白象從眉眼上映出，呂祖曰：『温温鉛鼎，光透簾帷』，又曰：¶
　『審眉端有朕兆』，同此景也。金橋者，鵲下橋也，在西南路上，爲¶
　金氣照耀之所。曲江者，氣遶鵲橋，光印西南也。昔人註呂祖¶
　『曲江上月華瑩淨』之句，指曲江爲小腸十二曲，誤入魔道矣。¶
　又有指爲口鼻之間者，其入魔道尤甚。惟陳泥丸先生云：『西¶
　南路上月華明，大藥還從此處生。記得古人詩一句，曲江之¶
<pb:CK-KZ_JY236_14p028a>¶
　上鵲橋橫。』深爲得旨。何也？西南屬坤，坤爲腹，寶光現處月華¶
　正明，月華明處金氣正出，故於金橋之上望見曲江，江上有¶
　月，正照金橋也。月華朗耀，陰中陽生，故曰月裏分明見太陽。¶
　太陽者，日也，日中陽烏，日之精也。吞服烏肝者，餌東方之日¶
　精，並服兔髓者，食西方之月華。精華合服，大藥乃生，日月並¶
　吞，金丹具體，故曰吞服烏肝並兔髓，換盡塵埃舊肚腸矣。又¶
　何有恩愛名利，擾我淸心，再爲之回頭思想，終日空忙也哉！¶

*** 　　又(劉言臨爐下功，李言温養功夫。)¶
無根樹，花正鮮，符火相煎汞與鉛。臨爐際，景現前，採取全憑度¶
法船。匠手高强牢把舵，一任洪波海底翻。過三關，透泥丸，早把¶
<pb:CK-KZ_JY236_14p028b>¶
通身九竅穿。¶

　[劉註]眞愛之寶，塵垢退盡，至淸至淨，花豈不鮮乎？然其所以¶
　鮮者，全賴符火相煎，鉛汞之功夫。眞靈者，眞知、靈知之體；眞¶
　知、靈知乃眞靈之用。眞靈分而爲眞知、靈知，眞知靈知合而¶
　爲眞靈。烹煎眞知之鉛、靈知之汞，卽烹煎眞靈也。烹煎者，以¶
　眞知而制靈知，以靈知而順眞知，眞知、靈知凝結，復成眞靈¶
　之寶，其花之鮮，言語難形容矣。但眞靈易結，火候最難。紫陽¶
　翁云：『縱識朱砂與黑鉛，不知火候也如閑。大都全藉脩持力，¶
　毫髮差殊不作丹。』特以金丹之道，採藥有時，煉藥有法，若不¶
　知時，不知法，雖大藥在望，不爲我有，故臨爐下功之際，恍惚¶
<pb:CK-KZ_JY236_14p029a>¶
　中有象，杳冥内有精，一點眞靈之光，從虛無中透出，似有似¶
　無，非色非空，景象現前，此大藥發生之時也。此時卽有三尸¶
　六賊、五藴七情諸般之幻景，亦現於前，必須穩駕法船，牢把¶
　舵楫，對景忘情，一任海底翻波起浪，不動不搖。如是用功，漸¶
　採漸煉，扶陽抑陰，愈久愈力，功夫到日，自然精化爲氣，氣化¶
　爲神，神化爲虛，過此三關，泥丸風生，法相現露，而周身九竅¶
　之陰氣，亦皆化矣。三關非工家尾閭、夾脊之說，乃煉精、煉氣、¶
　煉神之三關。煉精化爲氣初關，煉氣化神爲中關，煉神化虛¶
　爲上關，過此三關，神合太虛，出入無礙，是謂透泥丸，蓋泥丸¶
　宮爲藏神之所也。周身九竅方著幻身上說，過三關上泥丸，¶
<pb:CK-KZ_JY236_14p029b>¶
　法身成就，而幻身百脈九竅，陰氣化爲陽氣，亦皆竅竅光明，¶
　卽百萬四千毫毛，亦化爲護法神也。學者不可以辭害意也。¶

　[李解]此章以温養言。悟元謂過三關、透泥丸、穿九竅，非工家¶
　尾閭、夾脊之說，乃經三煉之後，神合其虛，出入無礙，能使幻¶
　身九竅，竅竅光明。其說可也，但上頭數句，若不就温養時言，¶
　則入室還丹、温養脫胎，盡雜於一詞之中，似非仙師逐段指¶
　點本意，今但以温養言之。鮮者，鮮明也，温養功深，日新月盛¶
　之象。符火者，屯蒙値事，朝進陽火，暮退陰符也。夫子時陽生，¶
　進火宜子，至於朝則寅時矣。不於子而於寅者，火生在寅，陽¶
　氣發旺，故於此時進火；午時陰生也，退符宜午，至於暮則戌時¶
<pb:CK-KZ_JY236_14p030a>¶
　矣，不於午而於戌者，火庫居戌，陰氣主藏，故於此時退符。退¶
　符所以添汞也，進火所以抽鉛也，以鉛制汞，以汞含鉛，鉛日¶
　減而汞日增，故曰『符火相煎汞與鉛』。臨爐者，以臨外爐言，非¶
　入室臨爐時也。入室煉鉛，必用鼎器，至於温養，則用爐而不¶
　用鼎也。然爐有外爐，亦有内爐，紫陽云：『内有天然眞火，爐中¶
　赫赫長紅』，此卽内爐也；又曰：『外爐增減要勤功，絕妙無過眞¶
　種』，此卽外爐也。臨爐之際，美景現前，此不是寶光現前，亦不¶
　是幻景當前，乃内爐文火、外爐武火也。文武烹煎，漸採漸取，¶
　漸取漸𣷹，温養時有不可間斷功夫，全要法船匠手，不爲風¶
　波所，動擾我元功，然後法船廣運，往來不絕，如達摩之載金¶
<pb:CK-KZ_JY236_14p030b>¶
　過海，直超彼岸矣。故曰『採取全憑度法船，匠手高强牢把舵，¶
　一任洪波海底翻』云云。末三句劉註已明，茲不復解。¶

*** 　　又(劉言認取眞鉛，李言一味眞鉛。)¶
無根樹，花正濃，認取眞鉛正祖宗。精氣神，一鼎烹，女轉成男老¶
變童。欲向西方擒白虎，先往東家伏靑龍。類相同，好用功，外藥¶
通時内藥通。¶
　(悟元註本『濃』作『穠』、『擒』作『牽』、『方』作『園』，皆無異也。)¶

　[劉註]穠者，穠盛廣多也。花正穠盛，其間卽有美惡、偏正相雜，¶
　須得眞正仙花，方可採取而用。眞正仙花爲何花？卽眞鉛也。¶
　眞鉛卽眞知之眞情，乃眞靈之發現，以其眞知外陽内陰，外¶
<pb:CK-KZ_JY236_14p031a>¶
　黑内白，故謂眞鉛，又謂水中金，又謂水鄉鉛，又名月中華，其¶
　名多端，皆象此眞知之一物也。惟此眞知，内含先天眞一之¶
　始氣，乃陰陽之本，五行之根，仙佛之種，聖賢之脈，爲脩道者¶
　之正祖宗。認得祖宗，取歸我家，敬之奉之，須臾不離，則精氣¶
　神三者自然聚於一鼎，無庸勉强。蓋以其父歸之，其子焉往？¶
　更加符火烹煉之功，雖女可以轉男，雖老可以變童。女轉男¶
　者，非形體轉男，蓋女子純陰脩煉成道，化陰成陽，亦同男子。¶
　老變童者，非面容變童，蓋老者氣枯，修煉成道，返本還元，亦¶
　如童子。但女轉成男、老變爲童之道，雖是認取眞鉛、眞知，還¶
　要先能煉己。若煉己不熟，眞知不來，雖來而亦不留，故曰『欲¶
<pb:CK-KZ_JY236_14p031b>¶
　向西園牽白虎，先往東家伏靑龍。』。白虎屬西方金，喻眞情也；¶
　靑龍屬東方木，喻眞性也。眞情、眞性本來一家，何待牽伏？因¶
　其交於後天，眞中雜假，眞情變爲假情，恩中帶殺，如虎出穴，¶
　奔西傷人，不爲我有，而反依居他家矣。眞情旣變爲假情，於¶
　眞是性有昧亦化而爲假性。假者用事，眞者退位，性情不和，¶
　如龍東虎西，兩不見面矣。若欲復眞，必先去假；若欲牽情，必¶
　先調性。調性之功，乃煉己之功。煉己者，煉其氣質之性也。氣¶
　質之性化，則眞性自現，眞性現則不動不搖，而眞情亦露，眞¶
　情露則假情不起，可以牽回白虎與靑龍配合，情性相戀矣。¶
　白虎卽眞鉛祖宗，同出異名，以其眞知剛强不屈，故謂白虎，¶
<pb:CK-KZ_JY236_14p032a>¶
　以其眞知柔中藏剛，故謂眞鉛。牽白虎卽是取眞鉛，牽之云¶
　者，非有强制，乃不牽之牽，性定自然情歸，特以同類者相從，¶
　陰陽内外有感應之道也。性主處内屬陰，内藥也；情主營外¶
　屬陽，外藥也。陰陽原是一氣，性情固是同根，内藥能通，外藥¶
　未有不通，内外相通，性求情而情戀性，性情和合，眞靈凝結，¶
　還丹有象矣。純陽翁云：『性住氣自回，氣回丹自結。』紫陽翁云：¶
　『若要修成九轉，先須煉已持心。』此皆言還丹先要煉己也。噫！¶
　眞鉛易取，煉已最難，煉己之功大矣哉！¶

　[李解]濃，言情之濃也。鉛乃人之眞鉛，眞鉛發現，則其情正濃，¶
　只要認得眞，取得來，則金丹立就。蓋此眞鉛者，黃中正位之¶
<pb:CK-KZ_JY236_14p032b>¶
　體，大丹之祖宗也。取來制汞，三家相見結嬰兒，推而廣之，千¶
　千百百，子子孫孫，皆自此眞鉛發脈，故以眞鉛爲祖宗。精氣¶
　神，一鼎烹，此卽鉛歸汞伏，三家相見之後也。但造眞鉛者，其¶
　有先女轉成男、老變爲童之妙訣。原夫離宫之火，眞精也。坎¶
　宫之水，眞氣也。坎離中間，又有妙土爲用，眞神也，一曰眞意。¶
　氣精交感，以神主之，則水底金生，火中汞降，又以神執其平¶
　衡，調其勝負，猛烹極煉，則火蒸水沸，金亦隨水上騰，此卽精¶
　氣神一鼎烹之力也。及其入於離宮，離火爲坎水所滅，不飛¶
　不走，氣得神而住，精得神而凝，鉛汞俱死，同歸厚土，三姓會¶
　合於中宫，煉成一箇紫金丹，此又精氣神一鼎烹之妙也。當¶
<pb:CK-KZ_JY236_14p033a>¶
　其先東家之子，體寄於西，西方之兌，正爲少女，少女代坤母¶
　行事，女鼎中現出震男，是女轉成男矣。此男號九三郎君，其¶
　年甚少，實是木公道父，投身子胎而生者，故木公轉號公子，¶
　是老變爲童矣。這公子騎的白虎，出遊西方，甚是勇猛。時有¶
　道人見而問之曰：『你這騎虎的童男，可是木公所化的麽？』童¶
　男知道人心有正覺，不敢隱瞞，答曰：『是』。道人遂回頭笑曰：『水¶
　鄉鉛，只一味，崔公之言眞也。』今欲呼回童男，須要擒他白虎，¶
　白虎乃童男隨身元氣化的坐騎。你欲往西方擒他白虎，必¶
　先往東家伏了靑龍。蓋白虎者金精也，靑龍者木性也，以木¶
　交金，則木中火發，火轉逼金而回，以金併木，則金中水騰，水¶
<pb:CK-KZ_JY236_14p033b>¶
　轉滅火而住。此四者，相異而實相同！異類而實相類。旣然同¶
　類，故好用我玄功，使其會在一處，由是内迎外合，外歸内伏，¶
　外藥旣通内藥，内藥亦通外藥也。此篇只言眞鉛，不言眞汞，¶
　蓋有鉛卽有汞，不言汞而汞在其中矣，故曰『外藥通時内藥¶
　通』。鉛也，氣也，男也，童也，虎也，皆外藥也；精也，女也，老也，龍也，¶
　皆内藥也。至於神，則在内外精氣之間。¶

*** 　　又(劉言採取火候，李言六門火候。)¶
無根樹，花正嬌，天應星兮地應潮。屠龍劍，縛虎縧，運轉天罡斡¶
斗杓。煅煉一爐眞日月，掃盡三千六百條。步雲霄，任逍遙，罪垢¶
凡塵一筆消。¶
<pb:CK-KZ_JY236_14p034a>¶

　[劉註]眞靈藏於後天，爲積習客氣掩蔽，花最難發。間或有時¶
　而發，一點光輝從虛無中透出，如珠如露，嫩弱秀麗，其象最¶
　嬌。似開未開，渾淪元，氣在天應星之明而不大，在地應土之¶
　潮而未濕，星明地濕，皆陽氣初動之象。陽氣初動，卽眞靈花¶
　嫩時也。當其正嬌，易於識神借靈生妄，性亂情移，急須猛烹¶
　速煉，杜漸防微，扶陽抑陰，以護命寶。屠龍劍，所以防氣性；縛¶
　虎縧，所以制妄情。氣性不發，則眞靈現；妄情不起，則眞情生。¶
　眞性現，眞情生，是運轉魁罡，斡旋斗杓，轉殺爲生，變刑成德，¶
　可以煅煉一爐眞日月矣。日者，陽中有陰之象，喻眞性所含¶
　之靈知，靈知爲雄中之雌，眞陰也。月者，陰中有陽之象，喻眞¶
<pb:CK-KZ_JY236_14p034b>¶
　所情含之眞知，眞知爲黑中之白，眞陽也。煅煉眞陰、眞陽兩¶
　位大藥，歸於一氣，凝結成丹，吞而服之，延命卻期。此乃最上¶
　一層之妙道，非三千六百旁門著空執相事業也。蓋以大道¶
　成就，歩雲霄，任逍遙，萬般罪垢凡塵皆一筆勾消。彼三千六¶
　百旁門，皆在臭皮囊上做作，適以惹罪垢凡塵，焉能消罪垢¶
　凡塵哉？¶

　[李解]嬌以秀嫩言，一陽初萌之時也。天比上，地比下，陽生之¶
　時，眉有上點點星光，昔人謂爲天應星，腹中有浩浩潮氣，昔¶
　人謂爲地應潮，藥生朕兆，原有如此，良不誣也。悟元以天之¶
　星輝，地之潮濕，比陽氣初生，不大不潤，亦是一解。更有以《入¶
<pb:CK-KZ_JY236_14p035a>¶
　藥鏡》爲言者，天應星指上鵲橋，地應潮指下鵲橋，均有妙理。¶
　然吾竊聞之，應星應潮以應月應時言，卽星悟月卽潮悟時，¶
　此正是大還丹要𦂳火候。余摘《參同》數語，以爲印證。《參同》云：¶
　『金計十有五，水數亦如之。臨爐定銖兩，五分水有餘。二者以¶
　爲眞，金重如本初。其三遂不入，火二與之俱。』此卽應星應潮¶
　之正義也。金必十五兩重者，金准月數，取金精壯盛之意。五¶
　千四十八日，天眞之氣始全，十五兩金，能生十五分水，上半¶
　月十五日是也。水數與金數相應，卽潮數與星數相應。若金¶
　水不足，則眞水不生，此謂天不應星，地不應潮，何以定銖兩¶
　乎？若要應星應潮，就以上半月之十五日爲定，自朔至望以¶
<pb:CK-KZ_JY236_14p035b>¶
　一日半爲一分，兩箇一日半，三日出庚矣。這纔是二分眞水，¶
　天也應星，地也應潮。若至初五，則是三分，三分不入用；若至¶
　初八，則是五分，五分更有餘，均非應星應潮也。必以二分之¶
　水，配以二分之火，乃是眞應星、眞應潮，二者坎水之眞信，金¶
　初生水，剛到二分時候，水源至淸，有氣無質，卽白虎首經也。¶
　虎正吐氣，龍以卽二分眞火迎之，煉爲丹本。至於生二分水¶
　之金，又必要等至十五，金精始旺，水潮乃生，所謂二七之期，¶
　眞鉛始降，此是應星、應潮也。或者問火何以必須二分？曰：一¶
　時功夫，分三符六候，止用一符二候之火，斯龍虎平勻，相吞¶
　相㗖。到這時候，必要執劍降龍，拏縧伏虎，運罡斡斗，歸於中¶
<pb:CK-KZ_JY236_14p036a>¶
　宫，日月交精，烹之煉之，則正道得矣。我吾山老師還有一講，¶
　更精密醒露，並詳述於此。乾天爲陽，星卽天之火精，陽中陰¶
　也；坤地爲陰，潮卽之地水氣，陰中陽也。精爲火父，氣爲水母，¶
　乾父與坤母交，則離火與坎水生焉，故曰：『天應星，地應潮』。應¶
　之云者，彼此相與，感應之機也。《參同》云：『方諸非星月，焉能得¶
　水漿？』可知天光照地，應之以星者，地氣承天，卽應之以潮也。¶
　仙家以天之星喻人心中之火，火卽人之性也。性屬龍，設有¶
　不降，則星飛火散。故當執屠龍之劍以降之，劍比大慧也；以¶
　地之潮喻人身中之水水，卽人之情也，情卽虎，設有不伏，則¶
　潮浸水流，故當持縛虎之縧以伏之，縧比大智也。大巧若拙，¶
<pb:CK-KZ_JY236_14p036b>¶
　大智若愚，智慧冥冥，卽生妙心，轉天罡，斡斗杓者，非妙心不¶
　能爲力。天罡，北斗也。天罡主生，在乎斗杓，斗杓指處，卽有生¶
　氣。人身妙心，能天運罡之杓，則能轉殺爲生矣。斗杓迴旋，金¶
　丹入内，金丹入内，妙心還我。妙心者，不生不滅之眞身，與天¶
　地合其德，與日月合其明，卽人身眞日月也。欲求妙心，必從¶
　後天中返先天，先把外日月交光於外，明火候，知符刻，乃能¶
　得之；及其歸也，又要以内日月交光於内，晝夜長明，調和養¶
　育，則煅煉一爐眞日月矣。是爲金丹大道之妙諦，七返九還¶
　之重玄，掃盡三千六百旁門，可以步雲霄，任逍遙，罪垢凡塵¶
　一筆消矣。若不明此大道，斷無解脫日子，罪垢凡塵日日加¶
<pb:CK-KZ_JY236_14p037a>¶
　增，可不悟哉！¶

*** 　　又(劉言逆用氣機，李言善用盜機。)¶
無根樹，花正高，海浪滔天月弄潮。銀河路，透九霄，槎影橫空泊¶
斗梢。摸著織女支機石，踏遍牛郎駕鵲橋。入仙曹，膽氣豪，盜得¶
瑤池王母桃。¶
　(悟元註本『泊』作『幹』，『盜』作『竊』。)¶

　[劉註]先天大道，包羅天地，運行日月，超乎萬有，花開甚高，其¶
　高如月在天上，光射海底。海浪滔天，水不能溺月之光，而月¶
　反能弄水之潮，亦猶人在苦海境遇之中，境遇不能傷其眞，¶
　而反借境遇以煉眞。又如銀河路遠，直透九霄，人不易渡，然¶
<pb:CK-KZ_JY236_14p037b>¶
　有仙槎橫空，斡旋斗梢，卽能渡之。昔張騫乘仙槎，渡銀河，而¶
　見牛女二星相會，此可徵也。以理而論，世間亦有仙槎，亦能¶
　渡銀河，世間仙槎爲何物？金丹大道是也。金丹大道，在虛空¶
　中作世業，能以轉乾坤，逆陰陽，奪造化，超凡入聖，是亦仙槎¶
　也。然仙槎之妙，在乎斗梢之運。用斗梢者，北斗第七星瑤光¶
　是也，又名天罡。天罡所指處吉，所坐處凶，蓋以指處有生氣¶
　存焉。扭回斗梢，刹那之間，陰陽相合，生機萌芽，絕不費力，故¶
　曰：『摸著織女支機石，踏遍牛郎駕鵲橋』。織女屬陰，牛郎屬陽，¶
　鵲橋爲牛女相會之處，摸著機石，踏遍鵲橋，以陰招陽，陽來¶
　會陰，陰陽相會，金丹有象。此種道理，盡在波浪裏做出，虛空¶
<pb:CK-KZ_JY236_14p038a>¶
　中施爲，所以能入仙曹，膽氣豪，竊得瑤池王母桃也。瑤池在¶
　西王母爲老陰，卽坤母也。桃者，丹也，卽震之一陽也。王母桃¶
　卽坤中孕震之象，丹在西而竊取歸東，則爲我家所有，而丹¶
　還矣。但此還丹之妙，其妙在乎陰陽相會，陰陽相會之妙，尤¶
　在乎大海波中，逆運氣機，不動不搖耳。能於大海波中，不動¶
　不搖，眞是有膽氣丈夫，九霄有何不可上？銀河有何不可渡？¶
　王母蟠桃有何不可竊乎？彼世之習靜忘形，僅在寂滅中作¶
　事者，焉知有此！¶

　[李解]高指虛空而言。海浪滔天者，卽紫陽翁所謂：風浪麤，產¶
　玄珠之時也。風起浪湧聲震虛空，故曰『滔天』，而一箇玄珠，正¶
<pb:CK-KZ_JY236_14p038b>¶
　如團團秋月，現於海上，故曰『月弄潮』也。逆挽銀河，上透九霄，¶
　彷彿張騫乘槎，影橫空際，氣機於此直達矣。然河槎前行，必¶
　先有個指引，方不使水經濫行，不由河道，此斗梢之上，所以¶
　爲泊繫之所也。這『泊』字，下得最妙，人間泊船乃止宿之意，仙¶
　客河槎，則以斗梢爲靠，端行直指，勢不容泊，其言泊斗梢者，¶
　正其不可泊，不得泊，就於斗梢泊之。隨斗運轉，行中有止，殺¶
　裏逢生，猶之英雄豪傑，直儻做事，風利不泊，乃是大結局，大¶
　興會之時，不泊勝於泊，泊猶之不泊，斯其爲泊斗梢也。織女、¶
　牛郎天上陰陽二星，年年七夕相會。織女屬陰，機石比汞，牛¶
　郎屬陽，鵲橋乃牛女相逢之處，卽金汞會合之方。上言斗梢，¶
<pb:CK-KZ_JY236_14p039a>¶
　此言女牛，是斗爲女牛之媒也。牛郎欲會織女，非斗不能圓¶
　成，斗轉則牛郎渡河，金與汞合矣。呂祖云：『進火功夫，牛斗危。』¶
　泥丸云：『妙在尾箕斗女牛』，同此意也。摸著機石，則以汞迎鉛，¶
　踏遍鵲橋，則鉛汞一路，從此天縁有分，志氣能伸，可以遇仙¶
　曹而膽氣豪矣。此何故哉？以其盜得瑤池王母桃耳。悟元以¶
　瑤池在西王母，爲坤母桃，卽坤中孕震之象，丹在西，而竊取¶
　歸東以成還丹，其註明矣，但『竊』字不及『盜』字現成。東方盜桃¶
　一也，坎卦爲盜二也。東方盜桃，恰往西方取；金坎卦爲盜，恰¶
　向水底求鉛。盜之爲義，妙也哉！¶

*** 十九又(劉言陰陽搏結，李言化生玄珠。)¶
<pb:CK-KZ_JY236_14p039b>¶
無根樹，花正雙，龍虎登壇戰一場。鉛投汞，配陰陽，法象玄珠無¶
價償。此是家園眞種子，返老還童夀命長。上天堂，極樂方，免得¶
輪迴見𨶒王。¶

　劉註金丹乃陰陽二氣相激而成象是花須成雙而後有用¶
　也陰陽者一龍一虎也一一鉛汞也龍爲眞性汞爲靈知又¶
　爲元神俱陰屬虎爲眞情鉛爲眞知又爲元精俱屬陽龍虎¶
　戰者性情摶聚也鉛投汞者精神凝結也性情摶聚精神凝¶
　結陰陽相配一氣混合眞靈圓明法身有象圓陀陀光灼灼¶
　如一粒玄珠爲無價之寶矣此寶非外來之物乃我家園之¶
　眞種子本來原有因交後天迷失無蹤今得陰陽調和無而¶
<pb:CK-KZ_JY236_14p040a>¶
　復有去而復來種於家園本立道生生生不息返老還童延¶
　夀無窮上於天堂極樂之方可免輪迴之苦矣¶
　李解雙者兩弦之氣也兩弦之氣合則龍虎登壇相吞相㗖¶
　戰卽吞㗖之意一場大戰龍虎平勻虎戰龍則以鉛投汞龍¶
　戰虎則以陰配陽陽鉛與陰汞交斯無價寶生矣悟眞云虎¶
　躍龍騰風浪麤中央正位產玄珠玄珠乃先天一氣仙佛本¶
　原家吾眞種而非外物因爲後天所掩久不現象今在龍虎¶
　壇中陰汞陽鉛結爲眞夫婦遂從後天坎離之内返出先天¶
　故曰法象玄珠無價償從此家園眞種子得之者返老還童¶
　延生益夀上天堂登極樂免得輪迴見𨶒王也此言龍虎陰¶
<pb:CK-KZ_JY236_14p040b>¶
　陽相戰相配之法須於花正嬌一章註内覓其火候可也¶
　　又(劉言一時還丹李言還丹温養)¶
無根樹花正奇月裏栽培片晌時拏雲手步雲梯採取先天第¶
一枝飲酒戴花神氣爽笑煞仙翁醉似泥託心知謹護持惟恐¶
爐中火候飛¶
　劉註先天眞靈無而能有缺而能圓花甚奇也然正所以奇¶
　者先天爲後天掩蔽杳然無蹤若欲栽培片晌之間卽能回¶
　春回春之妙要採取先天第一枝之花第一枝是生物之祖¶
　氣乃生天生地生人之靈根不落於形象不落於空亡含而¶
　爲眞空發而爲妙有至中至正至精至粹恍惚杳冥如露如¶
<pb:CK-KZ_JY236_14p041a>¶
　電不可以有心求不可以無心守有心求之則著於相無心¶
　守之則著於空是在乎性定情忘回光返照虛極靜篤不採¶
　而採不取而取自然先天眞一氣之自虛無中來凝而爲黍¶
　米之珠内外光明如戴仙花神氣爽暢如飲仙酒戴花飲酒¶
　樂在其中不識不知順帝之則如入於醉鄕矣當斯時也還¶
　丹已結復見娘生面目無用外爐加減急須内爐温養神明¶
　默運謹守護持一意不散時防火候差池也心知者非外心¶
　知之人乃内自知之心火候緩急心自知之心知而不昧心¶
　自然火候不差金丹成熟也¶
　李解奇者令人不測也不惟人不能測卽陰陽亦不能測若¶
<pb:CK-KZ_JY236_14p041b>¶
　是能測則陰陽不會雜入杳冥何以栽培先天乎月裏栽培¶
　者三日出庚藥材新嫩就在這庚方月内栽培金花必以二¶
　分火配二分水混沌片時而後有先天第一枝鼎内生出此¶
　片晌功夫也片晌之間先天第一枝果然發現妙心主事卽¶
　時逆轉天罡廻翔雲漢此卽拏雲之手步雲之梯採取先天¶
　第一枝也飲酒者飲此第一仙酒先天化白液矣戴花者戴¶
　此第一仙花先天回陽春矣花卽是酒酒卽是花飲之戴之¶
　酒是良朋花是伴令人神氣冲和渾渾如醉故曰飲酒戴花¶
　神氣爽笑煞仙翁醉似泥心知者同心也卽自已妙心也謹¶
　護持者以妙心看火候也但護持有數件爐火有兩端火候¶
<pb:CK-KZ_JY236_14p042a>¶
　未足則屯䝉抽添以護之須用外爐加減火候已足則晝夜¶
　含光以護之不用外爐加減十月數全九年已過則眞人出¶
　頂門矣否則外爐不該去而急去則火候未足而丹不大外¶
　爐該去而不去則火候太過而丹必傷内爐不該去而急去¶
　則火候未純而丹不靈内爐該去而不去則火候如愚而丹¶
　不出凡此皆爐中火候有差池也是所望於心知精謹護持¶
　乃不致有差池耳飛卽差池之意○與前花正飛章同看¶
　　又劉言(調和陰陽李言得藥還丹¶
無根)樹花正黃產在中央戊己鄕東家女西舍郎配合夫妻入¶
洞房黃婆勸飲醍醐酒每日醺蒸醉一場這仙方返魂漿起死¶
<pb:CK-KZ_JY236_14p042b>¶
廻生是藥王¶
　(悟元註本產在作色正)¶
　劉註黃者中央戊己之正色戊爲陽土主動已爲陰土主靜¶
　戊己居中相合爲眞信又謂眞意花色正黃則眞靈入於中¶
　央正位矣然眞靈中正非性情如一不能東家女木性也西¶
　舍郎金情也一性一情配作夫妻入於洞房宥密之處更得¶
　黃婆於中勸飲醍醐調停火候則不和者而必和旣和而長¶
　和醍醐酒非世間之糟汁亦非身内精津血液有形之物乃¶
　陰陽交絪感緼中和之氣合爲而眞一之精通而爲眞一之¶
　水滋味香甜古人謂玉液謂瓊漿謂甘露又謂醍醐總以形¶
<pb:CK-KZ_JY236_14p043a>¶
　容此一點中和之氣耳勸飲者不冲和而必調至於中和修¶
　道至於陰陽冲和常應常靜遠觀其物物無其物近觀其身¶
　身無其身内觀其心心無其心不識不知順帝之則日日飲¶
　醍醐而入於醉鄕矣這箇醉中趣味是神仙之方是返魂之¶
　漿能以起死能以迴生乃大藥王也中央戊己黃婆皆眞信¶
　之異名以陰陽和合言則謂中央以運行陰陽言則謂戊已¶
　以調和陰陽言則謂黃婆以動作言則謂眞信以靜定言則¶
　謂眞意故一物而有數名總而言之一眞信而已識得此信¶
　卽於此信上下實落工夫始而以性求情旣而以情歸性又¶
　旣而性情和合又旣而性情渾化結成一箇眞靈至寶始之¶
<pb:CK-KZ_JY236_14p043b>¶
　終之無非此一信成功信之爲用大矣哉歸到實處眞靈中¶
　正卽是性情相合性情相合便有箇眞信在内眞信現時性¶
　情自不相離眞靈自然中正三者相需而仍相因也¶
　李解黃正色也佛家之正覺儒道之正氣也其在釋典則曰¶
　黃花其在仙經則曰黃芽但黃芽有二種一箇是初三新藥¶
　一箇是十五大藥悟眞云黃芽生處坎離交此卽初三新藥¶
　也黃芽生處卽當交媾坎離以種第二箇黃芽悟眞曰種得¶
　黃芽漸長成此卽第二箇黃芽十五日之大藥也黃芽長成¶
　實因坎離交媾夫坎離之交媾者交媾於中央戊已鄕也中¶
　央乃精氣成團之處戊己鄕乃動靜調合之所調合成團片¶
<pb:CK-KZ_JY236_14p044a>¶
　晌間從中產出黃芽故曰產在中央戊已鄕這黃芽名字極¶
　多以本章言之卽西舍郎也西舍郎金氣也東家女汞精也¶
　採回金氣制伏汞精此金汞返還之道卽配合夫妻入洞房¶
　也旣入洞房又要有黃婆守之黃婆卽上章所言心知也夫¶
　妻兩個恐防不諧則精神意氣難入中和之境而丹不成故¶
　要有黃婆伏侍勸飲醍醐醍醐者外資温養之精内服中和¶
　之氣也黃婆乃是知心人爐中火候自然不差朝暮之間頻¶
　頻勸飲每日[酉*薰]蒸醉一場眞快樂也此酒不是凡間酒乃仙¶
　方所製之酒名曰返魂漿可以起死可以回生小藥外藥皆¶
　不能及是爲藥之王也此章乃二候求鉛之後四候還丹功¶
<pb:CK-KZ_JY236_14p044b>¶
　夫求鉛乃外事初三月出庚施功名之曰以水配火以龍就¶
　虎以陰會陽以離交坎以性合情以汞投鉛以女嫁男以後¶
　天生先天總之是以精合氣乃外藥也其功夫在外只用一¶
　符二候立爲丹基還丹乃内事十五月圓時施功名之曰以¶
　水滅火水乃天癸之水以虎嫁龍虎乃西方之虎以陽伏陰¶
　陽乃含眞之陽以坎塡離坎乃先天之坎以情歸性情乃金¶
　情之情以鉛制汞鉛乃眞一之鉛以男配女男乃純乾之男¶
　以先天制後天總之是以眞氣合眞精乃内藥也其功夫在¶
　内須用二符四候結爲金丹凡此皆古人所未分晰者吾於¶
　此詳陳之庶閱丹經之際了然於二藥之分也¶
<pb:CK-KZ_JY236_14p045a>¶
　　又劉言(凝結聖胎李言擒伏火藥¶
無根)樹花正明月魄天心逼日魂金烏髓玉兔精二物擒來一¶
處烹陽火陰符分子午沐浴加臨卯酉門守黃庭養谷神男子¶
懷胎笑殺人¶
　劉註先天眞靈本體光輝通天徹地照破一切花正明也其¶
　所以明者乃陰陽二氣和合而成之人之一己純陰如月之¶
　黑暗無光必借他家不死之方而後陽生如月借日光而後¶
　得明月魄逼日魂陰陽相交能以在天心朗耀卽眞知靈知¶
　相合眞靈不昧之象烏金髓者日魂也在人爲雄中之雌卽¶
　靈知之眞陰兔玉精者月魄也在人爲黑中之白卽眞知之¶
<pb:CK-KZ_JY236_14p045b>¶
　眞陽前云烏肝兔髓此云烏髓兔精大有分別不可同看蓋¶
　烏肝兔髓乃還丹藥物是眞知靈知陰陽未會而方會故云¶
　烏之肝兔之髓烏髓兔精乃大丹藥物是眞知能靈靈知能¶
　眞陰陽已會而相合故云烏之髓兔之精未會而方會勉强¶
　之功假中復眞也已會而相合自然之用眞中更眞也取此¶
　兩味眞藥摶於一處烹出陽中之陽卽行子午卯酉火候完¶
　全金液大丹但所謂子午卯酉者非天邊之子午卯酉乃身¶
　中之子午卯酉眞知現卽是子法當用剛進火而鼓眞知出¶
　玄靈知來卽是午法當用柔退符而取靈知入牝眞知進於¶
　中正卽是卯法當沐浴此中正而不過進靈知退於中正卽¶
<pb:CK-KZ_JY236_14p046a>¶
　是酉法當沐浴此中正而不過退此符火沐浴之道萬古不¶
　易之法若以天邊子午卯酉按時用功則失之遠矣符火不¶
　差沐浴合時陰陽相應不偏不倚元牝立而谷神卽生於其¶
　中矣黃庭者中央正位卽陰相陽合之中一竅又號爲元牝¶
　之門元陽牝陰陰陽合有此竅陰陽偏無此竅有此竅卽有¶
　谷有谷卽有神無此竅卽無谷無谷卽無神谷卽黃庭黃者¶
　中色庭者虛也因其中虛故以黃庭名虛則靈靈則神是謂¶
　谷神試觀山中兩山壁列中間一谷人呼之則谷應聲此應¶
　之聲卽谷神也俗名崖娃娃人之陰陽會合其中有神亦猶¶
　是也然不到陰陽相合地位無此中無此谷安有神居若果¶
<pb:CK-KZ_JY236_14p046b>¶
　到陰陽相合時便有箇中便有箇谷而神自生所謂先天之¶
　氣自虛無中來者卽此所謂眞空而含妙有者卽此所謂要¶
　得谷神長不死須憑玄牝立根基卽者此果陰陽合而爲一¶
　氣則谷神鎭居黃庭是謂男子懷胎曰守黃庭者守中也曰¶
　養谷神者抱一也守中抱一十月功畢身外有身卽與天地¶
　並長久此等眞實法相係虛空中事業不從色相中做出彼¶
　一切在臭皮囊上弄搬運功夫妄想成聖胎者豈知谷神之¶
　所以爲谷神乎¶
　李解明乃大藥發生虛室生白放大光明大醒大悟大覺時¶
　也這大藥乃鉛中之陽丹中之金先天中先天如月魄之在¶
<pb:CK-KZ_JY236_14p047a>¶
　天心與日魂相逼而成團團輝光非若初三一線遠在天邊¶
　近在蛾眉也逼字下得要𦂳乃相親相近一處相煎之意日¶
　月合璧日魂盡注於月魄萬里光明天心雪亮二物擒來一¶
　處烹不是擒了金烏又擒玉兔乃是擒金烏以搦玉兔單擒¶
　一物歸來卽所以擒二物也當其擒來之際也有子午卯酉¶
　四候投關之火由是而金烏飛入廣寒宮復以金烏之髓調¶
　和玉兔之精而旣使玉兔之精盡化爲金烏之髓這纔是月¶
　魄逼日魂善於一處烹者斯時也陽魂圓滿陰魄無形二物¶
　變爲一物一物中有二物陰盡陽全光明大放故稱爲鉛中¶
　之陽丹中之金先中天先天到此地位乃爲金液大藥亦按¶
<pb:CK-KZ_JY236_14p047b>¶
　子午卯酉行四候服食之功此方九是轉大還丹也何時爲¶
　子陽生子爲故當進陽火何處爲午陰降爲午故當退陰符¶
　沐浴者調停自然不急不緩此等功夫當加於陽火臨卯陰¶
　符臨酉之門則陽不過剛陰不過柔剛柔得中出入合度也¶
　昔陶存存先生闡明參同契行火祕訣而錄其師火候歌於¶
　註中余深服佩今亦附書於此以爲印證歌云憶我仙翁道¶
　法總是吾家那著原無子午抽添豈有兔雞刑德問吾子在¶
　何時答曰藥生時節問吾午在何時不過藥朝金闕卯時的¶
　在何時紅孩火雲洞列若無救苦觀音大藥必然迸裂此卽¶
　沐浴時辰過此黃河舟楫再問何爲酉門卽是任同督合此¶
<pb:CK-KZ_JY236_14p048a>¶
　時若沒黃裳藥如物何元吉過此卽爲戌庫請向庫中消息¶
　此是一貫心傳至道不煩他覓夫藥臨卯門必用觀音之靜¶
　者觀音之靜管攝嚴密不使紅孩逞勢則甘露發生至於酉¶
　門則以黃裳裹之不使元珠傾瀉則白液乃凝此沐浴之妙¶
　用也黃庭者中央也谷神者虛靈也守中央而養虛靈則法¶
　身呈象一箇男子宛如女子懷胎笑煞人亦愛煞人也¶
　　又(劉言眞空法相李言圓通自在)¶
無根樹花正紅摘盡紅花一樹空空卽色色卽空識破眞空在¶
色中了了眞空色相滅法相長存不落空號圓通稱大雄九祖¶
超昇上九重¶
<pb:CK-KZ_JY236_14p048b>¶
　(悟元註本金花作紅花較好故從之滅作法字錯)¶
　劉註金丹大道以無聲無臭超出萬象爲歸著何嘗花有紅¶
　色乎若稍有色後天氣質猶未化盡大道不成古仙云一毫¶
　陰氣不盡不仙蓋有一毫陰氣不盡卽有一毫陽氣不全眞¶
　靈猶有損壞之時算不得九還七返金液大丹之道修道者¶
　須要摘盡紅花消滅無始劫以來客氣塵根歸於萬有皆空¶
　還於父母未生以前無聲無臭面目而後已然空之云者非¶
　同土木無心寂滅之謂有借假全眞以眞化假之道故曰空¶
　卽色色卽空識破眞空在色中蓋一味無心則著於空若稍¶
　有心則著於色曰空卽色者是不空也曰色卽空者是不色¶
<pb:CK-KZ_JY236_14p049a>¶
　也不空不色卽空卽色是眞空存於色中矣曰了了眞空無¶
　色相法相常存不落空者眞空一了百當原無色相旣無色¶
　相卽有法相旣有法相必不落空因其是眞空所以有法相¶
　因其有法相所以無色相無色相有法相所以空之眞而眞¶
　於空也修道至於眞空而有法相法相而存眞空一靈妙有¶
　法界圓通成金剛不壞之軀水火不能侵刀兵不能加虎兕¶
　不能傷稱爲大英雄不但身列仙班卽九祖亦皆超昇天堂¶
　同爲神矣昔釋迦牟尼佛修丈六金身法相居於大雄寶殿¶
　者卽此道也¶
　李解紅乃大藥法象仙師道情歌與無根樹皆要𦂳之作卽¶
<pb:CK-KZ_JY236_14p049b>¶
　彼可以見此也道情歌云萬般景象皆非類一顆紅光是至¶
　眞紅光發現其花正紅紅花到手眞藥已得除此紅花無藥¶
　可採温養事畢爐鼎全丢一切花花樹樹皆不講也故曰摘¶
　盡紅花一樹空花旣空矣我道得矣我道旣得空不空矣空¶
　旣不空空卽是色色非有色色卽是空識透眞空不空眞空¶
　卽在色中此色非色相之色乃法相之色了當眞空則色相¶
　全滅色相全滅則法相長存法相長存卽是眞空不空圓通¶
　者功行圓滿萬法皆空眞空之體用備矣旣號圓通必稱大¶
　雄旣稱大雄必做神仙宗伯安得不九祖超昇同上九重哉¶
　　又(劉言返歸虛無李言證位三淸)¶
<pb:CK-KZ_JY236_14p050a>¶
無根樹花正無無相無形難畫圖無名姓卻聽呼擒入中間造¶
化爐運起周天三昧火煅煉眞空返太無謁仙都受天符纔是¶
男兒大丈夫¶
　(悟元本中間二字作三田然悟元仍作中間妙竅解)¶
　劉註先天眞靈之寶體本虛空一氣混成有何花乎旣無其¶
　花無形無象難畫難圖矣難畫難圖畫且不可圖且不可尙¶
　有何名何姓然雖無名無姓卻又至虛至靈寂然不動感而¶
　遂通如呼谷傳聲眞空中藏妙有也有此感而遂通之妙卽¶
　於此通處下手擒入於三田造化爐中用三昧眞火煅煉成¶
　眞自眞空而可返於太虛道返太虛則空無所空一眞而已¶
<pb:CK-KZ_JY236_14p050b>¶
　別無他物也三田非工家氣海絳宮泥丸之說乃精氣神三¶
　丹聚會之丹田謂元牝之門又名元關竅又名中黃庭又名¶
　造化爐又名太乙壇又名戊已門總而言之曰虛無竅先天¶
　眞靈之寶統精氣神之三物眞靈旣復三物皆復自造自化¶
　絪緼沖和結爲一塊始而自無以造有旣而自有以化無煅¶
　煉眞空卽是化無之妙自有化無形神俱妙與太虛同體功¶
　行滿圓謁仙都而受天符爲十極大羅眞人大丈夫之能事¶
　畢矣¶
　　讚曰¶
　吐老莊之祕密續鍾呂之心傳揭示先天妙理劈開曲徑虛¶
<pb:CK-KZ_JY236_14p051a>¶
　懸鼎爐邪正分判藥物眞假顯然空色混爲一氣剛柔匹配¶
　兩弦(咦)丹法始終皆泄盡火符進退皆冩全二十四詞長生¶
　訣知者便成不死仙¶
　李解無字承上章空字之意進一層言以作二十四首結局¶
　煉丹至於空已盡善矣然有眞空之念則卽有法相之念空¶
　猶不及無也老君曰觀空亦空空無所空所空旣無無無亦¶
　無湛然常寂這纔是大超脫大解悟大淸淨大圓覺何也湛¶
　然之妙有而若空空而且無不可以形相求不可以畫圖寫¶
　因其無形無相所以難畫難圖只恁其湛然而已前此採取¶
　先天尙有金姓名精者黃姓名芽者白姓名元者今此湛然¶
<pb:CK-KZ_JY236_14p051b>¶
　之眞卻無名姓雖無名姓卻聽招呼空谷傳聲聲聲相應問¶
　焉以言受命如嚮天下之至精也寂然不動感而遂通天下¶
　之至神也此何故哉以其湛然之眞藏在無中耳聖賢仙佛¶
　之理深達造化無中藏有到此地位詭怪神奇如冷啟敬張¶
　景華周顚仙之流是也我三丰先生以道爲體又必以無擒¶
　無入於中間虛無之境大造大化爐中運起周天三昧眞火¶
　煅之煉之務使虛空法身返於太無太無者聖眞之境玉淸¶
　混洞太無天上淸赤混太無天是也煉成仙道只受太淸官¶
　秩能返太無則先朝道德次朝玉宸次朝元始證果三淸也¶
　返之云者天下愚夫愚婦皆是三淸中人只因宿念有差一¶
<pb:CK-KZ_JY236_14p052a>¶
　劫低一劫仍做愚夫愚婦不能復返聖眞之境倘其回心向¶
　善訪道尋師由築基煉已七返九還煉至於空復至於無由¶
　無而返於太無仍然是三淸客也但煅煉眞空必用周天三¶
　昧之火周天者非河車之謂乃在天而動空際盤旋深造密¶
　化道法自然也三昧者非陽火謂之乃天一地二合而爲三¶
　我於天地之中立鼎安爐神冥氣漠此以仙煉仙之火天元¶
　神丹也功成行滿上朝三天謁仙都受天符或封眞君或封¶
　帝君或封天尊或命作五岳名山洞天福地師相選仙等職¶
　這纔是眞正男兒極大丈夫神乎至矣¶
　　讚曰¶
<pb:CK-KZ_JY236_14p052b>¶
　洒彌天之花雨布滿地之黃金手敲魚鼓簡板口歌上洞仙¶
　音四洲齊度萬古道情(呵呵)悟元處處語眞靈先把吾家主¶
　意存山人照本宣眞訣度世宏開不二門¶
¶	
¶	
¶	
¶	
¶	
¶	
張三丰祖師無根樹詞註解道情共二十四首全卷終¶
¶	
<pb:CK-KZ_JY236_15p001a>¶
@fw1重刋道藏輯要¶
* 如意寶珠目錄¶
張三丰先生全集¶
　　　上卷¶
　文昌開心咒¶
　　　總持符咒¶
　　　無極咒¶
　　　開心符¶
　　　總持符¶
　受正元機神光經序¶
<pb:CK-KZ_JY236_15p001b>¶
　　　神光經取驗要訣¶
　　　源流確論¶
　　　定神湯序¶
　　　定神湯方¶
　　　事君篇¶
　　　臨敵討罪篇¶
　　　野㝛篇¶
　　　遠遊篇¶
　　　風雨雷電篇¶
　　　過渡篇¶
<pb:CK-KZ_JY236_15p002a>¶
　　　飮食篇¶
　　　交遊篇¶
　　　疾病生死篇¶
　　　取驗法¶
¶	
　　　神光占¶
　佛母准提心經¶
　　　准提印¶
　　　金剛印¶
　　　指掌圖¶
<pb:CK-KZ_JY236_15p002b>¶
　　　淨法界眞言¶
　　　護身眞言¶
　　　太明眞言¶
　　　准提眞言¶
　　　大輪咒¶
　　　甘露咒¶
　　　大灌頂光眞言¶
大寶廣博樓閣陀羅尼咒¶
　　　息災法妙言¶
　　　增益法妙言¶
<pb:CK-KZ_JY236_15p003a>¶
　　　敬愛法妙言¶
　　　降伏法妙言¶
　　　出世間法妙言¶
* 如意寶珠目錄¶
　　　下卷¶
　斗姥大法語¶
　　　心經¶
　　　一曰貪狼星¶
　　　二曰巨門星¶
　　　三曰眞人祿存星¶
<pb:CK-KZ_JY236_15p003b>¶
　　　四曰文曲星¶
　　　五曰丹元亷貞星¶
　　　六曰北極武曲星¶
　　　七曰天關破軍星¶
　　　三台星¶
　　　十二時辰口訣¶
　　　天罡祖氣¶
　　　白玉龜台¶
　大悲神咒分句提詞¶
¶	
<pb:CK-KZ_JY236_16p001a>¶
@fw1重刋道藏輯要¶
* 文昌帝君開心咒註釋¶
** 　　序¶
内典以瞿曇氏爲兩足尊兩足者言福慧具足也夫世尊之所¶
謂福者乃人天欽仰七寶充塞非人世一切富貴華膴之福也¶
貴世尊之所謂慧者乃洞徹十虛舌吐遺花非如人世一切塵¶
識聰辨語言文字之慧也而原其所以得此者乃厯劫苦行多¶
生參究六度萬行圓滿具足故其福慧如海聚之無量而原其¶
始亦與眾生同其窮露同其眼盲故於雪山見明星悟道乃喟¶
然曰一切眾生同具如來智慧但以妄想執著而自墮落然則¶
<pb:CK-KZ_JY236_16p001b>¶
福慧之不生皆妄想蔽之妄想生則眞性隱眞性隱則人慾恣¶
而天理滅其不陷於披毛帶角者幾希梓潼文昌大帝者掌混¶
元之輪迴司士流之桂籙現九十七化厯億萬千劫世尊印以¶
如來玉帝授以如意飛鸞降筆救度眾生憫諸愚頑孤露之輩¶
旣示陰隲文以使人求福復說開心咒以使人求慧葢無慧眾¶
生雖具耳目無異聾瞽其苦與饑渴貧窮等故發大慈悲宣揚¶
神咒果能誦持不輟如蜾嬴之咒靑䖝則其聰明與文帝無異¶
直一念勇猛精誠所致耳此咒舊無註釋今詳加疏通俾知三¶
才一貫天地尙由吾發揮方信此慧人人本具非塵識聰辨之¶
小智小慧也詞源浩浩筆陣風馳又其小者耳誦是咒者當參¶
<pb:CK-KZ_JY236_16p002a>¶
陰騭文以培其福積累不已何渠不可臻兩足尊也哉¶
¶	
　　　　　　　　　　　　夢蓮居士張世犖敬撰¶
¶	
¶	
¶	
¶	
¶	
¶	
¶	
<pb:CK-KZ_JY236_16p002b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p003a>¶
* 文昌帝君開心神咒符錄¶
　　心咒第一¶
九天大帝身披白衣日月照耀乾坤斡隨有能敬者聰明如斯¶
黃老丹鉛與念合宜五神衞守八聖護持誦之不輟萬神赴機¶
我司大化光耀生輝心開茅塞去鈍除迷誦持萬遍文治瓊瑰¶
詞源浩浩筆陣風馳　九天開化　梵章洞微　玄皇上令勿¶
稽勿違　急急如¶
元皇上帝律令勅¶
　　總持咒第二¶
艷陽之父孤虛之娘停停天符與我主張靈符掌中誰人敢當¶
<pb:CK-KZ_JY236_16p003b>¶
順吾者吉逆吾者亡囑爾書符萬瑞千祥與之赴闕姓顯名揚¶
功名如意大顯帝鄉未來過去成敗興亡吉凶禍福與我參詳¶
　　吾奉¶
九天玄皇上仙急急如律令勅¶
　　　無極咒第三¶
無極之極不神之神同同上宰無象無名出有入無無有中眞¶
先天混沌四象何分上窮九級下徹玄㝠惺惺不昧昭昭靈靈¶
玄皇正炁來合庭我萬化爲一一化爲淸淸澄湛寂玄元聖眞¶
　　以上三咒每晨夕念九遍心存想¶
帝君像自然¶
<pb:CK-KZ_JY236_16p004a>¶
　　心通靈慧舉筆文詞如流水不論老少念之有感有靈其¶
　　中妙境難以枚舉¶
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p004b>¶
　　開心符(安畫俱念開心咒)¶
¶	
¶	
¶	
¶	
　大○内書弟子某年庚心事畢加三聖諱用七○抹[~雨]下書¶
¶	
　　文光速現斗牛乾☷罡¶
　　三聖諱卽　　霐　　[雨/澄]　　[雨/(⺡*明)]¶
¶	
¶	
<pb:CK-KZ_JY236_16p005a>¶
　　總持符(念總持咒)¶
¶	
¶	
¶	
¶	
一三台󰕃　二震　三雨　四田　五丨　六曲󰕄　念離旨¶
火天尊聖󰕅念斗勺權衡畢甫票　七󰜲亦念斗勺權衡畢甫¶
票　八左小○念輔　右小○念弻　第九大○内書弟子姓¶
名年庚心事七○抹之　十辰　十一現龍　十二[乾*罡]　十三¶
年支干　十四雨　十五三心𢗰寫心字要從中起　十六降¶
<pb:CK-KZ_JY236_16p005b>¶
至宫文光　十七畫䷊從上起　十八畫三聖諱同前　霐¶
　[雨/澄]　[雨/(⺡*明)]　此三字寫于大○内　十九通仙　二十敕令¶
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p006a>¶
* 　　　神光經識序¶
神光之法其來尙矣嘗考索故典始於岐伯之傳初但騐有無¶
爲死生夀天之訣殆至有漢張子房受圯上之書始作行師之¶
用驗五色以考勝負吉凶之機其法愈神而其說愈備高祖嘗¶
欲攻匈奴驗神光得靑白子房以爲不吉高祖不從遂有白登¶
之圍是其明驗也及至後世賢人君子往往推演以備人事不¶
過卽其理通之誠亦不爲誣妄也夫人之有神猶草木之生有¶
精華盛衰而榮悴可以預知理之自然不可逃也人之神光正¶
猶是焉其理至實而不誣其事至簡而不煩用之以守身用之¶
以遠禍用之以出入起居事至物來無施而不可也予居家數¶
<pb:CK-KZ_JY236_16p006b>¶
十年累經憂感未嘗有非橫驀忽之禍者藉此法之良焉耳後¶
之君子得此當寶而藏之勿示非人可也¶
¶	
　　　　　　　　　　　　　弟子吳海雲　　拜撰¶
¶	
¶	
¶	
¶	
¶	
¶	
<pb:CK-KZ_JY236_16p007a>¶
* 受正元機神光經¶
　張三丰先生遺集¶
　　　　　　　　　　　　　　弟子吳海雲　輯¶
　　　取驗要訣¶
凡驗神光當先澄心靜慮默恭想存其所向之方所爲之事及¶
所欲接對之人存想旣定然後以兩手中指𦂳按左右月窟緩¶
而搖之其光自見靑者憂白者虛驚紅者黃者吉慶有喜事黑¶
者大凶取之無光則不日而絶矣¶
　　源流確論¶
夫神光者一身之主宰五臟之精英根於靈台之中見於月窟¶
<pb:CK-KZ_JY236_16p007b>¶
之際不假人力取驗如神昔李光弻野㝛取神光不吉而知高¶
暉之有謀急移營避之乃得免禍蓋得此法也孔子十日不見¶
神光而知死期將至遂有泰山梁水之嘆近世浮屠有預知死¶
期者亦本此法焉史書不載予授異人之傳君子得之可以師¶
兵討罪可不促裹遠遊可以避患於未來可以祛疑於未决不¶
假蓍龜無勞思慮然必正心誠意乃可得之若乃僭意非心以¶
求僥倖者則神自不存胡吉凶之可憑乎循理君子得此宜寶¶
而秘之非人勿傳也¶
　　　定神湯序¶
凡居倉卒之際或事擾心怯神必不定神不定則光亦憑之而¶
<pb:CK-KZ_JY236_16p008a>¶
忒故須先服定神湯然後心定神安驗之自無不中矣¶
　　　定神湯方¶
天門冬(一兩去心)人參(一兩肥大滋潤者去芦)¶
茯神(三兩去皮)石昌蒲(五錢要九節者去毛)¶
甘草(五錢炙去皮)辰砂(五錢要磊粒光明者)¶
麝香一錢要眞者同辰砂另研極細¶
右伴依法修制爲細末將砂射和匀黃連燈心泡湯調服二錢¶
如神氣自定無他事煩擾者不服¶
　　　事君篇¶
事君以忠或上封事或面奏對少有差謬禍莫大焉必先午夜¶
<pb:CK-KZ_JY236_16p008b>¶
驗其神光若得紅光輝熖必主天顏有喜嘉納所言黃色而光¶
圓大者必主賞勞或賜宴酒食進陞官爵之喜靑者必主虛驚¶
白者言無所納且有威罰之恐黑者大㐫自宜警戒¶
　　　臨敵討罪篇¶
凡臨敵討罪須騐神光色紅黃明且耀者必大勝縱彼千軍萬¶
騎攻之我亦無虞如靑黑色或神光不見急宜徙營別所如白¶
色則不宜進兵必有破軍折將之患¶
　　　野㝛篇¶
凡遇夜野㝛或所處有疑須澄心靜慮速驗神光若靑色則有¶
姦人至黑色[貝*戊]兵來白色親近有謀紅黃色熖可高枕無虞矣¶
<pb:CK-KZ_JY236_16p009a>¶
凡處危地而眼瞤者一瞤則一里之遠二三瞤得二三里之遠¶
十瞤則十里前面必有姦人賊黨至吾事先知則奸賊可談笑¶
而擒也¶
　　　遠遊篇¶
凡遠遊止㝛村落去處必須驗其神光若不見而心動目瞤急¶
宜遠避不可入也若居山谷石崖枯木壞墻之下神光不在必¶
有山崩石墜樹倒墻傾之患山林幽寂去處出入徑過神光不¶
見切不可妄動恐有虎狼蛇虺等害謹愼防之則無害也¶
　　　風雨雷電篇¶
凡在外卒遇暴風驟雨速驗神光若不見者决有洪水泛漲地¶
<pb:CK-KZ_JY236_16p009b>¶
塌城崩之患不可於此久居須當更遷高阜乃可免也¶
　　　過渡篇¶
凡渡江海或水惡波險去處預先一日驗其神光紅黃色者可¶
渡靑色者有大風白色者大雨黑色者或無則有船翻折柁沉¶
溺之禍喪身殞命在須臾矣可不謹哉¶
　　　飮食篇¶
凡飮食酒會或客居遇人邀請慮有所傷必須先驗神光若紅¶
熖光明黃圓且大必有懽忻之慶醉飽之樂且無所傷損若靑¶
白之色必主爭端或酒食不佳不能暢意光若黑者或被酒食¶
所傷或爲骨鯁所害或誤食毒物患出百端矣¶
<pb:CK-KZ_JY236_16p010a>¶
　　　交遊篇¶
凡往來探望朋友亦驗神光其光黃赤者其人在家懽忻迎接¶
酒食欵顧之喜靑白色者或在家怯廹或他事奔馳或死喪凶¶
事無暇逢迎若黑光不去必有橫生他故諸事不吉也¶
　　　疾病生死篇¶
凡人七夜神光不明或不見形迹大主危厄五夜中有一夜見¶
不妨常於黃昏時候之或無再於半夜之時驗之若有則是元¶
炁不和必無死亡之患驗之有紅黃色旦夕痊安靑白色但主¶
沉滯黑色或無死期將至矣¶
　　　取驗法¶
<pb:CK-KZ_JY236_16p010b>¶
凡欲取驗須於靜夜獨處勿令人知暗而取之亦不須遍與他¶
人談說務在精一專求萬取萬中設若輕舉妄動塵私百端而¶
欲元神之淸澈取驗之得眞炁亦難矣蓋神亦昏亂而欲試其¶
功效匪術之弗靈乃驗者之罪也愼之¶
¶	
¶	
¶	
¶	
¶	
¶	
<pb:CK-KZ_JY236_16p011a>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p011b>¶
　　　神光占¶
人身之神在心心之神在目故目中常有神光神光去則災厄¶
至其光赤黃吉白防兵靑黑有憂¶
隨光(所在之方去之大吉左目)(光存則從左去右目光存則從右去二目)俱有人不能害¶
凡出行忽然心動鼻酸急察神光靑防奸人黑防盜賊¶
臑音(跳凡舌)唇動臑神光不在妾婦爲賊¶
凡心掌動臑神光不在交友爲賊¶
¶	
¶	
¶	
<pb:CK-KZ_JY236_16p012a>¶
* 準提心經¶
　　　　　　　　　　　　　綉谷弟子吳海雲　輯¶
　　　準提印¶
以兩手無名指併兩小指交乂於内¶
二中指直豎相拄¶
兩食指屈附於中指第一節¶
二大拇指搯兩無名指中節¶
　　　金剛印¶
以大拇指搯無名指根第一節餘四指握大指作拳¶
¶	
<pb:CK-KZ_JY236_16p012b>¶
　　　左右手指謹號圖¶
¶	
五曰小指¶
四曰無名指¶
三曰中指¶
二曰食指¶
一曰大指¶
¶	
¶	
¶	
<pb:CK-KZ_JY236_16p013a>¶
* 準提心經¶
　　　　　　　　　　　　　綉谷弟子吳海雲　輯¶
　　　淨法界眞言¶
　唵　　　㘕¶
󰕢　　　󰕇¶
¶	
　右梵字二爲淨法界眞言按陀羅尼者經律等中最爲第一¶
　能除諸罪令諸眾生解脫生死速證湼槃安樂法身依密圓¶
　修鍊亦分爲二一持誦儀軌二驗成行相且初持誦儀軌者¶
　謂眞言行者每日欲依法持誦時先須金剛正坐¶
<pb:CK-KZ_JY236_16p013b>¶
　以右腳壓左腳䏶上或隨意亦得¶
　手結人三昧印二手仰掌展舒以右手在左手上二大拇指¶
　甲相著安臍輪下此印能滅一切狂亂妄念雜染思惟澄定¶
　身心方入淨法界三昧謂想自身頂上有一梵言¶
󰕇　㘕字此字遍有光明猶如明珠或如滿月想此字已復以¶
　　左手結金剛拳印¶
　以大拇指捻無名指根第一節餘四節握大拇指作拳此印¶
　能除内外障染成就一切功德右手持數珠口誦淨法界眞¶
　言二十一遍此淨法界　㘕字若想若誦能令三業悉皆淸¶
　淨衣服不淨便成淨衣身不澡浴便當澡沐若用水作淨不¶
<pb:CK-KZ_JY236_16p014a>¶
　名眞淨若用此法界字㘕字淨之卽名畢竟淸淨瓶如靈丹¶
　一粒點鐵成金眞言一字變染令淨偈云喝字色鮮白空點¶
　以嚴之梵字¶
󰕉　囉字上安安點卽成¶
¶	
󰕊　㘕字也如彼髻明珠置之於頂上眞言同法界無量眾罪¶
　　除一切觸穢處當加此字若實外緣不具無水洗浴闕新¶
　淨衣但用此㘕字淨之若外緣具者先用水了著新淨衣卽¶
　内外具淸淨也廣如諸眞言儀範經說¶
¶	
<pb:CK-KZ_JY236_16p014b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p015a>¶
　　　護身眞言¶
　唵　　齒𡄦(二合嚂字去聲彈舌呼之)¶
󰕢　　　󰕋¶
　右梵字二爲護身眞言按顯宻圓通心要此咒能滅五逆十¶
　惡一切罪業能除一切種種病苦災障惡夢邪魅鬼神諸不¶
　祥事而能成辨一切勝事令一切所願皆得圓滿此咒是諸¶
　佛心若人專心誦一遍能守護自身一切鬼神天魔不敢侵¶
　近誦兩遍能守護同伴誦三遍能守一宅中人誦四遍能守¶
　護四城中人乃至七遍能守護四天下人廣如文殊根本一¶
<pb:CK-KZ_JY236_16p015b>¶
　字咒經說上二咒各持一百八遍亦得¶
　　　太明眞言¶
　唵　麽　抳　鉢　納銘二合(吽¶
󰕌)　󰕍　󰕎　󰕏　󰕐　二合󰕑¶
¶	
　右梵字六爲六字太明眞言按顯宻圓通心要此咒隨所住¶
　處有無量諸佛菩薩天龍八部集會又具無量三昧法門誦¶
　持之人七代種族皆得解脫服中諸蟲當得菩薩之位是人¶
　日日得具六波羅宻圓滿功德得無盡辨才淸淨智聚口中¶
　所出之氣觸他人身䝉所觸者離諸嗔毒當得菩薩之位假¶
<pb:CK-KZ_JY236_16p016a>¶
　若四天下人皆得七地菩薩之位彼諸菩薩所有功德與誦¶
　六字咒一遍功德等無有異此咒是¶
　觀音菩薩微妙本心若大書寫此六字大明則同書寫八萬¶
　四千法藏所獲功德等無有異若以金寶造如來像數如微¶
　塵不如書寫此六字中字功德若人得此六字太明是人貪¶
　嗔病癡不能𣑱著若戴持此咒在身者亦不𣑱著貪嗔癡病¶
　此戴持人身手所觸眼目所睹一切有情𨒪得菩薩之位永¶
　不復受生老病死等苦說此六字太明竟有七十七俱𦚹佛¶
　一時現前同聲說淮提咒卽知此六字太明與凖提眞言次¶
　第相須也廣如大乘莊嚴寶王經記¶
<pb:CK-KZ_JY236_16p016b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p017a>¶
　　　凖提眞言¶
󰕒　南󰕓　無󰕔　䬃󰕕　哆󰕖　喃󰕗　三󰕘　藐󰕙　三¶
¶	
󰕚　菩󰕛　䭾󰕜　俱󰕝　柢󰕞　喃󰕟　怛󰕠　你也二合¶
¶	
(󰕡　他¶
　)右梵字十六爲凖提眞言按顯宻圓通心要此咒能滅十惡¶
　五逆一切罪障成就一切白法功德持此咒者不問在家出¶
　家飮酒食肉有妻子不揀淨穢但至心持誦能使短命眾生¶
<pb:CK-KZ_JY236_16p017b>¶
　增夀無量迦摩羅疾尙得除差何况餘病若不消滅無有是¶
(禪宗傳燈錄中引古人云俱柢只念三行咒無得名超一切人是也)　處若誦滿四十九日准提菩薩令二聖者常隨其人所有善¶
　惡心之所念皆於耳邊一一具報若有無福無相求官不遂¶
　貧苦所逼者常誦此咒能令現世得輪王福所求官位必得¶
　稱遂若求智慧得大智慧求男女者便得男女凡有所求無¶
　不稱遂似如意珠一切隨心¶
　又誦此咒能全國王大臣及諸四眾生愛敬心見卽歡喜誦¶
　此咒人水不能溺火不能燒毒藥忽家軍陣强賊及惡龍獸¶
　諸鬼魅等皆不能害若欲請梵王帝釋四天王𨶒羅天子等¶
　但誦此咒隨誦必至不敢前次所有驅使隨心皆得此咒於¶
<pb:CK-KZ_JY236_16p018a>¶
　南贍部洲有大勢力移須彌山竭大海水咒乾枯木能生花¶
　果何况手能依法持誦不轉肉身得大神足往兜率天若求¶
　長生及諸仙藥但依法誦咒卽得見觀世音菩薩或金剛手¶
　菩薩授與神仙妙藥隨取食之卽成仙道得延夀命齊於日¶
　月證菩薩位若依法誦滿一百萬遍便得往詣十方淨土厯¶
　事諸佛普聞妙法得證菩薩若欲成就壇法不同諸部廣修¶
　供養掘地香埿之所建立但以一新鏡未曾用者於佛像前¶
　隨月十五日夜半向東方置鏡坐前隨力莊嚴諸供養具燒¶
　安息香及淨水然後結印在於心上咒鏡一百八遍以囊盛¶
　鏡常將隨身每欲念誦但以鏡壇置於面前結印誦咒若不¶
<pb:CK-KZ_JY236_16p018b>¶
(若不能結得准提印者但以左手作金剛拳印右手持數珠誦之)　能逐日對鏡念誦但於十齋日對鏡念誦除十齋日外不對¶
　鏡壇持誦亦得宻之藏中令此鏡壇最爲要妙總攝一切諸¶
　壇若無鏡者但想一鏡者於面前持誦淨諸惡趣經等多說¶
　想成壇法持誦爲上或不能想得壇者但只專注持咒此准¶
　提咒一切諸佛菩薩等同說獨部別行總攝二十五部眞言¶
(十齋日初一日初八日十四日十五日十八日二十三二十四二十八二十九三十日)　壇法准梵本有十萬偈說立龍樹菩薩¶
　　　以偈讚曰¶
　准提功德聚　　　寂靜心常誦　　　一切諸大難¶
　無能侵是人　　　天上及人間　　　受福如佛等¶
　遇此如意珠　　　定獲無等等¶
<pb:CK-KZ_JY236_16p019a>¶
　　　大輪咒¶
　唵　　折　　隸　　主　　隸　　凖　　提¶
󰕢　󰕣　󰕤　󰕥　󰕦　󰕧　󰕨¶
¶	
娑婆(二合)　訶　部林二合¶
(󰕩　)󰕪　󰕫¶
¶	
　右梵字十爲一字大輪咒按心要集云大輪一字咒卽部林¶
　是也亦名未法中一字心咒此咒於未法時法欲滅時有大¶
　勢力能於勢間作大利益能護如來一切法藏能降伏一切¶
<pb:CK-KZ_JY236_16p019b>¶
　八部之眾能推世間一切惡是一切諸佛之頂是文殊菩薩¶
　之心能施一切眾生無畏能與一切眾生快樂凡有修持隨¶
　意得果同如意珠能滿一切之願若誦此咒於四方面五百¶
　驛内諸惡鬼神皆自馳散諸惡星曜及天魔不敢侵近若持¶
　誦餘一切眞言恐不成就卽用此咒共餘眞言一處同誦持¶
　之决定成就若不成就及無現驗其咒神等卽當頭破七分¶
　是知此咒能助一切眞言疾得成就或別持此咒亦得廣如¶
　文殊儀軌經於法中一字心咒經說上來次第持誦至准提¶
　咒若不能結得准提印者但以左手作金剛拳印右手持珠¶
　誦之或不能從前淨法界眞言(等)次等持誦者只持准提神¶
<pb:CK-KZ_JY236_16p020a>¶
　咒更或根鈍不能具受此准提者只唵字已下持之唵字已¶
　上是歸敬詞唵字等是正咒也每誦誦了却用右手作金剛¶
　拳印口誦¶
(吽字眞言卽前太閚眞言)　吽字眞言而印五處先印額上次印左肩次印右肩次印心¶
　上後印喉上二印竟頂上散之能除一切魔障成就一切勝¶
(或比至持誦先印五處亦得)　事又十隨所住處欲辟除鬼神結金剛印但誦凖提眞言咒¶
　香水二十一遍八方上下灑之卽成辟除結界又正持誦時¶
　准俱柢陁羅尼經金剛頂經五字陁羅尼頌等數本經教中¶
　說隨根所樂亦有多種一瑜伽持但想心月中布字謂想自¶
　心如一月輪湛然淸淨内外分明以梵書¶
<pb:CK-KZ_JY236_16p020b>¶
󰕾　唵字安心月中一以󰕿　折󰖀　隸¶
¶	
󰖁　主󰖂　隸󰖃　准󰖄　提󰖅　娑婆󰖆　訶字從前右旋¶
¶	
　次第同布輪緣(去聲呼之)終而復始二出入息持誦出入息中想¶
(九聖梵字者卽唵折隸主隸准提娑婆訶)　有眞言梵字息出字出息入字入字字朗然如貫明珠不得¶
　間斷或息出時想自心月輪中九聖梵字字字連環皆有五¶
　色光明從自口中流入准提菩薩口中右旋安布准提菩薩¶
　心月輪内若息入時想准提菩薩心月輪中字亦字字連環¶
　皆有五色光明從准提菩薩口出流入自口中右旋安布心¶
<pb:CK-KZ_JY236_16p021a>¶
　月輪内如是終而復始想之甚妙¶
　三金剛持唇齒不動舌不至㗁但口中微動四微聲持但令¶
　自耳聞之不緩不急字字須得分明稱之五高聲持他他聞¶
　之滅罪復有二種持誦一無數持誦謂不持珠定數常無間¶
　斷持之二有數持誦謂搯數珠每日須得限定其數不須闕¶
　少若搯數珠所獲功德諸經廣讚如數珠功德經說若有人¶
　手持數珠雖不念誦佛名及陀羅尼者此人亦獲福無量若¶
　用¶
　㘕字眞言如持數珠七遍用持課時一遍或千遍者搯數珠¶
　至母珠卻迴不得越過母珠每日依法持誦時須限定其時¶
<pb:CK-KZ_JY236_16p021b>¶
　分若一時持謂早晨若二時持并黃昏若三時持加正午若¶
　忙務者不拘時分但有暇時持之若上根持謂須得三宻相¶
　應一身宻結印二語宻誦咒三意宻或想眞言梵字或緣持¶
　誦之聲或想准提菩薩或想菩薩手中所執柞瓶華果等物¶
　故神變經疏云若用三宻爲門不須經厯劫數具修諸持只¶
　於此生滿足諸波羅宻又正持誦未滿一百八遍不得共人¶
　語話若欲語話時於自舌上想一楚言¶
󰕬　㘕字縱語話不成間斷問曰爲當只持一道眞言功德成¶
　　就爲復廣持多本眞言功德成就答有二門一者隨根所樂¶
　門謂根有多種好樂不同或有樂持三道五道十道乃至百¶
<pb:CK-KZ_JY236_16p022a>¶
　道等中間隨根所樂不同皆得持誦二者疾得成就門謂欲¶
　求一切功德疾得成就宜專持誦一道眞言成時一切眞言¶
　功德皆悉成就問曰旣專誦一咒疾得成就何以多示准提¶
　眞言令人持誦答云¶
　一爲准提總含一切諸眞言故准提能含諸咒諸咒不含准¶
　提¶
　二爲准提壇法人易成辦故但以一新鏡未曾用者便是壇¶
　法不同餘咒建辦壇法¶
　三爲准提不揀染淨得持誦故不問在家出家飮酒食肉有¶
　妻子等皆持誦　但須得揀選淨處香埿塗地廣造佛像多¶
<pb:CK-KZ_JY236_16p022b>¶
　用供具方能成就　有財物者廣造佛像多辦供具於佛像¶
　前安置鏡台對之持誦更妙又眞言行者每日對鏡初欲持¶
　誦時或只依前先想自身頂上有一梵言¶
󰕭　㘕字猶如明珠然後持誦　或想自身頂上¶
¶	
󰕮　㘕字變作三角火輪從頂至足燒盡自身遍周法界唯見¶
　　淸淨縱有五罪用此字皆能除滅¶
　次想一梵言¶
󰕯　阿字生成自身謂阿字卽體是無相法界從無相法界生¶
　　成行者之身　復想一¶
<pb:CK-KZ_JY236_16p023a>¶
󰕰　暗字在自頂門十字縫中謂暗字卽體是十方諸佛光明¶
　　法水用灌佛子之頂此秘宻灌頂法門　然後持誦　或¶
　想自心如一月輪圓滿淸淨於月輪中有一梵言¶
󰕱　唵字如來因位多年修道不得菩薩後習跎觀於初夜分¶
　　便成正覺謂唵字具合無量法門是一切眞言之母一切¶
　如來皆因觀想此字而得成佛或心月輪中想一¶
󰕲　阿字是毘盧佛身亦是菩薩心若人想念能生無量功德¶
　　　或心月輪中想一¶
󰕳　吽字謂吽字總攝金剛部一切眞言是金剛部主身亦是¶
　　三解脫門若常想念能除一切罪障成就一切功德　或¶
<pb:CK-KZ_JY236_16p023b>¶
　舌上想一¶
󰕴　㘕字　或想¶
¶	
󰕵　吽字想竟然後持誦　或想自身頂上出大蓮華上現出¶
¶	
󰕶　阿字復想阿字變成月輪又想月輪變成¶
¶	
󰕷　吽字吽字變成五股金剛杵又想此杵移於舌方得名爲¶
　　金剛舌然後持誦　次於一手中亦想¶
<pb:CK-KZ_JY236_16p024a>¶
󰕸　阿字阿字變成月輪月輪變成¶
¶	
󰕹　吽字吽字變爲白色股五金剛杵方得名爲金剛手然後¶
　　結一切印　或想准提九聖梵字每一一字有種種光明¶
　安自身分之中所謂想¶
󰕺　唵字安頭上　　　　󰕻　折字安兩目¶
¶	
󰕼　隸字安項頸　　　　󰕽　主字安於心¶
¶	
¶	
<pb:CK-KZ_JY236_16p024b>¶
󰖈　隸字安兩肩　　　　󰖉　准字安臍中¶
¶	
󰖊　提字安兩䏶　　　　󰖋　娑婆(二合)安兩脛¶
¶	
󰖌　訶字安兩足　　　　(以上乃是九聖梵字)¶
¶	
　　　以上九聖字想安布已然後持誦　凡有所求决定成¶
　就安布九字藏經數處說也凡諸經中說想眞言字者皆是¶
　梵字非是北方文字故一字頂輪上儀軌云所言觀諸字惟¶
　瞻於梵字非是隨方又有人神用力　或有不能想得梵字¶
<pb:CK-KZ_JY236_16p025a>¶
　者但只專心持誦亦具一切三昧故大悲心經云陀羅尼是¶
　禪定藏百千三昧常現前故若人𦂳切持誦時逢種種魔障¶
　或忽然怕怖或舌難持誦或身心不安或多瞋多睡或見諸¶
　異相或於咒反生疑心不欲持誦等云云若對法者應觀梵¶
　書¶
󰗮　囉字　　或觀¶
¶	
󰗯　㘕字　　或觀¶
¶	
¶	
<pb:CK-KZ_JY236_16p025b>¶
󰖍　阿字等　但隨觀一字彼境界自然消滅若分別心多當¶
　　觀¶
󰖎　灑字卽成無分別若著有心多應觀¶
¶	
󰖏　含字卽因緣法本空也¶
¶	
¶	
¶	
¶	
¶	
<pb:CK-KZ_JY236_16p026a>¶
　　　甘露咒¶
󰖐　南󰖑　無󰖒　素󰖓　嚕󰖔　皤󰖕　耶󰖖　怛󰖗　他¶
¶	
󰖘　揭󰖙　多󰖚耶　󰖛　怛󰖜　姪󰖝　他󰖞　唵󰖟　素¶
¶	
󰖠　嚕󰖡　素󰖢　嚕󰖣　皤󰖤　囉󰖥　素󰖦　嚕󰖧　皤¶
¶	
󰖨　囉󰖩　素󰖪　嚕󰖫　莎󰖬　呵¶
¶	
　右梵字二十九爲甘露咒供佛利生儀心要欲施水取水一¶
<pb:CK-KZ_JY236_16p026b>¶
　掬用甘露咒咒之七遍散於空中其水一滴卽皆變成十斛¶
　甘露一切餓鬼並得飮之無可多少皆得飽足累茶羅疏云¶
　夫爲道者祈運爲宗上若不供諸佛菩薩何處展智欲求菩¶
　提下若不濟活仙饑鬼何處行悲以度薩埵有信之流無遺¶
　斯業¶
¶	
¶	
¶	
¶	
¶	
<pb:CK-KZ_JY236_16p027a>¶
　　　大灌頂光眞言¶
󰖭　唵󰖮　阿󰖯　謨󰖰　伽󰖱　尼󰖲　嚧󰖳　左󰖴　曩¶
¶	
󰖵　摩󰖶　賀󰖷　母󰖸　捺囉二合(󰖹　)麽󰖺　抳󰖻　鉢󰖼　納麽二合¶
¶	
(󰖽　)入嚩二合(󰖾　)攞󰖿　鉢囉二合(󰗀　)󰑆󰗁　哆󰗂　野󰗃　吽引¶
¶	
　右梵字二十三爲不空羂索毘盧遮那佛大灌頂光眞言供¶
　佛利生儀心要若救一切亡靈者應誦不空羂索毘盧遮那¶
　佛大灌頂光眞言謂若有眾生造具十惡五逆四重諸罪數¶
<pb:CK-KZ_JY236_16p027b>¶
　如微塵滿斯世界身壞命終墮諸惡趣誦此眞言加持土砂¶
　一百八遍散亡者屍上骨上或墓塜上彼所亡者若在地獄¶
　鬼傍生修羅等中以此眞言神通威力加持土砂之力應時¶
　卽得光明及身除諸罪報捨所苦身往於西方極樂國土蓮¶
　花化生不墮落直至成佛或用紙帛等書此諸眞言置亡人¶
　屍上或骨上甚妙故偈云眞言梵字觸屍骨亡者卽生淨土¶
　中見佛聞法親授記速證無上大菩薩¶
¶	
¶	
¶	
<pb:CK-KZ_JY236_16p028a>¶
* 　　　大寶廣博樓閣善住秘宻陁羅尼咒¶
󰗄　曩󰗅　謨󰗆　薩󰗇　嚩󰗈　怛󰗉　他引󰗊　蘖󰗋　多去聲¶
¶	
󰗌　南引一󰗍　唵二󰗎　尾󰗏　補󰗐　攞󰗑　蘖󰗒　陛三󰗓　麽¶
¶	
󰗔　抳󰗕　鉢囉二合󰗖　陛四󰗗　怛󰗘　他󰗙　多五󰗚　你󰗛　[搽-木+示]¶
¶	
󰗜　捨󰗝　甯六󰗞　麽󰗟　抳󰗠　麽󰗡　抳七󰗢　蘇上󰗣　鉢囉二合¶
¶	
<pb:CK-KZ_JY236_16p028b>¶
󰗰　陛八󰗱　尾󰗲　麽󰗳　黎九󰗴　婆引󰗵　蘖󰗶　囉十󰗷　儼¶
󰗸　鼻󰗹　[口*((欵-欠)*(隸-柰))]十一󰗺　吽十二󰗻　吽十三󰗽　入嚩二合(󰗾　)攞󰗿　入嚩二合(󰘀　)攞十四¶
¶	
󰘁　没󰘂　䭾󰘃　尾󰘄　盧󰘅　枳󰘆　帝十五󰘇　[塵-土+共]󰘈　呬夜二合¶
¶	
󰘉　地󰘊　瑟恥二合󰘋　多上聲󰘌　蘖󰘍　陛十六󰘎　娑嚩二合󰘏　訶十七¶
¶	
　右梵字六十三爲大寶廣博樓閣善住秘宻陁羅尼供佛利¶
　生儀心要欲利樂一切四生等有情者應書大寶廣博樓閣¶
<pb:CK-KZ_JY236_16p029a>¶
　善住秘宻陁羅尼在於幢上堂殿上或素󰑋上或紙帛上或¶
　經卷上或墻壁牌版等上有諸眾生暫得眼見者或手觸者¶
　或身觸者或影中過者及餘人轉觸此人者又或書之戴在¶
　頂上者身上者衣中者或書在出聲物上有聞聲者或讀者¶
　或誦者或但聞此陁羅尼名者如是生等縱有一切諸罪等¶
　悉皆消滅决定當得阿耨多羅三藐三菩提能於現世獲無¶
　量百千功德常得國王王子宰官及諸四眾歡喜敬愛不受¶
　世間種種諸苦毒藥刀杖水火等難一切獅子虎狼蛇蟲諸¶
　惡禽獸不敢爲害無一切諸盜賊難諸鬼神難諸邪魅難又¶
　現身不受一切諸病惡疾瘡毒内外等症悉不著身不爲厭¶
<pb:CK-KZ_JY236_16p029b>¶
　禱蟲毒咒詛者身無橫災旣臥安覺安臨命終時心不散亂¶
　一切諸佛現前安慰又一死旁生鹿鳥蚊蟲飛蛾螻蟻乃至¶
　胎生卵生濕生化生諸有情等聞此陁羅尼名者或身觸或¶
　影中過者决定當得無上菩提等又若人於高山頂上誦此¶
　陀羅尼者盡眼所見處一切眾生皆得滅一切罪業得離一¶
　切地獄業得免一切傍生身上來諸咒藏中各有數本不同¶
　皆是前後三藏西天諸國語音有異但依一本誦持無得揀¶
　擇寡學之者多分受一非除呵斥聖賢寄語後人勿霑斯咎¶
¶	
¶	
<pb:CK-KZ_JY236_16p030a>¶
　　　息災法妙言¶
唵折隸主隸准提　與某甲除災難　　娑婆二合(訶¶
󰗤)󰗥󰗦󰗧󰗨󰗩󰗪　　　　　　　　　󰗫　　󰗬¶
¶	
　右梵字十六息災法妙言也按心要經云若作息災法者行¶
　者面向北交腳堅膝而坐像面向南於准提像前安置鏡壇¶
　更想一白色圓壇於圓壇中遍想¶
󰗭　囀字或¶
¶	
¶	
<pb:CK-KZ_JY236_16p030b>¶
󰘑　鑀字尊像供具并行者自身俱想在圓壇之中或於像前¶
　　只塗拭一圓壇亦得觀准提作白色所獻花果飮食并自¶
　身衣服皆作白色塗香用白壇燒香用沉水然酥燈以慈心¶
　相應從月一日初夜時起首至八日日滿每日三時澡浴三¶
　時換衣至日滿時或斷食或食三白食三白食謂乳酪粳米¶
　欲或粥無力者尊像供具衣服但運心想之亦得下准此知¶
　之若念誦時前次第持誦至准提咒誦一百八遍已然後但¶
　從唵字誦之若爲自已於娑字婆上稱自已名及所爲事若¶
　爲人他稱他人名及所爲事¶
¶	
<pb:CK-KZ_JY236_16p031a>¶
　　　增益法妙言¶
唵折隸主隸准提　與某甲所求如意　娑婆二合(訶¶
󰘒)󰘔󰘓󰘕󰘖󰘗󰘘　　　　　　　　　　󰘙　　　󰘚¶
¶	
　右梵字十七增益法妙言也按心要經云若作增益法者行¶
　者面向東跏趺而坐像面向西於准提像前安置鏡壇更想¶
　一黃色方壇於方壇中遍想¶
󰘛　阿字或¶
¶	
¶	
<pb:CK-KZ_JY236_16p031b>¶
󰙉　暗字尊像供具并行者自身俱想在方壇之中或於像前¶
　　只塗拭一方壇亦得但准提作黃色所獻花果飮食并自¶
　身衣服等皆作黃色塗香用白檀加少鬱金燒白檀香然芝¶
　蔴油燈以喜悅心相應從月九日日初出時起首至十五日¶
　滿每日准前三時澡浴換衣至日滿時准前斷食及三白食¶
　念誦如前¶
¶	
¶	
¶	
¶	
<pb:CK-KZ_JY236_16p032a>¶
　　　敬愛法妙言¶
㖠折隸主隸准提　　令一切人敬愛某甲娑婆二合訶)¶
(󰘜󰘝󰘞󰘟󰘠󰘡󰘢　　　　　　　　　󰘣　　󰘤¶
¶	
　右梵字十七爲敬愛法妙言也按心要經云若作愛法者行¶
　者面向西結賢坐像面向東於准提像前安置鏡壇更想一¶
　赤色半月形壇於半月壇中遍想一賀字或想¶
󰘥　舍字尊像供具并行者自身俱想在半月壇中或於像前¶
　　只塗拭一半月形壇亦得觀准提作赤色身著緋衣所獻¶
　花果飮食并自身衣服盡皆赤色塗香用鬱金燒香以丁香¶
<pb:CK-KZ_JY236_16p032b>¶
　蘇合香密和燒之然諸果油燈以喜怒心相應從十六日後¶
　夜時起首至二十三日滿每日澡浴斷食念誦法准前¶
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p033a>¶
　　　降伏法妙言¶
󰘦　吽󰘧　折󰘨　隸󰘩　主󰘪　隸󰘫　准󰘬　提󰘭　吽¶
¶	
󰘮　發吒¶
¶	
　右梵字十一爲降伏法妙言也心要經云若作降伏法者行¶
　者面向南蹲踞坐左腳押右腳像面向北於准提像前安置¶
　鏡壇更想一靑色三角壇於三角壇中遍想¶
󰘯　囉字或¶
¶	
<pb:CK-KZ_JY236_16p033b>¶
󰙊　㘕字¶
¶	
　尊像供具并行者自身俱想在三角壇中或於像前只塗拭¶
　一三角壇亦得觀准提作靑色或黑色著黑衣自身衣服亦¶
　皆靑色獻靑色華臰花不香華曼陀羅華等飮食用石榴汁¶
　染作黑色或作靑色塗香用柏木閼加用牛尿以黑色花及¶
　茶子柏木塗香等各取少分置閼伽水燒安息香然芥子油¶
　燈以忿怒心相應從二十四日午時或夜半起首至月盡日¶
　滿每日澡浴斷食念誦法准前行¶
　若惡人等身心不安或得大病或命欲終卽當勸彼令發善¶
<pb:CK-KZ_JY236_16p034a>¶
　心若是悔過自責永斷惡心者卽爲彼人作息災法念誦彼¶
　人卽免災難此上是四種成就之法若欲於此四種法中求¶
　成就者須得預前持誦准提眞言五十萬遍或七十萬遍或¶
　百萬遍而爲先行方於四種成就法中隨心所欲作一法時¶
　决定成就¶
　每見今時法或或儒爲利爲名終年親附竟日趨叅用盡身¶
　心罕有稱懷無常來至又生下劣之處何如依諸佛之聖言¶
　誦秘宻之神咒於上增益等法中頻頻作之所求之事决定¶
　遂心一切罪業悉得消滅無常來至又生勝處現在未來俱¶
　獲利樂豈不善哉有斯鉅利故我佛或之¶
<pb:CK-KZ_JY236_16p034b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p035a>¶
　　　出世間法妙言¶
　心要經云若作出世間法者行者在於山間深谷殊勝巖窟¶
　淸淨伽藍運大悲心常樂利樂無邊有情同准提王菩薩仗¶
　託無盡諸佛菩薩大悲願力助護限四月四日一期之内阻¶
　絶人客默斷語言三宻相應心無間斷行者面向東(餘方亦得就中¶
　向東最言全跏坐或半跏坐或隨意坐俱得)像面向西於准提像前安置鏡壇三¶
　行者頂上想¶
󰙋　㘕字¶
¶	
　變成火輪燒盡自已有漏之身復想大蓮花上有¶
<pb:CK-KZ_JY236_16p035b>¶
󰙌　阿字生成無漏¶
　　智身更想¶
󰙍　暗字灌頂¶
　　已又想¶
󰙎　㘕變字成大火燒此有爲世界如同卻火燒盡無遺但有¶
　　空寂復想建立無爲之壇於取下方遍想¶
󰙏　人字雜色而爲空輪¶
　　於空輪上遍想¶
󰙐　含字黑色變成風¶
　　輪風輪上遍想¶
<pb:CK-KZ_JY236_16p036a>¶
󰙑　㘕字赤色變成火¶
　　輪火輪上遍想¶
󰙒　鑁字白色變成水¶
　　輪水輪上遍想¶
󰙓　阿字¶
¶	
　黃色變成金剛地於金剛地上遍想有大蓮花一一蓮花上¶
　皆有准提菩薩無量聖眾圍繞一一准提前皆有行者自身¶
　一一身各出無量華果飮食幢幡等諸供養具而爲供養又¶
　皆對准提准提三宻相應又行者若無准提像并華果飮食¶
<pb:CK-KZ_JY236_16p036b>¶
　等供具但作此觀亦得吉祥成就¶
　一心諦想准提菩薩具無盡相好光明於菩薩心月輪中想¶
　有九聖字壇行者想自心月輪中亦有九字壇并自身分中¶
　想布九聖字所獻華果飮食香燭等以上息災增益敬愛三¶
　法之中所說物色皆得用之行者衣服但一切新淨者皆得¶
　作法就中黃衣最吉又行者不須苦節勞形恐心神散亂於¶
　行住坐臥四威儀中皆得三宻修習於見聞覺知唯觀¶
󰙔　阿字¶
¶	
　依前次第軌儀持誦至准提眞言從頭無記數專精念誦勤¶
<pb:CK-KZ_JY236_16p037a>¶
　策身心不令懈怠欲近成就時必有種種障起應作降伏息¶
　災等法隨行者根行差別於其中間必獲三昧現前卽於定¶
　中見無數佛會聞妙法音證得十地菩薩之位¶
　此一種法唯求出世間若欲於此法中求成就者須得預前¶
　持誦准提眞言五百萬遍或百七萬遍或千萬遍而爲先行¶
　方得此定有靈驗¶
　一驗成行相者謂准提陁羅尼經金剛頂經蘇悉地等共十¶
　餘本經皆得眞言行者用功持誦或夢見諸佛菩薩聖僧天¶
　女或夢見本身騰空自在或渡大海或浮江河或上樓台高¶
　樹或登白山或乘獅子白馬白象或夢見好花果或夢見著¶
<pb:CK-KZ_JY236_16p037b>¶
　黃衣白衣沙門或喫白物吐黑物或吞日月等卽是無始罪¶
　滅之相或正持誦時見諸法光明或見空中遍地奇時之花¶
　或見諸佛菩薩聖僧天仙等或見諸佛淨土或自遊佛國親¶
　承供養或暫時聞經於多劫或見燈光高一二尺乃至一丈¶
　或無火爐中自有煙起或見佛像旛葢自動或聞諸佛菩薩¶
　種種美聲或覺自身巍巍高大或齒落重生或髮白返黑或¶
　身潤白不生蚤虱或貪嗔癡心自然消滅或總持不忘一字¶
　能演多義或智慧頓生自然通曉一切經律論或一切三昧¶
　法開自然現前或佛德頓高四眾歸仰等若逢如上之事俱¶
　是福慧增長近成就相莫生疑惑之心勿起取捨之念應觀¶
<pb:CK-KZ_JY236_16p038a>¶
　所逢境界皆是¶
󰙕　阿字或¶
¶	
󰙖　藍字或¶
¶	
　若得如是應驗更須榮發三業加功誦持不得宣說咒中境¶
　界衒與賣人唯同道者不爲名利敬讚方得說之若成就時¶
　有九品¶
　下三品者若下品成就能攝伏一切四眾凡有所求舉意從¶
　心一切天龍而來問訉又能伏一切蟲獸及鬼魅等¶
<pb:CK-KZ_JY236_16p038b>¶
　中品成就能驅使一切天龍八部能開一切伏藏或要入修¶
　羅宫便得入之去住隨心¶
　上品成就便得仙道乘空往來天上天下而得自在世出世¶
　事無不通達中三品者若下成品就便得諸咒仙中爲王住¶
　夀無數𡻕福德智慧三界無比中品成就便得神通往餘世¶
　界爲轉輪王住夀一刼上品成就現證初地已上菩薩之位¶
　上三品者若下品成就得至五地已上菩薩之位中品成就¶
　得至八地已上菩薩之位上品成就三宻變成三身只於此¶
　生得證無上菩提之果此是持咒人九品成就若直求成佛¶
　不演求下三品等成就若淮神變疏有五品成就一現至信¶
<pb:CK-KZ_JY236_16p039a>¶
　位二至初地三至四地四至八地五至成佛也仙當經今通¶
　依諸經故說有九品謂準提眞言總含諸部神咒問曰云何¶
　得知準提總含諸部神咒答謂一藏經中神咒不出二十五¶
　部一佛部謂諸佛咒二蓮華部謂諸菩薩咒三金剛部謂金¶
　剛神咒四寶部謂諸天咒五羯磨部謂諸鬼神咒此五部每¶
　部復各有五卽成二十五部今準提總攝二十五部故準提¶
　經云獨部别行總攝二十五部又云若欲召二十五部天魔¶
　等專誦此咒隨請必至又云五部金剛四天王共結總持三¶
　昧果又大教王經云七俱胝如來三身讚說準提菩薩眞言¶
　能度一切賢聖若人持誦一切所求悉得成就不久證得大¶
<pb:CK-KZ_JY236_16p039b>¶
　準提果是知準提眞言寳藏之中最爲第一是眞言之母神¶
　咒之主¶
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p040a>¶
* 斗姥大法語¶
　　　心經¶
夫北斗爲眾星之樞紐七元爲羣㝛之領袖左輔右弻共成九¶
皇而經指出北斗爲體以天應下之本命天尊爲眾生說法原¶
從北斗九皇無字經中先將存理遏欲明心見性元元說來以¶
北斗配合人身不見眞性則斗不降厄從何解生從何延必以¶
心竅合斗以性靈生光厄卽自解生卽自延可見一之功用無¶
窮爲天地之樞機作人神之主宰人當猛省切勿輕視心乃萬¶
竅之綱領七竅乃周身之宰輔左龍右虎配成九竅之眞此是¶
天尊叮嚀後學知心卽是北斗周身孔竅卽是眾星九竅卽是¶
<pb:CK-KZ_JY236_16p040b>¶
九皇合並爲一方好下手修煉以竅合斗斗卽是竅斗應竅竅¶
卽是斗所謂天一大天人一小天天無心成化人有心成能皆¶
以七配成九可見天人合應之理¶
　　　一曰貪狼¶
貪狼是北斗第一元卽人心第一竅此竅正心上第一個竅眼¶
名爲天元竅得北斗之靑炁應東方甲乙之木爲肝炁相結人¶
能通肝炁以開天元竅則上明天文之理自人初生以來此竅¶
開明其後貪心一起狼心一縱更將此竅遮蔽我若不貪不狼¶
謹守心相則靈元自舒貪狼在本命亦不使我貪狼也宜用柔¶
以尅剛故曰陽明貪狼以柔制去貪狼則陽明大現便是本來¶
<pb:CK-KZ_JY236_16p041a>¶
陽明貪狼只分開蔽二字開則是北斗之貪狼蔽則成我之貪¶
狼此竅屬陰故爲子生人之本命子乃天一之水水生東方肝¶
木木旺則生此竅之陽火使百竅通靈當用默朝功夫靜坐北¶
室面向東方以¶
[噷-欠+⻏][噷-欠+⻏]唏咧¶
¶	
四字口訣七七四十九遍須在子元宫用一¶
唵¶
¶	
字提起肝母家炁朝拜東方以陰煉陽不可以陽搏陰令肝炁¶
<pb:CK-KZ_JY236_16p041b>¶
入朝心家電徹通體合我本來元光致陽脈大長然後得本命¶
第一星君降駕靑衣靑冠保䕶我本命也¶
　　　二曰巨門¶
巨者大也門者戸也巨有長短門有閤闢形容第二心竅之象¶
上應地元卽名地元竅明地理之精微屬脾家中央戊已之土¶
運動脾炁主持攝靈養得中宫精炁充足自然保得元神通靈¶
利走橘黃而通竅也宜脾用炁上朝心竅之功夫用¶
綱綱¶
¶	
二字口訣七七四十九遍必先用一¶
<pb:CK-KZ_JY236_16p042a>¶
唵¶
¶	
字于脾家妻宫提起水來濟火致丑土十數合乎中央亥水六¶
數又祖合炁之八數道心精察人心自退本命朝眞然道心精¶
通以察理人心退位而聽命此竅屬陰耦數以亥丑屬乎陰命¶
以十六居在雙數故曰陰精巨門降駕黃衣黃冠主照亥丑生¶
人之本命也¶
　　　三曰眞人祿存¶
北斗第三眞人祿存星君在命門三陽乾元萬物含生命門者¶
腎水之門也有一點眞火名爲三陽乾元應乎北斗壬癸之炁¶
<pb:CK-KZ_JY236_16p042b>¶
有黑炁存乎其中萬物借此眞一之水而滋潤發生人身頼此¶
元之陽炁而流通百脈心腎交合心靈通無二其功在日月金¶
輪處昇降運行用¶
擠擠¶
¶	
二字口訣七七四十九遍必先用一¶
唵¶
¶	
字在本宫一寸三分靈明處運起寅戍本命得水生木木尅土¶
徵其慾窒其忿方得心竅開通能行此功而運此炁也自得眞¶
<pb:CK-KZ_JY236_16p043a>¶
人祿存司此丙丁煉魂必須用¶
赤赤¶
¶	
二眞字炁配合¶
剛剛¶
¶	
二字口訣令液上昇而使黑衣黑冠到命門中盤結而不已也¶
　　　四曰文曲¶
北斗第四文曲玄冥此竅難言正北斗壬癸之候此竅乃坎精¶
胞乃元不是坎精何爲玄元不是胞元何爲太冥此四句内係¶
<pb:CK-KZ_JY236_16p043b>¶
透徹功夫運用方如得此效驗何功也又爲太玄太冥有感皆¶
通鬼神擬靈不待握持大化爲神内功運用得如此效驗其功¶
用¶
休休意意¶
¶	
四字一炁運出使卯酉¶
沐浴生人本命提運四十九過于任脈處攝起¶
唵¶
¶	
字元神上朝此竅大通光明然後實結娃娃之形現子黑衣黑¶
<pb:CK-KZ_JY236_16p044a>¶
冠之神中凝成一梵團炁便是月元象中外明而内暗也可以¶
曉月殿嫦娥之形象也¶
　　　五曰丹元亷貞¶
北斗第五丹元亷貞星君此星位君大矣至矣在天爲北斗之¶
中在竅爲一心之靈凡人皆得此竅不閉只是難得眞炁入竅¶
欲眞得炁入竅必須用¶
箴箴森森源源晶晶¶
¶	
健健健健光光光光¶
¶	
<pb:CK-KZ_JY236_16p044b>¶
十六字口訣方得此竅不在別處卽在本心絳宫加一¶
唵¶
¶	
字四十九遍默朝心中絳靈宫罡令炁保體衞眞故得此本宫¶
眞炁可以呼遣風雲雷雨招使萬神位列五斗竅居玄靈得申¶
辰本命運南方丙丁眞之炁降於我身中招玄靈宫亷眞丹元¶
星君降駕江元宫赤衣赤冠亷潔利貞自然魔鬼遁形此竅只¶
在¶
午列¶
¶	
<pb:CK-KZ_JY236_16p045a>¶
二字中眞有妙用也¶
　　　六曰北極武曲¶
北斗第六北極武曲高眞居心竅六第應西方庚之辛炁爲天¶
乙北元之宫上應肺俞二穴左爲金吒右爲金鉢名曰白虎二¶
眼實應眞鉛虛盈亦是斗中難開之竅也經緯萬端縱橫羣星¶
所居不動紐樞天心居元河宫爲北辰之象爲人身之極靈斬¶
妖縛邪剛毅莫並内功在一唵字先從金生于子宫提起一口¶
梵炁用¶
滔滔滔滔¶
¶	
<pb:CK-KZ_JY236_16p045b>¶
四字口訣七七四十九遍從肺俞二穴金家吒鉢門戸運來降¶
入此竅則四大擴充妖邪滅跡非剛毅不屈功夫焉能開通此¶
竅得北斗第六北極武曲紀星君降于河元宫白衣白冠之中¶
一團[口*亡]然梵炁盤結不已凡已未生人當知火生土土生金係¶
自已本命也故六竅符合懷抱乾坤乾乃我身之首坤乃我身¶
之足上而泥丸下而湧泉再用一¶
唵¶
¶	
字默運六竅自然符合而懷抱乾坤矣¶
　　　七曰天關破軍¶
<pb:CK-KZ_JY236_16p046a>¶
北斗第七天關破軍此星有内垣外垣之分有天罡帝座之尊¶
此竅有優鉢娑訶之妙有北元北液之阾大矣至矣難盡其妙¶
竅開天關多有鬼門主宰立一大破三軍在北斗爲天關在人¶
心爲守竅主宰立定内用¶
紀紀紀紀¶
¶	
四字先提¶
唵¶
¶	
字有聲後運紀字無音七七四十九遍方得西方庚辛金之炁¶
<pb:CK-KZ_JY236_16p046b>¶
主午命生人須知金浮肺家被午火尅化得󰝼¶
乾元振振¶
¶	
入於此竅合並爲一作一心之主宰大破三軍制伏三百六十¶
骨節之鬼爽降一萬三千大數之妖魂此竅本承天元地元日¶
元月元江元河元海元諸元合並開此木命得白衣白冠三百¶
六十種降於朱陵天宫之中竅能知默朝無不應驗無不通玄¶
無不成眞成聖成仙成佛豈不妙哉蓋七竅同度萬緣不侵精¶
心默朝七元用七竅全部功夫先肝用炁腎導炁而上朝於心¶
竅接肺運炁傳心液而下降于腎宫用戊已勾合卽用¶
<pb:CK-KZ_JY236_16p047a>¶
吱[口*天]噠哩㖿¶
¶	
唵嚤唎唧[口*亡]娑訶¶
¶	
卽運用¶
魁𩲃𩵄䰢魓𩳐魒¶
¶	
十九字罡炁來臨則七竅無不開通自與北斗七元同度能保¶
命延年至哉妙道可見天尊之弘仁也¶
又將左輔右弻二星以應肝肺二竅另有功夫開通左有天皇¶
<pb:CK-KZ_JY236_16p047b>¶
右有紫微二神大爲輔爲弻爲擎羊陀螺二尊所稱一輔一弻¶
爲號也人能見道此炁長存住世長年聖胎結成與道合眞此¶
二竅非明師口訣不能開通然肝乃心之母母竅不開子竅焉¶
通肺乃心之妻欲開夫竅必先開妻竅此是生尅之理其功用¶
鈴鈴鈴鈴¶
¶	
壯壯壯壯¶
¶	
升升升升¶
¶	
<pb:CK-KZ_JY236_16p048a>¶
十二字在肝家盤旋七七四十九遍令龍雷之火一發通開肝¶
竅薰蒸子府心竅同開又用¶
里里里里¶
¶	
甯甯甯甯¶
¶	
平里平里¶
¶	
甯里甯里¶
¶	
<pb:CK-KZ_JY236_16p048b>¶
十六字運於肺家肺竅一開則金液降下流滴於心上下齊開¶
必先用一¶
唵¶
¶	
字作肝之母肺之子宫中提起一口眞炁默運中宫自有妙處¶
此係北斗姥大法語切勿輕視¶
　　　三台¶
上有三台應我一身三光合之光照崑崙三台者虛精開德六¶
湻司空曲生者映我玉枕宫此星雖居崑崙山上其實卻在華¶
葢肺愈二穴而來若要此穴開通只用一唵字長長提動合三¶
<pb:CK-KZ_JY236_16p049a>¶
宫一齊開通以此爲聖爲賢成仙成佛易如反掌¶
天尊度人口口說本命元神令修行人向本命元神宫中參窮¶
修煉性命係北斗七元星君宫中掌判本命生死權衡各認本¶
命各守一元纔有眞把柄每逢三七庚申甲子每遇朔望三元¶
五臘¶
面朝北斗心法斗口焚香燃燈盡心懇願始終如一厯久不變¶
自有妙用機關¶
　　　子時¶
子時乃自已身中之活子時也子生人口誦志心朝禮北斗第¶
一天元宫¶
<pb:CK-KZ_JY236_16p049b>¶
陽明貪狼太星君¶
¶	
先將子生人錄出其餘十二地支所屬本命皆倣此推口誦志¶
心朝禮六字講明餘者倣此有志心二字便不徒口口唱誦有¶
朝禮二字亦不徒心心謹誌此乃¶
默朝運用之功夫也口乃内氣所入之門戸口開神氣散欲要¶
口中眞誦字必須六門謹閉將一眞團炁養定放我本命宫中¶
然後纔好用志心朝禮之功夫心字加一志字者神寓心字乃¶
心之所之之謂也心神欲往本命宫去必隨心之所之而去若¶
能將¶
<pb:CK-KZ_JY236_16p050a>¶
呼吸¶
¶	
功夫欲出不出欲入不入舌胝上腭心注斗口以自來津液一¶
口送下本命宫中便是朝禮也此一志字内有七十二¶
(口爲玉池口中津液乃是玉液腎液也上升到心二氣相合而過重樓則津液滿玉池謂之玉液若咽之自中田而入下田則曰還丹若升之自中田而入四肢則曰煉形其實一物而已)唵¶
¶	
字然運腎氣而起必須有一點心痒處纔是本命星君所管但¶
竅一開活活現出一個北斗來按四字行持先生後熟有無窮¶
的妙處子命生人必朝北斗第一星君餘者各尋本命所屬的¶
星君而朝其中有各妙用存焉夫心之爲竅左三右四左三竅¶
<pb:CK-KZ_JY236_16p050b>¶
之經絡各有所管右四竅之經絡各有所係其精其氣其神各¶
有專注處但子命生庚乃是十二地支第一本命天一地六合¶
爲七數乃天一之眞水正在坎宫一點眞陽正屬命門一點眞¶
精處所謂兩腎中間一點靈明者是也命門居中乃有一點眞¶
火子宫屬水何以命門中有眞精殊不知相火雖在命門乃是¶
後天之火眞精宻在命門乃是先天之水若能知火裏尋水水¶
裏尋金便是坎卦中間一陽發出眞機造化知此修煉便成大¶
羅天仙¶
陽明貪狼此一位星君卽是我心之左第一個竅中竅中一根¶
󰆷通於肝之血海一竅肝之血海一竅卻與命門正相通連若¶
<pb:CK-KZ_JY236_16p051a>¶
是¶
子命生人欲見此位星君降我本命須靜養心神靜伏腎氣靜¶
存眞精可用志心朝禮四字都向我一個唵¶
字用舌抵在舌根下不覺一陣陣的正朝於此竅中去了七日¶
來復後忽然靑衣靑冠現光於我本命斗口也¶
　　　丑亥時¶
丑亥生人口誦志心朝禮北斗第二地元宫¶
陰精巨門元星君¶
¶	
此屬丑亥生人之本命但　默朝口訣前已註明此位星君居¶
<pb:CK-KZ_JY236_16p051b>¶
心左第二竅中通于亥腎家坎宫之正位丑乃寄旺於脾土經¶
絡俱通竅開能照前訣默朝自然見本命星光也¶
　　　寅戌時¶
寅戌生人口誦志心朝禮北斗第三日元宫¶
眞人祿存眞星君¶
¶	
此位星君屬心左第三竅是寅戌生人用默朝本命之功夫感¶
格更快寅乃肝家之正位在震宫戌乃脾土之寄位經絡互通¶
靈竅默朝功夫註於前例應驗亦同¶
　　　卯酉時¶
<pb:CK-KZ_JY236_16p052a>¶
卯酉生人口誦志心朝禮北斗第四位月元宫¶
文曲玄㝠紐星君¶
¶	
此位星君主卯酉生人本命心右一竅卯屬肝家輔位酉屬肺¶
家弻位經絡各有相通功夫亦照前例光照應本命星君¶
　　　辰申時¶
辰申生人口誦志心朝禮北斗第五江元宫¶
丹元亷眞罡星君¶
¶	
此位星君正在心右第二竅其實居於心中第六竅在右竅畧¶
<pb:CK-KZ_JY236_16p052b>¶
中則六竅畧畧開住凡夫不能開此竅一槪應事雜情遮蔽大¶
凡事應接物俱以此竅爲主宰但竅中有一眞種炁天罡應竅¶
除非有眞眞的忠孝節義切烈丈夫方得一時流露卽我先天¶
一點眞性是也辰申本命生人感格者辰乃天罡心竅之正位¶
属脾土正宫申乃白元正座属肺家乃是大蓬經絡連貫默運¶
亦照前例本命自現也¶
　　　已未時¶
已未生人口誦志心朝禮北斗第六位河元宫¶
北極武曲紀星君¶
¶	
<pb:CK-KZ_JY236_16p053a>¶
此位星君屬心右第三竅下正映六腑上正總五藏屬巳未生¶
人之本命已爲地二生火未爲土十成土經絡度數相通依然¶
默朝自現本命之光也¶
　　　午時¶
午宫生人口誦志心朝禮北斗第七海元宫¶
天關破軍關星君¶
¶	
此位星君總握全星上督雷門此竅一開修煉金丹大道成功¶
不難此竅星君便有南宫躍護衞主午宫本命生人属之者以¶
午宫爲在天之眞火在人身爲三昧火在罡爲歩得七陽眞數¶
<pb:CK-KZ_JY236_16p053b>¶
至剛莫敵依前默朝眞訣行持不獨此一位星君降駕而眾星¶
連拱七竅無不開通也此係斗宫妙法¶
元始秘語斗宫雖曰在天實屬人身中七竅¶
元始雖曰在天實屬人身中祖炁¶
此以上七星默運朝禮總要七竅中一眞點炁收攝移在祖炁¶
之中方捉得本命生庚一點眞元靈炁出來各依前例默運功¶
夫眞是至玄至妙法語學者愼之¶
(天罡名曰螭[魎-兩+爾]此天罡乃在雷城十二門之前)　　　天祖罡炁¶
凡用志心朝禮者若不先運起天罡祖炁縱有前功的妙訣七¶
竅卻難開通此訣卽前功七十二個唵一字用一口罡氣到底¶
<pb:CK-KZ_JY236_16p054a>¶
(門之前若觀雷經便知其内妙處在人身爲十二經絡之總)故名曰螭[魎-兩+爾]若夫¶
螭[魎-兩+爾]¶
¶	
一者炁至所之云爾自知者可爲知其精微螭[魎-兩+爾]二字在¶
祖炁¶
¶	
中藏猶如十二時辰寓於臟腑各有所運主方是此螭[魎-兩+爾]二字¶
之眞名號也正夫炁充滿天地左右輔弼光如車輪精彩直貫¶
斗口正炁滿充乃是天罡祖炁爲七元護衞作七竅關其頭炁¶
至大至剛不可思議¶
<pb:CK-KZ_JY236_16p054b>¶
　　　白玉龜台¶
白玉龜台者在中梵天炁之中葢白玉龜台主於坎位上應七¶
竅下應九衢卽人之腎家也一個靈龜有七座寶台都是自森¶
森裝成中天梵氣卽人之心家也中天有生梵生炁卽是赤赤¶
結成爲象此種眞台眞炁誰得知之我¶
祖設法演教伸明精義普度眾生¶
昔者斗姥元君在西竺彌羅之國圓明淸淨之天修持玄靈妙¶
道勤奉¶
三寶天尊¶
斗姥元君是七星之姥實係人身七竅之主西竺彌羅者乃肺¶
<pb:CK-KZ_JY236_16p055a>¶
下心上中間有一梵點炁盤旋眞眞的的圓圓明明至極淸淨¶
一國中天眞眞¶
斗姥之處世人不得而知中有玄靈二字方得¶
三寶天尊歸於人之精炁神故云修持玄靈妙道亦常體玩金¶
丹大道勤奉三寶至玄至妙故謂怡神養頤凝精結炁怡神卽¶
名志心朝禮之功養頤乃是口誦運用之妙凝精結炁卽是口¶
誦志心朝禮之總功也充滿旋繞結一寶台金光繚亮煇煌覆¶
一華葢卽口誦志心朝禮功夫做到無爲無不爲的田地方謂¶
得到手不惟言斗姥有寶台華葢卽人身精中炁充滿遍體繚¶
繞於臟腑金光出現則一團眞靈結覆自然身内結寶台上座¶
<pb:CK-KZ_JY236_16p055b>¶
而我亦有華葢遮我之神也身坐七曲華池之中光吐混元紫¶
府之上自已身中一片眞元陽毫無一點業障握定眞魂如如¶
不動身坐七曲華池如如自在勝如座斗姥之蓮花寶台也一¶
切學者錯認華池豈知混元紫府卽先一天炁之府得七曲華¶
池而身座寶光自然光明透照光者神光也現出七眞彩氣自¶
然成文結爲七元眞君此是眞君眞光所現而結也前有天罡¶
此天罡乃在雷城十二門之前若觀經雷便知妙處在人身爲¶
十二經絡之總凡用志心朝禮者若不先運起天罡之炁縱有¶
前功妙訣七竅卻難開通此訣卽前七十二個¶
¶	
<pb:CK-KZ_JY236_16p056a>¶
唵¶
¶	
字用一口罡氣到底一炁至之夫正炁充滿天地左右輔弻光¶
如車輪直貫斗口正氣充滿乃是天罡爲七元護衞作七竅關¶
頭若論擎羊蛇螺爲七元内外之煇煌此二星把持婆羅帝座¶
宫上尊宫二宫其光甚大通身内外無不貫徹十二雷城皆是¶
洞洞灼灼人若能見之者便可長生其實在人身内肝腸眞竅¶
内通七竅之處外觀人之兩目圓如車輪通連眞鉛發出眞元¶
必須修煉至極方得元光發現道高千古恩及萬物可以修身¶
齊成家仙成佛爲聖爲賢俱不外乎七元本命星君主持開化¶
<pb:CK-KZ_JY236_16p056b>¶
而來或遭兵戈盜賊疾病妖邪牢獄枷鎻三災八難種種魔障¶
默朝七元寶號皆得永淸此乃眞元救苦之大法也此經至大¶
至妙故稱¶
中天大聖北斗紫微尊帝七元九皇豈不是救生濟死之一大¶
功夫也人當時時謹記常常默念下手速修方得此經中玄之¶
又玄妙中更妙之理¶
¶	
¶	
¶	
¶	
<pb:CK-KZ_JY236_16p057a>¶
* 大悲神咒¶
　　　　　　　　　　　　繡谷弟子吳海雲書¶
　　觀世音菩薩　白¶
佛言　世尊　若諸衆生誦持大悲神咒墮三惡道者我誓不¶
　成正覺誦持大悲神咒若不生¶
諸佛國者¶
　我誓不成正覺誦持大悲神咒若不得無量三昧辯才者¶
　我誓不成正覺誦持大悲神咒於現在生中於一切所求若¶
　不果遂者不得爲大悲神咒惟除不善除不至誠若諸女人厭¶
　賤女身欲成男子身誦持大悲陀羅尼章句若不轉女身成¶
<pb:CK-KZ_JY236_16p057b>¶
　男子身者¶
　我誓不成正覺生少疑心者必不果遂也若諸衆生十惡五¶
　逆重罪惡孼不通懺悔縱懴亦不退滅今誦大悲神咒卽得¶
　除滅惟在信心誦持不生疑惑若諸衆生誦持大悲神咒者¶
　得十五種善生不受十五種惡死也其惡死者¶
　　　一者不令其饑餓困苦死¶
　　　二者不爲枷禁杖楚死¶
　　　三者不爲𡨚家讎對死¶
　　　四者不爲軍陣相殺死¶
　　　五者不爲虎狼惡獸殘害死¶
<pb:CK-KZ_JY236_16p058a>¶
　　　六者不爲毒蛇蚖蛇所中死¶
　　　七者不爲水火落漂死¶
　　　八者不爲毒藥所中死¶
　　　九者不爲蠱毒害死¶
　　　十者不爲狂亂失念死¶
　　　十一者不爲山樹崖岸墮落死¶
　　　十二者不爲惡人厭魅死¶
　　　十三者不爲邪神惡鬼得便死¶
　　　十四者不爲惡病纒身死¶
　　　十五者不爲非分自害死¶
<pb:CK-KZ_JY236_16p058b>¶
　誦持大悲神咒者不被如是十五種惡死也得十五種善生¶
　者¶
　　　一者所生之處常逢善王¶
　　　二者常生善國¶
　　　三者常値好時¶
　　　四者常逢善友¶
　　　五者身根常得具足¶
　　　六者道心純熟¶
　　　七者不犯禁戒¶
　　　八者所有眷屬恩義和順¶
<pb:CK-KZ_JY236_16p059a>¶
　　　九者資聚財食常得豐足¶
　　　十者恆得他人㳟敬扶接¶
　　　十一者所有財寶無他劫奪¶
　　　十二者意欲有所求皆悉稱遂¶
　　　十三者所龍天善神恆常護衞¶
　　　十四者所生之處見　佛聞法¶
　　　十五者所聞正法悟甚深義¶
　若有誦持大悲心陀羅尼者得如是等十五種善生也一切¶
　天人應常誦持勿生懈怠¶
　　觀世音菩薩說是語已於眾會前合掌正住於諸眾生起¶
<pb:CK-KZ_JY236_16p059b>¶
　　大悲心開顏含笑¶
　卽說如是廣大圓滿無礙大悲心大陀羅尼神妙章句¶
　　陀羅尼大悲咒　　　開經偈(釋氏詩詞曰偈)¶
　無上甚深微妙法(佛法無邊高深而奥妙也)¶
　百千萬劫難遭踽(非不遭遇遭遇而不能奉行不倦厯億萬劫而難證果故云)¶
　我今見聞得受持(念經者自謂也言我今遵所聞得所見得受此經而持之甚久)¶
　願解如來眞實義(如來乃　佛之祖　如來云者如如不動不失本來面目願解云者願參透佛經奥¶
　　　　　　　　義也)¶
¶	
¶	
<pb:CK-KZ_JY236_16p060a>¶
觀音菩薩¶
　　大悲神咒¶
南(納)無(謨)喝(合)囉(納)怛(達)那(羅)¶
哆(多)囉夜㖿(也)　　　　(此是　觀音菩薩大慈大悲本身)¶
南無阿唎(利)㖿也　　　(此是　如意輪菩薩本身到此須存心)¶
婆　盧羯(揭)帝¶
爍(音)鉢囉㖿　　　　　(此是持鉢觀世音本身誦此存想菩薩持鉢身)¶
菩提薩跢(多)婆㖿　　　(此是不空羅索菩薩押大兵)¶
摩　訶薩跢(多)婆㖿　　(此是　菩薩種子自種咒之本身)¶
摩訶迦　盧尼迦㖿　　　(此是馬鳴　菩薩本身手把鈸羅)¶
<pb:CK-KZ_JY236_16p060b>¶
唵　　　　　　　　　　(此唵字是諸鬼神合掌聽誦咒)¶
薩皤(鉢)囉罰曳　　　　(此是四大天王之本身降魔)¶
數怛那怛寫　　　　　　(此是四大天王部落鬼神名字)¶
南無悉吉栗¶
唾(朶)伊䝉¶
阿唎㖿　　　　　　　　(此是龍樹王菩薩本身須用心誦勿疎失)¶
婆盧吉諦¶
室佛囉㘄(波)䭾(陀)婆　　(此是圓滿報身盧舍那佛)¶
南無那(羅)囉(納)謹墀　　(此是淸淨法身毘盧遮羅佛本身大須用心誦)¶
[醯-酉+(帝-巾+台)](希)唎　摩　訶¶
<pb:CK-KZ_JY236_16p061a>¶
皤(鉢)哆(多)沙　咩(迷)　　(此是　羊頭神王共諸天魔爲眷屬)¶
薩婆阿¶
他(拖)豆輸　朋　　　　(此是　甘露菩薩係觀世音部落眷屬)¶
阿逝(誓)孕　　　　　　(此是　飛騰夜乂天王巡察四方善惡)¶
薩婆薩哆¶
那(羅)摩婆薩哆¶
那(羅)摩婆伽(茄)　　　　(此是婆伽帝神王其形黑大手持鐵乂)¶
摩　罰　特　豆　　　(此是軍吒利菩薩本身持鉄輪並把鉄索面生三限)¶
怛(達)姪　他(拖)¶
唵¶
<pb:CK-KZ_JY236_16p061b>¶
阿婆盧醯(希)　　　　　(此是劍語)¶
盧迦(加)帝　　　　　　(此是　大梵天王神仙爲部落)¶
迦(加)羅　帝　　　　　(此是　帝神長大黑色)¶
夷醯唎(希利)　　　　　(此是三十三天　摩醯首羅天神統領天兵面靑色)¶
摩訶菩提薩埵(朶)　　　(此是實心更無雜亂心卽名薩埵)¶
薩婆薩婆　　　　　　(此是　香菩積薩押五方鬼兵以爲侍從不可思議)¶
摩囉(納)摩囉¶
摩醯(希)摩醯¶
唎䭾孕　　　　　　　(此是　菩薩相罰語卽爲齊也)¶
俱盧俱盧羯(揭)懞　　　(此是　空心菩薩押天太將軍領二十萬億天兵)¶
<pb:CK-KZ_JY236_16p062a>¶
度盧度盧¶
罰闍(蛇)耶(夜)帝　　　　(此是　嚴峻王菩薩押孔雀王蠻兵)¶
摩訶罰闍(蛇)耶(夜)帝¶
陀羅　陀羅　　　　　(此是　觀音菩薩大丈夫身)¶
地唎　尼　　　　　　(此是　獅子王驗人誦咒)¶
室佛囉(納)㖿(也)　　　　(此是　霹𩆝菩薩降伏諸魔眷屬)¶
遮囉遮囉(納)　　　　　(此是摧碎菩薩手持金輪)¶
摩摩罰摩囉　　　　　(此是大降魔金剛手把金輪)¶
穆　帝曬　　　　　　(此是　諸佛合掌聽誦眞言)¶
伊醯(希)移醯(希)¶
<pb:CK-KZ_JY236_16p062b>¶
室那(羅)室那(羅)　　　　(此是　魔醯首羅天王)¶
阿囉(納)嘇(衫)¶
佛囉(納)舍利¶
罰沙罰嘇(衫)　　　　　(此是　觀音菩薩把牌弩弓箭)¶
佛囉(納)舍耶(夜)　　　　(此是　阿彌陀佛觀世音菩薩師主)¶
呼嚧呼嚧摩囉¶
呼嚧(慮)呼嚧醯(希)利　　(此是　八部鬼神王)¶
娑　囉(納)娑　囉(納)　　(此是五濁惡世)¶
悉利悉利　　　　　　(此是　觀音菩薩利益一切眾生不可思議)¶
蘇嚧蘇嚧(慮)　　　　　(此是　諸佛樹葉落聲)¶
<pb:CK-KZ_JY236_16p063a>¶
菩提夜。¶
菩提夜。　　　　　　　(此是　觀世音菩薩結眾生緣)¶
菩䭾　夜。¶
菩䭾夜。　　　　　　　(此是　阿難本身)¶
彌　帝利夜。　　　　　(此是　大車菩薩手把金刀)¶
那(羅)囉(納)謹墀。　　　　(此是　龍樹菩薩手把金刀)¶
地唎　𢜈尼那(羅)。　　　(此是　寶幢菩薩手把鐵乂)¶
波夜摩那(羅)。　　　　　(此是　寶金光幢菩薩鍰折羅村)¶
娑婆訶。¶
悉陀夜。　　　　　　　(此是　達一切法門)¶
<pb:CK-KZ_JY236_16p063b>¶
娑婆訶。¶
摩訶悉陀夜。　　　　　(此是　放光菩薩手把赤幡)¶
娑婆訶。¶
悉陀喩藝。　　　　　　(此是　諸天菩薩盡悉以集手把金刀)¶
室皤(鉢)囉耶(夜)。¶
娑婆訶。¶
那(羅)囉(納)謹墀。　　　　(此是　山海慧菩薩手把金劍)¶
娑婆訶。¶
摩囉(納)那(羅)囉(納)。　　　(此是　寶印王菩薩手把金斧)¶
娑婆訶。¶
<pb:CK-KZ_JY236_16p064a>¶
悉囉僧。¶
阿穆佉(枷)耶(夜)。　　　　(此是　藥王菩薩行療諸病)¶
娑婆訶。¶
娑婆摩訶。¶
阿悉陀夜。　　　　　　(此是　藥王曾上一切菩薩本身行療諸病)¶
娑婆訶。¶
者吉囉阿悉陀夜。¶
娑婆訶。¶
波陀摩羯(揭)悉哆夜。¶
娑婆訶。¶
<pb:CK-KZ_JY236_16p064b>¶
那(羅)囉(納)謹墀。¶
皤(鉢)伽囉㖿(也)。¶
娑婆訶。¶
摩婆利勝羯(揭)囉夜。¶
娑婆訶。¶
南無喝(合)囉怛那(羅)。¶
哆(多)囉(納)夜㖿(也)。¶
南無無(謨)阿唎㖿(也)。¶
婆嚧吉諦　爍　皤(鉢)囉夜。¶
娑婆訶。¶
<pb:CK-KZ_JY236_16p065a>¶
唵。¶
悉殿都𠼦　哆(多)囉(納)鉢　䭾　㖿(也)。¶
娑婆訶。¶
¶	
¶	
¶	
¶	
¶	
¶	
¶	
<pb:CK-KZ_JY236_16p065b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY236_16p066a>¶
右大悲神咒，是¶
　觀音菩薩本大慈大悲心不忍見衆生受盡無量苦惱，故說¶
　此大悲神咒，普度眾生。觀音菩薩發諸宏願，有一願未遂，誓¶
　不成正覺，則慈悲度脫之苦衷可見。而持誦者之感應如響，¶
　亦可見知矣。¶
　凡誦此咒，惟在信心誦持，不生疑惑，能生十五種善心，不受¶
　十五種惡死，其飢困水火、枷杖、寃家、讎對、毒藥、厭魅、邪神、惡¶
　鬼惡病。種種怪異，一切不能身。　有求則靈，常得豐衣足¶
　食，貴人扶持。意欲所求悉皆稱遂，一切求謀感應如響，隨心¶
　所欲，眞如意珠也。¶
<pb:CK-KZ_JY236_16p066b>¶
¶	
¶	
如意珠卷終¶
¶	
