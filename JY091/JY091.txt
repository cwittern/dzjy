#-*- mode: org; -*-
#+EXPORT_ID: JY091
#+TITLE:高上玉皇心印妙經 Gaoshang Yuhuang Xinyin Miaojing
#+WITNESS: CK-KZ JYE
#+BASEEDITION: JYE
<pb:CK-KZ_JY091_01p001a>¶
@fw1重刋道藏輯要¶

* 高上玉皇心印妙經¶

* 八祖合註¶

** 上藥三品，神與氣精。¶

　秕秕道人曰：人身內三寶，曰精；曰氣；曰神。神足則明生，氣凝¶
　則道配，精化則體充，翕足而循環，是爲上藥。顧斯藥也，不山¶
　不水，不落不枯。本人和，順天時，因地利，不隔畛畦之界，無煩¶
　灌漑之勤。輕賤之，則牛溲馬勃之弗如；寶貴之；則蓍朮參苓¶
　之遠遜。取擕至便也，生息無窮也，燥濕不能傷，風霜不能蝕，¶
　金錢不可市，貧富不相侵。其味長，其功巨挺。出於温凉補㵼，¶
<pb:CK-KZ_JY091_01p001b>¶
　而別具返魂久視之奇，視人間之療疾延年，而僅乞靈於草¶
　木，奚翅雲泥之判別，而天河海水之懸殊。故自雷公、岐伯以¶
　來，不敢登諸本草而心印。首標其目者，揭薪傳厯效之良方，¶
　期萬世善爲調劑也。¶

** 恍恍惚惚，杳杳冥冥。¶

　鐵杖老人曰：虛實有無之數，相倚伏而相與有成。無聲無臭¶
　之天，正以聲，其聲臭，其臭也。是故空皆色，色皆空，無色之非¶
　空，則亦無空之非色。且春、秋、冬、夏，不言而品物，亨矣。執迹以¶
　求之，而來往者無形狀。然其生長收藏之紛若而鬱然，其布¶
　濩者，無形之形，共形矣。神與氣、精，理爲各賦，現兩儀之撰，呈¶
<pb:CK-KZ_JY091_01p002a>¶
　四象之光，而寔基乎太極、無極之根源。不見端倪之可指虛¶
　虛實實，無有有無。彌綸動靜中，各自有其化化生生，而逈非¶
　誕幻。然欲細摹其情態，而卓乎曲盡，其形容則仍聽之而無¶
　聲，索之而無臭。夫是以謂之爲恍恍，爲惚惚，是爲杳杳，而冥¶
　冥。雖然旣名之以恍惚杳冥矣，則自有其所以爲恍惚，爲杳¶
　冥，而非予人以昏默。是故君子卽虛以責實，課有於無無。¶

** 存無守有，頃刻而成。¶

　蓬萊道人曰：建非常之業而責成於旦夕間，則根源未極於¶
　堅深，一發而旋枯且竭。存而守者，謂含光內照，密於有意無¶
　意之天也。功無懈於須臾，道自豁然於一旦。泉之達，實之繁，¶
<pb:CK-KZ_JY091_01p002b>¶
　知其靈孕於根源，時至而幾莫禦矣。且所謂道者，惟是煉精、¶
　煉氣、煉神，復化有爲無，而結大丹之體也。丹原𤣥妙，其迹似¶
　無，丹不空，虛其形，似有無無爲至無，可以化而爲有，有有爲¶
　至有，其來實根於無。卽有卽無，卽無卽有。夫是爲恍惚，爲杳¶
　冥，顧見爲無矣，而不識無中之有；知爲有矣，而莫知有生於¶
　無。任虛浮者，罔求實力，恃可恃者，𤣥想弗能。眞何以存，何以¶
　守也。至如舍近而馳遠，厭淡而好奇，是又忽其無，忽其有，忽¶
　無中之有，有中之無。不守不存，而藥胥銷爍。故當無聲無臭¶
　之會，不敢蹈空，寂然枯滅，翻求根蒂，一意操存。更於有色有¶
　相時，紛然可據。定心固守，不致坐荒。勿正而勿忘，徐以俟，其¶
<pb:CK-KZ_JY091_01p003a>¶
　自化眞積力久自相與於有成，胎結陽團。有不期而自得者，¶
　故云頃刻而成也。頃刻之爲，言效甚神，而至速也。¶

** 廻風混合，百日功靈。¶

　無上宫主曰：余疇曩有言，辛苦二三年，逍遥千萬刼。謂二三¶
　年者，統養藥結胎之功候，彚前後而言之也。藥苟養成，根深¶
　而體固，則丹成胎結，百日而功，自靈矣。然結丹之功曰廻風，¶
　曰混合。風也者，身內自然之呼吸，眞氣之往來無影也，而無¶
　聲，至神也，而至速。當羣藥萃乎鐺鼎，取中宫離火，相炙相薰，¶
　按節鼓風，以候自然之火氣。火饒一分，藥化一分，錯落零星，¶
　有如黍米。然後散者收使聚，混合而成一粒之珠。其色紅黃，¶
<pb:CK-KZ_JY091_01p003b>¶
　其形圓固，夫乃可謂之丹成，乃可謂之胎結。迨旣成且結，囘¶
　思煉度之初，相距止需百日。始知經不我欺也。至功而曰靈¶
　示神異也。夫以浮埃之面目，進而躋眞聖之階，慧澈古今，光¶
　垂天地。此實乾坤之至樂，而人生不可緩之圖，乃萬年不朽¶
　之榮華。第開基於百日，是何如之效，而功不謂之靈耶。過此¶
　關津，名標仙籍。縱未還虛合道，亦尸解羽化，作蓬萊之列仙。¶
　倘面壁深山，靜候玉詔，大羅座上，萬古無疆，獨何爲憚百日¶
　之修而不奮庸雲路也。¶

** 默朝上帝，一紀飛昇。¶

　醒眼道人曰：香縈劔佩，瑞拂珠旗，入鴛行而覲龍光，事屬飛¶
<pb:CK-KZ_JY091_01p004a>¶
　昇以後。今也丹還九轉，神出三關，雖鑿破洪濛，別開面目，而¶
　未得還虛合道，安能詣闕趨朝。然經曰默朝，非卽躬參玉陛¶
　也。句䝉一紀飛昇之上，是默朝，而後遲之又久，而飛昇也。葢¶
　嬰兒旣育以來，一切塵囂謝絕，對空山之風雨，惟面壁以跏¶
　趺，湛寂一心，銷融九載，消融湛寂，九載一心。如搢笏升階不¶
　違顔於咫尺，若垂紳侍立叨醉酒於笙簧。默注神凝，念念潛¶
　通。帝謂迨至九年吿竣，合體淸虛，萬化生心，乾坤在手，自沐¶
　彌羅之詔，乘鸞跨鶴，而飛昇矣。一紀云者，從養藥三年，迄於¶
　九年面壁，始終一紀而證金剛不壞之身，當是時也，於斯境¶
　也。提將日月歸𤣥象，跳出扶輿見太虛。陶鑄陰陽，而不受陰¶
<pb:CK-KZ_JY091_01p004b>¶
　陽之陶鑄。神明變化，並自忘變化於神明。以十二載之行，持¶
　成億萬年之德業。嗚呼，其亦可以奮然興矣。¶

** 知者易悟，昧者難行。¶

　釀花墨客曰：葢人心有覺，而道體無爲，故眞機雖不靳其取¶
　擕，而要不能强其所不欲。知者，其天朗，其性空，或根柢於前¶
　因，或誠求於篤好。當其未與道遇，已如秋月氷壺，見色生神，¶
　觸形流影。或脉脉於眞師之指授，或兢兢於古訓之昭垂，徹¶
　始徹終，一片靈機躍躍。而至若天資闇汶，嗜慾沉淪，茅塞其¶
　心，而牿亡其性。或日迷於霧障，或方信而狐疑。種種生魔，卒¶
　昏性海。嗚呼人之度量相越，豈不遠哉。是故道本無私也，而¶
<pb:CK-KZ_JY091_01p005a>¶
　亦若有私。私也者，私於其人之高朗，而賦性之虛靈也。不昧¶
　前因，而一心之篤好也。彼昧者之冥然罔覺，若浮雲之蔽太¶
　淸，日與道違，而道亦與之日遠。遂若私其所獨眷，而他人不¶
　得以旁參。雖然知者自知也，昧者自昧也，昧者不自安於昧，¶
　則旋底於知，知而不自保其知，則亦流於昧。爲知爲昧，存乎¶
　其人生，安困勉之途，其亦何常之與有。故覔𤣥子曰：大道本¶
　來人具足，可憐塵世少人。知¶

** 履踐天光，呼吸育淸。¶

　三山笛史曰：履踐者，飛昇之體。呼吸者，胎息之功。當其未至¶
　飛昇，隨處光明正大，如星如日，不涉於昏沉。而至如胎息之¶
<pb:CK-KZ_JY091_01p005b>¶
　時，矢以潔淸湛寂，不流於穢濁，而念與道凝。天光澄澈於心，¶
　淸氣滋含於内，證仙成道，此其大略云。雖然履踐非舉足之¶
　時，實周乎視聽言動之大凡，而統該乎内外精粗巨細矣。功¶
　深於克復，而凛若氷淵；意極夫精誠，而盟諸金石。時以五體¶
　三花爲念，而身心普燭以天光。胎息者以神御氣，以氣定息，¶
　胎因息生，息因胎住。始之以呼吸，息息相依，内照默存，神注¶
　氣母，如婦人之孕子，如小龍之呑珠，來往周旋，一息不間。自¶
　得天之氣混之，地之氣混之，人之氣混之。淸明呼吸，及時而¶
　育，育旣皆淸，而渣滓悉去。火候力足，自聖胎成就而金丹返¶
　還矣。古云：眞人潛深淵，浮游守規中。權衡開與闔，呼吸往來¶
<pb:CK-KZ_JY091_01p006a>¶
　風。卽此意也。旣踐天光，復育淸氣，自成胎息而飛昇矣。然必¶
　先之以履踐，俾眞固其本根，而後施呼吸之宜，乃得丹元醖¶
　釀。不然者，行之以凌躐，亦未見其有濟云。¶

** 出𤣥入牝，若亡若存。¶

　盍縷道人曰：𤣥牝者，不依形而立，惟體道而生。似有似無，分¶
　左分右，眞息所由起，元氣所由滋。察其形，圓高中起，狀類蓬¶
　壺。黑白分明，象同鷄子。其色如錦，其運如環，中廣一寸二分，¶
　包一身之精粹。按其位在乾之下，坤之上，震之西，兌之東，坎¶
　離水火交姤之鄕，人之關元天地之正中。所以爲灝氣之都，¶
　眞神之地。問其名，則太極之蒂，先天之柄，虛無之系，造化之¶
<pb:CK-KZ_JY091_01p006b>¶
　源，混沌之根，太虛之谷，歸根竅，復命關，戊己門，庚辛室，甲乙¶
　戸，西南鄉，黃中宫，眞一處，丹元府，守一壇，偃月爐，硃砂鼎，龍¶
　虎穴，黃婆舍，丹爐土，釜神水，華池帝，乙神室，靈臺絳宫，種種¶
　異名，而實則爲𤣥牝。人之生也，精神魂魄交會於斯，還丹結¶
　胎舍斯奚向。故《悟眞篇》曰：要得谷神常不死，須憑𤣥牝立根¶
　基。眞精若返黃金室，一粒明珠永不離。修眞者，當三年藥足，¶
　百日功靈，眞人浮游於規中，陽神飛躍於關際。毋蹈於無爲，¶
　毋形於有作，毋落於懸想，毋泥於執持。或出或入，宛轉關生。¶
　然其出入也，不可以有心守，不可以無心求，以有心守之，終¶
　莫之有，以無心求之，終見其無。謂之爲亡，而躍然有物；謂之¶
<pb:CK-KZ_JY091_01p007a>¶
　爲存，而杳然無象。存亡莫定，出入無常，若何可也。惟凝慮澄¶
　心，不間不數，候氣安和，眞陽融化。以呼吸爲出入，又以出入¶
　分左右。靜極而噓，魚遊春沼；動極而反，蟲蟄土膏。應念而入，¶
　應念而出，氤氲開闔，其妙無窮。少時便須忘氣合神，一歸混¶
　沌，致虛之極，守靜之篤，心不妄動，無去無來，不出不入，湛然¶
　常住，是爲眞人之息以踵，踵者，其息深深之意也。故苟知𤣥¶
　牝之眞，知𤣥牝中之何物與夫出𤣥而入牝，若存若亡之化¶
　機，守以小心，行以大力，便可識爐識藥，識眞人之浮游，以一¶
　己之性靈，用於眞粹之地。誠因明藴，明以誠生，則采取在此，¶
　交姤在此，烹煉在此，沐浴、温養、結胎、脫體，罔不在此。而證聖¶
<pb:CK-KZ_JY091_01p007b>¶
　飛昇，無難馴致矣。故曰：先後交相接，權衡得自如。經營養鄞¶
　鄂，煉神以凝軀。毋蹈空，毋泥實，毋太過、不及。以彷佛乎至𤣥¶
　至妙之機關，則予輩之七返九還，用斯道也。善學者其詳味，¶
　而愼思之。¶

** 綿綿不絶，固蒂深根。¶

　無上宫主曰：根之深者，華自茂；蒂之固者，實乃堅。故究極其¶
　終，則灼然而眾著，屹若崧、衡之矗立，而介然如金石之貞第。¶
　原其始而言之，惟其息深，深乃達之，亹亹其從，無爲有也。祗¶
　此空空洞洞之所，凝其從有至無也，莫非實實枚枚之所。化¶
　一腔眞意，皆生於恍惚而杳冥。夫恍惚杳冥，猶知其爲恍惚，¶
<pb:CK-KZ_JY091_01p008a>¶
　而杳冥是由虛而實也。知恍惚杳冥而難定，其恍惚而杳冥¶
　則是由實而虛也。實實虛虛，出入於左𤣥右牝，而存亡於若¶
　明若昧之餘，則規中一竅，結就金丹一粒，而靈胎乃孕且生¶
　矣。然時放時收，在無差而無間，相連如縷，相續如泉，似有似¶
　無，乍生乍息。極之一時一刻，亦必纍纍若貫珠，是經之所謂¶
　綿綿不絶者。少數則炎，少踈則冷，時小則傷魄，時大則傷魂。¶
　以神馭氣而成胎，尤以氣活神而體道也。神氣兩相化，而大¶
　道常釀於中。息可住而胎可凝，胎可凝而理自具。易之所謂¶
　黃中通理者，此物此志。夫故白玉蟾於丹成時恍然而悟曰：¶
　有無捴向箇中尋，非淺非深自産嬰。縷縷𢇁連關内氣，根基¶
<pb:CK-KZ_JY091_01p008b>¶
　立定守眞神。由是言之，眞神貴能放，尤貴能守。放於四海，則¶
　道充天地。守於一穴，則道藴中元。不密不疎，蟬聯而絡繹，而¶
　後其蒂固，其根深，華茂而實堅，乃以飛昇證聖矣。故修丹之¶
　要，時措有宜，以儲藥爲始基，以立根爲究竟，循途洊至，而首¶
　尾環生。由是而百日靈，一紀成，踐天光，育淸氣，出𤣥入牝，而¶
　至心以默朝。是爲修丹之中腹。自時厥後，功進而有加，則了¶
　刼超塵，永締大羅眞實境。儲三品者，其由知而悟，毋爲昧者¶
　之難行也。¶

** 人各有精，精合其神。神合其氣，氣合體眞。不得其眞，皆是强名。¶

　邱長春眞人曰：僞者不可亂乎眞，眞者不可參以僞。循名斯¶
<pb:CK-KZ_JY091_01p009a>¶
　核實，非以强名名之也。且人而名以眞人，必成於其體之眞，¶
　而合眞體中之眞精、眞神、眞氣也。葢人各有體，精固之，神運¶
　之，而氣以充之。故精、神、氣與體偕非後起而非强附也。然體¶
　則惟一，而精、神、氣則爲三，三與一俱來，而一因三實，體之賴¶
　有精、神與氣也。不可離也。精者何，天之根，地之軸，山之泰岱，¶
　水之崑崙，父母之樞機，而身心之關紐也。後天則有象，象自¶
　心生。先天者無形，形因心滅。有象之精假，無形之精眞，惟眞¶
　乃名精，實與有生而俱賦，迨至後天之弗保，因以戕賊乎。先¶
　天然而有象與無形，缺一而體奚由立，顧體之立也，立於精¶
　也。變動而不居，神爲之運也。故舍精則神無所本，無神則精¶
<pb:CK-KZ_JY091_01p009b>¶
　亦凝滯而不能周。惟精合其神，精斯與神一。而至於一身之¶
　氣，則又體之所待以生者也。氣之於神，猶精與神之相麗也。¶
　然氣之爲氣，不附於精而附於神。神以運爲能，而氣以充爲¶
　量。至剛至大，卽至靈至巧之所生。不濁不虧，亦卽不屈不撓¶
　之所養。故神與氣合，斯精亦相著，三品相與以有成。夫精合¶
　神，神合氣，三三而化一，自一一而根三，三無一而弗融，自一¶
　無時而不足，夫是爲眞體。眞體卽眞人，人而眞，則精、氣與神¶
　合同而化。旣不參以僞而名，豈强名而不然者。雖名之以精、¶
　氣、神，游散而不相屬也。三者與一不相屬，則是爲虛器，爲寄¶
　生。精、神與氣且不眞，而奚名眞體。所有非實有，故曰：强名。抑¶
<pb:CK-KZ_JY091_01p010a>¶
　解是經者，謂經所云體，本體之體也，非身也。然精、神、氣之非¶
　眞，則三品已皆非本體。官骸肺腑，廓落而空虛，罔之生也，卽¶
　形體亦非其本體。故曰：眞者不可參以僞，僞者不可亂乎眞。¶

** 神能入石，神能飛形。入水不溺，入火不焚。¶

　無上宫主曰：經言精合神，神合氣，是氣精二者，一神之統貫¶
　而始之終之者也。以精與氣合於神，神之爲用，尤大矣。葢神¶
　雖與氣精合，不與氣精同。氣精以先天無象者爲眞，而無象¶
　之中嬰兒姹女，鶴息龜胎，猶有形而有跡矣。神則不凝滯於¶
　物，物亦不能滯我神。而又合精氣以成能，非若尋常之恍惚。¶
　故石者至堅之質，飛者致遠之言，神經百煉餘，而統精、氣以¶
<pb:CK-KZ_JY091_01p010b>¶
　合一。鋒銛磐郢，銳勝水心，倐若追風，疾如掣電。以至堅而入¶
　質堅之物，斯堅固不摧。以致遠而爲凌遠之行，斯遠無或禦。¶
　至若坎離配象，而龜蛇日月各有分司。則旣濟以來，夫豈凡¶
　水凡火所能制？故三品皆爲上藥，而神則統貫乎氣與精合。¶
　氣精以會於神，而神遂爲聖。不可知之詣，故大易以陰陽不¶
　測歸其極於神云。¶

** 神依形生，精依氣盈。不雕不殘，松柏靑靑。¶

　鐵杖老人曰：道以虛而合，而虛者亦非懸而無著之名也。葢¶
　物恒有所憑依，而理亦相爲附麗，是故神無象也，精易虧也，¶
　易虧而弗虧，無象而求象，非鏡花水月可擬諸其形容也。神¶
<pb:CK-KZ_JY091_01p011a>¶
　之質在形，是以無象生有象。精之原在氣，是以易足化易虧。¶
　象以形昭，亦象以形晦。不以至昭昭至晦，而昭昭者自生生。¶
　精固易虧，而氣恒至足。故氣常周於四體而充滿，則自生精。¶
　精無氣則枯，有氣而精斯不涸。不枯，不涸乃曰眞精。且夫耳¶
　目官骸，形之所具，三關六腑，形之所函。彼修道而養神者，將¶
　以求夫一粒𤣥珠，永作關元之鎭者也。且將以神之所化，彰¶
　往而察來，勁則摧堅，飛而致遠。水不溺而明珠出海；火不焚¶
　而紅日經天。以之煉虛則虛處非虛，以之合道則道中生道。¶
　此眞神所運，非倚著而依於形也。然使舍三關，離六腑，則神¶
　亦無舍而出入也，於何歸？故其依形生，猶日月之麗乎天，而¶
<pb:CK-KZ_JY091_01p011b>¶
　百穀草木之麗乎土也。精依形而藴，實依氣而盈。氣充則精¶
　與俱充，氣詘則精因亦詘。故欲精華之上達，非氣則莫升。欲¶
　精髓之下垂，非氣奚由降。譬則枯條槁木，無復有發榮滋長¶
　之觀者。精液之無餘而實，則氣機之先盡也。以知精之由，蓄¶
　以氣而盈矣。毋勞爾形而凝神以内謐，毋暴其氣而養厥眞¶
　精。形旣完焉，神因以固，氣之養也。精以充周栽者，培昌而熾¶
　是，以如松如柏，蔽日而千雲。¶

** 三品一理，妙不可聽。其聚則有，其散則零。¶

　三山笛史曰：天道有陰陽，一元之所化。人身有三品，一理之¶
　所涵。故精、氣、與神皆天所付，道所包，不離人而命名，亦不離¶
<pb:CK-KZ_JY091_01p012a>¶
　性而成象也。第從其分而論之，精有盛衰少壯也，氣有長短¶
　屈伸也，神有淸濁昏明也。判之則爲三，三者之中區以別，而¶
　以言其合理本一元。精生神，神生氣，氣生精，來往循環，互爲¶
　倚伏。有一而無兩，安得曰三？以一分三，以三合一，惟淵惟默，¶
　宛轉關生，知其然而莫知其所以然，微妙殊堪繹也。是故精¶
　爲主，氣爲輔，而聯貫以神，無一念之離，無一時之間，團凝保¶
　合，斯爲採藥而修丹。而如離氣而言精，離神而言氣，區分三¶
　品，而無當於合同而化之眞，縱欲成丹，而丹將於何結矣。且¶
　旣歧三品而分畔，則神未足而精己耗，氣末充而神已昏，其¶
　緒未淸而三品之本眞亦失。故曰：其聚則有其散，則零。¶
<pb:CK-KZ_JY091_01p012b>¶

** 七竅相通，竅竅光明。聖日聖月，照耀金庭。¶

　醒眼道人曰：日月之懸象，天之光見，聞聲臭之憑依。人之竅¶
　一塞則皆塞，一通則皆通。通本性生，塞因慾窒。去其慾而和¶
　其性，則塞者漸通。塞者而皆通，則永通而無復塞。然通非直¶
　通於外也，僅通於外，則凡能視、能聞、能聲、能臭，何關於性命，¶
　而何益乎丹元。經之所謂通，是合精、氣與元神凝結，而嬰兒¶
　以育，出入於五官之際，而莫窒其靈機。以七竅爲門庭，以泥¶
　丸爲襁褓，光瑩晶燦，竅竅皆然。是誠照耀於金庭，而光如日¶
　月金庭也者，非二十七洞金庭崇妙之天也。在内曰靈臺，在¶
　外曰天壤，光華晃朗，洞達澄涵，暗室舒光，虛齋生白。故光通¶
<pb:CK-KZ_JY091_01p013a>¶
　於竅莫不光明也。而不然者，通不終通，則通也。而究不殊於¶
　聾瞶夫，聾且瞶矣，曾是金庭之照耀聖日聖月云乎哉。¶

** 一得永得，自然身輕。太和充溢，骨散寒瓊。¶

　來來道人曰：求在外者，尸其柄於人，身具之而身得之，天人¶
　不能奪。是故藥之養，丹之修，修養失其宜，有迨終身而弗得¶
　者，有所得則廓之愈大，而保合太和。然必持之於將得未得¶
　之先，而後効靈於旣得。當其三品足而一元固，龍虎調而日¶
　月昭，周習坎於華池，照重離於玉鼎，黃中通理，美在其中，涵¶
　育薰蒸，而操存無間。所得爲眞得，而積小有高大之觀，則所¶
　欲者從心應念，而皆效一粒。易分千處月隻身，可作萬方人¶
<pb:CK-KZ_JY091_01p013b>¶
　一息。萬年所以爲安貞之吉也。且太和之氣，其洋溢也無方，¶
　天地以生成，人以之久大。渣滓銷盡，而脗合淸虛，淸心如氷，¶
　温其如玉。甯有不高飛輕舉而丰骨珊珊者耶。原其初則如¶
　履如臨，旣和倪而繕性洎，其後自如圭如璧。斯德盛以化神，¶
　理無待於外求，道隨時而具足。故君子欲其自得，而本立者¶
　道自生。¶

** 得丹則靈，不得則傾。丹在身中，非白非靑。¶

　釀花墨客曰：孕育乾坤，交融水火，彌綸川嶽，配合陰陽，丹之¶
　爲用誠大矣。然得不得存乎已，而靈與傾不在人。得則七竅¶
　明，三關闢，察來彰往，飛形入石，而上達乎天。而不然者漏鼎¶
<pb:CK-KZ_JY091_01p014a>¶
　摇風，空鐺煮藥，金銷、土燥、水涸、火焦。傾者固其所自傾，而誰¶
　執其咎。且丹之得也，本無色相之可名，非白非靑，而靈光湛¶
　湛，小藏一芥，大載地天。然上際泥丸，下垂湧穴，非天所得予，¶
　非人力之所助而成。其得之也，自求之，其傾之也，自失之。知¶
　其卽身，而自具而煉，有所歸焉矣。是故合知行，貞定靜，操存¶
　體固，無間於須臾，本憂勤愓厲之深，衷而永之，爲湛寂眞常¶
　之實學。求其得而防其失，致其靈而戒其傾。則丹從此，修道¶
　從此，獲三品從此。而渾化而詣極天人。有志修𤣥者，其毋自¶
　昧於由來之地第，反求諸己，而心印印於心矣。¶

** 誦持萬遍，妙理自明。¶
<pb:CK-KZ_JY091_01p014b>¶

　盍縷道人曰：凡書必有理，理必求明，《心印》一篇無量度人之¶
　眞諦也。古今信善持誦者，紛紛究莫窺其奥妙之所存，非誦¶
　之不眞，乃誦之不得其微耳。且誦非口誦，在誦以心。口誦而¶
　心維，其微乃得。夫微妙之地，非淺嘗者之所能窺。萬遍云者¶
　謂念茲在茲，索之旣專而且久也。文入妙來無過，熟熟則巧¶
　生焉。萬遍之餘，經之義藴從心化篇之外，篇之中，篇之前，篇¶
　之後，優游而饜飫，而理無不明矣。倘曰淺嘗將以何物爲三¶
　品，何象爲杳冥。問有無而不知其爲守、爲存，叩𤣥牝而不知¶
　於何出入，厯之百日，功何以靈。一紀之間，飛昇何自視。祖氣¶
　爲繼起，而不知呼吸之非眞。錯解精與神，而不識先天之別。¶
<pb:CK-KZ_JY091_01p015a>¶
　功於何始？效於何徵？竅求通而反閉其光，丹欲靈而轉傾且¶
　失。經雖誦也，直若俗儒之佔，畢而無實得於中也。¶
¶	
