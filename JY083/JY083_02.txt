#-*- mode: org; -*-
#+TITLE: 猶龍傳
#+DATE: 2011-05-31 15:53:56
#+PROPERTY: kxid KX079
#+PROPERTY: title 猶龍傳
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ0774
#+PROPERTY: id JY083
#+PROPERTY: JUAN 0
#+PROPERTY: JUAN 000
<pb:CK-KZ_JY083_02p001a>¶
#+PROPERTY: JUAN 001
<pb:CK-KZ_JY083_02p001a>¶
@fw重刋道藏輯要¶
* 猶龍傳¶
　　　　　　　　　　　　　　　　　　@by賈善翔編¶
** 起無始¶
渾淪之未判神靈之未植而爲冥妙之本者道也所謂道莫窮¶
其根本莫測其津涯而有大聖人禀之而生於其間故謂之無¶
始者卽太上也太上生乎無始起乎無因爲萬道之先元炁之¶
祖蓋無光無象無色無聲無宗無緒杳杳冥冥其中有精其精¶
甚眞彌綸無外故稱大道焉夫道自然之妙本也於微妙之中¶
而生空洞者眞一也眞一者不有不無也從此一炁而生上三¶
<pb:CK-KZ_JY083_02p001b>¶
炁三合成德共生無上也自無上而生中三炁三合成德共生¶
眞老也自眞老而生下三炁三合成德共生太上也自太上乃¶
生前三炁三合成德共生老君也自老君化成後三炁三炁又¶
化生眞妙玉女自玉女禀三炁混沌凝結變化五色玄黃大如¶
彈丸流入玄妙口中吞之有身凡八十一年乃從左腋而生生¶
而白首故號老子老子卽老君也乃大道之身元炁之祖天地¶
之根也夫大道微妙出於自然生於無生先於無先挺於空洞¶
陶育乾坤號曰無上變化無常不可得名故曰吾生於無形之¶
先起乎太初之前長乎太始之端行乎太素之元浮游幽虛出¶
入杳冥觀混沌之未判淸濁之未分三景之未光萬物之未形¶
<pb:CK-KZ_JY083_02p002a>¶
獨能寓恍惚之庭游曠浪之野卓然獨立大而無配視之不見¶
聽之不聞搏之不得所謂混元由兹而始矣¶
** 禀自然¶
老君乃元氣之眞造化自然自然者道也强爲之容卽老君也¶
以虛無爲道自然爲性莫能使之然莫能使之不然亦不知其¶
所以然不知其所以不然故曰自然而然也至若乘地爲輿操¶
天爲蓋馳騖擴蕩翱翔八表不足比其大也窮幽極微至纎無¶
際析毫剖釐至小無內不足言其細也八音交奏五聲迭和烈¶
風迅雷海潮夔鼓不足言其聲也玄黃煥爛丹靑熻赩焜煌煒¶
曄綺靡華麗不足言其色也光耀熠爍神明恍惚風行電逝震¶
<pb:CK-KZ_JY083_02p002b>¶
霆流矢不足言其疾也結根九地沈嶠八海水凝藪澤泉渟嶽¶
峙不足言其止也陰陽不測變現無常進退造化鼓舞萬物不¶
足言其神也光燭靄昧洞鑒無形仰觀至陽之原俛察至陰之¶
本不足言其明也影離響絕雲斂霧散歸根返本寂然不動不¶
足言其無也滌宇宙之塵滓掃雲漢之昏蒙下際無根上通寥¶
廓并包六合控馭三界不足言其虛也且道本無形眞非有相¶
蓋託虛假有體用互陳不足以盡其妙故歸之自然自然者理¶
之極致也合之爲自然離之爲道德故眾聖所共尊今古不能¶
泯經云道之尊德之貴夫莫之爵而常自然此之謂矣¶
** 見眞身¶
<pb:CK-KZ_JY083_02p003a>¶
老君乃無生之至精兆形之至靈也昔於大空之中結炁凝眞¶
强爲之容體大無邊相好眾備上無所攀下無所躡或在雲華¶
之上身如金色面放五光自然化出神王力士靑龍白獸麒麟¶
獅子列於前後或作千葉蓮華光明如日頭建七耀雲霞之冠¶
身披九色離羅之帔項負圓光手執五明或乘八景玉輿駕五¶
色神龍建流霄丹節廕九光鶴蓋或乘玉轅之車金剛之輪驂¶
駕九龍輔翼萬仙飛雲寶蓋流煥上下燒香散華浮空而來天¶
鈞妙樂前導後從或坐金殿七寶之帳珠幡寶網羅覆其上仙¶
眞列侍神丁衞軒種種儀衞充滿太空或金容玉質黃裳繡帔¶
凭几振拂朝會仙眞或玄冠素服白馬朱騌仙童夾侍神光洞¶
<pb:CK-KZ_JY083_02p003b>¶
明巍巍勝相不可名狀然上善之士澄心結念注想尊容則隨¶
感而應應而獲福故能周流三界救度無窮且大道處於無形¶
無形則非凡所見應念通感通感則非在一端或示仙姿妙體¶
爰及肉身或飛或步或尊或卑或山或世或夷或夏不可測量¶
隨感精粗應已則隱來無所從去無所至洞有洞無周徧一切¶
悟者此心通達迷者永刼沈淪欲識道之眞身不出於此夫道¶
不可見見而非也道不可聞聞而非也蓋示理教俱淵寂然不¶
動於不動中亦能使未見者見未聞者聞此明境智相發感而¶
遂通然通寂雖殊其致一也故曰道常無爲而無不爲無爲者¶
體也無不爲者用也本際經云心之念道凡有二種一念法身¶
<pb:CK-KZ_JY083_02p004a>¶
七十二相八十一好具足微妙三界特尊二念眞身猶如虛空¶
圓滿淸靜不生不滅若於此相未能明審須憑圖像係錄其心¶
當鑄紫金寫此眞形泥木銅綵稱力所爲殿堂帳座幡華燈燭¶
隨心供養如事眞身想念丹倒功德齊等若能洞觀非身之身¶
圖像眞形理亦無二是以敬像隨心獲福報之輕重唯其在心¶
念念增進自然成道所謂人能念道道亦念人是也沿此法身¶
卽法號以應羣情老君挺生空洞變化自然智慧無窮聖德周¶
備形旣莫測號亦無邊在天爲萬天之主在聖爲萬聖之君在¶
仙爲萬仙之總在眞爲萬眞之先在星爲天皇大帝在教爲太¶
上老君或垂千二百號或顯百八十名或號無爲父或號萬物¶
<pb:CK-KZ_JY083_02p004b>¶
母與大道而輪化爲天地之根原浩浩蕩蕩不可名也約而言¶
之凡有十號卽降生之後空中十方諸聖讚十號者是也一號¶
無名君二號無上元老三號太上老君四號高上老子五號天¶
皇大帝六號玄中大法師七號有古先生八號金闕帝君九號¶
太上高皇十號虛無大眞人推此言之由法身以歸眞身由眞¶
身以合妙本皆出處感通之迹也¶
** 啟師資¶
夫道之妙非形色聲味之所可求而必資於師授也古之聖賢¶
有生知之性以一悟萬然後至於無所修無所證無所修修之¶
至也無所證證之至也夫如是猶假師資以發明又况非聖賢¶
<pb:CK-KZ_JY083_02p005a>¶
者邪故聖人垂世立教而有授受之法中人以下以之爲繩墨¶
去之則無以加其意也如三洞四輔之所載上淸經籙以金龍¶
玉魚盟天而傳故傳授者之謂師承受者之謂資所以結志誠¶
戒漏慢而免輕泄陰考之咎推此則道不可無師尊教不可無¶
宗主故老君師太上玉晨大道君焉大道君卽元始天尊之弟¶
子也天尊生億刼之前爲道炁之祖所以道君爲天尊之弟子¶
老君之師二聖旣立卽老君嗣焉而曰老者何也老者處長之¶
稱君者君宗之號以老君天上天下厯化無窮先億刼而生後¶
億刼而長天天宗奉帝帝師承故賜以太上老君之號三聖相¶
承千古垂範欲旌授受故著尊卑此師法之本也莊子曰吾師¶
<pb:CK-KZ_JY083_02p005b>¶
乎吾師乎𩐎萬物而不以爲義澤及萬世而不以爲仁長於上¶
古而不以爲老覆載天地雕刻眾形而不以爲巧在太極之先¶
而不以爲高居六極之下而不以爲深先天地生而不以爲久¶
是也且道君老君具至聖之德動息合道豈假師承邪蓋以聖¶
傳聖理自玄同然起教之端必資授受爲今昔之筌蹄人天之¶
鴻範也¶
** 厯刼運¶
靈寶經云保制刼運使天長存且刼有小大運有脩短拂石芥¶
城刼之小也陽九百六刼之大也金木水火土運之主也一成¶
一虧運之交也刼盡而運未交運交而刼未盡非所以爲刼運¶
<pb:CK-KZ_JY083_02p006a>¶
也惟其二者會合然後見其成虧大率聖人與天地並生與萬¶
物爲一故能造天地植神靈保而制之則無天閼蓋厯刼運而¶
長存者老君是也生於無始起乎無因獨立於溟涬之前周行¶
於開闢之後經厯刼運甚爲久遠刼者天地成壞之名陰陽窮¶
盡之數陽盡卽生陰故爲大水陰盡卽生陽故爲大火陽極於¶
九故云陽九陰極爲六故云陰六小則三千三百年次則九千¶
九百年大則九九八十一萬年爲刼終也老君降生行化經此¶
刼運不知其數赤書云刼運者三十日爲一交十二交爲一度¶
三千三百度爲小刼九千九百度爲大刼又陽九百六之數極¶
而爲刼運者以夫陽極於九陰極於六凡陰陽之數極於九六¶
<pb:CK-KZ_JY083_02p006b>¶
者則三界蕩然所以湯湯之水炎炎之火皆陰陽窮極之數理¶
使之然也且夫大道旣分離爲五行流於五刼每至刼之初終¶
太上垂世立教以度天人所謂五刼者龍漢之爲木刼赤明之¶
爲火刼延康之爲土刼開皇之爲金刼上皇之爲水刼所以五¶
刼之開則五行爲之主一起一伏周而復始西昇經云上世始¶
以來所更如沙塵動則有載刼自惟甚苦辛是也¶
<pb:CK-KZ_JY083_02p006b>¶
#+PROPERTY: JUAN 002
<pb:CK-KZ_JY083_02p006b>¶
** 造天地¶
混元之判而爲三才淸輕者上而爲天重濁者下而爲地有天¶
焉有地焉陰陽之質具矣然後以沖和之炁爲人經曰道生一¶
一生二二生三謂此也或曰以一聖而造天地可乎答曰天地¶
<pb:CK-KZ_JY083_02p007a>¶
有形中之大者也而有形生於無形惟無形故能造天地蓋無¶
形者道也聖人亦未嘗出於是所以裁雲作篆流布諸天銓聖¶
注眞掌握幽顯以聖傳聖奚異夫古初推此言之故無疑矣蓋¶
老君乃混沌之祖宗天地之父母故立乎不疾之途遊於逍遥¶
之墟御空洞以昇降乘陰陽以陶埏分布淸濁開闢乾坤懸三¶
光育羣品天地得之以分判日月因之以運行四時得之以代¶
謝五行得之以相生故於九萬九千九百九十九億萬炁之初¶
運眞元始之三炁而爲天上爲三淸三境卽始炁爲玉淸境眞¶
炁爲上淸境元炁爲太淸境是也又以三淸之炁各生三炁合¶
成九炁而爲九天第一鬱單無量天第二上上禪善無量夀天¶
<pb:CK-KZ_JY083_02p007b>¶
第三梵監須延天第四寂然兜術天第五波羅尼密不驕樂天¶
第六洞玄化應聲天第七靈化梵輔天第八高虛淸明天第九¶
無想無結無愛天此之九天各生三炁每炁爲一天合二十七¶
天通此九天爲三十六天則三界四民上極三淸是其數也初¶
下六天爲欲界一太黃天二太明天三淸明天四元胎天五元¶
明天六七曜天是也次十八天爲色界一虛無天二太極天三¶
赤明天四恭華天五曜明天六皇笳天七虛明天八端靖天九¶
元明天十極揺天十一元載天十二太安天十三極風天十四¶
始皇天十五太黃天十六無始天十七上揲阮樂天十八無極¶
曇誓天是也次四天爲無色界一霄度天二元洞天三妙成天¶
<pb:CK-KZ_JY083_02p008a>¶
四禁上天是也此二十八天名爲三界刼運所及陰陽所陶炁¶
有窮極人有夀數初第一太黃皇曾天人夀九百萬嵗一天加¶
一倍凡二十八天年夀之數極於一千二百七萬九千七百七¶
十五萬五千二百萬嵗下至日月所交四千四百四萬四千四¶
百四十四億炁一炁三千里也此上又四天名爲種人天一常¶
融天二玉隆天三梵度天四賈奕天此四天超出三界日月之¶
光所不及其天人皆以身光相照故不生不滅無年夀之數無¶
淪壞之期雖大刼之交災所不至而下諸天諸地隨刼淪滅刼¶
運再開混沌復判則此天之人承太上所初下化人間垂法立¶
教一如此刼之初三皇繼理矣又上三天爲三淸境一曰太赤¶
<pb:CK-KZ_JY083_02p008b>¶
天二曰禹餘天三曰淸微天最上曰大羅天包羅諸天極高無¶
上玄都玉京鎭於其巓三尊所處萬聖朝軒爲極道之域變化¶
之根也旣分諸天卽以純陽之炁上爲三十六天次以純陰之¶
炁下爲三十六地每天立一天帝每地立一地皇七十二君同¶
禀命於老君矣所謂三十六地者始於九壘第一壘潤色地第¶
二壘剛色地第三壘脂色澤地第四壘潤澤地第五壘金粟澤¶
地第六壘金剛鐵澤地第七壘水制地第八壘大風澤地第九¶
壘洞淵無色綱維地九壘之地每壘從上第一一重土次一重¶
水次一重風合二十七重也九地者九壘也每地有一重土一¶
重水一重風更相擎持下極九壘之下號曰洞淵綱維之地其¶
<pb:CK-KZ_JY083_02p009a>¶
下浩蕩頑空凝滯不可極也洞眞經云九地各有四土皇分掌¶
東西南北之域官僚曹屬亦皆萬眾復每洞有一仙王合三十¶
六仙王統下界羣仙官屬亦然卽九地合有三十六土皇三十¶
六仙王上應三十六天中應三十六洞下有三十六地也儒家¶
所云九天九地此乃天地之大數耳天以淸浮之炁凝而成形¶
地以濁滓之質積而成象天地之間別有靈府洞宮處於名山¶
潛通地下蓋以通九地之炁爲空濛之穴日月分精燭於其內¶
仙聖分位理於其中列子所云地積塊也無處無塊此亦言其¶
大體耳自日地之下幽暗冥昧無復光華積陰之炁使之然也¶
宗元先生云九天之上無陰也九地之下無陽也陰陽混蒸以¶
<pb:CK-KZ_JY083_02p009b>¶
生死萬物者正者天地之間其言信矣洞眞外國放品經云第¶
一壘去天九十萬七千二百里九壘之上去天一千二百一十¶
八萬里厯象書云八極之闊共一百八十一萬四千四百里天¶
地相去半八極之數此與經文相符也九地之下太空之根經¶
圖不載難更詳測列子云天地之外無極無盡則無無極無無¶
盡也其諸天境域分布凡有五億之殊皆三十六天之炁所生¶
也故淸浮謂之天濁滓謂之地陽光謂之日陰精謂之月日生¶
謂之星殞墜謂之石方謂之珥圓謂之暈向日謂之蜺背日謂¶
之虹上浮謂之雲下屯謂之霧鼓謂之雷激爲之霆輕爲之雪¶
重爲之雹䨙爲之雨散爲之風炎爲之火凝爲之氷堅爲之金¶
<pb:CK-KZ_JY083_02p010a>¶
脆爲之木液爲之水壅爲之土通爲之川迴爲之泉平爲之陸¶
積爲之山在天爲之文在地爲之理月生爲之朔月終爲之晦¶
朝爲之晝夕爲之夜靈炁爲之神精炁爲之人休炁爲之鬼煩¶
炁爲之蟲雜炁爲之禽獸姦炁爲之精邪别爲之陰陽雜爲之¶
四時四時變化萬物生焉其高不可際深不可測包裹天地禀¶
受無形舒之覆於六合卷之不盈一握小而能大昧而能明弱¶
而能强柔而能剛含陰吐陽無所不爲也地中有三十六洞天¶
亦與上天相應日月分精燭於其間則天文地理六甲五行陰¶
陽變化皆老君開眾妙之門運百靈之力生之成之行之化之¶
矣故曰道者萬化之宗重玄之本天得之以淸地得之以甯物¶
<pb:CK-KZ_JY083_02p010b>¶
得之以生神得之以靈海嶽得之以安鎭王侯得之以太平道¶
士得之以神仙枯朽得之以發榮也老君卽陰陽之主宰萬神¶
之帝君元炁之父母先王之師匠品物之槖籥陶冶虛無造化¶
萬有衿帶八極載地懸天遊馳日月運斡星辰呼吸六甲制御¶
乾坤推移寒暑驅役風雲奮赫雷電主水旱之進退定厯數之¶
虛盈一出於此¶
** 登位統¶
道無先後悟之者一也位有升降證之者殊也故三界浩渺百¶
靈紛錯非其道則離非其主則亂所以在夫統之有宗會之有¶
元則無其極矣以人間世觀之貴賤有其位卑高有其等先王¶
<pb:CK-KZ_JY083_02p011a>¶
御天下之法尙或然而况開明三景之後天地不增不損幽明¶
有降有升詎非眞聖以位業統之者其孰能與於斯然老君以¶
大聖之功生化天地運育萬物豈復有品位名稱者哉然上有¶
元始之尊次有道君之聖老君次道君之位演化立功旣以三¶
炁運行萬天周布眾法元功克著乃證極道之果三尊之位嗣¶
太上之任爲法王之尊也所以上總羣聖中理眾眞下制諸仙¶
而統攝三十六天三十六地七十二君星辰日月嶽瀆萬靈陰¶
陽變化一切神明至於天上天下地上地下五億天界有情無¶
情有識無識有形無形皆老君之所制御焉而常處太淸境太¶
極宮丹臺紫闕玉堂之中有三大仙九太帝二十七天君八十¶
<pb:CK-KZ_JY083_02p011b>¶
一卿大夫千二百仙官二萬四千靈司七萬仙童玉女五億天¶
丁神天並列侍雲衢至於巨虬獅子金翅孔雀鳳凰靈獸天馬¶
麒麟備位左右老君時亦上朝元始疏奏罪福中謁玉晨賞校¶
九宮下統三界生死之簿一切神官鬼僚考察之司及十大洞¶
三十六小洞七十二福地三十六靖廬二十四化仙宮靈洞福¶
食之曹無幽無隱莫不仰隸焉或下理九天在太微鈎陳六星¶
中號天皇大帝曜魄寶所以乘三使六把九樞機統攝萬一千¶
五百二十名件秉持仙籙主領神人眞人仙人聖人賢人但見¶
百億天王拜手於前懇求風雨水旱豐儉逆順死生善惡之事¶
遊行萬方以洪道化而一老君常在太淸太極之宮也¶
<pb:CK-KZ_JY083_02p012a>¶
** 典靈篇¶
夫琅函寶笈玉字金書始裁雲之後皆演道之法言爲眾妙之¶
鈐鍵靈寶經云無文不光無文不明無文不立無文不成正謂¶
是也昔老君於太上道君洎虛皇太微凡所得者以自護度故¶
能掌握天地制御神祇濟死度生登眞證道故太上典領神虎¶
符圖智慧素經於協晨靈𡺿𡼳之臺下薦九玄於紫霄上總羣¶
眞於靑簡於是太妙眞人玉淸神女執朱陵之香華捧要妙之¶
幽章太上道君漱碧水吐絳炁虛心靜躬安神注妙左帶神虎¶
右佩金眞說智慧上經及靈藥消魔上章焉或云金闕帝君曾¶
侍座而問之此卽老君之別號也或詣虛皇天尊或謁太微帝¶
<pb:CK-KZ_JY083_02p012b>¶
君凡是上淸大洞眞經召靈滅魔神符寶章並掌錄焉此經皆¶
結飛玄自然之炁以成靈文其道高妙眾經之尊總統萬眞制¶
御羣仙秘於九天之上大有之宮金暉紫殿玉映瑶房鑄金爲¶
簡以刻靈文或云白玉丹書以明其篇或藏太微靈都琳宮玉¶
房衞以巨獸毒龍神虎凡七千備於玉闕金晨玉童素靈玉女¶
各三千人侍衞靈文眾眞典領萬聖朝軒玉陛虧葢於霄庭太¶
帝屈節於几前玉皇改度以推運璇璣命斗以迴神大道君乃¶
登𡺿𡼳之臺九曲之房引後聖九元金闕帝君對齋三月依盟¶
啟授至大刼之周三道虧盈二炁離合終則有始運度無差承¶
唐之世陽九之災翦除凶悖搜羅上賢方是時也有修行大洞¶
<pb:CK-KZ_JY083_02p013a>¶
眞經精雌一之幽關施八道以招眞研金華於三元誦素靈於¶
靜室筞五行以招魂佩金神之虎文移七星於天關掌玄名於¶
帝圖建靑籙於上淸胞玉秀以結絡含瑶胎以內靈絕世好於¶
長阜獨守默於自然可以眞授於八景告妙訣於金章施招靈¶
於曲字置豁落以御神拔七祖於幽宮俾五苦八難應時消落¶
有得此文超騰九天洞見三精自無其人永刼不傳末學之夫¶
安知其道浩博而悟在精思也功累塵沙徒自疲薾竟不通感¶
內外蔽蒙一失兹生輪迴退墮今故鈔集上皇玉文以相告當¶
擇賢而傳其法寶秘爲萬道之宗也依按明科則眾眞監度輕¶
泄漏慢則殃延祖禰可不愼耶¶
<pb:CK-KZ_JY083_02p013b>¶
** 撰仙圖¶
圖籙經像出於師承乃上聖之秘言卽修行之要指故三部八¶
景二十四神具於人身各有圖像按而行之立致通感在昔元¶
始而授之於後聖君俾流布於人天後聖君者卽老君也以上¶
皇元年九月十日(上皇上天號也人間之號㳂此而生寡聞者不知所從常多排此號)出遊西河¶
厯觀八方遇元始天王乘八景玉輿駕九色玄龍三素飛雲導¶
從羣仙手執華幡獅子白鵠嘯歌邕邕浮空而來降西河之上¶
後聖君稽首請問曰昔蒙訓授天書玉字二十四圖雖得其文¶
未得其妙雖有圖讚而無其像修之菴藹莫測津涯今遇天尊¶
喜慶難言願垂成就示以道眞於是天王口吐洞元內觀玉符¶
<pb:CK-KZ_JY083_02p014a>¶
以授君使淸齋千日靈香薰體東向服符卽形神備見自當洞¶
達諸疑頓了君稽首奉承依天儀長齋千日東向服符三部八¶
景神並見金書玉字二十四圖空中煥明洞徹無礙是時卽命¶
主圖上仙而篆圖焉金書紫字玉文丹章於此成音而後南極¶
上元九光太眞王夫人東西二華南北眞公五嶽神仙淸虛眞¶
人所受眞文圖像皆由後聖君所傳焉(後聖君三天列紀中自有傳)二十四¶
圖者上一沐浴東井圖上二神仙五嶽眞形圖上三通靈決精¶
入史圖上四神仙六甲通靈圖上五神仙九宮紫房圖上六神¶
仙元始太淸圖上七神仙眞道混成圖上八神仙西昇保籙圖¶
中一神仙通微靈化圖中二神仙躡虛九靈圖中三神仙九變¶
<pb:CK-KZ_JY083_02p014b>¶
天圖中四神仙常存圖中五神仙守一養身圖中六神仙守神¶
舍景圖中七神仙寂默養精守志圖中八神仙芝英玉女圖下¶
一神仙六陰玉女圖下二神仙九元導仙圖下三神仙導引圖¶
下四神仙洞中皇寶圖下五神仙變化隱側圖下六神仙採芝¶
開山圖下七神仙明鏡圖下八神仙無極太一圖右二十四圖¶
以洞天元始之炁化生因撰施行仍以諸聖妙旨更相發明所¶
謂應物無擇者道也赴感隨機者聖也常以經圖戒律廣化一¶
切分形應感無量無邊而太上之體端寂無爲無生無滅也¶
** 傳經藴¶
三十六部尊經肇自刼初雲篆之作而有之也皆大梵隱語諸¶
<pb:CK-KZ_JY083_02p015a>¶
聖格言故爲妙道之筌蹄人天之藥石矣總之則三十六部析¶
之則萬八千篇寶藴金書聖眞珍護乃文字之根本萬法之紀¶
綱故後聖君云上皇寶經皆結自然之章以行長生之道不死¶
之方符章玉訣起於九天王傳於厯刼之眞至三五改運九靈¶
應期吾推校本元以厯九萬億九千刼上皇典格多不相參吾¶
以中皇元年三月一日於玉淸天金闕之中命東海靑童君尋¶
俯仰之格考校天文撰集靈篇爲寶經三百卷符圖七千章玉¶
訣九千篇以付上相靑童君俾傳未學合眞之人也上淸者老¶
君於上三皇時人尙湻樸以龍漢元年號玄中法師以上淸聖¶
教一十二部開度天人也靈寶者中三皇時老君以赤明元年¶
<pb:CK-KZ_JY083_02p015b>¶
號有古先生降靈寶眞經一十二部開化一切救度兆人也洞¶
神者下三皇時人心樸散老君以開皇元年號金闕帝君出洞¶
神經一十二部開度萬品謂之三十六部尊經也又一曰洞眞¶
二曰洞玄三曰洞神各有十二開合爲三十六部尊經上應三¶
淸三十六天中應三界三十六帝下應九壘三十六土皇內通¶
人身三十六宮故人頭有九宮心有九孔臍有九神形有九戸¶
凡三十六所外合三十六音也¶
** 爲帝師¶
南華經云吾師乎吾師乎𩐎萬物而不以爲戾澤及萬世而不¶
以爲仁此莊周以道爲師也老氏在天以玉晨大道君爲師在¶
<pb:CK-KZ_JY083_02p016a>¶
人間世以常樅爲師雖老氏之聖猶不能無授受之迹又況非¶
老氏者耶書云事不師古以克永世且先覺者博古而知今適¶
足以爲楷模以之修身與夫治天下則能長且久故老氏自三¶
皇五帝變名易號皆所以扶世立教以授天下之人在伏羲氏¶
時人已澆漓而未有法度老君號鬱華子下爲師說元陽經教¶
以畫八卦造書契以通神明之德以類萬物之情仰則觀象於¶
天俯則觀法於地爲文教之始也在神農時人捕禽獸茹毛飲¶
血老君號大成子下爲師說元精經教以化生之道播百穀以¶
代烹殺和百藥以救百病嘗桑得禾嘗柳得稻嘗榆得黍嘗槐¶
得豆嘗桃得小麥嘗杏得大麥嘗荆得麻旣登五穀以活民命¶
<pb:CK-KZ_JY083_02p016b>¶
止殺禽獸羣分類聚長善遏惡以全其生不食血肉故無業累¶
示好生之道由兹始也在祝融時人食生冷未知火化故多疾¶
苦老君號廣夀子下爲師說按摩通精經教以安神之道乃鑽¶
木出火陶鑄爲器以變生冷人保其夀故陶鑄之法自兹始也¶
自伏羲之後老君示以世法制禮樂以敘尊卑造衣裳以明貴¶
賤作宮室以代巢穴爲舟車以濟不通置棺槨以免衣薪造弧¶
矢以威不順立刑獄以戒凶暴造書契以代結繩服牛乘馬引¶
重致遠日中爲市交易而退耒耜杵臼之利重門擊柝之規皆¶
出於此矣在黃帝時老君號廣成子南華經云黃帝立爲天子¶
十九年令行天下聞廣成子在於崆峒之上故往見之曰我聞¶
<pb:CK-KZ_JY083_02p017a>¶
吾子達於至道敢問至道之精吾欲取天地之精以佐五穀以¶
養民人吾又欲官陰陽以遂羣生爲之奈何廣成子曰而所欲¶
問者物之質也而所欲官者物之殘也自而治天下雲氣不待¶
族而雨草木不待黃而落日月之光益以荒矣而佞人之心翦¶
翦者又奚足以語至道邪黃帝退捐天下築特室席白茅閒居¶
三月復往邀之廣成子南首而卧黃帝順下風膝行而進再拜¶
稽首而問曰聞吾子達於至道敢問治身奈何而可以長久廣¶
成蹷然而起曰善哉問乎來吾語汝至道至道之精窈窈冥冥¶
至道之極昏昏默默無視無聽抱神以靜形將自正必靜必淸¶
無勞汝形無摇汝精乃可長生目無所見耳無所聞心無所知¶
<pb:CK-KZ_JY083_02p017b>¶
汝神將守形形乃長生愼汝內閉汝外多知爲敗我爲汝遂於¶
大明之上矣矣至彼至陽之原也爲汝入於窈冥之門矣至彼¶
至陰之原也天地有官陰陽有藏愼守汝身物將自壯我守其¶
一以處其和故我修身千二百𡻕矣吾形未嘗衰黃帝再拜稽¶
首曰廣成子之謂天矣廣成子曰來余語汝彼其物無窮而人¶
皆以爲終彼其物無測而人皆以爲極得吾道者上爲皇而下¶
爲王失吾道者上見光而下爲土今夫百昌皆生於土而反於¶
土故余將去汝入無窮之門以遊無極之野吾與日月參光吾¶
與天地爲常當我緡乎遠我昏乎人其盡死而我獨存乎帝行¶
之天下大治久之帝詣靑邱見紫府先生中黃眞人大隗君黃¶
<pb:CK-KZ_JY083_02p018a>¶
葢童子靑城寗先生峨嵋山天眞皇人皆得眞訣鑄鼎荆山乘¶
龍白日昇天羣臣同昇者七十二人混元又爲說道戒經復傳¶
道與天老力牧風后三人皆得道又西王母授帝玉像五軀曰¶
此則元始天尊之像也又傳二儀眞形圖與帝帝受訖乃置像¶
於高觀以異香名花千珍萬寶晨夕供養雖后妃宰輔莫得覩¶
焉觀之上常有異色雲氣加之天香芬郁謂之道觀道觀之號¶
自兹始也帝有離宮別舘在名山洞府者三百餘所並捨爲道¶
觀每觀度道士七人以焚修在顓帝時老君下爲師號赤精子¶
居衡山授帝微言經教以忠順之道在帝嚳時老君下爲師號¶
錄圖子居江濱授帝黃庭經教以淸和之道在帝堯時老君下¶
<pb:CK-KZ_JY083_02p018b>¶
爲師號務成子居姑射山授帝政事離合經教以廉謹之道在¶
帝舜時老君下爲師號尹夀子居河陽授舜道德經教以無爲¶
淸靜之道此上下二經出於兹焉在夏禹時老君下爲師號眞¶
行子居商山授禹德戒經教以勤儉之道又授靈寶五符檄召¶
神鬼之法然後能濬九江決百川通河海矣在商湯時老君下¶
爲師號錫則子居𤄵山授長生經教以恭愛之道湯行之視人¶
如已恩及昆蟲而後太上以商王陽甲十八年庚申之𡻕馭九¶
龍分身下降於楚亳之地苦縣瀨鄕曲仁里寄胎於玄妙玉女¶
凡八十一年以武丁九年庚辰𡻕二月十五日降生因指李而¶
爲姓旣生能行復能言而又白首故號老子因爲侍者說有病¶
<pb:CK-KZ_JY083_02p019a>¶
之源授百藥之要使世人知之以保其夀兼示三光三元之術¶
五行五牙之法保神固形內外還丹金液之道以致長生然後¶
出三界昇九淸上躋聖位下滅死根不終不始綿綿長存故邊¶
韶作聖母碑云於惟眞德抱虛守淸樂居下位祿勢不營是也¶
<pb:CK-KZ_JY083_02p019a>¶
#+PROPERTY: JUAN 003
<pb:CK-KZ_JY083_02p019a>¶
** 降生年代¶
電繞於樞龍戲於門皆聖人誕世之時也非其時而不誕非其¶
聖而不異故叔梁禱尼邱而有感斯其時也姜嫄棄后稷而無¶
損斯其異也厯觀前聖大率皆此類然其間𡻕時之差先後之¶
別往往無一定之論固亦有之矣唯老氏降世之迹昭昭然載¶
之藏室與夫先儒傳記有可考因而次之庶無惑於來世也老¶
<pb:CK-KZ_JY083_02p019b>¶
君愍時凋弊欲反神降生以商第十八王陽甲十七年庚申之¶
𡻕託孕於玄妙玉女至降生凡有二十一事第一大道應化託¶
孕人間化日精爲五色之珠此明陽德也第二駕九龍之車凝¶
結變化五色交輝流入玄妙玉女口中此明九龍陽淸之華也¶
今有流星壇在亳之城父縣天靜宮也第三託胎寄惠與前聖¶
不同八十一年極太陽九九之數然後降生第四玄妙玉女以¶
晝寢夢吞五色流珠因而有娠容顏益少神炁安閒八十一年¶
悅豫無比此明聖人降跡之異也第五玄妙所居之室四時和¶
暢六炁調平冬無凝寒夏無煩暑祥光照室靈風滿庭眾惡不¶
侵萬靈潛衞八十一年不覺爲久當商二十二王武丁九年庚¶
<pb:CK-KZ_JY083_02p020a>¶
辰𡻕降生也第六降生逈異前聖雖依聖母之孕乃剖左腋而¶
生也第七降生之時登行九步步生蓮花陸地芬芳大彰神異¶
第八降生日童揚輝月妃散華七元流景祥雲廕庭四靈翊衞¶
玉女捧接聖母因攀李枝忽爾降生矣第九降生萬鶴翔空九¶
龍吐水以浴聖姿龍出之地因成九井於今在亳州衞眞縣太¶
淸宮也每汲一井則九井皆動第十老君降生之後左手指天¶
右手指地曰天上天下唯道爲尊世間之苦何足樂聞第十一¶
老君愍時澆溥大道不行委迹生神以救於世第十二以愚迷¶
難化正道難宣降生之時故顯殊祥令人信悟第十三欲明妙¶
道悟卽長生故鍊金丹以勸修持今宮中有鍊丹井并檜存焉¶
<pb:CK-KZ_JY083_02p020b>¶
第十四老君教人學道內外俱修旣鍊金丹又習眞炁今有虛¶
無堂厯代完治尙存卽老君習炁之所也第十五明此妙道修¶
之必得昇天示彼功成乘鹿輕舉而去今宮中有鹿跡檜卽老¶
君乘白鹿昇天之所其檜見存焉第十六老君降生年代卽商¶
武丁九年庚辰𡻕二月十五日是也第十七降生郡國卽古之¶
楚國苦縣苦縣因城爲名瀨鄉以水爲號曲仁里在九井之西¶
靈溪之側其縣本名苦縣漢魏以來名穀陽縣乾封元年改爲¶
眞源縣中和二年昇爲赤縣今爲衞眞縣第十八老君降生之¶
後九日之中身長九尺七十二相八十一好如蹈五把十美眉¶
方口雙柱三漏日角月淵之類此大聖之相也第十九聖母誕¶
<pb:CK-KZ_JY083_02p021a>¶
生老君之後乘八景玉輿羣仙侍衞白日昇天大唐追尊爲先¶
天太后今有宮曰洞霄在衞眞縣太淸宮之北一宮在樓觀昇¶
天臺上第二十老君昇天後厯代帝王欽慕眞跡周穆王秦始¶
皇漢桓帝隋文帝皆崇修宮廟命文臣刋碑以旌聖迹故漢有¶
邊韶碑隋有薛道衡碑於今並在第二十一彰聖號者老君仙¶
胎寄惠八十一年誕聖之辰生而白首聖母爲之立號以示世¶
人於此門中又分五事第一聖人降迹與俗不同聖母欲謂之¶
老又是初生欲謂之子又乃白首兩字兼稱因立老子之號第¶
二明道與俗反夫老者長年之稱子者幼稚之號世人先幼而¶
後老老君先老而後幼欲明攝迹還本也第三老者以考校眾¶
<pb:CK-KZ_JY083_02p021b>¶
聖爲名子者以孳生萬物爲義所以老君爲萬物之父母眾聖¶
之師法故有考校孳生之名以爲老子之號老子二字起於此¶
時老君之名先於億刼也第四聖人垂名反終歸始老者終也¶
子者始也世人先始而後終老君先終而後始欲令世人修道¶
反老還嬰故號老子也第五委迹和光以徇於世老者以生而¶
白首故號爲老也子者男子之通稱亦如孔子孟子莊子列子¶
等以姓爲號如老子鶡冠子抱樸子淮南子因事爲號序訣云¶
老子之號始於無數之刼其杳杳冥冥眇邈久遠非以降生老¶
而爲號也長於億刼之前故以老爲號示夫託神李母剖左腋¶
而生生卽皓然故號老子老子之號因元而出在天地之前無¶
<pb:CK-KZ_JY083_02p022a>¶
有衰老之期故曰老子此序訣之證如此今詳眾說旣不以因¶
生立號卽是老君厯刼垂教應世表形常現老容故有老子之¶
號爾後之人有謂生於周時此蓋秦始皇焚書之後史書紀其¶
大概世人以其當文武平敬幽厲之時行化於周妄云周時生¶
耳其實在商也若生於平敬幽厲之日又安得與文王武王爲¶
史官耶故薛道衡太淸碑云眞元當文王武王之時居藏史柱¶
史之職此乃實錄也今按關尹老君本紀太和眞人樓觀內傳¶
劉向列仙傳皆云商武丁庚辰生是也¶
** 明宗緒¶
史記之有帝紀世家卽此所謂宗緒者同也皆推究其先或以¶
<pb:CK-KZ_JY083_02p022b>¶
封或以官而得其氏故其嗣分校别派各有根源所以涉千萬¶
䙫猶視諸掌其可置邪謹按老君內傳及諸史皆云生於李木¶
之下自指李以爲姓斯爲定矣今按大唐天潢玉牒云顓帝之¶
後生大業大業生媧媧娶有喬氏之女感月光貫昴而生咎繇¶
咎繇生伯翳伯翳之後世爲士師至里成避桀之亂遁居伊侯¶
之墟食李實乃改爲李氏此言咎繇之後以理獄爲功遂姓理¶
氏其後子孫或改里氏至伊侯之墟避難遂改里爲李也成生¶
利正當商湯之時利正生昌祖昌祖仕陳爲大夫因居苦縣昌¶
祖生明明爲陳相葬瀨鄉之北立廟因有相城明生慶賓慶賓¶
生靈飛一名䖍會慶賓靈飛皆白日昇天所言陳國乃古之陳¶
<pb:CK-KZ_JY083_02p023a>¶
國非周時所封胡公滿之國也今按湯至陽甲一十八王二百¶
五十餘年自李成至虔會五世相承年代相類當此之時大皥¶
之後已爲陳國及周封舜後當是此陳旣滅乃封胡公而王其¶
地也靈飛之妻玄妙玉女感日精之夢而生老君此一說也又¶
按本記云老君生而能言指李木曰此我姓也隋內史舍人薛¶
道衡老君祠庭碑云感日載誕莫測受氣之由指李爲姓未詳¶
吹律之本是也又樓觀先生傳云老君因聖母攀李木而生謂¶
曰此汝姓也三家之說經傳備載今並明之以彰聖人宗緒矣¶
聖母者按玄中記云李靈飛當商之時父子相承得修生之道¶
父慶賓年百餘𡻕常有少容周遊五嶽諸山一旦於所居雲龍¶
<pb:CK-KZ_JY083_02p023b>¶
下迎白日昇天靈飛感父飛昇之異深隱不仕內修大道以天¶
水尹氏之女爲妻居於瀨鄉其妻嘗因晝寢夢天開數丈眾仙¶
捧日出良久見日漸小從天而墜化爲五色之珠大如彈丸夢¶
中得而吞之因而有孕八十一年容色益少常若處女靈飛亦¶
百餘𡻕而昇天旣誕生老君之後卽有五色雲輿迎之昇天然¶
李姓所起又按玄妙玉女元君內傳云老君在天爲眾聖之尊¶
在世爲萬教之主先億刼而行化後無爲而常存故天尊道君¶
賜其眞號曰老君卽在五太之前至於厯刼有此號矣雖世世¶
應見爲帝者師而未有降世誕生之跡乃於九淸之上命玄妙¶
玉女降於人間爲天水尹氏之女嫁李靈飛爲妻玄妙晝寢老¶
<pb:CK-KZ_JY083_02p024a>¶
君乃乘日精駕九龍化爲五色流珠下入口中託孕而生旣生¶
乃指李曰此吾姓也在世凡有九名一名耳字伯陽二名雅字¶
伯宗三名忠字伯光四名石字孟公五名重字子文六名定字¶
元陽七名元字伯始八名顯字元生九名德字伯文或云三十¶
六號或云七十二名或云姓字眇眇從刼至刼非可悉記老君¶
有九變以法太陽變化生育之功有七十二相八十一好故爲¶
聖中之聖眞中之眞矣聖母在天卽號玄妙玉女旣誕育大聖¶
卽爲太一元君元君乃授老君化世行教之旨內修九室三一¶
之門萬善萬惡之戒百病百藥之訣虛無淸靜之規九井餌鍊¶
之品將以示世人有師資授受之法然太上大聖爲萬化之主¶
<pb:CK-KZ_JY083_02p024b>¶
豈假禀學乎此聖聖相承表有所自也受道旣畢卽有天樂駭¶
空流雲靄野千乘萬騎五帝上眞擁九光八景之輿迎聖母元¶
君歸於玉淸之上至今爲太一元君唐朝尊爲先天太后詳諸¶
家所載聖母本起卽玄妙玉女爲老君之母證太一元君事跡¶
爲勝也所言降生年代以商武丁時爲是自餘諸說舛誤不同¶
前後差謬今載而不取也¶
** 七十二相八十一好¶
伏羲蛇身神農牛首堯眉八彩舜目重瞳皆大聖之勝相所以¶
爲異也故老氏挺生妙玄奇特希有古今列聖莫之敢擬所以¶
爲非常也古人有言曰有非常之人然後有非常之事故能出¶
<pb:CK-KZ_JY083_02p025a>¶
杳入冥變化不測推其勝相而具九九之數也謹按法輪經云¶
老君頭圓法天頂象崑崙伏晨盤鬱玉枕隆起皓髮如鶴長七¶
尺餘虎髭龍髯素潔如絲眉如北斗色如翠綠其間紫毛長五¶
寸餘耳無輪郭中有三漏高平於頂厚而且堅河目鏡徹日精¶
紫光方瞳秀明規中綠筯鼻有雙柱形如截筒口方如海脣如¶
激丹炁有紫色其香若蘭齒如含貝其堅若銀數有六八上下¶
均平舌長且廣形如錦文玉泉充溢其味甘香每發妙言聲如¶
金玉頰似橫隴頤若平邱籠籠日角隱隱月淵犀文直理龍顏¶
神變金容黃色玉波潤顏額有三理參午上達天庭平塡兌面¶
夀臉腹有白誌頤有玉丸項有三約鶴素昻昻垂臂過膝手把¶
<pb:CK-KZ_JY083_02p025b>¶
十文指有玉甲身有綠毛背有河魁胸有偃骨心有九孔外有¶
錦文臍深一寸腹軟如綿腳方如矩雙躡法輪足蹈二五指有¶
乾坤內滋白血外示老容身長丈二徧體芬郁行如虎步動若¶
龍趨(右此七十二相也)左扶靑龍右衞白虎頭生朱雀足履玄武身若¶
金堅貌同紅玉圓光五明頭上紫炁胸前眞字(右此九好兼前七十二相合八¶
十一好也)¶
** 爲柱史¶
司馬季主云道高益安勢高益危誠哉是言也且孔子之作大¶
夫漢祖之爲亭長其志存乎康濟與夫行道豈擇事而進之者¶
邪苟有恥位之卑祿之薄而與崇高者抗行則適足以自遺其¶
<pb:CK-KZ_JY083_02p026a>¶
咎奚能成聖德而垂之來世與天地齊其長久也故老氏之降¶
迹亦若此而已矣文王爲西伯時號燮邑子時帝辛荒虐天下¶
塗炭乃乘飛飈之輪以風伯前驅彭祖驂乘降岐山之陽西伯¶
聞之拜爲守藏史作赤精經教以仁信之道周行之禮賢好義¶
麟鳳交集武王克商號育成子遷柱下史作璇璣經又以道授¶
周公也成王時爲師號經成子康王時爲師號郭叔子復爲柱¶
下史潛龍卑秩以綏周道昭王時太上復命老君開化西極因¶
而退官又以上下二篇授關尹自三皇五帝以來帝帝爲師方¶
方設化布七十二炁傳其要經修之皆延年益夀然自開闢之¶
始刼數之終或出或處不可以一端窮也¶
<pb:CK-KZ_JY083_02p026b>¶
** 去周¶
邦有道則見邦無道則隱古今聖賢之所同也推其去就治亂¶
隱則山林進則致君撫運退則高飛深潛而况博大眞人一死¶
生並天地同荒芴混神明遊逍遥之墟握造化之柄邪其入也¶
并兼六合無內外焉其出也酬酢萬物無小大焉或曰老氏聖¶
人官不過乎柱史而已斯世俗之見也南華眞人曰道之眞以¶
治身緒餘以爲國家土苴以治天下聖人知其所以治身故以¶
形骸爲逆旅而緒餘土苴安足以慊其情故進退得失皆我也¶
迫而後動不得已而後起而豈固有之邪太上以紂王二十一¶
年丁卯𡻕居岐山之陽因爲守藏史武王克商遷爲柱下史厯¶
<pb:CK-KZ_JY083_02p027a>¶
成康之世乃託疾退官至昭王二十五年癸丑𡻕五月二十九¶
日壬午乘靑牛薄軬車徐甲爲御而去周靑羊宮記云厯藏史¶
以同塵棄柱史而隱迹東離魏闕西度函關乘靑牛宛轉之車¶
駕白鳳逍遥之輦徐甲執御從仙帝以爰來尹喜瞻風知道君¶
之必至者是也¶
** 試徐甲¶
聖人運慈興感以度人濟物爲心而豈擇卑高貴賤遠近幽顯¶
皆一而已矣故受其賜者紛紛然莫知其紀且古之人一飰之¶
恩必報又况濟以生而負其約人情固且不容豈神明之所可¶
容哉昔有御太上車者姓徐名甲老君謂曰吾欲往西海大秦¶
<pb:CK-KZ_JY083_02p027b>¶
罽賓天竺安息諸國今汝御車與汝顧直日百錢候諸國還以¶
黃金頓償甲如約御車至函谷關老君欲試之乃令甲牧靑牛¶
於野以吉祥草化一女子姿容絕整行及牧牛之所輒戲以言¶
甲惑之以老君欲遠適流沙必不反遂廢約矯辭詣關令訟老¶
君索顧金老君曰汝隨吾已二百餘𡻕當還汝七百二十萬錢¶
且汝昔已命盡吾以太玄生符投之卽再活汝奚不念此言訖¶
符自口中飛出至老君前文篆如新甲復化爲白骨關令憫甲¶
違心復死復欲觀老君起死之術因稽首於前曰甲之顧直喜¶
輒代還願大聖哀矜赦其罪戾賜以更生老君納關令之言卽¶
再以符投枯骨中復如故老君曰吾不責汝汝負本約而道自¶
<pb:CK-KZ_JY083_02p028a>¶
去汝故死遂給顧直欲遣之甲伏地搏頰曰已沐聖慈曲赦罪¶
戾令此枯骨復見光明刻骨銘心願從雲駕太上竟弗許¶
** 度關試關令¶
險於山川難於知天者人心也故善之與惡莫能彷彿其萬分¶
之一所以古之授道術者凡二十五試將以格量其可否大率¶
雖有行業之至而心或非故假試以定其內外然後而授之可¶
矣至於老莊之道亦然徒知其言而心實無所得亦非所謂造¶
見獨之妙故孔子之於門人曰如有所譽必有所試又况夫冥¶
妙之道神仙之術邪謹按內傳云老君以昭王二十五年癸丑¶
五月壬午去周隱居尋欲西之流沙以化異俗乃有紫炁西度¶
<pb:CK-KZ_JY083_02p028b>¶
函谷關昭王大夫尹喜善觀乾象知有聖人將度關乞出爲關¶
令乃齋戒夾道焚香掃灑以候焉七月十二日老君駕靑牛之¶
車徐甲爲御無極先生鬼谷先生太極先生從焉西度關時關¶
令先諭關卒孫景云若有車服異常形容殊俗者勿聽過至七¶
月十二日甲子果有一老人皓首聃耳乘薄軬駕靑牛而至關¶
卒曰明府有教願翁少留於是入白曰有一老翁乘靑牛車從¶
東來求度喜曰聖人來矣我當見之卽加朝服出迎具弟子禮¶
而邀之曰願聖人暫留神駕老君謝曰吾貧賤老翁家在關東¶
田在關西今暫往何故見留幸相聽度吾無所取勞子懇倒若¶
斯有誤展敬耳老君如此謙辭此一試也喜復稽首曰竊謂非¶
<pb:CK-KZ_JY083_02p029a>¶
往西莊願暫留神駕老君又曰吾開導竺乾有古先生善入無¶
爲不終不始永刼綿綿是以昇就道經厯關子何妄留邪此二¶
試也喜又曰今覩聖人眞姿超絕乃天上至尊何邊夷可往觀¶
乎願不託言少垂哀愍老君又曰子以何所見而知之喜答曰¶
去冬十月天理星西行過昻今又自秋朔融風三至加之東南¶
眞炁狀如龍蛇而西度此眞人之驗也喜少好天文祕緯凡仰¶
觀俯察未嘗不驗昨乾象如此當有聖人度關自爾已來夙夜¶
存思未嘗暫懈今似有道緣果遇神駕願垂慈誨開濟沈冥老¶
君以其三試之皆過乃怡然含笑曰吾知子與道有緣故來相¶
試且子之知吾吾亦知子矣如此三反覆然後聽喜而前故四¶
<pb:CK-KZ_JY083_02p029b>¶
皓云觀老氏與尹生豈不冥悟先機邪而執謙辭者欲教世耳¶
關令於是設座官舍行弟子禮北面而事焉老君曰汝欲爲世¶
傳洪大道乎喜曰大聖將隱乞爲喜著書於是遂授喜道德二¶
篇故史記云五千餘言是也司馬遷言爲陰陽者繁而致惑爲¶
儒者博而多慮爲墨者苦而傷性爲名者華而少實爲法者酷¶
而薄恩唯老氏之教稱爲大道焉淸虛無爲使精神專一動合¶
無形瞻足萬物其爲術也與時遷移應物變化無所不宜指約¶
而易操事少而功多其實易行其辭難知以虛無爲本以因循¶
爲用無成勢無常形故能救萬物之情不爲物先不爲物後故¶
能爲萬物之主是以先黃老而後六經獨歎道家爲淸尙函谷¶
<pb:CK-KZ_JY083_02p030a>¶
關今陜州桃林縣南十二里是也天寶初因獲靈符改爲靈寶¶
縣眞宗御製度關銘并序夫聖達之心無適無莫神化之迹或¶
暗或彰儻遺烈之昭然卽生民之仰止函谷關者老子西昇之¶
塗也若夫含眞上德闡教强名居藏室以棲眞涉流沙而匿影¶
仲尼問禮旣吐於微言尹喜授經復占於眞炁斯並存之前載¶
播厥方來若乃萬夀之年至神之道臻乎妙有豈易殫云踐華¶
之郊疏河之境仙馭所厯車轍如存揭以關梁見崤函之阻紀¶
斯縣邑彰靈寶之休所謂人往而教存世殊而地久朕恭祠坤¶
載因舉時巡淵默之風永懷於瞻望淸靜之治靡捨於宗師將¶
振淸塵俾刋翠琰銘曰教父潛眞神龍比德方事神遊爰符默¶
<pb:CK-KZ_JY083_02p030b>¶
識聖言聿昭生民爲則載望函關永存轍迹玄妙無疆淸輝罔¶
極齋輅云經眞珉乃刻是𡻕大中祥符三年也¶
** 授關令道德二經¶
聖人之立教形於竹帛得其人則授繫辭曰苟非其人道不虛¶
行是也黃石公以素書授子房而致大漢之有天下况老氏之¶
教淸虛無爲贍足萬物而治身治國之道備盡於斯蓋關令宿¶
有道緣而獲躬受也關令周大夫也姓尹名喜字陽公一云字¶
公文母晝寢夢天降電繞其身須臾入口因而有娠遂生喜旣¶
生有雙光若日飛遊其側目有日精姿形端偉博通墳典之外¶
善天文秘緯仰觀俯察莫不洞寤雖鬼神之變無以匿其情而¶
<pb:CK-KZ_JY083_02p031a>¶
大度恢傑不修俗禮慈儉博愛損身濟物入爲東宮賓友出補¶
函谷關令每望霄漢而有昇虛之思老君未至關喜結草爲樓¶
登臨四望見東方有紫雲西邁知有眞人度關乃戒嚴門吏掃¶
灑焚香以俟感應至七月十二日甲子老君至關喜擎跽曲拳¶
邀就舍進巾櫛盥漱齋戒問道至十二月二十五日挂冠不仕¶
二十八日授道德二篇太上欲西徂流沙喜叩頭請侍行老君¶
曰汝未得道惡能隨吾夫流沙異域獷俗難化汝何術可御唯¶
至道入腹則神明皆存汝能除垢止念靜心守一千日淸齋鍊¶
形入妙則可尋吾於蜀郡靑羊肆喜唯唯而謝老君忽然冉冉¶
昇入太微蓋太上下化於世上居太微宮勾陳中號曰天皇大¶
<pb:CK-KZ_JY083_02p031b>¶
帝輝魄寶是也喜候光景斯散影響蕭寂乃淸齋屏絕童𣜩研¶
味眞經精思千日存三一於三宮洞九思於九室心凝形釋骨¶
肉都融已而窮數達變之微因形移易之妙無不盡之矣仍授¶
喜金液九丹之術又授太淸八符觀天九都神丹金液等經形¶
一神萬食氣之旨五牙眞炁之要歸終南之陰結草爲樓今在¶
鳳翔終南山𥂕厔縣神龍鄉聞仙里有草樓卽尹眞之故宅謂¶
之樓觀者尙存焉周穆王再加修飾秦始皇建祠宇於其前漢¶
武帝立宮舘於其北晉魏以來謁板猶在今有始皇御製云大¶
道汎兮其可左右老君去則西遊返則東顧朕方有事蓬瀛望¶
垂影嚮貞觀二年勑改賜宗聖觀尹喜遂飄然往靑羊肆復遇¶
<pb:CK-KZ_JY083_02p032a>¶
#+PROPERTY: JUAN 004
<pb:CK-KZ_JY083_02p032a>¶
太上¶
** 靑羊¶
按混元本紀云太上以甲寅年昇天至乙卯分身潛降於蜀託¶
孕大官之家丁巳尹喜方至蜀本無靑羊肆太上在太微時先¶
勅靑帝之靑童降成都化爲靑羊尹喜於市肆見人牽之自解¶
云旣有靑羊復在其肆老君所約此當是也因問云此羊乃誰¶
家者答曰我家夫人誕一子啼聲不止投於水火皆不能害有¶
道人言得靑羊乳與之啼卽止故市此羊喜囑曰爲我告夫人¶
之子云關令尹喜至於是具以白卽從懹抱振衣而起言曰令¶
喜來前旣入太上乃長丈餘身作金色頂負圓光建七曜之冠¶
<pb:CK-KZ_JY083_02p032b>¶
披九色之帔舉家見之皆惶恐太上曰吾太微是宅眞一爲身¶
太和降粹耀魄爲人主容相因何乃怪也尹喜稽首而言曰不¶
謂慶幸復奉天顏未審慈尊出無入有起居安否老君怡然告¶
曰與子別後何得何喪汝存道守一還有益邪喜曰自奉秘要¶
粗得其妙濟度之恩遠過天地老君曰吾昔留子以居世淸齋¶
千日故待子於此今子保形鍊氣已造冥妙而心結紫絡面有¶
圓明金名表於眞圖玉札係於紫房炁參太微解形合眞矣言¶
訖三界聖眞千乘萬騎浮空而至因授喜紫芙蓉冠飛靑羽裙¶
丹䙱綠袖交帶霓裳羅文黃綬拜爲文始先生賜任無上眞人¶
從此乃得參侍龍車遠遊天下靑羊記云勅靑帝之靑童化羊¶
<pb:CK-KZ_JY083_02p033a>¶
蜀郡乘紫雲於紫府降瑞氣於王宮將停不嗄之聲須及來斯¶
之乳俄聞喜至頓止嬰啼爰從赤子之身卻變白頭之士頃刻¶
而身渝數丈須臾而面放五光頭建七曜玲瓏之冠肩垂九色¶
離羅之帔衞士踰億從仙成羣者正謂此耳太上昇座爲其母¶
說元陽經今肆在成都西南數百步中和二年獲靈塼之所詔¶
建靑羊宮是也又有降生臺元陽臺遺址存焉又化身與喜遊¶
天水靈山重演道要卽今秦州啟靈山是也有西昇臺及聖容¶
殿在巖下又輿喜潛遊四海先到東海日窟常陽之山扶桑碧¶
海東井湯谷祖州芝田蓬萊方丈之宮次南登鳳山靑邱長離¶
赤津太丹之宮絳山朱陵炎岡之鄉次西入龜山玉闕人鳥鳳¶
<pb:CK-KZ_JY083_02p033b>¶
山騫林麟洲金門玉池昆吾白帝之城次北入空濛洞陰元邱¶
廣寒鍾山無間之野又昇中嶽崑崙眞圃瓊華之宮仙人禮侍¶
天眾來迎傳道敘德隨問授之次遊九天初至第一天見波利¶
天帝乘九靈玄雲之輿蔭七元交晨之蓋建五色攝魔之節從¶
官及玉童玉女九萬人迎老君入大有宮請問自然之道次遊¶
第二天見魔夷天帝駕碧霞飛雲之輿蔭五色鳳文之蓋建七¶
暎命龍之節從官及玉童玉女五萬人迎老君入鳳城玉臺請¶
問無上之道次遊第三天見梵寶天帝乘泰靈流雲之輿蔭七¶
光飛晨之蓋建五色招靈之節從官及玉童玉女八萬人迎老¶
君入陽明朱宮請問虛無之道次遊第四天見化應天帝駕黃¶
<pb:CK-KZ_JY083_02p034a>¶
雲七映之輿蔭五明錦文之蓋建七色命靈之節從官及玉童¶
玉女六萬人迎老君入七寶上宮請問玄妙之道次遊第五天¶
見不驕樂天帝控靑雲九靈之輿蔭飛光霜精之蓋建五色制¶
魔之節從官及玉童玉女七萬人迎老君入九層玉臺請問太¶
玄之道次遊第六天見兜術天帝御流精丹雲之輿蔭七映飛¶
霄之蓋建五色命神之節從官及玉童玉女六萬人迎老君入¶
朱靈之宮請問至眞之道次遊第七天見須延天帝乘飛景紫¶
雲之輿蔭五色羅文之蓋建七色招眞之節從官及仙童玉女¶
九萬人迎老君入太玄都請問眞一之道次遊第八天見禪善¶
天帝駕綠霞飛雲之輿蔭八色瓊暉之蓋建九光洞靈之節從¶
<pb:CK-KZ_JY083_02p034b>¶
官及仙童玉女七萬人迎老君入珠林玉圃請問帝一之道次¶
遊第九天見鬱單天帝榮蒼霞流雲之輿蔭九光寶耀之蓋建¶
飛龍通神之節從官及仙童玉女九萬人迎老君入玄臺紫房¶
請問希微之道所到天宮皆設瓊英玉實月液雲漿碧醴流薰¶
蘭羞八徹靈芝妙果光華映席於時天樂繁會靈唱妙絕不可¶
勝言見諸天帝眞仙皆頂負圓明各禮拜老君請問妙道多論¶
天地否泰刼運延促行業善惡先後宿命報應之理大道之原¶
也¶
** 流沙化八十一國九十六種外道¶
老氏立淸靜無爲謙沖之教在諸夏而後西入流沙以夷狄之¶
<pb:CK-KZ_JY083_02p035a>¶
人恃犬馬之輕㨗而侈好殺之心於是不辭異欲之狠戾道路¶
之修阻區區而至彼化之以慈愛庶幾遠惡而趨善故無擇焉¶
孔子所謂有教無類者是也爾時老君行化至于闐國卽放九¶
色神光徧照西方塵沙國界光所及處無有遠近俄頃之間毗¶
摩城中自然以諸金寶布宮闕地建大法座莊嚴暐曄三界聖¶
眞及諸龍神乘雲控鶴而至于闐國王與諸胡王凡八十一國¶
覩兹光相妙麗希有晝夜瞻仰懽悅讚歎太上運妙有神通悉¶
皆攝受彼國王於一念中雲集道前老君乃昇寶座相好端嚴¶
燒香散花奏鈞天樂時于闐國王與所來者朱俱半王渴叛陁¶
王護蜜多王大月氏王骨咄陁王俱蜜國王解蘇國王枝汗那¶
<pb:CK-KZ_JY083_02p035b>¶
王久越得徤王悒怛國王烏拉喝王失范延王護時徤王多勒¶
建王罽賓國訶達羅支王波斯國王疏勒國王碎葉國王龜兹¶
國王拂林國王大石國王殖賦國王數漫國王怛沒國王俱藥¶
國王嵯骨國王曇陵國王高昌國王焉耆國王弓月國王瑟匿¶
國王康國王史國王米國王似沒盤國王曹國王何國王大小¶
安國王穆國王烏那葛國王尋勿國王火尋國王西女國王大¶
秦國王舍衞國王波羅柰國王帝那忽國王伽摩路國王乾陁¶
羅國王烏萇國王迦葉彌羅國王迦羅國王不路羅國王泥婆¶
羅國王熱吒國王獅子國王拘尸那揭羅國王毗舍離國王刼¶
比他國王室羅伐國王瞻波羅國王三摩詛吒國王嗚茶國王¶
<pb:CK-KZ_JY083_02p036a>¶
蘇剌吒國王信度國王烏剌尸國王扈利國王狗頭國王伽栗¶
國王漫吐漫國王泥拔國王越底延國王奢彌國王小人國王¶
軒渠國王陁羅伊羅王狼揭羅王石國王五天竺國王如是八¶
十餘國王及其妃后與諸眷屬圍遶瞻仰願聽法音老君告諸¶
胡王汝等肆五毒心唯嗜血肉殺害無厭斷眾生命我今爲汝¶
說浮屠經所謂浮屠卽佛陁也於汝言之浮者一切萬有非實¶
屠者勿復割害生靈不能戒者可食自死肉而汝須髮拳鞠身¶
體羶腥至於氊裘積諸垢穢當祝須髮洗滌身心常習慈悲以¶
滅煩惱依我立齋月日及所說戒律常須持齋奉戒絕諸邪想¶
歸依大道今隨我化汝者是我第一弟子無上眞人尹喜與汝¶
<pb:CK-KZ_JY083_02p036b>¶
爲師身作金色備諸相好演說浮屠善巧方便面常東嚮示不¶
忘本以我東來故顯斯狀令有見者發慈悲心汝等國王禮拜¶
供養不得退轉自獲成果又有外道九十六種亦皆化之使入¶
正道所言九十六種者鬱遮羅外道差法智男富外道倮形外¶
道熱灰身外道少子騫外道賓頭盧外道遮護神外道到見外¶
道信行外道邊見外道見到外道空見外道虛空外道不遮護¶
外道首羅外道空亂音外道梵鉢賒外道洪照外道普安外道¶
張世外道無相外道眞諦外道梵音外道宗明外道大拔外道¶
廣學外道淸修外道講論外道顯極外道阿修羅外道舍依獅¶
子王外道神憇駕女外道慧意外道鳩摩毱那外道梵摩闍羅¶
<pb:CK-KZ_JY083_02p037a>¶
外道綱旃陁羅外道那羅延外道千炭外道毱拔摩外道晱摩¶
外道摩𨢘首羅外道跋折羅神外道拔闍羅外道遮文茶外道¶
尼藍外道商揭羅外道央拘施外道摩利支外道阿吒薄俱外¶
道彌施訶外道摩底外道那俱跋羅外道趙神鬼外道鉢徤提¶
外道鳩留伽闍外道光照外道威嚴外道洪廣外道迴向外道¶
毗曇修多羅外道振威外道蕆揚自外道自在廣博嚴淨外道¶
伎毱道外道求那拔那外道依眞外道得爽外道明鍊外道葛¶
壞衣外道尼利外道高望提外道阿求那外道騰空道畏外道¶
佛沙莫沙外道那徤陁外道婆摩智那外道尼連旃外道頗梨¶
頗外道道利道外道阿扇旃帝外道空解大道外道妬神外道¶
<pb:CK-KZ_JY083_02p037b>¶
道堅外道到行外道梵意外道大豐外道超空外道善女天外¶
道元通太虛外道我角外道曠賢外道燈分化外道阿羅囉吒¶
外道阿盧至外道照明五瞿外道殷阿旃陁利外道此諸外道¶
凡九十六種或男或女若人非人能爲魔事亦祝須髮烏衣跣¶
足說種種三昧種種觀法等不等法作諸變怪種種形像令人¶
墮落邪道無有休息老君謂尹眞人及諸弟子曰吾去之後此¶
外道偏行於世至於東夏所行之法亦復如前轉更千人利養¶
甚則邪淫使人捨身命財及諸男女云過去未來得諸果報復¶
令國王帝主傾心信向迷誤政事不歸淸靜著此外道則生我¶
慢矯誑百端惑亂大道汝宜於此化以浮屠令入不二法門斷¶
<pb:CK-KZ_JY083_02p038a>¶
除邪障而後外道悉來稽首懇請眞訓不復爲幻術其始末自¶
有經傳文繁不具錄¶
** 孔子問禮¶
孔子曰生而知之者上也學而知之者次也且夫有生知之性¶
非聖人其誰宜當之老聃之與孔子其爲聖一也然孔子涉世¶
之道靡不盡之矣至於離名數超遥乎獨見之妙必期於參同¶
故自魯而適周見聃而退有猶龍之歎斯聖人推崇於道而有¶
授受之迹起教之端莫大於此而况世之學者涉獵剽竊以自¶
多不亦媿歟孔子家語云孔子謂南宮敬叔曰吾聞老聃博古¶
知今通禮樂之原明道德之歸則吾師也今將往矣對曰謹受¶
<pb:CK-KZ_JY083_02p038b>¶
命遂言於魯君曰臣受先臣之命云孔子聖人之後也滅於宋¶
其祖弗父何始有國而受厲公及正考父佐戴武宣三命茲益¶
恭故其鼎銘曰一命而僂再命而傴三命而俯循墻而走亦莫¶
予敢侮饘於是粥於是以餬其口其恭儉也若此臧孫紇有言¶
聖人之後若不當世則必有明德而達者焉孔子少而好禮其¶
將在矣屬臣汝必師之今孔子將適周觀先王之遺制考禮樂¶
之所極斯大業也君盍以乘資之臣請與往公曰諾與孔子車¶
一乘馬二匹童子侍御敬叔與俱至周問禮於老聃訪樂於萇¶
弘厯郊社之所考明堂之制察廟朝之度於是喟然曰吾乃今¶
知周之聖與周之所以王也及去周老子送之曰吾聞富貴者¶
<pb:CK-KZ_JY083_02p039a>¶
送人以財仁者送人以言吾雖不能富貴而竊仁者之號請送¶
子以言乎凡當今之士聰明深察而近於死者好譏議人者也¶
博辯宏達而危其身好發人之惡者也無以有己爲人子者無¶
以惡已爲人臣者孔子曰敬奉教自周反魯道彌尊矣遠方弟¶
子之進蓋三千焉史記曰孔子問禮於老子老子曰子所言者¶
其人與骨皆已朽矣獨其言在耳君子得其時則駕不得其時¶
則蓬累而行吾聞之良賈深藏若虛君子盛德容貌若愚去子¶
之驕炁與多欲態色與淫志是皆無益於子之身吾所以告子¶
者若是而已孔子去謂弟子曰鳥吾知其能飛魚吾知其能游¶
獸吾知其能走走者可以爲網游者可以爲綸飛者可以爲矰¶
<pb:CK-KZ_JY083_02p039b>¶
至其龍吾不能知其乘風雲而上天吾今日見老子其猶龍邪¶
南華眞經云孔子西藏書於周室子路謀曰吾聞周之守藏史¶
有老聃者免而歸居夫子欲藏書則試往因焉孔子曰善往見¶
老聃而老聃不許於是繙十二經以說老聃中其說曰太謾願¶
聞其要孔子曰要在仁義老聃曰請問仁義人之性邪孔子曰¶
然君子不仁則不成不義則不生仁義眞人之性也又將奚爲¶
矣老聃曰請問何謂仁義孔子曰中心惻愷兼愛無私仁義之¶
情也老聃曰噫幾乎後言夫兼愛不亦迂乎無私焉乃私也夫¶
子若欲使天下無失其牧乎則天地固有常矣日月固有明矣¶
星辰固有列矣禽獸固有羣矣植木固有立矣夫子亦放德而¶
<pb:CK-KZ_JY083_02p040a>¶
行循道而趨至矣又何偈偈乎揭仁義若擊鼓而求亡子焉意¶
夫子亂人之性也夫子問於老聃曰有人治道若相放可不可¶
然不然辯者有言曰離堅白若縣寓若是則可謂聖人乎老聃¶
曰是胥易技係勞形怵心者也執狸之狗成思猨狙之便自山¶
林來邱予告若而所不能聞與而所不能言與有首有趾無心¶
無耳者眾有形者與無形無狀而皆存者盡無其動止也其生¶
死也其廢起也此又非其所以也有治在人忘乎物忘乎天其¶
名爲忘已忘已之人是之謂人於天孔子行年五十有一而不¶
聞道乃南之沛見老聃老聃曰子來乎吾聞子北方之賢者也¶
子亦得道乎孔子曰未得也老子曰子惡乎求之哉曰吾求之¶
<pb:CK-KZ_JY083_02p040b>¶
於度數五年而未得老子曰子又惡乎求之哉曰吾求於陰陽¶
十有二年而未得老子曰然使道而可獻則人莫不獻之於其¶
君使道而可進則人莫不進之於其親使道而可以告人則人¶
莫不告其兄弟使道而可以與人則人莫不與其子孫然而不¶
可者無他也中無主而不止外無正而不行由中出者不受於¶
外聖人不出由外入者無主於中聖人不隱孔子見老聃而語¶
仁義老聃曰夫播糠眯目則天地四方易位矣蚊蝱噆膚則通¶
夕不寐矣夫仁義憯然乃憤吾心亂莫大焉吾子使天下無失¶
其樸吾子亦放風而動總德而立矣又奚傑然若負建鼓而求¶
亡子者邪夫鵠不日浴而白烏不日黔而黑黑白之樸不足以¶
<pb:CK-KZ_JY083_02p041a>¶
爲辯名譽之觀不足以爲廣泉涸魚相與處於陸相呴以濕相¶
濡以沫不若相忘於江湖孔子見老聃歸三日不談弟子問曰¶
夫子見老聃亦將何規哉孔子曰吾乃今於是乎見龍龍合而¶
成體散而成章乘乎雲氣而養乎陰陽予張口而不能[山*脅]予又¶
何規老聃哉子貢曰然則人固有尸居而龍見雷聲而淵默發¶
動如天地者乎賜亦可得而觀乎遂以孔子聲見老聃老聃方¶
將倨堂而應微曰予年運而往矣子將何以戒我乎子貢曰夫¶
三王五帝之治天下不同其係聲名一也而先生獨以爲非聖¶
人如何哉老聃曰小子少進子何以謂不同對曰堯授舜舜授¶
禹禹用力而湯用兵文王順紂而不敢逆武王逆紂而不肯順¶
<pb:CK-KZ_JY083_02p041b>¶
故曰不同老聃曰小子少進余語汝三皇五帝之治天下黄帝¶
之治天下使民心一民有其親死不哭而民不非也堯之治天¶
下使民心親民有爲其親殺其殺而民不非也舜之治天下使¶
民心競民孕婦十月生子子生五月而能言不至於孩而始誰¶
則人始有天矣禹之治天下使民心變人有心而兵有順殺盗¶
非殺人自爲種而天下耳是以天下大駭儒墨皆起其作始有¶
倫而今乎婦女何言哉余語汝三皇五帝之治天下名曰治之¶
而亂莫甚焉三皇之知上悖日月之明下暌山川之精中墮四¶
時之施其知憯於𧓽蠆之尾鮮規之獸莫得安其性命之情者¶
而猶自以爲聖人不可恥乎其無恥也子貢蹵蹵然立不安孔¶
<pb:CK-KZ_JY083_02p042a>¶
子謂老聃曰邱治詩書禮樂易春秋六經自以爲久矣孰知其¶
故矣以奸者七十二君論先王之道而明周召之迹一君無所¶
鈎用甚矣夫人之難說也道之難明邪老子曰幸矣子之不遇¶
治世之君也夫六經先王之陳迹也豈其所以迹哉今子之所¶
言猶迹也夫迹履之所出而迹豈履哉夫白鶂之相視眸子不¶
運而風化蟲雄鳴於上風雌應於下風而風化類自爲雌雄故¶
風化性不可易命不可變時不可止道不可壅苟得於道無自¶
而不可失焉者無自而可孔子不出三月復見曰邱得之矣烏¶
鵲孺魚傳沫細要者化有弟而兄啼久矣夫邱不與化爲人不¶
與化爲人安能化人老子曰可邱得之矣沖虛經云商太宰見¶
<pb:CK-KZ_JY083_02p042b>¶
孔子曰邱聖者歟孔子曰聖則邱何敢然則邱博學多識者也¶
商太宰曰三王聖者歟孔子曰三王善任智勇者聖則邱不知¶
曰五帝聖者歟孔子曰善任仁義者聖則邱弗知曰三皇聖者¶
歟孔子曰三皇善任因時者聖則邱弗知商太宰大駭曰然則¶
孰者爲聖孔子動容有間曰西方之人有聖者焉不治而不亂¶
不言而自信不化而自行蕩蕩乎民無能名焉所謂聖者老聃¶
是也¶
** 號河上公¶
聖人神變之迹或出或處故無常也世傳河上公太上之化身¶
莫知其然否逮考之載籍而得其詳雖怪力亂神孔子所不語¶
<pb:CK-KZ_JY083_02p043a>¶
然其不至於譎怪則無害於政教也傳云孝文帝及竇太后好¶
黃老之術勅天下如不通老子者不注官帝讀五千言而有所¶
未曉混元乃化身示跡號河上公居陜河之濱常諷道德二經¶
帝遣使問其義公曰道尊德貴非可遥問帝卽命駕詣之公踞¶
菴中不起帝謂曰普天之下莫非王土率土之濱莫非王臣子¶
雖有道猶朕民也不能自屈何乃高乎朕能使人富貴貧賤在¶
須臾耳公拊掌跳躍冉冉升虛去地數丈而止於太虛俛而答¶
曰余上不至天中不累人下不居地何民之有陛下焉能令余¶
富貴貧賤乎帝乃悟以其神人方下輦稽首禮謝因授帝上下¶
章句希微之旨今河上公所居建廟於陜州之北并文帝望仙¶
<pb:CK-KZ_JY083_02p043b>¶
臺並存焉至孝武帝好神仙之道太上遣九天侍郎東方朔以¶
輔之又遣西王母上元夫人賜帝白銀像五軀謂帝曰此則太¶
上老君之像也及上淸經五嶽眞形圖帝拜而受之後帝登封¶
中嶽聞呼萬𡻕者三乃以行宮爲萬𡻕觀并前後別舘三十餘¶
所悉捨爲道觀每觀度道士七人一如周穆王故事延熹八年¶
桓帝夢太上降帝庭詔於渦水再新祠宇勅邊韶撰碑至今猶¶
存¶
** 授于吉太平經¶
大丞相蘇公嘗謂蓬邱子曰凡述作文章不用故事人之所難¶
也余讀太平經而觀其命意布辭未嘗採摘前聖之陳迹而自¶
<pb:CK-KZ_JY083_02p044a>¶
成一家體此其難也按此經有云于吉撰或云得之於水上而¶
內傳所載卽在孝成帝河平年混元分身下遊琅邪郡曲陽泉¶
授北海人于吉太平經一百七十卷其要曰且人之生也天付¶
之以神地付之以精中付之以炁人能保精愛神護炁內則致¶
身長生外則致國太平孝章帝元和二年太上復過琅邪授吉¶
一百八十戒以助諸祭酒保身修眞謂吉曰往古聖賢皆從此¶
戒得道道本無戒從師得成道不可廢師不可輕吉稽首作禮¶
謹受命至順帝時琅邪人宮崇詣闕進太平經表云親受於于¶
吉言吉親受於太上也今於正經外又有複文一卷稱後聖君¶
撰凡二千一百二十三字似篆而非篆有序冠於篇首其文隱¶
<pb:CK-KZ_JY083_02p044b>¶
而難解又有太平鈔十卷不著撰人名氏大畧發明本經篇目¶
又有太平秘旨一卷稱上相靑童君受論守一之法又有宗師¶
傳一卷不著撰人名氏載西城王君帛和干吉三傳合爲一卷¶
至大唐之季有閭邱方遠者宿松人通經史頗辯慧嘗師香林¶
左元澤一日謂方遠曰子不聞老氏云吾有大患爲吾有身蓋¶
身從無爲而生有爲今卻反本是曰無爲夫無爲者言無卽著¶
空言有卽成礙執有無卽成滯但能有無一致泯然無心則庶¶
幾乎道且釋氏以之爲禪宗孔子以之爲坐忘易云無思也無¶
爲也寂然不動感而遂通天下之故其歸一揆經云迎之不見¶
其首隨之不見其後是何物也子若默契神證又何求焉此生¶
<pb:CK-KZ_JY083_02p045a>¶
不悟卽浩刼茫然若得之豈有迷悟之異哉何須空山之中長¶
松之下所惜者子之才器高邈足可爲眞門之標表也方遠稽¶
首致謝而去居常慕葛稚川陶正白之爲人食炁鍊形之外尤¶
精此太平經因詮爲三十篇而盡樞要也¶
<pb:CK-KZ_JY083_02p045a>¶
　　
#+PROPERTY: JUAN 005
<pb:CK-KZ_JY083_02p045a>¶
** 度漢天師¶
雲篆之作以强名諸天聖眞與夫道域仙宮日月星宿所以爲¶
諸天隱名也故諸聖詮之小則爲靈符大則爲眞籙以示三界¶
及幽明鬼神莫不稽首欽敬猶天子之寶璽以示天下也禹治¶
洪水始獲靈寶五符其次太上以授天師者凡二十四階其上¶
淸法中符圖經籙繼而降世推此天師以符籙治病馘滅精邪¶
<pb:CK-KZ_JY083_02p045b>¶
而及物之功傳之來世爲不淺耳至於經籍齋法亦從而授之¶
故請福謝罪科教由兹始矣謹按南斗經序云太上降蜀之臨¶
卭往大邑至鶴鳴山初授天師正一盟威秘籙二十四階品次¶
朝拜日月高奔鬱儀結璘之訣并三元八節謝罪滅黑簿超度¶
七祖之文此卽三籙齋也天師先於中嶽已獲黃帝九鼎丹書¶
而後在鶴鳴隱居遂備藥物依法修鍊三年丹成未敢服之謂¶
弟子王長曰神丹已成若服之當沖天爲眞人然未有大功宜¶
須爲國家除害興利以濟民庶所謂先施勤勞然後服丹卽輕¶
舉臣事三境則吾無愧焉由是果蒙太上親降法駕薦授眞文¶
修行千日忽於一時能內顧五臟外集萬神太上復遣淸和玉¶
<pb:CK-KZ_JY083_02p046a>¶
女教以吐納淸和之氣行三步九跡交乾履斗呼召九元以齊¶
七政隨岡所指以攝精邪方始服丹道法益勝乃與六天鬼魔¶
戰奪二十四治改爲福庭名之化宇降其帥爲陰官擇道者令¶
焚修於是幽明異職人鬼殊途又於仁夀縣降十二天遊玉女¶
化地作鹹泉烹以爲鹽因名其地曰隆郡至第三度太上又降¶
授以經籍千軸皆修行之要旨俾傳付有道者令生身受度永¶
刼長存卽與天師同遊成都太上駕龍車天師乘白鶴頓下五¶
雲至太昊玉女修大丹之所感地祇湧玉局座高丈餘太上登¶
座天師稽首於前爲說北斗七元經削死延生之法是𡻕漢桓¶
帝永夀元年乙未正月七日也至上元之辰老君復爲天師說¶
<pb:CK-KZ_JY083_02p046b>¶
南斗六司延夀度人妙經已而老君謂天師曰吾命駕與汝俱¶
行至崑崙閬風金墉七寶臺因朝禮太上又有一切天眞乘空¶
而來皆金車寶葢千乘萬騎三日三夜大會臺上陳鈞天廣樂¶
欣樂難勝道君謂天師曰從三皇五帝以來有陽九百六之數¶
天圮地裂又自三代之末涉乎五霸君臣悖德四封無道眞靈¶
匿景俗炁縱橫祅訛鬼語號曰六天烹殺眾生擾亂天下而無¶
知之民咸共遵奉遂有歌謡鼓儛之巫妄託鬼神以誑良善今¶
出眞科付汝悉爲除蕩六天故炁淸化天下名太眞之科末勅¶
靑童等付汝印綬使按千二百官章并符籙契令經戒法律助¶
國扶命養生制惡爲功德事咸使入道而合正眞然四方羌胡¶
<pb:CK-KZ_JY083_02p047a>¶
氏夷浸盛中國種人將微若欲消此災卻此害國家當於洛陽¶
北邙山立化館行道請福卽國泰民安不爾恐毒流中華卽非¶
好生意天師受事畢禮謝而退老君又以二十四化應二十四¶
炁付陵更出四化名合前二十八化以應二十八宿又立三十¶
六靖廬分符爲盟悉承正一之道老君又授天師𡻕六齋月十¶
齋大法皆披靈寶五篇經自然天書大字爲旨要妙經一卷令¶
宣教天下其要曰正月三月五月七月九月十一月者𡻕六齋¶
也上三天令天帝太一使者與三官司察天下人之罪福若能¶
修此六大齋令除十苦得免厄會朝拜太上可得長生矣月十¶
齋者月一日北斗下八日北斗司殺下十四日太一使者下十¶
<pb:CK-KZ_JY083_02p047b>¶
五日天帝及三官俱下十八日天一下二十三日太一八神使¶
者下二十四日北辰下二十八日下太一下二十九日中太一¶
下三十日上太一下自下中上三太一下日皆及地水一切尊¶
神俱下周行天界檢察善惡又甲子日太一簡閱神祇庚申日¶
三尸言人罪過本命日計人功行又八節日有八神記人善惡¶
又有三元齋日者正月十五日上元七月十五日中元十月十¶
五日下元此三元日天地水三官考校罪福皆當沐浴齋戒作¶
元都大獻祈恩謝過又三會日以正月七日名舉遷賞會七月¶
七日名慶生中會十月十五日名建功大會此三會日三官考¶
覈功過受符籙契令經法者宜依日齋戒呈章賞會以祈景福¶
<pb:CK-KZ_JY083_02p048a>¶
又五臘日者正月一日名天臘五月五日名地臘七月七日名¶
道德臘十月一日名民𡻕臘十二月臘日名王侯臘此五臘日¶
常當祭祀先亡薦福追念名爲孝子得福無量餘日名淫祀有¶
罪通前三元名爲八解日皆可設淨供求福焉夫齋法要絕甘¶
肥辛薰酒色陰賊嫉姤及一切惡事唯宜燒香燃燈誦經禮懴¶
願諸一切悉免災厄乃爲齋矣然齋直之福功德無量護生度¶
死無以加焉天師以永夀三年九月九日於閬州雲臺化日中¶
時有飛天仙人五色雲龍神鵠仙鹿來迎前後導從與弟子王¶
長趙昇同昇天嗣師天師子諱衡字靈眞隱習先業以光和二¶
年正月十五日於陽平化昇天係師魯字公期嗣師子也大魏¶
<pb:CK-KZ_JY083_02p048b>¶
持節鎭南將軍梁益二州刺史後隱修遺訓以正始六年八月¶
亦於陽平化昇天天師嘗撰太淸金液神丹經序其畧曰神化¶
之趣要妙之言無理之至理不然之大然已備載於淵宗非一¶
毫之所宣也老子者亦復暢其沖虛紀道者也其神德之狀感¶
興所由所以制經設教紀載異聞彌綸道俗剖判三極先大明¶
逆順然後蕩以兼忘盛稱有德然統之以無待利用出入羣生¶
莫見其端百姓日用常善不知所以此其權見於淸明而爲萬¶
物津梁者也其道經焉其德經焉推宗明本窮淵極妙總眾華¶
以眞根攝萬條於一要緬然而不絕矣至於金丹之功眞神洞¶
高冥體幽變龍化靈照其含枯絕者反生抱生炁者年遼登景¶
<pb:CK-KZ_JY083_02p049a>¶
漢以凌邁遊雲嶺以逍遥至乃面生玉光身育奇毛吐水漱火¶
無翮而飛分形萬變恣意所爲塞江川不以覆籄破山梁不煩¶
釿鋸其神難紀其妙叵遺大哉靈要不可具述(仙傳經列眞稱歎此序文)又¶
著老君內傳序靈寶五符序載之藏室文如海嘗誚之曰輔漢¶
不能談老莊之道而擅符籙於當時斯偏見者也愚竊以爲不¶
然考之於金丹序文乃曰無理之至理不然之大然又云蕩以¶
兼忘統之無待斯深造老莊見獨之妙奚輒以爲偏見邪如海¶
於斯文應未之見也苟見之其肯離爲兩端焉且見獨之妙惟¶
自得而已矣雖父子兄弟之至愛莫得而傳之至於天書雲篆¶
琅函蕊簡而有靈符寶籙降迹者其大安鎭國祚保天無窮其¶
<pb:CK-KZ_JY083_02p049b>¶
次檄召龍神消禳水旱又其次馘滅精邪擁佑疾苦而天師獨¶
唱始隆於千世之後其本末大備又何疑况夫受之於太上以¶
罄其妙焉¶
** 授葛仙翁齋法¶
天下之事耳目不相接者有矣是之則致天下之惑非之則速¶
神明之譴去聖之遠又非已之耳目所聞見唯質之於竹帛而¶
已故老氏在漢天師時所降者非一所傳者甚眾而世之人以¶
信史所不載故惑之且漢明之夢金人而天下歸之者如市况¶
夫聃聖隱顯之迹以爲不然而欲以一已之耳目所不聞見而¶
致後世之疑斯一曲之士也大率不示降迹之異安能取信於¶
<pb:CK-KZ_JY083_02p050a>¶
人然非太極仙公其孰宜當之本傳云孝靈帝光和二年已未¶
正月七日混元與太極眞人降於天台山授仙人葛孝先靈寶¶
等經三十六卷久之混元又與三眞人頂負圓光乘八景玉輿¶
寶葢幢節煥耀空中從官千萬命侍經仙郎王思眞披九光玉¶
韞出洞元大洞等經三十六卷以授於孝先及上淸齋有二法¶
一絶羣獨宴靜氣遺形冥心之齋也二淸壇肅侶依太眞之儀¶
先拔九祖次及家門後謝已身也靈寶齋者有六法一者金籙¶
調和陰陽保鎭國祚二者玉籙保祐后妃公侯貴族三者黃籙¶
卿相牧伯拔度九祖罪原四者盟眞超度祖先解諸寃對五者¶
三元自謝犯戒之罪六者八節謝七祖及已身之過又自然齋¶
<pb:CK-KZ_JY083_02p050b>¶
者普爲億姓爰及己身請福謝罪也洞神齋者以精簡爲上太¶
一齋者以恭肅爲首旨教齋者以淸素爲貴塗炭齋者以苦節¶
爲功又授孝先勸戒法輪妙經三塗五苦生死命根勸戒眞經¶
四十五卷無量通妙轉神入定妙經以行化於世混元又以吳¶
赤烏元年戊午𡻕十月一日甲子命九天眞君持簡冊書賜孝¶
先爲太極左仙公至七年甲子八月十五日羣仙執節導從乘¶
白鹿車而昇天¶
** 賜大魏太平眞君之號¶
動天地者德也通杳冥者神也神宅於心德出於道故無幽冥¶
遠邇巨細仙凡其所感則一也昔寇天師之於嵩高而遇太上¶
<pb:CK-KZ_JY083_02p051a>¶
降駕授以經籙洎眞君之號通感之應昭昭然豈非德之與神¶
邪而魏武特以所錫眞君之號以號其年乃示天下彰沖蔭而¶
福生靈其敬信也如此謹按後魏明元帝神瑞二年乙卯四月¶
一日眞元分身降於嵩山道士寇謙之修道於此其日有二神¶
人衣翠羽之衣冠紫金之冠乘龍持節告謙之曰太上老君至¶
矣須臾聞音樂之聲老君驂駕九龍威儀赫弈神仙導從徧滿¶
虛空集止山頂仙官五人侍立於前謙之見五宮門赫然而開¶
妙樂交奏老君坐白銀花之下勅仙伯王方平引謙之前立告¶
曰吾得集仙宮主趙洪政等表舉以卿才欲自代佐國度人令¶
不墮惡道乃賜謙之經戒九卷停駕空中斯須而沒太常二年¶
<pb:CK-KZ_JY083_02p051b>¶
丁巳正月十五日眞元又賜謙之新科符籙十餘卷八年癸亥¶
十月十五日又遣元孫上師眞人李普文降授天宮四籙仙冕¶
天衣及太平眞君之號并天果六枚謙之食之遂絕烟火食眞¶
元又令玉女長容等一十二人教謙之導引服炁之法至甲子¶
年正月改號始光謙之奉經入國行化具以聞太武帝命有司¶
奠幣帛以祭告降詔曰我今聖師太上老君親降授我太平眞¶
君之號并冠服符籙可改元爲太平眞君元年大赦天下太武¶
受符籙旌旗並用靑以從道家之色而後中外官凡上表並云¶
太平眞君皇帝陛下又勅道教宜在西教之上洎太武之後每¶
帝登極皆受籙焉是年五月二十五日謙之隱化於靜輪宮靑¶
<pb:CK-KZ_JY083_02p052a>¶
炁出口若烟昇於天時年八十四矣七月十五日東郡沈猷興¶
於嵩山見謙之身作白銀色光明如日冉冉昇天此葢得奔月¶
之道也後周武帝置通玄館以安道像又召諸方士而講上下¶
二經隋文帝建都於龍首原號大興城勅將作大匠宇文愷選¶
爽塏之地置道觀三十六所改號曰仙壇淸虛壯麗過乎前世¶
也¶
** 大唐聖祖¶
大唐之有天下推尊太上爲聖祖而欽崇之禮前古莫之比亦¶
若聖宋推宗緒而繹仙源於黃帝爲聖祖在眞宗時降眞游殿¶
其語具降臨記然太上在唐始神堯到僖宗示迹者非一皆載¶
<pb:CK-KZ_JY083_02p052b>¶
之國史謹按隋大業十三年老君遣霍山神告唐公云汝將來¶
必得天下言多不載高祖武德元年老君見晉州浮山縣羊角¶
山告吉善行善行卽絳州曲沃縣人也禀性眞樸言無詐佞時¶
逆賊劉武周遣將宋金剛南侵晉絳秦王擁旄絳州善行避地¶
於晉之臨汾縣大通堡二月二十三日眾令行往羊角山候賊¶
於西北嶺上柳柿兩窠間立望見北坡上有一人乘白馬來善¶
行異之遂北走到甘棠窠下其人已至鬚髮皓白上下素衣烏¶
冠白馬𩦲尾及蹄皆赤小兒年可十三四裹頭著赤鞾靑衣侍¶
立左右一人執巾一人執紅拂子謂善行曰與我語大唐天子¶
汝今得聖理社稷延長宜於長安城東置一安化宮而設道像¶
<pb:CK-KZ_JY083_02p053a>¶
卽天下太平言訖乃騰空而去其年四月二十七日夜善行在¶
家復令人召善行翊日至前所立處見乘馬如前著白衣戴金¶
冠謂善行曰吾前語汝記得否答曰記得老人曰汝卽入奏天¶
子道我所語善行訢貧又無文字如何敢奏老人曰前程自有¶
善行曰見天子乃非細故未審到京將何爲信曰汝到京有獻¶
石龜者可爲信言訖不見善行以五月五日見晉州總管府長¶
史賀若孝義言此事卽留善行五月十一日引善行見秦王具¶
言神人所現事羣官拜慶尋差左親衞帥都督杜昻與善行於¶
所見處設祭以五月十三日祭拜欲起忽見老人現於紫雲之¶
中一如善行所言舉鞭指昻曰汝是何人對曰秦王使者杜昻¶
<pb:CK-KZ_JY083_02p053b>¶
故來奉祭老人曰不飲不食何用祭焉又指善行云所有委曲¶
此人知之昻還具言神人復現奉命冩表令昻與善行馳驛入¶
奏五月十九日至京於朝堂門立未定果有卭州張達獻石似¶
龜其上有文曰天下安子孫興千萬葉千萬𡻕乃同入奏高祖¶
大悅至六月十一日詔授善行朝散大夫并賜絹一百段七月¶
六日勅通事舍人柳獻於羊角山所現處立廟改浮山縣爲神¶
山縣其年八月二十五日老人復遣人召善行明日往廟所復¶
見老人在二木間張大帳坐牙牀憑曲几朱花羅網垂覆其上¶
一靑衣童子夾侍後有一黃衣人捉馬謂善行曰天子喜歡不¶
曰大喜又曰疑惑何事答曰爲不知聖者姓名老人曰我是無¶
<pb:CK-KZ_JY083_02p054a>¶
上神仙姓李字伯陽號曰老君卽帝祖也史記中有傳亳州谷¶
陽縣有枯檜可以再生爲驗今平賊後天下太平享國延永言¶
訖忽然不見善行卽以告賀若孝義孝義差襄陵縣主簿席通¶
與善行馳驛入奏十月五日見高祖大喜賜善行御袍一領絹¶
四十疋百官拜賀其年十二月七日善行因到廟所又見老君¶
坐方座凭玉几仙人童子十餘人左右侍衞善行拜訖忽然不¶
見五年三月十七日善行往廟所見坐堂內眞仙列侍神兵衞¶
從皆乘靑龍白獸幡幢旌節騎吏翳空老君謂善行曰我亳州¶
廟中枯檜已更生也唐得聖理我子孫當王我遣周公旦將神¶
兵百萬助國家討劉黑闥得四月節卽破賀若孝義差司兵參¶
<pb:CK-KZ_JY083_02p054b>¶
軍敬卿與善行馳驛入奏勅令善行乘傳往洛州軍所送勅書¶
示諭至四月二十一日果平黑闥於是天下大定而枯檜亦再¶
生焉開元中詔改羊角山爲龍角山因改廟爲慶唐觀明皇御¶
製碑及列聖眞容而悉在焉其年六月八日善行到廟所見老¶
君如前時拜訖尋亦不見高祖武德三年詔晉陽道士王遠知¶
授朝請大夫并賜金縷冠子紫絲霞帔以預言神堯受命之驗¶
也太宗又加遠知銀靑光祿大夫至天后仍追贈紫金光祿大¶
夫以遠知有先識示冥合太上之言故有是命賜羽士紫衣自¶
兹始也太宗正觀十一年正月二十五日詔曰原夫老君垂範¶
義在淸虛釋迦貽則理存因果求其教也汲引之跡殊途窮其¶
<pb:CK-KZ_JY083_02p055a>¶
宗也洪益之風齊致然則大道之行肇於邃古源出無名之始¶
事高有形之外邁兩儀而運行包萬物而亭育故能經邦致理¶
返樸還湻至於佛教之興基於西域爰自東漢方被中土神變¶
之理多方報應之緣匪一洎乎近代崇信兹深人冀當年之福¶
家懼來生之禍由是滯俗者聞幽宗而大笑好異者望眞諦而¶
爭歸始波涌於閭里終風靡於朝廷遂使殊俗之典鬱爲眾妙¶
之先諸華之教翻居一乘之後流遯忘返於茲累𡻕朕夙夜寅¶
畏緬惟至道思革前弊納諸軌物况朕之本系出自柱下鼎祚¶
克昌旣憑上德之慶天下大定亦賴無爲之功宜有改張闡兹¶
眞化自今已後齋供行立至於稱謂其道士女冠宜在僧尼之¶
<pb:CK-KZ_JY083_02p055b>¶
前庶敦末俗暢於九土尊祖之風貽諸萬葉告報天下主者施¶
行高宗龍朔二年二月在洛陽宮忽然有感問側近有何古迹¶
老臣奏曰皇城之北山有老子祠每祈請立有靈感乃勅洛州¶
長史譙國公許力士特建淸廟掘得石案故碑題云眞人帛君¶
之表文字殘缺不可詳此仙人帛仲理之所立也石案長四尺¶
廣二尺厚二寸高八寸兩頭各有四腳上鐫太上老君之字立¶
殿畢勅內侍監宮闈令權大方監道士郭行眞黃元頤劉道合¶
等以其年二月二十七日夜建道場慶讚設醮纔訖有白光徧¶
殿兼照層壇老君現於光中鬚髮皆白身著白衣夾侍二人良¶
久乃隱洛州錄事參軍陽護師等一十三人同見以狀奏聞有¶
<pb:CK-KZ_JY083_02p056a>¶
旨令依狀圖寫號爲老君瑞像百官上表賀曰老君越在皇世¶
驟表休祥皇帝陛下垂裳多暇鍾想妙門遂乃申摸聖像託搆¶
崇椒騫鳳甍於鳥路抗蚪簷於雲表兹焉鑿牖爰申上祥俾夫¶
柱下靈姿散奇光於壇宇棟間仙侍流異景於階庭允應至誠¶
宜符睿德揚七廟之遐慶保億載之宏規豈可與虞致榮光漢¶
延嘉氣靈禽降祀膚葉興封者同年而語哉又詔於門之左造¶
淸宮爲皇帝更衣之所勅每年內出香盤幡葢太常樂往來導¶
從尊祖之慶古今莫比乾封元年二月二十八日帝自東封岱¶
嶽禮畢迴駕亳州朝謁謹上尊號爲眞元皇帝其文曰大道混¶
成先二儀以立稱至人虛已妙萬物以爲言粤若老君朕之本¶
<pb:CK-KZ_JY083_02p056b>¶
系爰自伏羲之始曁乎姬周之末靈應無象變化多方遊元氣¶
以上昇感日精而下降或從容宇宙吐納風雲或師友帝王丹¶
靑妙化譬陰陽而不測與日月而俱懸屬文喪在辰晦跡柱下¶
大洪雅訓垂範將來雖心齊於太虛而理歸於眞宰若夫絕聖¶
棄智安神寡欲寂爾無爲宛然自得酌之不竭用之不盈執大¶
象以還湻滌元覽而遣累邈乾坤以長久跨陶釣而亭育至矣¶
哉固無得而名也況復大聖所資克昌寶祚上德所履允屬休¶
期朕嗣應靈命俯臨億兆仰三光之明而夙宵寅畏居四大之¶
重而寢興祇惕盡孝敬於宗祧罄懷柔於幽顯行淸靜之道承¶
太平之化登介邱而展禮坐明堂而受祉飛煙結慶重輪降祥¶
<pb:CK-KZ_JY083_02p057a>¶
鶴應九歌山呼萬𡻕振越古而會休冠帝先而稱首大禮云畢¶
迴輿上京迂駕瀨鄉躬奠椒醑仰瑞柏以延伫挹神泉而永嘆¶
如在之思旣深敬始之情彌切宜昭原本之奧以彰大聖之功¶
可上眞號爲眞元皇帝聖母爲先天太后仍改谷陽縣爲眞源¶
縣當家宗姓特給復一年冀展敦遠之情用申尊祖之義告報¶
天下主者施行帝爲太宗皇宗文德皇后造東明觀極土木之¶
妙盡金碧之飾宏壯輪奐未之有也帝與后親幸設齋慶讚左¶
右咸呼萬𡻕儀鳳四年四月四日勅遣道士鄭元隱於北邙山¶
廟所與道士羅務光等二十四人行道至五月一日丑時殿東¶
門道士[冖/(示*殳)]義侍於壇西見老君乘朱𩦲白馬并靑衣童子空中¶
<pb:CK-KZ_JY083_02p057b>¶
降下壇上祥光映照洞徹內外謂義曰我孫享祚長久言訖不¶
見宮苑北面監孫瑞奏聞百官表賀曰臣聞混元皇帝現於廟¶
所金相玉毫光奪夜明之景白駒丹鬛跡流天駟之衢靑童曉¶
引應瑶鐘而降節紫雲宵布籠銀漢而高昇固以克昌厥緒惟¶
新景命恢我皇度冠乎兆人自非聖敬冥通其孰能與於斯耶¶
所謂道冠百王慶隆萬葉永綏寶祚克享無期者也帝覽表大¶
悅又勅道士自今後宜隸宗正寺所有行立可在諸王之次文¶
明元年甲申天后臨朝欲王諸武老君以其年二月十八日降¶
現於虢州閿鄉縣龍臺鄉方興里皇天原遣洪州豫章縣人鄔¶
元崇令傳言於天后說國家祚永而享太平元崇初見六仙人¶
<pb:CK-KZ_JY083_02p058a>¶
從西北上彩雲中來乘赤色之龍身著雜彩之衣二人各執珠¶
幡四人各執霓旌錦傘見元崇謂曰太上老君來言訖便過須¶
臾聞有異香芬郁又見三靑衣童子手執香爐從西北雲中來¶
亦自元崇前過又有二靑衣手執紅拂如意微笑而過次有四¶
仙人各乘靑龍手持幡節謂元崇曰太上老君來欲共君語言¶
訖便過須臾於五色雲中見一道士乘白獸似騾𩦲尾皆赤道¶
士著淺黃衣鬚髮皆白頭戴花冠而作金色謂元崇曰我是太¶
上老君汝帝之元祖元崇卽再拜喚元崇曰汝遂我來我與汝¶
語元崇卽隨老君昇雲而行去地數丈見老君後有六仙人並¶
乘龍腰佩七星寶劎手執别物皆不識之仍戴花冠大幘雜彩¶
<pb:CK-KZ_JY083_02p058b>¶
之衣光明粲粲六人分侍左右後有雲車一乘雜彩莊嚴車上¶
有大寶蓋幡花垂下有五色雲圍遶又有乘龍仙人執節持幡¶
侍從無數人皆長大亦有音樂導從是時有關外來往人及閿¶
鄉百姓官吏五百餘人同見祥異莫不遥禮斯須元崇不覺已¶
在地具以奏聞天后初雖不悅竟不加害乃捨閿鄉行宮爲奉¶
仙觀后亦漸息妄意之謀未幾有山涌出新豐縣高三百尺勅¶
置慶山縣其諸祥瑞具載於天后實錄卽垂拱二年丙戍九月¶
五日也豈非誡天后以示國家土德中興之兆歟竟傳位於中¶
宗帝踐祚改元景隆勅令天下諸州各置一觀並以景龍爲額¶
二年改中興觀三年改爲龍興觀其度人依故事明皇開元三¶
<pb:CK-KZ_JY083_02p059a>¶
年勅天下置開元觀御製混元讚曰爰有上德生而長年白髮¶
垂相紫氣浮天函谷關右經留五千道非常道玄之又玄帝親¶
於紅粉板上以八分書之挂於大聖祖殿寶帳額上至十一年¶
又勅五嶽各置眞君廟又勅諸道置紫極宮十三年又勅上都¶
置太淸宮東都置太微宮北都神堯舊宅置紫微宮潞州潛龍¶
故宮置啟聖宮並給衮冕絳紗帷帳交龍門戟一如宮闕之狀¶
蒲州掘地獲玉石狀如半月復有仙人搗藥之像叩之有聲頗¶
淸越帝令懸於太原眞元廟庭號爲偃月磬東都留守張琦奏¶
汝州魯山因修仙居古觀獲玉瑛叩之聲聞數里帝令懸於太¶
淸宮聖祖廟庭衢州建觀穿地得一魚可長三尺其狀似鐵微¶
<pb:CK-KZ_JY083_02p059b>¶
帶紫碧色又如靑石光瑩雕鐫殆非人功所能也叩之甚響其¶
魚亦不能名遣使進貢帝令宣示百寮亦不能辨帝乃呼爲瑞¶
魚磬仍令懸於太微宮非講經設齋不得擊之於是諸宮觀競¶
以木石模之以代集眾又詔諸宮悉以宰臣及本路節度使領¶
之永爲常式帝又製霓裳羽衣曲紫極八卦舞以薦太淸宮貴¶
有異於九廟也帝東封禮畢迴謁聖祖於亳州本宮親札道德¶
經於石作大幢造八角樓覆之於虛無殿之前又幸懷州開元¶
觀及閿鄉奉仙觀爲王公萬民祈請亦親札二經以大石對峙¶
之一如太淸之製於今並在時詔授元崇棣州剌史開元九年¶
辛酉亳州老君舊宅枯檜在虛無殿前𡻕月已久道士將欲斫¶
<pb:CK-KZ_JY083_02p060a>¶
去之隨所斫木柹上有朱書乾元亨利貞五字點畫精妙片片¶
有之具事上奏詔曰瑞木表靈奇文自現用彰大慶以福洪圖¶
配五德於易經迎萬葉於休運宜先誠告謝仍編付史官者其¶
柹所獲文字藏於內庫兼賜諸王宰輔及道眾焉開元十七年¶
已巳四月十五日益州大都督府長史張敬忠奏大聖祖眞元¶
皇帝應現於當管蜀州新津縣新興尼寺佛殿柱上自然隱起¶
木文爲一老君聖像當頂上有華葢足下前後左右各有雲葉¶
天花一十三處謹差判官益州功曹參軍王大鍾檢覆狀與蜀¶
州剌史李忠絢別駕盧昉縣令李韶道士僧尼等一百三十人¶
同狀云自然木文眞容隱起神跡殊妙灑洗愈明非攻刻所能¶
<pb:CK-KZ_JY083_02p060b>¶
成非雕鎪所能及伏以太上老君先天大聖越古垂休變化不¶
常潛現難測軒轅時應廣成之號周文日居柱史之秩武德初¶
親現於羊角今開元𡻕降瑞於新興兆此嘉祥掩映三五者也¶
所以縣有新津之名寺有新興之號瑞花旁繞知芳輝之不歇¶
華葢上浮明魄寶之常貴現於殿柱杳疑柱下之年照彼佛祠¶
緬若化胡之日雖鳳巢軒閣麟伏周庭豈若仙祖降靈聖孫膺¶
運伏望册歡九廟昭配兩儀詳依古典加議尊號然後編付史¶
官布告天下五月二十四日差內侍林昭隱宣取像柱入內於¶
大同殿供養又令兩街諸宮觀各供養七日卻進入內勅曰道¶
體無方幽宗有應形標在史名叶新興宗廟垂休生靈蒙福宜¶
<pb:CK-KZ_JY083_02p061a>¶
付史舘宣示四方其月十七日癸卯帝將幸渭北忽夢眞元曰¶
汝享國久矣今北神不在汝不可行宜速罷之尋當有慶中夜¶
宣罷渭北之行及明大雨注涇渭泛溢旬餘方止二十一年癸¶
酉御注道德經及製序詔士庶家藏一本兩街競列幢幡音樂¶
自禁中迎歸太淸宮香花之盛近古未有又勅置道舉一同禮¶
部之制二十九年正月七日陳王府參軍田同秀於丹鳳門外¶
忽見紫雲自西北映樓又見混元乘白馬侍從二人童子二人¶
謂同秀曰我昔與尹喜將入流沙之日藏一金匱靈符在桃林¶
故關尹喜舊宅汝可請帝取之同秀具事聞奏勅差內使李志¶
忠監同秀往陜州桃林縣南十二里故函谷關墟求訪之俄有¶
<pb:CK-KZ_JY083_02p061b>¶
紫雲白兔現於枯桑之下遂穿掘下至水際得石函金匱玉版¶
朱書細篆帝聞奏大悅卽令京師列十部樂歌舞鼓吹自通化¶
門迎入其文於寶輿中五色放光洞照天地帝於丹鳳樓上身¶
披龍衮手執金鑪六宮嬪采競於樓上焚香散花遥自作禮帝¶
令散金錢於樓下縱士庶分取以爲歡樂斯須山呼之聲震動¶
京邑於是置寶符於靈昌殿是夜樓閣林木之上皆有神燈遂¶
改開元三十年爲天寶元年其後三年帝見靈符有天寶千載¶
之字巳應改元之號遂改年爲載乃於其地長樂亭置天寶觀¶
御製書靈符銘立於所現之處又於大內靈符殿賜同秀五品¶
正員官宰臣請加尊號爲開元天寶神武之字制可之乃大赦¶
<pb:CK-KZ_JY083_02p062a>¶
天下其年閏四月庚子帝夢混元謂曰我在城之西南久矣當¶
與汝於興慶相見可速迎我帝謂宰相李林甫牛仙客曰朕臨¶
御海內向三十年未嘗不五更而起具朝服禮謁眞容爲蒼生¶
祈福近因假寐夢見混元遂差內使與道門威儀蕭元裕於城¶
西南訪尋數日忽於樓觀山谷間有紫雲現白光屬天於其下¶
穿得玉像老君高三尺餘以進其日上在興慶宫大同殿躬自¶
迎謁果符興慶之言置於內殿供養仍令所司寫眞容分送諸¶
道宮觀遂大赦天下其年九月崇元館大學士陳希烈與道士¶
蕭從一等一十四人於太淸門忽見光如月中有紫色雲氣二¶
靑衣童子冉冉而來老君通身白衣立於雲中左手執拂謂希¶
<pb:CK-KZ_JY083_02p062b>¶
烈等曰我是混元皇帝可報吾孫汝是上界眞人吾於左右長¶
衞護汝夀命無疆災害自除天下安樂言訖便隨雲炁入殿門¶
具事上奏乞編付史官詔可五載帝夢混元言我有靈應尋當¶
自至遂於太白山獲靈符玉册及迎到京置於靈符殿躬自供¶
養仍封太白山神爲靈應公改獲符洞爲嘉祥洞於山下置眞¶
符縣乃令諸道置眞符觀仍編入史館其年十二月戊戌帝幸¶
華淸宫其月四日日未出忽見驪山頂祥雲擁蔽須臾漸散見¶
混元聖祖現於朝元閣上帝與內人瞻謁良久乃隱詔改會昌¶
縣爲昭應縣其新豐縣𣜩入昭應又封會昌山爲昭應山封山¶
神爲元德公改朝元閣爲降聖閣內出圖本頒示天下宣付史¶
<pb:CK-KZ_JY083_02p063a>¶
官八載乙丑明皇獲二十七仙玉像於甯州羅川縣勅令迎像¶
人京一如天寶初迎靈寶符儀注故事御製讚尋改羅川縣爲¶
眞甯縣於所獲處造通聖觀帝製碑文於今並在其年六月大¶
同殿產玉芝一莖又太白山人李渾上言見混元言金星洞有¶
玉版石記聖皇福夀之符勅御史中丞王鉷入仙遊谷行四十¶
餘里求而得之勅以殊祥頒示中外閏六月丙寅帝謁太淸宮¶
加五聖尊號作仲尼四子像侍立於混元之前又勅十道大郡¶
置玉芝觀大赦天下九載庚寅大白山人王元翼上言混元大¶
帝降現言寶仙洞有妙寶眞符勅刑部尙書張均工部尙書王¶
倕往取得之並付史館¶
<pb:CK-KZ_JY083_02p063b>¶
　　
#+PROPERTY: JUAN 006
<pb:CK-KZ_JY083_02p063b>¶
** 大唐聖祖(下)¶
十三載甲午正月八日混元現太淸宮乘紫炁召學士李琪與¶
語告國祚延昌有白鶴彩雲之瑞來於朝庭二月癸酉帝朝太¶
淸宮又上混元尊號爲大聖祖高上大道金闕混元天皇大帝¶
五聖各加諡號帝加開元天地大寶聖文神武證道孝德皇帝¶
大赦天下十載帝幸蜀混元現於漢中郡三泉黑水之側帝禮¶
謁遂命刻石像眞容於所現之處又於利州益昌縣嶺上見混¶
元騎白衞而過示收祿山之兆詔封其山號白衞嶺於現處置¶
自然觀三泉現處在望秦驛南六里肅宗至德二載丁酉三月¶
十八日混元現於通化郡雲龍巖初因郡人爲國祈福建大齋¶
<pb:CK-KZ_JY083_02p064a>¶
會十八日忽有烟霧異香氤氲不散至辰時漸漸開霽神光照¶
天因見混元眞像立於山前自地接天通身白衣左手垂下右¶
手執五明之扇儀相炳然眾盡瞻禮其山雖高亦不及肘良久¶
乃隱遂具奏内出圖本太上皇製讚并序編付史臣仍示天下¶
序曰我大聖祖誕敷眾妙光宅上淸貽厥孫謀屢彰幽贊今載¶
三月十八日復現於通化郡雲龍巖晝現殊相空浮瑞色七曜¶
五光之服玉童金媛之儀道釋人天作禮瞻奉昔眞告傳於羊¶
角寶祚無疆今宸儀炳於龍嚴妖氛將殄豈惟厯代師授前王¶
得一斯乃宗社降祥後昆惟萬申命藻繪示諸郡國若對陽寥¶
之宇如臨太極之庭讚曰猗我烈祖闡教乘時理身理國曰希¶
<pb:CK-KZ_JY083_02p064b>¶
曰夷上開仙洞俯視靈姿昭融至道叶贊無爲巖谷增麗丹靑¶
罔遺神光灼灼淑景遲遲當朝稱慶列郡來思福祚流衍千齡¶
在兹是𡻕六月二十六日壬寅宣下乾元二年已亥帝夜夢二¶
靑童導從至一宮闕謁見混元衣雲霞之衣冠九鳳之冠坐方¶
席寶葢凭玉几執白拂侍衞眞人玉女神仙童子五天力士羅¶
列極眾帝衣絳衣秉珪立侍於混元之後遊涉山海經厯甚遠¶
帝一一潛記又見混元鬢髮皆黑及明宣下兩街訪諸瑞像於¶
務本坊光天觀聖祖院果有黑髭老君之像圖寫以進帝見大¶
悅一如夢中所覩乃出帝眞容令侍立於混元之後仍頒示天¶
下普今供養代宗初於楚州安宜縣獲八寶因改安宜縣爲寶¶
<pb:CK-KZ_JY083_02p065a>¶
應縣勅於所獲處造寶應觀遂改元爲寶應元年大赦天下德¶
宗貞元十年混元潛使金母累降於果州金泉山授鍊炁之術¶
付女冠謝自然修習功成以其年十月十六日白日上昇後三¶
月乃歸謂剌史李堅曰天上有玉堂最高老君居焉壁上皆題¶
神仙之名注腳下云在人間或爲帝王或爲宰輔神仙入謁老¶
君皆四拜焉自然言訖遂卻昇天敬宗寶厯二年丙午正月有¶
事於南郊恭謝太淸宮御駕將至長安縣主簿鄭翦忽見老君¶
衣白衣容狀異常謂翦曰當此有眢井可速實之不然禍在不¶
測翦驚惶顧其地已微陷遂併力實之因失老君所在駕至具¶
以聞百官稱賀詔兵部侍郎韋處厚撰碑起居郎柳公權書立¶
<pb:CK-KZ_JY083_02p065b>¶
於實井之側乃編付史官其年十二月十八日柳公權書碑忽¶
有勁風颯然而作迴旋不已乃見混元著紫衣金冠金履立於¶
白蓮花之上右手執五明扇左手垂下空中光明如金色權與¶
鐫碑人瞻覩良久因以物畫地記形像及畫畢混元忽以扇指¶
空中流光四散騰虛而去眾皆側身仰視漸遠小沒於雲中遂¶
上聞詔編事跡入碑文宗開成二年丁巳五月中書舍人高元¶
裕爲閬州剌史於州北八九里嘉陵江上小山之前忽見崖壁¶
間光彩有異近而觀之石上有自然石文成老君眞像眉髮衣¶
冠巾履服飾無不周備旁有一人寬衣大袖持爐薦香後一人¶
童子雙髻高束謹若聽命皆非人力圖繪鐫刻所及元裕每有¶
<pb:CK-KZ_JY083_02p066a>¶
祈禱卽紫炁上浮又有靈泉自湧士民請福無不驗遂刻石建¶
宇以旌其瑞乃畫圖進呈乞編入史詔可武宗會昌元年勅以¶
二月十五日大聖祖降誕之日爲降聖節仍令兩京及天下諸¶
州府設齋行道作樂賜大酺三日軍期急速亦不在此限永爲¶
常式懿宗咸通十年已丑九月十日徐州逆寇龎勛領徒黨三¶
千餘人寇亳州太淸宮其日宮北百姓三百餘人見老君自宮¶
中乘空而南須臾黑霧遍南川中羣賊迷路自相殺戮龎勛溺¶
水而死汴州節度使太淸宮使李蔚具以聞詔曰我國家系承¶
混元教遵淸靜苦縣舊里聖祖故鄉宮宇具嚴廟貌斯設昨者¶
餘妖奔突縱火焚燒陰霧覆閉於晴空狂寇顚迷於道路散逸¶
<pb:CK-KZ_JY083_02p066b>¶
原野遂至夷平緬維元功申兹靈貺內出靑辭又委李蔚虔申¶
告謝布示中外仍付史官十三年壬辰三月台州剌史姚鵠奏¶
於天台山修老君殿於其地穿獲石函得册文以進詔曰上天¶
降祉厚地呈祥爰有白簡靈書出於混元寶殿告國祚延洪之¶
兆示坤珍啟迪之符顧此殊休宜爲上瑞宣付史館頒示四方¶
廣明二年辛丑三月河中節度使王重榮奏據晉州申龍角山¶
慶唐觀老君殿側柏木上瑞葛枯死重生先是武德中混元應¶
現後於二木間立殿宇逾年柏木上忽自生葛蔓長十餘丈榮¶
茂於常而後齊王奪嫡此蔓枯死旬月之後自其末靑翠再生¶
齊王遂敗後至中宗復位安史叛逆朱泚謀亂皆忽枯落久而¶
<pb:CK-KZ_JY083_02p067a>¶
復生廣明元年黃巢犯關其年秋葛蔓枯死二年春枝葉重茂¶
又於傍木上別生一枝旬日之中長五十餘尺相對繁茂有異¶
於常奏詔褒美編付史官其前後祥異皆有詔勅蓋美乎葛藟¶
慶其孫謀瓜瓞昭其遠祚混元流貺奕葉無窮者也僖宗駐蹕¶
西蜀中和二年八月甲辰進到帝令宣示內外三月壬辰亳州¶
剌史潘稠差道士馬含章孫栖梧等奏太淸宮自乾甯四年已¶
後累有逆寇侵犯眞源少或逾千多惑數萬皆窺伺淸宮欲爲¶
焚刼或來攻城邑或旁犯縣城老君皆密垂神化忽起以濃雲¶
或驅以陰風或擊以雷雹率皆顚沛尋至敗亡靈貺益彰神功¶
罔測尋詔昇眞源縣爲畿縣仍內出靑詞修崇告謝帝卽稽首¶
<pb:CK-KZ_JY083_02p067b>¶
東拜八月十二日勅亳州太淸宮是混元降聖之里名高道祖¶
福廕皇基九龍之瑞井涵空一鹿之仙蹤在木累代之祺祥可¶
紀近年之感應尤彰所宜嚴盛於福庭安可荒凉於靜宇潘稠¶
能施善政久染眞風廣出俸錢備修宮觀垣墉棟桶無不精新¶
像設丹靑彌加煥麗觀圖考事深可慰嘉其住宮威儀道士吳¶
重元可賜紫仍號凝眞先生道士馬含章孫栖梧並賜紫潘稠¶
加金紫光祿大夫工部尙書餘並如故其年八月二十九日戊¶
辰夜宗室李特立與道士李無爲於成都府靑羊肆元中觀混¶
元降生舊地設醮祈眞忽見紅光如彈丸許漸漸明大出於殿¶
基東南竹林中跳躑入殿西梅窠下遂穿地三尺許得寶塼一¶
<pb:CK-KZ_JY083_02p068a>¶
口長一尺一寸五分闊七寸四分一邊厚一寸三分有花文一¶
邊厚一寸八分重一十二斤有古篆六字各方二寸深三分鐫¶
刻瑩潔迨非人工文曰太上平中和災九月庚辰西川節度使¶
侍中陳敬瑄奏曰皇帝陛下稽古順天膺國撫運凝懷至道屬¶
想大同是用省方以明罪已深仁旁達於下土至德昇聞於上¶
天符䜟允臻祺祥間出降太上維恃之命靖中和寇孽之災迺¶
示明文爰形古篆足表祅氛卽殄聖祚無疆克知收復之期便¶
是淸甯之日卽宣示百官中書侍郎平章事韋昭度戸部侍郎¶
平章事蕭遘門下侍郎平章事鄭畋御史中丞張瀆宗正卿嗣¶
曹王龜年表賀曰伏以萑蒲嘯聚車駕省方天災流行國家代¶
<pb:CK-KZ_JY083_02p068b>¶
有陛下降成湯罪已之詔驗王者有征之師顧兇妖卽當殄滅¶
淸平旣彰於兆朕幽贊爰覩其秘文赤雀銜書貺豈同於太上¶
玄龜負卦慶難比於平災况因宗室災詔之辰仍有祥光跳躑¶
之瑞其爲感現可謂丁甯又樞密使李順融十軍十二衞都指¶
揮使田令孜表賀曰今者又有維城來於仙觀至誠纔發嘉兆¶
俄呈現此時在地之赤光是昔日度關之紫炁及穿積土果獲¶
古文驗逸勢於龍蛇卽知平其梟獍來於中邃理頗昭明旣太¶
上今與平災知中和永昌寶祚所現全因聖祖掘得又自皇枝¶
捧此靈蹤可明天意且混元聖祖每逢多難皆有殊祥唯彼明¶
驗備書正史昔於丹鳳門上告田同秀與天寶復國之期今又¶
<pb:CK-KZ_JY083_02p069a>¶
靑羊肆中示李特立以陛下還宮之慶天下莫不幸甚乞付史¶
館詔可十五日李特立授太子校書李無爲賜紫仍各賜縑帛¶
二百疋二十一日又詔曰太上混元大帝與弟子文始先生講¶
眞經於樓觀之臺約後會於靑羊之肆便乘雲駕俱入流沙仙¶
記傳聞地圖標載自周昭至於此日厯數約二千餘年景象寂¶
寥其蹤牢落今因巡幸靈貺昭彰殊光跳躍於庭前靈篆申明¶
於林下塼含古色字驗休祥中和之災害欲平厚地之靈符乃¶
現足表圖穹降祐聖祖垂休將殱大盗之兵戈永耀中興之事¶
業須傳簡册兼示寰區已付史官備令編錄仍模勒文字告示¶
諸道及軍前其觀可改號爲靑羊宮仍置殿堂屋宇側近屬觀¶
<pb:CK-KZ_JY083_02p069b>¶
田地約有兩頃已來散屬黎甿多植葱蒜淸虛之地難使薰蒸¶
已賜錢三百貫便令收贖仍給公驗永歸淨廬宗子特立已加¶
官道士李無爲已賜紫所宜昇㢡用荷慶靈敬瑄位冠公台風¶
行郡國効節於延洪之代修心於道德之鄕遂令境内銷兵地¶
中呈寶其爲休美倍可嘉稱十月七日勅高品郭遵泰監建靑¶
羊宮土木工用並使内庫宣賜自獲靈瑞之後至是月癸丑近¶
屬羣寇相次擒戮旬月之内遂致淸平駕幸靑羊宮頒賜有差¶
李特立賜緋授龍州錄事參軍又下詔曰太上垂祥靑羊應現¶
禮宜崇飾用答殊休諸道州府紫極宮宜委長吏量事修飾仍¶
選有科儀道士祭醮是月乙卯奏收復京城有以見大道垂休¶
<pb:CK-KZ_JY083_02p070a>¶
聖祖昭祐洪圖延永唐祚無疆者也又勅翰林學士承旨尙書¶
兵部侍郎知制誥樂朋龜撰碑¶
** 眞宗皇帝朝謁¶
古之治天下者不同而同之不仁而仁之所以一也且周之有¶
天下以后稷配享於圓邱漢之有天下以竹宮致祠於太一故¶
後之世襲以爲典常斯皆報本之意也臣聞眞宗皇帝承太祖¶
太宗應天順人開拓烈業之迹天下晏然以搢紳之士爲股肱¶
而偃武修文安民富國興禮樂舉賢良故成康文景之世未足¶
多也所謂帝王之功非一士之畧廊廟之材非一木之枝者豈¶
虛言哉故能遏堯軼舜持盈守成爲太平淸靜之眞主也天下¶
<pb:CK-KZ_JY083_02p070b>¶
財豐物阜安居樂俗九譯有梯航之貢四封無金革之擾乃合¶
大易之泰上下交而其志同也夫兵革所以靖亂刑罰所以禁¶
暴且秦之時亂旣定矣暴旣熄矣詎可任於兵革者邪下繫曰¶
物相雜故曰文然秦之時當以文明以止之何則蓋陰處於外¶
陽守於内而不相雜不相雜則否矣故聖人變九二爲柔以雜¶
其剛變上六爲剛以雜其柔然後文之象著矣故賁之彖曰柔¶
來而文剛分剛上而文柔此之謂也且安不忘危泰不忘否聖¶
人所以由泰以變賁賁卽文明之象也教化爲之本禮樂爲之¶
用故能文於家文於國文於天下所以人文化成者由斯道也¶
而聖人不忘三靈之助期於報本故東封岱宗西祠汾陰以昭¶
<pb:CK-KZ_JY083_02p071a>¶
格於神祇以懷來於萬國又以治天下之法簡易淸靜無爲者¶
莫尙乎聃聖之道於是命駕詣景亳渦水之濵朝謁於祠下列¶
郡牧長今佐奔走行在如覲四嶽禮人士家瞻天表者憧憧車¶
馬肩摩轂擊至於行商坐賈農夫野婦扶老挈㓜山呼於道左¶
而懽聲和氣洋溢遠邇車駕抵衞眞宿於行宮登觀妙亭遥望¶
太淸致禱翊日駕幸宮朝謁禮畢詣眞君殿而眞君現於香案¶
上是夕御製記刋於翠珉又虛無堂之北有大檜一株引柯揷¶
簷楹下嘗因修此堂議斫去一夕迅雷烈風達旦此檜柯轉指¶
北也眞皇駐蹕觀之移時所謂御愛檜者謂此耳福唐林逈題¶
詩云人間斤斧不容手天下風雷與轉枝人皆以爲紀實而得¶
<pb:CK-KZ_JY083_02p071b>¶
體也又有安陸人進白鹿爲一時之瑞乃厚賜以遣之是𡻕祥¶
符七年也¶
御製朝謁太淸宮頌并序¶
若夫先二儀生庶物是謂之至道首三神敷元命是謂之高天¶
若乃居道之大侔天之崇迹處於範圍可思而莫可測功逾於¶
陶冶可知而莫可言其應期也無爲而無不爲其隱景也無往¶
而無不往是以存靈躅運神遊或恍惚而來同或杳冥而高蹈¶
九淸宴處與元始而均尊億世仰瞻稱太上而垂裕洪惟老氏¶
實曰其人所以綿區靡不攸賴况復昭昭福地實載誕之鄕弈¶
弈仙祠蓋炳靈之域宜乎積精之所屬丕祐之所祈徇輿誦以¶
<pb:CK-KZ_JY083_02p072a>¶
來思揆元辰而祇若者也¶
太淸宮者介譙都之列壤濱渦水之洪淵因降聖之名區成集¶
眞之靖館成湯之國疆理相望太昊之墟次舍密邇土風純固¶
地利膏腴高阜層岡總形勢於千里茂林嘉樹呈葱鬱於四時¶
足以爲曲密之庭靈仙之宇者焉矧惟¶
太上老君混元上德皇帝稟混茫之炁含杳冥之精挺元化而¶
無垠冠懷生而資始故能先太極而有後太極而生先來禩而¶
終後來禩而在若乃感星而受娠指李而辨宗始育而能言未¶
孩而皓首此至靈之兆也晦迹於柱下遠涉於流沙答禮於仲¶
尼授經於尹喜此垂教之迹也肇自羲昊以迄商周代爲至人¶
<pb:CK-KZ_JY083_02p072b>¶
世存奇躅此神變之德也言乘飈馭往陟淸都總治羣仙宣布¶
和炁此裁成之功也至於希夷之旨淸靜之宗本於自然臻於¶
至妙用之爲政政協於大中用之治身身躋於難老施於天下¶
天下可以還湻漸於生民生民由其介福所謂萬物之祖眾教¶
之先漢尙其言措於刑辟唐宗其道致乎昇平宜餘迹之誕敷¶
傳億年而靡絕國家膺延洪之寶命啟累盛之璿圖惟醕治之¶
攸基自妙道而斯始太祖皇帝神武不殺舞干戚而賓九圍太¶
宗皇帝淸明在躬垂衣裳而宣五教增修俊德冠列辟之丕聲¶
茂著鴻靈詒沖人之纘服敢不寶慈儉持恭默遵五千之訓安¶
億兆之民書軌所通期登於仁夀日月所照庶洽於穆淸由至¶
<pb:CK-KZ_JY083_02p073a>¶
誠之感通果祥徵之昭格曁乎神期告瑞牒頒大禮成純禧集¶
九霄之馭俯降於宸闈百世之祥縷聞於帝緒欽承於錫類祇¶
答於降康故將擇吉壤於神臯伸大報於春序載念至教之父¶
始妙用於三才景亳之郊峙靈區於九井躬修款謁方在於詢¶
謀旅貢輿言遽形於徯望顧兹協契深慰予衷乃議省巡用諧¶
人欲由是發明詔戒攸司擇元辰於攝提詣殊庭於譙左爾乃¶
千車萬騎九斿八鑾按轡乎皇衢彌蓋乎眞館百執措事萬國¶
充庭先時洗心徇乃齊之訓質明酌獻勵如在之恭鐘磬以諧¶
簠簋斯潔預奉寶冊所以增崇名也次祓壇墠所以待靈遊也¶
若乃星漢杳冥宮殿沈沈期飈歘之來思想蓬壺而則邇盛節¶
<pb:CK-KZ_JY083_02p073b>¶
無斁介祉有孚復將格太室就陽位奠圭幣奉牲牷昇侑於祖¶
宗合祭於穹厚以成邦家之純懿以答神祇之鴻祐載惟𦕈質¶
獲纘睿圖恭佩聖言肅遵道秘非敢溺方術求神仙蓋以宗希¶
夷化區宇緬追於湻古大庇於蒸人而六廟降衷三靈流貺故¶
能膺天錫交神歡曠代之儀以之屢舉景鑠之事罔不彰明由¶
合官之齋居成峒山之順拜旣遵道而闡化復尙德而教人警¶
蹕言旋顧禮容而斯備琬琰攸刻庶風聲而靡渝頌曰¶
　　譙都之壤　渦水之濱　是爲福地　實誕聖眞¶
　　含兹眾妙　祐彼蒸民　藏室問道　尼父依仁¶
　　函谷望氣　尹喜知神　飈駕雖往　鴻應常新¶
<pb:CK-KZ_JY083_02p074a>¶
　　福壤斯在　風烈無垠　緬瞻恭館　俯徇輿人¶
　　羽旄欲謁　舊典遐遵　蕭薌肅薦　淸意䖍伸¶
　　考聲明兮大備　期昭感兮交臻　祝威靈兮不昧¶
　　冀介福兮相因　將述宣兮茂則　聊刻鏤兮貞珉¶
　　序凝禎兮三檜　昭邁德兮萬春¶
¶
¶
¶
¶
¶
<pb:CK-KZ_JY083_02p074b>¶
¶
¶
¶
¶
¶
¶
¶
¶
¶
¶
