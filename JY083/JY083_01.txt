#-*- mode: org; -*-
#+TITLE: 猶龍傳
#+DATE: 2011-05-31 15:53:56
#+PROPERTY: kxid KX079
#+PROPERTY: title 猶龍傳
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0774
#+PROPERTY: id JY083
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY083_01p001a>¶
<pb:YP-C_JY083_06weiji-05-0001a>¶
* 猶龍傳序¶
司馬子長倡始作史書而帝紀世家列傳敘前古聖哲之云爲¶
燦然若當年目擊故班固而下皆以爲則焉聃聖降世之迹雖¶
預其列大率簡約學者莫能究始末愚不揆淺陋紬繹內外書¶
而廣之庶其詳也然涉世之外其間不能無耳目不相接之論¶
蓋著於傳記無敢畧之且不以辭害意者其是之謂歟老氏姓¶
李諱耳字伯陽諡曰聃當商十八王陽甲之十七年嵗在庚申¶
其母晝寢夢太陽化流珠入口因夜而有娠凡八十一年極太¶
陽九九之數母氏因逍遥於李下由左腋而生旣生皓首而能¶
言指李曰此吾姓也一云父姓李名靈飛母尹氏名益夀卽商¶
#<md:CK-KZ_JY083_01p001b>¶
<pb:YP-C_JY083_06weiji-05-0001b>¶
二十二王武丁之九年嵗在庚辰二月十五日卯時生於楚國¶
苦縣厲鄉(一作瀨)曲仁里渦水之陰至紂王時居岐山之陽西伯¶
命爲守藏史武王克商詔爲柱下史至昭王二十五年癸丑嵗¶
五月乘靑牛薄軬車徐甲爲御而去周因度函谷關關令尹喜¶
善天文知有聖人之來乃齋戒迎伺至七月十二日老君至授¶
道德二經約千日後會蜀郡靑羊肆而俱適流沙至幽王時卻¶
還諸夏故孔子適周而問禮後於渦水故居乘白鹿登檜而昇¶
天或曰老萊子或曰太史儋或曰百有六十餘嵗以其修道而¶
養夀也或曰受學於容成問道於常樅(士恭切說文松葉柏身也古本文子作松字讀¶
俗作牎非是)世莫知其然不而謂之隱君子也其子名宗仕魏爲將¶
#<md:CK-KZ_JY083_01p002a>¶
<pb:YP-C_JY083_06weiji-05-0002a>¶
軍有功封於段干宗之子注注之子宮宮之遠孫假假仕漢孝¶
文帝假之子解解爲膠西王卭太傅因家於齊夫有天地則有¶
道術道術之士自書契之作而至今世世有之且老氏本亦人¶
靈蓋得道之大者也所以能通神達見而爲道主故萬靈所奉¶
三界所歸至若九丹八石玉醴金液存眞守元思神厯藏行炁¶
鍊形消災辟惡治鬼養性絕穀變化役使魑鬽皆老氏常所經¶
厯救世之術非其至者惟其虛無恬惔寂寞無爲淸靜簡易動¶
與道合故在周厯年之多而名位不遷者蓋欲和光同塵而不¶
自異故著書稱吾言甚易知甚易行天下莫能知莫能行以其¶
當世之士鄙純素尙奇變所以世與道交相喪也而不知聖人¶
#<md:CK-KZ_JY083_01p002b>¶
<pb:YP-C_JY083_06weiji-05-0002b>¶
起於無始禀於自然現眞身而啟師資厯刼運而造天地至於¶
登位統典靈篇撰仙圖傳寶藴爲帝師示降生皆聖人恢鴻妙¶
本匠成一切逮夫涉世則有宗緒之鴻源厯官之華也久之辭¶
榮去周靑牛命駕東離魏闕西度函關以吉祥草而試徐生以¶
上下篇而授尹喜復昇紫府宿約靑羊西入流沙化於獷俗卻¶
還諸夏屢接宣尼在孝文時號河上公在孝成時授于吉太平¶
經在東漢時授輔漢天師經籙嘉禾中葛孝先居天台山而獲¶
沖科秘典至後魏道士寇謙之繼有所授焉有唐推眞鴻源尊¶
爲聖祖聖宋有天下至眞宗命駕朝謁所謂無始者子太極孫¶
三才族萬物者道也聖人以道爲身故無乎不在推五太之先¶
#<md:CK-KZ_JY083_01p003a>¶
<pb:YP-C_JY083_06weiji-05-0003a>¶
則爲無始逮夫以三炁氤氲流乎混茫則爲元炁之祖也禀自¶
然者前起於無始後見於眞身自然而然不知其所以然故謂¶
之曰然聖人體道之自然則有所禀由混元之泮而論之生者¶
性也有賢愚焉有夀夭焉合其體則自然離其用則非自然也¶
見眞身者妙本無形至眞非象結氣凝形强爲之容靈寶經云¶
上無復祖唯道爲身道之身卽眞身也降此則爲法身所謂法¶
身具足微妙三界特尊故九聖九眞九仙位業昇降申兹始也¶
啟師資者聖人運慈興感接物振人故立於教教旣立矣而師¶
資之法行焉經曰爲學日益爲道日損始於學而日益則有所¶
得也終於道而日損則有所忘也不得不足以爲學不忘不足¶
#<md:CK-KZ_JY083_01p003b>¶
<pb:YP-C_JY083_06weiji-05-0003b>¶
以造道故聖人遺其學相而無大迷要妙之異則貴愛兩忘師¶
資雙泯也厯刼運者三界九地有成壞之期自種人四天至三¶
淸大羅不干陽九百六之災而亡拂石芥城之數所以三境慈¶
尊四天種人刼運終而無終諸聖盡而無盡也造天地者太上¶
降眞元始之三炁而成三十六天三十六地每天立一天帝每¶
地立一地皇以司百靈以御萬有救苦經云天上三十六地下¶
三十六謂此也登位統者天地無爲也而嵗功歸焉聖人無爲¶
也而位業成焉三界十方旣廣且大非統之有宗會之有元則¶
亂矣易曰卑高以陳貴賤位矣世之以貴賤知其卑高以黜陟¶
明其昇降而聖人則不然若天之自高地之自厚無不覆也無¶
#<md:CK-KZ_JY083_01p004a>¶
<pb:YP-C_JY083_06weiji-05-0004a>¶
不載也典靈篇者太上道君以大洞眞經智慧消魔經神虎寶¶
章以金簡玉書命老君典領以付上學之士也撰仙圖者凡二¶
十四階上淸大洞登眞上法慈尊以洞陽之炁化生此圖按而¶
修之能自致三部八景二十四神之現也傳寶藴者開闢之初¶
天尊命天眞皇人裁雲作篆字方一丈八角垂芒爲天書之始¶
也聖人欲詮妙本故著之以爲經籙符圖所以有三洞四輔凡¶
三十六部爲大教之爐錘也爲帝師者在伏羲時號鬱華子神¶
農時號大成子祝融時號廣夀子黃帝時號廣成子顓帝時號¶
赤精子帝嚳時號錄圖子帝堯時號務成子帝舜時號尹夀子¶
夏禹時號眞行子商王時號錫則子皆以經術授帝俾行化於¶
#<md:CK-KZ_JY083_01p004b>¶
<pb:YP-C_JY083_06weiji-05-0004b>¶
世降生者以商第十八王陽甲十七年庚申嵗託孕於玄妙玉¶
女八十一年誕於亳之苦縣卽武丁九年庚辰嵗二月十五日¶
也明宗緒者靈飛之先起於顓帝之後至靈飛凡數十世靈飛¶
娶天水尹氏尹氏卽玄妙玉女也爲柱史者聖人隱聖同凡潛¶
龍卑秩以示臣子之道也去周者聖人委質以同塵涉世以伸¶
道所以進非干時退非匿迹豈窮通得喪之所係哉試徐甲者¶
孔子曰如有所譽必有所試聖人雖目擊而道存猶且試之又¶
况徐甲乎故仙道有二十五試以財色爲先而徐甲試之以色¶
則有所不過也試關令者以其道緣深重故有斯遇所以凡試¶
之皆過也次授經者蓋試之過則其行實其心堅聖人格量中¶
#<md:CK-KZ_JY083_01p005a>¶
<pb:YP-C_JY083_06weiji-05-0005a>¶
有主焉故以上下經而授之庶傳洪大道也靑羊肆者太上與¶
尹眞宿約之所千日之期一時之遇忻躍稽首命從雲駕而後¶
化八十一胡王九十六種外道者流沙異俗聲教不聞狸面狼¶
心惟知殺戮其次或男或女若人非人斷髮薾須烏衣蹠足作¶
種種魔事以亂其土太上乃命尹眞攝以正法也孔子問禮者¶
孔子問老氏之言而起猶龍之歎然以聖問聖豈不玄同蓋聖¶
人尊道之大爲起教之端也號河上公者孝文時應跡河濱洎¶
授微言復昇雲漢授太平經者孝成時北海人于吉於琅琊遇¶
太上授之至後漢順帝時琅琊人宮崇詣闕投進其表云(臣)親¶
受於干吉吉言親受於太上凡一百七十卷也度漢天師者天¶
#<md:CK-KZ_JY083_01p005b>¶
<pb:YP-C_JY083_06weiji-05-0005b>¶
師留侯之後本大儒士抑干祿之志修出世之法乃於維岳遇¶
神人授以丹訣遂往西蜀修鍊太上降駕爲說南北二斗經授¶
二十四階法籙已而戒五藴八部六天故氣化地作鹹泉又建¶
齋醮之法久之於雲臺化白日登眞葛仙翁者修行於天台山¶
又降授以六齋之法道士寇謙之隱於嵩岳亦降授以經籙及¶
太平眞君之號具以聞太武帝遂改太延爲太平眞君之年者¶
爲此耳大唐聖祖者自神堯御厯之初示現自稱帝祖至僖宗¶
朝每降迹皆載之國史也本朝眞宗具法駕詣景亳朝謁以旌¶
欽崇之意¶
¶
