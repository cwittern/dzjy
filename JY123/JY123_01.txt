#-*- mode: org; -*-
#+TITLE: 洞眞太上三元流珠經
#+DATE: 2011-05-31 16:04:33
#+PROPERTY: kxid KX124
#+PROPERTY: pinyin Dongzhen Taishang Sanyuan Liuzhu Jing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1318
#+PROPERTY: id JY123
<pb:CK-KZ_JY123_01p001a>¶
* 洞眞太上三元流珠經¶
三元流珠經司命之所行其道妙大五經之尊受之用曰眞珠¶
員正明朗大如桐子者三百六十五枚應星宿之度日月所會¶
之期絳黃二帛各二十四尺誓陰陽靈宫延昌和之道質二十¶
四炁結盟淸齋啟告而付三百年一傳滿五授止不得復出此¶
太極公卿司命之道也¶
凡人兩眉之間近上卻入一寸爲明堂二寸爲洞房三寸爲丹¶
田四寸爲流珠流珠宮內有上太一君寶座光明冠於紫房司¶
命往還諮禀命錄有過則削生注死有功則除死上生生生之¶
人謹遵此法有功無過司命奏言請上太一增算益年雖未及¶
<pb:CK-KZ_JY123_01p001b>¶
四宮雌一之境實五宮雄一之高矣¶
凡修太微黃書八卷精密有效乃見流珠不見流珠淪溺八生¶
往還勞苦無由昇玄玄昇之要在乎流珠珠明上宮流光九府¶
內外洞徹无礙无拘逍遥九天之上遊宴三淸之裏¶
　　九臺符¶
¶
¶
¶
¶
¶
<pb:CK-KZ_JY123_01p002a>¶
¶
¶
¶
¶
¶
¶
¶
¶
¶
¶
<pb:CK-KZ_JY123_01p002b>¶
¶
¶
¶
¶
¶
¶
¶
¶
¶
¶
<pb:CK-KZ_JY123_01p003a>¶
¶
¶
¶
¶
¶
¶
¶
¶
¶
¶
<pb:CK-KZ_JY123_01p003b>¶
¶
¶
¶
¶
¶
¶
¶
¶
¶
¶
<pb:CK-KZ_JY123_01p004a>¶
¶
¶
¶
¶
¶
¶
¶
¶
¶
¶
<pb:CK-KZ_JY123_01p004b>¶
上淸眞人馮先生口訣¶
夫學生之道當先治病不使體有虛邪及血少腦減津液穢滯¶
也此不先治雖服食行炁無益於身昔有道士王仲甫者少乃¶
有意好事神仙常吸引三景飡霞之法四十餘年都不覺益其¶
子亦學服之足一十八年白日昇天後南嶽眞人忽降仲甫而¶
教之曰子所以不得昇度者以子身有大病腦宫虧減筋液不¶
注靈津未溢雖復接景飡霞故未爲身益仲甫遂因服藥治病¶
兼修其事又一十八年亦白日昇天今在玄洲受書爲中嶽眞¶
人領九玄之司於今在也夫學生之夫必受炁養神服食治病¶
使腦宮塡滿玄精不傾然後可以存神服靈咀吸三景耳若數¶
<pb:CK-KZ_JY123_01p005a>¶
行交接漏泄施寫者則炁穢神亡精虛枯竭雖復玄挺玉籙金¶
書太極者將亦何解於非生乎在昔先師常誡我於斯事云學¶
生之人一接則傾一年之藥勢二接則傾二年之藥勢過三往¶
則所傾之藥都亡於身矣是以眞仙之士常愼如此以爲生生¶
之大忌也¶
夫學道者惟欲愛炁養神閉炁使極吐炁使微又不得多言語¶
大呼喚令神勞炁損如此以學皆非養生凡存神先行眞仙之¶
事者又不得以衣物借人亦不得服非已物諸是巾褐履屐之¶
具皆使鮮盛三魂七魄或栖其中亦爲五神之炁常忌汙沾之¶
薰故也又八節之日皆當齋淨謀諸善事以營於道之方也愼¶
<pb:CK-KZ_JY123_01p005b>¶
不可以其日忿爭喜怒及行威刑皆天人忌爲重罪也凡研味¶
至道及誦讀神經者十言二十言中輒當一二過𦧇脣嚥液百¶
言五十言中輒兩三過叩齒以招神會靈充和血炁使靈津液¶
滿帝一欣宅所謂冲炁不勞啟而不泄也學生之法不可泣淚¶
及多唾泄此皆爲損液漏津使腦大竭是以眞人道士常吐納¶
嚥味以和六液¶
甲寅庚申之日是尸鬼競亂精神躁穢之日也不可與夫妻同¶
席及言語面會常當清齋不寢警備其日遣諸可欲凡五卯之¶
日常當清齋入室東向心拜存神念炁期感神明亦適意所陳¶
矣常如此者玉女降侍常以本命之日向其方面叩齒三通心¶
<pb:CK-KZ_JY123_01p006a>¶
存再拜而微呪曰太一塡生三炁合眞胎室上景母玄父元生¶
我五藏攝我精神下灌玉液上朝泥丸夕煉七魄朝和三魂右¶
命玉華左嘯金晨令我神仙役靈使眞常保利津飛行十天咒¶
畢又心拜四方叩齒三通嚥液三過此名爲太上咒生隱朝胎¶
元之道也常能行之令人魂魄保守長生神仙凡入室燒香皆¶
當對席心拜叩齒陰咒適意所陳唯使精專必獲靈感凡人常¶
當存思識已之形容極使髣髴對在我前使面上常有日月之¶
光洞照一形使日在左月在右去面前令九寸存畢乃啄齒三¶
通微咒曰¶
元胎上眞雙景二玄右抱七魄左把三魂令我神明與形常存¶
<pb:CK-KZ_JY123_01p006b>¶
咒畢又叩齒三七通嚥液七過此名爲帝君錄形抱魂制魄之¶
道使人聰明神仙長生不死若不得咒者亦可單存之耳又學¶
道之士當先檢制魂魄消滅尸鬼常以月晦朔之日及庚申甲¶
寅之日當清齋入室沐浴塵垢正席而坐得不眠者益佳當以¶
眞朱筆點左目眥下雄黃筆點右鼻孔下令小半入谷裏也點¶
畢先叩齒三通微咒曰二景飛纒朱黃散烟炁攝虛邪尸穢沉¶
泯和魂鍊魄合形大神令我不死萬夀永全聰明徹視長亨利¶
津咒畢又啄齒三通嚥液三過并以右手第二指鑷左目眥下¶
又以左手第二指鑷右鼻孔下各七過當陰按之勿舉手也於¶
是都畢按此二處是七魄遊尸之門戸殘精賊邪之津矣故受¶
<pb:CK-KZ_JY123_01p007a>¶
朱黃之精塞尸鬼之路二景之薫滅淫亂之炁也此太極上法¶
常能行之則魂和魄柔尸穢散絶長生神仙通靈徹視行之三¶
年色念都泯矣凡上淸叩齒嚥液法皆各有方先後有次不得¶
亂雜使眞靈混錯也夫叩齒以命神嚥炁以和眞納和因六液¶
以運入制神須鳴鼔而行列矣凡存修上法禮咒之時皆先啄¶
齒上下相叩勿左右也一呼一吸令得三叩爲善須禮咒畢更¶
又叩齒乃得咽諸炁液耳此名爲呼神和眞以求昇仙者也吾¶
屢見僞俗之人或誤定經文先後雜亂无有次序用以無益良¶
可悲也¶
¶
<pb:CK-KZ_JY123_01p007b>¶
¶
¶
¶
¶
¶
¶
¶
¶
¶
¶
