#-*- mode: org; -*-
#+TITLE: 道法心傳
#+DATE: 2011-11-02 10:47:36
#+PROPERTY: kxid KX216
#+PROPERTY: title 道法心傳
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1253
#+PROPERTY: id JY218
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY218_01p001a>¶
* 道法心傳序¶
余自幼酷好行道法不惜勞苦拜師傳授不知其幾人矣世問¶
玄關一竅玄牝之要但即兩腎中間臍下一寸三分以爲玄關¶
明堂六合丹田口鼻以爲玄牝世問五行生尅水火激剝之妙¶
乃曰書金木土水火交錯於井字之中以爲生尅煅磚符投於¶
水中作駍馺之聲以爲激剝余思此說恐未造玄是以用心三¶
十餘年觀風雲聚散氣候之變通默會其心喜不自知宿生多¶
幸又遇至人一言之下即證無疑蓋天地之動靜日月之運行¶
四時之成序萬物之發生皆出乎太極流行之妙聖人莫能形¶
容强名曰神其神非青非白非紅非黑非火非水非方非圓亘¶
<pb:CK-KZ_JY218_01p001b>¶
古亘今在乎人心清靜則存穢濁則亡故精住則氣住氣住則¶
神住三者既住則道法備散而爲風雲聚而有雷霆出則爲將¶
吏納則爲金丹惜乎後之學者濫游於邪徑昏迷於慾海斷喪¶
本眞却認紙上之文以爲祕寶可謂捨眞求妄騎牛而尋牛所¶
以薩真人曰一點靈光便是符時人錯認墨和硃精神不散元¶
陽定萬怪千妖一掃除虛靖天師曰神若出便收來神返身中¶
氣自迴如此朝朝還暮暮自然赤子產真胎何況人人有分皆¶
可爲也豈可自棄甘心赴爲九泉之下深可嘆哉余故作心傳¶
以明後學如先達之士試覽之心點頭也至元甲午上元日松¶
江後學雷霆散吏景陽王惟一述¶
<pb:CK-KZ_JY218_01p002a>¶
　
* 道法心傳¶
@by景陽王惟一先生著¶
　　先天祖炁¶
耳目口鼻身精神魂魄意攅簇在中宫化作先天炁¶
　　自己元神¶
空刼之前自我身無形無象亦無名貫金透石俱無礙一㸃靈¶
光到處明¶
　　神通¶
一人各有一乾坤中有巍巍一至尊統御萬靈三界伏不知徒¶
爾弄精魂¶
<pb:CK-KZ_JY218_01p002b>¶
　　妙用¶
昇天入地卽須臾火不能燒水不濡彌滿太虚包萬象視之不¶
見聽而無¶
　　玄牝¶
一竅虚無天地根綿綿密密不通風恍惚杳冥包有象眞人出¶
現寳珠中¶
　　眞土¶
離合作黄婆天地無奈何終朝常厮守不識被他磨¶
　　眞種子¶
先天一物號眞鉛坤位生時種在乾温養三年成熟後浪遊蓬¶
<pb:CK-KZ_JY218_01p003a>¶
島作神仙¶
　　眞爐鼎¶
煉丹自有眞爐鼎何必區區向外求心若靜時身自定身心靜¶
定見丹頭¶
　　眞藥物¶
上藥三品非凡物產在乾坤未判中火候足時丹始熟蛇吞一¶
粒化爲龍¶
　　龍虎假名¶
心念不專難制伏猶如龍虎勢難當若知無念無心處常守元¶
神在洞房¶
<pb:CK-KZ_JY218_01p003b>¶
　　鉛汞何物¶
精神二物有鉛汞用之不見見無用移將坎實點離虛神運其¶
中不見縫¶
　　一陽下手¶
下手工夫在一陽一陽初動合玄黃先天一炁從中得煉就金¶
丹是藥王¶
　　大道不遠¶
道應不遠在人心不必千山萬水尋道欲正心方始得純陽不¶
染一些陰¶
　　後天成形¶
<pb:CK-KZ_JY218_01p004a>¶
陰陽交姤始成胎十月玄黃閉不開好笑愚人忘卻本不思昔¶
日箇中來¶
　　兩箇一般¶
先天生我後天存六賊交攻曉夜昏認得一般無二樣養來跨¶
鶴上天門¶
　　身無價寶¶
身中無價寶精炁與元神保養長醒覺無漏作眞人¶
　　長生祕訣¶
性來歸命可成仙神去身亡實可憐要得此身長不死安心混¶
沌未分前¶
<pb:CK-KZ_JY218_01p004b>¶
　　性命本一¶
命卽性兮性卽命性命須臾不可離喜怒哀樂未發前行到中¶
和天地位¶
　　心死神活¶
一念未起是眞心思慮纔興卽妄心心死方知神始活逍遙物¶
外鬼神欽¶
　　物空在我¶
萬物皆空性不空念頭隱在太虛中不來不去無拘束一任烏¶
飛兔出東¶
　　亥木爲核¶
<pb:CK-KZ_JY218_01p005a>¶
巽木秋來種亥宫這些生意化無窮要知剝復皈根處卻在乾¶
坤未判中¶
　　子亥成孩¶
離坎相交結聖胎子來會亥始成孩孩兒分付黃婆養成就神¶
全上九垓¶
　　人錯用心¶
腐草爲螢魚化龍鳴蟬螬變飲清風神通廣大惟人聚可惜迷¶
徒錯用工¶
　　忘本逐末¶
父母精血合成人本來面目不曾親貪名逐利消磨盡死後甘¶
<pb:CK-KZ_JY218_01p005b>¶
心受苦辛¶
　　愛慾牽纒¶
人人有不做神仙愛慾牽纒不向前大限到來君自去總成一¶
夢入黃泉¶
　　恩愛相連¶
恩中生害害生恩恩害相連生死門事到極時方始悔不如復¶
命去歸根¶
　　煩惱妄想¶
煩惱妄想爲貪癡念起由渠怕覺遲順化逆來心自淨邪麽永¶
不敢相隨¶
<pb:CK-KZ_JY218_01p006a>¶
　　繫縛身心¶
擔柴運水歲月週繫縛身心不自由惟有達人知此理簪花酌¶
酒自風流¶
　　色卽是空¶
色卽是空人不識百般裝點粉骷髏常開道眼如無物莫把明¶
珠去暗投¶
　　煩惱損神¶
勸君歡喜休煩惱煩惱須知損了神混俗和光隨分過滿懷常¶
是四時春¶
　　事總虛華¶
<pb:CK-KZ_JY218_01p006b>¶
世事紛紛亂似麻算來到底盡虛華不如及早抽身去認取蓬¶
萊是我家¶
　　自得自樂¶
常將無孔笛來吹引得青鸞白鶴嬉暢飲數盃留令酒辭歸洞¶
府訪希夷¶
　　輪迴生死¶
愛河水闊無邊際欲海波深無盡頭多少世人沉在內輪迴生¶
死幾時休¶
　　覺悟早修¶
拽𥝧牽犁好箇牛驅馳鞭叱不知羞忽然一日歸屠宰悔不當¶
<pb:CK-KZ_JY218_01p007a>¶
初及早修¶
　　身爲大患¶
我來生死一物眞祗因妄動有其身若諸大患生諸苦返本還¶
元出世塵¶
　　六賊惱害¶
六賊居身惱煞人不趍平善惡相親日消月化俱無跡滿色金¶
光是本眞¶
　　思做人難¶
靜思在世做人難歷盡人間事萬般行到水窮山盡處此時方¶
始得身安¶
<pb:CK-KZ_JY218_01p007b>¶
　　礦盡見金¶
人心常要合天心鐵杵成針功要深直待火烟燒滅後那時礦¶
盡是眞金¶
　　念差便行¶
心猿意馬兩交馳十二時中莫妄爲一念纔差隨後打縱令些¶
子便昏迷¶
　　凡事去疑¶
張狐見豕負塗泥載鬼盈車展亂離天下本來無一事何須特¶
地自生疑¶
　　身非長久¶
<pb:CK-KZ_JY218_01p008a>¶
假合四大非我有暫寄塵寰非長久或歡或喜或悲愁莫待臨¶
時弄場醜¶
　　會安身法¶
會翻筋斗上高竿掘地尋天天一般萬彙寂然眞境别人間生¶
死不相干¶
　　泥神擒龍¶
泥神入水收光明擒捉獰龍上玉京不打一拳爲粉碎海中月¶
上正潮平¶
　　鐵牛種蓮¶
鐵牛耕地種金蓮不用工夫不費錢自有天河水澆溉花開香¶
<pb:CK-KZ_JY218_01p008b>¶
噴地連天¶
　　弄線傀儡¶
人生如線牽傀儡攬掇向前不敢避忽然線斷起不來滿眼兒¶
孫濟何事¶
　　人爲財使¶
人生碌碌爲財使失時煩惱得時喜鬼面人頭弄幾般仔細看¶
來都是你¶
　　學無先後¶
晦跡難明不可欺學無先後有高低未曾探賾鈎深遠便向人¶
前恣品題¶
<pb:CK-KZ_JY218_01p009a>¶
　　人别賢愚¶
吾儂爲學作心傳不顧天機太直言仁者見之方默會以心相¶
印别愚賢¶
　　無處參求¶
師拜百來箇來箇會誇大問東卻道西琴瑟不相和¶
　　自下苦志¶
酷好行雷法江湖無處求用工三十載心下始無憂¶
　　行持甚麽¶
先行戒行爲根本次守天條莫妄爲要得雷神來拱伏雷轟電¶
掣剖心窺¶
<pb:CK-KZ_JY218_01p009b>¶
　　功行爲先¶
行法做神仙功行要爲先濟民并救苦白日可昇天¶
　　說得行得¶
說得便行得何須言再諄今生若蹉過永刼墮迷津¶
　　體用兩全¶
道乃法之體法乃道之用體用兩全行三界歸一統¶
　　以正制邪¶
祖師立法在心中心法纔通萬法通以正制邪邪自伏方知花¶
月懼梁公¶
　　法何靈驗¶
<pb:CK-KZ_JY218_01p010a>¶
法何靈驗將何靈不離身中精炁神精炁聚時神必住千妖萬¶
怪化爲塵¶
　　窮理無病¶
窮理盡性方知命道理不明爲大病鳶飛魚躍鶴鳴陰會得超¶
凡便入聖¶
　　會合陰陽¶
觀天之道執天行會合陰陽始見長今日與君都說破此言實¶
莫作尋常¶
　　人不如物¶
人爲萬物靈物反勝如人試看蛇含石伏藏直到春¶
<pb:CK-KZ_JY218_01p010b>¶
　　隨雷伏藏¶
若要行雷法常隨雷伏藏成全眞造化方可去施揚¶
　　印訣文具¶
符圖印訣皆文具運用存思添念慮寂然不動見天心有感必¶
通知妙處¶
　　祭將召邪¶
殺生害命祭雷將反召邪魔來見狀端人正士則不然至誠一¶
應通天上¶
　　符水自靈¶
書符朱墨豈能靈其所靈兮元炁靈可變可動方知法泥丸治¶
<pb:CK-KZ_JY218_01p011a>¶
病亦安甯¶
　　舉起便是¶
養得神靈將自靈何勞閉目去存神舉心動念洋乎在一點靈¶
光不離身¶
　　陰陽消長¶
常看斗柄運中天陰消陽長兩相傳變作四時成八節生來藥¶
物妙難宣¶
　　剝復上下¶
造化包藏太極中自從剝復下神工六陽數足歸坤位激博雷¶
霆起坎龍¶
<pb:CK-KZ_JY218_01p011b>¶
　　雷乃發聲¶
天氣陰時日漸明巽風扇煖北潮生一陽到震神雷出雷在坤¶
中乃發聲¶
　　火旺雷行¶
木逢火旺熱方生鬱勃南風亂五行鼓動雷霆還一變陰寒隨¶
後率難明¶
　　何爲雷霆¶
陽一爲雷陰二霆陰陽二炁有虧盈陰含陽極須當泄激起轟¶
天震地聲¶
　　要識雷竅¶
<pb:CK-KZ_JY218_01p012a>¶
風雲雷雨藏乎一這箇孔竅多不識激剥遍天龍陣亂煞風煞¶
雨轟霹靂¶
　　風是何物¶
天動炁運化爲風必分南北與西東能生能殺能晴雨祈禱之¶
機立奏功¶
　　雲是何物¶
地炁升騰有異分散時爲炁聚成雲雨晴還出山川內起看時¶
方要所聞¶
　　雷是何物¶
碩果剥落生有方這些道理要推詳鬱蒸地上生潮濕激剥陰¶
<pb:CK-KZ_JY218_01p012b>¶
陽亂一場¶
　　雨是何物¶
燥則成風濕爲雨變化其間不離土但看蒸飯氣分時火到自¶
然成道理¶
　　電是何物¶
陰升陽降不通徹水火烹煎成電掣金光一發應神機霹靂隨¶
後炁方泄¶
　　河明炁候¶
祈晴祈雨要君知河明炁候識天時五方相克風雲合叱咤雷¶
神逐令馳¶
<pb:CK-KZ_JY218_01p013a>¶
　　通曉風雲¶
山風通炁興雲雨天關才動便生風曉得這些關捩子自然雷¶
雨遍虛空¶
　　一炁徧勝¶
一炁運來運去後見陰陽勝處還他一變和平此理與誰共語¶
　　清濁不均¶
一氣循環有濁清清升濁降要均平陰多陽少生霪雨陽盛陰¶
衰主久晴¶
　　五行生尅¶
一二三四五中間土爲主會得生煞機叱咤興雷雨¶
<pb:CK-KZ_JY218_01p013b>¶
　　明晦相反¶
明時生晦晦生明明晦分明應雨晴原本陰陽從太極細詳遠¶
近察其情¶
　　水火要平¶
火自日中聚水向月中生水火要均平才勝便無情¶
　　陰陽盛衰¶
炁運周天有盛衰黃鍾應候管吹灰莫交錯亂陰陽理六月飛¶
霜十月雷¶
　　月生晴雨¶
月出于庚見側平前弦必雨後弦晴更知造化幽微處鵲噪鴉¶
<pb:CK-KZ_JY218_01p014a>¶
鳴預見晴¶
　　日變寒炁¶
日變熱兮熱變寒南風還作北風看陰陽反覆誰通曉通曉陰¶
陽不被瞞¶
　　五嶽通天¶
在天成象地成形一炁循環不暫停五嶽藏神通造化甲庚和¶
會炁雷霆¶
　　四海應竅¶
四海有竅直通霄天應星兮地應潮一呼一吸成妙理屯蒙兩¶
卦合昏朝¶
<pb:CK-KZ_JY218_01p014b>¶
　　仰觀天文¶
觀天不語四時行斡運森羅晝夜忙才有吉凶垂象告緣何人¶
不去參詳¶
　　俯察地理¶
天一生兮地二成閑花野草應天星山川海嶽藏應秀旺炁之¶
中各有形¶
　　造化周流¶
五日爲候二爲炁三炁爲節必有謂陰陽分布應周天細嚼其¶
間深有味¶
　　妙理難言¶
<pb:CK-KZ_JY218_01p015a>¶
日到乾方應未申夜從坎轉出爲寅火蒸水用水兇火龍起隨¶
神便有神¶
　　天地動靜¶
動極復靜靜復動動靜中間成妙用有晴有雨有風雲斗柄天¶
心皆總統¶
　　晴雨後前¶
陽動陰生各有時陰陽反對不相離若知晴雨知前後祈禱神¶
通必應期¶
　　激剥陰陽¶
風雲雷雨皆從起激剥陰陽其可畏莫爲紙上用工夫窮究天¶
<pb:CK-KZ_JY218_01p015b>¶
時方得味¶
　　調燮旱澇¶
氣候應時無旱澇纔有爭差便顛倒踏翻斗柄轉天關調燮陰¶
陽行大道¶
　　雷出地中¶
天地日爲主雷本生乎土鬱蒸便出來輥起風雲雨¶
　　龍藏潭洞¶
龍藏潭洞中鬱蒸便躍起龍方爲日時誰敢輕識此¶
　　霧炁化雲¶
霧炁晨生不應時連綿陰雨定無疑無邊或見水雲起若道時¶
<pb:CK-KZ_JY218_01p016a>¶
來未有期¶
　　火雲望晴¶
風起天高四氣清火雲生處主晴明日行旺地無虧損徒有陰¶
時雨未成¶
　　觀風調弄¶
觀風調弄幾多般雨變晴兮熱變寒消長陰陽成節序天關不¶
許等閑看¶
　　雷乃收聲¶
斗運周天柄指西金生潮旺應刀圭陽消陰長將當剥雷乃收¶
聲蟄應時¶
<pb:CK-KZ_JY218_01p016b>¶
　　用牛祈雪¶
欲求瑞雪用泥牛先風後雨察其由當知雷起動中變六出呈¶
祥應數酬¶
　　雲合預知¶
夜觀龍弄珠日看雲起合祈禱應時靈天機都漏泄¶
　　拜問玄關一竅¶
萬法只一竅世人都不知我欲便說破尚恐你生疑¶
　　拜問先天一炁¶
若問先天一事無後天便有下工夫誠於午夜清心坐此炁方¶
知出太虛¶
<pb:CK-KZ_JY218_01p017a>¶
　陰衰陽盛遂成枯旱      陰陽和平時豐歲稔¶
¶
¶
¶
¶
¶
¶
　陽衰陰盛變成水澇      陰陽交錯日月剝蝕¶
夫五雷者本陰陽二炁之所生五行之所成隨節炁而降升應¶
斗柄之運轉有生有旺有收有藏自冬至復卦一陽生臨卦二¶
<pb:CK-KZ_JY218_01p017b>¶
陽生泰卦三陽生大壯四陽生當此時也節炁春分巽風鼓動¶
地潮鬱蒸前弦之後雷乃發聲夬卦五陽生乾卦六陽數足神¶
炁必合必待震動以施號令若非水火激剥則不能發故陽極¶
則陰生自夏至姤卦一陰生遁卦二陰生否卦三陰生觀卦四¶
陰生當此時也節炁秋分金風肅煞萬木飄零後弦之前雷乃¶
收聲剝卦五陰生坤卦六陰數足皈根復命保炁養神陰極則¶
陽生周而復始生生化化之道未嘗間斷行雷之士須是洞曉¶
陰陽深達造化明天地動靜之機識風雷炁候之變知風雷雨¶
是何物也因何而生爲何而起起於何方應於何月日時動何¶
部之雷則有狂風驟雨轟天霹靂之威然起必有伏伏必有起¶
<pb:CK-KZ_JY218_01p018a>¶
起伏之理誰之使然余嘗記伊川先生問邵堯夫曰今年雷風¶
甚處起只此一句括造化之妙可精思熟味若知此一竅通則¶
萬竅皆通一神動而萬神皆動東南巽方非召雷之所用之則¶
徒弄精神耳但此一竅無象無形無前無後無長無短無闊狹¶
之可量無東西南北之可别正在乎天地交界之中陰陽混合¶
之處雖鬼神妙用亦莫能窺惜乎後學之人不明此理卻認臭¶
尸肉孔留心於丹田之中著意於兩腎之間或運炁於臍下或¶
目視於泥丸胡思亂想便爲明了與余說一竅不亦遠乎故前¶
有言云風雲雷雨藏乎一這箇孔竅多不識激剥遍天龍陣亂¶
煞風煞雨轟霹靂人能觀天之道執天之行自知之矣如是陰¶
<pb:CK-KZ_JY218_01p018b>¶
陽不調炁候失節或陽盛陰衰遂成亢旱或陰盛陽衰變成水¶
澇要在行雷之事調燮陰陽而和暢斡族造化以流通踏翻斗¶
柄召雷雨以救焦枯撥轉天關起風霆而掃陰翳但今之學者¶
紛紛多不得明師傳授往往道聽途說竊學漏法不尋心中之¶
至寶但求紙上之玄文談玄說妙誇己非他言清行濁不顧天¶
條以致三官鼓筆五帝列言身謝之後魂墮酆都受諸苦趣嗟¶
乎行法如此之難也可不畏哉可不畏哉後學之士切宜勉之¶
至元甲午上元日松江後學雷霆散吏景陽王惟一述¶
余一介愚蒙濫參道法曾遇至人傳授頗知法中一二嘗思祖¶
師之言法行先天一炁將用自己元神可謂直指玄微開明後¶
<pb:CK-KZ_JY218_01p019a>¶
學奈何學者識見淺膚自悟不及卻留心於運想之中以爲玄¶
妙殊不知忘本而逐末捨真而求妄也余始亦未明此理博訪¶
明師所傳紙上之文或用唵字嚥下於丹田以𡄼字而提出想¶
金光行先天一炁或存心火賢水交姤於元海之中結成嬰兒¶
以爲自己元神余則不然多下苦志幸遇真師傳授雷霆一竅¶
說破這些道理使余如醉方醒前學皆妄後又得月鼎莫先生¶
使者一法歷說先天之妙乃曰道言天地之間其猶橐籥乎虛¶
而不屈動而愈出只這些子便是造化樞機橐者猶我腹也籥¶
者猶我口鼻也虛而不屈者乃中黃先天混元之祖炁也釋氏¶
曰慧日寶燈摩尼珠儒家號曰浩然之氣禪宗號曰安身立命¶
<pb:CK-KZ_JY218_01p019b>¶
處修眞之士號曰金丹其實一也又曰神室丹谷又曰天地之¶
根萬炁之宗太極之蒂其所浩浩渺渺恍恍惚惚無內無外無¶
著無所亦無四圍動而不屈者橐鼓則籥自鳴也愚昨奉度師¶
鐵壁先生鄒君傳授口訣拒塞天河掀翻斗柄取水滄溟掇動¶
九州將乾補坤以離塞坎開眼仰視爲否閉目府觀爲泰多不¶
知捷徑路頭皆爲先聖玄機强立異端者豈不謬乎余平生參¶
盡雷法未有若月鼎莫君先生之說如此之明也使余朝夕思¶
慕先生之學不復再見唯悒怏耳先生在世學者紛紛多不得¶
其傳蓋謂不知道之故也余今老矣欲留祕訣於人間無箇知¶
音可語故作數圖名之曰道法精微用留於世倘遇達人必當¶
<pb:CK-KZ_JY218_01p020a>¶
具眼¶
¶
行¶
持              行持道法戒行爲先¶
戒¶
行¶
圖              始終如一指日可仙¶
¶
夫行持道法先當受持十戒日用常行無所虧欠更能濟貪救¶
苦積功累行自然感動天地神欽鬼伏坐役雷霆呼風召雨今¶
<pb:CK-KZ_JY218_01p020b>¶
有一等後學不持戒律不辨邪正執文泥象胡思亂想偶然一¶
時之靈便已自滿更不究竟所靈者是箇甚麽以致以邪召邪¶
以鬼召鬼故薩真人云道法於身不等閑思量戒行徹心寒千¶
年鐵樹開花易一入酆都出世難又云言清行濁休談道不顧¶
天條法謾行保一真人曰有問制邪之道如何答曰修己以正¶
子不聞花月之妖不敢見梁公正人君子鬼神之懼猶且如此¶
何况行道法之士乎余心傳錄云先持戒行爲根本次守天條¶
莫妄爲要得雷神來拱伏雷轟電掣剖心窺¶
¶
¶
<pb:CK-KZ_JY218_01p021a>¶
¶
萬　　　　　　　　    萬法從心起¶
法　　              萬法從心滅¶
歸　　              曉得起滅處¶
心　　              生死事方決¶
圖¶
¶
夫心者一身之主萬法之根其大無內其小無外大則包羅天¶
地小則隱在毫芒修之則作佛成仙縱之則披毛帶角存之於¶
內則爲性施之於外則爲情千變萬化無有定時故聖人教之¶
<pb:CK-KZ_JY218_01p021b>¶
修心卽修道也教之修道卽修心也孟子曰養心莫善於寡欲¶
堯夫曰天向一中分造化人於心上起經綸虛靜天師曰一念¶
萌動於內六識流轉於外不趍乎善則趍乎惡故有天堂地獄¶
因果之報大道歌云莫向靈臺留一物物在心中神不清耗散¶
眞精損筋骨三茅真君曰靈臺皎潔似氷壺只許元神裏面居¶
若向箇中留一物平生便是不清虚保一真人曰法有出於同¶
門者其符同其訣同用之輙不靈者誠不至也誠之不至則自¶
信不及則疑二之心生中無所主矣中旣無主何以感通故曰¶
法法皆心法心通法亦通余明道云人間萬事從心出心知無¶
形何處尋一念未生前會得那時方始見其心¶
<pb:CK-KZ_JY218_01p022a>¶
¶
先¶
天　　          杳杳冥冥 先天真種¶
元¶
精¶
圖　　          用之不見 見之不聞¶
¶
夫精者乃先天之元精爲萬物之母得之則生失之則死故精¶
住則炁住炁住則神住三者旣住我命在我不在於天玉皇心¶
印經云人各有精精合其神洞賓真人云精養靈根炁養神此¶
<pb:CK-KZ_JY218_01p022b>¶
眞眞外更無眞紫陽真人云竹破須將竹補宜覆雞須用卵爲¶
之萬般作用徒勞力爭得眞鉛合聖機行雷之士須當斷淫絕¶
欲保養元神鍊成金丹驅役雷霆禱雨祈晴治病降邪無施不¶
可若曰抱炭之徒安敢與其同語也故薩眞人云一點靈光便¶
是符時人錯認墨和朱元精不散元陽定萬怪千妖一掃除保¶
一眞人曰符者陰陽契合之具惟天下至誠能用之誠苟不至¶
自然不靈故曰以我之精合天地萬物之精以我之神合天地¶
萬物之神精精相博神神相依所以假尺寸之紙關召鬼神不¶
得不誠余心傳錄云法何靈驗將何靈不離身中精炁神精炁¶
聚時神必在千妖萬怪化爲塵¶
<pb:CK-KZ_JY218_01p023a>¶
¶
先¶
天　　      符無正形是炁靈泥丸治病亦安甯¶
元¶
炁¶
圖　　      呼吸風雲生瞬息施行號令鬼神驚¶
¶
夫炁者乃先天之炁元炁爲萬物之宗也虛而不屈動而愈出¶
夫子繫辭曰天地氤氲萬物化醇蓋人之元炁與天地之炁相¶
似一吸而天炁下降一呼而地炁上升一呼一吸之間化生金¶
<pb:CK-KZ_JY218_01p023b>¶
液鍊形形神俱妙與道合真玉皇心印經云人各有炁炁合體¶
眞不能持其真皆是强名莊子曰凡人之息在喉眞人之息在¶
踵素問云清虛恬淡眞炁從之人能知白守黑節食謹言常鼓¶
巽風於元海之中則受無窮之妙用故孟子雞鳴而起孳孳於¶
善以養浩然之炁保一眞人曰通三才者一炁耳天以炁而運¶
行地以炁而發生陰陽以炁而慘舒風雷以炁而生炁由人主¶
外想不入內想不出一意沖和皈根復命行住坐卧綿綿若存¶
以養其浩然者施之於法則以我之真炁合天地之造化故噓¶
爲雲嘻爲雷霆用將則元神自靈制邪則鬼妖自伏通天徹地¶
千變萬化何者敢干我哉余心傳錄云先天一炁作丹臺寂寞¶
<pb:CK-KZ_JY218_01p024a>¶
無爲則自知閉戸垂簾常寂寂時將無孔笛來吹¶
¶
先             同行同坐　不離這箇¶
天¶
元¶
神　            秪在面前　切莫蹉過¶
圖¶
¶
夫神者乃先天之元神爲太極之祖也虛無自然包含萬象視¶
之不見聽之不聞變化無方去來無礙清靜則存濁躁則亡故¶
<pb:CK-KZ_JY218_01p024b>¶
玉皇心印經云神能入石神能飛形太上曰大道不可以言傳¶
口受而得之當虛心靜神道自來矣愚者不知乃勞其形苦其¶
心役其志躁其神而道愈遠道德云谷神不死是謂玄牝玄牝¶
之門是謂天地之根虛靜天師曰神若出便收來神返身中炁¶
自迴如此朝朝還暮暮自然赤子產眞胎保一真人曰世間閉¶
目存神想某將自某方來者又有按筆搐縮運內炁而合外炁¶
者噫妄矣若得神靈將自靈說則平居暇日養神以靜而神自¶
靈沖炁以和而炁自眞用之行持自然神合神炁合炁一舉心¶
一動念神將吏兵洋洋乎如在左右矣余心傳錄云靈臺清靜¶
纔方見略有纖塵便不見出離生死永長存爭奈凡夫不識面¶
<pb:CK-KZ_JY218_01p025a>¶
玄¶
關　           此竅通天竅法中眞奥妙¶
一¶
竅            得遇至人傳教君須大笑¶
圖¶
夫玄關一竅內藏天地陰陽日月星宿三元八卦四象五行二¶
十四炁七十二候風雲雷電雨皆在其中矣保一真人曰書符¶
不知竅卻使鬼神笑今之行持道法者不得道法之根源妄於¶
紙上作用以爲符竅殊不知此竅非凡竅乾坤共合成名爲神¶
炁穴內有坎離精當於自中求之不可求之於他也玉蟾眞人¶
<pb:CK-KZ_JY218_01p025b>¶
云此竅實居中居中復一中萬神從此出直上與天通紫陽眞¶
人曰身中一竅名玄牝此竅非心非腎非口非鼻非脾非胃非¶
谷道非膀胱非丹田非泥丸也能知此竅則冬至在此矣藥物¶
在此矣火候在此矣沐浴在此矣結胎在此矣余心傳錄云一¶
竅虛無天地根綿綿密密不通風恍惚杳冥包萬象真人出現¶
寶珠中¶
　　　　　　　　　　　　月到天心處　風來水面時¶
¶
　　　　　　　　　　　　要知端的意　斗柄指虛危¶
¶
<pb:CK-KZ_JY218_01p026a>¶
夫先天一炁在太極未判已前萬物未生之始浩浩渺渺淡淡¶
蕩蕩無形無象無著無所寂然不動塞乎太虛之中不可以知¶
識不可以言傳妙哉黃雷囦云混成一物本先天至道虛無理¶
自然若向未生前得見阿誰不是大羅仙王先生行盪兇詩云¶
學道修真要識真先天一炁禀吾身守則有道用則法法應虛¶
無只我神保一真人曰或問先天後天之說如何師曰若問先¶
天一也無道亦强名耳何謂之諸呪一應纔動便屬後天符圖¶
印訣抑亦末矣余心傳錄云先天之道本無言舉口才言屬後¶
天學者紛紛來見否誰人悟得未生前¶
¶
<pb:CK-KZ_JY218_01p026b>¶
¶
　　　　　　　　　　　　　道是你兮還是我¶
　　　　　　　　　　　　　不卦一絲祗自箇¶
　　　　　　　　　　　　　千般變化被他瞞¶
　　　　　　　　　　　　　三十年來方識破¶
¶
夫自己元神卽先天一炁之體先天一炁卽自己元神之用故¶
神不離於炁炁不離於神神乃炁之子炁乃神之母子母相親¶
如磁吸鐵不可須臾離也納則爲金丹出則爲將吏故鍾真人¶
曰萬語千言勸後人休尋物外妄求眞鑽天入地憑誰力妙用¶
<pb:CK-KZ_JY218_01p027a>¶
神通須是神披雲真人云吾身動則有神仙不在勞心運想王¶
侍宸云損神終日去談空不如皈息在胎中綿綿不絕道自通¶
三元五老卽此功我真不西亦不東常教體內生微風時人見¶
一不識一一回存想一回空玉蟾真人曰意動人隨瞬息間何¶
勞存想起艱難明得五行生尅理掌中雷雨契金丹劉真人云¶
非法非空非色無形無相無情道本一物冷清清有甚閑名雜¶
姓動則鬼神潛伏靜則天地交并視之不見聽之不聞默用須¶
還相應余心傳錄云一人各有一乾坤中有巍巍一至尊統御¶
萬靈三界伏不知徒爾弄精魂¶
¶
<pb:CK-KZ_JY218_01p027b>¶
¶
¶
攢¶
簇¶
五¶
行¶
圖¶
¶
¶
¶
<pb:CK-KZ_JY218_01p028a>¶
夫一二三四者乃天之五行生數六七八九十乃地之成數人¶
禀天地五行生成之數成之故天有五星地有五嶽人有五藏¶
五藏之中有精神魂魄意聚成五雷五雷之中以土爲尊蓋得¶
中黃先天混元之祖炁也故保一真人曰法妙合乎陰陽方圓¶
動靜是以道貫乎三才天地人物是水火木金土應之以五行¶
東西南北中運之於五方天地水火雷風山澤配之於八卦泥¶
於衍數者曰我書符時應於某事你作用某竅如是而接造化¶
如是而論生尅如是起筆如此衝發鬼神之機我得之矣殊不¶
知太極未判以前孰爲陰陽孰爲三才孰爲五行孰爲八卦故¶
有道之士撒手行持符篆矣余心傳錄云一二三四五中間土¶
<pb:CK-KZ_JY218_01p028b>¶
爲主會得生煞機叱咤起雷雨¶
¶
歸   羣陰剥盡復皈根　   一畫陽生天地心¶
根¶
復                  天地心¶
命¶
圖   會得箇中真造化　   驅雷役電鬼神欽¶
¶
夫東三之木生南二之火西四之金生北一之水中央之土合¶
戊己之造化若非金木相尅水火相剥則風雲雷電雨不能發¶
<pb:CK-KZ_JY218_01p029a>¶
也故保一真人云莊子曰尸居而龍見淵默而雷聲知此道者¶
可以言動靜之機邵子曰一動一靜之間乃天地人至妙蓋動¶
靜之際以陰陽極處爲用易曰極則變變則通非力學者孰能¶
曉此余心傳錄云一炁運來運去須見陰陽勝處還他一遍和¶
平此理與誰共語¶
雷              雷霆造化得其中¶
霆              天地三才則一同¶
得　             學者若能通得此¶
中              祈晴禱雨達蒼穹¶
圖¶
<pb:CK-KZ_JY218_01p029b>¶
夫八卦範圍天地之間縱橫十五數不離乎中宫之五所以雷¶
霆得天地之中炁故號五雷要在行雷之士虛其心而實其腹¶
凝其神而守其中斡旋造化策役雷霆遍施甘雨以救兆民功¶
達于天豈曰小補哉余心傳錄云造化包含太極中自從剥復¶
下神功六陽數足歸坤位激博雷霆起坎龍¶
水     水火激剥其要妙不用書符行祕號¶
火¶
激¶
博¶
圖     學人曉得這機關呼召雷雨立便到¶
<pb:CK-KZ_JY218_01p030a>¶
夫日月一坎離也坎離一水火也水火卽一炁也一炁卽物也¶
在南曰火在北曰水火炁太盛而旱水炁太旺成澇水來尅火¶
晴變爲雨火來生水雨變爲晴水火激剥成雷電水火和平天¶
清炁朗然火之盛水之旺不可不調均故余心傳錄云火到離¶
宮旺水在坎方生水火要均平才勝便無情¶
陰　　　　　　　動靜不息¶
陽　          還歸太極¶
變　          不下工夫¶
化　          如何曉得¶
圖¶
<pb:CK-KZ_JY218_01p030b>¶
夫一炁運動有清有濁清升爲陽濁降爲陰陰陽變化其理不¶
一故陰陽升降而成雨陰陽激博而成雷陰陽凝流而爲電陰¶
陽舒和而爲雪陰弱陽盛而爲風陰盛陽弱而爲雲陰泰陽散¶
而爲露陰否陽凝而爲霜陰陽不暢而爲雹升降不能而爲霧¶
煞炁不能而爲瘟乖炁犯正而爲煞淫水變而爲霓淫火變而¶
爲魃行雷之士不可不明此理故余心傳錄云一炁循環有濁¶
清清升濁降要均平陰多陽少生霪雨陽盛陰衰主久晴¶
　　
** 王眞滿庭芳¶
决烈修眞慇勤辦道萬緣識破皆空太虛鼎內養就玉芙蓉化¶
作靈珠一顆光燦燦輝射千峰長春景五雲臺上朱橘照天紅¶
<pb:CK-KZ_JY218_01p031a>¶
這些妙理有緣端的千里相逢纖塵不染清淨顯真功日用頭¶
頭不昧超生滅三界難籠能如此逍遙自在處處是仙宫¶
一點陽精配居陰位五行四象俱全忽兮有象晃耀照無邊神¶
水頻頻灌溉三田內温火烹煎明知道入門體用心靜息綿綿¶
　內有金蛇玉篆驅雷雨發在心田君知否神仙有准功行滿¶
三千¶
法在先天玄妙處無言可說但要在乎中正靈臺瑩徹寂然不¶
動感而通憑剛烈運風雷祈雨雪役鬼神驅妖孽只此是非呪¶
非符非罡訣　太極神居元谷裏先天炁在玄關穴謹在存神¶
虛寂處功成自有仙班列看太虛穩穩駕祥雲朝金闕¶
<pb:CK-KZ_JY218_01p031b>¶
¶
¶
¶
¶
¶
¶
¶
¶
¶
