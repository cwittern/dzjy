#-*- mode: org; -*-
#+EXPORT_ID: JY203
#+TITLE:孫不二元君法語 Sun Bu'Er Yuanjun Fayu
#+WITNESS: CK-KZ JYE
#+BASEEDITION: YP
<pb:CK-KZ_JY203_01p108a>¶
孫不二元君法語¶
淸淨散人著¶
　坤道功夫次第(十四首)¶
　　收心¶
吾身未有日一氣己先存似玉磨逾潤如金煉豈昏掃空生滅¶
海固守總持門半黍虛靈處融融火候温¶
　　養氣¶
本是無爲始何期落後天一聲纔出口三寸己司權况被塵勞¶
耗那堪疾病子肥能益母休道不迴旋¶
　　行功¶
<pb:CK-KZ_JY203_01p108b>¶
歛息凝神處東方生氣來萬緣都不著一氣復歸臺陰象宜前¶
降陽光許後栽山頭并海底雨過一聲雷¶
　　斬龍¶
靜極能生動陰陽相與模風中擒玉虎月裏捉金烏著眼絪緼¶
候留心順逆途鵲橋重過處丹氣復歸爐¶
　　養丹¶
縛虎歸眞穴牽龍漸益丹性須澂似水心欲靜如山調息收金¶
鼎安神守玉關日能增黍米鶴髮復朱顏¶
　　胎息¶
要得丹成𨒪先將幻境除心心守靈藥息息返乾初炁復通三¶
<pb:CK-KZ_JY203_01p109a>¶
島神忘合太虛若來與若去無處不眞如¶
　　符火¶
胎息綿綿處須分動靜機陽光當益進陰魄要防飛潭裏珠含¶
景山頭月吐輝六時休少縱灌漑藥苗肥¶
　　接藥¶
一半𤣥機悟丹頭如露凝雖云能固命安得煉成形鼻觀純陽¶
接神鉛透體靈哺含須愼重完滿卽飛騰¶
　　煉神¶
生前舍利子一旦入吾懷愼似持盈器柔如撫幼孩地門須固¶
閉天闕要先開洗濯黃芽淨山頭震地雷¶
<pb:CK-KZ_JY203_01p109b>¶
　　服食¶
大冶成山澤中含造化情朝迎日烏炁夜吸月蟾精時候丹能¶
採年華體自輕元神來往處萬竅發光明¶
　　辟穀¶
旣得餐靈氣淸冷肺腑奇忘神無相著合極有空離朝食尋山¶
芋昏饑採澤芝若將煙火混體不履瑶池¶
　　面壁¶
萬事皆云畢凝然坐小龕輕身乘紫炁靜性濯淸潭炁混陰陽¶
一神同天地三功完朝玉闕長歗出煙嵐¶
　　出神¶
<pb:CK-KZ_JY203_01p110a>¶
身外復有身非關幻術成圓通此靈炁活潑一元神皓月凝金¶
液靑蓮煉玉眞烹來烏兔髓珠皎不愁貧¶
　　冲舉¶
佳期方出谷咫尺上神霄玉女驂靑鳳金童獻絳桃花[止/丹](音前)彈¶
錦瑟月下弄瓊簫一旦仙凡隔冷然渡海潮¶
　　女功內丹¶
不乘白鶴愛乘鸞二十幢幡左右盤偶入書壇尋一笑降眞香¶
繞碧闌干¶
小春天氣暖風賒日照江南處士家催得臘梅先迸蕋素心人¶
對素心花¶
<pb:CK-KZ_JY203_01p110b>¶
資生資始總陰陽無極能開太極光心鏡勤磨明似月大千一¶
粟任昻藏¶
神氣須如夜氣淸從來至樂在無聲幻中眞處眞中幻且向銀¶
盆弄化生¶
蓬島還須結伴遊一身難上碧巖頭若將枯寂爲修煉弱水盈¶
盈少便舟¶
養神惜氣似持盈喜墜陽兮怒損陰兩目內明馴虎尾朦朦雙¶
耳聽黃庭¶
荆棘須教剗盡芽性中自有妙蓮花一朝忽現光明象識得渠¶
時便是他¶
¶	
