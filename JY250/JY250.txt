#-*- mode: org; -*-
#+EXPORT_ID: JY250
#+TITLE:太極圖說 Taiji Tu Shuo
#+WITNESS: CK-BS JYE
#+BASEEDITION: YP
<pb:CK-BS_JY250_01p001a>¶
@fw1重刋道藏輯要¶
* 太極圖(周子作　朱子注)¶
　朱子曰：『河圖出，而八卦畫；洛書呈，而九疇敘。而孔子於斯文¶
　之興喪，亦未嘗不推之於天。自周衰，孟軻氏沒而此道之傳¶
　不屬。更秦及漢，厯晉隋唐，以至於我有宋。五星集奎，實開文¶
　明之運。而先生出焉，不由師傳，默契道體，建圖屬書，根極領¶
　要。當時見而知之有程氏者，遂擴大而推明之。使夫天理之¶
　微，人倫之著，事物之眾，鬼神之幽，莫不洞然畢貫於一。而周¶
　公、孔子、孟氏之傳，煥然復明於當世。有志之士得以探討服¶
　行而不失其正，如出於三代之前者。鳴呼盛哉。非天所𢌿其¶
<pb:CK-BS_JY250_01p001b>¶
　孰能與於此。』　又曰：『先生之學，其妙具於《太極》一圖。《通書》之¶
　言，亦皆此圖之藴。而程先生兄弟，語及性命之際，亦未嘗不¶
　因其說，觀《通書》之誠，動，靜，理，性，命，等章。及程氏書，李仲通銘，¶
　程邵公誌，顏子好學論等篇，則可見矣。潘淸逸誌先生之墓，¶
　敘所著書，特以作《太極圖》爲稱首。然則此圖當爲先生書首，¶
　無疑也。然先生旣手以授二程，因附書後傳者，見其如此，遂¶
　誤以圖爲書之卒章，不復釐正，使先生立象盡意之微指闇¶
　而不明。而驟讀《通書》者，亦復不知有所總攝，此則，諸本之失¶
　也。又嘗讀朱内翰震《進易說表》，謂此圖之傳自陳摶、种放、穆¶
　修而來。而五峯胡氏作序，又以爲先生非止爲种、穆之學者，¶
<pb:CK-BS_JY250_01p002a>¶
　此特其學之一師爾，非其至者也。夫以先生之學之妙，不出¶
　此圖。以爲得之於人，則決非种、穆所及。以爲非其至者，則先¶
　生之學又何以加於此圖哉。是以竊嘗疑之。及得誌文考之，¶
　然後知其果先生所自作，而非有受於人者。二公蓋未嘗見¶
　此誌，而云云爾。』¶
¶	
¶	
¶	
¶	
¶	
<pb:CK-BS_JY250_01p002b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-BS_JY250_01p003a>¶
* 太極圖說¶
¶	
¶	
¶	
¶	
¶	
　○此所謂『無極而太極也。』所以動而陽，靜而陰之本體也。然¶
　非有以離乎陰陽也。卽陰陽而指，其本體不雜乎陰陽而爲¶
　言耳。[taiji]，此○之動而陽，靜爲陰也。中○者，其本體也。[taiji2]者，陽¶
<pb:CK-BS_JY250_01p003b>¶
　之動也，○之用，所以行也。[taiji3]者，陰之靜也，○之體，所以立也。¶
　[taiji3]者，[taiji4]之根也。[taiji5]者，[taiji3]之根也。   此陽變陰，合而生水¶
　火木金土也。[taiji7]者，陽之變也。[taiji8]者，陰之合也。[○@水]陰盛，故居右。¶
　[○@火]陽盛，故居左。[○@木]陽穉，故次火。[○@金]陰穉，故次水。[○@土]冲氣，故居¶
　中。而水火之[taiji9]，交系乎上。陰根陽，陽根陰也。水而木，木而火，¶
　火而土，土而金，金而復水。如環無端，五氣布四時行也。○[taiji10]¶
　   五行一陰陽，五殊二實，無餘欠也。陰陽一太極，精粗¶
　本末，無彼此也。太極本無極，上天之載，無聲臭也。五行之生，¶
　各一其性，氣殊質異，各一其○，無假借也。  此無極，二五¶
　所以妙合而無閒也。○乾男坤女，以氣化者言也。各一其性，¶
<pb:CK-BS_JY250_01p004a>¶
　而男女一太極也。○萬物化生，以形化者言也。各一其性，而¶
　萬物一太極也。(此以上引說解剝圖體，此以下據圖推盡說意。)惟人也，得其秀而最¶
　靈。則所謂人○者，於是乎在矣。然形[taiji3]之爲也，神[taiji5]之發也。¶
　五性  之德也，善惡男女之分也，萬事萬物之象也。此天¶
　下之動，所以紛綸交錯，而吉凶悔吝所由以生也。惟聖人者，¶
　又得夫秀之精一，而有以全乎○之體用者也。是以一動一¶
　靜，各臻其極。而天下之故，常感通乎寂然不動之中。蓋中也，¶
　仁也，感也，所謂[taiji5]也，○之用。所以行也，正也，義也，寂也，所謂¶
　[taiji3]也，○之體。所以立也，中正仁義，渾然全體，而靜者常爲主¶
　焉。則人○於是乎立。而○[taiji]  天地日月，四時鬼神，有所¶
<pb:CK-BS_JY250_01p004b>¶
　不能違矣。君子之戒愼恐懼，所以修此而吉也。小人之放僻¶
　邪侈，所以悖此而凶也。天地人之道，各一○也。陽也，剛也，仁¶
　也，所謂[taiji5]也，物之始也，陰也，柔也，義也，所謂[taiji3]也，物之終也。¶
　此所謂易也。而三極之道立焉，實則一○也。故曰：易有太極，¶
　[taiji]之謂也。¶
無極而太極¶
　註：(上天之載，無聲無臭，而實造化之樞紐，品彙之根柢也。故曰：『無極而太極。非太極之外，復有無極也。』)¶
　集說(朱子曰：『太極圖，只是一箇實理，一以貫之○。又曰：『老子之言有無，以有無爲二。周子之言有無，以有無爲一○。』¶
　又曰：『謂之無極。正以其無，方所形狀。以爲在無物之前，而未嘗不立於有物之後。以爲在陰陽之外，而未嘗不行於陰陽¶
　之中。以爲通貫全體，無乎不在，則又初無聲臭影響之可言也。』○又曰：『原極之所以得名，蓋取樞極之義。聖人謂之太極¶
<pb:CK-BS_JY250_01p005a>¶
　者，所以指夫天地萬物之根也。周子因之，而又謂之無極者，所以著無聲無臭之妙也。』○又曰：『先生之精立圖，以示先生¶
　之藴。因圖以發而其所爲，無極而太極。云者又一圖之綱領，所以明。夫道之未始有物，而實爲萬物之根柢也。夫豈以爲¶
　太極之上，復有所謂無極哉。近世讀者不足以識此，而或妄議之，旣以爲先生病。』史氏之傳先生者，乃增其語曰：『自無極¶
　而爲太極，則人無所依據而重以病。』夫先生○又曰：『周子所謂無極而太極，非謂太極之上別有無極也，但言太極非有¶
　物耳。』故下文云：『無極之眞，二五之精。旣言無極，則不復别舉太極也。若如今說，則此處豈不欠一太極字耶。』○或問：『所謂¶
　無極而太極者，亦可得而聞其說之詳乎。』饒氏魯曰：『難言也，姑以名義推之。所謂太極者，蓋天理之尊號云爾。極者，至極¶
　之義，樞紐根柢之名。世之常言所謂樞極根極是也。聖人以陰陽五行闔闢不窮，而此理爲闔闢之主。如戸之有樞紐，男¶
　女萬物，生生不息，而此理爲生生之本。如木之有根柢。至其在人，則萬善之所以生，萬事之所以定者。亦莫非此理，爲之¶
　根柢，爲之樞紐焉。是故謂之極。太者，大無以加之稱。言其爲天下之大。樞紐，大根柢也。然凡謂之極者，如南極、北極、屋極、¶
　商邑四方之極之類，皆有形狀之可見，方所之可指。而此極獨無形狀之方所，故周子復加無極二字，以明之。以其無樞¶
<pb:CK-BS_JY250_01p005b>¶
　紐根柢之形，而實爲天下之大樞紐、大根柢也。故曰：無極而太極。以其爲天下之大樞紐、大根柢也，而初非有樞。紐根柢¶
　之形也。故曰太極本無極也。此雖名義之粗。然先儒嘗云，讀書之法，當先曉其文義。文義旣通，然後可以求其意。學者苟¶
　知此義，而於日用之間，端莊靜一以養之，於未發之時而驗之，於已發之際則是理之妙，或者亦可以默識矣。』)¶
太極動而生陽，動極而靜；靜而生陰，靜極復動。一動一靜，互爲¶
其根。分陰分陽，兩儀立焉。¶
　註：(太極之有動靜，是天命之流行也。所謂一陰一陽之謂道。誠者，聖人之本，物之終始，而命之道也。其動也，誠之通也。¶
　繼之者善，萬物之所資以始也。其靜也，誠之復也。成之者性，萬物各正其性命也。動極而靜，靜極復動，一動一靜，互爲其¶
　根，命之所以流行而不已也。動而生陽，靜而生陰，分陰分陽，兩儀立焉。分之所以，一定而不移也。蓋太極者，本然之妙也。¶
　動靜者，所乘之機也。太極，形而上之道也。陰陽，形而下之器也。是以自其著者而觀之，則動靜不同時，陰陽不同位，而太¶
　極無不在焉。自其微者而觀之，則冲漠無朕，而動靜陰陽之理已悉具於其中矣。雖然推之於前，而不見其始之合。引之¶
<pb:CK-BS_JY250_01p006a>¶
　於後，而不見其終之離也。故程子曰：『動靜無端，陰陽無始。非知道者，孰能識之。』)¶
　集說：(朱子曰：『太極生陰陽，理生氣也。陰陽旣生，則太極在其中，理復在氣之内也。』○又曰：『性，猶太極也。心，猶陰陽也。¶
　太極只在陰陽之中，非能離陰陽也。然至論太極，則太極自是太極，陰陽自是陰陽，惟性與心亦然。所謂一而二，二而一¶
　也。』○又曰：『太極動而生陽，靜而生陰。不是動後方生陽。蓋纔動便屬陽，纔靜便屬陰。』○又曰：『太極未動之前便是陰，陰靜¶
　之中自有陽之根，陽動之中自有陰之根。動之所以必靜者，根乎陰故也。靜之所以必動者，根乎陽故也。』○問：『太極之有¶
　動靜，是靜先動後否。』曰：『一動一靜，循環無端。無靜不成動，無動不成靜。譬如鼻息，無時不噓，無時不吸噓盡則生吸，吸盡¶
　則生噓，理自如此。』○又曰：『陰陽有箇流行底，有箇定位底。一動一靜，互爲其根，是流行底，寒暑往來是也。分陰分陽，兩儀¶
　立焉，是定位底，天地四方是也。《易》有兩義，一曰變易，便是流行底。一曰交易，便是對峙底。』○吳氏澄曰：『太極無動靜。動靜¶
　者，氣機也，氣機一動，則太極亦動氣機一靜，則太極亦靜。』故朱子釋《太極圖》曰：『太極之有動靜，是天命之流行也。』此是爲¶
　周子分解太極，不當言動靜。以天命之有流行故，只得以動靜言也。』又曰：『太極者，本然之妙也。動靜者，所乘之機也。機猶¶
<pb:CK-BS_JY250_01p006b>¶
　弩牙，弩弦乘此機，機動則弦發，機靜則弦不發。氣動，則太極亦動。氣靜，則太極亦靜。太極之乘此氣，猶弩弦之乘機也。故¶
　曰動靜者，所乘之機，謂其所乘之氣。機有動靜，而太極本然之妙，無動靜也。然弦與機，𨚫是兩物。太極與此氣，非有兩物。¶
　只是主宰此氣者，非别有一物在氣中而主宰之也。機字是借物爲喻，不可以辭害意。』)¶
陽變陰合，而生水火木金土。五氣順布，四時行焉。¶
　註：(有太極，則一動一靜而兩儀分。有陰陽，則一變一合而五行具。然五行者，質具於地，而氣行於天者也。以質而語其¶
　生之序，則曰：水火木金土。而水木，陽也。火金，陰也。以氣而語其行之序，則曰：木火土金水。而木火，陽也。金水，陰也。又統而¶
　言之，則氣陽而質陰也。又錯而言之，則動陽而靜陰也。蓋五行之變，至於不可窮，然無適而非陰陽之道。至其所以爲陰¶
　陽者，則又無適而非太極之本然也。夫豈有所虧欠閒隔哉。)¶
　集說：(朱子曰：『陽變陰合，初生水火。水火氣也，流動閃爍，其體尙虛，其成形猶未定。次生木金，則確然有定形矣。水火¶
　初是自生，木金則資於土。』○又曰：『水質陰而性本陽，火質陽而性本陰。水外暗而内明，以其根於陽也。火外明而内暗，以¶
<pb:CK-BS_JY250_01p007a>¶
　其根於陰也。太極圖陽動之中，有黑底，陰靜之中，有白底是也。橫渠言：『陰陽之精，互藏其宅，正此意也。』○又曰：『金木水火，¶
　分屬春夏秋冬，土則寄旺四季。惟夏季十八日土氣爲最旺。以圖象考之，木生火，金生水之類。各有小畫相牽聯。而火生¶
　土，土生金，獨穿乎土之内，餘則從旁而過爲，可見矣。』○問：『以質而語其生之序，此豈就圖而指其序耶。而水木何以謂之¶
　陽，火金何以謂之陰。』曰：『天一生水，地二生火，天三生木，地四生金。一三陽也，二四陰也。』問：『以氣而語其行之序，豈卽其運¶
　用處而言之耶。而木火，何以謂之陽。金水，何以謂之陰。』曰：『此以四時而言，春夏爲陽，秋冬爲陰。』○黃氏幹曰：『五行之序以¶
　質之所生而言，則水本是陽之濕氣。以其初動，爲陰所䧟，而不得遂，故水陰勝。火本是陰之燥氣，以其初動，爲陽所揜，而¶
　不得達，故火陽勝。木則陽之濕氣寖多，以感於陰而舒，其質柔，其性煖。金則陰之燥氣寖多，以感於陽而縮，其質剛，其性¶
　寒土則陰陽之氣各盛相交相搏凝而成質以氣之行而言則一陰一陽往來相代木火金水云者各就其中而分老少¶
　爾故其序各由少而老土則分旺四季而位居中者也此五者序若參差而造化所以爲發育之具實並行而不相悖質¶
　曰水火木金蓋以陰陽相閒言猶曰東西南北所謂對待者也氣曰木火金水蓋以陰陽相因言猶曰東南西北所謂流¶
<pb:CK-BS_JY250_01p007b>¶
　行者也)¶
　案(朱子雖以陰陽分質之序氣之序然實陰陽合體氣質同歸何則天一陽也加五爲六卽地之陰也地二陰也加五¶
　爲七卽天之陽也三與八四與九亦然其陰陽合體者如此是故以氣言之以冬春爲陽夏秋爲陰可也以陽氣生於冬¶
　至而盛於春陰氣生於夏至而盛於秋也以春夏爲陽秋冬爲陰亦可也以陽功發於春而極於夏陰功成於秋而終於¶
　冬也以質言之以水木爲陽火金爲陰可也水之滋潤故能生木陽之舒也火之燥烈故能成金陰之斂也以木火爲陽¶
　金水爲陰亦可也木温火𤍠氣禀乎陽也金涼水寒氣禀乎陰也又通而言之則陽始於水盛於木極於火而終於金陰¶
　始於火盛於金極於水而終於木此又時令與物理皆然而無氣質之異者也讀者不可不知)¶
五行一陰陽也陰陽一太極也太極本無極也五行之生也各¶
一其性¶
　註(五行具則造化發育之具無不備矣故又卽此而推本之以明其渾然一體莫非無極之妙而無極之妙亦未嘗不¶
<pb:CK-BS_JY250_01p008a>¶
　各具於一物之中也蓋五行異質四時異氣而皆不能外乎陰陽陰陽異位動靜異時而皆不能離乎太極至於所以爲¶
　太極者又初無聲臭之可言是性之本體然也天下豈有性外之物哉然五行之生隨其氣質而所禀不同所謂各一其¶
　性也各一其性則渾然太極之全體無不各具於一物之中而性之無所不在又可見矣)¶
　集說(朱子曰五行一陰陽陰陽一太極則非太極之後別生二五而二五之上先有太極也無極而太極太極本無¶
　極則非無極之後別生太極而太極之上先有無極也　問無極太極本非二物曰無極而太極而無極之中萬象森列¶
　不可謂之無矣太極本無極則太極之體冲漠無朕不可謂之有矣○問先生答書言陰陽五行之爲性各是一氣所禀¶
　而性則一也兩性字同否曰一般又曰同者理也不同者氣也○又曰金木水火土雖曰五行各一其性然一物又各具¶
　五行之理不可不知康節曾細推來)¶
無極之眞二五之精妙合而凝乾道成男坤道成女二氣交感¶
化生萬物萬物生生而變化無窮焉¶
<pb:CK-BS_JY250_01p008b>¶
　註(夫天下無性外之物而性無不在此無極二五所以混融而無閒者也所謂妙合者也眞以理言無妄之謂也精以¶
　氣言不二之名也凝者聚也氣聚而成形也蓋性爲之主而陰陽五行爲之經緯錯綜又各其類凝聚而成形焉陽而健¶
　者成男則父之道也陰而順者成女則母之道也是人物之始以氣化而生者也氣聚成形則形交氣感遂以形化而人¶
　物生生變化無窮矣自男女而觀之則男女各一性而男女一太極也自萬物而觀之則萬物各一其性而萬物一太極¶
　也蓋合而言之萬物統體一太極也分而言之一物各具一太極也所謂天下無性外之物而性無不在者於此尤可以¶
　見其全矣子思子曰君子語大天下莫能載焉語小天下莫能破焉此之謂也)¶
　集說(問周子言無極之眞𨚫又不言太極如何朱子曰無極之眞已該得太極在其中眞字便是太極　又曰太極¶
　如一本生上分而爲枝幹又分而生花生葉生生不窮到得成果子裏面又有生生無窮之理生將出去又是無限箇太¶
　極更無停息○又曰太極只是箇極好至善底道理人人有一太極物物有一太極周子所謂太極是天地人物萬善至¶
　好底表德○問先天太極二圖曰先天乃伏羲本圖非康節所自作雖無言語而所該甚廣凡今易中一字一義無不自¶
<pb:CK-BS_JY250_01p009a>¶
　其中流出者太極𨚫是濂溪自作發明易中大槩綱領意思而已校論其格局則太極不如先天之大而詳論其義理則¶
　先天不如太極之精而約蓋合下規模不同而太極終在先天範圍之内又不若彼之自然不假思慮安排也若以數言¶
　之則先天之數自一而二自二而四自四而八以爲八卦太極之數亦自一而二自二而四遂加其一以爲五行而遂下¶
　及於萬物蓋物理本同而象數亦無二致但推得有大小詳畧耳○陳氏埴曰氣化謂未有種類之初以陰陽之氣合而¶
　生形化謂旣有種類之後以牝牡之形合而生皆兼人物言之○眞氏德秀曰萬物各具一理萬理同出一原所謂萬理¶
　一原者太極也太極者乃萬理總會之名有理卽有氣分而二則爲陰陽分而五則爲五行萬事萬物皆原於此人與物¶
　得之則爲性性者卽太極也仁義卽陰陽仁義禮智信卽五行也萬物各具一理是物物一太極也萬理同出一原是萬¶
　物統體一太極也)¶
　案(無極之眞眞卽誠也通書誠字實根於此○又案圖末二圓象與上圓象不二則知人之性卽天地之性渾然合一¶
　而無加損也然氣化形化似不必分而周子必分爲二象者則有深意焉蓋人之體性受於父母易知也人之體性受於¶
<pb:CK-BS_JY250_01p009b>¶
　天地則習焉不察者多矣故自男女搆精而遡夫天地絪緼之始由父子似續而推於厥初生民之先則知父母之爲父¶
　母又知乾坤之爲大父母矣爲父母之子則身體髮膚受之者不敢毁傷爲天地之子則形色天性必如聖人然後可以¶
　踐形也此卽西銘之大指然已具於周子圖象之中矣)¶
惟人也得其秀而最靈形旣生矣神發知矣五性感動而善惡¶
分萬事出矣¶
　註(此言眾人具動靜之理而常失之於動也蓋人物之生莫不有太極之道焉然陰陽五行氣質交運而人之所禀獨¶
　得其秀故其心爲最靈而有以不失其性之全所謂天地之心而人之極也然形生於陰神發於陽五常之性感物而動¶
　而陽善陰惡又以類分而五性之殊散爲萬事蓋二氣五行化生萬物其在人者又如此自非聖人全體太極有以定之¶
　則欲動情勝利害相攻人極不立而違禽獸不遠矣)¶
　集說(朱子曰只一箇陰陽五行之氣滾在天地中精英者爲人渣滓者爲物精英之中又精英者爲聖爲賢精英之¶
<pb:CK-BS_JY250_01p010a>¶
　中渣滓者爲愚不肖○問靈處是心抑是性曰靈處只是心不是性性只是理○又曰形旣生矣形體陰之爲也神發知¶
　矣神知陽之爲也蓋陰主翕凡歛聚成就者陰爲之也陽主闢凡發暢揮散者皆陽爲之也○又曰仁義禮智信之性卽¶
　水火木金土之理木仁金義火禮水智各有所主獨土無位又爲四行之實故信亦無位而爲四德之實也○問通書多¶
　說幾太極圖却無此意曰五性感動善惡未分處便是○問感物而動或發於理義之公或發於血氣之私這裏便分善¶
　惡曰非發於血氣之私便爲惡乃發後流而爲惡耳○又曰太極便是性動靜陰陽是心金木水火土是仁義禮智信化¶
　生萬物是萬事)¶
聖人定之以中正仁義(聖人之道仁義中正而已矣)而主靜(無欲故靜)立人極焉¶
故聖人與天地合其德日月合其明四時合其序鬼神合其吉¶
凶¶
　註(此言聖人全動靜之德而常本之於靜也蓋人禀陰陽五行之秀氣以生而聖人之生又得其秀之秀者是以其行¶
<pb:CK-BS_JY250_01p010b>¶
　之也中其處之也正其發之也仁其裁之也義蓋一動一靜莫不有以全夫太極之道而無所虧焉則向之所謂欲動情¶
　勝利害相攻者於此乎定矣然靜者誠之復而性之眞也苟非此心寂然無欲而靜則又何以酬酢事物之變而一天下¶
　之動哉故聖人中正仁義動靜周流而其動也必主乎靜此其所以成位乎中而天地日月四時鬼神有所不能違也蓋¶
　必體立而後用有以行若程子論乾坤動靜而曰不專一則不能直遂不翕聚則不能發散亦此意爾)¶
　集說(問周子不言禮智而言中正如何朱子曰禮智說得猶寛中正則切而實矣且謂之禮尚或有不中節處若謂¶
　之中則無過不及無非禮之禮乃節文恰好處也謂之智尚或有正不正若謂之正則是非端的分明乃智之實也○問¶
　中正仁義而主靜中仁是動正義是靜如先生解曰非此心無欲而靜則何以酬酢事物之變而一天下之動哉今於此¶
　心寂然無欲而靜處欲見所謂正義者何以見曰見理之定體便是○又曰中正仁義分屬動靜而聖人則主於靜蓋正¶
　所以能中義所以能仁易言利貞者性情也元亨是發用處必至於利貞乃見乾之實體萬物到秋冬收斂成實方見得¶
　他本質故曰性情此亦主靜之說也○李氏方子曰人生而靜性之本體湛然無欲斯能主靜此立極之要領也○黃氏¶
<pb:CK-BS_JY250_01p011a>¶
　巖孫曰天地日月四時鬼神皆不能外乎太極陰陽五行之理聖人一身兼具此理者也與天地合德是其德性純全卽¶
　太極之渾融與日月合明是其智晰昭融卽陰陽之昭著與四時合序是其誠通誠復卽五行之順布與鬼神合吉凶是¶
　其存神過化卽四時變化五行屈伸也)¶
君子修之吉小人悖之凶¶
　註(聖人太極之全體一動一靜無適而非中正仁義之極蓋不假修爲而自然也未至此而修之君子之所以吉也不¶
　知此而悖之小人之所以凶也修之悖之亦在乎敬肆之間而已矣敬則欲寡而理明寡之又寡以至於無則靜虛動直¶
　而聖可學矣)¶
故曰立天之道曰陰與陽立地之道曰柔與剛立人之道曰仁¶
與義又曰原始反終故知死生之說¶
　註(陰陽成象天道之所以立也剛柔成質地道之所以立也仁義成德人道之所以立也道一而已隨處著見故有三¶
<pb:CK-BS_JY250_01p011b>¶
　才之別而於其中又各有體用之分焉其實則一太極也陽也剛也仁也物之始也陰也柔也義也物之終也能原其始¶
　而知所以生則反其終而知所以死矣此天地之間綱紀造化流行古今不言之妙聖人作易其大意蓋不出此故引之¶
　以證其說)¶
　集說(朱子曰陽主進而陰主退陽主息而陰主消進而息者其氣强消而退者其氣弱此陰陽之所以爲柔剛也陽¶
　剛温厚居東南主春夏而以作長爲事陰柔嚴凝居西北主秋冬而以斂藏爲事作長爲生歛藏爲殺此剛柔之所以爲¶
　仁義也以此觀之則陰陽剛柔仁義之位豈不曉然而彼揚子所謂於仁也柔於義也剛者乃自其用處未流言之蓋亦¶
　所謂陽中之陰陰中之陽固不妨自爲一義但不可雜乎此而論之耳)¶
　案(此節引易以證前文之意立天之道曰陰與陽則四時之氣是也立地之道曰柔與剛則五行之質是也立人之道¶
　曰仁與義則五性感動而必定之以中正仁義也眞精合凝化生萬物者人物之所以始而生之說也聖人立人之極與¶
　天地參人物之所以終而死之說也引此之意所以明夫三才之道並立而人必全受而全歸之蓋亦西銘卒章之指也)¶
<pb:CK-BS_JY250_01p012a>¶
大哉易也斯其至矣¶
　註(易之爲書廣大悉備然語其至極則此圖盡之其指豈不深哉抑嘗聞之程子昆弟之學於周子也周子手是圖以¶
　授之程子之言性與天道多出於此然卒未嘗明以此圖示人是則必有微意焉學者亦不可以不知也)¶
　註後記(熹旣爲此說嘗錄以寄廣漢張敬夫敬夫以書來曰二先生所與門人講論問答之言見於書者詳矣其¶
　於西銘蓋屢言之至此圖則未嘗一言及也謂其必有微意是則固然然所謂微意者果何謂耶熹竊謂以爲此圖立象¶
　盡意剖析幽微周子蓋不得已而作也觀其手授之意蓋以爲惟程子爲能當之至程子而不言則疑其未有能受之者¶
　爾夫旣未能默識於言意之表則馳心空妙入耳出口其獘必有不勝言者觀其答張閎中論易傳成書深患無受之者¶
　及東見錄中論橫渠清虛一大之說使人向別處走不若且只道敬則其意亦可見矣若西銘則推人以之天卽近以明¶
　遠於學者日用最爲親切非若此書詳於性命之原而略於進爲之目有不可以驟而語者也孔子雅言詩書執禮而於¶
　易則鮮及焉其意亦猶此耳韓子曰堯舜之利民也大禹之慮民也深熹於周子程子亦云旣以復於敬夫因記其說於¶
<pb:CK-BS_JY250_01p012b>¶
　此)¶
* 　　附朱子太極說¶
動靜無端陰陽無始天道也始於陽成於陰本於靜流於動者¶
人道也然陽復本於陰靜復根於動其動靜亦無端陰陽亦無¶
始則人蓋未始離乎天而天亦未始離乎人也¶
元亨誠之通動也利貞誠之復靜也元者動之端也本乎靜貞¶
者靜之質也著乎動一動一靜循環無窮而貞也者萬物之所¶
以成終而成始者也故人雖不能不動而立人極者必主乎靜¶
惟主乎靜則其著乎動也無不中節而不失其本然之靜矣¶
靜者性之所以立也動者命之所以行也然其實則靜亦動之¶
<pb:CK-BS_JY250_01p013a>¶
息爾故一動一靜皆命之行而行乎動靜者乃性之眞也故曰¶
天命之謂性¶
情之未發者性也是乃所謂中也天下之大本也性之已發者¶
情也其皆中節則所謂和也天下之達道也皆天理之自然也¶
妙性情之德者心也所以致中和立大本而行達道者也天理¶
之主宰也¶
靜而無不該者性之所以爲中也寂然不動者也動而無不中¶
者情之發而得其正也感而遂通者也靜而常覺動而常止者¶
心之妙也寂而感感而寂者也¶
¶	
