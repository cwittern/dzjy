#-*- mode: org; -*-
#+EXPORT_ID: JY006
#+TITLE: 元始大洞玉經 Yuanshi Dadong Yujing
#+WITNESS: JYE CK-KZ
#+BASEEDITION: CK-KZ
<pb:CK-KZ_JY006_01p001a>¶
* 爕元贊運孚佑帝君重刻大洞玉經敘¶
道可得而言乎不可得而言也道可得而秘乎不可得而秘也¶
道不容終秘又難以言傳二者之所不居而經典之所由宜示¶
也經之旨有在於言字之内者由淺以厯深有在於糸微之際¶
者由表以窺裏得其解者抉經之心司道之契卽經中之語言¶
文字符籙咒訣均可不存得言忘象筌蹄可棄然知之者鮮矣¶
故古來高眞上聖有不得不由解識而入則經之爲予以津梁¶
使登彼岸其度濟之益莫可名言至於消災救劫拔厄延生乃¶
靈通所藴萬古不磨其神妙固出於言思擬議之外者也兹編¶
乃¶
<pb:CK-KZ_JY006_01p001b>¶
元始天王爲神禹治水鎭伏諸瀆而傳厥後一授於天台再授¶
於七曲奉而行之皆證妙果不特爲救護小劫也今夏南水盛¶
漲侍壇超子曾爲河帥故欲其積誠感召以應天和幸覺子等¶
同志贊勷發愿刋刻大洞玉經以弭患於未然志良善也夫此¶
經之足以消弭水厄巳著於¶
文帝前敘徵信巳久自不必更述故爲闡傳道之初旨更爲述¶
復刋之由以付諸子尙望讀是經者窺測玄奥其大義不外以¶
人合天其究竟歸於以天從人學道者知人所固有之天復無¶
始以來自然之天天外之天旣得而本心之天全矣¶
<pb:CK-KZ_JY006_01p002a>¶
* 九天開化文昌帝君自敘¶
余之居事畎澮忽於鋤下得一金像詢之父老曰乃元始天王¶
相昔夏禹治水冶金爲像以鎭方岳余香火奉事未嘗少[忄*觧]因¶
海風翻浪人力不能支余爲眾捨金像投駭浪中由是風潮遂¶
囘一境獲免思仰之久一夕於沙磧中有光亘天掘之再得舊¶
像歸築宫安奉同邦人共事之積年靈感不可勝記余考妣不¶
幸死於瘟疫余喪葬廬墓培壅旣周偶有三神人葛巾羽褐芒¶
鞋訪余因以大洞仙經一帙賜余曰晨夕諷誦必獲善果於三¶
才中上可以資奉父母祖先靈魂出離幽苦中可懴罪消災增¶
福延夀下可以庇族救人同保安全汝可捨金寶拜吾三人吾¶
<pb:CK-KZ_JY006_01p002b>¶
爲汝傳奏余卽日依命設齋貢金繒奉師受之爾後晨夕誦持¶
不輟屢獲靈騐因盛暑洪水奫浸考妣墳墓余禮奉金像誦大¶
洞經期以千卷爲滿用保無虞次年秋雨霖霪傍溪湧漲數流¶
爲一余益恐怖及水落視之則墳前谿谷變成堅壟廣一里餘¶
自是松楸無害余常思雙親死於瘟疫切骨爲讐幽明路殊力¶
不能報每旦夕勤誦大洞玉經䖍懇金像願賜威力以治瘟鬼¶
又三年忽夣金像語余曰大洞玉經汝熟記矣大洞法籙汝未¶
見也今當授汝以治邪魔非唯可以契汝初心亦可以佐天行¶
化助國救民也袖中出書一卷余拜受之一曰大洞法一曰大¶
洞籙旣覺見二書宛在枕前因設香供謝恩置櫃收[貝*㝉]擇日出¶
<pb:CK-KZ_JY006_01p003a>¶
而閱之讀至大洞天騶甲卒一萬人度之句忽風雷晝暝金甲¶
朱綬者無數列於余前俯而聽命三人執紅旗立於眾先曰願¶
聽法令余方恍惚不覺厲聲謂之曰吾要汝等治瘟鬼此鄉張¶
屯使家闔門病瘟爲吾驅來語畢一持旌者領百餘人入其家¶
俄頃執鬼五人出有䝉虎皮者冠雄雞者貌若人者若烏頭者¶
若驢頭者所執有水火羽霎斧鑿之具余怒而叱之將滅其形¶
彼乃有辭曰元伯等𡻕運所生𡻕氣所成所遊有方所病有人¶
陰譴重者受其災天命絕者致其死亦非元伯等所敢私行始¶
自三官五嶽上奏玉帝呈世人罪狀由是帝命行下三官五岳¶
行病曹司案下給牒分遣元伯等一依定籍行之若䝉太一眞¶
<pb:CK-KZ_JY006_01p003b>¶
官賜以寛貸以後願遵約朿遇有行瘟見眞官符籙所在卽不¶
敢至矣余因依經法授以教勅而去閭里病瘟者余與之符法¶
皆得全活余以此法籙救人之疾者眾矣名聞遠方其士庶官¶
吏踵門求治者不可枚舉余積玄功妙行皆由持此大洞玉經¶
而獲大洞法籙故能全收神功輔正袪邪濟生度死消災延夀¶
其後冥冥中有大力鬼神社廟英爽來求余誦經囘施者皆謝¶
云承眞官經力增助威德遷神善籍矣或有沉魂滯魄不得往¶
生託夢附形來求余誦經資薦者皆謝云承眞官經力巳出苦¶
趣俱得更生矣若爲天行時疫侵染不止但行此經行法籙中¶
遣瘟符絕瘟符止瘟符天騶甲卒以上收瘟食瘟吏收毒食毒¶
<pb:CK-KZ_JY006_01p004a>¶
吏收邪食邪吏收炁食炁吏收鬼食鬼吏收殃食殃吏收精食¶
精吏治病神醫吏誅符破廟吏等九部各領甲卒及北方黑騎¶
天官五億萬騎蒼老麻姑金剛力士等收捕之先牒閻王次申¶
岱岳分委城隍社令劄遣瘟疫使者聞經不依盟約拒正不伏¶
退㪚者然後奏而滅之夫大道尙慈太淸尙善上帝好生推仁¶
止殺行經法籙者不可循私苛暴以招天譴但以禮遣之以經¶
奉之以法籙威之以善功勸之亦方便修行之㨗徑也此經能¶
解𡨚結除獄訟止譴拷釋咒詛解觸犯安墳宅甯寧府息兵革¶
止疾疫祈風雨降祥瑞阜蠶穀保形命庇族屬蔭鄉社安邊陲¶
禁蟲虎拯旱澇滅妖怪息羣凶延嗣息顯仕宦安奉祀典鬼神¶
<pb:CK-KZ_JY006_01p004b>¶
資薦祖宗靈爽濟度窮魂滯魄皆可設齋誦經以禳謝之其餘¶
治病消毒有紫庭天醫之神方乃禹皇金石餘恩及乎萬世使¶
人無夭橫之傷時免札瘥之患奉教之士當尋訪受習以助仙¶
功余證果太上不驕樂育天帝澄眞正觀寶光慈應更生永命¶
天尊由誦經之勤遂上淸之貴得受誦者勉而行之願與文昌¶
一會中人齊登妙果¶
<pb:CK-KZ_JY006_01p005a>¶
* 太上玉淸大洞玉經序¶
世傳文昌帝君得元始天王金像奉之遂遘三神人賜大洞經¶
誦經懇像圖報父母忽大洞法籙二書感夢而至竟臻上乘妙¶
果今大洞經羽士類能誦之大洞籙功令必受諸上淸宫若大¶
洞法則槪乎未有聞也嘉靖間我肅宗皇帝遣臺臣徧訪巖穴¶
乃奉上大洞符法當是時藏諸中祕世鮮有之卽有之又非人¶
不授則世之知者益鮮吾里中高士虛亭楊君至性孝友博綜¶
羣書少好爲子長遊溯沅湘涉秦淮而徜徉於大江巨浸之閒¶
齋心習志神與道俱日捐貲周濟施食利幽一以焚修還丹爲¶
務精誠感格乃獲大洞符法於明菴劉散人㪚人嘗逮事世廟¶
<pb:CK-KZ_JY006_01p005b>¶
獨保奇祕未嘗輕出以示人感虛亭好道之誠出書授之楊君¶
恍然覺豁然悟如躬登鬱羅蕭臺之上覿蒼胡頡寶聆檀熾鈞¶
音也亟與其弟東渚君校正刋行於世余偕計吏來邂逅伯仲¶
手出經示余俾作敘以弁首余夙佩籙譯經而恒以未覩符法¶
爲憾今具著冊籍炳如躍如詎非天幸哉楊君刋而傳之眞知¶
經與法籙旨矣且夫經文所闡咒籙所秉符法所運皆身中神¶
也吾身果一人身乎卽天地所付余身也卽億萬生人同得於¶
天地身也身之形殊身之神合修身中神則形神俱妙天地人¶
物皆吾身神矣迴風混合生天生地無人無我外身而有身身¶
可滅而無滅離神而有神神不存而常存以故總提玄黃包羅¶
<pb:CK-KZ_JY006_01p006a>¶
象類把握幽明朗徹今古無窮巳時而世之人乃卒昧之則以¶
莫相指示故也夫不知而不求知者惑也知之而不覺人知者¶
隘也覺之知而不知信者棄也知信而不求滿其知者畫也皆¶
非元皇開化意也是編顯布寰區庶幾哉人人知身一神一而¶
葆其同然之天矣楊君之功洵大矣哉後之幸有全知者愼毋¶
忘所自焉可耳¶
萬厯十一年𡻕次癸未冬月瀟水漁樵致陽子蕭允儒盥手書¶
¶	
