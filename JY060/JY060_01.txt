#-*- mode: org; -*-
#+TITLE: 太上老君內日用妙經
#+DATE: 2011-05-31 15:53:25
#+PROPERTY: kxid KX057
#+PROPERTY: title 太上老君內日用妙經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0645
#+PROPERTY: id JY060
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY060_01p039a>¶
<pb:YP-C_JY060_06weiji-01-0046a>¶
* 太上老君內日用妙經¶
夫日用者飲食則定禁口獨坐莫起一念萬事俱忘存神定意¶
口唇相粘牙齒相著眼不視物耳不聽聲一心內守調息綿綿¶
微微輕出似有如無莫教間斷自然心火下降腎水上昇口內¶
甘津自生靈眞付體自知長生之路十二時辰常要清靜靈臺¶
無物爲之清一念不起爲之靜身是炁之宅心是神之舍意行¶
則神行神行則炁散意住則神住神住則氣聚五行眞氣結成¶
刀圭自然身中有聲行處坐臥常覺身體如風之行腹內如雷¶
之鳴冲和氣透醍醐灌頂自飲刀圭耳聽仙音無絃之曲不撫¶
而自聲不鼓而自鳴神炁相結如男子懷孕得觀內境神自言¶
#<md:CK-KZ_JY060_01p039b>¶
<pb:YP-C_JY060_06weiji-01-0046b>¶
語是虛無之宅與聖同居煉就九轉結成大丹神自出入與天¶
地齊年日月同明脫離生滅矣每日休教有損失十二時辰常¶
要清靜炁是神之母神是炁之子如雞抱卵切要存神養炁能¶
無離乎妙哉元之又元人身中有七寶事爲富國安民精炁血¶
滿也精是水銀血是黃金炁是美玉髓是水晶腦是靈砂腎是¶
𤥭璖心是珊瑚此是七寶歸身不散鍊就大藥萬神盡登仙矣¶
¶
太上老君內日用妙經¶
¶
