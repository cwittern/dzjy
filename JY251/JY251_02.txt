#-*- mode: org; -*-
#+DATE: 2012-11-16 14:43:10
#+TITLE:通書 Tongshu
#+PROPERTY: BASEEDITION YP
#+PROPERTY: EXPORT_ID JY251
#+PROPERTY: WITNESS CK-BS JYE
#+PROPERTY: JUAN 2
#<md:CK-BS_JY251_02p001a>¶
<pb:YP-C_JY251_25xingji-07-0014a>¶
* 通書(周子作　朱子注)¶
　通書者濓溪夫子之所作也夫子姓周氏名惇頤字茂叔自¶
　少卽以學行有聞於世而莫或知其師傳之所自獨以河南¶
　兩程夫子嘗受學焉而得孔孟不傳之正統則其淵源固可¶
　槩見然所以指夫仲尼顏子之樂而發其吟風弄月之趣者¶
　亦不可得而悉聞矣所著之書又多散失獨此一篇本號易¶
　通與太極圖說並出程氏以傳於世而其爲說實相表裏大¶
　抵推一理二氣五行之分合以紀綱道體之精微決道義文¶
　辭利祿之取舍以振起俗學之卑陋至論所以入德之方經¶
　世之具又皆親切簡要不爲空言顧其宏綱大用旣非秦漢¶
#<md:CK-BS_JY251_02p001b>¶
<pb:YP-C_JY251_25xingji-07-0014b>¶
　以來諸儒所及而其條理之密意味之深又非今世學者所¶
　能驟而窺也是以程氏旣沒而傳者鮮焉其知之者不過以¶
　爲用意高遠而已熹自蚤嵗卽幸得其遺編而伏讀之初蓋¶
　茫然不知其所謂而甚或不能以句壯嵗獲遊延平先生之¶
　門然後始得聞其說之一二比年以來潛玩旣久乃若粗有¶
　得焉雖其宏綱大用所不敢知然於其章句文字之間則有¶
　以實見其條理之愈密意味之愈深而不我欺也顧自始讀¶
　以至於今𡻕月幾何倏焉三紀慨前哲之益遠懼妙旨之無¶
　傳竊不自量輒爲注釋雖知凡近不足以發夫子之精藴然¶
　創通大義以俟後之君子則萬一其庶幾焉¶
