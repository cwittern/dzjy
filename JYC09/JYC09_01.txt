#-*- mode: org; -*-
#+EXPORT_ID: JYC09
#+TITLE:
#+WITNESS: CK-KZ JYE
#+BASEEDITION: YP
#+SEC: 01
<pb:CK-KZ_JYC09_01p001a>¶
* 欽定四庫提要道家總目¶
　　　　　　　　　　　　　　井研賀龍驤抄¶
** 　　道家類¶
　　　後世神怪之迹，多附於道家。道家亦自矜其異，如《神仙¶
　　　傳》、《道教靈驗記》是也。要其本始，則主於淸淨自持，而濟¶
　　　以堅忍之力，以柔制剛，以退爲進。故申子、韓子流爲刑¶
　　　名之學，而《陰符經》可通於兵。其後長生之說，與神仙家¶
　　　合爲一，而服餌導引，入之。房中一家，近於神仙者，亦入¶
　　　之。鴻寶有書，燒煉入之。張魯立教，符籙入之。北魏冦謙¶
　　　之等，又以齋醮章呪入之。世所傳述，太抵多後附之文。¶
<pb:CK-KZ_JYC09_01p001b>¶
　　　非其本旨。彼教自不能別，今亦無事於區分。然觀其遺¶
　　　書源流遷變之故，尙一一可稽也。¶
《陰符經解》一卷。(浙江鮑士㳟家藏本)¶
　　舊本題黃帝撰，太公、范蠡、鬼谷子、張良、諸葛亮、李筌六家¶
　　註。《崇文總目》云：《陰符經敘》一卷，不詳何代人。敘集太公以¶
　　後，爲《陰符經》註者凡六家，並以惠光嗣等傳附之。蓋卽此¶
　　書而佚其傳也。晁公武《讀書志》引黃庭堅跋，稱《陰符》糅雜¶
　　兵家語，又妄託子房孔明諸賢訓註。則是書之註，以此本¶
　　爲最古矣。案《隋書・經籍志》有《太公陰符鈐錄》一卷。又《周書¶
　　陰符》九卷，皆不云黃帝集。仙傳始稱唐李筌於嵩山虎口¶
<pb:CK-KZ_JYC09_01p002a>¶
　　巖石室得此書，題曰大魏眞君二年七月七日道士寇謙¶
　　之藏之名山，用傳同好。已糜爛。筌鈔讀數千徧，竟不曉其¶
　　義。後於驪山逢老母，乃傳授微旨，爲之作註。其説怪誕不¶
　　足信。胡應麟《筆叢》乃謂蘇秦所讀，卽此書。故書非僞。而託¶
　　於黃帝，則李筌之僞。考《戰國策》載蘇秦發篋，得《太公陰符》，¶
　　具有明文。又厯代史志皆以《周書陰符》，著錄兵家，而《黃帝¶
　　陰符》入道家，亦足爲判。然兩書之證，應麟假借牽合，殊爲¶
　　未確。至所云唐永徽初褚遂良，嘗冩一百本者。考文徵明¶
　　《停雲館帖》所刻遂良小字《陰符經》，卷末實有此文。然遂良¶
　　此帖，自米芾《書史》、《寶章待訪錄》、《宣和書譜》，卽不著錄，諸家¶
<pb:CK-KZ_JYC09_01p002b>¶
　　鑒藏亦從不及其名。明之中葉，忽出於徵明家，石刻之眞¶
　　僞尙不可定，又烏可據以定書之眞僞乎。特以書雖晚出，¶
　　而深有理致。故文士多爲註釋。今亦錄而存之耳。註中別¶
　　有稱尹曰者，不知何人。卷首有序一篇，不著名氏，亦不著¶
　　年月。中有泄天機者沈三劫語，蓋麤野道流之鄙談，無足¶
　　深詰。惟晁公武《讀書志》中所引筌註，今不見於此本。或傳¶
　　冩有所竄亂，又非筌之原本歟。¶
《陰符經考異》一卷(江西廵撫採進本)¶
　　宋朱子撰。《陰符經》出於唐李筌。晁公武《讀書志》引黃庭堅¶
　　跋，定爲筌所僞託。《朱子語錄》亦以爲然。然以其時有精語，¶
<pb:CK-KZ_JYC09_01p003a>¶
　　非深於道者不能作。故爲考定其文其定人，以愚虞聖而¶
　　下一百十四字，皆爲經文。蓋用褚氏、張氏二註本也。《語錄》¶
　　載閭邱次孟論《陰符經》自然之道靜數語，雖六經之言無¶
　　以加。朱子謂閭邱此等見處儘得。而楊道夫以爲《陰符經》¶
　　無此語，蓋道夫所見，乃驪山老母註本，以我以時物文理¶
　　哲爲書之末句，故疑其語不見於本經也。書中有黃瑞節¶
　　附錄，徵引亦頗賅備。考《吉安府志》，瑞節字觀樂，安福人。舉¶
　　鄉試，授泰和州學正。元季棄官隱居，嘗輯《太極圖》、《通書》、《西¶
　　銘》、《易學啟䝉》、《家禮》、《律呂精義》、《皇極經世》諸書，並加釋註，名¶
　　曰《諸子成書》。此及《參同契》，蓋亦其中之二種。志蓋以其學¶
<pb:CK-KZ_JYC09_01p003b>¶
　　涉道家，故諱而不載云。¶
《陰符經講義》四卷(浙江廵撫採進本)¶
　　宋夏元鼎撰。元鼎字宗禹，自號雲峯㪚人，永嘉人。是編以¶
　　丹法釋《陰符》之旨。卷末附内外三關圖、日月聖功圖、奇器¶
　　萬象圖、三教歸一圖、先天後天圖、上下鵲橋圖、七十二候¶
　　圖、五行生成圖，各繫以說。案《漢志》道家、神仙家，截然兩派。¶
　　《陰符》三百八十四字本，李筌自撰而自註之。筌註不言爐¶
　　火，則爲道家之言，而非神仙家言可知。後人註筌之書，乃¶
　　不用筌之自註，郢書燕說，殆類鑿空。然《參同契》不言易，陳¶
　　摶引以言易，遂自爲一家。《陰符經》不言丹，此書引以言丹，¶
<pb:CK-KZ_JYC09_01p004a>¶
　　亦遂自爲一家，遞相傳授，而不能廢。故今於《陰符》一書，錄¶
　　六家之註，以存其初義。復錄此書，以備其旁支，所謂從同¶
　　同也。其餘衍此兩派者，則不更錄焉。二氏之書姑存崖略¶
　　而巳，不必一一窮其說也。是書前有寶慶二年樓昉序，稱¶
　　元鼎少從永嘉諸老遊，好觀《陰符》未盡解。後遇至人於祝¶
　　融峯頂，若有所授者。後取《陰符》讀之，章斷句析，援筆立成，¶
　　若有神物陰來相助云云。蓋方術家務神其說，往往如是¶
　　也。又有寶慶丙戌晉元剛雲峯《入藥鏡箋序》一篇，及元鼎¶
　　自記自序二篇，寶慶丁亥王九萬後序一篇。俞琰《席上腐¶
　　談》稱元鼎註《陰符》、《藥鏡》、《悟眞》三書，眞西山爲之序，與諸序¶
<pb:CK-KZ_JYC09_01p004b>¶
　　所言悉合。今未見其《入藥鏡》、《悟眞篇》二註。而此本已無德¶
　　秀序。殆傳冩佚之。然德秀《西山文集》亦不載其文，則莫喻¶
　　何故矣。¶
《老子注》二卷(江西廵撫採進本)¶
　　舊本題河上公撰。晁公武《讀書志》曰：太史公謂河上丈人¶
　　通老子，再傳而至蓋公。蓋公卽齊相，曹參師也。而葛洪謂¶
　　河上公者，莫知其姓名，漢孝文時居河之濱。侍郎裴楷言¶
　　其通老子，孝文詣問之，卽授素書道經。兩說不同，當從太¶
　　史公云云。案晁氏所引，乃《史記樂毅列傳》贊之文，敘述源¶
　　流甚悉。然《隋志》道家載老子《道德經》二卷，漢文帝時河上¶
<pb:CK-KZ_JYC09_01p005a>¶
　　公註。又載梁有戰國時河上丈人，註老子經二卷亡。則兩¶
　　河上公各一人，兩老子註各一書。戰國時河上公書，在隋¶
　　已亡。今所傳者，實漢河上公書耳。明朱東光刻是書，題曰¶
　　秦人，蓋未詳考。惟是文帝駕臨河上，親受其書，無不入祕¶
　　府之理。何以劉向《七略》載註老子者三家，獨不列其名。且¶
　　孔頴達《禮記正義》稱馬融爲《周禮註》，欲省學者兩讀，故具¶
　　載本文。後漢以來，始就經爲註，何以是書作於西漢，註已¶
　　㪚入各句下。《唐書劉子元傳》稱老子無河上公註，欲廢之¶
　　而立王弼。前此陸德明作《經典釋文》，雖敘錄之中亦採葛¶
　　洪《神仙傳》之說，頗失辨正。而所釋之本，則不用此註，而用¶
<pb:CK-KZ_JYC09_01p005b>¶
　　王弼註。二人皆一代通儒，必非無據。詳其詞旨，不類漢人，¶
　　殆道流之所依託歟。相傳已久，所言亦頗有發明，姑存以¶
　　備一家可耳。¶
《道德指歸論》六卷(江蘇廵撫採進本)¶
　　舊本題漢嚴遵撰。《隋志》著錄十一卷。晁公武《讀書志》曰：唐¶
　　志有嚴遵《指歸》四十卷，馮廓《註指歸》十三卷。今考新舊唐¶
　　書均載嚴遵《老子指歸》十四卷，馮廓《老子指歸》十三卷，無¶
　　嚴遵書四十卷之說。疑公武所記爲傳冩誤倒其文也。此¶
　　書爲胡震亨《祕册彙函》所刻，後以版歸毛晉，編入《津逮祕¶
　　書》，止存六卷。錢曾《讀書敏求記》云：曾得錢叔寶鈔本，自七¶
<pb:CK-KZ_JYC09_01p006a>¶
　　卷至十三卷，前有總序，後有人之饑也。至信言不實四章，¶
　　今皆失去。又引谷神子序云：《道德指歸論》，陳隋之閒已逸¶
　　其半，今所存者止論德篇。近代嘉興刻本，列卷一之卷六，¶
　　與序文大相逕庭云云。此本亦題卷一之卷六，然則震亨¶
　　所刻郎據嘉興本也。曹學佺作《元羽外編序》，稱近刻嚴君¶
　　平《道德指歸論》，乃吳中所僞作。今案《通考》引晁氏之言，(案此¶
　　條《通考》所引，與今本《讀書志》不同。)稱其章句頗與諸本不同。如以曲則全¶
　　章末十七字爲次章首之類，則是書原有經文。《陸游集》有¶
　　是書跋，稱爲《道德經指歸》，古文亦以經文爲言。此本乃不¶
　　載經文，體例互異。又谷神子註本，晁氏尙著錄十三卷，不¶
<pb:CK-KZ_JYC09_01p006b>¶
　　云佚闕。此本載谷神子序，乃云陳隋之閒己逸其半，今所¶
　　存者止論德篇，因獵其譌舛，定爲六卷，與晁氏所錄亦顯¶
　　相背觸。且旣云佚其上經，何以說目一篇獨存。至於所引¶
　　莊子，今本無者十六七，不應遵之所取，皆向郭之所棄。此¶
　　必遵書㪚佚好事者，摭吳澄《道德經註跋》中莊君平所傳¶
　　章七十有二之語，造爲上經四十，下經三十二之說目。又¶
　　因《漢志》、《莊子》五十二篇，今本惟三十三篇，遂多造莊子之¶
　　語，以影附於㪚篇，而偶未見晁公武說故谷神子僞序之¶
　　中，牴牾畢露也。以是推求，則學佺之說不爲無據，錢會所¶
　　辨，殊逐末而遺其本矣。以其言不悖於理，猶能文之士所¶
<pb:CK-KZ_JYC09_01p007a>¶
　　贗託，故仍著於錄，備道家之一說焉。¶
《老子註》二卷(兵部侍郎紀昀家藏本)¶
　　魏王弼撰。案《隋書經籍志》載《老子道德經》二卷，王弼註。《舊¶
　　唐書經籍志》作《元言新記道德》二卷，亦稱弼註，名已不同。¶
　　《新唐書藝文志》又以《元言新記道德》爲王肅撰，而弼所註¶
　　者別名《新記元言道德》，益爲舛互。疑一書而誤分爲二，又¶
　　顚錯其文也。惟《宋史藝文志》作王弼《老子註》，與此本同。今¶
　　從之。錢曾《讀書敏求記》謂弼《註老子》已不傳。然明萬厯中¶
　　華亭張之象，實有刻本，證以《經典釋文》及《永樂大典》所載，¶
　　一一相符。《列子天瑞篇》引谷神不死六句，張湛皆引弼註¶
<pb:CK-KZ_JYC09_01p007b>¶
　　以釋之。雖增損數字，而文亦無異。知非依託。曾蓋偶未見¶
　　也。此本卽從張氏三經晉註中錄出，亦不免於脫譌，而大¶
　　致尙可辨別。後有政和乙未晁說之跋，稱文字多謬誤。又¶
　　有乾道庚寅熊克重刋跋，稱近世希有，蓋久而後得之，則¶
　　書在宋時已希逢善本矣。然二跋皆稱不分道經德經，而¶
　　今本《經典釋文》實上卷題道經音義，下卷題德經音義，與¶
　　此本及跋皆不合。豈傳刻釋文者，反據俗本增入歟。考陳¶
　　振孫《書錄解題》尙稱不分道經德經，而《陸游集》有此書跋，¶
　　曰晁以道謂王輔嗣《老子》題曰《道德經》，不析乎道德，而上¶
　　下之猶近乎古。此本乃已析矣，安知其他無妄加竄定者¶
<pb:CK-KZ_JYC09_01p008a>¶
　　乎。其跋作於慶元戊午，已非晁熊所見本。則《經典釋文》之¶
　　遭妄攺，固已久矣。¶
《道德經解》二卷(内府藏本)¶
　　宋蘇徹撰。轍有詩傳已著錄。蘇氏之學，本出入於二氏之¶
　　間，故得力於二氏者特深，而其發揮二氏者，亦足以自暢¶
　　其說。是書大旨主於佛老同源，而又引《中庸》之說，以相比¶
　　附。蘇軾跋之曰：使漢初有此書，則孔、老爲一。使晉宋有此¶
　　書，則佛、老不爲二。朱子謂其援儒入墨，作《雜學辨》以箴之。¶
　　然二氏之書，往往陰取儒理，而變其說。儒者說經明道，不¶
　　可不辨別毫釐，剖析疑似，以杜學者之歧趨。若爲二氏之¶
<pb:CK-KZ_JYC09_01p008b>¶
　　學，而註二氏之書，則爲二氏立言，不爲儒者立言矣。其書¶
　　本不免援儒以入墨，註其書者，又安能背其本旨哉。故自¶
　　儒家言之，則轍書爲兼涉兩歧。自道家言之，則轍書猶爲¶
　　各明一義。《雜學辨》所攻四家，攻其解《易》，解《中庸》，解《大學》者¶
　　可也，攻及此書則不揣其本，而齊其末，不如徑攻，《老子》矣。¶
《道德寶章》一卷(内府藏本)¶
　　宋葛長庚撰。長庚字白臾，閩淸人。爲道士，居武夷山。舊本¶
　　題紫淸眞人白玉蟾。白玉蟾其別號紫淸眞人，則嘉定間¶
　　徵赴闕下所封也。其書隨文標識，不訓詁字句，亦不旁爲¶
　　推闡，所註乃少於本經，語意多近於禪偈，蓋佛老同源故¶
<pb:CK-KZ_JYC09_01p009a>¶
　　也。此本爲元趙孟頫手書鉤摹，雕版字畫，絕爲精楷。明陳¶
　　繼儒亦嘗刻之彙祕笈中，攺題曰《蟾仙解老》，非其本目。又¶
　　前有萬厯癸未適園居士跋二則，其前一則稱董逌《藏書¶
　　志》述張道相集古今註老子四十餘家，不載是編。案晁氏¶
　　《讀書志》，張道相　乃唐天寶後人，安能以南宋甯宗時書¶
　　著之於錄。且道相所集凡二十九家，併其自註爲三十家，¶
　　亦無所謂四十餘家者。跋所云云，殆於道聽塗說矣。長庚¶
　　世傳其神仙，而《劉克莊集》有王隱居《六學九書》序，稱所見¶
　　丹家四人，鄒子益不登七十，曾景建、黃天谷僅六十，白玉¶
　　蟾夭死。又陳振孫《書錄解題》、《羣仙珠玉集》條下云，白玉蟾¶
<pb:CK-KZ_JYC09_01p009b>¶
　　葛其姓，福之閩淸人，嘗得罪亡命，蓋姦妄流也。余宰南城，¶
　　有寓公稱其人，云近嘗過此，曾相識否。余言此輩，何可使¶
　　及吾門云云。二人與長庚同時，其說當確。流俗所傳，殆出¶
　　附會。然道家自尊其教，往往如此。其書旣頗有可取，則其¶
　　人亦不足深詰矣。¶
《道德眞經註》四卷(兩淮鹽政採進本)¶
　　元吳澄撰。澄有《易纂言》已著錄。據澄年譜稱，大德十一年¶
　　澄辭疾歸，自京南下，留淸覩觀，與門人論及老莊太元等¶
　　書，因爲正厥譌僞，而著其說。澄學出象山，以尊德性爲本，¶
　　故此註所言，與蘇轍指意略同。雖不免援儒入墨，而就彼¶
<pb:CK-KZ_JYC09_01p010a>¶
　　法言之，則較諸方士所註精邃多矣。篇末有澄跋，云莊君¶
　　平所傳章七十二，諸家所傳章八十一，然有不當分而分者。¶
　　定爲六十八章，上篇三十二章，三千三百六十六字。下篇¶
　　三十六章，二千九百六十二字。凡五千二百九十二字。然¶
　　大抵以意爲之，不必於古有所考。蓋澄好竄攺古經，故於¶
　　是書，亦多所更定，殆習慣成自然云。¶
《老子翼》三卷《老子考異》一卷(浙江廵撫採進本)¶
　　明焦竑撰。竑有《易筌》已著錄。是編輯韓非以下解老子者¶
　　六十四家，而附以竑之筆乘，其成六十五家。各採其精語，¶
　　裒爲一書。其首尾完具，自成章段者，仿李鼎祚《周易集解》¶
<pb:CK-KZ_JYC09_01p010b>¶
　　之例。各標舉姓名，列本章之後。其音義訓詁，但取一字一¶
　　句者，則仿裴駰《史記集解》之例。聯貫其文，綴本章末句之¶
　　下，上下篇各爲一卷，附錄及考異共爲一卷。不立道經德¶
　　經之名，亦不妄署篇名，體例特爲近古。所採諸說，大抵取¶
　　諸道藏，多非世所常行之本。竑之去取，亦特精審。大旨主¶
　　於闡發元言，務明淸淨自然之理。如葛長庚等之參以道¶
　　家爐火禪學機鋒者，雖列其名，率屏不錄。於諸家註中，爲¶
　　博贍而有理致。蓋竑於二氏之學，本深於儒學。故其說儒¶
　　理者多涉悠謬，說二氏之理者，轉具有別裁云。¶
《御註道德經》二卷¶
<pb:CK-KZ_JYC09_01p011a>¶
　　順治十三年¶
世祖章皇帝御撰。《老子》載《漢書藝文志》，而不載其有註。《隋書經籍¶
　　志》以下，註其書者著錄日繁。焦竑《老子翼》作於明萬厯中，¶
　　所採尙六十四家，竑所未見者不知凡幾。竑以後之所註¶
　　又不知凡幾也。蓋儒書如培補榮衞之藥，其性中和，可以¶
　　常餌。《老子》如淸解煩𤍠之劑，其性徧勝，當其對證，亦復有¶
　　功。與他子書之徧駁悠謬者異，故論述者不絕焉。然諸家¶
　　舊註，多各以私見揣摩，或參以神怪之談，或傳以虛无之¶
　　理，或歧而解以丹法，或引而參諸兵謀，羣言淆亂，轉無所¶
　　折衷。惟我¶
<pb:CK-KZ_JYC09_01p011b>¶
世祖章皇帝此註，皆卽尋常日用，親切闡明，使讀者銷爭競而還¶
　　湻樸，爲獨超於諸解之上。蓋¶
聖人之道大，兼收並蓄。凡一家之書，皆不没所長。¶
聖人之化神，因事制宜。凡一言之善，必旁資其用。固非拘墟之士，¶
　　所能仰窺涯涘矣。¶
《老子說略》二卷(編修周永年家藏本)¶
　國朝張爾岐撰。爾岐有《儀禮鄭註句讀》已著錄。《道德經》解者¶
　　甚多，往往繳繞穿鑿，自生障礙。爾岐是編，獨屏除一切，略¶
　　爲疏通大意。其自序謂流覽本文，讀有未通，輙以已意占¶
　　度，稍加一二言於句讀隙閒。覺大意犂然，廻視諸註，勿計¶
<pb:CK-KZ_JYC09_01p012a>¶
　　不能讀，亦已不欲讀云云。又有自跋，稱人問朱子，道可道¶
　　如何解。應之曰：道而可道，則非常道。名而可名，則非常名。¶
　　朱子生平未嘗解老，使其解老，此卽其解老之法，亦卽可¶
　　謂解一切諸書之法。要在不執解求解，反之是書，以解是¶
　　書而已云云。蓋其大旨在於涵泳本文，自得理趣。故不及¶
　　縱橫權譎之談，亦不涉金丹黃白之術。明白簡當，頗可以¶
　　備參覽焉。¶
《道德經註》二卷附《陰符經註》一卷(洗馬劉權之家藏本)¶
　國朝徐大椿撰。大椿有《神農本草經》百種錄，已著錄。是編以¶
　　《老子》舊註，人人異說，而本旨反晦。乃尋繹經文，疏解其義。¶
<pb:CK-KZ_JYC09_01p012b>¶
　　仍分上下二篇，而削其道經德經之目。仍分八十一章，而¶
　　削其章名。但以每章第一句標題，其字句參考諸本，取其¶
　　詞意通達者。其訓詁推求古義，取其上下融貫者。其所詮¶
　　釋主於言簡理該，大旨與張爾岐《老子說》畧相同，而研索¶
　　較深，發揮較顯。在《老子》註中，尙爲善本。附載《陰符經註》一¶
　　卷，詁以易理，義亦可通。惟其凡例詆呵古人，王弼註謂之¶
　　膚近，河上公註謂之文理不通，未免過當。又謂老氏之學¶
　　與六經，旨趣各有不同。六經爲中古以後，文物極盛之書。¶
　　老氏所云養生修德治國用兵之法，皆本上古聖人相傳¶
　　之精意。故其教與黃帝並稱。其用甚簡，其簡甚速。漢時循¶
<pb:CK-KZ_JYC09_01p013a>¶
　　吏，師其一二，己稱極治云云。亦未免務爲高論。夫老子生¶
　　乎亂世，立淸淨之說以救之。特權宜拯弊之一術，猶曰不¶
　　藥得中醫耳。蓋公是術，教曹參，亦適當秦虐之後，人思休¶
　　息，猶適當靜攝可愈之病耳。必謂老氏欲以此術治萬世，¶
　　非老氏之本意。至於黃帝以七十戰定天下，一切禮樂刑¶
　　政無一非其所制作，古書具在，班班可考。必謂黃帝以無¶
　　爲治天下，尤非黃帝之實事。大椿此書於老子之學，不爲¶
　　無見。而躋老子於六經上，則不可以訓。故錄存其書，而附¶
　　辨其說如右。¶
《關尹子》一卷(兩淮鹽政採進本)¶
<pb:CK-KZ_JYC09_01p013b>¶
　　舊本題周尹喜撰。案《經典釋文》載喜字公度，未詳何本。然¶
　　陸德明非杜撰者，當有所傳。李道謙《終南祖庭仙眞内傳》¶
　　稱，終南樓觀爲尹喜故居，則秦人也。考《漢志》有《關尹子》九¶
　　篇。劉向《列仙傳》作關令子。而《隋志》、《唐志》皆不著錄，則其佚¶
　　久矣。南宋時徐蕆子禮，始得本於永嘉孫定家。前有劉向¶
　　校定序，後有葛洪序。向序稱蓋公授曹參，薨書葬。孝武帝¶
　　時有方士來上淮南王，祕而不出，向父德治淮南王事得¶
　　之，其說頗誕。與《漢書》所載得《淮南鴻寶秘書》，言作黃金事¶
　　者不同。疑卽假借此事，以附會之。故宋濓《諸子辨》以爲文¶
　　旣與向不類，事亦無據，疑卽定之所爲然。定爲南宋人而¶
<pb:CK-KZ_JYC09_01p014a>¶
　　《墨莊漫錄》載黃庭堅詩，尋師訪道魚千里句，己稱用《關尹¶
　　子》語，則其書未必出於定。或唐五代間方士解文章者所¶
　　爲也。至濓謂其書多法釋氏，及神仙方技家。如變識爲智，¶
　　一息得道，嬰兒蕊女，金樓絳宫，靑蛟白虎，寶鼎紅爐，誦呪¶
　　土偶之類，老聃時皆無是言。又謂其文峻潔而頗流於巧¶
　　刻，則所論皆當要之。其書雖出於依託，而核其詞旨，固遠¶
　　出《天隱》、《無能》諸子上，不可廢也。此本分一字、二柱、三極、四¶
　　符、五鑑、六匕、七釡、八籌、九藥九篇，與濓所記合。俞琰《席上¶
　　腐談》稱舊有陳抱一註。又元大德中有杜道堅註，名曰闡¶
　　元，今皆未見云。¶
<pb:CK-KZ_JYC09_01p014b>¶
《列子》八卷(江蘇廵撫採進本)¶
　　舊本題周列禦㓂撰。前有劉向校，上奏以禦㓂爲鄭穆公¶
　　時人。唐《柳宗元集》有《辨列子》一篇，曰穆公在孔子前幾百¶
　　𡻕，《列子》書言鄭國，皆言子産、鄧析，不知向何以言之如此。¶
　　《史記》鄭繻公二十四年，楚悼王四年，圍鄭殺其相駟子陽。¶
　　子陽正與列子同時，是𡻕魯穆公十年，不知向言魯穆公¶
　　時，遂誤爲鄭耶。其後張湛徒知怪《列子》書言穆公後事，每¶
　　不能推知其時。然其書亦多增竄，非其實。其言魏牟、孔穿，¶
　　皆出列子後，不可信云云。其後高似孫《緯畧》遂疑列子爲¶
　　鴻濛雲將之流，並無其人。今考第五卷《湯問篇》中，併有鄒¶
<pb:CK-KZ_JYC09_01p015a>¶
　　衍吹律事，不止魏牟孔穿，其不出禦㓂之手更無疑義。然¶
　　考《爾雅疏》引《尸子廣澤篇》曰：墨子貴兼，孔子貴公，皇子貴¶
　　衷，田子貴均，列子貴虛，料子貴別囿，其學之相非也數世¶
　　矣，而已皆弇於私也。天帝皇后辟公，宏廓宏溥，介純夏幠¶
　　家晊昄皆大也，十有餘名而實一也。若使兼公虛，均衷平，¶
　　易別囿，一實也，則無相非也云云。是當時實有列子，非莊¶
　　周之寓名。又《穆天子傳》出於晉太康中，爲漢魏人之所未¶
　　睹。而此書第三卷《周穆王篇》所敘，駕八駿造父爲御，至巨¶
　　蒐登崑崙，見西王母於瑤池事，一一與傳相合，此非劉向¶
　　之時所能僞造，可信確爲秦以前書。考《公羊傳》隱公十一¶
<pb:CK-KZ_JYC09_01p015b>¶
　　年子沈子曰，何休註曰：子沈子，後師沈子稱子，冠氏上，著¶
　　其爲師也。然則凡稱子某子者，乃弟子之稱師，非所自稱。¶
　　此書皆稱子列子，則決爲傳其學者所追記，非禦㓂自著。¶
　　其雜記列子後事，正如《莊子》記莊子死，《管子》稱吳王西施，¶
　　《商子》稱秦孝公耳，不足爲怪。晉光祿勳張湛作是書註，於¶
　　《天瑞篇》首所稱子列子字，知爲追記師言。而他篇復以載¶
　　及後事爲疑，未免不充其類矣。書凡八篇，與《漢志》所載相¶
　　合。趙希弁《讀書附志》載政和中宜春彭瑜爲積石軍，倅聞¶
　　高麗國《列子》十卷，得其第九篇曰元瑞於靑唐卜者云云。¶
　　今所行本皆無此卷。殆宋人知其妄，而不傳歟。其註自張¶
<pb:CK-KZ_JYC09_01p016a>¶
　　湛以外，又有唐當塗丞殷敬順釋文二卷。此本亦㪚附各¶
　　句下，然音註頗爲淆亂。有灼然知爲殷說者，亦有不辨孰¶
　　張孰殷者。明人刋本，往往如是，不足訝也。據湛自序，其母¶
　　爲王弼從姊，妹湛往來外家，故亦善談名理。其註亦弼註¶
　　老子之亞。葉夢得《避暑錄話》乃議其雖知《列子》近佛經，而¶
　　逐事爲解，反多迷失。是以唐後五宗之禪，繩晉人失其旨矣。¶
《沖虛至德眞經解》八卷(内府藏本)¶
　　宋江遹撰。遹自署杭州州學内舍生，始末未詳。是書乃所¶
　　註《列子》。據舊刻標題，蓋經進之本，其稱《沖虛至德眞經》者。¶
　　案《唐書藝文志》天寶元年詔號《莊子》爲《南華眞經》、《列子》爲¶
<pb:CK-KZ_JYC09_01p016b>¶
　　《冲虛眞經》、《文子》爲《通元眞經》、《亢倉子》爲《洞靈眞經》。故有是¶
　　名，其兼稱至德。據晁公武《讀書志》，宋景德中所加也。老莊¶
　　二子，自王弼、郭象作註，後著錄者不下百家。《列子》今尙僅¶
　　存註本之行於世者，張湛、殷敬順以外，惟林希逸《口義》及¶
　　遹此書而已。此書焦竑《國史經籍志》作二十卷，與今本不¶
　　符。然今本首尾完具，不似闕佚。竑所著錄，大抵雜鈔史志¶
　　書目，舛漏相仍，爲妄百出，所記卷數，不足憑也。張湛註詞¶
　　旨簡遠，不尙繁詞。遹此註則仿郭象註莊之體，擺落訓詁，¶
　　自抒會心，領要標新，往往得言外之旨。其間如《周穆王篇》¶
　　註云：穆王亦丹臺之舊侶也。謫降人間塵俗之氣，尙未深¶
<pb:CK-KZ_JYC09_01p017a>¶
　　染，故能安栖聖境。此雖下乘之所居，豈胎生肉人所能到¶
　　哉。殆似杜光庭、林靈素輩語，未免自穢其書。考諸《宋史》，徽¶
　　宗時始立三舍法。遹自稱曰内舍生，其當道君上號之日，¶
　　作此以附和方士之局乎。又如《楊朱篇》謂列子以禦㓂爲¶
　　名，蓋以閑先聖之道爲己任。《湯問篇》解魏黑卵邱邴章來¶
　　丹之名，曰黑者陰之色，卵者陰之類，魏者高顯之所。魏黑¶
　　卵者，老陰之象也。邴者明之盛，章者文之成，邱者中高之¶
　　地。邱邴章者，老陽之象也。丹含陽，來丹則少陽之方浸而¶
　　長也云云。亦未免於穿鑿。然大致文詞都雅思致元遠，逈¶
　　在林希逸書之上也。¶
<pb:CK-KZ_JYC09_01p017b>¶
《莊子註》十卷(江蘇廵撫採進本)¶
　　晉郭象撰。象字子元，河南人。辟司徒掾，稍遷至黃門侍郎。¶
　　東海王越引爲太傅主簿。事蹟具《晉書本傳》。劉義慶《世說¶
　　新語》曰：註莊子者數十家，莫能究其旨統。向秀於舊註外¶
　　別爲解義，妙演奇致，大暢元風。惟秋水至樂二篇未竟而¶
　　秀卒。秀子幼其義零落，然頗有別本遷流。象爲人行薄，以¶
　　秀義不傳於世，遂竊以爲己註。乃自註秋水至樂二篇，又¶
　　易馬蹏一篇，其餘眾篇，或點定文句而己。其後秀義別本¶
　　出，故今有向郭二莊，其義一也。《晉書》象本傳亦採是文，絕¶
　　無異。語錢曾《讀書敏求記》獨謂世代遼遠，傳聞異詞。《晉書》¶
<pb:CK-KZ_JYC09_01p018a>¶
　　云云，恐未必信。案向秀之註，陳振孫稱宋代已不傳。但時¶
　　見陸氏釋文。今以《釋文》所載校之，如《逍遙遊》有蓬之心句，¶
　　《釋文》郭向並引，絕不相同。《胠篋篇》聖人不死，大盗不止句，¶
　　《釋文》引向註二十八字。又爲之斗斛以量之句，《釋文》引向¶
　　註十六字。郭本皆無。然其餘皆互相出入。又張湛《列子註》¶
　　中凡文與莊子相同者，亦兼引向郭二註所載。《達生篇》痀¶
　　丈人承蜩一條，向註與郭一字不異。《應帝王篇》神巫季咸¶
　　一章，皆棄而走句，向郭相同。列子見之而心醉句，向註曰¶
　　迷惑其道也。而又奚卵焉句，向註六十二字，郭句皆無之。¶
　　故使人得而相汝句，郭註多七字。示之以地文句，向註塊¶
<pb:CK-KZ_JYC09_01p018b>¶
　　然如土也，郭註無之。是殆見無杜德機句，鄉吾示之以天¶
　　壤句，名實不入句，向郭並同。是殆見吾善者機也句，向註¶
　　多九字。子之先生坐不齋句，向註二十二字，郭註無之。鄉¶
　　吾示之以太沖莫勝句，郭改其未句。淵有九名此處三焉¶
　　句，郭增其首十六字，尾五十一字。鄉吾示之以未始出吾¶
　　宗句，故逃也句，食狶如食人句，向郭並同。於事無與親以¶
　　下，則並大同小異。是所謂竊據向書點定文句者，殆非無¶
　　證。又《秋水篇》與道大蹇句，《釋文》云蹇向紀輦反。則此篇向¶
　　亦有註。併《世說》所云：象自註《秋水》、《至樂》二篇者，尙未必實¶
　　錄矣。錢曾乃曲爲之解，何哉。考劉孝標《世說》註引《逍遙遊》¶
<pb:CK-KZ_JYC09_01p019a>¶
　　向郭義各一條，今本無之。《讓王篇》惟註三條，《漁父篇》惟註¶
　　一條，《盜跖篇》惟註三十八字，《說劒篇》惟註七字，似不應簡¶
　　畧至此，疑有所脫佚。又《列子》生物者不死，化物者不化二¶
　　句，張湛註曰：《莊子》亦有此文。併引向秀註一條。而今本《莊¶
　　子》皆無之。是併正文亦有所遺漏。蓋其亡已久，今不可復¶
　　考矣。¶
《南華眞經新傳》二十卷(兩淮鹽政採進本)¶
　　宋王雱撰。雱字元澤，臨川人。王安石子也。未冠登進士，累¶
　　官龍圖閣直學士。事蹟附見《宋史安石傳》。是書體例畧仿¶
　　郭象之註，而更約其詞，標舉大意，不屑屑詮釋文句。大旨¶
<pb:CK-KZ_JYC09_01p019b>¶
　　謂内七篇，皆有次序綸貫。其十五外篇，十一雜篇，不過蕆¶
　　内篇之宏綽幽廣。故所說内篇爲詳。後附拾遺雜說一卷，¶
　　以發揮餘義。疑其書成後所補綴也。史稱雱睥睨一世，無¶
　　所顧忌，其很愎本不足道，顧率其傲然自恣之意與，莊周¶
　　之滉漾肆論，破規矩而任自然者，反若相近，故往往能得¶
　　其微旨。孫應鼇序謂，取言不以人廢諒矣。是書《宋志》不著¶
　　錄，晁公武《讀書志》作十卷。此本倍之，疑《讀書志》誤脫二字，¶
　　或明人重刋，每卷分爲二歟。王宏撰山志曰：註《道德》、《南華》¶
　　者無慮百家，而吕惠卿、王雱所作頗稱善。雱之才尤異。使¶
　　當時從學於程子之門，所就當不可量。又曰：竊又疑惠卿¶
<pb:CK-KZ_JYC09_01p020a>¶
　　之姦諂，雱之恣戾，豈宜有此小人攫名。或倩門客爲之，亦¶
　　未可知。案小人凶狡，其依憑道學，不過假借聲名。郉恕何¶
　　嘗不及程子之門，(見《伊洛淵源錄》。)章惇何嘗不及邵子之門。(見《聞見錄》。)¶
　　而一旦決裂，不可收拾。安見雱一從程子，必有所就。至於¶
　　雱之材學，原自出羣。王安石所作《新經義》惟《周禮》是其手¶
　　槀，其餘皆雱所助成。蔡絛《鐵圍山叢》談言之甚詳，又何有¶
　　於《莊子註》而必需假手乎。宏撰所言。不過好爲議論，均未¶
　　詳考其實也。¶
《莊子口義》十卷(安𡽪廵撫採進本)¶
　　宋林希逸撰。希逸有《考工記解》已著錄。是編爲其三子口¶
<pb:CK-KZ_JYC09_01p020b>¶
　　義之一。前有自序，大意謂讀《莊子》有五難，必精於語。孟學¶
　　庸等書，見理素定。又必知文字血脈，知禪宗解數，而後知¶
　　其言意。少嘗聞於樂軒，因樂軒而聞艾軒之說，文字血脈¶
　　頗知梗概。又嘗涉獵佛書，而後悟其縱橫變化之機，於此¶
　　書稍有所得。實前人所未盡究者云云。蓋希逸之學，本於¶
　　陳藻藻之學，得於林光朝。所謂樂軒者，藻之別號。艾軒者，¶
　　光朝之別號。凡書中所稱先師，皆指藻也。序又謂郭象之¶
　　註未能分章析句，王雱、吕惠卿之說大旨不明，愈使人有¶
　　疑於《莊子》云云。今案郭象之註，標意旨於町畦之外。希逸¶
　　乃以章句求之，所見頗陋。卽王吕二註，亦非希逸之所及。¶
<pb:CK-KZ_JYC09_01p021a>¶
　　遽相詆斥，殊不自量。以其循文衍義，不務爲艱深之語，剖¶
　　析尙爲明暢，差勝後來林雲銘輩，以八比法詁莊子者。故¶
　　姑錄存之，備一解焉。¶
《南華眞經義海纂微》一百六卷(浙江廵撫採進本)¶
　　宋褚伯秀撰。伯秀杭州道士。是書成於咸湻庚午前。有劉¶
　　震孫文及翁湯漢三序，下距宋亡僅六年。周密《癸辛雜識》¶
　　後集載至元丁亥九月，與伯秀及王磐隱游閱古泉，則入¶
　　元尙在也。其書纂郭象、呂惠卿、林疑獨、陳祥道、陳景元、王¶
　　雱、劉概、吳儔、趙以夫、林希逸、李士表、王旦、范元應十三家¶
　　之說，而斷以己意，謂之管見。中多引陸德明《經典釋文》，而¶
<pb:CK-KZ_JYC09_01p021b>¶
　　不列於十三家中，以是書主義理，不主音訓也。成元英疏、¶
　　文如海正義、張濳夫補註，皆間引之，亦不列於十三家，以¶
　　從陳景元書採用也。范元應乃蜀中道士，本末註《莊子》，以¶
　　其爲伯秀之師，故多述其緒論焉。蓋宋以前解《莊子》者，梗¶
　　概畧具於是。其間如吳儔、趙以夫、王旦諸家，今皆罕見，實¶
　　頼是書以傳。則伯秀編纂之功，亦不可没矣。¶
《莊子翼》八卷《莊子闕誤》一卷《附錄》一卷(安𡽪廵撫採進本)¶
　　明焦竑撰。是編成於萬厯戊子，體例與《老子翼》同。前列所¶
　　載書目，自郭象註以下，凡二十二家。旁引他說，互相發明¶
　　者，自支遁以下，凡十六家。又章句音義，自郭象以下，凡十¶
<pb:CK-KZ_JYC09_01p022a>¶
　　一家。今核其所引，惟郭象、吕惠卿、褚伯秀、羅勉學、陸西星¶
　　五家之說爲多，其餘特間出數條，略備家數而已。又稱褚¶
　　氏義海引王雱註，内篇劉概註，外篇《道藏》更有雱新傳十¶
　　四卷，豈其先後所註不同，故並列之歟。今採其合者著於¶
　　篇，仍以新傳別之云云。今考書中所引，自雱新傳以外，別¶
　　無所謂雱註。而《養生主》註引劉概一條，則概註亦有。内篇¶
　　其說，殆不可解。蓋明人著書，好誇博奥，一核其實，多屬子¶
　　虛。萬厯以後，風氣類然，固不足深詰也。至於支遁註莊，前¶
　　史未載。其逍遙遊義，本載劉孝標《世說新語》註中。乃没其¶
　　所出，竟標支道林註，亦明人改頭換面之伎倆，不足爲憑。¶
<pb:CK-KZ_JYC09_01p022b>¶
　　然明代自楊愼以後，博洽者無過於竑。其所引據，究多古¶
　　書，固較流俗註本爲有根柢矣。末附《莊子闕誤》一卷，乃全¶
　　錄宋陳景元《南華經解》之文，亦足以資考證。又附刻一卷，¶
　　列《史記莊子列傳》，阮籍王安石莊子論，蘇軾莊子祠堂記，¶
　　潘佑贈別王雱雜說，李士表《莊子九論考》，南唐潘佑以直¶
　　諫見殺，而此列蘇軾、王雱之間，未審卽其人否。李士表自¶
　　陳振孫《書錄解題》，己不知何許人。《宋史藝文志》載其《莊子¶
　　十論》一卷，此惟存其九，亦未喻何故。又此九論，書中己採¶
　　其《解牛》、《壺子》、《濠梁》三篇，而仍全錄之於末。亦爲例不純，殆¶
　　隨手編纂，未及刪併之故歟。¶
<pb:CK-KZ_JYC09_01p023a>¶
《文子》二卷(兩淮鹽政採進本)¶
　　案《漢志》道家《文子》九篇。註曰：老子弟子，與孔子並時，而稱¶
　　周平王問。似依託者也。(案此班固之原註。《讀書志》以爲顔師古註。誤也。)《隋志》載《文¶
　　子》十二篇。註曰：老子弟子。七略有九篇，梁十卷，亡二。志所¶
　　載不過篇數有多寡耳，無異說也。因《史記貨殖傳》有范蠡¶
　　師計然語，又因裴駰《集解》有計然姓辛，字文子，其先晉國¶
　　公子語。北魏李暹作《文子註》，遂以計然、文子合爲一人。文¶
　　子乃有姓有名，謂之辛鉼。(案暹註今巳不傳，此註讀書志所引。)案馬總《意林》¶
　　列《文子》十二卷。註曰：周平王時人，師老君。又列《范子》十三¶
　　卷。註曰：並是陰陽厯數也。又曰：計然者，葵邱濮上人，姓辛，¶
<pb:CK-KZ_JYC09_01p023b>¶
　　名文子，其先晉國公子也。其書皆范蠡問，而計然答。是截¶
　　然兩人兩書，更無疑義。暹移甲爲乙，謬之甚矣。《柳宗元集》¶
　　有辨文子一篇，稱其旨意皆本老子。然考其書，蓋駁書也。¶
　　其渾而類者少，竊取他書以合之者多。凡孟子輩數家，皆¶
　　見剽竊，嶢然而出其類。其意緒文詞，又互相牴而不合，不¶
　　知人之增益之歟。或者眾爲聚斂，以成其書歟。今刋去謬¶
　　惡濫雜者，取其似是者。又頗爲發其意，藏於家。是其書不¶
　　出一手，唐人固己言之。然宗元所刋之本，高似孫《子略》已¶
　　稱不可見。今所行者，仍十二篇之本。别本或題曰《通元眞¶
　　經》。蓋唐天寶中嘗加是號，事見《唐藝文志》云。¶
<pb:CK-KZ_JYC09_01p024a>¶
《文子纘義》十二卷(永樂大典本)¶
　　宋杜道堅撰。道堅字南谷，當塗人。武康計籌山昇元觀道¶
　　士也。其始末無考。是書諸家書目亦罕著於錄，惟考《牟巘¶
　　陵陽集》有爲道堅所作序。又別有計籌峯眞率錄序，稱洞¶
　　微先生常主昇元觀席，德夀宫錫之寶翰，至今𡻕某甲道¶
　　堅實來，上距祖君十二化，然才百年云云。案自高宗内禪，¶
　　居德夀宫時，下至景定壬戍，正一百年，則道堅當爲理宗¶
　　時人。而李道純《久和集》序，乃道堅所作，題大德丙午，則入¶
　　元久矣。《文子》一書自北魏以來，有李暹、徐靈府、朱元三家¶
　　註。惟靈府註僅存，亦大半闕佚。道堅因所居計籌山，有文¶
<pb:CK-KZ_JYC09_01p024b>¶
　　子故蹟，因註其書。凡自爲說者題曰纘義，其餘裒輯眾解，¶
　　但總標曰舊說，不著姓名，頗嫌掠美。然杜預《左傳集解》先¶
　　有此例，朱子註四書己用之，亦無責於道堅也。自元以來，¶
　　傳本頗稀，獨《永樂大典》尙載其文。其精誠、符言、上德、下德、¶
　　微明、自然、上義七篇，首尾完備。惟道原、九守、道德、上仁、上¶
　　禮五篇，原本失載。或修《永樂大典》之時，己㪚佚不完歟。今¶
　　檢校原目次第，排錄成帙。所闕之五篇，亦仍載其原文。釐¶
　　爲十有二卷，仍符隋唐志《文子》舊數。書中字句，與世傳明¶
　　代道濳堂刋本，多所同異。其間文義兩通者，不可勝舉。其¶
　　顯然譌脫者，如《符言篇》求爲而甯、求爲而治句，明刋本作¶
<pb:CK-KZ_JYC09_01p025a>¶
　　無爲，與上下文義全反。又知言不知上也，不知言知病也¶
　　四句，明刋本無『言』字，於義難通。又時之去不可追而援也¶
　　句，明刋本『追』字作『足』。又内在已者得句，明刋本『内』字作『則』。¶
　　又夫氣者可以道而制也句，明刋本『夫』字作『二』。又《微明篇》¶
　　聖人見福於重闕之内句，明刋本『見』字作『先』。又《微言篇》奇¶
　　伎逃亡句，明刋本『逃亡』作『天長』，均譌誤不可解。當以此本¶
　　爲正。又《符言篇》故能以眾不勝成大勝者，惟聖人能之二¶
　　句，明刋本脫下一句。又能成王者，必德勝者也句，明刋本¶
　　脫『德』字。又《上義篇》故天下可一也句，明刋本『一』字下衍『人』¶
　　字。此類甚多皆，可以證傳刻之誤。蓋道堅生當宋季，猶見¶
<pb:CK-KZ_JYC09_01p025b>¶
　　諸家善本，故所載原文，皆可正後來譌誤。不但註文明暢，¶
　　足以宣通疑滯也。¶
《列仙傳》二卷(兩淮鹽政採進本)¶
　　舊本題漢劉向撰。紀古來仙人，自赤松子至元俗，凡七十¶
　　一人。人係以讚，篇末又爲總讚一首。其體全仿《列女傳》。陳¶
　　振孫《書錄解題》謂不類西漢文字，必非向撰。黃伯思《東觀¶
　　餘論》謂是書雖非向筆，而事詳語約，詞旨明潤，疑東京人¶
　　作。今考是書《隋志》著錄，則出於梁前。又葛洪《神仙傳》序亦¶
　　稱此書爲向作，則晉時已有其本。然《漢志》列劉向所序六¶
　　十七篇，但有《新序》、《說苑》、《世說》、《列女傳》圖頌，無《列仙傳》之名。¶
<pb:CK-KZ_JYC09_01p026a>¶
　　又《漢志》所錄，皆因《七畧》。其總引讚《孝經援神契》，爲《漢志》所¶
　　不載。涓子傳稱其琴心三篇，有條理，與《漢志》、《蜎子》十三篇¶
　　不合。老子傳稱作《道德經》上下二篇，與《漢志》但稱《老子》亦¶
　　不合。均不應自相違異。或魏晉間方士爲之，託名於向耶。¶
　　振孫又云：《館閣書目》作二卷七十二人，李石《續博物志》亦¶
　　云，劉向傳列仙七十二人，皆與此本小異。惟葛洪《神仙傳》¶
　　序稱七十一人。此本上卷四十人，下卷三十人，内江婓二¶
　　女應作二人，與洪所記適合。檢李善《文選註》及唐初《藝文¶
　　類聚》諸書所引文，亦相符，當爲舊本。其篇末之讚，今概以¶
　　爲向作。隋志載《列仙傳讚》三卷，劉向撰，𩱛續孫綽讚。(案：𩱛續上¶
<pb:CK-KZ_JYC09_01p026b>¶
　　似脫一字。蓋有續傳一卷，故爲三卷也。今無從校補，姑仍舊文。)又《列仙傳讚》二卷，劉向撰，¶
　　晉郭元祖讚。此本二卷，較孫綽所讚少一卷。又劉義慶《世¶
　　說新語》載孫綽作商邱子胥讚曰：所牧何物，殆非眞豬。儻¶
　　遇風雲，爲我龍攄。此本商邱子胥讚，亦無此語。然則此本¶
　　之讚，其郭元祖所撰歟。以舊刻未列郭名，疑以傳疑，今亦¶
　　姑闕焉。¶
《周易參同契通眞》三卷(浙江廵撫採進本)¶
　　後蜀彭曉撰。曉字秀川，永康人，自號眞一子。仕孟昶爲朝¶
　　㪚郎守尙書祠部員外郎，賜紫金魚袋。其事蹟未詳。楊愼¶
　　序《古本參同契》，則以曉爲道士。考王建之時，杜光庭嘗以¶
<pb:CK-KZ_JYC09_01p027a>¶
　　道士授官，曉爲道士，亦事理所有，但未知其據何書也。葛¶
　　洪《神仙傳》稱魏伯陽作《參同契五行相類》凡三卷。其說是¶
　　《周易》，其實假借爻象，以論作丹之意。世之儒者不知神丹¶
　　之事，多作陰陽註之，殊失其旨云云。今案其書多借納甲¶
　　之法，言坎離水火龍虎鉛汞之要，以陰陽五行，昏旦時刻，¶
　　爲進退持行之候。後來言爐火者，皆以是書爲鼻祖。《隋書¶
　　經籍志》不著錄。《舊唐書經籍志》始有《周易參同契》二卷。《周¶
　　易五相類》一卷，而入之五行家，殊非其本旨。曉序謂伯陽¶
　　先示靑州徐從事，徐乃隱名而註之。至桓帝時，復以授周¶
　　郡湻于叔通，遂行於世，而傳其訣者頗尠。其或然歟。至鄭¶
<pb:CK-KZ_JYC09_01p027b>¶
　　樵《通志藝文略》始別立《參同契》一門，載註本一十九部三¶
　　十一卷。今亦多佚亡，獨曉此本尙傳。其分九十章，以應陽¶
　　九之數。又以鼎器歌一篇，字句零碎，難以分章，獨存於後，¶
　　以應水一之數。又撰明鏡圖訣一篇，附下卷之末。曉自作¶
　　前後序，闡發其義甚詳。諸家註《參同契》者，以此本爲最古。¶
　　至明嘉靖中楊愼稱，南方有發地中石函者，得《古文參同¶
　　契》，以爲伯陽眞本。反謂曉此本淆亂經註，好異者往往信¶
　　之。然朱子作《參同契考異》其章次並從此。本《永樂大典》所¶
　　載《參同契》本，亦全用曉書，而以俞琰諸家之註分隷其下。¶
　　則此本爲唐末之書，授受遠有端緒。愼所傳本，殆豐坊古¶
<pb:CK-KZ_JYC09_01p028a>¶
　　大學之流，殊荒誕不足爲信。故今錄《參同契》之註，仍以此¶
　　本爲冠焉。¶
　　　案唐志列《參同契》於五行類，固爲失當。朱彝尊《經義考》¶
　　　列《周易》之中，則又不倫。惟葛洪所云，得魏伯陽作書本¶
　　　旨。若預暏陳摶以後，牽異學以亂聖經者。是此書本末¶
　　　源流，道家原了了，儒者反憒憒也。今仍列之於道家，庶¶
　　　可知丹經自丹經，易象自易象，不以方士之說，淆羲文¶
　　　周孔之大訓焉。¶
《周易參同契考異》一卷(江西廵撫採進本)¶
　　宋朱子撰。考陳振孫《書錄解題》，稱朱子以《參同契》詞韻皆¶
<pb:CK-KZ_JYC09_01p028b>¶
　　古奥雅難通，讀者淺聞妄輙更攺，比他書尤多舛誤。因合¶
　　諸本，更相讎正。朱子自跋，亦稱凡諸同異，悉存之以備考¶
　　證。故以考異爲名。今案書中註明同異者，惟天下然後治¶
　　之『治』字，云或作『理』。威光鼎乃熺之『熺』字，云本作『喜』，一作『熺』。¶
　　參證他本者，不過二處。又如『修』字，疑作『循』。『六五』，疑作『廿六』。¶
　　『鉛』字，疑作『飴』字。『與』字疑作『爲』之類。朱子所自校者，亦衹六¶
　　七處。其餘每節之下，隨文詮釋，實皆箋注之體，不盡訂正¶
　　文字，乃以考異爲名，未喻其旨。跋末自署空同道士鄒訢。¶
　　蓋以鄒本邾國其後，去邑而爲朱，故以寓姓。《禮記》鄭氏註¶
　　謂訢當作熹。又《集韻》熹，虛其切。訢亦虛其切。故以寓名。殆¶
<pb:CK-KZ_JYC09_01p029a>¶
　　以究心丹訣，非儒者之本務，故託諸廋辭歟。考《朱子語錄》¶
　　《參同契》諸條，頗爲詳盡。《年譜》亦載有慶元三年蔡元定將¶
　　編管道州，與朱子會宿寒泉精舍，夜論《參同契》事。文集又¶
　　有與蔡季通書曰：《參同契》更無縫隙，亦無心思量，但望他¶
　　日爲劉安之鷄犬耳云云。蓋遭逢世難不得已，而託諸神¶
　　仙。殆與韓愈謫潮州時，邀大顚同游之意相類。故黃瑞節¶
　　附錄，謂其師弟子，有脫屣世外之意深得其情。黃震《日鈔》¶
　　乃曰：《參同契》者，上虞人魏伯陽作，其說出神仙，不足憑。近¶
　　世蔡季通學博而不免於雜，嘗留意此書，而晦菴與之游，¶
　　因爲校正其書，頗行於世，而求其義則絕無之云云。其持¶
<pb:CK-KZ_JYC09_01p029b>¶
　　論固正，然未喻有託而逃之意也。¶
《周易參同契解》三卷(浙江廵撫採進本)¶
　　宋陳顯微撰。顯微字宗道，自號抱一子。淮陽人。嘉定端平¶
　　間臨安佑聖觀道士也。是書乃端平元年，其弟子王夷所¶
　　刋，顯微自爲序。書中次第，悉依彭曉之本。其鼎器歌一首，¶
　　亦從彭本，附於卷末。惟分上中下三篇，而不分章，則從葛¶
　　洪《神仙傳》之說。『象彼仲冬』節以下七十字，彭本、陳致虛本¶
　　俱在『枝莖華葉』之下，而是本移在『太陽流珠』一節之下，則¶
　　顯微據經中別序四象之語，更其舊次也。蓋其時錯簡之¶
　　說盛行，王相諸人遞相煽動，流波所泊，併及於方以外矣。¶
<pb:CK-KZ_JYC09_01p030a>¶
　　以其詮釋詳明，在《參同契》諸註之中，猶爲善本。故存備言¶
　　内丹者之一家，猶經解之中錄吳澄諸書之意云爾。¶
《周易參同契發揮》三卷《釋疑》一卷(浙江鮑士恭家藏本)¶
　　宋兪琰撰。琰有《周易集說》已著錄。是書以一身之水火陰¶
　　陽，發揮丹道。雖不及彭曉、陳顯微、陳致虛三註，爲道家專¶
　　門之學。然取材甚博，其釋疑三篇考核異同，較朱子本尤¶
　　詳備。明白雲霽《道藏目錄》謂二書共十四卷。焦竑《國史經¶
　　籍志》則作十二卷。毛晉《津逮祕書》以琰註與曉等三家註，¶
　　合爲一編，已非其舊。又併其釋疑，佚之。此本每卷俱有圖。¶
　　乃至大三年嗣天師張與封所刻，實祗三卷，附以實疑一¶
<pb:CK-KZ_JYC09_01p030b>¶
　　卷。考琰《易外別傳》自序，亦稱丹道之口訣細微，具載於《參¶
　　同契發揮》三篇。白雲霽所記，或併其他書數之。焦竑所記，¶
　　悉輾轉販鬻於他書，沿譌襲謬，益不足據矣。¶
《周易參同契分章註》三卷(浙江廵撫採進本)¶
　　元陳致虛撰。致虛字觀吾，自號上陽子。年四十，始從趙友¶
　　欽學道，講神仙煉養之術。其說以金丹之道，當以《陰符》、《道¶
　　德》爲祖，《金碧》、《參同》次之。又稱丹書多不可信，得眞訣者要¶
　　必以《參同契》、《悟眞篇》爲主。所作醒眼詩有云：端有長生不¶
　　死方，常人緣淺豈承當。鉛銀砂汞分斤兩，德厚恩深魏伯¶
　　陽。蓋於伯陽之書，尤所研討也。此乃所作《參同契註》，凡分¶
<pb:CK-KZ_JYC09_01p031a>¶
　　爲三十五章，與彭曉註本分九十章者不同。又謂曉以鼎¶
　　器歌一篇，移置於後爲非。仍依原本，置之法象成功章之¶
　　後。其所疏解，亦皆明白顯暢。近時李光地註《參同契》，謂諸¶
　　本之中，惟《漢魏叢書》所載朱長春本爲最得古意。今以朱¶
　　本相勘，惟首篇乾坤者易之門戸云云，不立章名。故自乾¶
　　坤設位以下，祇分爲三十四章。視此較少一章，其餘章次¶
　　悉與此本相同。蓋朱本卽鈔此本，而去其註。光地未考其¶
　　淵源也。¶
《古文參同契集解》三卷(内府藏本)¶
　　明蔣一彪撰。一彪自號復陽子，餘姚人。魏伯陽作《參同契》¶
<pb:CK-KZ_JYC09_01p031b>¶
　　原本三篇，自彭曉分章作解，後來註家雖遞有併析，而上¶
　　中下篇之次序俱仍舊目。至明楊愼始別出一本，稱南方¶
　　掘地得石函，中有《古文參同契》上中下三篇，敘一篇，徐景¶
　　休箋註亦三篇，後序一篇，湻于叔通補遺三相類上下二¶
　　篇，後序一篇，合爲十一篇。自謂得見朱子所未見。一彪此¶
　　註，卽據愼本而作，故謂之古文。其彭曉、陳顯微、陳致虛、俞¶
　　琰四家之註，悉割裂其文，綴於各段之下，故謂之集解。今¶
　　考其書於舊文多所顚倒，以原本所有讚一篇，則指爲景¶
　　休後序。原本補塞遺脫一章，亦析出爲叔通後序。案《參同¶
　　契》一書，自虞翻註易引其『日月爲易』一語外，(見李鼎祚《周易集解》)他¶
<pb:CK-KZ_JYC09_01p032a>¶
　　家罕所稱引。其授受源流，諸書亦不具載。所可據者，爲彭¶
　　曉之序爲古。曉序但稱魏君示靑州徐從事。徐隱名而註¶
　　之。鄭樵《通志藝文略》有徐從事，註《陰陽統略參同契》三卷，¶
　　亦不言爲徐景休。何以越二千年至愼，而其名忽顯。其讚¶
　　序一首，朱子嘗謂其文意，是註之後序。恐是徐君註而註¶
　　不復存。今此本乃適與相合，豈非因朱子之語，而附會其¶
　　說歟。若湻于叔通不過傳授此書。舊時道家有徐從事湻¶
　　于叔通各序一篇之語，彭曉已據唐時劉知古《日月元樞¶
　　論》，極辨其誤。愼乃復以《三相類篇》爲出叔通，是又借曉所¶
　　駁之說，證成其爲唐以前本也。不知《參同契》本末，漢魏遺¶
<pb:CK-KZ_JYC09_01p032b>¶
　　書雖無文可證。若晉以來書，則葛洪《神仙傳》固云：伯陽作¶
　　《參同契五行相類》凡三卷。唐以來書，則《舊唐書經籍志》(案《舊¶
　　唐書》著錄之書，並據開元内外經錄。)固云：《周易參同契》二卷，魏伯陽撰。《周易¶
　　五相類》一卷，魏伯陽撰矣。愼所謂古本，何代之古本乎。一¶
　　彪此本，於諸註原稱魏君者，輙攺作徐君，以就其說，尤非¶
　　闕疑之義。然自愼以後，世遂別有此本。諸家所註，往往沿¶
　　之，亦遂不可磨滅。今姑依其篇第各分子卷，與彭曉諸本¶
　　並著於錄。以著作僞變亂之由，俾來者無惑焉。¶
《抱朴子内外篇》八卷(江蘇廵撫採進本)¶
　　晉葛洪撰。洪有《肘後備急方》已著錄。是編乃其乞爲句漏¶
<pb:CK-KZ_JYC09_01p033a>¶
　　令，後退居羅浮山時所作。抱朴子者，洪所自號，因以名書¶
　　也。自序謂内篇二十卷，外篇五十卷。《隋志》載内篇二十一¶
　　卷，音一卷，入道家。外篇三十卷，入雜家。外篇下註日：梁有¶
　　五十一卷。《舊唐志》亦載内篇二十卷，入道家。外篇五十一¶
　　卷，入雜家。卷數已少不同。《新唐志》道家載内篇十卷，雜家¶
　　載外篇二十卷，乃多寡逈殊。宋志則均入雜家，内篇作二¶
　　十卷，與《舊唐書》同。外篇作五十卷，較《舊唐書》又少一卷。晁¶
　　公武《讀書志》作内篇二十卷，外篇十卷。内外篇之卷數，與¶
　　新唐書互異。陳振孫《書錄解題》但載内篇二十篇，而云《館¶
　　閣書目》有外篇五十卷，未見。其紛紜錯互，有若亂絲。此本¶
<pb:CK-KZ_JYC09_01p033b>¶
　　爲明烏程盧舜治，以宋本及王府《道藏》二本參校，視他本¶
　　較爲完整。所列篇數，與洪自序卷數相符，知洪當時，蓋以¶
　　一篇爲一卷。以《永樂大典》所載互校，尙多丹砂法以下八¶
　　篇，知爲足本矣。其書内篇論神仙吐納，符籙尅治之術，純¶
　　爲道家之言。外篇則論時政得失，人事臧否。詞旨辨博，饒¶
　　有名理，而究其大旨，亦以黃老爲宗。故今併入之道家，不¶
　　復區分焉。¶
《神仙傳》十卷(兩淮鹽政採進本)¶
　　晉葛洪撰。是書據洪自序，蓋於《抱朴子内篇》旣成之後。因¶
　　其弟子滕升，問仙人有無而作。所錄凡八十四人。序稱秦¶
<pb:CK-KZ_JYC09_01p034a>¶
　　大夫阮倉所記，凡數百人。劉向所撰，又七十一人。今復鈔¶
　　集古之仙者，見於仙經服食方百家之書，先師所說，耆儒¶
　　所論，以爲十卷。又稱劉向所述，殊甚簡略。而自謂此傳，有¶
　　愈於向。今考其書，惟容成公、彭祖二條，與《列仙傳》重出。餘¶
　　皆補向所未載。其中如黃帝之見廣成子，盧敖之遇若士，¶
　　皆莊周之寓言，不過鴻濛雲將之類，未嘗實有其人。淮南¶
　　王劉安謀反自殺，李少君病死，具載《史記》、《漢書》，亦實無登¶
　　仙之事。洪一概登載，未免附會。至謂許由、巢父服箕山石¶
　　流黃丹，今在中岳中山。若二人晉時尙存，洪目覩而記之¶
　　者，尤爲虛誕。然《後漢書方術傳》載壺公、薊子訓、劉根、左慈、¶
<pb:CK-KZ_JYC09_01p034b>¶
　　甘始、封君達諸人，已多與此書相符。疑其亦據舊文，不盡¶
　　僞撰。又流傳旣久，遂爲故實。厯代詞人轉相沿用，固不必¶
　　一一核其眞僞也。諸家著錄皆作十卷，與今本合。惟《隋書¶
　　經籍志》稱爲葛洪《列仙傳》，其名獨異。考新舊唐書，並作葛¶
　　洪《神仙傳》，知今本隋志殆承上《列仙傳》讚之文，偶然誤刋，¶
　　非書有二名也。此本爲毛晉所刋。考裴松之《蜀志先主傳》¶
　　註引李意其一條，《吳志士燮傳》註引董奉一條，《吳範劉惇¶
　　趙達傳》註引介象一條，併稱葛洪所記，近爲惑眾。其書文¶
　　頗行世，故撮舉數事載之篇末。是徵引此書，以《三國志》註¶
　　爲最古。然悉與此本相合，知爲原帙。《漢魏叢書》別載一本，¶
<pb:CK-KZ_JYC09_01p035a>¶
　　其文大略相同，而所載凡九十二人。核其篇第，蓋從《太平¶
　　廣記》所引，鈔合而成。《廣記》標題間有舛誤，亦有與他書複¶
　　見，卽不引《神仙傳》者。故其本頗有譌漏，卽如盧敖、若士一¶
　　條，李善註《文選》，江淹《別賦》，鮑照《升天行》，凡兩引之，俱稱葛¶
　　洪《神仙傳》，與此本合。因《太平廣記》未引此條，《漢魏叢書》本¶
　　遂不載之，足以證其非完本矣。¶
《眞誥》二十卷(兩淮馬裕家藏本)¶
　　梁陶宏景撰。宏景有《刀劒錄》己著錄。是書凡運象篇、甄命¶
　　授、協昌期、稽神樞、闡幽微、握眞輔、翼眞檢等七篇。其運象¶
　　篇書末，宏景敘錄又作運題象，前後必有一譌，然未詳孰¶
<pb:CK-KZ_JYC09_01p035b>¶
　　是也。《文獻通考》作十卷。此本乃二十卷，蓋後人所分析也。¶
　　所言皆仙眞授受眞訣之事。《朱子語錄》云：《眞誥甄命篇》，卻¶
　　是竊佛家《四十二章經》爲之。至如地獄託生妄誕之說，皆¶
　　是竊佛教中至鄙至陋者爲之。黃伯思《東觀餘論》則云：《眞¶
　　誥》眾靈教戒條，後方圓諸條，皆與《佛四十二章經》同，後人¶
　　所附。然二氏之書，亦存此一家於天地間耳，固不必一一¶
　　別是非，亦無庸一一辨眞僞也。伯思又云：小宋太乙宫詩：¶
　　瑞木千尋聳，仙圖幾弔開。註云：《眞誥》謂一卷爲一弔。殊不¶
　　知《眞誥》所云㢧，卽卷字。蓋從省文《眞誥》音亦爾，非弔字也。¶
　　然則此書諸卷，皆原作㢧字。陶宗儀《說郛》，蓋本於此。今皆¶
<pb:CK-KZ_JYC09_01p036a>¶
　　作卷幾，亦非宏景之舊矣。¶
《亢倉子》一卷(衍聖公孔昭煥家藏本)¶
　　舊本題庚桑楚撰。唐柳宗元嘗辨其僞。晁公武《讀書志》曰：¶
　　案唐天寶元年，詔號《亢桑子》，爲《洞靈眞經》。然求之不獲。襄¶
　　陽處士王士元，謂莊子作《庚桑子》，太史公列子作《亢倉子》，¶
　　其實一也。取諸子文義類者，補其亡。今此書乃士元補亡¶
　　者。宗元不知其故，而遞詆之，可見其銳於譏議也。今考《新¶
　　唐書藝文志》載王士元《亢倉子》二卷，所註與公武所言同。¶
　　則公武之說有據。又考《孟浩然集》，首有宣城王士元序，自¶
　　稱修《亢倉子》九篇。又有天寶九載韋滔序，亦稱宣城王士¶
<pb:CK-KZ_JYC09_01p036b>¶
　　元藻思淸遠，深鑒文理，常游山水，不在人間，著《亢倉子》數¶
　　篇，傳之於代云云。與《新唐書》所言合。則《新唐書》之說，亦爲¶
　　有據。宋濂作《諸子辨》，乃仍摘其以人易民，以代易世，斷爲¶
　　唐人所僞，亦未之考矣。惟是庚桑楚居於畏壘，僅見《莊子》，而¶
　　《史記莊周列傳》則云，周爲書，如畏壘亢倉子，皆空言無事¶
　　實。則其人亦鴻濛雲將之流，有無蓋未可定，其書漢志隋¶
　　志皆不著錄，至於唐代，何以無所依據，憑虛漫求。母亦士¶
　　元先有此本，而出入禁中之方士，如葉法善、羅公遠者，轉¶
　　相煽惑，預爲之地，因而詔求歟。觀士元自序，稱天寶四載¶
　　徵謁京邑，適在書成之後，是亦明證也。劉恕《通鑑外紀》引¶
<pb:CK-KZ_JYC09_01p037a>¶
　　封演之言曰：王巨源採《莊子庚桑楚篇》義補葺，分爲九篇。¶
　　云其先人於山中，得古本奏上之，勅付學士詳議，疑不實¶
　　竟不施行。今《亢桑子》三卷是也。(案此條《封氏聞見記》不載。蓋今本乃殘闕之餘。其以¶
　　王士元爲王巨源，以《亢倉子》爲《亢桑子》，以二卷爲三卷，則傳聞異詞也。)然則士元此書，始猶¶
　　僞稱古本，後經勘驗，知其不可以售欺，乃自承爲補亡矣。¶
　　然士元本亦文士，故其書雖雜剽《老子》、《莊子》、《列子》、《文子》、《商¶
　　君書》、《呂氏春秋》、劉向《說苑》、《新序》之詞，而聯絡貫通，亦殊亹¶
　　亹有理致，非他僞書之比。其多作古文奇字，與衞元嵩《元¶
　　包》相類。晁公武謂内不足者，必假外飾，頗中其病。《宋史藝¶
　　文志》別有《亢倉子音》一卷，殆卽釋其奇字歟。《崇文總目》作¶
<pb:CK-KZ_JYC09_01p037b>¶
　　九篇，晁陳諸家皆同。宋志作二卷，宋濂《諸子辨》則作五卷。¶
　　此本僅有一卷，而篇數與《崇文總目》合。蓋又明人所併云。¶
《亢倉子註》九卷(衍聖公孔昭煥家藏本)¶
　　舊本題何璨撰。不著時代。柳宗元《讀亢倉子》，稱劉向、班固¶
　　錄書無《亢倉子》，而今之爲術者乃始爲之傳註，以教於世。¶
　　則註自宗元時已有，然宗元不著註者姓名。晁公武《讀書¶
　　志》乃作《亢倉子》二卷，何璨註。公武當南北宋之間，則何璨¶
　　當在北宋以前。惟璨字從玉，與今本小異，或傳冩異文歟。¶
　　註文簡質，不類宋以後語，疑卽宗元所見也。註中又雜以¶
　　音釋，爲明黃諫所補。卷末有諫跋，諫喜作古字，所著有《從¶
<pb:CK-KZ_JYC09_01p038a>¶
　　古正文》，頗迂怪不可行用。《亢倉子》多用奇字，與諫所學合。¶
　　故諫喜而爲之。音釋然與註糅雜，不復識別，是則明人竄¶
　　亂古書之惡習也。《亢倉子》爲王士元所補。高似孫《子略》誤¶
　　以士元爲襃，紕謬殊甚。諫跋亦以爲王襃所作，不能考正。¶
　　蓋諫平生之精力，主於以篆攺隸，以駭俗取名，其他皆未¶
　　能深究固其所矣。¶
《元眞子》一卷附《天隱子》一卷(兵部侍郎紀昀家藏本)¶
　　元眞子唐張志和撰。志和字子同，婺州人。初名龜齡。肅宗¶
　　時以明經擢第，待詔翰林，坐事貶南浦尉，後遇赦還，放浪¶
　　江湖以終。自號曰煙波鈞徒，又號曰元眞子。事蹟具《新唐¶
<pb:CK-KZ_JYC09_01p038b>¶
　　書隱逸傳》。沈汾《續仙傳》載其行事甚怪，大抵好事者附會¶
　　之，實則恬退自全之士而已。其書據《書錄解題》稱本十二¶
　　卷，陳振孫時存三卷，己非完帙。此本僅存三篇，一曰碧虛，¶
　　二曰鸑，三曰濤之靈，併爲一卷，與振孫所言又異。或當¶
　　時之本，以一篇爲一卷歟。其言畧似《抱朴子外篇》，但文采¶
　　不及其藻麗耳。《天隱子》亦唐人撰，不知其姓名。前有司馬¶
　　承禎序，則元宗時人。晁公武、陳振孫皆疑爲承禎所託名。¶
　　然承禎自有《坐忘論》已自著名，又何必託名爲此書也。書¶
　　凡八篇，一曰神仙，二曰易簡，三曰漸門，四曰齋戒，五曰安¶
　　處，六曰存想，七曰坐忘，八曰神解。《讀書志》稱一本有三宫¶
<pb:CK-KZ_JYC09_01p039a>¶
　　法附於後，此本無之，殆傳冩佚脫矣。書寥寥僅兩三紙，不¶
　　能自成卷帙。今以與元眞子同時，卽附之元眞子後，俾從¶
　　其類焉。¶
《無能子》三卷(浙江范懋柱家天一閣藏本)¶
　　不著撰人名氏。序稱光啟三年，天子在襃，則唐僖宗時人¶
　　也。《崇文總目》列之於道家。晁公武《讀書志》云：書三十篇，明¶
　　老莊自然之旨。今考其書實三十四篇，與序所言篇數合。¶
　　而卷上註闕第六篇，卷中註闕第五篇，卷下註闕第七第¶
　　九第十第十二第十三第十四等六篇。是其全書具在，實¶
　　四十二篇，與序又不相應，豈序爲後人追改，以就所存之¶
<pb:CK-KZ_JYC09_01p039b>¶
　　篇數耶。《唐書藝文志》以爲光啟間隱民。考序中有不述姓¶
　　名游宦語，則亦嘗登仕籍，非隱民也。其書多竊莊列之旨，¶
　　又雜以釋氏之說，詞旨頗淺。第以唐代遺書漸少，姑以舊¶
　　本錄之耳。¶
《續仙傳》三卷(兩淮鹽政採進本)¶
　　舊本題唐溧水令沈汾撰。陳振孫《書錄解題》曰：汾或作玢。¶
　　案吳淑《江淮異人錄》，載有侍御沈汾游戲坐蛻事，亦道家¶
　　者流，疑卽其人。書中記及譚峭，而稱楊行密曰吳太祖。則¶
　　所謂唐者，南唐也。其書上卷，載飛昇一十六人，以張志和¶
　　爲首。中卷載隱化十二人，以孫思邈爲首。下卷載隱化八¶
<pb:CK-KZ_JYC09_01p040a>¶
　　人，以司馬承禎爲首。雖其中附會傳聞均所不免，而大抵¶
　　因事緣飾，不盡子虛烏有。如張志和，見《顏眞卿集》。藍采和，¶
　　見《南唐書》。謝自然，見《韓愈集》。許宣平，見《李白集》。孫思邈、司¶
　　馬承禎、譚峭，各有著述傳世，皆非鑿空。他如馬、自然、許碏、¶
　　戚逍遙、許宣平、李昇、徐鈞者，譚峭、李陽冰諸詩，亦頗藉其¶
　　採錄。惟泛海遇仙，使歸師司馬承禎事，上卷以爲女貞謝¶
　　自然，下卷又以爲女貞焦靜眞，不應二人同時均有此異，¶
　　是其虛構之詞，偶忘其自相矛盾者矣。¶
《雲笈七韱》一百二十二卷(浙江孫仰曾家藏本)¶
　　宋張君房撰。君房岳州安陸人。景德中進士及第，官尙書¶
<pb:CK-KZ_JYC09_01p040b>¶
　　度支員外郎，充集賢校理。祥符中自御史臺謫官甯海，適¶
　　眞宗崇尙道教，盡以祕閣道書付杭州，俾戚綸陳堯臣校¶
　　正。綸等同王欽若，薦君房主其事。君房乃編次，得四千五¶
　　百六十五卷進之。復撮其精要，總萬餘條，以成是書。其稱¶
　　《雲笈七韱》者，蓋道家之言，以天寶君說洞眞爲上乘，靈寶¶
　　君說洞元爲中乘，神寶君說洞神爲下乘。又太元、太平、太¶
　　淸三部爲輔經，又正一法文遍陳三乘，別爲一部。統稱三¶
　　洞眞文，總爲七部。故君房取以爲名也。其詮敘之例，自一¶
　　卷至二十八卷，總論經教宗旨，及仙眞位籍之事。二十九¶
　　卷至八十六卷，則以道家服食鍊氣，内丹外丹，方藥符圖，¶
<pb:CK-KZ_JYC09_01p041a>¶
　　守庚申尸解諸術，分類縷載。八十七至一百二十二卷，則¶
　　前人文字，及詩歌傳記之屬，凡有涉於道家者，悉編入焉。¶
　　大都摘錄原文，不加論說。其引用《集仙錄》、《靈驗記》等，亦多¶
　　有所删削。然類例旣明，指歸畧備，綱條科格，無不兼該，道¶
　　藏菁華，亦大畧具於是矣。《文獻通考》作一百二十卷。此本¶
　　爲明中書舍人張萱所刋，中多二卷。蓋《通考》脫誤也。¶
《悟眞篇註疏》三卷附《直指詳說》一卷(浙江廵撫採進本)¶
　　宋張伯端撰。翁葆光註，元戴起宗疏。伯端一名用成，字平¶
　　叔，天台人。自云熈甯中遊蜀，遇異人傳授丹訣。元豐中卒¶
　　於荆湖。世俗傳以爲仙，亦無可考驗也。是書專明金丹之¶
<pb:CK-KZ_JYC09_01p041b>¶
　　要，與魏伯陽《參同契》，道家並推爲正宗。其中所云：『要知産¶
　　藥川源處，只在西南是本鄉』者，卽《參同契》『三日出爲巽，震¶
　　生庚西方』之旨。其云：『藥重一觔須二八』者，卽《參同契》『上弦¶
　　兌數八，下弦艮亦八之旨。其云：『三五一都三個字，古今明¶
　　者實然稀』者，卽《參同契》『三五與一，天地至精。可以口訣，難¶
　　以書傳之旨。其云：『木生於火本藏鋒，要須制伏覔金公』者，¶
　　卽《參同契》『河上姹女，得火則飛。將欲制之，黃芽爲根』之旨。¶
　　其餘亦皆彼此闡發。然其書初出第，道家自相授受，儒家¶
　　罕有傳述者。至乾道中，翁葆光始析爲三篇，作註以申繹¶
　　其義。又附以《悟眞直指詳說》一篇。傳之旣久，或譌爲辥道¶
<pb:CK-KZ_JYC09_01p042a>¶
　　光撰，而葆光之名遂不顯。逮元至順間，戴起宗訪得舊本，¶
　　重加訂正，於是定爲葆光之註，而復爲疏以發明之。是二¶
　　人者，皆未聞其羽化飛昇，亦未聞其長生久視。但據其書¶
　　而論，則所云假眞陰眞陽之二物，奪天地之一氣以爲丹，¶
　　餌歸丹田氣海之中，以御一身。後天地之氣，則一身之氣¶
　　翕然歸之，若眾星之拱北辰。其說亦似乎近理，故錄而存¶
　　之，以備丹經之一種。葆光字淵明，號無名子，象川人。起宗¶
　　字同甫，集慶路人。延祐中常官紹興儒學教授，其始末則¶
　　均無可考云。¶
《古文龍虎經註疏》三卷(江蘇周厚堉家藏本)¶
<pb:CK-KZ_JYC09_01p042b>¶
　　宋王道撰。前有道自序，及太乙宫道士周眞一奏進剳子，¶
　　又有道後序一篇。道本末不可考，自題稱保義郎差充恩¶
　　平郡王府指揮使。自序又云一介武弁，隷職王府。蓋本藩¶
　　邸環衞官，而依附道流者也。陳振孫《書錄解題》載《古文龍¶
　　虎上經》一卷，不著名氏。道推衍其義爲之註，又申註意自¶
　　爲之疏。其經分三十三章，上卷十三章，中卷六章，下卷十¶
　　四章。末又載攢簇周天火候、金火相交生藥二圖，以明用¶
　　功之法。大旨謂眞鉛眞汞，止取天地之精，日月之華，混合¶
　　造化，以成神丹。辨藥材之眞僞，抉金石之異同。又稱得眞¶
　　師口訣，以《龍虎經》行世之本，謬誤爲多，故釐而正之。分章¶
<pb:CK-KZ_JYC09_01p043a>¶
　　定句，於湻熈間奏進。所謂龍虎者，卽水火之義。道家丹訣，¶
　　例用寓名耳。註疏中多引《參同契》語。蓋爐火之說，自魏伯¶
　　陽始有書，猶彼法中之六經也。道又有《補註參同契》，見所¶
　　作後序，今佚不傳。然大意亦不過如此矣。此書《宋史藝文¶
　　志》不著錄。或疑出羽流依託。然《龍虎經》之爲古書，尙無確¶
　　驗，亦何必究註之眞僞。且服氣養生，山林隱逸之事也。因¶
　　方士以奏於朝，此何意乎。其人殊不足道。姑以其言成理¶
　　存之爾。¶
《易外別傳》一卷(浙江吳玉墀家藏本)¶
　　宋俞琰撰。其書以邵子先天圖，闡明丹家之旨。考先天圖¶
<pb:CK-KZ_JYC09_01p043b>¶
　　傳自陳摶，南宋以來，無不推爲伏羲之祕文，卦爻之本義。¶
　　袁樞、林栗雖據理以攻之，然不能抉其假借之根，口眾我¶
　　寡，無以相勝也。迨元延祐聞，天台陳應潤始指爲《參同契》¶
　　爐火之說，其言確有根據。然宗河洛者深諱之，巧辨萬端，¶
　　轇轕彌甚。惟琰作此書，絕無文飾。其後序有曰，名之曰《易¶
　　外別傳》。蓋謂丹家之說，雖出於易，不過依仿而託之者，非¶
　　易之本義也。可謂是非皎然，不肯自誣其心者矣。後序稱¶
　　是書附《周易集說》後。其子仲温跋，亦云《易外別傳》一卷，先¶
　　君子之所著，而附於《周易集說》後者。今通志堂所刊《集說》¶
　　納喇性德序中，雖稱《易圖纂要》一卷。《易外別傳》一卷附焉。¶
<pb:CK-KZ_JYC09_01p044a>¶
　　而印本實無此卷。豈初鋟於本，後覺其不類而刪之耶。白¶
　　雲霽《道藏目錄》以此書與《易圖通變》、《易筮通變》，同載於太¶
　　元部若字號中，並題曰雷思齊撰。考揭傒斯爲思齊作序，¶
　　稱所著有《老子本義》、《莊子旨義》和陶詩。吳全節序又稱其¶
　　別有文集，而均不及此書。殆雲霽以三書同函而誤歟。¶
　　　案此書純爲道家之說，自序中己明言之。舊雖附於《周¶
　　　易集說》之後，今移置於道家。蓋一家之書可以不分品¶
　　　目，自相繫屬。若區別門類，則宗旨各殊不容，以黃老之¶
　　　談，參羲文之笈矣。¶
《席上腐談》二卷(兩淮鹽政採進本)¶
<pb:CK-KZ_JYC09_01p044b>¶
　　宋俞琰撰。是書乃其劄記雜說。惟上卷前數十條，爲考證¶
　　名物之語，詞意多膚淺無稽，如謂婦人俗稱媽媽，乃取坤¶
　　卦利牝馬之貞意。謂󰟸㲣之名，因出於渠搜。謂毾㲪之名，¶
　　取於蹋以登牀。多附會穿鑿不足據。其餘則皆闢容成之¶
　　術，及論褚氏遺書胎孕之說。下卷則備述丹書，而終以黃¶
　　白爲戒。大旨皆不出道家，而在道家之中持論獨爲近正。¶
　　由其先明儒理，故不惑方士之詭說也。朱存理《樓居雜著》¶
　　有是書跋語二條，其一稱石澗先生註易外，別有《席上腐¶
　　談》。《易說》旣有刻此編，特手筆存於家。黃巖林公守郡時，持¶
　　之而去。其家別無副本，至今吳中失其傳。庚戍秋與海昌¶
<pb:CK-KZ_JYC09_01p045a>¶
　　董子壬會於逆旅，偶談家有是書，又已失去。遂同過祝秋¶
　　官處，轉爲假之歸幸，此書又復來吳中云云。是此書之傳¶
　　出於存理。其一稱《俞氏家集》云：《腐談》四卷，今止二卷。今本¶
　　曰輔談者，雖聲相近，而字畫轉爲不同，必有據也云云。考¶
　　《永樂大典》所引，或作輔，或作腐，參差不一。觀存理跋，知當¶
　　時本自異文，非有兩書矣。¶
《道藏目錄詳註》四卷(丘部侍郎紀昀家藏本)¶
　　明道士白雲霽撰。雲霽字明之，號在虛子，上元人。是書成¶
　　於天啟丙寅，以《道藏》之文分門編次，大綱分三洞四輔十¶
　　二類。三洞者，一洞眞部，元始天尊所流演，是爲大乘上法。¶
<pb:CK-KZ_JYC09_01p045b>¶
　　二洞元部，太上老君所流演，是爲中乘中法。三洞神部，亦¶
　　出太上老君，是爲小乘初法。四輔者，一太元部，洞眞之輔¶
　　也。二太平部，洞元之輔也。三太淸部，洞神之輔也。四正一¶
　　部，三洞三輔所會歸也。所分七部，與《雲笈七籖》一一相合。¶
　　蓋厯代道家之舊目，其七部子目則各分本文、神符、玉訣、¶
　　靈圖、譜錄、戒律、威儀、方法、眾術、記傳、讚頌、表奏十二類。其¶
　　書則以千字文爲次，以一字當一函，函各具其卷數。自天¶
　　字至羣字，爲舊藏之目，自英字至將字，爲明人新續之目。¶
　　每條各有解題，如《崇文總目》、《郡齋讀書志》之例。所列諸書，¶
　　捃拾以足卷帙。如劉牧《易數鉤隱圖遺論九事》張理《易象¶
<pb:CK-KZ_JYC09_01p046a>¶
　　圖說内外篇》，雷思齊《易外別傳》，(案此本俞琰之書，雲霽誤以爲思齊。)《易筮通¶
　　變》，《易圖通變》，舊皆入易類。《穆天子傳》，舊入起居註類。《山海¶
　　經》，舊入地理類。揚雄《太元經》，邵子《皇極經世》，鮑雲龍《天原¶
　　發微》，舊皆入儒家類。《墨子》，舊入墨家類。《素問靈樞經》、《八十¶
　　一難》，孫思邈《千金方》，葛洪《肘後備急方》，《急救仙方》，《仙傳外¶
　　科祕方》，㓂宗奭《本草衍義》，舊皆入醫家類。《公孫龍子》，《尹文¶
　　子》，舊入名家類。《韓非子》，舊入法家類。《孫子》，舊入兵家類。《鬼¶
　　谷子》，舊入縱橫家類。《鬻子》、《鶡冠子》、《淮南子》、《子華子》、《劉子》、馬¶
　　總《意林》，舊皆入雜家類。《錄異記》、《江淮異人錄》，舊皆入小說¶
　　家類。《黃帝宅經》、《龍首經》、《金匱玉衡經》、《元女經》、《通占大象厯¶
<pb:CK-KZ_JYC09_01p046b>¶
　　星經》、《靈棋經》，舊皆入術數家類。陶宏景《華陽隱居集》，邵子¶
　　《擊壤集》，吳筠《宗元集》，舊皆入別集類。雖配隸或有未妥，門¶
　　目或有攺易，然總無以爲道家言者，今一概收載，殊爲牽¶
　　强。蓋二氏之書往往假借附會，以自尊其教，不足深詰。雲¶
　　霽所註，不能甚詳，而亦頗具崖畧。考道家之源委，兹編亦¶
　　其總滙也。羣字號之末，附以《道藏闕經目錄》二卷，則亦多¶
　　所㪚佚，不盡完備矣。考漢志所錄道家三十七部，神仙家¶
　　十部，本截然兩途。黃冠者流惡淸靜之不足聳聽，於是以¶
　　丹方符籙，炫燿其神怪，名爲道家，實皆神仙家也。黃老之¶
　　學漢代並稱，然言道德者稱老子，言靈異者稱黃帝，名爲¶
<pb:CK-KZ_JYC09_01p047a>¶
　　述說老子，實皆依託黃帝也。其恍惚誕妄，爲儒者所不道，¶
　　其書亦皆不足錄。顧其書名，則厯代史志皆著於錄，故今¶
　　亦存其總目，見彼教之梗概焉。¶
　右道家類四十四部四百四十二卷，皆文淵閣著錄。¶
¶	
¶	
¶	
¶	
¶	
¶	
<pb:CK-KZ_JYC09_01p047b>¶
¶	
¶	
¶	
¶	
¶	
¶	
¶	
¶	
¶	
欽定四庫提要道家類總目¶
