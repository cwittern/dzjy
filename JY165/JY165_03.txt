#-*- mode: org; -*-
#+EXPORT_ID: JY165
#+TITLE:呂帝詩集 Lüdi Shiji
#+WITNESS: JYE CK-KZ
#+BASEEDITION: CK-KZ
<pb:CK-KZ_JY165_03p001a>¶
@fw1重刋道藏輯要¶
* 　詩集上卷¶
孚佑上帝純陽吕祖天師詩集¶
** 　古體詩¶
*** 　　戒殺歌¶
我書戒殺歌奉勸世人讀物類形體殊豈甘遭慘毒利刄剌肝¶
心尖刀割腸腹皮掀肉顫搖喉斷身顚撲血濺滿砧几悲號動¶
墻屋鰻刴尙盤旋魚烹猶跳躍大痛何可伸極苦難逃脫諸獸¶
牛不羣其形按列宿非彼代人耕農事倩誰役於世大有功何¶
忍啖其肉馬匹載乘勞戰征亦爲國報曉賴德禽看家惟義畜¶
<pb:CK-KZ_JY165_03p001b>¶
更有幾微靈亦且倫常屬烏能返哺親羊且乳跪足雁有信義¶
賓鱧知夜朝北大命須當憐小命亦無忽覩彼盤盂間億萬生¶
靈逐活溺鹽醬中生投湯沸鑊一餐尙不飽入肚味難復何苦¶
强搜求省口多積福曽見匿刀牛跪向屠人哭又言狗能言乞¶
憐免割剥憐兒寸斷腸莫射山中鹿爲母肯投崖身碎田間犢¶
鱔化黃衣童夢求厨下僕螺放水中光欲免舟人獲我曽昔爲¶
儒典制雖未博茹毛飲血時上古無嘉穀相沿直至今流弊世¶
相續然而不忍心宰割非所欲燔牛只祀天雞豚亦不數古有¶
恤生人聊爲君一錄湯有解網恩齊能舍觳觫大哉孔子心不¶
綱不射宿天子釋羔羊不忍無窮戮恩官禁澤梁號呼動水族¶
<pb:CK-KZ_JY165_03p002a>¶
微生能報人人亦當憐育蟻渡狀元橋鼠分宰相粟救雀報投¶
環放鯉貢雙玉蛇啣梁上珠龜獻藏珍殻舍鼈救傷膚聚蠅出¶
𡨚獄戒殺故有功殺生報亦確屠牛形似牛殺狗狗形托此日¶
具人形轉眼生毛角輪迴實可憐早修今面目豈曰來世償眼¶
前報又速如何有𡻕荒如何有命促如何有大火如何有異疫¶
皆因殺孼多怨氣相感觸上帝震怒深降殃此五濁奉吿世人¶
聽改卻前嗜欲推擴此仁心隨處皆忖度舉步恤蟲蟻憐蛾紗¶
罩燭鹽水莫街傾滚湯毋地潑棲蟄莫輕殘卵胎毋損捉休傷¶
穴與巢勿焚山共麓丹丸方劑時害命勿爲藥邪法戲術中傷¶
生毋妄作養生莫害生金魚與鳥雀莫謂我言迂有功天必祿¶
<pb:CK-KZ_JY165_03p002b>¶
上帝最好生萬物皆恩沐仁心各自存毋曰我隨俗不能盡戒¶
除漸減漸消惡不必盡蔬羹市脯亦不薄悲哉此曰書叮嚀再¶
三囑若遇大丈夫永除滋味惑齋戒處終身清心易愼獨人能¶
實力行夀考臻百福¶
*** 　　悟道歌¶
數載樂幽幽欲逃寒暑逼不求名與利猶恐身心役苦志慕黃¶
庭慇懃求道跡陰功暗心修善行長日積世路果逢師時人皆¶
不識我師機行密懷量性孤僻解把五行移能將四象易傳余¶
造化門始悟希夷則服取兩般眞從頭路端的烹煎日月壺不¶
離乾坤側至道眼前觀得之元咫尺眞空空不空眞色色非色¶
<pb:CK-KZ_JY165_03p003a>¶
推倒玉葫蘆迸出黃金液𦂳把赤龍頭猛將驪珠吸吞歸臟腑¶
中奪得神仙力妙號一黍珠延年千萬億同途聽我吟與道相¶
親益未曉眞黃芽徒勞遊紫陌把住赤烏魅突出銀蟾魄未省¶
此中玄常流容易測三天應有路九地終無厄守道且藏愚忘¶
機要混迹羣生莫相輕已是蓬萊客¶
*** 　　遊天台山¶
台山最奇特巉岩𥪡削壁千峯攢羽翠一水環玉碧橫架石梁¶
橋如虹貫九霄波澄龍斂鬣松定鶴歸巢聞説避秦女不作襄¶
王雨雲肌映月華霞珮隨風舉老衲採薇飡入定坐天龕桃隨¶
飛澗煖柏鎻老岩寒石闕時時閉𡻕月應無記欲扣玄中玄卻¶
<pb:CK-KZ_JY165_03p003b>¶
鍊氣中氣忽聞空谷中音樂鳴天風萬壑人踪寂四時花色紅¶
*** 　　題像五首¶
獨坐獨坐不離這箇這箇玄機誰能打破上下察之鳶飛魚躍¶
天地訢合聖賢常樂¶
世人坐破蒲團到底不歸正教誰知性裏摩尼在我丹田朗照¶
揮塵風前色相行踪世外孤雲試透龍光三界掃除物我魔君¶
無以色相何留此像偶倩毫端抺吾模樣咦好將寶劍倚崆峒¶
除盡塵魔消礙障¶
敲爻野客隱見莫測孤立乾坤逈照日月偶揮筆上春雲而發¶
和光之訣噫要存色相應塵清洞庭秋水三千劫¶
<pb:CK-KZ_JY165_03p004a>¶
*** 　　題石¶
爲虎爲龍鍊泉鍊月堅則以磨濁則以激隨花鳥而忘機樂琴¶
樽而自悅若是見得如來不須饒舌¶
*** 　　百句章¶
無念方能靜靜中氣自平氣平息乃住息住自歸根歸根見本¶
性見性始爲眞萬有無一臭地下聽雷鳴升到崑崙頂後路要¶
分明下山接鵲橋送下至黃庭庭中演易卦五十五堪均氣卷¶
施四大坐臥看君行此是築基理孤陰難上升更要鑄神劍三¶
年鍊已成念正精忘極臨鑪不動神覔買丹房器五千四八春¶
先看初三夜蛾眉始見庚要見庚花現反向蛾眉尋如此採眞¶
<pb:CK-KZ_JY165_03p004b>¶
鉛口口要眞傳火候從初一一兩漸漸生十六退陰符兩兩不¶
見增沐浴逢雞兎防失防險傾金氣自薰蒸體上汗淋淋十月¶
胎方就頂門要出神還須面壁九飛身上玉京三段功夫訣明¶
明説與君我今親手釋成書體訣行傳與修行子玉金之法程¶
丹訣眞師授須與神仙論更有妙丹法予恐太洩輕彈絃并鼓¶
瑟夫妻和平情霞光照曲水紅日出崑崙恍恍并惚惚杳杳與¶
㝠㝠此中眞有信信到君必驚一點如朱橘要使水銀迎絶不¶
用器械顚倒法乾坤世人不悟理三峯採戰行也有説三關也¶
有入鑪臨又以口對口醜穢不堪聽一切有爲法俱是地獄人¶
有等執著者信死清淨眞髮黃并齒落鵲體似鶴形他未知吾¶
<pb:CK-KZ_JY165_03p005a>¶
道分明假作眞觀天之大道執天之大行月挂西川上霞臨南¶
楚濱三日前爲晦陽中之純陰三日後爲朔陰中之陽精亦如¶
逢冬至和景好陽春八日是上弦一問卯兔門十六方爲姤廿¶
三是酉門以此參易卦方知大道眞百句章中字字字要尋文¶
此書雷將守得者愼勿輕¶
*** 　　惜字歌¶
字洩天地精字列聖賢名字散止一字字合卽名經字半皆有¶
韻字全靈慧生先賢造諸字諸字由聖明字入汙泥處罪孼損¶
年庚能生惜字念惜字勝修行肯惜一字紙積字福來增肯勸¶
人惜字祿夀自天申肯勸肯惜報自古有明徵惜字若無報試¶
<pb:CK-KZ_JY165_03p005b>¶
觀勸世文勸文代代有字報人人聞爲勸惜字紙一字如藏經¶
*** 　　警世¶
春去夏初交重雲遮白日湛然一道光盡被浮翳匿君子與小¶
人同生休同立縱我不受污難以欺有識花忌蝶蜂侵稻粱仇¶
蟊賊物也尙如斯人何憚愼密¶
*** 　　平橋感事¶
我臨淮水上淒清動遠思烏鵲棲高樹雁鴻偏苦饑王孫日把¶
釣一身無所資漂母垂憐際怎有酬金時丈夫不失路飛揚終¶
不奇動心而忍性此意天所私¶
*** 　　贈夀¶
<pb:CK-KZ_JY165_03p006a>¶
生平懷坦易相與樂天眞好道本夙昔誰曰非性成千金曽不¶
惜况復戀簪纓有子能讀書養晦守父經飛騰懸日待頭角並¶
崢嶸琴瑟相繼諧遂願盡彜倫年當半百時嗜好邁紅塵一斗¶
一石醉月弄復風吟奉法道無間暑寒爽氣神如斯道貌古入¶
籍在蓬瀛蓬山多仙侣翹首企同心擕手駕白鶴天半朱霞生¶
飛入夀者堂擎拳祝遐齡¶
*** 　　夏日言懷七首¶
幼讀神仙傳飄然物外心浮名人所慕不覺艷華簪一朝遭聖¶
主碌碌空浮沉自顧無時譽幽思反故林舉頭雲路近晨露滴¶
清襟¶
<pb:CK-KZ_JY165_03p006b>¶
孤松生幽谷矯矯氷雪姿移植蓬蒿邉浮蔓交榮滋動節爲所¶
屈哀哉非其時樵人利斧斤割盡旁附枝餐風吸日精終見生¶
紫芝屈伸固有會志士願自持¶
黃鶴乘雲去湖山憶舊遊乾坤殊浩蕩逝者無停休樹色侵波¶
影漁歌起白鷗何當棄冠蓋從我訪璚樓¶
吾愛陶貞白撥雲見天日養生非鍊形雅志同金石朝餐嶺上¶
霞夕飲牀頭秫玉霄降靑鸞眞誥膺帝錫似此山中宰屣棄三¶
公秩君子貴知幾遁世方無失¶
老君隱柱下未嘗卑小官孔子爲委吏會計分所安古人守一¶
職常恐負荷難如何今人奢逐逐慕彈冠得隴又望蜀心中興¶
<pb:CK-KZ_JY165_03p007a>¶
汎瀾所以鍾離子俾我隱岡巒羽毛生長後不畏暑與寒枕中¶
多幻夢寂寞興終闌道心須努力莫作等閒看¶
八月乘槎客飄飄犯斗牛人生跼且蹐似此足壯遊年年明星¶
燦不見客人舟夜夜猿聲急我心難寫憂安得韓眾來與之步¶
瀛洲¶
阮公晉狂士風流未足誇名教有樂地禮法不容差神仙累功¶
行足跡滿天涯拯民并濟物願等恒河沙豈耽詩酒癖遽爾演¶
三車¶
*** 　　遺孝子楊太明¶
楊君眞確士孝行洞穹壤皇天憐其難七夕遣追往逡巡藥頑¶
<pb:CK-KZ_JY165_03p007b>¶
石遺子另饋享子旣不我受吾亦不加强風埃難少留願子志¶
勿爽會當首鼠紀青雲看反掌¶
*** 　　勸丹士金守一五首¶
眞假原難混終須復本形貪夫徒用計反自陷寒貧¶
勸君休要燒鉛汞𡻕月徒擔送黃芽未必生白雪成何用伴紙¶
灰如做了一場的蝴蝶夢伴紙灰如做了一場的蝴蝶夢¶
三方鑪鼎空添火痴守文和武投胎爲養沙取氣難離母鎭日¶
間打夭硫擔盡了多辛苦鎭日間打夭硫擔盡了多辛苦¶
死砒乾汞尋燒藥自説通天法五金總不和八石終難合入明¶
鑪過鉛池都是個乘波筏入明鑪過鉛池都是個乘波筏¶
<pb:CK-KZ_JY165_03p008a>¶
世間人説燒丹須用先成内豈知内就皆無累萬鎰不關心邱¶
積非爲貴總然是點石金到底成磗塊總然是點石金到底成¶
磗塊¶
*** 　　示通源偈八首¶
死生原不二生卽死之門了得無生者生亦徒何云¶
見性乃眞覺談禪是後天天從何所見佛卽未來心¶
空空徒自空悟悟忘自悟撇卻悟空魔死生應自主¶
三教總一教得來無欲同若從微妙處一點還虛空¶
論道如來是大雄大雄必定也空空不增不減長江水照破須¶
彌無相峯¶
<pb:CK-KZ_JY165_03p008b>¶
椿枝萬丈道家玄蓮花九品禪門法試問花飛椿老時可曽捉¶
得西江月¶
萬曡寒烟總是虛隔簾燈影卻何如此是認得空中幻卽是如¶
來貝葉書¶
舍利弗舍利弗最上菩提尋覺路不落千千四大千湼盤六六¶
三十六時見層層七寶臺時隱密密雙行樹誰教控鶴老兒來¶
飛錫趕到雲深處打醒通源問的端刹土應是恒河數如來不¶
在見聞中圓覺聲聞何以故¶
*** 　　九品蓮花偈六首¶
挺挺出金池瓣瓣含玉露火裏放奇香色比菩提固¶
<pb:CK-KZ_JY165_03p009a>¶
心卽臺之象蓮因色是身西方無個處極樂悟虛眞¶
雙行樹裏泥團九品蓮中甘露頻伽不解無生飛向恒河深處¶
昨夜天風吹北斗驪龍獅子一齊吼要見蓮花何處尋蓮花卻¶
在如來口¶
菩提無樹鏡無臺安得蓮花九品開分付通源休浪悟客塵二¶
字證如來¶
道人慣會饒舌要講蓮花顏色不長娑婆四部中不染靑黃赤¶
白黑時時入觀見如來柳花搖動瓔珞月¶
*** 　　偶偈七首¶
慧光破三界慈波大海中金剛非法相般若應歸宗¶
<pb:CK-KZ_JY165_03p009b>¶
無我無人礙妙法自如如彌陀有圓覺九品是眞廬¶
如來非有相在在心頭著悟卻本來因了我無生法¶
一點琉璃光照破十方界了了歸虛空此中無𦊱礙¶
何處獅子作怪將我葛藤咬壞要尋佛老塡還過去未來現在¶
昨夜懶雲炊熟今朝癡腹生春有口無心是佛笑他忙裏尋人¶
不貪不愛不惱無身無口無心從此一靈默會太虛淸靜忘形¶
*** 　　覺源偈語¶
先覺後覺道外無人和光齊固永守天眞有大心願覺源通神¶
始終如一雨露日臻人名留在箇中存¶
*** 　　謁大士叅大乘禪法呈偈¶
<pb:CK-KZ_JY165_03p010a>¶
晃晃朗朗海心月圓圓融融無欠缺一朝輦出中天來萬古清¶
暉昏夜白咦打破箇中舍利子任他遊衍何須歇¶
*** 　　爲杭州靈隱寺慧一僧火化偈¶
莫著芒鞋亂行走好將雲衲自修藏須彌山上風光好回首曇¶
花暗吐香　休奔涉莫慌忙從今脫去臭皮囊大千界裏留眞¶
跡極樂邦中日月長　咦　跳出愛河春日好阿那會上飲瓊¶
漿¶
*** 　　鼎器歌¶
鼎器本是男女身大藥原來精氣神若會攢來歸一處須用同¶
心三箇人三箇人無他説只要眞師眞口訣指破陰陽三品丹¶
<pb:CK-KZ_JY165_03p010b>¶
方可存心待明月待明月也莫遲收拾身心且築基劈開塵心¶
抛業網驅除五漏斬三尸斬三尸見鑄劍鍊已通靈知應驗剛¶
柔變化任施爲萬里驅妖如掣電如掣電劍方靈挂向南方護¶
水晶若遇北方陰鬼起一刀兩段不容情不容情常淸靜心中¶
皎潔如明鏡鏡心寂滅若虛空始得臨鑪無弊病無弊病可安¶
鑪調和鼎器勿心粗言語不通非眷屬龍興虎旺始堪圖始堪¶
圖觀復作(音造)鑿開混沌鴻濛竅靜觀虎嘯與龍吟自然華池神¶
水到神水到辨浮沉莫教(平聲)時過枉勞心鉛遇癸生須急採金¶
逢望遠不堪親不堪親休亂取地裂山崩難作主不知止足必¶
傾危盛夏嚴霜冬大暑冬大暑不遭逢三寶牢關密守中太極¶
<pb:CK-KZ_JY165_03p011a>¶
自然生造化趁時搬取入黃宫入黃宫須愛護十月澆淋休失¶
悞子行陽火虎龍交午退陰符自保固自保固暫相離端坐忘¶
言更待時輻輳循環終則始三百六十莫違期莫違期爲則例¶
悟明眞理須當契若還執著爻象行只恐勞神形蠧弊形蠧弊¶
往來堅只爲心機未得閒思慮莫眞豪髮錯鉛銷汞散不成丹¶
不成丹思鍊已皆因失卻玄中理水乾火燥要調停刑德臨門¶
知進退知進退勿憂凶鍊就鑪中一點紅產個嬰兒兌氣足三¶
年温養似痴聾似痴聾眞快樂靜裏調神離軀殻東南西北任¶
遨遊出入往來乘白鶴乘白鶴脫塵埃三島神仙集會來一任¶
桑田變滄海我身無事𦊱(原作掛今正之)靈臺我身無事𦊱靈臺積功¶
<pb:CK-KZ_JY165_03p011b>¶
累德超凡世雖然顯化度羣迷那時方遂男兒志¶
*** 　　採金歌¶
道道道無功妙玄玄玄無多言開關展竅也不難明雌雄兩劍¶
全築基鍊已採後天雖然後天名滓質先伏後天後先天此要¶
訣要師傳不得眞師枉徒然築基功夫往前進火候屯蒙要抽¶
添要抽添認眞鉛十三四五六相連審黃道知的端亦要看經¶
五千言藥苗新用心看鉛光發現三日前癸水將至須急採差¶
之豪髮不作丹未採藥立匡廓交合之時用槖籥用槖籥近我¶
身不看天體枉爲作知癸生曉癸見三十時辰兩日半探取只¶
在一時辰六候只在二候見外四候別有幹得藥之時莫貪亂¶
<pb:CK-KZ_JY165_03p012a>¶
如痴如醉更省(音損)言牢關牢鎻牢上圈擇定飲用心看一時饑¶
飽失前功鉛散汞枯兩下戀十日功夫要勤咽勤咽之時防危¶
險頗得道理明性歌得之莫作容易看至人傳非人遠萬兩黃¶
金不肯換¶
　　其二¶
步雲山踏破天關掃塵氛擕月同歡夜幽閒清風響珮環早倚¶
著高樹欄杆聽人把心性談要覓那來去機關要打點何處回¶
還眞箇是艱難古今來磨過了多少英雄漢有誰知這情端那¶
些兒識破綻你只看天邉明月經過了幾多晦朔圓殘終不改¶
他本來顏尙留得千古一團圞今日裏我尋月月伴俺他與我¶
<pb:CK-KZ_JY165_03p012b>¶
有形無迹多留盼有景無心是大觀合我這渾淪一氣共入蒲¶
團齊返西隅冷眼把人看¶
*** 　　駕鶴歌¶
駕鶴來駕鶴來白雲深處任徘徊風凛冽氣幽哉長嘯一聲江¶
漢隈清香遙接蓬萊界輝煌銀燭眞堪愛落塵埃信步登樓快¶
縱金沙妙奥誰猜戀韶華幾人自在説不破迷途業債點不完¶
黃金磗塊只落得老仙翁盤桓無礙嘆梅花傲盡風寒羨松枝¶
猶如翠黛笑人生辜負身材七尺軀昻藏希賴怎得箇朝天闕¶
驂鳳乘鸞怎能個遊皇都錦衣玉帶怎能個效汾陽榮華夀考¶
怎能個追赤松遨遊無怠看千古英雄盡收入北𠨑土袋空教¶
<pb:CK-KZ_JY165_03p013a>¶
人貪名祿慕榮寵孰知道光陰隙駒快美景良辰難再到頭來¶
那有些兒隨我也不如去訪眞修覓一個清閒自在¶
*** 　　放歌¶
踏月去帶雲來行矣且徘徊短調長歌休著意信手裁夜靜少¶
塵埃氤氲佳氣疎櫺外喜沙淨無苔縱橫彩筆全無礙螺髻金¶
釵字字鍾王泒萬言倚馬何須待率天眞一下千行快敢云八¶
斗是仙才借清謳聊暢予懷兒曹莫浪猜説甚麽八座三台富¶
貴功名都幻態衣金腰紫𡨚孼債榮華到底有成敗脫離濁界¶
怎似我海上蓬萊黃金爲閣玉爲階貝闕瑤臺琪花珠樹都堪¶
愛此事亦難哉忘情割愛跳出迷魅袋眞淸閒自在無害無灾¶
<pb:CK-KZ_JY165_03p013b>¶
爾曹夢裏尋夢解那曉得覊網難開休慷慨莫弄乖我行我是¶
我心泰我歌我和我和諧行矣莫徘徊¶
*** 　　絶慾歌¶
人身精氣同滋水百脈全憑精氣充眞陽一點宜珍重若貪花¶
柳成和哄槁木枯荄萎朔風滋乾水竭年難逈嬌娃卻是戕身¶
斧美色猶如伐木蟲多情妖孼將人弄雖不是剛刀利刃也曽¶
殺盡了英雄¶
*** 　　鄂渚悟道歌¶
縱橫天際爲閒客時遇季秋重陽節陰雲一布遍長空膏澤連¶
綿滋萬物因雨泥滑門不出忽聞鄰舍語丹術試問鄰公可相¶
<pb:CK-KZ_JY165_03p014a>¶
傳一言許肯更無難數篇奇怪文人手一夜挑燈讀不了曉來¶
日早纔看畢不覺自醉如恍惚恍惚之中見有物狀如日輪明¶
突屼自言便是丹砂精宜向鼎中烹凡質凡質本來不化眞化¶
眞須得眞中物不用鉛不用汞還丹須向鑪中種玄中之玄號¶
眞鉛及至用鉛還不用或名龍或名虎或號嬰兒並姹女丹砂¶
一粒名千般一中有一爲丹母火莫然水莫凍修之鍊之須珍¶
重直待虎嘯折巓峯驪龍奪得玄珠弄龍吞玄寶忽昇飛飛龍¶
被我捉來騎一翥上朝歸碧落碧落廣闊無東西無曉無夜無¶
日月無寒無暑無四時自從修到無爲地始覺奇之又怪之¶
*** 　　贈劉方處士¶
<pb:CK-KZ_JY165_03p014b>¶
六國愁看沈與浮擕琴長嘯出神州擬向烟霞煮白石偶來城¶
市見丹邱受得金華出世術期於紫府駕雲遊年來摘得黃巖¶
翠琪樹參差連地肺露飄香隴玉笛滋月上碧峯丹鶴唳洞天¶
消息春正深仙路往還俗難繼忽因乘輿下白雲與君邂逅於¶
塵世塵世相逢開口希共論太古同流志瑤琴寶瑟與君彈瓊¶
漿玉液勸君醉醉中亦話興亡事云道總無圭組累浮世短景¶
倐成空石火電光看卽逝韶年淑質曽非因花面玉顏還作土¶
芳樽但繼曉復昏樂事不窮今與古何如識箇玄玄道道在杳¶
㝠須細考壺中一粒化奇物物外千年功力奥但能制得水中¶
華水火翻成金丹竈丹就人間不久居自有碧霄元命誥玄洲¶
<pb:CK-KZ_JY165_03p015a>¶
暘谷悉可居地夀天齡永相保鸞車鶴駕逐雲飛迢迢瑤池應¶
易到耳聞爭戰還傾覆眼見妍華成枯槁唐家舊國盡荒蕪漢¶
室諸陵空白草蜉蝣世界實堪悲槿花性命莫遲遲珠璣溢屋¶
非爲福羅綺盈箱徒自危志戒貪昔所重達人忘慾甯自期劉¶
方劉方審聽我流光迅速如飛過陰婬果決用心隙尸鬼因循¶
爲汝禍八瓊秘訣君自識莫待鉛空車又破車破鉛壞須震驚¶
直遇伯陽應不可悠悠憂家復憂國耗盡三田元宅火咫尺玄¶
關若要開憑君自解黃金鎻¶
*** 　　題桐柏山黃先生菴門¶
吾有玄中極玄語周遊八極無處吐雲軿飄泛到凝陽得見君¶
<pb:CK-KZ_JY165_03p015b>¶
兮在玄浦知君本是孤雲客擬訪希夷生恍惚無爲大道本根¶
源要君親見求眞物其中有一分三五本自無名號丹母寒泉¶
𤁋𤁋氣綿綿上透崑崙還紫府浮沉升降入宫中四象五行齊¶
見土驅青龍擒白虎起祥風兮下甘露鉛凝眞汞結丹砂一派¶
火輪眞爲主旣修眞須堅確能轉乾坤泛海嶽運行天地莫能¶
知變化鬼神應不覺千朝鍊就紫金身乃致全神歸返朴黃秀¶
才黃秀才卽修眞須且早人間萬事何時了貪名貪利愛金多¶
爲他財色身衰老我今勸子心悲切君自思兮生猛烈莫教大¶
限到身來又是隨流入生滅　留此片言用表其意他日相逢¶
必與汝訣莫退初心善愛善愛¶
<pb:CK-KZ_JY165_03p016a>¶
*** 　　直指大丹歌¶
三清宫殿隱崑巓日月光浮起紫烟池沼泓泓翻玉液樓臺曡¶
曡運靈泉靑龍乘火鉛爲汞白虎騰波汞作鉛欲得坎男求配¶
偶須憑離女結因縁黃婆從中爲撮合金鼎開成一朶蓮烈女¶
擎烏當左畔將軍戴兎鎭西邉黑龜卻伏紅鑪下朱雀還棲華¶
閣前然後澄神窺見影三周功就駕雲軿¶
*** 　　窑頭坯歌¶
窑頭坯隨雨破祇是未曽經水火若經水火燒成磗留向世間¶
住萬年稜角堅完不復壞扣之聲韻堪磨鐫凡水火尙成功堅¶
完萬物誰能同修行路上多少人窮年鍊養費精神不道未曽¶
<pb:CK-KZ_JY165_03p016b>¶
經水火無常一旦臨君身旣不悟終不悔死了猶來借(一作惜)精¶
髓(一作體)主持正念大艱辛一失人身爲異類君不見洛陽富鄭¶
公(名弼)説與金丹如盲聾執迷不悟修眞理焉知潛合造化功又¶
不見九江張尙書(名商英)服藥失明神氣枯不知還丹本無質翻¶
餌金石何太愚又不見三衢趙樞密(名忭)參禪作鬼終不識修完¶
外體在何邉辨㨗語言終不實窑頭坯隨雨破便似修行這幾¶
個大丈夫超覺性了盡空門不爲證伏羲傳道至於今窮理盡¶
性至於命了命如何是本元先認坎離並四正坎離卽是眞常¶
家見者超凡須入聖坎是虎離是龍二體本來同一宫龍吞虎¶
㗖(音淡)居其中離合浮沉初復終剥而復否而泰進退往來定交¶
<pb:CK-KZ_JY165_03p017a>¶
會弦而望明而晦消長盈虛相匹配神仙深入水晶宫時飲醍¶
醐清更醲餌之千日功便成金筋玉骨身已輕此箇景象惟自¶
身上昇早得朝三清三清聖位我亦有本來只奪乾坤精飲凡¶
酒食羶腥補養元和氣更盈自融結轉光明變作珍珠飛玉京¶
須臾六年腸不餒血化白膏體難毁不食方爲眞絶糧眞氣熏¶
蒸肢體强旣不食超百億口鼻都無凡喘息眞人以踵凡以喉¶
從此眞凡兩邉立到此遂成無漏身胎息丹田湧眞火老氏自¶
此號嬰兒火候九年都經過留形住世不知春忽爾天門頂中¶
破眞人出現大神通從此天仙可相賀聖賢三教不異門昧者¶
勞心休恁麽有識自愛生有形終不滅歎愚人空駕説愚人流¶
<pb:CK-KZ_JY165_03p017b>¶
蕩無期休落趣循環幾時徹學人學人細尋覓且須研究古金¶
碧金碧參同不記年妙中妙兮玄中玄¶
*** 　　贈喬二郎歌¶
與君相見皇都裏陶陶動便經年醉醉中往往愛藏眞亦不爲¶
他名與利勸君休戀浮華榮直須奔走烟霞程烟霞欲去如何¶
去先須肘後飛金晶金晶飛到上宫裏上宫下宫通光明當時¶
玉汞涓涓生奔歸元海如雷聲從此夫妻相際會歡娛踴躍情¶
無外水火都來兩半間卦候翻成地天泰一浮一沉陽鍊陰陰¶
盡方知此理深到底根元是何物分明只是水中金喬公喬公¶
急下手莫逐烏飛兼兎走何如修鍊作眞人塵世浮生終不久¶
<pb:CK-KZ_JY165_03p018a>¶
人道長生沒得來自古至今有有有¶
*** 　　警世¶
遨遊世界無饕餮不受塵磨不受湼惟見滄桑常變換渾忘消¶
息相更迭花開花落幾時休春往秋來流不輟愚迷戀卻一皮¶
囊爲是皮囊多污衊聲色盡是萬魔根錢財不過蠅頭血豪强¶
勢熖總成空話別妻兒徒哽咽不如清淨樂無疆利鎻名韁俱¶
斷絶通天入地爲形輕鶴駕雲騰因性徹混迹漁樵山水翁烟¶
霞笑傲留飛轍一瓢沉醉心無礙兩劍光騰妖自滅葫蘆雖少¶
九還丹腹内當餘九返訣俗人笑我太玄虛我笑俗人謀最拙¶
一坏黃土蓋坵墟勞勞空自稱雄傑百年轉睫逝如梭富貴榮¶
<pb:CK-KZ_JY165_03p018b>¶
華多積雪勿厭簞瓢避其冷勿羨勢利趨其熱損人益己禍𡨚¶
連競短爭長讐怨結瀟灑風流美少年來生償盡千般孼道人¶
憐憫泊慈航每解沙中三寸舌普勸紅塵懵懂人早早回頭企¶
往哲翻然悟了此中因胸藏自有通天先將五藏滌淸凉那¶
怕玄關不透㵼行滿功圓神自靈志誠片縷爐香爇莫道蓬瀛¶
路甚賒前程自有人提挈¶
*** 　　二帝祠夢醒軒¶
香烟𣺌𣺌水雲鄕放口談禪説道場背立湖山空悵望一輪明¶
月映滄浪漁人野渡航古寺晚鐘忙蒲葦深處覓秋色跨虹長¶
片片的楚帆飛過盡是行商流水汪洋古渡垂楊沙平岸偉一¶
<pb:CK-KZ_JY165_03p019a>¶
曲流觴洗盡塵心半點張狂晃晃朗朗大無盡藏¶
*** 　　戒淫歌¶
花作營兮柳作寨妖嬈佳人稱主帥酒兵日夜苦相爭又有笙¶
歌増氣槪殺人妙計是風流斬將奇謀有恩愛任他舉鼎拔山¶
雄但與交鋒無不敗酣戰蛾眉氣力衰温柔帳裏精神憊連年¶
累月不解兵管教性命從此壞勸君覺悟出迷途不淫不縱守¶
關隘一朝修得慧劍成誅盡酒魔與粉黛¶
*** 　　鴻雁行¶
白雲慘淡寒風起水返崑源現海底鳴雁嗷嗷四五聲令人潦¶
倒胡床倚幾回招雁雁高飛不向人間説是非悲咽寒江徒碌¶
<pb:CK-KZ_JY165_03p019b>¶
碌何時菰米飽飡歸珍重還在野洲棲藏得靈機待羽齊一旦¶
翺翔天地闊卻贏今日唳聲凄妙語贈君君不悟猶在天涯悲¶
異路我有深情無處抒淚灑霜崖以怨訴¶
*** 　　戒食牛肉歌¶
君不見牛耕土曳步前奔用力努又不見日當午血汗通身涎¶
沬吐世間畜類多無如他報主可憾貪財農心狠如狼虎見他¶
筋力衰賣與人烹煮割下頭剖開肚血塗鐘皮鞔鼓骨挫簪肉¶
作脯當日耕田難不難今日粉身苦不苦𡨚魅泣訴閻羅王閻¶
羅悲憫不能語但説宰牛夫受罪在地府或丢劍樹叢或擲刀¶
山隖或灌滚銅汁或烙紅鐵柱永劫不翻身翻身世變汝又有¶
<pb:CK-KZ_JY165_03p020a>¶
食牛人不由人勸阻勸之起爭端阻之笑迂腐怕説牛有功强¶
説牛能補一任罪通天不知何肺腑豈知一食牛立刻天神怒¶
縱有好心腸此條登惡簿陰注禍來侵暗折福無數貧夭逮兒¶
孫甚至滅門戸吁嗟乎牛代人耕誰不覩殺而食之喪心伍我¶
今降乩普吿人戒此方堪對佛祖¶
*** 　　全眞歌¶
高臺鏡兮潔且明鑒妍媸兮美惡分全一眞兮禀虛靈具眾理¶
兮應感神忽蒙垢兮蔽埃塵汚物累兮失其眞清者濁兮明者¶
昏天者去兮人者侵月掩雲兮水掩萍戕其性兮斁其倫勸君¶
刮垢兮磨洗其塵復此虛靈兮全其本貞一竅混涵兮不逐沉¶
<pb:CK-KZ_JY165_03p020b>¶
淪可以久視兮不必更鑄其形如水常清兮如月常明終天終¶
地兮厯遍古今¶
*** 　　放生歌¶
汝欲延生聽我語凡事惺惺須恕己汝欲延生須放生此是循¶
環眞道理他若死時你救他你若死時天救你延生生子別無¶
方戒殺放生而已矣¶
*** 　　覺世歌¶
名也憂利也憂名利牽絆幾時休君不見堆金積玉富比王侯¶
總用不著機謀又不見漢代班超萬里封侯皆因祖澤流吿世¶
人何必丢身翻死費營求到後來劫奪成讐嗏雪夜昏昏有水¶
<pb:CK-KZ_JY165_03p021a>¶
難流不如歸去別尋好事到與世無尤¶
*** 　　贈葉子歌¶
開門見山山崔巍箇裏行藏雷復雷大過小畜剝中出龍蹲虎¶
伏鶴爲媒青山一片蓬萊月鉛汞調來丹鼎徹彌天亘地丹砂¶
紅驚動至尊出金闕我道從來坦如是那有庸夫談及此一朝¶
遇我老蓬萊句示彰彰意不滯晨昏參考環中旨調養何曽外¶
火水手擎本是先天得圓方稱我無得失八兮九兮稱體溶光¶
明性地絲不蒙有時省得裏中裏觸觸機機當地逢占風雲望¶
氣色漠漠(音木)如神眞境得有人呼我是神仙那箇知我本太極¶
只今塵世誰重道敬信仙家原不少只是塵縁束縛深那得聽¶
<pb:CK-KZ_JY165_03p021b>¶
予談大道大道無碍世紅塵授受憑君善理論討究探得箇裏¶
珠一時領悟自超倫何曽教爾絶妻子何曽教爾棄雙親何曽¶
教爾拒師朋何曽教爾失兄弟與皇君黃金遍地非我有要時¶
容易爐長久功名原是合帶來得時容易陰功厚夀考千齡亦¶
不奇享時容易盤珠走世限儘可出塵埃脫時容易奇門有歸¶
根一派淸涼界瑤草琪花滿足下龍蹲虎伏擅曩初會合如如¶
向我謝初時門路認要眞一失腳兮神鬼驚蓬頭垢面悔也遲¶
求師拜師説不靈¶
*** 　　一到歌¶
一到松齡忽相忘可知不限好徜徉及至相逢又不語不語之¶
<pb:CK-KZ_JY165_03p022a>¶
中滋味長飛雲故意窻前落宿鳥無心到上方飛雲宿鳥何爲¶
者大家情斷沒他腸道人情性肯相若鳥有鳥無論議商觸境¶
可知天地闊芥子之中納十方三千桃子無多大吐納春秋萬¶
億霜人道他生無苦樂我知苦樂自支當只虧默默長年結所¶
以生生永世强青色轉紅又轉白金容妙相又加黃熟來安知¶
𡻕尙問有陰陽若箇容爲採如非西母王迎風問駕丹凰隊隊¶
引盡紅粧來到高崖端坐語紫笙斑管吹幾許輕囀細歌天樂¶
妙忽聞大笑羣眞遇蒲萄佳釀瑛玉杯晶盤異果乘將舉霞明¶
綵亂落天花花色妍鮮香粉雨滿山不見有蒼苔鋪盡花裀羣¶
眞馭王母開言問何來蓬山頂上賞花回回來做甚一談經伏¶
<pb:CK-KZ_JY165_03p022b>¶
虎丹砂次第成若得羣眞相會合團齋叙室靜無聲無聲都是¶
無音曲㵼出銀河秋月足一絲萬絲發綵光八月中秋果亦熟¶
摘取幾枚比丹砂欲與人間且看福福在不愁華月老塵邉開¶
落任裊裊君不見春風一夜姤明葩雨卽來摧難到曉一杯美¶
酒灌疎星南極盈盈紫氣生此時明白自身子丹砂新就欲飛¶
騰借問土雞何處宿果爾不與鳳凰伏天涯咫尺人情見方寸¶
寛恬誰桎梏盎背温怡伏天塵神空八極游杳北斗轉星回光¶
翺翔飛翻五彩經清竺可指天中人識取座間賓晉節凌風客¶
談道入京門京門客問誰家子魚籃大士垂玉指指上光垂絲¶
一綸不用釣竿任意使¶
<pb:CK-KZ_JY165_03p023a>¶
*** 　　一○眞旨歌¶
參來三教總同符人在紅塵立界模不知個裏當○妙説也茫¶
茫心不孚自從顯道大經筵霖雨紛紛下九天風吹大地生歡¶
笑佛也同仙儒也仙仙能作佛儒成佛佛佛仙仙儒不説儒家¶
不是去佛仙一等拘墟本作末因是迂儒訕語來大家朋從昧¶
蓮臺丹光九轉混不識是樣迂儒儒理霾有種禪和專執非呆¶
呆坐著不通微也來拒我儒仙道鏡樣光明自著泥卻怪吾家¶
鬼樣仙謗儒謗佛口喃喃有時逢著天仙語夢裏初醒也曉圓¶
相爭相執何時了建個壇場説到曉一日一日分三日大家快¶
徹雞聲呌暗中摸索到天明起舞東方日又昇一輪樣子紅光¶
<pb:CK-KZ_JY165_03p023b>¶
好蓮臺丹室盡橫經契合三家一線穿數珠輪轉劍鋒寒五經¶
論孟仝梵唱位位眞儒位位仙解去魔頭性見眞如來一合相¶
皆亨鸞飛鳳舞琪花繞五綵霞生錦樣新誰無祖宗無相識出¶
手提擕四面立垂頭聽個三教眞罪者消除枷鎻釋團圞一話¶
一○中會證如如粉碎空大家不用仍收拾拾得還○定不同¶
*** 　　安雅堂歌¶
坐長松兮風冷冷果好風兮思淩雲众(同眾)子叙兮神肅肅都士¶
吟兮情欣欣縱仙眞兮愛與集薄物情兮不同尊道貴靜兮各¶
自修志妙一兮共相親神結契兮弗曲跡懷立行兮湯之新無¶
門惑兮甘淡泊善排遣兮勿怒嗔閑性情兮言語遜善馭物兮¶
<pb:CK-KZ_JY165_03p024a>¶
氣和平衞我道兮周且密樂我道兮幽且深有志願兮自成全¶
豈多侶兮始爲恩期諸子兮味我言念諸子兮非凡身快適來¶
兮期旣按快適去兮公務勤水難隔兮原不限與安雅兮先松¶
齡松齡弟子克孝弟孝且弟兮感眞人¶
*** 　　過功歌¶
人間賞罰從疎略天上過功最碧清人道青空無有主那知爾¶
室有神明心著善時神點首心存惡念神怒瞋神一怒瞋諸孽¶
聚頭頭帳帳皆來索索一還一無了期此際懴悔眞無著註功¶
積小如泥沙日積月累等山岳自己不知何者非那知個裏最¶
知覺努力修持無後時莫説今日未學明日學及早耕熟這心¶
<pb:CK-KZ_JY165_03p024b>¶
田到頭收割眞快樂我現菩心理會參趁帆風送夕陽天高歌¶
一曲何爲者長笑一聲天地寛¶
*** 　　大覺¶
鼾鼾睡鼾鼾睡塵世之中人人醉醉裏不知天地寛昏昏醒醒¶
只不遂黃金纍纍腰下繫猶説當前不如意戰名爭利何日旣¶
勞攘終身難自計我在深山整日寐那管人間爭戰會不强求¶
不越位天翻地覆由他際閶門内外有消息天南地北無窮戲¶
只要識得出處義東山高臥無他慮且去且去歸到終南還自¶
睡¶
*** 　　示體恕¶
<pb:CK-KZ_JY165_03p025a>¶
魚聲敲響誦靈文字字清兮我心欣不信邉方徧重道九天雨¶
露殷殷此一會繼前經實爲濁界所稀聞斂凡財何足云至敬¶
至誠深可親上帝明明百神赫赫盡通靈羣仙拍手呵呵笑予¶
門有這底法嗣禮數勤也奉儒也奉眞修補前緣今世因學玄¶
關一竅在中心百脈呼吸由此透玄津默默運孶孶行百日功¶
成不苦辛這一關頗無形降盡天魔野魅驚煉子精守子情大¶
定之時心氣平百脈甯三十六宫總是春笑也笑瞋莫瞋瞋心¶
一發墮在修羅境瞋火起且消停默運黃河水一澄火斂熖水¶
上升汩汩吞來勝寶珍瞋時須用强軍伏靜極安恬勿用兵兵¶
能驅邪癘靜極便修文九還只在一心煉七返何須向外尋旁¶
<pb:CK-KZ_JY165_03p025b>¶
門錯悞許多人祇此一篇話功要細細論¶
*** 　　候鍾離祖師臨壇歌¶
聽簫鼓悠揚無限思長恩深似海難爲量脈脈相傳眞個是金¶
丹法派億萬世無疆呵呵笑恩師大肚包載無數禎祥師祖東¶
華紫雲一朶從天降鸞鸞鳳鳳繡帶半天披獅象香馥馥玉女¶
金童排列前頭多天將五色金絲傘蓋藏當中坐著黃衣樣遙¶
指西邉一派的道氣冲天褁著那百和香也笑嘻嘻欣然來降¶
好教誠信的整肅端莊深深叩拜祝千觴儘受用闔戸慶安康¶
*** 　　可惜歌¶
可惜許可惜許可惜元陽宫無主一點旣隨濃色姤百神泣送¶
<pb:CK-KZ_JY165_03p026a>¶
精光去三尸喜七魄怒血散氣敗將何補尺宅寸田屬他人玉¶
爐丹竈阿誰主勸世人休戀色戀色貪淫有何益一神旣去百¶
神離百神去後人不知幾回待説説不得臨時下口泄天機¶
<pb:CK-KZ_JY165_03p026b>¶
¶	
<pb:CK-KZ_JY165_03p027a>¶
** 五言律¶
*** 　　悟了詩十六首¶
悟了長生理秋蓮處處開金童登錦帳玉女下香階虎嘯天魅¶
往龍吟地魄來有人明此道立便返嬰孩¶
姹女住南方身邉產太陽蟾宫烹玉液坎戸鍊瓊漿過去神仙¶
餌今來到我嘗一杯延萬紀物外任翺翔¶
頓悟黃芽理陰陽禀自然乾坤爐裏煉日月鼎中煎木產長生¶
汞金烹續命鉛世人明此道立便返童顏¶
宇宙產黃芽紅爐煆作砂陰陽烹五彩水火煉三花鼎内龍降¶
虎壺中龜遣蛇功成歸物外自在樂烟霞¶
<pb:CK-KZ_JY165_03p027b>¶
要覔長生路除非認本元都來一味藥剛到數千般丹鼎烹成¶
汞爐中煉就鉛依時服一粒白日上冲天¶
姹女住瑤臺仙花滿地開金苗從此出玉蘂自天來鳳舞長生¶
曲鸞歌續命盃有人明此道海變已千回¶
古往諸仙子根元占甲庚水中聞虎嘯火裏見龍行進退窮三¶
候相吞用八紘冲天功行滿寒暑不能爭¶
我悟長生理太陽伏太陰離宫生白玉坎戸產黃金要主君臣¶
義須存子母心九重神室内虎嘯與龍吟¶
靈丹產太虛九轉入重爐浴就紅蓮顆燒成白玉珠水中鉛一¶
兩火内汞三銖喫了瑤臺寶升天任海枯¶
<pb:CK-KZ_JY165_03p028a>¶
姹女住離宫身邉產雌雄爐中七返畢鼎内九還終悟了魚投¶
水迷因鳥在籠耄年服一粒立地變冲童¶
盜得乾坤祖陰陽是本宗天魅生白虎地魄產青龍運寶泥丸¶
住搬精入上宫有人明此法萬載貌如童¶
要覓金丹理根元不易逢三才七返足四象九還終浴就微微¶
白燒成漸漸紅一丸延萬紀物外去冲冲¶
箇箇覓長生根元不易尋要貪天上寶須棄世間珍煉就水中¶
火燒成陽内陰祖師親有語一味水中金¶
萬物皆生土如人得本元青龍精是汞白虎水爲鉛悟者子投¶
母迷應地是天將來物外客箇箇補丹田¶
<pb:CK-KZ_JY165_03p028b>¶
二十四神清三千功行成寒雲連地轉聖日滿天明玉子偏宜¶
種金田豈在耕此中眞妙理誰道不長生¶
妙妙妙中妙玄玄玄更玄動言俱演道語默盡神仙在掌如珠¶
異當空似月圓他時功滿後直入大羅天¶
*** 　　明胎息¶
密室靜存神陰陽重一觔煉成離女液咽盡坎男津漸變逍遥¶
體超然自在身更修功業滿旌鶴引朝眞¶
*** 　　通道¶
通道復通玄名留四海傳交親一拄杖和氣兩空拳要果逡巡¶
種思茶逐旋煎豈知來混世不久卻回天¶
<pb:CK-KZ_JY165_03p029a>¶
*** 　　偕靈隱寺慧一僧遊洞霄宫¶
步入靈巒處行行漸躡高九峯環翠壁一逕遶清霄鼯鼠如蒼¶
鶴山礬似碧桃洞門原不閉應許避由巢¶
*** 　　梅花¶
門前半畝地劚土種梅花賺得春光早相看韻事賖風飄香不¶
定影淡月初斜一種天然處分明處士家¶
*** 　　贈在園劉廷璣¶
弱水三千里憑虛一問君開樽休説劍剪燭好論文春意含梅¶
萼風威掃凍雲從今與子約愼莫暫相分¶
*** 　　春日¶
<pb:CK-KZ_JY165_03p029b>¶
二月春光早羣英盡吐華丹崖生貝草赤地產靈葩雙鳳騰紅¶
霧六鰲放紫霞廣陵推盛景遍處是虛花¶
*** 　　山居五首¶
寂靜無譁地怡然任所之鳥聲嬌入耳山色翠掀眉門外青天¶
闊庭中白日私久居塵市客幽雅只今知¶
醉臥山塢裏陰晴鳥語中靜聞流水曲閒拾落花紅密竹堪遮¶
日重簾爲障風一瓢姑自得俯仰任天公¶
當澗挺孤松鱗紋似老龍風生時有籟雲起乍成峯坐聽敲窗¶
葉遙聞隔院鐘尋幽來此者應撇世情濃¶
靜坐南窗畔悠然見落花有童隨膝下無酒問鄰家風送松間¶
<pb:CK-KZ_JY165_03p030a>¶
韻雲開暮色霞黃庭讀未了簾外月初斜¶
何處難忘酒茅齋獨坐時詩歌湛露句傳記醉翁詞簾淺風飛¶
急墻高月上遲一杯還自酌妙境爲君私¶
*** 　　立春¶
斗柄回寅律春風入座來草含生意嫩花帶瑞烟開搦管成新¶
句提壺問舊醅和光人不覺時序迭相推¶
*** 　　早梅¶
含情新吐霧精氣露春陽雪映千江月風吹萬樹香過庭多艷¶
色面壁少書章盡興還須酒同人醉上方¶
*** 　　暮冬¶
<pb:CK-KZ_JY165_03p030b>¶
冬晴天更煖陽長日初長梅蕊含春意椒花獻臘觴年隨風裏¶
過人逐夢中忙兩岸聲和沸千舟競納糧¶
*** 　　偶題三首¶
三伏行炎令六根惹俗塵能將方寸掃豈畏謗書頻同調行今¶
少多艱自古均卽看孔孟語寡過每諄諄¶
安期有眞訣贈我一丸春丹竈飛金液靑溪長綠蘋敲棋催鳥¶
去呼茗喜香新寄語宦游侣莫將樂讓人¶
松下聞清嘯怡情此勝遊擕來王母詔歸去岳陽樓殘暑風偏¶
苦羈人夜自悠三山雲鶴近別自有丹邱¶
*** 　　示止源¶
<pb:CK-KZ_JY165_03p031a>¶
泓月懸波碧瑤琴落鳳聲丹歸南嶺雪鶴到上林鳴靜裏天源¶
大閒中性自清蜉蝣何足惜石已是三生¶
*** 　　漁舟¶
富貴人不見欵乃度前川鉅棹穿波月長風破水天歌邀鷗共¶
唱醉擁鷺同眠借問功名客曽知秋水篇¶
*** 　　自詠¶
山仙無人識佩劍入大唐回首南北看無意卻歸鄕昨者摩尼¶
殿早覺掛衣黃風行一陣黑百鬼盡潛藏¶
*** 　　偶吟二首¶
夜靜寒江上綸收水聚波可嗟香餌少徒看錦鱗多欲作迴船¶
<pb:CK-KZ_JY165_03p031b>¶
計其如逐境何徘徊明月底空負老漁簑¶
欲造修眞趣須憑造化權青龍吞紫霧白虎噴青烟皓氣騰三¶
界陽光射九泉一丸丹藥就還與未生前¶
*** 　　讚道¶
大哉無上道普度眾迷人形聲俱入妙色相兩相泯斷障除情¶
愛超凡證聖眞一誠勤頂禮舊染自然新¶
*** 　　讚經¶
妙哉高上經説法濟沉淪慈幢開地獄寶筏渡迷津光明常具¶
足體要自精神萬言須解悟彼岸誕登身¶
*** 　　讚師¶
<pb:CK-KZ_JY165_03p032a>¶
至哉太上師法乳可充饑道德參天地陰陽運化機濟生宏巳¶
願拔死警人非千生諸罪障懴謝得皈依¶
*** 　　癸酉秋深卽事¶
花魅縈露砌鳥夢繞霜窩稻把擔聊且衣砧擊奈何詩逢窮境¶
好淚出苦腸多沒箇消愁法圓光大腹摩¶
*** 　　甲戍秋過蓮池律院¶
靜院一林秋陶然快我遊蟬聲喧佛耳梧葉打人頭大地慈風¶
滿普天化雨稠往來幾舊好竹榻話丹修¶
<pb:CK-KZ_JY165_03p032b>¶
¶	
<pb:CK-KZ_JY165_03p033a>¶
** 七言律¶
*** 　　勸世吟二十七首¶
喬木陰陰襯落霞好山都屬道人家寒灰温鼎重生熖枯樹歸¶
根復放花人世興亡終有限瑤宫𡻕月了無涯天風觸亂鏗鏘¶
珮來往飛騰紫鳳車¶
雲山道士任閒閒門外黃塵總不干心印一輪千里月髻簪五¶
嶽七星冠經開祕覽焚香誦琴少知音對影彈鶴遶藥爐朱頂¶
動只疑飛出紫金丹¶
聖德凡情不可齊輕篙徒向海心揮一竿絲上垂香餌七里灘¶
頭坐釣磯明月滿天紅蓼岸清風兩袖綠蓑衣水寒夜靜魚不¶
<pb:CK-KZ_JY165_03p033b>¶
得笑指清光達紫微¶
澄澄一派舊靈源不使纎塵點染間朗朗朗同明月朗閒閒閒¶
似白雲閒劈開天地牢籠網躍出陰陽造化關俗境有人如得¶
悟迴光對面是家山¶
眞性原來得自由莫教人事强拘囚是非浪裏宜緘口名利場¶
中好縮頭妻子𡨚親還了了死生途路得休休逍遙碧嶂青松¶
下坐看殘花逐水流¶
黃鶴樓前吕氏家一壺天地老烟霞無形白鹿調朱鳳有箇烏¶
龜赤蛇六月山頭飛白雪三冬水底長黃芽這些道路人還¶
識陸地神仙亂似麻¶
<pb:CK-KZ_JY165_03p034a>¶
爲人不可戀囂塵幻化身中有法身莫衒胸中摛錦繡好於鏡¶
上惜精神迴來便訪仙家侣迷卽難逃俗眷親爲吿聰明英烈¶
士休教昧了本來眞¶
騎鯨幾出洞庭湖誰識逍遙厭世夫萬朶金蓮開混沌一輪心¶
月印虛無不求我住黃金闕唯願人居白玉壺袖得青蛇歸去¶
也鳳簫聲裏步天都¶
暉暉星斗煥文章身逐閒雲別帝鄕一粒丹於方外煉百篇詩¶
向醉中狂壺天自有長春境海島甯無不夜堂踏破碧霄雲外¶
路九重天上傲羲皇¶
世情不悟只嚚頑空手歸來下寶山綠鬢逡巡翻雪鬢朱顏咫¶
<pb:CK-KZ_JY165_03p034b>¶
尺換蒼顏寸心勉作千年調四假何曽一日閒標柱題橋多少¶
志也應囚入死生關¶
虛空浩浩太無窮獨許神光上下通一點詩魅新氣槩五千言¶
教舊家風迷時且究人間世覺處宜修物外功整翮搏風好歸¶
去莫教容易困樊籠¶
巍巍蕩蕩下天庭憔悴風光頗愴情細柳營深蛟陣密長江波¶
闊蜃樓橫酒旗翻作征旗動簫鼓更爲戰鼓聲無限競名貪利¶
客幾人能得欲心平¶
紅門不可久蹉跎利未多時害已多莫縱頴鋒爲劍㦸好平心¶
地息風波蜂癡剛採花成蜜蠶死誰將繭織羅不義之財貪得¶
<pb:CK-KZ_JY165_03p035a>¶
富浮雲終久待如何¶
識破窮通造物般空心一片任閒閒圓光上下千峯月靈相縱¶
橫七寶山收拾乾坤歸手掌運搬日月撼天闗蒼生冗冗無由¶
見一顆玄珠灼世間¶
夢斷黃粱萬事休烟波不見蜃雲樓烹成鉛汞三千日躍出陰¶
陽八百秋劍掛斗南魁北下氣橫天外月稍頭來時擕片無瑕¶
鑑高貼青霄未肯收¶
錯綜陰陽造化權人心往往不安然忽更星漢爲雲漢時變雪¶
天爲雨天偷暖冰凘浮翠翼弄寒梅蕚鬬芳妍可憐一段長春¶
景誰送將來世上傳¶
<pb:CK-KZ_JY165_03p035b>¶
雲路迢迢信鶴行引吟佳句逼人淸梅魅都被風偷去竹影全¶
因月印成山好只在仁者樂酒醕優合老兒情共誰同醉逃籠¶
網閬苑逍遙樂太平¶
曽記乘風下碧華香雲密密掩龍車因期閬苑神仙會醉臥山¶
中處士家蝶夢莊周眞可味鹿疑鄭相愈堪嗟誰能解此玄中¶
趣同泛銀河月夜槎¶
勿泛靈源種子孫好留復命與歸根退身莫引東山妓抱朴休¶
開北海樽紫鳳未乘歸絳闕烏衣先脫出紅門願君不竊饑民¶
祿隨我同酬玉帝恩¶
前生福業自今看再世因縁現在觀三世抱聰方作吏五生不¶
<pb:CK-KZ_JY165_03p036a>¶
昧始爲官休將荆棘栽心地莫縱干戈下頴端提得慧刀歸去¶
好免教來往戰饑寒¶
半醒半醉出神京黯淡江山未放晴法雨暫隨霖雨沛慈雲閒¶
逐暮雲生人間已厭塵埃息物外㝠滋道力榮道力滋榮塵已¶
息靈臺境内賀清平¶
兎烏東出又西還轉首流年百與千莫逐陰魔消玉汞好將丹¶
鼎煉金鉛塵中但恐抽頭晚物外端宜下手先這段虛空還打¶
破便應拂袖入雲巓¶
一丸丹藥久烹成高射崑崙灼灼明貯鼎自令龍虎伏開爐須¶
遣鬼神驚大包天地應還窄細入塵沙不太盈頑石點來金可¶
<pb:CK-KZ_JY165_03p036b>¶
就人收爭得不長生¶
鑄就龍泉不記秋護持法性得全周神光出匣輝烏兎冷熖凌¶
霄射斗牛秉處十方三界淨揮時百怪萬魔愁今來特奉天都¶
令封與人間烈士收¶
日對千差物萬般當胸一點鎭閒閒但知得處如禪月不可空¶
迴下寶山布袖拂開煩惱障芒鞋踏破死生關當時一著安排¶
定不落陰陽戲弄間¶
烟霞縹緲隱仙宫浩氣騰騰滿太空蟾臥一輪河漢月鵬搏萬¶
里海山風靈光返照先天外圓相含宏大道中更有白元君咫¶
尺世人冗冗不能窮¶
<pb:CK-KZ_JY165_03p037a>¶
進後休貪非理物退時好認本來眞行慈但積無邉福寡欲休¶
傷有限身綠鬢惟能添白髮紅塵難再遇青春君還悟徹茲狂¶
語作箇逍遙物外人¶
*** 　　偶題¶
一聲長嘯白雲開明月清風手自裁映島朱霞環野鶴排空濁¶
浪走奔雷黃粱未熟消塵夢鐵笛無音冷落梅最是浮生難了¶
局空將妙諦屬金罍¶
*** 　　夜吟¶
萬籟無聲夜正賒乘風兩度過人家天光黯淡當清夜燭影輝¶
煌映碧紗鼓轉譙樓三下急鶴橫漢表一聲譁從來只厭紅塵¶
<pb:CK-KZ_JY165_03p037b>¶
事誰向燈前問法華¶
*** 　　月夜繡毬二首¶
團圞玉蘂月中開月下相看粉作堆蝶戀香魅春夢穩鶴貪素¶
影夜飛來一枝搖曵三臺妙八面玲瓏二氣才檢點本來眞面¶
目莫教無事惹塵埃¶
生香活色貯瓶中默坐相參妙解通一個囫圇成粉碎幾人徹¶
底悟虛空縱牽枝葉歸無象盡洗鉛華尙素風萬彚靜中觀自¶
得莫於皓首歎時窮¶
*** 　　秋夜¶
冰鑑懸空萬壑凉浮雲散盡見清光雙鳬掠月千峯靜孤雁嘹¶
<pb:CK-KZ_JY165_03p038a>¶
天一字長江上濤聲雷夜吼雲中桂影兎含香生憎老懶多塵¶
思看菊今宵幾處黃¶
*** 　　紅梅¶
半著胭脂半粉勻蕭疎幾點破寒津詩成驢背吟魅瘦春到隴¶
頭驛使頻洛浦神人霞珮冷瑤池仙子絳衣新可憐只爲貪香¶
色難向孤山伴逸民¶
*** 　　瓶梅¶
膽瓶注水浸梅花花影參差瓶影斜不似眾香籠霧縠空留幻¶
質照窗紗氷肌玉骨全欺雪冷艷寒姿卻有瑕只爲色空空不¶
得至今餘韻在詩牙¶
<pb:CK-KZ_JY165_03p038b>¶
*** 　　臘梅¶
臘梅一似蠟般黃耀眼精神琥珀光庭桂較來宜減色海棠開¶
處惜無香口含雞舌微微笑衣染鶯兒淡淡妝此際問誰同臭¶
味相逢解語只花王¶
*** 　　元宵¶
吟風弄月到人間風正無聲月正圓燈市宵中光盡散星河夜¶
午影常懸不從太乙分藜照姑向涵三展法筵可惜愚生多昧¶
昧暗中指點亦徒然¶
*** 　　夏日¶
陰洞清虛暑不侵招來老伴著楸枰風敲竹玉聲聲碎露滴荷¶
<pb:CK-KZ_JY165_03p039a>¶
珠顆顆瑩薜荔墻頭凝紫照水晶簾外罨青莖紅塵難到三山¶
界白晝閒消萬類情¶
*** 　　寓意¶
荏苒光陰瞬息過何名何利尙婆娑青山不用金錢買白眼憑¶
他紫綬多野服芒鞋行處好粗茶淡飯與身和不然尋個幽閒¶
地搆一茅庵是樂窩¶
*** 　　嘯吟¶
八九玄功此際全大丹結就便成仙五花聚頂通靈印一氣朝¶
元會帝天獨闢乾坤持造化漸新日月衍眞玄山中甲子原無¶
盡一嘯蓬壺度八千¶
<pb:CK-KZ_JY165_03p039b>¶
*** 　　閒吟¶
一曲當年弄水濱至今難覓是知音清風長袖衣無縫明月時¶
吞物外身不向濁塵分皂白只於玄竅認根因古今多少稱名¶
客誰是東風舊主人¶
*** 　　示眾修斗儀¶
梵咒靈文不易宣囊中雲錦祕玄玄金光隱現含眞炁玉格精¶
深定密詮北極靜從心上出南辰隨向指中懸攴天奧妙無多¶
訣默運機樞寶座邉¶
*** 　　送允誠元誠回黔¶
盤桓高閣戀塵囂度世婆心自覺饒踏遍江城風未靜聽殘玉¶
<pb:CK-KZ_JY165_03p040a>¶
漏夜還迢燭紅搖曵成仙篆香熖氤氲透紫霄不是老翁貪浪¶
跡多縁宏願未能消¶
*** 　　指示玄功¶
九九玄功煉至珍至珍豈用別搜尋爲貪迹象成虛幻若覓全¶
眞識混淪一氣本通三昧窟兩輪並運四時巡須知此物原無¶
價養得靈明號至人¶
*** 　　示體恕二首¶
儒道雖云各一宗究明心性本元同桂林發跡先純孝紫府登¶
名首大忠報國何分祿厚薄愛民務要恤愚䝉苗疆尺地皆王¶
土莫負賢良薦舉公¶
<pb:CK-KZ_JY165_03p040b>¶
一篇俗語要深思入聖超凡總在茲前孼已經推淨白今功又¶
復註丹墀善以無私歸至極道惟成物措時宜黔南半刺能威¶
遠駐聽中原五馬馳¶
*** 　　遊金山寺¶
浩蕩滄溟萬頃多中涵山似出青螺僧歸洗缽龍吞飯客座觀¶
潮食引鼉瞰月危樓臨險嶠談經法座浸江波試將塵袂清流¶
濯喜挹天風午更和¶
*** 　　示誠恕還楚¶
雪厓靈洞屢遨遊又駕翔鸞清水頭幾片蠻雲飛凍雨一條碧¶
練泛輕鷗全書初就還須待楚客言歸信有由堪笑貴陽始事¶
<pb:CK-KZ_JY165_03p041a>¶
者征車不發任淹留¶
*** 　　示通源¶
瓔珞蓮花法雨香漫尋三昧放毫光廣長舌上生圓覺清淨身¶
中作會場寶鏡欲飛西土月石幢猶撼北臺霜勸君參透菩提¶
路摩頂皈依我法王¶
*** 　　泛南海登落伽山¶
山如波面一浮伽天竺南遊此駐槎玉露朝飡龍捧缽金莖夜¶
煮鹿添花禪龕淨拂封雲壁珠蕊呈輝鬬月華試看東夷諸處¶
國海天縹緲落棲鵶¶
*** 　　雪厓洞和韻二首¶
<pb:CK-KZ_JY165_03p041b>¶
清虛古洞傍汀洲憶昔曽經此地遊觀外翠屏千嶂擁門前玉¶
帶一溪流繞梁猶見當年燕戲浦還浮舊日鷗惆悵不堪人事¶
變獨留野鶴在江頭¶
城南市口兩江邉梵閣岧嶤別有天山靜不聞僧磬響亭荒幾¶
見佛燈然人過柳岸徒懷古雁度雲關欲叩禪寂寞塵寰誰入¶
夢殷勤注問鶴來年¶
*** 　　書淮郡紫霄宫壁¶
宫近東城城近宫松遮寶殿殿遮松月篩竹影影篩月風弄花¶
香香弄風鶴伴孤猿猿伴鶴鐘偕暮鼓鼓偕鐘去上紫霄霄上¶
去通玄妙道道玄通¶
<pb:CK-KZ_JY165_03p042a>¶
*** 　　無題一百十四首¶
周行獨力出羣倫默默昏昏亘古存無象無形潛造化有門有¶
戸在乾坤色非色際誰窮處空不空中自得根此道非從它外¶
得千言萬語謾評論¶
通靈一顆正金丹不在天涯地角安討論窮經深莫究登山臨¶
水杳無看光明暗寄希夷頂赫奕高居混沌端舉世若能知所¶
遇超凡入聖弗爲難¶
落魄紅塵四十春無爲無事信天眞生涯只在乾坤鼎活計惟¶
憑日月輪八卦氣中潛至寶五行光裏隱元神桑田改變依然¶
在永作人間出世人¶
<pb:CK-KZ_JY165_03p042b>¶
獨處乾坤萬象中從頭厯厯運元功縱橫北斗心機大顚倒南¶
辰膽氣雄鬼哭神號金鼎結雞飛犬化玉爐空如何俗士尋常¶
覓不達希夷不可窮¶
誰信華池路最深非遐非邇奧難尋九年採煉如紅玉一日圓¶
成似紫金得了永祛寒暑逼服之應免死生侵勸君門外修身¶
者端念思惟此道心¶
水府尋鉛合火鉛黑紅紅黑又玄玄氣中生氣肌膚換精裏含¶
精性命專藥返便爲眞道士丹還本是聖胎仙出神入定虛華¶
語徒費功夫萬萬年¶
九鼎烹煎九轉砂區分時節更無差精神氣血歸三要南北東¶
<pb:CK-KZ_JY165_03p043a>¶
西共一家天地變通飛白雪陰陽和合產金華終期鳳詔空中¶
降跨虎騎龍謁紫霞¶
憑君子後午前看一脈天津在脊端金闕内藏玄谷子玉池宫¶
坐太和官只將至妙三周火煉出通靈九轉丹直指幾多求道¶
者行藏莫離龍虎灘¶
返本還元道氣平虛無形質轉分明水中白雪微微結火裏金¶
蓮漸漸生聖汞論時非有體眞鉛窮看亦無名吾今爲報修行¶
者莫問燒金問至精¶
欲整鋒鋩敢憚勞凌晨開匣玉龍嘷手中氣槩氷三尺石上精¶
神虵一條姦血默隨流水化凶豪今逐漬痕消削平浮世不平¶
<pb:CK-KZ_JY165_03p043b>¶
事與爾相將上九霄¶
虎將龍軍氣宇雄佩符持甲去怱怱鋪排劍㦸奔如電羅列旌¶
旗疾似風活捉三尸焚鬼窟生擒六賊破魔宫河清海晏乾坤¶
淨世世安居道德中¶
紅爐迸濺煉金英一點靈珠透室明擺動乾坤知道力逃移生¶
死見功程逍遙四海留踪跡歸去三清立姓名直上青雲雲路¶
穩紫鸞朱鳳自來迎¶
時人若要學長生先是樞機晝夜行恍惚中間專志氣虛無裏¶
面固元精龍交虎戰三周畢兎走烏飛九轉成煉出一爐神聖¶
藥青雲歸去路分明¶
<pb:CK-KZ_JY165_03p044a>¶
修修修得到坤乾方號人間一醉仙世上光陰催短景洞中花¶
木任長年形飛峭壁非凡骨神在玄宫別有天惟願先生頻一¶
顧更玄玄外問玄玄¶
日影元中合自然奔雷走電入中原長驅赤馬居東殿大啟朱¶
門泛碧泉怒拔昆吾歌聖化喜陪孤月賀新年方知此是生生¶
物得在仁人始受傳¶
曽戰蚩尤玉座前六龍高駕振鳴鑾如來車後隨金鼓黃帝旗¶
旁戴鐵冠醉捋黑鬚三島黯怒抽霜劍十洲寒軒轅世代橫行¶
後直隱深巖久覓難¶
醍醐一盞詩一篇暮醉朝吟不記年乾馬屢來遊九地坤牛時¶
<pb:CK-KZ_JY165_03p044b>¶
駕出三天白龜窟裏夫妻會青鳳巢中子母圓提挈靈童山上¶
望重重曡曡是金錢¶
認得東西木與金自然爐鼎虎龍吟但隨天地明消息方識陰¶
陽有信音左掌南辰攀鶴羽右檠北極剖龜心神仙親口留斯¶
旨何用區區向外尋¶
一本天機深更深徒言萬劫與千金三冬大𤍠玄中火六月傷¶
寒表外陰金爲浮來方見性木因沉後始知心五行顚倒堪消¶
息返本還元在己尋¶
我家勤種我家田内有靈苗活萬年花似黃金苞不大子如白¶
玉顆皆圓栽培全賴中宫土灌漑須憑上谷泉直候九年功滿¶
<pb:CK-KZ_JY165_03p045a>¶
日和根拔入大羅天¶
尋常學道説黃芽萬水千山覓轉差有畛有園難下種無根無¶
腳自開花九三鼎内烹如酪六一爐中結似霞不曰成丹應換¶
骨飛昇遙指玉皇家¶
四六關頭路坦平行人到此不須驚從教犢駕轟轟轉儘使羊¶
車軋軋鳴渡海經河稀阻滯上天入地絶欹傾功成直入長生¶
殿袖出神珠徹夜明¶
九六相交通氣和河車晝夜迸金波呼時一一關頭轉吸處重¶
重脈上摩電激離門光海嶽雷轟震戸動娑婆思量此道眞長¶
遠學者多迷溺愛河¶
<pb:CK-KZ_JY165_03p045b>¶
金丹不是小金丹陰鼎陽爐裏面安盡道東山尋汞易豈知西¶
海覓鉛難玄珠窟裏行非遠赤水灘頭去便端認得靈竿眞的¶
路何勞禮月走星壇¶
古今機要甚分明自是羣生力量輕盡向有中生有質誰能無¶
裏見無形眞鉛聖汞徒虛費玉室金關不解扃本色丹瓢推倒¶
後卻吞丸藥待延齡¶
浮名浮利兩何堪回首歸山味轉甘舉世算無心可契誰人更¶
與道相參寸猶未到甘談尺一尙難明强説三經卷葫蘆并拄¶
杖依前擔入舊江南¶
本來無作亦無行行著之時是妄情老氏語中猶未決瞿曇言¶
<pb:CK-KZ_JY165_03p046a>¶
下更難明靈竿有節通天去玉藥無根得地生今日與君無恡¶
惜成功只此是蓬瀛¶
解將火種種刀圭火種刀圭世豈知山中長男騎白馬水邉少¶
女牧烏龜無中出有還丹象陰裏生陽大道基顚倒五行憑匠¶
手不逢匠手莫施爲¶
三千餘法論修行第一燒丹路最親須是坎男端的物取他離¶
女自然珍烹成不死砂中汞結出長生水裏銀九轉九還功若¶
就定將衰老返長春¶
欲種長生不死根再營陰魄及陽魅先教玄母歸離戸後遣空¶
王鎭坎門虎到甲邉風浩浩龍居庚内水温温迷徒爭與輕輕¶
<pb:CK-KZ_JY165_03p046b>¶
泄此理須憑達者論¶
閉目存神玉戸觀時來火候遞相傳雲飛海面龍吞汞風擊巖¶
顚虎伏鉛一旦煉成身内寶等閒探得道中玄刀圭餌了丹書¶
降跳出塵籠上九天¶
千日功夫不暫閒清車搬載上崑山虎抽黑汞安爐裏龍發紅¶
鉛向鼎間仙府記名丹已熟陰司除籍命應還彩雲捧足歸何¶
處直入三清謝聖顏¶
解匹眞陰與正陽三年功滿結成霜神龜出入庚辛位丹鳳翺¶
翔甲乙方九鼎先輝雙瑞氣三元中換五毫光塵寰若有同機¶
者共住烟霞不死鄉¶
<pb:CK-KZ_JY165_03p047a>¶
修生一路就中難迷者徒將萬卷看水火均平方是藥陰陽差¶
互不成丹守雌勿失雄方住在黑無虧白自乾認得此般眞妙¶
訣何憂風雨姤衰殘¶
纔吞一粒便安然十二重樓九曲連庚虎循環飡絳雪甲龍夭¶
矯迸靈泉三三上應三千日九九中延九萬年須得有縁方可¶
授未曾輕泄與人傳¶
誰知神水玉華池中有長生性命基運用須憑龍與虎抽添全¶
藉坎兼離晨昏點盡黃金粉頃刻修成玉石脂齋戒餌之七日¶
後等閒輕舉上雲梯¶
九天雲靜鶴飛輕銜簡翩翩別太清身外紅塵隨意換爐中白¶
<pb:CK-KZ_JY165_03p047b>¶
石立時成九苞鳳向空中舞五色雲從足下生回首便歸天上¶
去願將甘雨救焦氓¶
嬰兒迤邐降瑤階手握玄珠直下來半夜紫雲披素質幾回赤¶
氣掩桃顋微微笑處機關轉拂拂行時戸牖開此是吾家眞一¶
子庸愚誰敢等閒猜¶
才得天符下玉都三千日裏積功夫禱祈天地開金鼎收拾陰¶
陽鎖玉壺便覺凡軀能變化深知妙道不虛圖時來試問塵中¶
叟這箇玄機世有無¶
誰識寰中達者人生平解法水中銀一條拄杖撑天地三尺昆¶
吾斬鬼神大醉醉來眠月洞高吟吟去傲紅塵自從悟裏終身¶
<pb:CK-KZ_JY165_03p048a>¶
後嬴得蓬壺永劫春¶
亦無得失亦無言動卽施功靜卽眠驅遣赤牛耕宇宙分張玉¶
粒種山川栽培不憚勞千日服食須知活萬年今日示君君好¶
信教君見世作神仙¶
不須作態與裝腔祇在崑崙第一樁逢潤自然情易伏遇炎常¶
恐性難降有時直入三元戸無事還歸九曲江世上有人燒得¶
住夀齊天地更無雙¶
本來無非在玉都亦曽陸地作凡夫吞精食氣先從有悟理歸¶
眞便入無水火自然成旣濟陰陽和合自相符爐中煉出延年¶
藥溟渤從教變復枯¶
<pb:CK-KZ_JY165_03p048b>¶
無名無利任優游遇酒逢歌且唱酬數載未曽經聖闕千年惟¶
只在仙洲尋常水火三回進眞箇夫妻一處收藥就功成身羽¶
化更抛塵坌出凡流¶
杳杳㝠㝠莫問涯雕蟲篆刻道之華守中絶學方知奧抱一無¶
言始見佳自有物如黃菊蘂更無色似碧桃花休將心地虛勞¶
用煮鐵燒金轉轉差¶
還丹功滿未朝天且向人間度有縁拄杖兩頭擔日月葫蘆一¶
箇隱山川詩吟自得閒中句酒飲多添醉後錢若問我修何妙¶
法不離身内汞和鉛¶
半紅半黑道中玄水養眞金火養鉛解接往來三寸氣還將運¶
<pb:CK-KZ_JY165_03p049a>¶
動一周天烹煎盡在陰陽力進退須憑日月權只在功成三島¶
外穩乘鸞鳳謁諸仙¶
返本還元已到乾能升能降號飛仙一陽生是興功日九轉周¶
爲得道年煉藥但尋金裏水安爐先立地中天此中便是還丹¶
理不遇奇人誓莫傳¶
飛龍九五已升天次第還當赤帝權喜遇汞珠凝正午幸逢鉛¶
母結重玄狂猿自伏何須煉野馬親調不著鞭煉就一丸天上¶
藥頓然心地永剛堅¶
舉世何人悟我家我家別是一榮華盈箱貯積登仙錄滿室收¶
藏伏火砂頓飲長生天上酒常栽不死洞中花凡流若問吾生¶
<pb:CK-KZ_JY165_03p049b>¶
計徧地紛紛五彩霞¶
津能充渴氣充糧家住三清玉帝鄕金鼎煉來多外白玉爐烹¶
處徹中黃始知青帝離宫住方信金精水府藏流俗要求玄妙¶
理參同契有兩三行¶
紫詔隨鸞下玉京元君相命會三清便將金鼎丹砂餌時拂霞¶
衣鶴駕行天上雙童持珮引月中嬌女執幡迎此時功滿參眞¶
後始信仙都有姓名¶
金丹一粒定長生須得眞鉛煉甲庚火取南方赤鳳髓水求北¶
海黑龜精鼎追四季中央合藥遣三元八卦行齋戒興功成九¶
轉定應入口鬼神驚¶
<pb:CK-KZ_JY165_03p050a>¶
道德崇高相見難又聞東去上仙壇杖頭春色一壺酒頂上雲¶
攢五嶽冠飲海龜兒人不識燒山符子鬼難堪先生去後身須¶
老乞與貧儒換骨丹¶
碧潭深處一眞人貌似桃花體似銀鬚髮未班縁有術紅顏不¶
老爲通神蓬萊要去如今去架上黃衣化作雲任彼桑田變滄¶
海一丸丹藥定千春¶
爐養丹砂鬢不斑假將名姓住人間已逢志士傳神藥又喜同¶
流動笑顏老子道經分付得少微星註共相攀幸蒙上士甘撈¶
摝處世輸君一箇閒¶
誰解長生是我栽煉成眞氣在三台盡知白日升天去剛逐紅¶
<pb:CK-KZ_JY165_03p050b>¶
塵下世來黑虎行時傾雨露赤龍耕處產瓊瑰只吞一粒金丹¶
藥飛入青霄更不回¶
亂雲堆裏表星都認得深藏大丈夫綠酒醉眠閒日月白蘋風¶
定釣江湖長將氣度隨天道不把言詞問世徒山水路遙人不¶
識茅君消息近知無¶
鶴爲車駕酒爲糧爲戀長生不死鄕地脈尙能縮得短人年豈¶
不展教長星辰往往壺中見日月時時袖裏藏若欲時流親得¶
見朝朝不離水銀行¶
靈芝無種亦無根解飲能飱自返魅但得烟霞供𡻕月任他烏¶
兔走乾坤嬰兒只戀陽中母姹女須朝頂上尊一得不回千古¶
<pb:CK-KZ_JY165_03p051a>¶
内更無塜墓示兒孫¶
世上何人會此言休將名利掛心田等閒倒盡十分酒偶與高¶
吟一百篇物外烟霞爲伴侣壺中日月任嬋娟他時功滿歸何¶
處直駕雲車入洞天¶
玄門弟子坐中央算得明長感玉皇枕下山河和雨露笛中日¶
月混瀟湘坎男會遇逢金女離女交騰嫁木郎眞箇夫妻齊守¶
志立教牽惹在陰陽¶
遙指高峯笑一聲紅霞紫霧面前生每於㕓市無人識長到山¶
中有鶴迎時弄玉蟾驅鬼魅夜煎金鼎煮瓊英他時若赴蓬萊¶
洞知我仙家有姓名¶
<pb:CK-KZ_JY165_03p051b>¶
堪笑時人問我家杖擔雲物惹烟霞眉藏火霓非他説手種金¶
蓮不自誇三尺焦桐爲活計一壺美酒是生涯騎龍遠出遊三¶
島夜久無人翫月華¶
九曲江邉坐臥看一條長路入天端慶雲捧擁朝天闕瑞氣徘¶
徊起白烟鉛汞此時爲至藥坎離今日產神丹功能濟命長無¶
老只在人心不是難¶
玄門玄理又玄玄不死根元在汞鉛知是一搬眞箇術調和六¶
一也同天玉京山上羊兒閙金水河中石虎眠妙要能生覺本¶
體動心到處自如然¶
公卿雖貴不曽酬説著仙鄕便去遊爲討石肝逢蜃海因尋甜¶
<pb:CK-KZ_JY165_03p052a>¶
雪過瀛洲山川醉後壺中放神鬼閒來匣裏收據見目前無箇¶
識不如杯酒混凡流¶
曽邀相訪到仙家忽上崑崙宴月華玉女控攏蒼獬豸山童提¶
挈白𧎚蟇時斟海内千年酒慣摘壺中四序花今在人寰人不¶
識看看揮袖入烟霞¶
火種丹田金自生重重樓閣自分明三千功行百旬見萬里蓬¶
萊一日程羽化自應無鬼錄玉都長是有仙名今朝得赴瑤池¶
會九節幢旛洞裏迎¶
因看崔公入藥鏡令人心地轉分明陽龍言向離宫出陰虎還¶
於坎位生二物會時爲道本五方行盡得丹名修眞道士如知¶
<pb:CK-KZ_JY165_03p052b>¶
此定跨赤龍歸玉清¶
浮生不實爲輕忽衲服身藏奇異骨非是塵中不染塵焉得物¶
外通無物共語難兮情兀兀獨自行時輕拂拂一點刀圭五彩¶
生飛丹走入神仙窟¶
莫怪愛吟天上詩蓋縁吟得世間稀慣飱玉帝宫中飯曽著蓬¶
萊洞裏衣馬踏日輪紅露捲鳳銜月角擘雲飛何時再控青絲¶
轡又掉金鞭入紫微¶
黃芽白雪兩飛金行卽高歌醉卽吟日月暗扶君甲子乾坤自¶
與我知音精靈滅跡三清劍風雨騰空一弄琴的當南遊歸甚¶
處莫教鶴去上天尋¶
<pb:CK-KZ_JY165_03p053a>¶
雲鬢雙明骨更輕自言尋鶴到蓬瀛日論藥草皆知味問著神¶
仙自得名簪冷夜龍穿碧洞枕寒晨虎臥銀城來春又擬擕笻¶
去爲憶軒轅海上行¶
龍精龜眼兩相和丈六男兒不奈何九盞水中煎赤子一輪火¶
内養黃婆月圓自覺離天網功滿方知出地羅半醉好吞龍鳳¶
髓勸君休更認彌陀¶
强居此境絶知音好景雖多不合吟詩句若宣卿相口姓名還¶
動帝王心道袍薜帶應慵掛隱帽皮冠尙懶簪除此更無餘箇¶
事一壺村酒一張琴¶
華陽山裏多芝田華陽山叟復延年青松巖畔攀高幹白雲堆¶
<pb:CK-KZ_JY165_03p053b>¶
裏飲飛泉不寒不熱神蕩蕩東來西去氣綿綿三千功滿好歸¶
去休與時人説洞天¶
天生不散自然心成敗從來古與今得路應知能出世迷途終¶
是任埋沉身邉至藥堪攻鍊物外丹砂且細尋咫尺洞房仙景¶
在莫隨波浪沒光陰¶
自隱玄都不記春幾回滄海變成塵玉京殿裏朝元始金闕宫¶
中拜老君悶卽駕乘千𡻕鶴閒來高臥九重雲我今學得長生¶
法未肯輕傳與世人¶
北斗南辰掌内觀潛通造化暗相傳金鎚袖裏居元宅玉戸星¶
宫降上玄舉世盡皆尋此道誰人空裏得玄關明明道在堪消¶
<pb:CK-KZ_JY165_03p054a>¶
息日月灘頭去又還¶
六龍齊駕得升乾須覺潛通造化權眞道每吟秋月澹至言長¶
運碧波寒晝乘白鶴遊三島夜頂金冠立古壇一載已成千𡻕¶
藥誰人將袖染塵寰¶
五嶽灘頭景象新仁人方達杳㝠身天綱運轉三元淨地脈通¶
時萬物春自曉谷神通此道誰能理性欲修眞明明説向中黃¶
路霹𩆝聲中自得神¶
欲陪仙侣得身輕飛過蓬萊徹上清朱頂鶴來雲外接紫鱗魚¶
向海中迎姮娥月桂花先吐王母仙桃子漸成下𣊟日輪天欲¶
曉定知人世久長生¶
<pb:CK-KZ_JY165_03p054b>¶
四海皆忙幾箇閒時人口内説塵縁知君有道來山上何似無¶
名住世間十二樓臺藏祕訣五千言内隱玄關方知鼎貯神仙¶
藥乞取刀圭一粒看¶
割斷繁華掉卻榮便從初得是長生曽於錦水爲禪蛻又向蓬¶
萊列姓名三住住來無否泰一塵塵在世人情不知功滿歸何¶
處直跨虬龍上玉京¶
當年時價滿皇都掉臂西歸是丈夫萬頃白雲獨自有一枝丹¶
桂阿誰無閒尋渭曲漁翁引醉上蓮峯道士扶他日與君同際¶
會竹溪茅舍夜相呼¶
結交常與道情深日日隨他出又沉若要自通雲外鶴直須勤¶
<pb:CK-KZ_JY165_03p055a>¶
煉汞中金丹成只恐乾坤窄餌了甯憂病患侵未去瑤臺猶混¶
世不妨杯酒喜閒吟¶
因擕琴劍下煙蘿何幸今朝喜暫過貌象本來猶自可針醫偏¶
更效無多仙經已讀三千卷古法曽持十二科些小道功如不¶
信金階捨手試看麽¶
傾倒華陽醉再三騎龍遇晚下南岩眉因拍劍留星電衣爲眠¶
雲惹碧嵐金液變來成雨露玉都歸去老松杉曽將鐵鏡照神¶
鬼霹𩆝搜尋火滿潭¶
鐵鏡烹金火滿空碧潭龍臥夕陽中麒麟意合乾坤地獬豸機¶
關日月東三尺劍橫雙水岸五丁冠頂百神宫閒鋪羽腹居仙¶
<pb:CK-KZ_JY165_03p055b>¶
窟自著金蓮造化功¶
隨縁信業任浮沉似水如雲一片心兩卷通經三尺劍一條藜¶
杖七絃琴壺中有藥逢人捨腹内新詩遇客吟一爵永添千載¶
夀一丸丹點一斤金¶
琴劍酒棊龍鶴虎逍遙落魄永無憂閒騎白鹿遊三島悶駕青¶
牛看十洲碧洞遠觀明月上青山高隱彩雲流時人若要還如¶
此名利浮華卽便休¶
紫極宫中我自知親磨神劍劍還飛先差玉子開南殿後遣青¶
龍入紫微九鼎黃芽棲瑞鳳一軀仙骨養靈芝蓬萊不是凡人¶
處只怕愚人泄世機¶
<pb:CK-KZ_JY165_03p056a>¶
回身方始出埃塵造化功夫只在人早使亢龍抛地網豈知白¶
虎出天眞綿綿有路誰留我默默忘言自合神擊劍夜深歸甚¶
處披星帶月折麒麟¶
春盡閒閒過落花一回舞劍一吁嗟常憂白日光陰促每恨青¶
天道路賒本志不求名與利元心只慕水兼霞世間萬種浮沉¶
事達理誰能似我家¶
日爲和解月呼丹華夏諸侯肉眼看仁義異如胡越異世情難¶
似泰衡難八仙煉後鍾神異四海磨成照膽寒笑指不平千萬¶
萬騎龍撫劍九重關¶
別來洛汭下東風醉眼吟情慵不慵擺撼乾坤金劍吼烹煎日¶
<pb:CK-KZ_JY165_03p056b>¶
月玉爐紅杖搖楚甸三千里鶴翥秦烟幾萬重爲報晉城仙子¶
道再期春色會稽峯¶
從容跨鶴出崑崙拂盡山河處處塵明月當天誰是道梅花滿¶
眼未知春丹成白雪千壺酒夢破黃粱萬劫身收拾乾坤歸袖¶
裏休勞漁父指迷津¶
未煉還丹且煉心丹成方覺道元深每留客有錢酤酒誰信君¶
無藥點金洞裏風雲歸掌握壺中日月在胸襟神仙事業人難¶
會養性長生自在吟¶
箕星昴宿下長天凡景甯教不愕然龍出水來鱗甲就鶴冲天¶
去羽毛全塵中教化千人眼世上難知爾雅篇自是凡流福命¶
<pb:CK-KZ_JY165_03p057a>¶
薄忍教微妙略輕傳¶
閒來掉臂入天門拂袂徐徐撮彩雲無語下窺黃谷子破顏平¶
揖紫霞君擬登瑤殿參金母回訪瀛洲看日輪恰直嫦娥排宴¶
會瑤漿新熟味氤氲¶
曽隨劉阮醉桃源未醒人間欠酒錢一領布裘權且當九天回¶
日卻歸還鳳茸襖子非爲貴狐白裘裳欲比難只此世間無價¶
寶不憑火裏試燒看¶
因思往事卻成憨曽讀仙經第十三武氏死時應室女陳王沒¶
後是童男兩輪日月從他載九箇山河一担擔盡日無人話消¶
息一壺春酒且醺酣¶
<pb:CK-KZ_JY165_03p057b>¶
垂袖騰騰傲世塵胡蘆擕卻數遊巡利名身外終非道龍虎門¶
前辦取眞一覺夢魅朝紫府數年蹤跡隱埃塵華陰市内纔相¶
見不是尋常賣藥人¶
萬卷仙經三尺琴劉安聞説是知音杖頭春色一壺酒爐内丹¶
砂萬點金悶裏醉眠三路口閒來遊釣洞庭心相逢相遇誰人¶
識只恐冲天沒處尋¶
青霄一路少人行休話興亡事不成金榜因何無姓字玉都必¶
是有仙名雲歸大海龍千尺雪滿長空鶴一聲深謝宋朝明聖¶
主解書丹詔召先生¶
頭角滄浪聲似鐘貌如氷雪骨如松匣中寶劍時頻吼袖裏金¶
<pb:CK-KZ_JY165_03p058a>¶
鎚逞露風會飲酒時爲伴侣能吟詩句便參同年來定赴蓬萊¶
會騎箇生𤢆九色龍¶
神仙暮入黃金闕將相門關白玉京可是洞中無好景爲憐天¶
下有眾生囊琴際會閒隨鶴匣劍時磨待斷鯨進退兩楹俱未¶
應憑君與我指前程¶
九鼎烹煎一味砂自然火候放童花星辰照出青蓮顆日月能¶
藏白馬牙七返返成生碧霧九還還就吐紅霞有人奪得玄珠¶
餌三島途中路不賖¶
星辰聚會入離鄕日月盈虧助藥王三候火燒金鼎寶五符水¶
煉玉壺漿乾坤反覆龍收霧卯酉相吞虎放光入室用機擒捉¶
<pb:CK-KZ_JY165_03p058b>¶
取一丸丹點體純陽¶
無心獨坐轉黃庭不逐時流入利名救老只存眞一氣修生長¶
遣百神靈朝朝煉液歸瓊瓏夜夜朝元養玉英莫笑老人貧裏¶
樂十年功滿上三清¶
時人受氣禀陰陽均體乾坤夀命長爲重本宗能夀永因輕元¶
祖遂淪亡三宫時有迴流法萬物那無運用方咫尺崑崙山上¶
玉幾人知是藥中王¶
羅浮道士誰同流草衣木食輕王侯世間甲子管不得壺裏乾¶
坤只自由數著殘碁江月曉一聲長嘯海山秋飲餘回首話歸¶
路遙指白雲天際頭¶
<pb:CK-KZ_JY165_03p059a>¶
三千里外無家客七百年來雲水身行滿蓬萊爲別館道成瓦¶
礫盡黃金待賓榼裏常存酒化藥爐中別有春積德求師何患¶
少由來天地不私親¶
*** 　　寒暮¶
萬里晴空魄正圓隔簾燈影鬬嬋娟聲聲棲鶻千年樹點點歸¶
烏一抹天翦剩寒光雲出岫蕩殘晚色水生烟乘鸞此際來壇¶
語極目乾坤一縷禪¶
*** 　　止源求詩咏此¶
山老雲輕幾代秋白頭仙跡永悠悠誰將玉詔傳玄鶴我爲金¶
書跨碧牛長嘯一聲天地大狂歌九極鳳凰遊壺中説有綿綿¶
<pb:CK-KZ_JY165_03p059b>¶
界欲子偕吾遍十洲¶
*** 　　仙况二首¶
山骨嶙峋月蕊飛伯齊休採紫雲薇玉臺一弄玄黃韻金闕三¶
敲太上闈道裏烟光吹九極袖中蟾氣放千輝遙梅肯贈於今¶
夢落得青霞補絳衣¶
萬山招隱片霞孤雙鯉沙前酒一壺峰插破雲天補色月妝新¶
黛水描圖爛柯堪老多棋癖滌器奚童勝酒徒三楚六朝何所¶
惜好來溪上伴鵜鶘¶
*** 　　還丹奥法¶
玉雪宜人鳳鼎清黃芽初秀月初明雲烟遠上三千閣龍虎高¶
<pb:CK-KZ_JY165_03p060a>¶
聞九品經姹女多情頻醉鶴嬰兒無語卻啼鶯醍醐旣旨花休¶
笑放浪爐頭聽汞鳴¶
*** 　　坐臥¶
坐臥忘機劍影孤靈元一點合丹爐乾坤有象書千卷𡻕月無¶
知酒半蘆唐世烟霞凝漢洞秦家桃李映蒼梧浮生解此毫端¶
意歸去來兮大丈夫¶
*** 　　幽况¶
山高不礙白雲深長嘯歸來和鳥音日暮天空聞遠磬月明松¶
響聽遙琴苔茵雨過春新了桃李花飛色不禁三輔五陵誰有¶
夢野人行樂只山林¶
<pb:CK-KZ_JY165_03p060b>¶
*** 　　示引源¶
十年精進甕中天今日酣心始合縁月餌釣君離苦海道機撥¶
爾入微玄築基好盡三三法煉已還宜九九先夢覺羲皇西水¶
碧歸來滿目是銀蟾¶
*** 　　示玄源¶
空林皓月拂松蘿崦外泉聲和鳥歌三十年間清靜法九千里¶
外有無河玄關未破神先壯紫闕初開氣自和但得重樓蟾蛻¶
殻始知靈谷轉輕波¶
*** 　　示淵源¶
肩橫一劍醉斜陽笑指天低水未長甲子不言方是覺庚申旣¶
<pb:CK-KZ_JY165_03p061a>¶
悟始知香烟雲拂地千年藥嬰姹窺爐萬載昌饒舌夜深題數¶
語囑君入夢自思量¶
*** 　　示全眞守斗三首¶
深山清靜總枯禪龍虎關頭始是縁明月照人白雪固黃芽入¶
鼎紫霞堅默存我氣雲中劍淡悟玄風水底天遙指池臺生法¶
相桔槹汲透井華泉¶
龍虎關頭靜裏爲枯禪無説卻何之桔槹本是身中汲乾坎還¶
從心内施滴滴醍醐搖玉液涓涓雨露灑金枝雖然清淨成玄¶
訣只恐工夫下手遲¶
心口原因我有身無身心口總非眞若云心口能成道豈説乾¶
<pb:CK-KZ_JY165_03p061b>¶
坤自合神明月眼前渾是舊曉風林外忽然新皮毛謝卻靈根¶
在始悟桃花解醉人¶
*** 　　指玄篇十六首¶
歎世凡夫不悟空迷花戀酒逞英雄春宵漏永歡娛促𡻕月長¶
時死限攻弄巧常如猫捕鼠光陰猶似箭離弓不知使得精神¶
盡願把身屍葬土中¶
昔年我亦赴科場偶遇仙師古道旁一陣香風飄羽袖千條雲¶
帶遶霓裳開言句句談玄理勸世聲聲唱洞章我貴我榮都不¶
羨重重只教煉黃房¶
玄篇種種説陰陽二字名爲萬法王一粒粟中藏世界半升鐺¶
<pb:CK-KZ_JY165_03p062a>¶
内煮山江青龍駕火遊蓮室白虎興波入洞房此個工夫眞是¶
巧得來平步上天堂¶
尋天撅地見天光種得金花果是强那怕世間諸餓鬼何愁地¶
下老𨶒王正心收住黃龍髓張口擒吞白虎漿不是聖師當日¶
訣誰能做得這文章¶
一三五數總皆春後地先天見老君花發西川鋪錦繡月明北¶
海慶風雲好抛生計於斯覓莫逞浮華向外尋念念不忘塵境¶
滅靜中更有別乾坤¶
世間無物可開懷奉勸世人莫自埋好趂風雲眞際會須求鸞¶
鳳暗和偕兩重天地誰能會四箇陰陽我會排會得此玄玄内¶
<pb:CK-KZ_JY165_03p062b>¶
事不愁當道有狼𧲣¶
前弦之後後弦前圓缺中間氣象全急捉虎龍坎上戰忙將水¶
火離中煎依時便見黃金佛過後難逢碧玉仙悟得聖師眞口¶
訣解教屋下有青天¶
修仙善士莫痴迷於此宜當早見機花發拈花須仔細月明賞¶
月莫延遲得來合口勤烹煉旣濟休工默守持從此不須心懊¶
惱管教平步宴瑤池¶
要知大藥妙通神不是凡砂及水銀世上藥材俱是假人間水¶
火總非眞有形有質何須煉無象無名自可親一得便超三界¶
外乘鸞跨鶴謁楓宸¶
<pb:CK-KZ_JY165_03p063a>¶
天機不洩世難知洩露天機寫作詩同類鑄成驅鬼劍共床作¶
起上雲梯人須人度超凡世龍要龍交出汚泥莫怪眞情多實¶
説只縁要度眾羣迷¶
返本還元已到乾能升能降作飛仙一陽發是興工日九轉週¶
爲得道年煉藥但尋硃裏汞安爐先立地中天此中就是還丹¶
理不是其人莫妄傳¶
天生一物變三才交感陰陽結聖胎龍虎順行陰鬼去龜蛇逆¶
往火神來嬰兒日飡黃婆髓姹女時斟白玉杯功滿自然居物¶
外人間寒暑任輪迴¶
先天一氣號虛無運轉能交骨不枯要識汞根尋蒂子欲求鉛¶
<pb:CK-KZ_JY165_03p063b>¶
本問仙姑人人會飲長生酒個個能成不死夫色卽是空空卽¶
色朗然飛過洞庭湖¶
大道玄機顚倒顚掀翻地府要尋天龜蛇共穴誰能見龍虎同¶
宫孰敢言九夏高山生白雪三冬奮火種金蓮叮嚀學道諸君¶
子好把無毛猛虎牽¶
地上靈芝天上安時中採得結純乾無根自有陽春至有本因¶
多氣脈姹女戲時神力壯嬰兒舞處道心堅可憐世上無知¶
識我得長生夀萬年¶
勸君保重一分陰悟此仙機在用心只是人身常運轉何勞物¶
外苦搜尋忙求北海初潮水灌濟東山老樹根此箇玄機重漏¶
<pb:CK-KZ_JY165_03p064a>¶
洩彈琴須要遇知音¶
*** 　　香烟偶結成雲¶
金鴨香濃篆瑞烟山移雲片畫堂前飄空未有閒停意繞案幾¶
忘欲斷涎聚散一時風作態升沉幾縷火爲縁甯同出岫無心¶
侣隔住銀河障月圓¶
*** 　　雁¶
鴻雁初辭關塞忙飛來已過楚瀟湘一聲呌月銀河冷兩翼凌¶
風荻渚香聊卜平柯棲信宿慣傳芳訉自他鄕更觀擺得青天¶
字惱説金釵十二行¶
*** 　　蠟梅¶
<pb:CK-KZ_JY165_03p064b>¶
老幹生花𡻕欲除風流不似舊西湖九天色相黃金闕一樹菩¶
提蜜臘珠未向簷前驚漢主卻從菊後據江都小盆移置神仙¶
側領取寒香入藥爐¶
*** 　　海上遊¶
閒從海上寄遨遊一葦凌風勝巨舟水色忽搖波底日濤光斜¶
映島中樓半天雲落三山塔萬里烟橫五老洲憑眺幾番雙眼¶
濶長吟破浪返丹邱¶
*** 　　冬夜即事¶
三杯客散洞庭幽帶醉擕琴跨鶴遊千里凍雲埋斷塔一聲寒¶
雁送歸舟滄江寂寞魚龍冷野徑荒凉草木休放眼不知時序¶
<pb:CK-KZ_JY165_03p065a>¶
換春風猶自在心頭¶
*** 　　贈左玄長史¶
不到今來便識荆氷壺秋月照春晴丹經有象方爲火琴到無¶
弦更是聲風雨一簾開倦眼竹松半壁寫幽情洞中景物超然¶
別肯向人間誤所生¶
*** 　　贈道旁苦人¶
知君懷璧困柴荆門外花開一徑晴好客相邀傳道訣奇文高¶
唱擲金聲燒殘短燭窮經夜踏遍名山勒馬情莫把靈聰閒裏¶
用精魅石上悞三生¶
*** 　　贈外科醫生¶
<pb:CK-KZ_JY165_03p065b>¶
華老當年振漢荆將軍祖餞曉山晴因療關臂傳奇技還劈曹¶
顱播遠聲一粒金丹千載行半匙水飲萬方情於何偷得青囊¶
法恰向人間决死生¶
*** 　　贈内科醫生¶
莫嘆相逢棘與荆春來別是一番晴閒遊芳草山稊色醉臥滄¶
江鳥咽聲道入膏盲尋妙手仙爲盧扁慰幽情多縁曽作雲深¶
客流落江南憶往生¶
*** 　　贈半舫居士¶
閒過名園叩野荆闌干倚遍雨初晴桃花水上魚兒影楊柳風¶
前燕子聲愧我才非徐孺匹感君酒達孔融情挑燈一話當年¶
<pb:CK-KZ_JY165_03p066a>¶
事莫道相逢是此生¶
*** 　　雁字六十首¶
南來無意學雕蟲自寫寒暄寄化工青嶂遠依成石刻碧雲輕¶
繞待紗籠年年潑墨難傅恨日日臨池不買窮仰面但隨人指¶
識何須載酒問揚雄¶
遺蹟無心上鼎鍾日來空際寫秋容孤飛一點臨張旭橫掃雙¶
鈎學蔡邕遐舉暫看毫彩瘦低飛驚見墨花濃數行草草憑誰¶
寄珍重天涯恕不恭¶
寫遍長空念未降肯教輕集米家艭風驚健筆珠璣亂日度微¶
陰點畫雙毫染露華揮碧落墨和烟影蘸秋江山腰淡繞晴嵐¶
<pb:CK-KZ_JY165_03p066b>¶
跡彷彿閒題上綠窗¶
徘徊天際若尋詩日運霜毫寄遠思曽以短翰依日月聊將一¶
晝學庖羲灘頭紅蓼供鉛槧塞外寒烟代墨池斜過北山眞復¶
草不停風雨任紛披¶
朝來染翰弄晴暉自寫元文傍紫微體勢每因風雪勁羽翰多¶
爲稻粱肥新裁印月今還昔簡斷沉雲是也非遠去漸成蝌蚪¶
跡漆痕猶帶碧雲飛¶
誰把飛函寄太虛聯翩直上密還疎林間映月吹藜火天際乘¶
風下石渠未可指名爲逸史何妨竟號作中書卿雲寫就宜春¶
帖懸入遙空壯帝居¶
<pb:CK-KZ_JY165_03p067a>¶
天地秋容一畫圖標題留待羽衣徒摹成豈在曽啣荻書就何¶
人敢覆瓿柳葉舊文排徤翮梅花新式間柔雛凌雲日向南齋¶
過俯看操觚笑腐儒¶
鳳毛鵬翮敢相齊五色徒教眩目迷曽以一行霄漢闊可知千¶
首暮雲低晴招片片霞爲綺寒倩紛紛雪作題時繞桂林花正¶
落秋風得意報金泥¶
濡墨年年長幼偕疾徐濃淡任詼諧蝕殘已免芸窗蠧鏤篆難¶
同蘚壁蝸眞本夜教明月習餘神時與白雲皆前生應是悲秋¶
客鎭日書空未有涯¶
一行青翰倚雲裁展翮知非百里才春雨棣棠書出塞秋風禾¶
<pb:CK-KZ_JY165_03p067b>¶
黍賦歸來翻憐晚陣塗皆亂卻笑中山頴易催天上羽裳新譜¶
就塡詞日到白雲隈¶
墨陣縱橫辨未眞斜飛如乙復如人怡情運翮從容搨得意呼¶
朋仔細論影落石田千畫鐵羽招新月一鈎銀弋人不解憐文¶
翰矰繳摧殘勝酷秦¶
疎行密畫傍斜曛吹落南宫一片雲暫向世間稱墨客卻從天¶
上作修文淩虛直去成飛白對月斜來帶八分倘教右軍今日¶
見也應無意換鵝羣¶
寫破晴空萬里痕幾行眞草動乾坤倡酧不倦偕妻子點畫相¶
依仗弟昆寶額篆成臨帝闕素帘揮就掛江村遺文未肯傳金¶
<pb:CK-KZ_JY165_03p068a>¶
石鳥紀千秋古蹟存¶
遙空一片碧琅玕幾處閒題賴羽翰天際儼然成筆陣風前竟¶
爾作文瀾朝沾玉露毫初潤夜帶寒霜墨未乾驚逸忽看飛錯¶
落天書直上五雲端¶
羽檄紛馳度玉關南來題詠滿秋山神情獨自空中搆章法如¶
從塞外嫺月下素書當夜檢日邉丹詔待朝頒年年旅食由揮¶
翰風雨何嘗筆暫閒¶
數行揮灑夕陽邉倒倚雲霞代蜀箋結搆偶然成古篆淋漓隨¶
意得新聯悲鳴應恨饑難煮奮翮何從醉始顚獨向虛空展羽¶
翰肯教凡蠧化神仙¶
<pb:CK-KZ_JY165_03p068b>¶
一行飛寄楚天遙文彩翩翩動九霄曉振羽衣揮露布夜含豪¶
素染霜綃離情認作相思譜逸興翻爲招隱謠雨後偶從虹畔¶
過卻於空際見題橋¶
偶從天際演羲爻孤點爲單眾作交南國近來新墨藪北原應¶
是舊書巢臨風欵欵文堪勒印水翩翩影欲抄關塞遠傳秋信¶
好野人驚見亟于茅¶
直向銀河濡彩毫書成豈爲寫牢騷江南塞北題皆遍白雪陽¶
春調自高磐漸異文揮石鼓㝠飛清韻譜雲璈辭鋒遠卻還成¶
陣忽變雙鈎作六韜¶
共挾風霜夜渡河書成得意亦吟哦雖同染翰驚霄漢也爲能¶
<pb:CK-KZ_JY165_03p069a>¶
文觸網羅羽倦恨難酧筆債悲鳴豈屬困詩魔而今咄咄書空¶
者盡向樊籠自作囮¶
長空如水走龍蛇不向人間判五花染墨一生辭楚畹傭書半¶
𡻕在天涯聯翩覓食如梭筆絡繹歸汀竟畫沙𧸛跡草眞眞好¶
辨莫將疑似認寒鴉¶
時將飛檄問穹蒼到處隨流翰墨莊雲暗有詩傳遠塞峯高無¶
跡寄衡陽往來空運春秋筆行止何慚伏臘郎鴻寶自教千載¶
重評衡奚用説鍾王¶
遠入南天畫漸輕疾徐成象更分明徘徊寫出風雲幻嘹󰄞吟¶
將月露清亦是熟觀渾脱舞也如曽見擔夫爭凌霄自足供揮¶
<pb:CK-KZ_JY165_03p069b>¶
灑不去閒題塔上名¶
來賓天未試霜翎也有奇文照汗青塞曲寫成聊寄怨秋風賦¶
就不堪聽濡毫時染金莖露傳績人稱使客星誰道竟無臨倣¶
處玉關應是草元亭¶
北來清健擬枯藤久集南天體格増腕下更無塵一點腹中應¶
有墨千升聊成幅葉隨雲訂草就珠璣付水謄風雨夜來清翰¶
濕遠傳孤墨上林燈¶
旅信千行向熱投拂雲披月任風流肯教拘束烏絲幅直欲縱¶
橫白玉樓驚夜似將符可竊來賓應有句先偷卽令懸市求人¶
易隻羽千金未足酹¶
<pb:CK-KZ_JY165_03p070a>¶
何當天際見書淫寫出悠然萬里心羽鎩舞空翻倒薤首垂窺¶
渚露懸針淡分蟬翼籠輕霧遠帶蠅頭遶暮林指點兒童勤倣¶
習前山遮斷未能臨¶
鏖戰西風墨更酣龍蛇飛影入秋潭相依月窟題團扇獨入霞¶
天押錦函孤點每從頭上出雙鈎都向足邉含閒從法苑馳文¶
藻散作天花聚作曇¶
廣幅何人拓簡籖懸空飛舞任觀瞻影留寒月毫添墨行斷秋¶
風句失粘書就有誰知白帖草完無地給青縑偶然忽向峯頭¶
過幾處餘神繞筆尖¶
爲譯番文説法嵒指揮瀟灑誦聲喃汀爲古硯蘆爲筆雲作奇¶
<pb:CK-KZ_JY165_03p070b>¶
箋霧作函載䞇侍臣時去國掌書仙史暫之凡興來不必勞呵¶
凍舞雪題殘白練衫¶
誰將醉墨灑秋空健筆高馳萬里風蘆沚偶過同曳白楓林間¶
繞學題紅聯翩結搆雲中布彬雅文章天上雄古蹟至今曽未¶
變何須重問九成宫¶
聊從霄漢作書傭西抺東塗淡復濃風裏斷章還急就雲中垂¶
勅又褒封天懸鐘鼎龍文逸洛影圖書鳥紀重高擲玉壺傾墨¶
汁遺編時落華山峯¶
無心論辨到雞窻羽翰偏能壓大邦弄月忽然書帶草凌雲應¶
有筆如杠烟霞厯亂毫初展鈎畫參差距每雙健翮徧題天地¶
<pb:CK-KZ_JY165_03p071a>¶
濶豈同隻句説楓江¶
來向南天補逸詩句成何用錦囊隨樓頭帶月題花萼洲上啣¶
蘆寫竹枝天地影分奇偶變風雲道合語言奇步虛時有清詞¶
醮永作人間一字師¶
直書皆與世相違天地容光任發揮雪片斷行裁玉牒平沙遺¶
譜上金𡽪須知自古書能化始信而今筆可飛高入暮雲猶未¶
已似將窮想到非非¶
奮翮秋風學著書千篇一律卷還舒揮成字句皆鴻寶賦就詞¶
章盡子虛結陣似將傳檄定棲田應屬帶經鋤年年飛柬何嘗¶
錯不用人間較魯魚¶
<pb:CK-KZ_JY165_03p071b>¶
持將清翰走雲衢椽筆難教尺幅拘不信世間存鳥紀可知天¶
際有鴻儒縱橫自是描空手潦倒誰云潑墨圖低繞茂林楓正¶
赤側邉斜點數行硃¶
誰啓瑤函露赫㡗橫斜飛入白雲堤風流到處供揮灑月旦何¶
人重品題碧落碑中添額篆素濤箋尾押新鷖流霞片片來相¶
護國寶分明印紫泥¶
筆底風雲入壯懷奇文宜向碧空排墨痕經雨篇章潤青簡埋¶
雲體勢佳同就六書供藝苑助成八法倩朋儕暮歸蓼岸徘徊¶
立寫就名園玉篆牌¶
書來齊唱紫雲回鏤過晴空定不灾羽翰遠馳搖五岳文光直¶
<pb:CK-KZ_JY165_03p072a>¶
上接三台大書獨便高年看古篆還宜稚子猜詩寄隴頭揮卽¶
到何須驛使更持梅¶
露彩高懸絳帳新揮毫日日待嘉賓輕揚亦似臨初倦疾掃渾¶
如腕有神絶壁偶依將勒石法幢斜繞欲書紳曽將體勢傳黃¶
史指畫雖分總未眞¶
一點斜飛悵失羣忽然依附助元文書箋散亂臨秋浦墨陣參¶
差入暮雲古跡不因南北變新詞常被水天分自逃秦劫還千¶
載避蠧何須更覓芸¶
碧雲深處擁詞源肯復留蹤入兎園飛散鄴侯三萬軸排成柱¶
史五千言雲書裁就馳霄漢霜信擕將度玉門柿葉滿林秋未¶
<pb:CK-KZ_JY165_03p072b>¶
老揮毫何用到慈恩¶
曉空霜葉供書丹寶墨應知笑世酸奴學大家成澁體雛聯弱¶
格得柔翰霜飛白簡秋毫勁雪映瑤篇夜氣寒筋節不教人易¶
獲月明留句蓼花灘¶
爲傳秋信度天關碌碌長途筆未閒眞草遠聯因雨集簡編中¶
斷被風刪持將外史歸東壁賦就移文過北山時去稻疇書乞¶
米千秋佳帖獨尊顏¶
漠漠江天望草賢指揮不受白雲牽篇章成自關河外體法傳¶
於畫卦先飛寄洞庭尋橘社下臨中澤覓蒲編似因書榜凌雲¶
殿毫髮而今尙皓然¶
<pb:CK-KZ_JY165_03p073a>¶
大書揮破白雲寥振腕秋空暮復朝體格古今無異法文章南¶
北盡同條螢光高下遙相燭鴉陣離披浪續貂自有碧霞供藻¶
翰何須屋角種芭蕉¶
卻疑天上搆書巢至令馳翰競拔茅錦帖全鋪菰草岸牙籖倒¶
插荻花稍間成飛白能醫俗偶就迴文不解嘲隸跡篆文隨世¶
變往來曽不費推敲¶
長空呼伴寫離騷不借人間一字操書向雪中霏玉屑鋪來日¶
下晒金韜因探禹穴山前聚豈避秦坑塞外逃俯看北窗飣餖¶
客鬚髭拈盡首空搔¶
夜持清翰渡銀河點畫參差法偃波寫就漫貽傖父笑書成當¶
<pb:CK-KZ_JY165_03p073b>¶
付雪兒歌同如直史惟操一不倩旁人代補戈欲向三山招羽¶
士結將飛篆入雲窠¶
年年飛翰寄天涯零落殘書泣路賒倣古更誰同逸少問奇何¶
復見侯芭霞光春護成丹詔嵐色朝分覆碧紗白羽倦臨秋浦¶
淨各將私記印平沙¶
還同霄漢助天章霞彩緘封錦繡囊北溟蘸波餘墨瀋文昌舒¶
氣接珠光縱橫不受風簷束瀟灑曽揮露布狂秋葉舞空黃更¶
赤坐看飛帙擁縹緗¶
天際森森調墨兵疑眞疑草復疑行揮毫滿眼雲烟落展翮千¶
行風雨驚磐石就陽書盡曝蒲田覓食筆能耕自從點破虛無¶
<pb:CK-KZ_JY165_03p074a>¶
界肯似凡文共俗爭¶
入夜能傳月露形指揮誰解太元經鋒鋩欲盡還成一鈎畫雖¶
聯不識丁奮舉未須驕倚馬疾書何用照囊螢一行遠入南天¶
去空見江峯數點青¶
自是書家最上乘懸空曽未見橫稜雷門欲過疑轟石虹澗纔¶
依更結繩莫道書傭無異法須知鳥跡擅奇能蹁躚肯學人間¶
體空見天涯紙價騰¶
閒挾風流汗漫遊墨痕斜灑白雲秋縱橫寫遍三千界鹵莽書¶
殘四大州魚錦未須重問候鳳樓應自賴添修度河倒映明霞¶
影紅葉題將出御溝¶
<pb:CK-KZ_JY165_03p074b>¶
荻花秋月照詞林毫管重教羨綠沈暮雪幾行歌落絮西風一¶
抺寄來禽文章衰盛分南北翰墨流傳自古今照遍白雲霄漢¶
濶何嘗掣肘費思尋¶
奇跡應從禹穴探素毫終日染雲藍時招黨侣書纔就未得師¶
模性已諳豈是雙文同社燕還將孤點法春蠶遙看尺一天邉¶
過眞欲飛空啓露函¶
南天幾點墨纎纎佳句秋空偶一拈奇幻空教人閣筆孤高不¶
望世酬縑餘神且聽雲霞護逸致憑將風月添歸向平沙堆醉¶
墨曉來隨處有遺銛¶
本是書仙暫集凡遙空飛舞帶英咸聯成夜月詩千首翦破秋¶
<pb:CK-KZ_JY165_03p075a>¶
風墨一函似愛幅長書每縱如嫌筆滯羽頻芟江南送遍覊人¶
信還向寥天報復緘¶
*** 　　長樂崶¶
長樂崶下甚幽然升躡更知有洞天竹裏書聲留鶴島龕中琴¶
韻透籬邉近山初長萬尋葛遙壑舊飛百丈泉來此屾林謁妙¶
道濟濟猶是瀛洲仙¶
*** 　　龍門留題五首¶
龍門峯高未易攀上有仙翁住中天雲門忽見千尋葛水外遙¶
看百丈泉古道傍臨佛龕險遊客方知石樓閒曽昔相傳希夷¶
洞爲今獨自樵夫眠¶
<pb:CK-KZ_JY165_03p075b>¶
樵夫夜傍西岩宿曉汲泉水煮藿藜日午中天正洗臉月到半¶
空纔濯足焚香靜坐長飲酒朝星拜斗悟好書赤頭安閒石岩¶
下自在神仙樂有餘¶
仰觀龍門是畫圖樓臺洞閣漁樵夫日映松林千重翠月照清¶
泉一顆珠遠聽琴韻浮伊水近聞書聲在石樓兩山仙佛無限¶
趣今吾曽幸到此遊¶
遍閱名山四十秋何處登高勝此遊遙望東西多空洞近觀南¶
北伊水流山中長見樵夫睡河岸曽有漁翁舟巨杯滿酌狂歌¶
醉世外逍遙遠王侯¶
盛朝更有逍遙客樵夫長愛臥此岩身安清高眞仙侣心靜無¶
<pb:CK-KZ_JY165_03p076a>¶
塵知未來機術不讓管嚴子識見堪同周邵才相逢世人討酒¶
貲但願長醉抱酒鐔¶
*** 　　偶題二首¶
凡骨退來知幾載碧峯高臥餌玄霜青山古雪圍松榻仙掌寒¶
雲鍊石房貝闕每攀瓊蘂嫩蟾宫時折桂花香爛然翠錦曽相¶
唘許我同遊五帝鄕¶
春來遊蕩到仙家戸列殊常二月花甲子盡推君行業庚申得¶
遂不須誇各有清靈天外性肯忘混濁棄驕奢千日功夫如會¶
得萬年歸去入烟霞¶
*** 　　喜黔楚會合¶
<pb:CK-KZ_JY165_03p076b>¶
迷濛法雨灑瑤階結篆浮空照九陔瑞藹江城清漢水福施黔¶
域潤山苔仁風應逐和風遠紫氣還同道氣開笑指蓬壺跨鶴¶
背已知良會合三才¶
*** 　　示黔楚合會¶
飄飄鶴馭下天階仙仗千官不用排星斗稀疎橫漢表香雲繚¶
繞散瓊齋靜中自得眞玄訣夢裏誰知妄念乖度世婆心惟一¶
片清風應解老人懷¶
*** 　　示劉允誠鄧信誠¶
不厭奔波出自然幾回來往駕雲駢化人願力空奢大度世心¶
腸難棄捐一岫楚雲飛甸國數聲黃鶴唳南天從今又惹塵囂¶
<pb:CK-KZ_JY165_03p077a>¶
事幾許情縁擔在肩¶
*** 　　勉學¶
淨几明窗不可虛莫貪幃箔失居諸但將經史三冬足定教鬚¶
眉一旦舒筆彩豈縁枯坐授硯田當用苦工鋤老人於子無他¶
贈五夜藜光數卷書¶
*** 　　閒詠¶
振衣長嘯出金門鸞衞何須用虎賁孤鶴帶雛橫漢表雙鳬繫¶
足踏天根雲中龍象疑無跡空際嬋娟若有痕俯視下方塵漠¶
漠不堪回首對崑崙¶
萬籟聲消月正斜御風直到主人家老翁得酒情偏廣稚子供¶
<pb:CK-KZ_JY165_03p077b>¶
花意可嘉棐几無塵聊試筆棗修不火只宜茶樓頭誰是知音¶
者一曲清商付水涯¶
*** 　　夜咏¶
朦朧月色映清虛鸞馭翩翩落御除道法得時惟罔象玄機露¶
處有鳶魚誰能靜夜同參究我獨浮雲與卷舒若大乾坤人懵¶
懵如何一個未情袪¶
*** 　　聽琴¶
樓頭雅奏指生波鼓盪春風上玉珂逸韻冷然追太古元音淡¶
泊得中和高山流水誰相賞操縵安絃自放歌但使人心都似¶
此那能平地起干戈¶
<pb:CK-KZ_JY165_03p078a>¶
*** 　　月夜¶
新開寶鏡素光涵濯影流精勝十三天際遙臨因有約樓頭雅¶
集不爲耽盡捐色相成玄悟獨會盈虛是老憨怪底諸生都夢¶
夢良宵徒自付空談¶
*** 　　訓人¶
何事勞勞死不休爲名爲利在心頭要知造化皆前定莫逞機¶
心唘後憂大地有縁能自遇憑天付與莫他求廣行方便存陰¶
德無事區區作馬牛¶
*** 　　寄示¶
鸞書兩紙寄天南爲囑吾徒屬意看玉勅豈堪沈畫閣慈航終¶
<pb:CK-KZ_JY165_03p078b>¶
擬渡江干嘗思請制情何切莫謂捐金劫解難幾度乘雲臨楚¶
會數聲鶴唳碧天寒¶
*** 　　示誠恕¶
世事渾如東水流窮源須識有根由但參性命安天數不染塵¶
囂向上頭坐破藤牀忘膝漏磨穿鵲頂務心修此般方見菩提¶
種流水高山靜裏求¶
*** 　　示誠恕遊黔¶
大道無言在本眞心篇娓娓敘根因今時鄂渚規模舊他日黔¶
山氣象新有興趣時添興趣不精神處着精神須知三教原非¶
二莫負玄元一派親¶
<pb:CK-KZ_JY165_03p079a>¶
*** 　　偶題三首¶
白雲飛渡楚江春晴日張翎出紫宸幾處紅霞鋪瑞錦繞堤翠¶
柳欲生新鐘聲敲破迷人夢梵唄驚開客子魂舊日心情今日¶
慰孰云仙侣棄凡塵¶
鶴唳一聲下鄂城西風吹送四天清碾雲淨碧無纎障墜葉飄¶
紅映晚晴宫廟肅雍人士靜鼓鐘震響鬼神驚中情欲話書難¶
罄爲答黔南無限情¶
凛凛朔風別鄂城今宵又到武陵春滿村細灑濛濛雨夾道平¶
濡陌陌塵人事爭談新律吕天時忽變舊嶙峋一聲鶴唳通雲¶
漢翦燭焚香迓至眞¶
<pb:CK-KZ_JY165_03p079b>¶
*** 　　春日卽事¶
曡曡春山景萬重庸流何處識天公鳶飛老樹蟠空翠魚躍沈¶
泉驚落紅柳線滿畦誰可織秧針遍地孰爲縫玄關參透非難¶
事須認堅貞一著功¶
*** 　　咏紅杏¶
春色芳非月正三好花點綴小茅庵綠陰淺處詩魂瘦紅暈深¶
時酒興酣逸士還期拈韻咏遊蜂未許入林探少陵何地無佳¶
句莫把閒情付翠嵐¶
*** 　　夏日卽事三首¶
拂面薰風透碧紗麥秋天氣最堪誇亭亭間出翁孫竹裊裊雙¶
<pb:CK-KZ_JY165_03p080a>¶
開姊妹花一派泉聲翻白浪四圍山色籠紅霞問誰幽處尋芳¶
徑低蓋茅庵卽是家¶
碧湖新漲滿沙汀處處田疇一半青柳繫漁舟依錦岸藤纒古¶
寺護窗櫺窪樽有設誰爲主逸老無存孰可型最愛城南堪避¶
俗仙家常在此間停¶
一枝榴火報芳辰小院風清禮玉眞香帶白雲依緑樹神同仙¶
侣降凡塵金鐘喚醒迷途客玉磬敲回夢裏人只恐到頭渾不¶
悟此身常落愛河津¶
*** 　　五月五日寓意¶
綵絲繫臂事荒唐續命豈因一絳囊天到中時陰盡伏地逢臘¶
<pb:CK-KZ_JY165_03p080b>¶
日晝方長降龍不藉青龍戲伏虎何須艾虎粧偷取長生無別¶
訣蒲團久坐煉純陽¶
*** 　　端陽¶
滿泛清樽醉玉壺龍舟久不見西湖家家競挽菖蒲劍處處爭¶
懸桃葉符異地雖無馨角黍同人猶得聚生徒後期離合知多¶
少此日年年笑語呼¶
*** 　　秋日卽事¶
金菊香飄閬苑中數杯清茗醉盧仝蘆花冉冉秋衣白楓葉飄¶
飄落帽紅兎藥不醫湖縐面羊裘頗耐鯉魚風吳山一席清閒¶
地留與苕南贅世翁¶
<pb:CK-KZ_JY165_03p081a>¶
*** 　　秋夜¶
瑤臺彩暈獻中秋共向南巢結伴遊金粟琳瑯圓影動銀蟾掩¶
映桂香浮何須迭奏霓裳曲且自頻斟碧玉甌諸客不煩憂盡¶
醉冰桃可解宿酲不¶
*** 　　桂花¶
秋光一派暗中催縹緲香浮徧遠垓玉殿未經攀桂手銀宫遙¶
憶探花才搜來仙窟盈盈粟拂去塵階點點灰寄語封姨須謹¶
護黃雲休使落汙萊¶
*** 　　咏雪¶
瑞雪繽紛慶此辰曉窗乍唘畫圖新青山不老頭先白金屋搖¶
<pb:CK-KZ_JY165_03p081b>¶
光色變銀匝地鴉飛同潑墨漫天鶴舞墮修翎兒童赤手尋歡¶
笑堆積瓊花塑玉麟¶
*** 　　醒世¶
勸君早把利名刪𡻕月遷移若箇閒凍餒不侵堪閉戸康强無¶
恙便開顏交遊合志留青眼世態忘情付白鷼治亂不聞姑自¶
得何妨載酒看溪山¶
一種清閒屬我徒百般冷淡脫塵拘白芽茶沸穿心礶黃熟香¶
噴索耳爐村外丹楓顏獨厚籬邉黃菊意全孤窮通夀夭皆前¶
定何用勞勞殫此軀¶
*** 　　宴罷二首¶
<pb:CK-KZ_JY165_03p082a>¶
萬朶紅雲護紫鑾太清宫裏會仙官月沈東海光微射星亘銀¶
河夜未闌蓮漏聲含朝露冷蕙爐香帶曉霜寒歸來瑤島傾雲¶
液笑看金烏走玉盤¶
翻江倒海跨長鯨旋轉乾坤日月明一點丹成消劫劫三家聚¶
會慶生生瓊漿已露千年意玉液猶存萬古情寄語雙成今日¶
宴玄冰可解半朝醒¶
*** 　　再詣龍虎山訪道陵遺法¶
龍虎山分龍虎形九州輿軸此爲眞若非塵世逢人傑不顯乾¶
坤有地靈赤符禁院千年籙白鶴松間一片雲爲問師從何處¶
去碧霞隈裏覓參芩¶
<pb:CK-KZ_JY165_03p082b>¶
*** 　　咏松¶
大夫久秉𡻕寒操厯盡冰霜不一撓攢翠纎針縁雨潤篩金香¶
粉爲風飄根盤曲壤同潛蟄聲徹層雲作怒濤囑付樵斤休亂¶
伐待看爲棟柱天朝¶
*** 　　咏梅¶
隴頭眞性自清幽不逐趨炎一派流香韻暗從風裏度玉肌微¶
向月中浮味將濃處烏偷眼花欲飛時笛倚樓回首羣英皆退¶
遜孰爭先後共爲儔¶
*** 　　昔回鄕適遇𡻕荒罄貲產糧米賑濟饑貧得活數萬餘人¶　　　鄕中耆老親屬勸存留貲產爲子孫計乃作此詩今以¶<pb:CK-KZ_JY165_03p083a>¶　　　示學人¶
㩋碎葫蘆踏碎琴飄然拂袖出儒林太初實相純如玉元始眞¶
如瑩若金丹熖冲天神莫測劒鋒入地鬼難尋自從一覺黃粱¶
後始信從前枉用心¶
*** 　　與衡山僧智玄¶
得道純陽七百秋五湖四海任風流此身已出三千界一日須¶
遊數十州醉倒清風明月夜踏翻紅蓼白蘋洲禪門衲子休相¶
笑我在華嚴最上頭¶
*** 　　題湖州沈惟心家園亭壁上¶
萬里來遊蜀道長杖藜閒玩百花莊誰家雞犬千家市中有神¶
<pb:CK-KZ_JY165_03p083b>¶
仙一島藏乳燕鳴鳩春自在落花飛絮水微茫主人了卻明甯¶
事向此重開緑野堂¶
*** 　　示悟眞¶
花雨瀰天泉外幽一絲不挂更何求松間鵲止原非險庭際鴉¶
鳴莫昧由咒鉢蓮生聊爾爾談經石點亦休休金箆刮後全無¶
著獅子聲中萬法收¶
*** 　　偶題二首¶
從容跨鶴出崑崙拂盡河山處處塵明月當天誰是道梅花滿¶
眼未知春丹成白雪千壺酒夢破黃粱萬劫身收拾乾坤歸袖¶
裏休勞漁父指迷津¶
<pb:CK-KZ_JY165_03p084a>¶
香風縹緲駕仙鸞手執桃花仔細看七澤濤聲驚夜夢三湘烟¶
樹帶雲寒岳陽曽醉何關酒員嶠稱仙豈是丹迴首唐虞成往¶
事滄桑更變話無端¶
*** 　　示天基¶
念佛䖍誠卽是丹念珠百八轉循環念成舍利超生死念結菩¶
提了聖凡念意不隨流水去念心常伴白雲閒念開妙竅通靈¶
慧念偈今留與汝參¶
¶	
