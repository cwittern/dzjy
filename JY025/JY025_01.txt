#-*- mode: org; -*-
#+TITLE: 太上洞玄靈寶國王行道經
#+DATE: 2011-05-31 15:51:20
#+PROPERTY: kxid KX024
#+PROPERTY: pinyin Taishang Dongxuan Lingbao Guowang Xingdao Jing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1113
#+PROPERTY: id JY025
<pb:CK-KZ_JY025_01p026a>¶
* 太上洞玄靈寶國王行道經¶
元始天尊告太上道君曰吾念萬兆愚迷分靈布化遍滿十方¶
无極世界天上人間一切國王說經演教隨代淺深導引眾生¶
令歸善路永去煩惱登解脫地入正法門是故變身應其緣感¶
因機散景順俗和光撫接人天善勸方便勞謙忍苦安樂眾生¶
或見大身滿虛空界或見小身入細微塵或爲國主或作天王¶
或應世師或居宰輔賢人道士博學儒宗牧伯大臣儲宫妃后¶
忠良貞正翊贊君王設法教人勸化愚鄙普令離苦咸入信根¶
轉向至眞成无上道永登長樂安住湛然同彼虛空无生无滅¶
十方眾聖從此歸根¶
<pb:CK-KZ_JY025_01p026b>¶
太上道君稽首問曰眾生劣弱識見未深雖覩經文不能信解¶
如何開悟得斷眾疑¶
天尊答曰眾生愚癡根性闇弱猶如孩子智慧未明當漸導引¶
方便使悟豈得頓爾卽入正眞諭如慈母養所愛子漸漸教訓¶
智慧增明轉處人間无事不解學業超勝成大丈夫勸誘凡愚¶
亦復如是轉展增進令人昇玄¶
太上問曰欲以經教付與國主人王其意云何¶
天尊答曰吾所以周遍十方教化說法勸導天人分諸境域國¶
界方所立君置主順俗隨時軌儀制度善巧方便秖欲安樂眾¶
生開悟一切而國主人王者或請聖眞仙應身下代教化人間¶
<pb:CK-KZ_JY025_01p027a>¶
諸天帝王託生凡境作人父母或星精降世或氣象垂靈或宿¶
福報來或先因授得人中天上統御羣司攝化眾生是其教首¶
一切經法咸付國王敬道度人皆由之耳云何今日而有此疑¶
耶¶
太上道君啓曰昔從天尊遊厯十方教化國王說法度人經戒¶
軌儀雖傳於世使國王行道而未見囑付人君所以今日敢此¶
諮問伏蒙大慈廣爲弘演經教興廢莫不由之願從今後一切¶
聖教悉付與之¶
天尊告曰吾今普告十方天上天下无極世界諸天帝王及諸¶
國王儲宫妃后宰輔大臣統御人首行王教者當各從吾此言¶
<pb:CK-KZ_JY025_01p027b>¶
吾過去後應以經教付囑於汝汝諸國王弘道救物開度天人¶
天尊告曰國主人王先當立觀度人住持供養引諸男女令歸¶
正道永捨苦因勅宰輔大臣儲宫妃后所在之處建諸法座百¶
千萬數廣召道士明解經教常敷妙義講說大乘三洞幽微七¶
部玄旨使遠近開悟一切聞知願國土安寧人民快樂存亡獲¶
果地獄休閑男女賢明普令離苦克成眞道長慶自然¶
天尊曰次當造諸形像眞應化身過去未來見在三世十方三¶
界得道天尊仙眞聖品仙童玉女金剛神王左右香官龍虎君¶
等隨其所有金銀珠玉繡畫織成刻木範泥鑿龕琢石雕牙鏤¶
骨印紙圖畫一念發心大小隨力莊嚴樸素各盡當時如事我¶
<pb:CK-KZ_JY025_01p028a>¶
身至誠供養隨心獲福果報不差普使人天歸依禮拜幽明享¶
祚功德難思¶
天尊曰次當抄冩諸經三十六部金書玉字建碣立碑紙素精¶
微隸篆巧拙各隨心力遠近流通標軸莊嚴函笥藏舉比字校¶
定卷目齊同分布人天傳授男女常令轉讀願國安寧使諸道¶
士講習妙義敷揚大化普遣聞知一切眾生悉令悟道識身浮¶
幻聚散須臾虛浮臭穢妄想煩惱晝夜相煎念念无常生老病¶
死世間名利本悉是空内觀我身元无有處當依正道制伏迷¶
心永斷愚癡長登解脫遠超生死常住湛然¶
天尊曰常當造諸堂殿樓閣臺榭齋厨别院諸雜屋宇師房講¶
<pb:CK-KZ_JY025_01p028b>¶
室福地所須修創營建補緝舊居護持破壞永令常住不使邱¶
墟廣度人民勤心保護勸諸男女禮拜歸依願國安甯道教隆¶
盛功德无量不可思議¶
天尊曰常當造諸鍾磬幡花帳座供養法具牀席茵褥香爐澡¶
罐帕複函篋如意几拂幢蓋節輿香山寶樹一切器具金銀珠¶
玉供養及諸經法出家道士願國安寧勸諸男女普發善心平¶
等歸依永无二想供養功德不可思議¶
天尊曰常當造諸法衣法服冠履劎杖乘床坐褥卧具帳帷食¶
器匙筯巾刀櫛笥出家法具供養道士願國安寧常爲眾生紹¶
隆正法施諸良藥救療人民普上法橋脫生死海共諸男女同¶
<pb:CK-KZ_JY025_01p029a>¶
登玉清¶
天尊曰常當布施金銀珠玉綾羅錦繡衣服器具車輿駝馬田¶
園屋宅僮僕玩弄香花燈燭飲食滋味米麥之屬入諸常住供¶
養天尊及以經法山棲道士出家法身齋戒中食貧窮老病囚¶
徒行役鳥獸蟲魚普施一切願國安甯百穀豐登人民歡樂天¶
下開泰國土太平功德巍巍不可稱量¶
天尊曰常當慈悲放生贖命開宥囚徒免人死罪救抜危苦醫¶
療女男廣設福田惠諸齋會放其僕賤更使出家行大慈悲安¶
樂一切及諸鳥獸草木蟲魚願國安甯普皆快樂功德至重不¶
可思議¶
<pb:CK-KZ_JY025_01p029b>¶
天尊曰常當施諸香油於玄壇靈觀及聖眞化迹有經像處供¶
養虛空十方得道无量天尊過去未來三世仙眞聖眾普皆注¶
念願國安甯當願香花遍照三界十方道境五億諸天若聖若¶
凡咸蒙明凈普聞芳徹俱覩光明男女有心同誠歸向永離黑¶
暗長享自然¶
天尊曰常當修造尊像經法玄壇聖迹使相好光明文字齊整¶
殿堂妙麗基址寛平若洗拭眞容裝潢卷軸常令清淨願國安¶
甯百姓歡娛兆民慶悅男女端嚴相貌如華過去受生六根具¶
足聰明智慧夀命无窮天下太平一切安樂十方三界稱讚善¶
功享福長生共成眞道¶
<pb:CK-KZ_JY025_01p030a>¶
天尊曰常當於諸靈觀然長明燈使晝夜不絶佐天光明願國¶
安甯兵戈不起水火消除妖怪潛亡疾病平復諸灾永殄衆禍¶
不興筭命延長國土安樂諸天稱慶聖眾監臨生死䝉恩人天¶
享祚¶
天尊曰常當供養道士給其所須香油飲食法衣法具願國安¶
甯仁義自興禮教自行男女昌樂欣國太平嘉祥日見善瑞同¶
臻甘露醴泉充滿郊甸兆人歡慶百穀豐登¶
天尊曰常當召諸道士建三洞眾齋行道禮懺燒香然燈悔謝¶
存亡无量罪業願國安甯生死同慶男女歡欣四天帝王十部¶
威神燒香散花浮空而來條牒罪福列功上清普天快樂國富¶
<pb:CK-KZ_JY025_01p030b>¶
人豐¶
天尊曰常當以月朔中晦十直八節甲子庚申三元五臘本命¶
三會吉辰建齋行道供養三寶施散貧寒開放囚徒免人死罪¶
放贖生命出賤從良廣行慈救大設福田造諸功德願國安甯¶
天人稱慶仙聖降臨風雨順調疾病不生男女昌熾國土興隆¶
天尊曰常當朝晡禮拜十方三界得道諸天尊等无量眾聖懴¶
謝存亡宿罪一切重愆乞除死錄注名長生燒香散花勤心不¶
怠願國安甯年命延續祚厯无窮子孫賢孝智慧聰明祭祀不¶
絶天下太平¶
天尊曰常當召諸道士轉讀三洞一切眾經及抄冩校定願國¶
<pb:CK-KZ_JY025_01p031a>¶
安甯刀兵止息水旱消除百穀熟成兆民歡樂男女欣慶疾病¶
康和靈芝神草生於宫庭四時合度星宿光明妖灾殄滅禎瑞¶
繁興¶
天尊曰常當詣道士請受三洞經誡符錄佩帶在身檢持心口¶
調正身神依科修奉旦夕勤行普爲一切願國安甯三界敬護¶
五帝扶迎魔王束手萬邪䖍恭諸天福祐注名仙宫飛行上清¶
長享自然¶
天尊曰常當勸諸男女就道士法師受戒懺悔止罪防非消除¶
罪累願國安甯善神保佑眾惡消亡疾病平復男女貞良君信¶
臣忠上下和平三光合度四氣循常草木滋茂國富人豐¶
<pb:CK-KZ_JY025_01p031b>¶
天尊曰常當以正月四月七月十月一日於宫中庭闕都治城¶
郭通衢逈路鄽市坊巷門亭眾所玄壇靈觀建大寶輪然萬巵¶
神燈法諸天象凡十五日召道士法眾行道禮拜燒香散花立¶
百座千座講說三洞眾經願國安甯使兵戈不起疾病不生灾¶
怪潛伏厄難消除星辰合度日月光明水旱蟲霜眾灾不興男¶
女昌樂存亡受恩¶
天尊曰常當以天之八正日燒香行道建大齋供誦讀眞經敷¶
演妙義講說大乘然燈散花懺謝重愆注名八天黃籙白簡削¶
死上生供養道士願國安甯君臣一意上下忠良百穀滋茂兆¶
民興隆男女欣樂天下太平¶
<pb:CK-KZ_JY025_01p032a>¶
天尊曰常當以正月十五日七月十五日十月十五日三元考¶
校罪福之辰當先七日召諸道士敷百法座講說眾經行道禮¶
拜散花燒香然萬巵燈作玄都大獻採諸花果名衣上服七寶¶
珍奇綾羅錦綺玩弄調度器具飲食香藥雜物隨世所有米麥¶
車輿幡花幢蓋臥具几杖瓶盂茵褥種種發心建玄都寶盤大¶
小多少惟在厥誠羅列供養上獻天尊十方諸聖虛无道境一¶
切眞仙中獻天上天下應化威靈下及三塗五苦受苦幽魂一¶
切男女諸眾生等遍皆享祚俱捨惡因願國安甯普天慶樂生¶
死蒙恩¶
天尊曰常當以八正甲子本命三元八會之日投告山水跪獻¶
<pb:CK-KZ_JY025_01p032b>¶
龍璧環鈕簡名列詞削罪三官錄字上清啓告諸天願國安甯¶
祚厯延長夀筭无窮天下昌樂欣國太平人民歡泰疫癘消除¶
天尊曰若天地否革日月乖違五星失度七曜差移兆民疾疫¶
水旱不調兵戈四起鬼哭山鳴妖怪潛興萬禍千凶當立百座¶
千座講說三洞一切眾經行道禮謝散花燒香然萬巵燈上法¶
天象念誦讚歎設齋布施廣行慈救大建福田放生贖命開宥¶
囚徒免諸死罪拯濟危苦施惠貧窮度人造觀鑄像抄經於國¶
八方及有灾分野五嶽名山造八方天尊仙眞聖眾安置供養¶
保鎭國土降福消灾使國土安甯星宿合度日月貞明百姓安¶
樂疫癘消亡一切凶㓂應時殄滅穀稼豐登男女欣泰普天和¶
<pb:CK-KZ_JY025_01p033a>¶
平¶
天尊曰吾常當以大慈平等憐念眾生開度一切令離諸苦使¶
得安樂入眾妙門成无上道但眾生愚迷不從我教背正向邪¶
動犯諸惡妄想顚倒煩惱纏身自落地獄謂吾不慈是故從劫¶
到劫遍厯十方天上人間隨代變見眞應化法撫接因時善巧¶
機宜和光救物濟度一切廣設因緣演法說經普行開度及諸¶
弟子數若塵沙充滿人天行吾經教救拔危苦彌厯世間萬法¶
千方本期入道是諸男女當各至誠從法觀心從心取法明心¶
了法悟道成眞自麤入妙由近至遠轉轉增進智慧圓明昇入¶
无形會乎空寂湛然不動方證至眞未階此地須建大功從有¶
<pb:CK-KZ_JY025_01p033b>¶
相中次第修習勇猛精進勤苦至誠念念發心吾悉知覺凡諸¶
舉意造眾福田天上世間仙眞聖眾善惡童子金剛神王三界¶
四司五帝官屬隨其起念記錄抄條罪福因緣毫分不失計功¶
補過罰罪賞功積惡滅身累善隆德猶彼影響以應形聲又如¶
鑑照隨形好醜終不差也汝諸男女宜各愼之¶
天尊曰凡人修善行惡皆諸天鑑照眾聖聞知而國主人王又¶
復審之舉動施爲悉天應之吉則應善凶則應灾觀其兆象以¶
誡其身清淨无爲天地和平擾蕩陰陽煩濁人鬼水旱灾癘草¶
木榮枯唯國王感之故爲人主當順天化人教以道德愛民養¶
物寡欲少私清淨无爲則身長久國祚安也¶
<pb:CK-KZ_JY025_01p034a>¶
太上道君及諸會眾燒香散花圍繞天尊一時禮拜同聲稱善¶
天地振動山海波蕩草木飄揚一日一夜天人恐怖不知所由¶
於是¶
天尊放五色光遍照十方如正中日天上天下地上地下照耀¶
明徹洞觀无礙一切男女有緣无緣咸覩¶
天尊猶日中像清淨希有微妙第一不可思議當爾國中諸男¶
女等身相明了眾惱消除智慧增進咸得長生時諸聖眾稽首¶
而退¶
¶
¶
<pb:CK-KZ_JY025_01p034b>¶
¶
¶
¶
¶
¶
¶
¶
¶
¶
天上洞玄靈寶國王行道經¶
