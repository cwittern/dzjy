#-*- mode: org; -*-
#+DATE: 2012-11-16 14:43:12
#+TITLE:關帝忠孝忠義經/三界伏魔關聖帝君忠孝忠義眞經 Guandi Zhongxiao Zhongyi Jing/Sanjie Fumo Guansheng Dijun Zhongxiao Zhongyi Zhenjing
#+PROPERTY: BASEEDITION YP
#+PROPERTY: EXPORT_ID JY260
#+PROPERTY: WITNESS CK-KZ JYE
#+PROPERTY: JUAN 1
#<md:CK-KZ_JY260_01p087a>¶
<pb:YP-C_JY260_25xingji-08-0087a>¶
* 三界伏魔關聖帝君忠孝忠義眞經¶
誦經要訣¶
　凡欲誦經必先[興-同+水]潄清淨焚香嚴肅衣冠平身端坐洗心滌¶
　慮絶念忘機正氣調聲思眞如對然後持念¶
　　淨口神咒¶
丹朱口神　　吐穢除氛　　舌神正倫　　通命養神¶
羅千齒神　　卻邪衛眞　　喉神虎賁　　氣神引津¶
心神丹元　　令我通眞　　思神鍊液　　正氣常存¶
　　淨心神咒¶
太上台星　　應變無停　　驅邪縛魅　　保命護身¶
#<md:CK-KZ_JY260_01p087b>¶
<pb:YP-C_JY260_25xingji-08-0087b>¶
智慧明靜　　心神安甯　　三魂永久　　魄無喪傾¶
　　淨身神咒¶
靈寶天尊　　安慰身形　　弟子魂魄　　五臟玄冥¶
青龍白虎　　隊仗紛紜　　朱雀玄武　　侍衛我眞¶
　　安土地神咒¶
元始安鎭　　普告萬靈　　嶽瀆眞官　　土地祇靈¶
左社右稷　　不得妄驚　　囘向正道　　内外澄清¶
各安方位　　備守家庭　　太上有命　　搜捕邪精¶
護法神王　　保衛誦經　　皈依大道　　元亨利貞¶
　　淨壇神咒¶
#<md:CK-KZ_JY260_01p088a>¶
<pb:YP-C_JY260_25xingji-08-0088a>¶
法水淨壇　　壇滿香雲　　心氣合誠　　持劍步虛¶
洒成法雨　　功懸青史　　神出紫霄　　雕琢青龍¶
時時若吼　　行空赤馬　　萬里騰雲　　三界瞬息¶
六合匪遙　　治世經文　　揭帝神咒　　持誦一遍¶
神鬼肅欽　　五嶽潛行　　四海澄清　　散花朝禮¶
道氣常存¶
　　祝香文¶
玉花散景　　九炁凝烟　　香雲宻羅　　逕冲九天¶
令臣長生　　世爲神仙　　所啓所願　　咸賜如言¶
　　長跪禮奉¶
#<md:CK-KZ_JY260_01p088b>¶
<pb:YP-C_JY260_25xingji-08-0088b>¶
仰啓三清境　無上三境尊　仰啓大羅天　無上玄穹主¶
仰啓三清界　侍宸諸聖眾　妙道難思議　造入資玄門¶
妙經抉玄藴　導引塵迷趣　(臣)今淨三業　口誦及心持¶
唯願大慈悲　開受(臣)所請　慈光燭卑賤　聰聽聆音聲¶
願(臣)諷誦時　響徹十方界　成就一切願　如經所稱述¶
從此漸進修　成道事諸聖¶
　　長跪朝¶
¶	
　眞志心懴悔¶
(臣)等自從無始刦　無明煩惱覆眞心　常行殺盜與邪淫¶
兩舌妄言並綺語　誹謗大乘眞正教　鬬亂親朋離間人¶
#<md:CK-KZ_JY260_01p089a>¶
<pb:YP-C_JY260_25xingji-08-0089a>¶
貪嗔癡愛縱三心　喜怒愛惡增七慢　厯刦罪愆難記憶¶
多生業垢莫能量　皈依上聖大慈悲　發露眞心伸懴悔¶
萬刦千生諸罪垢　從今懴悔悉消除　將此身心奉上聖¶
惟願罪根悉原宥　多刦多生罪消滅¶
　懴悔己後罪滅福生稽首禮謝¶
無上虛皇至眞三寶¶
　　志心發願¶
願眼常覩玉毫相　願耳常聞說法聲　願鼻常嗅眾妙香¶
願舌常讚無上道　願身不染邪淫穢　願意常存敬信心¶
發願上報四重恩　發願下濟三途苦　廣運慈悲憐一切¶
#<md:CK-KZ_JY260_01p089b>¶
<pb:YP-C_JY260_25xingji-08-0089b>¶
廣行方便度眾生　仰惟上聖大慈悲　加護願心悉成就¶
　發願己後罪滅福生稽首禮謝¶
無上虛皇至眞三寶¶
　　關聖帝君誥¶
太上神威英文雄武精忠大義高節清廉協運皇圖德崇演正¶
掌儒釋道教之權管天地人才之柄上司三十六天星辰雲漢¶
下轄七十二地土壘幽酆秉注生功德延夀丹書執定死罪過¶
奪命黑籍考察諸佛諸神監制羣仙羣職高證妙果無量度人¶
至靈至聖至上至尊伏魔大帝關聖帝君大悲大願大聖大仁¶
貞元顯應光昭翊漢靈佑天尊¶
#<md:CK-KZ_JY260_01p090a>¶
<pb:YP-C_JY260_25xingji-08-0090a>¶
三界伏魔關帝忠孝護國翊運眞經¶
爾峕¶
帝尊與諸大天尊及天龍鬼王曁諸大將軍同時集會觀見眾¶
生億刼漂淪生死輪迴悲苦萬狀轉乖人道深爲可憫帝尊言¶
原始人生未有端倪幻兮冥兮寂無朕兮自得二炁受精於父¶
受胎於母拊循畜育教養獲成策命於君析圭擔爵乃爲成人¶
汝等眾生若無二親何以成形若無君王何以貴顯如彼草木¶
不灌不培何以生長如彼築室不增不壘何以成室如彼璞玉¶
不雕不琢何以成玉如彼道德不顯不露孰爲文章爾等眾生¶
或賤或貧或夭或亡或遭水火或斃雷擊或廢於疾病或死於¶
¶
#<md:CK-KZ_JY260_01p090b>¶
<pb:YP-C_JY260_25xingji-08-0090b>¶
兵革或[歹*莩]於飢荒或䧟於罪或戕於猛獸或墮於地獄皆緣¶
夙世悖倫亂紀大逆不道或罵父母或欺君長以是義故種種¶
煩惱種種蝟襍曾爲逆報汝等眾生當鑑世苦敦修倫紀一者¶
念罔極親恩等之天地二者念浩蕩君恩等之覆載三者念劬¶
勞之苦撫字萬端四者念寵錫之隆喜逾百朋五者念式穀之¶
訓期琞惓惓六者念推轂之任戒命殷殷七者念身體髮膚血¶
脈流貫八者念股肱心膂誼同一體九者念身因親有捐體難¶
報十者念顯因君來舍身莫酬不問貴賤不問賢愚咸有君親¶
咸當忠孝汝等眾生或用色養或用物養或慷慨赴義或見危¶
受命或靖共爾位或調和鼎鉉或侃侃盡瘁或停停物表或心¶
#<md:CK-KZ_JY260_01p091a>¶
<pb:YP-C_JY260_25xingji-08-0091a>¶
如金石或精忠貫日或塞外植節或抗志虜庭或鼎鑊不避或¶
裏屍馬葬是等是人揚芳萬年生而不死死而不亡炳炳忠孝¶
亘天不磨或命終時當爲天大元師天大將軍天大神王永無¶
輪迴永無百刼爾等眾生齋心靜慮焚香捧讀或口誦心維或¶
作躬行是人若在貧賤當於貧賤爲之保護若在夭亡當於夭¶
亡爲之保護若在水火當於水火爲之保護若在雷擊當於雷¶
擊爲之保護若在疾病當於疾病爲之保護若在兵革當於兵¶
革爲之保護若在飢荒當於飢荒爲之保護若在罪當於罪¶
爲之保護若在猛獸當於猛獸爲之保護若在地獄當於地¶
獄爲之保護所獲福聚無量無邊能於苦海千百億刦中拔濟¶
#<md:CK-KZ_JY260_01p091b>¶
<pb:YP-C_JY260_25xingji-08-0091b>¶
眾生眞實不虛說是經義名曰忠孝而說偈云¶
　　忠孝立身本　　卽此是修義　　完全是行果¶
　　不實如禽獸　　無量諸法門　　悉惟一念起¶
　　遠離諸罪垢　　從斯得解脫¶
爾時飛天神王及諸大將軍一切大眾聞說是經皆大歡喜稽¶
　首¶
帝尊奉辭而退¶
　　正一冲玄孚感靈章¶
伏魔關聖翻倒乾坤掌大之權眞君之威呼吸雷霆撼動山川¶
吾誓到處斷絶邪源刀持在手呼聖集仙敢有不至寸斬無原¶
#<md:CK-KZ_JY260_01p092a>¶
<pb:YP-C_JY260_25xingji-08-0092a>¶
雷霆速奔黃鉞钁天汝負重誓律準　太玄¶
　　關帝伏魔護道彰感誓章¶
吾是天上靈挐風捉鬼神大刀兵百萬佐道輔天行正心行吾¶
法吾必合汝心持心終始一吾必親現形由汝役使我變化如¶
沙塵分身千百萬隨處救天民勤心奉吾者永結爲弟兄遣吾¶
斡霖雨掣電轟雷霆遣吾誅妖孼斬頭滴血呈遣吾[(打-丁)*(你-人)/(你-亻*你-亻)]魂魄昇¶
天入地尋遣吾捉邪崇速縛來現形遣吾散禍難風火無暫停¶
遣吾救疾病親爲五臟神三台調正氣萬病自安甯盡心皈我¶
教衟法永隆興亥日是吾降香火宜精勤汝若負吾者風刀斬¶
爾形我若負汝者永滅精氣神功成行滿日同步朝¶
#<md:CK-KZ_JY260_01p092b>¶
<pb:YP-C_JY260_25xingji-08-0092b>¶
上清急急如律令¶
　　心有天遊　　室無空虛　　心有畏敬¶
　　吉祥自生　　作善修德　　猶谷傳聲¶
忠義經序¶
關夀亭侯忠義經十九章皆侯自製也晉陳夀演俗通義似近¶
鄙褻茲宋學士孫奭編述南渡中丞張守訂梓相傳五百餘年¶
漫無可稽世人亦不知有是經也維侯忠義昭㝢宙功烈垂史¶
冊祠祀遍天下黃髮稚齒極海窮邊靡不崇重而侯之隨在著¶
靈威英顯赫千載一日博幸生同侯鄕藉侯庇久嘉靖丙辰巡¶
撫荆楚荆故侯保障區迄今家至左聯頂禮如在比還省辭¶
#<md:CK-KZ_JY260_01p093a>¶
<pb:YP-C_JY260_25xingji-08-0093a>¶
楚王殿下　王詢侯故里事復出忠義經示博拜賜踴躍若侯¶
陟降也歸舟檢閱後先紊敘簡篇遺逸字畫錯亂差訛遂爲校¶
定重錄首揭　侯像并述侯辭曹之書後人仰侯之贊𢑥成一¶
帙𢹂之京師繼役關中未遑鋟梓適都督劉顯移兵守川廣因¶
以貽之俾刻荒鎭以作士氣以風忠義且播之天下瞻奉者有¶
所持誦則傚云¶
　　　　　　　　　　　　兵部尙書蒲州楊博敘事¶

* 關聖帝君濟世消災集福忠義經¶
** 　　述志章第一¶
關聖帝曰吾本東漢解良居民黃巾作亂天下招兵觀牓涿郡¶
#<md:CK-KZ_JY260_01p093b>¶
<pb:YP-C_JY260_25xingji-08-0093b>¶
偶遇劉張桃園結義生死不忘吾習春秋吾知武藝始除黃巾¶
三戰吕布許田射鹿投鼠忌器土基被困失散兄弟曹操奸雄¶
奏封夀亭吾奉二嫂吾思兄弟誅良斬醜挂印辭曹霸陵橋上¶
挑起錦袍吾宿義司明燭達旦獨行千里五關斬將吾斬蔡陽¶
古城會敘後遇子龍周倉歸義冐雪隆中三顧臥龍義釋曹操¶
恕斬黃忠領牧荆州勸農講學單刀赴會談笑自若赤壁鏖戰¶
水渰七軍生擒龎德華夏威名初封前軍繼加五虎定鼎西川¶
盪寇神武吾無所長惟持忠義扶漢誅奸死無畏避吾年近六¶
有命在天視我赤心聽我微言爲子盡孝爲臣盡忠父慈母愛¶
兄友弟恭夫婦倡隨朋友信義鄕鄰婢僕眞誠和氣吾言淺近¶
#<md:CK-KZ_JY260_01p094a>¶
<pb:YP-C_JY260_25xingji-08-0094a>¶
切用身心爲士爲官爲將爲兵持誦吾言扶助功名爲農爲工¶
爲商爲賈持誦吾言利盈十五出海入山行軍滅寇持誦吾言¶
凱歌捷奏惟爾兵將尤我所矜至誠持誦精神照臨民有貴賤¶
患病犯刑家庭道路交易婚姻盜賊水火搆訟鬬爭至誠持誦¶
諸事咸甯平生立心惟此忠義世人欺險吾所鄙棄况復天君¶
酆都諸神日巡夜察赫赫威靈¶

** 　　鴻濛章第二¶
鴻濛元始天地未分大化一體布氣十分成就萬象負抱陰陽¶
陽餘爲男陰餘爲女化化生生迺有倫理宿命因緣有善有惡¶
長短貴賤富貧厚薄所作之報如影逐形種蘭得香種粟得糧¶
#<md:CK-KZ_JY260_01p094b>¶
<pb:YP-C_JY260_25xingji-08-0094b>¶
皆係所業降福降殃頂天履地五行正氣妙道在人不可輕棄¶
保之甚難失之甚易若迷正道必入邪源貪嗔淫殺地獄永淹¶
皆由眾生自作自受諦聽吾言免淪凶咎孝順父母和同六親¶
盡忠秉節不犯天刑五體具足十相端成世間萬物最貴爲人¶

** 　　氣數章第三¶
人稟氣數乃得生身風土不同稟受自異故謂之氣智愚不同¶
清濁殊度故謂之數數係于禽氣係于天務須學道以全其元¶
愚可以智濁可以清諦聽吾言勿虛爾生¶

** 　　世道章第四¶
吾嗟世道不忠不孝不敬師長不睦兄弟夫婦不諧朋友不義¶
#<md:CK-KZ_JY260_01p095a>¶
<pb:YP-C_JY260_25xingji-08-0095a>¶
天地不尊神明不懼五穀不重三光不避小秤大斗殺生害命¶
奸淫詐逆積微成著如此等人神明厭棄先奪其魂後殺其體¶
舉世昏迷自謂得計一旦無常委之天地諦聽吾言玩此眞味¶

** 　　居處章第五¶
人生居處平安爲福勿佔害人勿施暗毒不循理法蛇虫嫁孼¶
鳥鼠送妖抛磚打石驚雞弄狗影脇夢逼更加姦盜踰牆穴隙¶
庭戸不甯小大惶惑夜嘯其梁晝瞰其室牛馬六畜亦遭瘟疫¶
弔客頻仍禍連骨肉喪車叠出悲號泣哭諦聽吾言轉禍爲福¶

** 　　配育章第六¶
世人配育宜重合婚三刑六害隔角交侵咸池天狗寡宿孤辰¶
#<md:CK-KZ_JY260_01p095b>¶
<pb:YP-C_JY260_25xingji-08-0095b>¶
艱於嗣息遂至絕倫不知生時太乙在門聖母衛房司命在庭¶
或有𡨚愆鬼魅禁忌致於難産母子俱廢諦聽若言平日心田¶
光明正大凶禍不纒多生賢子以賦螽斯臨盆有慶坐草無虞¶

** 　　修建章第七¶
世人修建不識陰陽九壘七煞犯之必傷太嵗將軍鶴神太白¶
金神劍鋒九良七煞黃旛豹尾飛廉刀砧土家眷屬一切鬼神¶
若値興工有一不戒病患喪亡官符横害諦聽吾言修德作善¶
天地無嗔陰陽無碍百神呵護永世昌大¶

** 　　功名章第八¶
士人功名質賦於天落落數奇弗顯弗達得意者忻失意者戚¶
#<md:CK-KZ_JY260_01p096a>¶
<pb:YP-C_JY260_25xingji-08-0096a>¶
寒窗苦讀黎火久被鏖戰枉攻主司不契吾蒞文場升沈益利¶
三峽詞源如流瀉水諦聽吾言昌期世際入彀英雄出類拔萃¶

** 　　游行章第九¶
軍民游行尤所當備下寨安營出師對壘須識風雲堅持忠義¶
矢心報效鬼神呵衛盜賊騁奸風波係累深山窮谷虎狼魈蜮¶
大海長江蛟龍可畏幽枉有魂刼數有會捉生代死鬼妖爲祟¶
游行遭遇何以處之中心正直平生所持諦聽吾言謹愼行之¶

** 　　符訟章第十¶
人有符訟亦命所値天地年月日主時刻赤口白舌皆有神司¶
出入動舉避忌須知朝有擊䀨夜有剪煼面是背非雀角鼠憂¶
#<md:CK-KZ_JY260_01p096b>¶
<pb:YP-C_JY260_25xingji-08-0096b>¶
怨詈咒咀獄訟繁興謗讟詆詬刑憲具存諦聽吾言自反其心¶
作好作惡皆由已生¶

** 　　疾病章第十一¶
人有疾病積久弗瘳沈疴枕席其故何由一心不明五神無主¶
三生有刦四大不舉平日觸犯古聖先賢三光七曜廟社霛壇¶
城隍香火井灶第宅起居不淨供奉不職冥魂𡨚枉牽纒咀盟¶
前生結釁怨債交征諦聽吾言將心比心他時執對及今分明¶

** 　　命運章第十二¶
人稟命運萬有不齊富貴貧賤各安其軀五行奇蹇九曜更變¶
年逢刑冲運或尅戰孤辰寡宿羊刄劍鋒祿逢于敗馬落于空¶
#<md:CK-KZ_JY260_01p097a>¶
<pb:YP-C_JY260_25xingji-08-0097a>¶
動用凶危行藏坎壈何以禳禦自反自省三官解災五方解厄¶
諦聽吾言順守不忒¶

** 　　攝生章第十三¶
人之攝生須明道要能屏眾緣永除諸害外想不入内想不出¶
五臟清涼六腑調泰引炁太和注潤身田仍節飮食法藥保延¶
驅遣三尸安寂六根静照八識澄妙三元諦聽吾言以永無愆¶

** 　　瘟瘵章第十四¶
天地瘟疫二十有五天地蠱毒二十有四癆瘵之疾三十有六¶
遭此大患厥有其故其故伊何伏屍故炁感召深染塜訟墓注¶
諦聽吾言清心告天上通三界下徹九泉追薦魂爽超度祖玄¶
#<md:CK-KZ_JY260_01p097b>¶
<pb:YP-C_JY260_25xingji-08-0097b>¶
非藥可療治在心田¶

** 　　太樸章第十五¶
太樸旣散仁義乃興禮樂旣作奸邪斯行六義旣失四民有爭¶
上不寬恕下不忠貞全家疾病死亡橫生消耗財物累𡻕官刑¶
性命枉逝災害相仍穢雜交染骨肉伶仃如此人世那能安平¶
諦聽吾言敦敘五倫從謙從厚必信必誠守法安分勿貪勿爭¶
災消禍減百福咸臻¶

** 　　慾界章第十六¶
吾觀慾界眾生無情不忠不孝不義不仁作多惡業全無悔心¶
綱維圯裂大數自傾兵火肆超玉石俱焚凶荒洪水苛政煩刑¶
#<md:CK-KZ_JY260_01p098a>¶
<pb:YP-C_JY260_25xingji-08-0098a>¶
備諸苦惱生意滅絶人道將窮何由解脱諦聽吾言勿肆以貪¶
忠孝仁義永寶勿愆一切善惡皆由心造爲善福生爲惡禍到¶

** 　　雨暘章第十七¶
天有雨暘時有豐荒雨澤愆期亢旱爲殃祝融扇禍赤鼠遊城¶
海若失經魚鱉妄行天災流行世所常有諦聽吾言修德以候¶
順天知時聽其自來勤儉畏敬自免凶災¶

** 　　生人章第十八¶
世之生人賦受上蒼東斗主算西斗紀名北斗落死南斗上生¶
¶	
中斗大魁總監眾靈青帝護魂白帝持魄赤帝養氣黑帝通血¶
黃帝中主萬神無越𦕈𦕈億刦混沌之中幽冥形影寥廓無窮¶
#<md:CK-KZ_JY260_01p098b>¶
<pb:YP-C_JY260_25xingji-08-0098b>¶
玉帝攝氣靈風聚烟千和萬合自然成眞眞中有神長生大君¶
諦聽吾言珍愛爾生¶

** 　　業報章第十九¶
世之業報何事而成刻薄一心雜亂三情更生疑惑所爲昏昧¶
恃惡邪行背眞就僞不仁不義違天逆地欺君伐主不忠不智¶
無愛無慈奸妄侵肆殘虐百姓殺戮眾生嗜戕物命結諸罪𡨚¶
如此作業𡨚對無邊動見患難不可縷數橫禍傷生備受哀苦¶
萃諸惡業來豈無因人之行事鬼神監臨乘汝罪釁加爾陰刑¶
眾生不知猶是妄行諦聽吾言安分保生無欺無險無盜無淫¶
存心守己香火咸甯念念弗失福爾終身¶
#<md:CK-KZ_JY260_01p099a>¶
<pb:YP-C_JY260_25xingji-08-0099a>¶
關聖帝君濟世消災集福忠義經終¶
關聖寶誥¶
關聖大天尊　伏魔眞上帝　靈著玉泉山　英風常震世¶
至大與至剛　浩然成正氣　砥柱立綱常　日月揭心事¶
頭帶九旒冠　衣穿龍衮袍　足攝紫雲履　腰懸白玉縧¶
人間察善惡　雷部與天曹　生殺惟所令　青龍偃月刀¶
一念自霛通　不從修證入　非玄亦非牝　太極本無極¶
元始肇天尊　救苦同太乙　眞君古來傳　崇甯推至德¶
關帝寶懴¶
(臣)聞帝闕巍峩玉殿玲瓏仙花燦爛鸞鶴飛鳴粧嚴寶座聖化¶
#<md:CK-KZ_JY260_01p099b>¶
<pb:YP-C_JY260_25xingji-08-0099b>¶
流行文衡武備監察分明統成三教克盡五常大災能捍大患¶
能禦大義不屈大節不移語大則布盡法界語小則歛入微塵¶
精誠貫格赫奕威靈邪精鬼賊盡自消滅毒龍猛獸各得藏形¶
嶽生芝草海吐蜃樓治世清平景星卿雲懴悔無極無極大道¶
　　志心朝禮¶
上詣三清天尊¶
中檢圖籙大帝¶
下筞地祇大帝¶
三界伏魔大帝¶
南極協天大帝¶
#<md:CK-KZ_JY260_01p0100a>¶
<pb:YP-C_JY260_25xingji-08-0100a>¶
赤心衛國大帝¶
酆都朗靈大帝¶
護法伽藍大帝¶
合司文武大帝¶
錫福延生大帝¶
乾坤正氣天尊¶
忠貞貫日天尊¶
紫微協運天尊¶
神威遠震天尊¶
扶持社稷天尊¶
#<md:CK-KZ_JY260_01p0100b>¶
<pb:YP-C_JY260_25xingji-08-0100b>¶
澄清海甸天尊¶
蠻夷畏服天尊¶
令人忠義天尊¶
令人孝敬天尊¶
在在昭明天尊¶
處處感應天尊¶
消災釋罪天尊¶
消除業識天尊¶
寶華圓滿天尊¶
　伏以¶
#<md:CK-KZ_JY260_01p0101a>¶
<pb:YP-C_JY260_25xingji-08-0101a>¶
天道昭彰六天道行貞固不散神妙體物困而能守漸得光明¶
賤而不苟漸得營生富者莫驕貴者莫淫懷刑者枷鎖不聞奉¶
佛者妖孼不侵正直者懲善可稱布施者錫福延生善哉善哉¶
懴悔虔誠酌水獻花誕登上清上至帝王下及庶民皆大懽喜¶
信受奉行¶
關聖帝君寶懴終¶
　　履厯事實¶
帝君名羽字長生改字雲長蒲州解良人生於¶
漢桓帝景熹三年庚子五月十三日午時　靈帝中平元年甲¶
　子二月桃園結義　獻帝初平二年辛未拜別部司馬加五¶
#<md:CK-KZ_JY260_01p0101b>¶
<pb:YP-C_JY260_25xingji-08-0101b>¶
　虎將軍後加前將軍　建安二十年乙未封盪寇將軍領荆¶
　州牧二十四年已亥十二月卒於麥城年六十𡻕葬於湖廣¶
　承天府當陽縣西漳鄕¶
唐高宗儀鳳元年玉泉山顯聖六祖惠能建寺立爲伽藍¶
宋仁宗至和二年封崇甯眞君　英宗治平五年加封義勇武¶
　安王¶
明隆慶元年三月封義勇武安英濟王崇甯至道眞君南極協¶
　天顯威大帝當今¶
聖明天子欽念忠義醮聞　玉帝詔行天下於萬厯四十二年¶
　甲寅加封三界伏魔大帝神威遠震天尊關聖帝君¶
#<md:CK-KZ_JY260_01p0102a>¶
<pb:YP-C_JY260_25xingji-08-0102a>¶
　　辭曹操書¶
　竊以日在天之上心在人之内日在天之上普照萬方心在¶
　人之内以表丹誠丹誠者信義也羽昔有言主存則歸主亡¶
　則輔新受曹公之寵顧久䝉劉主之恩光丞相新恩劉主舊¶
　義恩有所報義無可斷今主之音羽幸已知望形立相覓跡¶
　求功刺顔良於白馬誅文醜於南坡丞相厚恩滿有所報每¶
　留所賜之資盡在府庫緘封伏望¶
　台慈俯垂照鑑¶
　　　附錄贊歌¶
漢夀亭義且武冠三軍振華夏斬讐將報知者身不可留臣有¶
#<md:CK-KZ_JY260_01p0102b>¶
<pb:YP-C_JY260_25xingji-08-0102b>¶
主老瞞不追猶有度誰其讐者吳陸吕𡻕十二月侯出走吳人¶
縛侯生縛虎生縛虎死猶怒髯如[䖝*乚]眼如炬吁嗟漢乎天不祚¶
有馬不踐中原土侯身雖亡神萬古¶
　　　　　　　　　　華葢殿大學士長沙李東陽撰¶
王之廟兮何所枕崇岡兮俯遙浦左旗張兮右懸鼓王廟兮儼¶
然主中處兮神在天從昭烈兮日周旋邦之人兮聚止𡻕春秋¶
兮奉王祀牲牷肥兮酒醴旨王自天兮來下青龍刀兮赤兎馬¶
長髯飄兮顔渥赭王至兮入廟鐃鼓喧兮管噭噪飮且食兮不¶
嚬以笑於嗟兮明神下爲河岳兮上爲星辰伊降福兮獨此邦¶
之人扶天常兮植人紀億萬年兮相我天子秩廟祀兮自今爲¶
#<md:CK-KZ_JY260_01p0103a>¶
<pb:YP-C_JY260_25xingji-08-0103a>¶
始¶
　　　　　　　　　建極殿大學士華亭徐階撰¶
　昻然之容皎日英風浩然之氣際天薄地韜略出於春秋武¶
　勇本諸仁義提兵肆伐威靈膽落羣奸秉燭一宵清烈名流¶
　率土噫　帝神在天一日千古萬世綱常八方尊爼忠義有¶
　經昭兹文武公如日月何今何古¶
　　　　　　　　　　　東閣大學士昭武吳道南撰¶
¶
¶
¶
#<md:CK-KZ_JY260_01p0103b>¶
<pb:YP-C_JY260_25xingji-08-0103b>¶
　　　　一釰方二寸上有大環徑四寸下連四環皆係印上¶
　　　　共重一斤¶
¶
