#-*- mode: org; -*-
#+TITLE: 重陽教化集
#+DATE: 2011-11-02 10:43:11
#+PROPERTY: kxid KX187
#+PROPERTY: title 重陽教化集
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1154
#+PROPERTY: id JY188
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY188_01p001a>¶
* 重陽教化集序¶
甚哉高尚至人世不常有也譬如景星慶雲非遇聖朝昌運則¶
豈泛泛而見自太上出關之後有關令尹喜傳襲其道下逮鍾¶
離處士呂洞賓陳圖南者皆相繼而出于今得重陽眞人及丹¶
陽先生亦接踵于世噫寥寥乎幾千百年之間此數君者未易¶
多得可謂高尚至人世不常有者也丹陽先生馬宜甫本冠裳¶
大姓富甲寧海自童稚時其仙風道骨灑落不凡已爲閭里欽¶
重長從鄕校積學爲文便能入第一等忽遇重陽眞人以一言¶
悟意棄金帛如弊屣視妻子如路人幅巾杖屨之外一亡所有¶
澹如孤雲悠然西邁以爲物外之遊意將不受幻化儻非夙緣¶
<pb:CK-KZ_JY188_01p001b>¶
定分了悟生死者其孰能與於此先生入道之後凡述作賦詠¶
僅數百篇一一明達至理深得眞筌門人高弟等命同其議裒¶
綴成集門人靈眞子朱抱一命工鏤板將行於世廼屬本府醫¶
學博士韓扆同扶風馬川訪予求序諄諄懇切適有客在坐聞¶
之則掀髯抵掌捨席趨進而問曰道家者流嘲弄風月固當如¶
是乎予卽應之曰噫嘻子亦悮矣且如明眼禪和欲傳妙道亦¶
必垂一則語以示後之學者矧兹高尚至人力欲恢弘正教闡¶
揚家風必以言語訓誡發爲文章而啓迪迷人庶有覺悟況此¶
冷淡生活本是道人風味兼其間無一字塵凡氣殆非吟詠風¶
月者無用之空言也子無誚焉客乃醒然改容悚赧請退曰僕¶
<pb:CK-KZ_JY188_01p002a>¶
誠淺陋言且過矣其徒所請旣堅子盍序之予因作此俚語以¶
書卷首大定癸卯冬十有一月上休日營丘府學正國師尹序¶
¶
¶
¶
¶
¶
¶
¶
¶
<pb:CK-KZ_JY188_01p002b>¶
¶
¶
¶
¶
¶
¶
¶
¶
¶
¶
<pb:CK-KZ_JY188_01p003a>¶
** 重陽教化集序¶
丹陽先生遇重陽眞人顧不異哉眞人一性靈明夙悟前知自¶
終南至於吾鄉地之相去三千餘里不辭徒步之遠而有知己¶
之尋大定丁亥中元後一日眞人抵郡竹冠弊衣攜笠策杖徑¶
入於余姪明叔之南園憩於遇仙亭丹陽先生馬公繼踵而至¶
不差頃刻可謂不期而會焉二人相見禮揖而罷問應之際歡¶
若親舊坐中設瓜唯眞人從蔕而食眾皆異之丹陽先生先題¶
詩於亭壁有沈醉無人扶之句眞人讀而笑曰吾不遠數千里¶
而來欲扶醉人爾又問如何是道對曰大道無形無名出五行¶
之外是其道也清談終晷坐者聽之纚纚忘倦使人榮利之心¶
<pb:CK-KZ_JY188_01p003b>¶
驕氣淫志頓然釋去先生邀眞人就城而館之待以殊禮日益¶
恭謹卒至於成因命所居庵曰全眞究其相遇之由若合符節¶
苟非夙緣仙契孰能至於是哉先生系出扶風累世青紫吾鄉¶
顯族也生而異禀識度不群其所居之第馬范二街相對與余¶
世爲姻家有朱陳之好幼同嬉戲長同講習在郡庠數十年間¶
花時月夕把酒論文未常不相從爲樂也先生資產豐厚輕財¶
好施故能捨鉅萬之富揖眞一之風眞人遂以方便誘夫婦入¶
道尚恐未從乃出神入夢以天堂地獄警之俾漸悟焉至於鎖¶
庵百日密付玄機謂石火光陰難得易失如不早悟虛過一生¶
下手速修猶太遲也謂攀緣妄想動成罪業索梨分而送之兼¶
<pb:CK-KZ_JY188_01p004a>¶
以栗芋賜之使知其離分而立遇也謂不捨冤親煩惱不斷去¶
邑里之冗爲雲水之遊則鄉好離也凡詩詞往來賡唱迭和皆¶
余一一目覩而親見之雖片言隻字無非發揮至奧冥合於希¶
夷之趣也是以收聚所藏編次至三百餘篇分爲三帙共成一¶
集丹陽門人靈眞子朱抱一欲鏤板印行廣傳四方屬余爲序¶
余忘其固陋卽其意而序之旣美其至人相遇之異又美其仙¶
風勝槪可垂勸於後人使修眞樂道之士玩味斯文豈小補哉¶
大定癸卯甯海州學正范懌謹序¶
¶
¶
<pb:CK-KZ_JY188_01p004b>¶
¶
¶
¶
¶
¶
¶
¶
¶
¶
¶
<pb:CK-KZ_JY188_01p005a>¶
** 重陽教化集序¶
仁人之用心也大矣哉身已適於正也欲天下之人皆去僞而¶
歸眞矣吾鄕丹陽先生之徒行是道者也先生舊爲寧海著姓¶
祖宗皆以通儒顯官自弱冠之年遊庠序工詞章不喜進取好¶
虛無樂恬淡已深悟玄元之理一日重陽眞人自終南徒步而¶
來一見而四目相視移時不已及開談笑語如舊交夙契或對¶
月臨風或遊山翫水或動作閒宴靡不以詩詞唱和皆以性命¶
道德爲意謂人生於電光石火如隙駒朝露不思治身妄貪名¶
利儻修之不早若一入異境則雖悔可追常以是而深切勸勉¶
冀一悟而超脫塵世顧丹陽依違而未决乃歎曰下手遲也遂¶
<pb:CK-KZ_JY188_01p005b>¶
入環堵令丹陽日親饋一食自十月朔而處所須唯文房四寶¶
布衣草屨枕石而席海藻隔窗牖而求詩詞者接跡舉意卽就¶
畧無思索當隆冬積雪之際和氣滿室居百日而方出嘗入夢¶
於丹陽警之以天堂地獄又索梨栗芋每十日而分賜之自一¶
以至五十五爲陰陽奇偶之數皆以詩詞往復酬和而顯其旨¶
意於是丹陽夫婦開悟厭塵俗而樂雲水書誓狀願師事於眞¶
人兹分梨十化之由也自此易麤衣分三髻日從事於重陽視¶
富貴如浮雲棄子孫如弊屣忻然違鄉里西遊梁汴之間盡傳¶
其道不久而眞人蛻昇遂西入關陜至終南重陽舊地築環堵¶
以居焉無塵事之縈無火院之累專心致志以精窮內事雖祁¶
<pb:CK-KZ_JY188_01p006a>¶
寒酷暑不易常服或忽然長嘯而自歌自舞已得希夷之眞趣¶
故人心歸嚮無賢不肖咸願爲門弟子吾邦之士素慕其名德¶
不憚數千里之遠往而求見者無虛日斯見離五行之外而超¶
俗出世者也豈不曰好離鄉乎凡當時之一篇一詠不徒然而¶
發皆所以勸戒愚蒙免沈溺於愛河慾海非專爲於己也故門¶
人裒聚二先生之詩詞分爲三集上曰教化下手遲次曰分梨¶
十化又其次曰好離鄕共三百餘篇玩其文究其理者則全眞¶
之道思過半矣自丹陽得遇殆今一紀有餘闡揚其教四民瞻¶
禮多入道而從化下手遲三集雖關中已鏤板印行以道途遼¶
邈傳於山東者百無一二而樂道之士罕得聞見一日丹陽門¶
<pb:CK-KZ_JY188_01p006b>¶
人靈眞子朱抱一訪予曰先生因重陽眞人之誘掖而棄俗究¶
重陽眞人之詩詞而悟道或以篇章或以言說廣行其教欲人¶
人咸離迷津超彼岸得全眞之理豈肯獨善其身哉兹見仁人¶
之用心也廣大矣況此三集皆在吾鄕所作有目有耳者皆親¶
聞見之實丹陽發跡之根抵而得道超脫之因盡在是也欲命¶
工重雕印造以廣其傳俾世人皆得以披覽稽考知趨正而歸¶
眞矣求予爲文以叙其事予老矣昔與丹陽鄰里同在郡庠又¶
相友好不唯常仰丹陽之道高德重抑又見門人之仁心弘遠¶
也雖才學淺陋不足以形容其事然於義固不可辭姑以當時¶
之親見以道其實其在他出處之跡顯異之行前數公序之詳¶
<pb:CK-KZ_JY188_01p007a>¶
矣此不復載大定癸卯甯海州學錄趙抗謹序¶
¶
¶
¶
¶
¶
¶
¶
¶
¶
<pb:CK-KZ_JY188_01p007b>¶
¶
¶
¶
¶
¶
¶
¶
¶
¶
¶
<pb:CK-KZ_JY188_01p008a>¶
** 重陽教化集序¶
有生最靈者人人生至重者命性命之眞弗克保全其爲人也¶
末如之何語所以保全性命之眞者非大道將安之乎世之人¶
徒熹乎高爵之貴以爲榮豐貲之富以爲樂謂可以滋益性命¶
於永久而不知富貴之中螘食華衣饒給於口體繁聲艷色侈¶
奉於視聽心猿易放情竇難窒嗜慾耽荒皆因以萌驕奢淫泆¶
靡所不至而勞神憊氣戕性賊命之患舉在於是良可鄙也豈¶
侔乎邁世違凡栖心傃道黜聰明去健羨所樂者淡薄所守者¶
清靜紛華弗容蠱於外情欲無所啓於內純純悶悶專氣致柔¶
久而靈臺湛然神明自得全眞契妙仙昇太清不其韙歟達是¶
<pb:CK-KZ_JY188_01p008b>¶
理者今吾鄕丹陽先生其人也先生本儒官名家金穴豪士自¶
幼讀書聰敏之性異於髫豎輩迨冠染翰摛藻衡視秀造吾儕¶
亦咸所推重每於暇日親朋宴集間多笑發名談雅有方外趣¶
鄉黨以是知先生亦留道念之深也大定丁亥有重陽眞人自¶
終南而來一見先生謂宿有仙骨可與爲閬苑蓬壺逍遙侶乃¶
温顏青眼傾蓋交談勸其遠俗脫塵亟探道妙先生初以家貲¶
廣貯妻孥愛深未之遽從迨重陽多方警化屢示以詩詞激切¶
勸諭識其玄機微旨皆神仙語忽爾覺悟願執弟子禮從眞人¶
遊將所示篇什依韻賡酬以形服教進道永矢弗渝之意己丑¶
歲重陽西返道徒從焉先生乃銳然捐產捨家違妻離子顛髻¶
<pb:CK-KZ_JY188_01p009a>¶
體褐躡後而行徑入梁汴間栖泊朞月重陽謂吾道之玄微授¶
先生者已竟乃蟬蛻仙去先生復挈徒西上之終南訪重陽舊¶
庵所築環堵而居遵師踵武養道闡教居人及鄰州不以長幼¶
歆慕而宗師者無慮千餘輩閱祀逾紀至壬寅仲夏先生默想¶
鄉邦遐僻之地意其苦海愚迷喪眞積釁者眾卽振策東歸深¶
慈悲之念躬拯化之勤庶使人人悟過修眞俱登道岸杖屨所¶
至亦靈異之徵屢昭臨井咒泉而泉卽變甘救旱祈雨而雨遽¶
應降修醮儀而彩雲集於庵上焚漁網而海市見於臘天餘多¶
異跡謂非顯然眾所共見者難以縷形遂致遠邇之人咸欽風¶
服化其丱髮緼袍願受教爲門弟子者日差肩而前不可數計¶
<pb:CK-KZ_JY188_01p009b>¶
先生旣化行如是復想其遇師得道之始與重陽唱和詩詞數¶
百篇皆發揮道妙足以爲破迷解惑超凡度世之梯航要廣傳¶
於世俾玩辭味旨者率醒心明道遠塵勞之苦全性命之眞異¶
時俱爲丹臺籍客也曩者雖門人已嘗編集分卷命名印施陜¶
右尚慮其傳之未周及知其中多有舛謬字句由是門人再行¶
編集詳加讎正欲於鄉中募工鏤板普傳四方委丹陽門人靈¶
眞子朱抱一辦其事一日朱公惠臨圭竇喻予作序予自商埤¶
汙椎魯奚足以發揚玄旨固辭弗可遂勉摭先生遇師得道闡¶
化之崖略濡毫燥吻作淟涊下俚語姑酬其請云時大定癸卯¶
歲甯海州鄕貢進士劉孝友序¶
<pb:CK-KZ_JY188_01p010a>¶
** 重陽教化集序¶
嘗聞之得其道則仙可成遇其人則道可得以此知仙之難成¶
道之難得人之尤難遇也彼道家者流例多不遇至人徒學般¶
運嚥漱區區屑屑殊可笑也夫至人之道其甚易知其甚易行¶
所傳於人者豈徒然哉必視乎有仙風道骨又知乎聯夙昔之¶
契雖相去數千里之遠必勤勤懇懇付之道而後已此有以見¶
重陽之於馬公也重陽蚤遇至人口傳至道乃結廬於甘水之¶
上旣而雲遊山東直抵寧海蓋預知有人可以傳道也一見馬¶
公情契道合其一話一言未嘗不以下手速修爲喻然馬公甯¶
海鉅族家貲千萬子孫詵詵雖素樂恬澹亦未易猛𢬵也重陽¶
<pb:CK-KZ_JY188_01p010b>¶
乃於孟冬之首鏁庵百日出神入夢以天堂地獄爲之警動又¶
嘗以賜馬公梨一枚詩一篇其後十日索梨一枚分而爲二又¶
賜以芋栗各有其數冥合陰陽奇偶之妙無非託物以喻意假¶
言而明理馬公一旦開悟以所賜詩頌依韻賡和欣然棄家易¶
於去弊屣矣於是師重陽西遊汴梁之間重陽旣傳道於馬公¶
屬以後事遂尸解仙去馬公果能敷暢玄風發揚妙理遠近奉¶
教者不可勝數其前日賡唱詩頌有欲願見而不可得者門人¶
遂收散亡共三百餘篇欲鏤板印行傳之四方偉哉用心之廣¶
也一日馬公門人靈眞子朱抱一携下手遲集以求序於余曰¶
某欲刊行斯文意使棲心向道之士諷其言辭味其旨趣以之¶
<pb:CK-KZ_JY188_01p011a>¶
破迷解惑皆知石火光中雖務速修猶太遲也余聞是言加以¶
素慕全眞之風兼目覩其實不能以鄙陋爲拒姑叙其大槩云¶
時癸卯歲寧海州東牟鄕貢進士梁棟謹序¶
¶
¶
¶
¶
¶
¶
¶
<pb:CK-KZ_JY188_01p011b>¶
¶
¶
¶
¶
¶
¶
¶
¶
¶
¶
<pb:CK-KZ_JY188_01p012a>¶
** 重陽教化集序¶
夫全眞之教妙矣其道以無爲爲本以清淨爲宗其旨易知其¶
實易從然世之人類履之而無終行之而鮮久者何哉以其信¶
之不篤執之不固抱兒女子之惑無烈丈夫之志徒眷眷於火¶
宅不能高蹈遠引而去故也今丹陽先生其能終始是道而得¶
至於仙者歟先生世居東牟資產鉅萬貌偉神秀無一點塵俗¶
氣自總角知書澹乎無仕進意混處閭里德不外耀鄕人以是¶
慕之已而重陽眞人徒步出關直造寧海具謂與先生有夙昔¶
之契因警之以詩悟之以詞要與俱遊於八極之表先生始而¶
疑中而信又終而從遂執弟子之禮而師焉一旦撥置家務棄¶
<pb:CK-KZ_JY188_01p012b>¶
去井邑而偕爲汴梁之行無復有繫眷念雖使涉危蹈傾冒艱¶
履困竟志類鐵石確然而不之變也以是而盡能傳重陽公之¶
道若夫陰陽造化之理性命保全之術點化傳度之訣無爲清¶
淨之旨靡不洞索而通明之以至於重陽歸眞卒赴其託而主¶
其教焉故全眞之風於今廣行無智愚賢不肖願從而歸之者¶
惟恐其後先生事師凡四年而師終師終凡十餘年而又不返¶
則先生離鄕之志可知矣然先生之離鄕豈徒然哉蓋有說在¶
焉僕爲先生里人廼得其詳方先生之遇也心雖許之從而身¶
未之逮也姑以私第南館名其庵而居一日重陽眞人招先生¶
而誨之曰子知學道之要乎要在於遠離鄕而已遠離鄕則無¶
<pb:CK-KZ_JY188_01p013a>¶
所係無所係則心不亂心不亂則欲不生無欲欲之是無爲也¶
無爲爲之是清淨也以是而求道何道之不達以是而望仙何¶
仙之不爲今子之居是邦也私故擾擾不能息於慮男女嗷嗷¶
不能絕於聽紛華種種不能掩於視吾懼終奪子之志而無益¶
於吾之道也子其計之先生乃戄而悟顧而笑卽日拂袖去用¶
能斷俗緣剔塵染寂然與物無著杳然與物無累乘雲馭風飄¶
飄爲神仙中人矣先生自受師前言而至於了達然不敢嘿默¶
自蓄於胸中特取疇昔唱和三帙舉其一以名之曰好離鄕庶¶
覺諸未悟者必式此以爲進道之階噫先生之用心可謂仁且¶
大矣僕敢不竭慮而讚揚之因丹陽門人靈眞子朱抱一求序¶
<pb:CK-KZ_JY188_01p013b>¶
姑序其萬一云大定癸卯歲寧海州東牟鄕貢進士劉愚之謹¶
序¶
¶
¶
¶
¶
¶
¶
¶
¶
