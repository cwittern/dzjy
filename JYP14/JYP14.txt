#-*- mode: org; -*-
#+EXPORT_ID: JYP14
#+TITLE:
#+WITNESS: CK-KZ JYE
#+BASEEDITION: YP
<pb:CK-KZ_JYP14_01p015a>¶
* 重刋道藏輯要緣起¶
永龢儒林之棄材也。幼厠道門，長參玄理，惟所見半屬科儀，無¶
關奥秘。聞伍太史崧生，與嚴君雁峯，假閱《道藏輯要》。讚云：觀止¶
心，竊慕之。於是尋訪書坊，知板己灰燼。欲延道脈，須再付棗梨。¶
特所費不貲，時存虛願。嗣光緒壬辰夏，接法主碧洞堂方丈，斯¶
願可償矣。殊建大殿，及御書閣，負債綦重。時偕監院陳悟元，同¶
喚奈何，惟心香一瓣，默叩天緣者。久之忽有彭君恩溥，來覓玉¶
經箋註。永龢見其急公好義，頗有沈仙萬三風度。談次商刻此¶
書，遂蒙慷諾，挺身協捐。且緣劵未出，而彭君已於梓里預捐數¶
百金，如周達三先生之議。催發岳池，督工開刻，奇人勝事，己屬¶
<pb:CK-KZ_JYP14_01p015b>¶
難再不圖。癸卯秋杪，又有賀君靜軒，徒步抵菴，發心校正，期成¶
完璧。回首初仮刊時，缺璧集第三册，張帖致緘，幾遍海内。後從¶
渝城何起重家抄回。適伍太史於錦江喬遷，比册仍自書廚檢¶
出。玄哉玄哉。祖師之試人甚嚴，祖師之默成乎人，尤不可測也。¶
何者，永龢以分内事區區私願，旣感彭君襄募於前，復感賀君¶
襄校於後，並感諸善信道眾鼎力採訪，獲於忠州秦芃生家，將¶
殘篇缺字，陸續補齊全，比美舉共結仙緣，誠吾道無涯之幸也。¶
用誌顚末，以吿來哲。成都二仙菴住持閻永龢撰。¶
¶
¶
