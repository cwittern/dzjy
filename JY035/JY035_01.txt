#-*- mode: org; -*-
#+TITLE: 洞玄靈寶定觀經註
#+DATE: 2011-05-31 15:51:23
#+PROPERTY: kxid KX034
#+PROPERTY: pinyin Dongxuan Lingbao Dingguan Jing Zhu
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0400
#+PROPERTY: id JY035
<pb:CK-KZ_JY035_01p001a>¶
@fw重刋道藏輯要¶
* 洞玄靈寶定觀經註¶
　靈者神也在天曰靈寶者珍也在地曰寶天有靈化神用不¶
　測則廣覆無邊地有眾寶濟養羣品則厚載萬物言此經如¶
　天如地能覆能載有靈有寶功德無窮證得此心故名靈寶¶
　定者心定也如地不動觀者慧觀也如天常照定體無念慧¶
　照無邊定慧等修故名定觀¶
天尊告左玄眞人曰¶
　左者定也玄者深妙也眞者純也一而無雜人者通理達性¶
　之人也曰者語辭也¶
<pb:CK-KZ_JY035_01p001b>¶
夫欲修道¶
　進趣之心名爲修道¶
先能捨事¶
　一切無染名爲捨事¶
外事都絕¶
　六塵爲外事須遠離也六塵者色聲香味觸法更不染著名¶
　爲都絕¶
無與忤心¶
　境不來忤心卽無惱心不起染境則無煩心境兩忘卽無煩¶
　惱故名無與忤心¶
<pb:CK-KZ_JY035_01p002a>¶
然後安坐¶
　攝澄煩惱名之爲安本心不起名之爲坐¶
內觀心起若覺一念起須除滅務令安靜¶
　慧心內照名曰內觀漏念未除名爲心起前念忽起後覺則¶
　隨起心旣滅覺照亦忘故稱除滅了心不起名之爲安覺性¶
　不動名之爲靜故稱安靜¶
其次雖非的有貪著浮遊亂想亦盡除滅¶
　眾心不起妄念悉忘亂想不生何有貪著故曰滅除¶
晝夜勤行須臾不替¶
　晝之言淨夜之言垢垢淨兩忘無有間替故名不替¶
<pb:CK-KZ_JY035_01p002b>¶
惟滅動心¶
　妄想分别名曰動心覺照祛之故名爲滅¶
不滅照心¶
　慧照常明無有間故名不滅照心¶
但凝空心¶
　不起一切心名空心¶
不凝住心¶
　一切無著名之不凝住心¶
不依一法而心常住¶
　若取一法卽名著相心不取法名爲不依照而常寂故爲常¶
<pb:CK-KZ_JY035_01p003a>¶
　住¶
然則凡心躁競其次初學息心甚難或息不得蹔停還失¶
　言習性煩惱難可滅除定力未成蹔停還失也¶
去留交戰百體流行¶
　心起染境境來牽心心境相染故名交戰妄念不息百非自¶
　生名曰百體流行¶
久久精思方乃調熟勿以蹔收不得遂廢千生之業¶
　定心不起則契眞常一念不收千生遂廢¶
少得靜己¶
　初得淸淨正慧未生故曰少得靜己¶
<pb:CK-KZ_JY035_01p003b>¶
則於行立坐卧之時¶
　四威儀之時也¶
涉事之處諠閙之所¶
　見一切諸相爲涉之處起一切諸心名爲諠閙之所也¶
皆作意安¶
　息亂歸寂名爲作意恬淡得所名之爲安也¶
有事無事常若無心處靜處喧其志惟一¶
　有無雙遣寂用俱忘萬法不二名之唯一¶
若束心太急又則成病氣發狂顛是其候也¶
　偏心執靜名曰束心心外見相名爲顚也¶
<pb:CK-KZ_JY035_01p004a>¶
心若不動又須放任寛急得所¶
　從定發慧名爲放任定慧齊融名曰得所¶
自恒調適¶
　定多卽愚慧多卽狂定慧等用名曰調適¶
制而不著放而不動處喧無惡涉事無惱者此是眞定¶
　寂而常照照而常寂空而常用用而常空得本元寂故爲眞¶
　定¶
不以渉事無惱故求多事不以處喧無惡强來就諠¶
　習性塵勞常須制御不可縱逸¶
以無事爲眞宅¶
<pb:CK-KZ_JY035_01p004b>¶
　見本性空寂故爲眞宅¶
有事爲應跡¶
　慧用無邊故爲應跡¶
若水鏡之爲鑒則隨物而現形¶
　本心淸淨猶如水鏡照用無碍萬象俱現名爲現形¶
善巧方便唯能入定¶
　諸法性空寂無所起故爲入定¶
慧發遲速則不由人勿令定中急急求慧急則傷性傷則無慧¶
　急求知見眞定乃亡貪著諸相故云無慧¶
若定不求慧而慧自生此名眞慧¶
<pb:CK-KZ_JY035_01p005a>¶
　心體寂靜妙用無窮故爲眞定¶
慧而不用實智若愚¶
　了無分别名之不用韜光晦跡故曰若愚¶
益資定慧雙美無極¶
　寂照齊融故云雙美無極¶
若定中念想多感眾邪妖精百魅隨心應見¶
　爲心取相諸相應生一切邪魔競來撓亂¶
所見天尊諸仙眞人是其祥也¶
　此爲諸相不可取著¶
唯令定心之上豁然無覆定心之下曠然無基¶
<pb:CK-KZ_JY035_01p005b>¶
　前念不生故云無覆後念不起故曰無基¶
舊業日銷新業不造¶
　宿習並盡名曰舊業日銷更不起心故名新業不造¶
無所罣礙迥脫塵籠¶
　一切無染故名無所罣礙解脫無繫故云迥脫塵籠¶
行而久之自然得道¶
　智照不滅名曰行而久之契理合眞故云得道¶
夫得道之人凡有七候一者心得定易覺諸塵漏¶
　心得淸靜塵念盡知故曰覺諸塵漏¶
二者宿疾普銷身心輕爽¶
<pb:CK-KZ_JY035_01p006a>¶
　眞氣胎息痼疾盡瘳體道合眞身輕不老¶
三者塡補夭損還年復命¶
　骨髓堅滿故塡補夭損駐顏不易名爲還年復命也¶
四者延數萬𡻕名曰仙人¶
　長生不死延數萬𡻕名編仙籙故曰仙人¶
五者鍊形爲氣名曰眞人¶
　得本元氣故曰鍊形爲氣正性無僞故曰眞人¶
六者鍊氣成神名曰神人¶
　眞氣通神陰陽不測故曰神人¶
七者鍊神合道名曰至人¶
<pb:CK-KZ_JY035_01p006b>¶
　眞神契道故曰至人¶
其於鑒力隨候益明¶
　鑒力者常照不息也益明者明明不絕也¶
得至道成慧乃圓備¶
　若了本性得道成眞智慧圓明萬法俱備¶
若乃久學定心身無一候促齡穢質色謝方空自云慧覺又稱¶
成道者求道之理實所未然¶
　通神合道卽得道眞成心惑身亡不離生死西昇經云是故¶
　失生本焉能知道源而說頌曰¶
　　智起生於境　　　　　　　　火發生於緣¶
<pb:CK-KZ_JY035_01p007a>¶
　　各是眞種性　　　　　　　　承流失道源¶
　　起心欲息知　　　　　　　　心起知更煩¶
　　了知性本空　　　　　　　　知則眾妙門¶
¶
洞玄靈寶定觀經註(終)¶
　道由心學匪假佗求神依形住罔有其外我之靈明亘今亘¶
　古惟其絏於六情是以戕我正念貪嗔癡昧種種見惑背眞¶
　向僞無有殫期寔惟¶
　眞師憫念眾生無知故演此妙經作人天規鑑爲證道梯航¶
　是有定觀之說發揮妙本洞徹玄微滌乎垢氛超乎視聽明¶
<pb:CK-KZ_JY035_01p007b>¶
　無相於有形之後致虛極於未兆之先物我俱忘形神俱妙¶
　凡我羽流敬之敬之龍集壬申三月初吉冷虛子稽首謹識¶
¶
¶
¶
¶
¶
¶
¶
