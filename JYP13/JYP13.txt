#-*- mode: org; -*-
#+EXPORT_ID: JYP13
#+TITLE:
#+WITNESS: CK-KZ JYE
#+BASEEDITION: CK
<pb:CK-KZ_JYP13_01p014a>¶
世宗憲皇帝御製三教語錄總序¶
粤稽三教之名始於晉魏後世拘泥崇儒之虛名遂有詆黜二¶
民朕思老子與孔子同時問禮之意猶龍之褒載在史册非與¶
孔子有異教也佛生西域先孔子數十年倘使釋迦孔子接迹¶
同方自必交相敬禮蓋五典九經三物六行治天下之大綱小¶
紀固始自二帝三王而集成於我至聖然必解脫諸相而後此¶
心方能達萬事萬物之性理此則其必然者後世或以日月星¶
比三教謂某爲日謂某爲月謂某爲星朕意不必如此作拘礙¶
見但以日月星之本同一光處喻三教之異用而同體可也觀¶
紫陽眞人之外集自可無疑於仙佛一貫之旨道旣一貫愈可¶
<pb:CK-KZ_JYP13_01p014b>¶
以無疑於三教並行不悖之說爰附及於此使天下後世眞實¶
究竟性理之人屏去畛域廣大識見朕實有厚望焉¶
雍正十一年壬子臘月八日御筆¶
¶	
