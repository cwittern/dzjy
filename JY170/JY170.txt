#-*- mode: org; -*-
#+EXPORT_ID: JY170
#+TITLE:呂帝聖蹟紀要 Lüdi Shengji Jiyao
#+WITNESS: CK-KZ JYE
#+BASEEDITION: CK
<pb:CK-KZ_JY170_01p001a>¶

* 呂帝聖蹟[糸*巳]要題詞¶

無極寶懺曰三界飛行絶迹十方救苦尋聲知言哉知言哉我¶
帝師普度世人等觀音之愿海恆隱現而無方徧一切地則一¶
切地皆聖蹟也周一切時則一切時皆聖蹟也夫豈[糸*已]之所能¶
盡哉然無徵不信亦無妨就應現之蹟而一一確指之使夫智¶
者愚者賢不肖者皆共鑿鑿然知¶
孚佑上帝猶在人間斯慕善者有興起皈依之忱卽爲惡者凛¶
昭鑒感應之赫則卽數十則之遺聞舊事而[糸*已]其要雖不能見¶
我¶
帝師之全體而亦足以彰¶
<pb:CK-KZ_JY170_01p001b>¶

慈心之妙運矣後之覽者各就見聞所及而印證之庶知駕船¶
大海接應十方者之眞爲三界大恩師也宏教弟子柳守元熏¶
沐題詞¶
¶	
<pb:CK-KZ_JY170_02p001a>¶

* 呂帝聖蹟[糸*巳]要序¶

仙聖佛祖同此慈悲濟度我¶
菩薩矢彌羅之愿必欲度盡眾生是以廣大靈感無不聲應此¶
度化慈祖後之高眞仙聖同設心濟度代不乏人而傳顯於世¶
則¶
文帝與¶
孚佑帝君及關某也顧某自皈依¶
菩薩叨證眞果卽矢愿永爲護法凡¶
菩薩光臨之地皆關某率領神將護從之時故無不應愿之¶
菩薩卽無不隨光之關某也茲大法覺壇爲吾¶
<pb:CK-KZ_JY170_02p001b>¶
孚佑帝君洪演大化之吉祥地某隨¶
法駕臨壇者屢矣且某昔從¶
帝君令攝祟於景雲内苑是某與¶
帝君同有顯蹟於人世者相傳又復累世矣是以¶
帝君之誓愿固與¶
菩薩等而¶
帝君行愿濟度千秋萬世靈感亦叠出不已卽汗牛充棟不能¶
悉盡而其累世相傳化度事蹟昭昭人間舊傳多襲訛謬附是¶
以後世多議焉而不知所傳事蹟皆有𡻕時朝代可考惜厯數¶
傳而世遠年湮不能一一按籍稽編且仙祖之度化只求圓自¶
<pb:CK-KZ_JY170_02p002a>¶
巳誓愿而爲之度化者又無不各有其緣有眞緣斯能發眞敬¶
信而所傳事跡皆足以徵景從訢合之機他不必論卽所傳逐¶
條何一不明明白白¶
帝君當面顯化而眾生值此偏不憬然覺悟無不是過後始追¶
憶曉然此其失之覿面者無一不同出一轍若謂¶
帝君必先隱身試度不與人以當面接引是非¶
帝君本愿也總是眾生敬信未到極處是以良緣不能隨時凑¶
合其實¶
帝君皇皇救濟慈心不啻現身疾呼也今覺壇鐫聖蹟[糸*已]要某¶
適遇斯會且前緣累累是非某不足以爲此集之證明耳其前¶
<pb:CK-KZ_JY170_02p002b>¶
後次第本可不編如四時行而百物生日月照而天地朗不必¶
拘拘時見也漢夀亭侯關羽敬序¶
¶	
<pb:CK-KZ_JY170_03p001a>¶
@fw1重刋道藏輯要¶

* 呂帝聖蹟[糸*已]要¶

** 　　武昌鬻梳¶

呂帝遊武昌天心橋隱姓名鬻敝木梳索價千錢連月不售俄¶
有老媪行乞年八十餘龍鍾傴僂秃髮如雪呂帝謂曰世人循¶
目前襲常見吾穹價貨敝[禾*嵗]物豈無意而千萬人咸無超卓之¶
見尙可與語道[耳*卩]乃以梳爲媪理髮隨梳隨長鬒黑委地形容¶
變少眾始神之爭以求梳呂帝笑曰見之不識識之不見乃投¶
梳橋下化爲蒼龍飛去呂帝與媪不見¶

** 　　三口一室¶
<pb:CK-KZ_JY170_03p001b>¶

馬善東都人熙寍初舉進士不第學道一日與一侯道人名玖¶
行汴水見一羽士青巾布袍體秀骨異目如明水面無塵濁馬¶
召啜茶且飮食之侯性素瞋叱之羽士曰汝有何法侯曰飛符¶
召鬼點石化金歸錢返壁羽士曰子所爲皆非正法侯曰子何¶
能曰吾能壯吾氣射酒肆去燭數十丈而燭立滅復吐氣吹侯¶
面若驚風大發凛凛不可支二人起謝曰先生非凡人也幸見¶
教羽士曰學仙須立功行功卽勤苦修鍊行卽濟人利物語及¶
曙羽士作別曰吾將返湘水之濵與子酌於柳陰下以金令侯¶
市酒適無酒羽士以瓶一隻命侯取汴水一瓶以藥一丸投之¶
立成美酒三人共飮大醉羽士留詩一章曰三口共一室室畔¶
<pb:CK-KZ_JY170_03p002a>¶
水偏清生來走天下卽是姓兼名旣別二人測之乃知爲呂帝¶
云¶

** 　　吹簫圖畫¶

京兆程梓園先生爲諸生時赴考寓一至親家夜夢一人賣畫¶
云此畫上人能活因展看見一老人忽動徐下畫吹簫及醒時¶
簫聲猶在耳也清晨觀堂中畫乃吳小仙冩呂帝吹簫圖遂索¶
歸供養並誌跋¶

** 　　竅𦀦存神¶

監文思院趙應道病瘰[病-丙+𠪱]幾委頓泣別親舊曰吾死矣夫閨閣¶
中一物皆捨得獨鶴髮老親無托奈何語未竟俄有道人扣門¶
<pb:CK-KZ_JY170_03p002b>¶
語趙曰病不難愈也取𦀦二幅各搯其中爲一方竅徑可二尺¶
許以授趙曰俟夜燒一幅灰之調乳香湯塗病上留一幅以待¶
後人言訖道人不復見始悟兩方竅乃呂字也¶

** 　　口口相傳¶

梓潼婁道明家富善御女術常畜少女十人晝夜迭御無休息¶
而神清體健面若桃紅或經日不食年九十有七止如三十許¶
人尤好夸誕大言對客會飮自以爲眞仙也一日呂帝托爲乞¶
人登門婁不識之叱使去呂帝以兩足踏石上遽成兩方竅深¶
可二寸婁始驚異延之座右曰子非凡人也出侍女歌遊仙詞¶
命之酒呂帝口占望江南詞酬之曰瑶池上瑞霧靄羣仙素練¶
<pb:CK-KZ_JY170_03p003a>¶
金童鏘鳳板青衣玉女歗鸞[弓*𤣥]身在大羅天沈醉處縹緲玉京¶
山唱徹步虛清燕罷不知今夕是何年海水又桑田侍女進蜀¶
牋請書呂帝自𦀦尾倒書徹𦀦首字足不遺空隙婁大驚喜方¶
欲請問道要答曰吾已口口相傳矣婁請益復曰吾已口口相¶
傳矣俄登門外大柏樹杪不見後數日婁忽不快吐膏液如銀¶
者數斗而卒¶

** 　　席奏仙音¶

宋陳執中建甲第東都親朋合樂俄有襤褸道士至陳問曰子¶
何技能曰我有仙樂一[(立/口)*卩]欲奏以侑華筵腰間出一軸畫挂於¶
柱上繪仙女十二人各執樂器道士呼使下皆累累列於前兩¶
<pb:CK-KZ_JY170_03p003b>¶
女執幢旙以導餘女奏樂皆玉肌花貌頂七寶冠衣六銖衣金¶
珂玉珮轉動珊然鼻上各有一粒黃玉如黍大而體甚輕虛終¶
不類生人樂音清徹煙霄曲調特異三闋竟陳曰此何物女子¶
道士曰此六甲六丁玉女人學道成則身中三魂七魄五臟六¶
腑諸神皆化而爲此公亦願學否陳以爲幻惑頗不快道士顧¶
諸女曰可去矣遂皆復上畫軸道士取軸巻而吞之索𦀦筆大¶
書曰曽經天上三千刼又在人間五百年腰下劍鋒橫紫電爐¶
中丹熖起蒼煙纔騎白鹿(一作鶴)過滄海復跨靑牛八洞天小技¶
等閒聊戲爾無人知我是眞仙末題曰谷客書卽出門不見¶

** 　　寶輪現相¶
<pb:CK-KZ_JY170_03p004a>¶

紹興中新昌令關肇喜道術建大齋寶籙宮方士大集角技能¶
呂帝隱姓氏寓焉自贊其能異眾取藥少許寘諸掌吹數過俄¶
紅暈四溢成寶輪相現洞賓二字眾大愕覓之已不見肇後每¶
日行陰德杜門謝客蓋因帝君言方士幻術悞人也後帝君復¶
來授以正道¶

** 　　枯魚復活¶

靖康時楚州孫賣魚者盛暑呂帝遇於巿曰汝魚餒矣飮我可¶
使活遂飮以斗酒與言竟日而去視魚果活孫自是通曉古往¶
事决人禍福輒應後八鉢池山不出¶

** 　　榴皮畫壁¶
<pb:CK-KZ_JY170_03p004b>¶

熙寍元年八月十九日湖州歸安縣沈思(字引正)隱於東林因名¶
東老能釀十仙白酒一日有客自稱囘道人長揖東老曰知君¶
白酒新熟願求一醉公命之坐徐觀其目碧色燦然光彩射人¶
與之語無不通究知非塵埃中人也因出與飮自日中至暮已¶
飮數斗殊無酒色囘曰久不遊浙中今爲子有陰德留詩贈子¶
乃擘席上榴皮畫字題於菴壁云西隣已富憂不足東老雖貧¶
樂有餘白酒釀成因好客黃金散盡爲收書¶
　按蘇東坡詩集有和詩三首世俗何知窮是病神仙可學道¶
　之餘但知白酒留佳客不問黃金覓素書符離道士晨興際¶
　華嶽先生尸解餘忽見黃庭丹篆句猶傳青𦀦小朱書凄凉¶
<pb:CK-KZ_JY170_03p005a>¶
　雨露三年後髣髴塵埃數字餘至用榴皮緣底事中書君豈¶
　不中書¶

** 　　黃鵠賣桃¶

武昌省會西城外黃鵠磯石上有桃痕相傳呂帝假賣桃以驗¶
眾售者第云歸遺稺子無有言及父母者帝君感忿擲桃於石¶
而去其痕至今存焉¶

** 　　鵠磯示現¶

武昌涵三宮會首顧行恕吳一恕等三人叩求呂帝現像許以¶
翌日赴黃鶴樓下相候三子次早赴樓前靜候良久遊人雜㳫¶
無從物色傍午有一人於太白亭前背手徐行三子亦忽之俄¶
<pb:CK-KZ_JY170_03p005b>¶
見一老翁鬚髩皤然意必有異就與語仍無竒至薄暮悵惘而¶
歸以爲誑我後示一絶云三生石畔殷殷望太白亭前欵欵行¶
春色不知何處去空餘皓首說幽情始悟亭前獨步者卽呂帝¶
也¶

** 　　館案留書¶

顧行恕又一日自涵三宮赴館途遇一道人與之語顧赴館心¶
急不暇接言辭去及至館諸徒詫異曰先生今日何以衣裾皆¶
香顧亦不覺視案上古文前書莫兒戲囘道人過此數字筆勢¶
飛舞墨跡尙新方悟呂帝降神所書眾未之見而途中所遇之¶
道人葢化相也翌日述諸會友無不歎羡會中傅敬恕寶而藏¶
<pb:CK-KZ_JY170_03p006a>¶
之¶

** 　　巴陵𦅩像¶

滕宗諒字子京謫守巴陵呂帝托爲囘道士見之風骨聳秀談¶
論俊辨子京異之口占詩贈之曰華州囘道人來到岳陽城別¶
我遊何處秋空一劍橫呂帝大笑俄不見子京倩人𦅩像供岳¶
陽樓¶

** 　　重光古鏡¶

尙書郞賈師雄奭爲太守時有家藏古鏡甚寶嘗欲淬磨呂帝¶
稱囘處士造焉(一云有道人自稱善磨鏡)乞試其技笥中取藥少許置鏡上¶
辭去曰俟更取藥來追之巳不見但見所寓太平寺扉上題詩¶
<pb:CK-KZ_JY170_03p006b>¶
曰手内靑蛇凌白日洞中仙菓艷長春須知物外煙霞客不是¶
街頭磨鏡人奭見而異之知爲呂帝視鏡上藥已飛去一點光¶
明如玉後復儒冠登武岡譙樓歎曰佳哉山水五百年無兵火¶
可避亂也¶

** 　　長沙警釋¶

呂帝遊長沙托爲囘道人持小瓦罐乞錢得錢無算而罐常不¶
滿人皆神之一日坐市道上言有能以錢滿吾罐者當授以道¶
人爭以錢授罐竟不滿有僧驅一車錢戲曰汝罐能容否道人¶
唯唯及推車入罐戞戞有聲俄不見僧曰神仙[耳*卩]幻術[耳*卩]道人¶
口占詩曰非神亦非仙非術亦非幻天地有終窮桑田幾遷變¶
<pb:CK-KZ_JY170_03p007a>¶
身固非我有財亦何足戀曷不從吾遊騎鯨騰汗漫僧益驚疑¶
道人曰若惜此錢[耳*卩]吾今償你取片𦀦投罐祝曰速推車出良¶
久不出曰非我自取不可因跳入罐寂然僧擊罐碎有片𦀦題¶
一詩曰尋眞要識眞見眞渾未晤一笑再相逢驅車東平路僧¶
悵然歸次東平忽見道人曰吾俟汝久矣以車還之錢皆在曰¶
吾呂公也始謂汝可教今惜錢如此不可也僧方悔謝不及(驅車¶
東平路一作擕囊瀟湘渡)¶

** 　　囘心向道¶

安豐縣娼曹三香𣑱惡疾爲邸以舍往來客呂帝托爲寒士寄¶
宿僕以其襤褸拒之三香曰吾旣立此門戸垢凈何擇焉遂延¶
<pb:CK-KZ_JY170_03p007b>¶
入殊禮遇之居無何曹疾作呻吟良苦呂帝曰囘心囘心時門¶
外有一皂角樹久槁死帝君乃投以藥卽別翌日樹再生枝葉¶
甚茂曹始悟其爲神仙而囘心者呂也卽毁冠服去粉黛棄家¶
遠遊人爲建呂先生祠奉祀焉紹興末曹忽還鄕顔狀秀異人¶
無識者乃自言本末復去不知所終¶

** 　　無心昌老¶

橫浦大庾嶺有富家子慕道建菴接雲水士多年一日眾建黃¶
籙大齋方罷忽有一襤褸道人至求齋眾不知恤或加凌辱道¶
人題詞於壁曰暫遊大庾白鶴飛來誰共語嶺畔人家曾見寒¶
梅幾度花春來春去人在落花流水處花滿前蹊藏盡神仙人¶
<pb:CK-KZ_JY170_03p008a>¶
不知(詞名減蘭卽減字木蘭花)末書無心昌老來五字作三樣筆勢題畢竟¶
入雲堂良久不出迹之已不見徐視其字深透壁後始知昌字¶
無心乃呂也眾共歎惋¶

** 　　昌老虛中¶

𡽪廟時有一道人自稱昌虛中往來諸琳宮動履異常飮酒無¶
量啖生魚肉至數十斤飲冷水數十斛天大雨雪平地七八尺¶
餘自埋於雪中旬日不出雪霽復起行於深潭水面如履平地¶
又善草書作枯藤遊[糸*系]勢一舉筆數千絡繹不斷人爭擕楮以¶
請往往不與昌字虛中呂字也一内侍言於𡽪宗命召之不得¶
但於其遊息處得詩曰遙指高峯笑一聲紅霞紫霧面前生每¶
<pb:CK-KZ_JY170_03p008b>¶
於廛市無人識長到山中有鶴迎時弄玉蟾驅鬼魅夜煎金鼎¶
煮瓊英他時若赴蓬萊洞知我仙家有姓名¶

** 　　無上宮主¶

全州道士蔣暉志行高卓呂帝訪之適蔣他出帝君題詩於壁¶
曰醉舞高歌海上山天瓢承露結金丹夜深鶴透秋光碧萬里¶
西風一劍寒末書無上宮主訪蔣暉作蔣歸驚曰宮字無上呂¶
字也追之不可得¶

** 　　賓師顯法¶

青城山丈人觀黃若谷風骨清峻戒行嚴潔常以天心符水三¶
光正炁治疾良驗得錢帛卽以散施貧乏呂帝自稱賔法師來¶
<pb:CK-KZ_JY170_03p009a>¶
詣留月餘所作符篆往往吹起皆爲龍蛇雲霧飛去治鬼召將¶
必現其形通人言語足踏成雷目瞬成電呵氣成雲噴唾成雨¶
又善畫不用筆但含墨水噴𦀦帛上自然成山川花木宮室禽¶
獸人物之狀略加拂拭而已每畫得錢卽市酒與若谷痛飲若¶
谷飲素無量每爲賓所困一日若谷問曰先生操行異常人必¶
自神仙中來還可語吾道否曰更一生可也復問夀幾何呂帝¶
倒書九十四字於壁作兩圓相圍之卽別去始悟作圓相爲呂¶
而賓姓其字也後若谷四十九𡻕卒果符倒書之讖¶

** 　　同客人¶

熙寍中江南有李先生者自號同客人持莎笠綸竿短板唱漁¶
<pb:CK-KZ_JY170_03p009b>¶
家傲又爲鳴榔之聲以叅之音清悲激如在青霄其詞曰二月¶
江南山水路李花零落春無主一箇魚兒無覓處風和雨玉龍¶
生甲歸天去(詞名豆葉黃)人或與錢不受與酒卽不辭後以甲辰二¶
月終瘞之無尸始悟同客者卽呂洞賓寓意也¶

** 　　谷客書詞¶

崔中舉進士道過巴陵於寓邸歌沁園春樂章呂帝適以補鞵¶
隱市井間質其所歌曰何曲也崔曰東都新聲也曰吾不解書¶
子爲書吾詞崔爲書其詞曰七返還丹在人先須鍊已待時正¶
一陽初動中宵漏永温温鉛鼎光透簾幃造化爭馳虎龍交媾¶
進火功夫牛斗危(牛斗危玉蟾訣亦云妙在危箕斗牛女正爲一陽初動之位)曲江上看月¶
<pb:CK-KZ_JY170_03p010a>¶
華瑩淨有箇烏飛當時自飲刀圭又誰信無中養就兒辨水源¶
清濁金木(一作木金)間隔不因師指此事難知道要𤣥微天機深遠¶
下手速修猶太遲蓬萊路仗三千行滿獨步雲歸崔問姓氏曰¶
吾生江口長山口今爲守谷客翌旦訪太守言之曰此呂洞賓¶
也亟令召之叩其戸應聲漸遠再呼不應排戸而入𨶑無人矣¶
壁有詩曰腹内嬰兒養已成且居𢋨巿暫娛情無端措大剛饒¶
舌卻入白雲深處行(一云崔中舉進士遊岳陽遇眞人錄沁園春詞詰其姓名薦之李守排戸而八惟見¶
留詩於壁云)崔與太守歎恨而已¶

** 　　南津黃襖¶

長沙鍾將之字仲山嘉定已巳自金陵罷官歸舟次巴陵南津¶
<pb:CK-KZ_JY170_03p010b>¶
晡時俄覩一舟過中有黃襖翁風貌竒峻凝然伫立熟視仲山¶
良久仲山窺其篷中無他物惟船頭有黑瓶罐十枚篷前兩青¶
衣童參差立仲山意其必徑渡旣而僅行二丈許卽囘棹而翁¶
已端坐篷後再熟視仲山良久俄失船所在仲山始謂巨商不¶
與之語至是恍然驚訝知其爲異人也翌日往呂帝祠拜禮眞¶
像儼然有兩青童侍側其貌皆與昨所見者肖仲山自恨凡目¶
不識感歎無已周星作水調歌頭詞有更似南津港再遇呂公¶
船之句次年卒仲山之孫嘗出其祖所繪黃襖翁眞示余誠爲¶
清峻絶俗云(世人俗眼覿面錯過者多武昌飛劍遺亭住持陳道人一日道過胭脂山將下山遇一道人負劍上¶
山與陳覿面相遇陳初不覺繼忽思曰近世道人安有負劍者得非呂帝乎因囘視已不復見)¶
<pb:CK-KZ_JY170_03p011a>¶

** 　　鄱陽相丁¶

丁晋公謂倅鄱陽呂帝作一秀才往見曰吾唐呂渭之孫也經¶
史百家無不通究因與晋公言君狀貎大似李德裕他日出處¶
皆如之後晉公果大拜而竄海外信似贊皇矣¶

** 　　袖詩警石¶

石介字守道爲國子監直講一方士稱囘叟來詣袖出詩曰高¶
心休擬鳳池遊朱𥿈銀章寵已優莫待禍來名欲滅林泉養浩¶
預爲謀石遜謝不悟其旨延以酒食日將夕叟辭石留之宿曰¶
吾孤雲野鶴安可留也其後期年因賊孔直温謀逆石嘗有書¶
與之坐貶卒¶
<pb:CK-KZ_JY170_03p011b>¶

** 　　蓬萊倦客¶

太常博士王綸守岳州有囘道人來詣貌清癯短褐不揜骭語¶
音清圓綸問世系囘曰不必問所請敎者奕碁耳與奕綸素號¶
國手至是連負日云暮乃酌以酒問何方人囘書詩曰仙籍班¶
班有姓名蓬萊倦客呂先生凡人肉眼知多少不及城南老樹¶
精綸驚訝間已失之矣庭下煙雲滃然移時不散又神仙鑑載¶
呂帝謂綸前世係荆州僧名些善歌河滿子能前知後示寂坐¶
化因不得金丹難免輪廻綸遂告疾還家精思仙道遇柳仙授¶
以成丹及尸解之訣¶

** 　　避暑遺丹¶
<pb:CK-KZ_JY170_03p012a>¶

石舍人玉休因避暑有襤褸樵夫持斧而前眉目秀整議論清¶
快石問鄕里及世系曰老夫生於河南移居於終南山呂渭之¶
裔也所學者莊子老子此外無所爲石曰終南有何佳處曰佳¶
處甚多因舉陶隱居詩曰終南何所有所有惟白雲祗可自怡¶
悅不堪持贈君石異之款留三月極談出有入無超生離死之¶
法將別曰吾將往岳陽以丹一粒遺石服之年九十餘面如嬰¶
兒¶

** 　　巴陵犯節¶

呂帝行巴陵巿知太守清酷欲化之候其出故犯其節前驅執¶
之太守置諸獄令書款日將晡無一辭吏趣之帝君曰須我酒¶
<pb:CK-KZ_JY170_03p012b>¶
醒吏曰汝不憂罪尙以酒爲解耶言未竟忽失去但遺詩曰暫¶
別蓬萊海上遊偶逢太守問根由身居北斗星杓下劍挂南宮¶
月角頭道我醉來眞箇醉不知愁是怎生愁相逢何事不相識¶
卻駕白雲歸去休太守驚曰此呂翁也夙興焚香謝過一日於¶
水盆中見焉亟召畫吏圖之與滕子京本絶類也¶

** 　　再詣子京¶

滕子京守巴陵呂帝稱呂處士再詣子京與論名勝引道經云¶
兩火一刀可以逃的係何所帝君曰言剡中諸山可以避災故¶
漢晉以來多隱𨓜之士括蒼天姥是其處子京曰按會稽籍天¶
姥在剡之東鄙接天台華頂峯旣入括州何云吳地曰禹導吳¶
<pb:CK-KZ_JY170_03p013a>¶
江會諸侯於祁山秦置會稽郡屬吳其郡治多靈異老子枕中¶
[言*巳]言吳之華山可度難山半有天池産千葉蓮服之羽化信宿¶
別去¶

** 　　詣陳處士¶

隱士陳烈年高有道神宗遣使召之辭不赴呂帝常與往來論¶
道適召使至祖贈以詩曰青霄一路少人行休話興亡事不成¶
金榜因何無姓字玉都必定有仙名雲歸大海龍千尺雪滿長¶
空鶴一聲深謝宋朝明聖主解書丹詔召先生後烈卒帝君復¶
弔之曰天網恢恢萬象疎一身親到華山區寒雲去後留殘月¶
春雪來時問太虛六洞眞人歸紫府千年鸞鶴老蒼梧自從遺¶
<pb:CK-KZ_JY170_03p013b>¶
卻先生後南北東西少丈夫¶

** 　　掜土竒香¶

張商英字天覺爲相有傴僂道人及門求施商英不之禮戲問¶
有何術曰能掜土爲香卽於階側取泥掜而焚之竒香酷烈煙¶
罷道人不見案上留詩一章掜土爲香事有因世間宜假不宜¶
眞皇朝宰相張天覺天下雲遊呂洞賓商英自恨不識從此格¶
去非心(凡神仙鍊金丹必資土釜故仙師恆以土爲香以墨爲金亦土能生金之義合和四象交合中黃大丹旣成香¶
透九霄復何疑哉惜天覺之不悟也)¶

** 　　王公槐劵¶

宋參知政事王旦父祐䖍奉呂帝像一日帝君來謂曰君家世¶
<pb:CK-KZ_JY170_03p014a>¶
積德子孫致位三公當樹槐爲劵祐乃植三槐於庭後旦果太¶
拜¶

** 　　遊太平觀¶

江州太平觀道士薛孔昭有高志呂帝訪之(一云稱顔道士過訪)贈詩曰¶
落魄薛高士年高無白髭雲中閒卧石山裏冷尋碑誇我飮大¶
酒嫌人說小詩不知甚麽漢一任輩流嗤末書云囘道人同三¶
客訪薛鍊師作¶

** 　　遊天慶觀¶

宿州符離縣天慶觀有道士[宀/心/冉]瑋少年談老莊有竒趣一日晨¶
興有賣藥道人至卽呂帝也(一云自稱抱樸子)儀狀雄偉往來彌月因¶
<pb:CK-KZ_JY170_03p014b>¶
以老莊要旨授𡩋曰吾觀禪學皆出於老莊縱千經萬巻反覆¶
議論要自立門戸源流授受其實皆本於老莊之旨𡩋伏地求¶
度曰容再晤臨別贈詩曰松枯石老水縈廻個裏難教俗客來¶
擡眼試看山外景紛紛風急障黃埃後復至適𡩋他往題二絶¶
於扉上曰秋景蕭條葉亂飛庭松影裏坐移時雲遊鶴駕何方¶
去仙洞朝元失我期二曰肘傳丹篆千年術口誦黃庭兩巻經¶
鶴觀古壇松影裏悄無人跡戸長扄字入木寸餘墨蹟不滅¶

** 　　又天慶觀(一作秦州北山觀)¶

呂帝遊秦州天慶觀時道流悉赴鄰院醮席獨一小童在祖因¶
索筆欲書壁童辭以觀堂新修師戒勿污壁祖曰但煩[貝*㝉]火殿¶
<pb:CK-KZ_JY170_03p015a>¶
爐欲禮三清旣往見殿後池水清泚以畫壁書曰石池清水¶
是吾心剛被桃花影倒沉一到邽山宮闕内銷閒澄慮七[糸*𤣥]琴¶
末題云囘後養書壁絶高非手所能及眾歎異始悟爲呂帝云¶

** 　　羅浮畫山¶

呂帝遊羅浮朱明觀至小菴中値道士他出獨一小童在童揖¶
曰先生坐此遂竊道士酒以獻呂帝滿引使小童盡其餘童不¶
屑童素患左目内障呂帝以所餘酒噀其目忽然開明若素無¶
患者乃取筆畫一山於壁山下作池三口謂童曰汝飮吾酒則¶
得仙矣不飮命也然亦當享高夀言訖飛入石壁隱去及道士¶
歸見所畫山徹壁内外大驚曰山下三口乃嵓字非呂先生乎¶
<pb:CK-KZ_JY170_03p015b>¶
後童果百有五𡻕而終雖未得仙亦可謂有緣者矣¶

** 　　廬山淬劍¶

呂帝遊江州廬山眞寂觀臨砌淬劍道士侯用晦問之曰先生¶
劍何所用曰地上一切不平事以此去之侯心異之以酒果召¶
飲謂曰先生道貌清高必非風塵中人帝君曰且劇飮無相窮¶
詰旣醉以筯頭書劍詩四首於壁曰欲整鋒鋩敢憚勞凌晨開¶
匣玉龍嘷手中氣槪氷三尺石上精神虵一條姦血默隨流水¶
盡凶頑今逐漬痕消削平浮世不平事與爾相將上九霄虎將¶
龍軍氣宇雄佩符持甲去匆匆鋪排劍㦸奔如電羅列旌旗疾¶
似風活捉三尸焚鬼窟生擒六賊破魔宮河清海晏乾坤凈世¶
<pb:CK-KZ_JY170_03p016a>¶
世安居道德中洪爐迸濺鍊金英一點靈珠透室明擺動乾坤¶
知道力逃移生死見功程逍遥四海留踪跡歸去三清立姓名¶
直上青雲雲路穩紫鸞朱鳳自來迎時人若要學長生先是樞¶
機晝夜行恍惚中間專志氣虛無裏面固元精龍交虎變三周¶
畢兔走烏飛九轉成錬出一爐神聖藥青雲歸去路分明題畢¶
初見若無字旣而墨蹟燦然透出壁後侯大驚再拜因問劍法¶
曰有道劍有法劍道劍則出入無形法劍則以術治之者此俗¶
眼所共見第能除妖去祟耳侯曰今以道劍戮奸人於稠眾中¶
得不駭俗乎曰人以神爲母氣爲子神存則氣聚神去則氣散¶
但戮其神則人將自沒或有假手於人皆此類也侯歎曰此眞¶
<pb:CK-KZ_JY170_03p016b>¶
仙之言也願聞姓氏曰吾呂巖也言訖因擲劍於空中化爲青¶
龍跨之而去¶

** 　　遊金鵝寺¶

呂帝抵四明金鵝寺顧方丈蕭然頃有童子出呂問此何寥寥¶
曰莫道寥寥虛空也不著遂佳其言題詩於壁云方丈有門出¶
不鑰見箇山童露𩀱腳問伊方丈何寥寥道是虛空也不著聞¶
此語何欣欣主翁豈是尋常人我來謁見不得見渴(全唐作謁)心耿¶
耿生埃塵歸去也波浩渺路入蓬萊山杳杳相思一上石樓時¶
雪晴海濶千峯曉¶

** 　　遊廬山寺¶
<pb:CK-KZ_JY170_03p017a>¶

廬山開元寺僧法珍坐禪二十年頗有戒行一日定坐有一道¶
人往謁問曰師謂坐禪可了道乎(此與南岳問馬祖意同)珍曰然道人曰¶
佛戒貪瞋淫殺爲甚方其坐時自謂無此心矣及其遇景遇物¶
不能自克則此種心紛飛莫禦道豈專在坐乎因與珍厯雲堂¶
見一僧方酣睡謂珍曰吾偕子少坐於此試觀此僧(曩見悟眞篇未載此¶
事曰見一僧方入定坐珍曰此僧平素善入定呂曰我等且坐此試看)坐未幾見僧頂門出一小¶
蛇長三寸餘緣床左足至地遇涕唾食之復循溺器飮出軒外¶
度小溝繞花臺若駐翫狀復欲度一小溝以水溢而返道人當¶
其來徑以小刀插地蛇見之畏縮尋別徑至牀右足循僧頂而¶
入睡僧遽驚覺問訊曰吾適一夢與二子言之初夢從左門出¶
<pb:CK-KZ_JY170_03p017b>¶
逢齋供甚精食之又逢美酒飮之因褰裳渡門外小江逢美女¶
數十恣觀之復欲渡一小江水驟漲不能往逢一賊欲見殺走¶
從㨗徑至右門而入遂覺道人與珍大笑出謂珍曰以床足爲¶
門以涕唾爲供以溺爲醖以溝爲江以花木爲美女以刀爲賊¶
人之夢寐幻妄如此珍曰爲蛇者何道人曰此僧性毒多瞋熏¶
𣑱變化已成蛇相(此意惡也意惡隱而不現謂之陰惡故多變蛇蝎之類陽惡屬身業易見多變虎豹之類)¶
他日瞑目卽受生於蛇中矣可不懼哉吾呂公也見子精忱可¶
以學道故來教子珍遂隨之而往不知所終(此段事極好提醒迷人一云帝君後¶
授以丹訣令潛修於青牛谷昔洪志乘青牛冲舉于此道成當來引汝)¶

** 　　遺墨成金¶
<pb:CK-KZ_JY170_03p018a>¶

袁州開元寺浴室有大井泉水甘冽呂帝愛之留連旬日因與¶
寺僧欵宻僧朴野待之盡敬不知其爲呂帝也臨行以墨二笏¶
贈僧藏之篋笥不復省一日李大臨轉漕江西行部至袁尋僧¶
問曰呂先生嘗贈汝金乎僧恍然曰我不識呂先生但前有道¶
人到此贈我墨耳初無金也出墨示大臨則墨卽金矣大臨摩¶
挲駭異欲以他金易之僧弗受但以一笏轉贈之且問運使何¶
自知此李曰昨過零陵縣見何仙姑問呂公動履何曰近呂過¶
此自言久客宜春與開元浴室僧相善喜其有仙風道骨以金¶
遺之吾聞此語故來驗焉旬日呂帝復來問僧墨何在僧具以¶
告呂笑曰此女饒舌遂與僧擕手出門去不知所之一云帝君¶
<pb:CK-KZ_JY170_03p018b>¶
復至僧喜迎拜帝君問墨何在僧具告曰大臨王拱宸皆吾故¶
友也遂授僧禪定之理後亦度世¶

** 　　大雲會食¶

呂帝托爲囘處士遊大雲寺隨堂會食月餘謂寺僧日僧饌甚¶
精但少麪耳遂去旬日擕少許麪至自炮設數百僧皆飽足僧¶
請處士啜茗舉丁晉公詩曰花隨僧筯破雲逐客甌圓處士曰¶
句雖佳未盡茶之理乃書詩曰玉蘂一鎗稱絶品僧家造法極¶
工夫兔毛甌淺香雲白蝦眼湯翻細浪俱斷送睡魔離几席增¶
添清氣入肌膚幽叢自落溪岩外不肯移根入上都以丹一粒¶
遺僧曰服此可不死後僧亦仙去¶
<pb:CK-KZ_JY170_03p019a>¶

** 　　智度贈偈¶

呂帝南遊韶郴下湘潭至江濱聞智度寺慧覺禪學性源湻潔¶
與促席對坐謂曰收光内照一衲之外無餘衣一鉢之外無餘¶
食遠生死岸破煩惱殻方今佛衣寂寂無傳禪理懸懸幾絶扶¶
而興者其在吾師乎作偈贈之曰達者推心方濟物聖賢傳法¶
不離眞請師開說西來意七祖於今未有人(自昔佛祖俱只傳法惟達磨神光一¶
係西域一屬東土特加傳衣以表信偈曰一花開五葉結果自然成故衣止六祖不傳六祖之後若青原南嶽永嘉諸尊師皆¶
傳佛正印紹佛慧燈五宗而下代有傳人此云七祖於今未有人蓋推尊覺公之意觀者勿眞謂六祖以下無人也)¶

** 　　禪寺植樟¶

呂帝過華亭北禪寺手植樟樹於殿後數年樟死復來取瓢内¶
<pb:CK-KZ_JY170_03p019b>¶
藥一粒瘞諸根下樟復活葉葉俱瓢痕人始感悟因號呂公樟¶

** 　　契悟黃龍¶

呂帝經鄂州之黃龍山覩紫雲成蓋知有異人乃入值誨機禪¶
師升座意必呂公也欲誘而進厲聲曰座旁有竊法者呂帝毅¶
然出問曰一粒粟中藏世界半升鐺裏煮山川且道此意如何¶
龍曰饒經八萬刼終是落空亡帝君薄訝飛劍脅之不能入遂¶
再拜龍曰座下何人答曰雲水道人龍曰雲盡水乾時如何帝¶
君未及對龍曰黃龍出現帝君恍然悟求指歸龍詰曰半升鐺¶
内煮山川卽不問如何是一粒粟中藏世界帝君於言下大徹¶
呈偈曰棄卻瓢囊摵碎琴如今不戀水中金自從一見黃龍後¶
<pb:CK-KZ_JY170_03p020a>¶
消盡平心種種心龍囑令加䕶¶

** 　　卲城酒肆¶

卲州城外有老媪開酒肆一日有呂道人來索飲偶無酒媪以¶
所餘濁酒一升與之道人問價媪曰每升錢二十道人以指點¶
酒書二十字於門外一紫石上而去徐視則字迹下透石底幾¶
尺餘自是觀者如堵酒肆大售後人因其居建集仙觀¶

** 　　海上紅雲¶

永康軍倪庚新開酒樓有一道人至索飲自旦及暮飲佳醖已¶
及石餘眾怪相聚以觀倪需酒金道人瞪目不語頽然醉倒倪¶
坐守之曙鼓動道人忽起援筆題詩於壁曰鯨吸鼇吞數百杯¶
<pb:CK-KZ_JY170_03p020b>¶
玉山誰起復誰頽醒時兩袂天風冷一朶紅雲海上來末書云¶
三山道士陽純作以土一塊擲倪面走出門仰望東北一朶紅¶
雲飛來撫掌大笑俄不見刮視其壁墨徹數分視土塊乃良金¶
也自是酒樓大售始知陽純者乃純陽也¶

** 　　汴京茶肆¶

宋世宗時汴京有石氏開茶肆令一㓜女行茶呂帝托爲乞者¶
日往據上坐索飲衣服襤褸垢污殆不可近女殊無厭惡意益¶
取上茗待之父母怒逐丏笞女女益待之月餘無厭一日復來¶
謂女日汝肯啜我餘茶否女頗嫌不潔覆之地忽聞異香亟䑛¶
之神氣爽然丏者日我呂仙非眞丏者惜爾不能盡飮吾餘然¶
<pb:CK-KZ_JY170_03p021a>¶
吾能從爾願欲富貴夀考皆可得也女曰我小家女不識何爲¶
貴得富夀足矣後女嫁管營指揮年百三十五𡻕終¶

** 　　廣陵妓館¶

廣陵妓黃鶯有姿色豪客塡門一日呂帝托爲秀才假宿黃以¶
其襤褸垢污拒之帝君乃題二詩於屏一曰嫫母西施共此身¶
可憐老少隔千春他年鶴髮雞皮媪今日玉顔花貌人二曰花¶
開花落兩悲歡花與人還事一般開在枝頭防客折落來地下¶
倩誰看題畢俄不見¶

** 　　玉樓喚醒¶

有妓楊柳東都絶色也呂帝化一道人往來其家屢輸金帛然¶
<pb:CK-KZ_JY170_03p021b>¶
終不與楊交接楊一夕乘醉廹之道人曰吾先天坎離[酉*已]合身¶
中夫婦聖胎已結嬰兒將生豈復戀外色乎内交之樂過於外¶
交之樂遠矣楊疑訝其語時宰相張天覺館賓蕭姓者與楊狎¶
楊以道人言告蕭而蕭述於張遽往卽之道人大呼疾走徑趨¶
棲雲菴雲堂不出良久排闥尋之不見惟壁上有詩曰一吸鸞¶
笙裂太清綠衣童子步虛聲玉樓喚醒千年夢碧桃枝上金雞¶
鳴詢其貌則張前所見者也後菴遭兵火而詩壁巋然獨存亦¶
一異也(全唐詩以爲題東都妓館壁)¶

** 　　吳興妓館¶

吳興妓張珍奴色華美性淡素每夕沐浴更衣炷香告天求脫¶
<pb:CK-KZ_JY170_03p022a>¶
去甚切呂帝化一士人訪之珍見風神秀異禮敬殊甚往來月¶
餘珍曰荷君眷顧已久獨不留宿何也士曰固自有意因問汝¶
每夜龥天實何所求珍曰失身於此又將何爲但自念入是門¶
中妄施粉黛以假爲眞謳歌艷曲以悲爲樂每歎世之愚夫覩¶
我如花情牽意惹非但喪財多致殞命妾罪愈重惟昕夕告天¶
早期了脫士曰汝志如此何不修道珍曰無從得師士曰吾爲¶
汝師可乎珍卽拜叩士曰再來可也遂去珍望不至作詞曰逢¶
師許多時不說些兒個安得仍前相對坐懊恨韶光空自過直¶
到如今悶損我士至見詞續韻曰道無巧妙與你方兒一個子¶
後午前定息坐夾關崑崙過恁時得氣力思量我復與太陰¶
<pb:CK-KZ_JY170_03p022b>¶
鍊形丹法臨別作步蟾宮一詞與之曰坎離乾兌分子午須認¶
取自家宗祖地雷震動山頭雨待洗濯黃芽出土捉得金精牢¶
固閉鍊甲庚要生龍虎待他問汝甚人傳但說道先生姓呂後¶
黃覺能爲湖州守詢諸妓能爲道情詞曲者珍以前詞奏之黃¶
訝曰呂仙師曾過汝乎珍具述所以遂得脫籍珍自是佯狂丏¶
於市投僻地密修愈二年尸解去¶

** 　　𡽪宗齋會¶

宋宣和間𡽪宗設齋一千道人只闕一名適有一風癩道人求¶
齋監門官力拒之其時𡽪宗與道士林靈素便殿談話而道人¶
忽在其階下亟遣人令去赴齋道人以布袍袖在殿柱上一抹¶
<pb:CK-KZ_JY170_03p023a>¶
而往𡽪宗見而怪之起身觀柱上有粉字書云高談闊論若無¶
人可惜明君不遇眞陛下問臣來日事請看午未丙丁春後靖¶
康丙午丁未二帝北狩之難葢已預讖於此(宋𡽪好道而不知呂帝猶梁武帝好¶
佛而不知達磨也惜哉一云帝敬問曰君非呂仙乎曰臣姓李不姓呂忽不見帝問靈素林曰聞有李悌其狀如此詔立像於¶
呂帝之側)¶

** 　　青城鶴會¶

紹興末呂帝赴青城山鶴會憇一賣餅果人家人不之識也頗¶
異之呂帝濃墨大書詩一章於門之大木上曰但患去針心眞¶
銅水換金鬢邉無白髮騋馬去難尋葢遇呂洞賓來四字筆勢¶
偉勁光彩殊常取刀削之深透木背呂帝已不復見時士人關¶
<pb:CK-KZ_JY170_03p023b>¶
雲祚者見之卽繪其像乃一清癯道人也是後餅果大售¶

** 　　潭州鶴會¶

潭州兵馬都監趙不閒湻熙九年四月十四日作鶴會一道人¶
不知所從來攝衣升戺不與人揖徑入房内覓之不見但於几¶
上得一幅𦀦書絶句云這囘相見不無緣滿院風光小洞天一¶
劍當空又飛去洞庭驚起老龍眠末題谷客書不閒錄呈朱晦¶
菴詳之朱子曰此呂洞賓也¶

** 　　掛笠題詩¶

㑹稽山紹興癸丑道會有道人擕凉笠而至會散乃挂笠於壁¶
無挂笠之物而不墜題詩云偶乘青帝出蓬萊劍㦸崢嶸遍九¶
<pb:CK-KZ_JY170_03p024a>¶
垓我在目前人不識爲留一笠莫沈埋後始知其爲呂帝也¶

** 　　白雲挂撘¶

吉州舊有白雲堂在龍慶寺邊嘗有道人在堂挂撘喉下復有¶
一口以吹鐵笛吹訖復塞以紙笠上題兩句詩一聲吹動斜陽¶
外喚起江湖萬里心小孩羣尾其後輒將銅錢撒地使競取之¶
後題一詩於白雲堂後云牽牛與織女依舊白蓮堂遂去皆莫¶
曉其意後郴州冦李元礪反白雲堂閉門不容挂撘以防奸細¶
三年後復開開之日乃七夕後一日也始悟其詩及悟二口呂¶
字也¶

** 　　江州挂撘¶
<pb:CK-KZ_JY170_03p024b>¶

江州瑞昌縣潘安撫道塲嘗有道人至求挂撘無包無傘僅有¶
一笠襤褸村俗直堂鄙之曰你無傘無包奈何挂撘道人云旣¶
不許挂撘覓一茶卽去直堂令之坐及出則道人反坐主席直¶
堂怒曰不知賓主禮做甚道人道人不揖而去遺下一笠直堂¶
不能舉遂會眾諷經謝罪遂舉其笠地上有呂字人病取土煎¶
湯服之立愈數年間遂成一井水泡上結成呂字劃開復聚至¶
今尙存¶

** 　　綘紗裹藥¶

東京一𡻕民大病瘧有老姥家鬻茶子孫皆病一日有道人來¶
姥善待之以子孫病爲請道人曰翌旦待我姥早赴待之道人¶
<pb:CK-KZ_JY170_03p025a>¶
絳紗裹藥曰病發者使執之自愈一丸可愈百人過百人卽不¶
驗矣姥從之子孫皆愈徧療及百人滿果不驗矣姥折蘘巳不¶
見藥但有書呂洞賓三字而巳方知遇呂帝也¶

** 　　桐廬賜藥¶

桐廬有通守忘其姓名以母病發背百方不瘥祈禱備至感呂¶
帝夜夢之曰公至孝感天命余救拔若遲一日不復可療乃授¶
以靈寶膏方括蔞五枚取子乳香五塊如棗大二味各細研以¶
白砂蜜一觔同熬成膏每服三錢温酒化下通守市藥治服卽¶
愈後以施人立效¶

** 　　趙州醫跛¶
<pb:CK-KZ_JY170_03p025b>¶

趙州貧民劉某病跛二十年每夕炷香禱天一日有道人手㩦¶
鐵瓢謂劉曰可隨我行劉隨之行二里許指地下曰此下深三¶
尺餘有五色石試掘之果得一石大如彈丸五彩殊常道人曰¶
子可持歸暴露九日細末以木皮煎湯服俟愈可來城東駐¶
雲堂東廊第三間左壁上再相會及劉疾脫然愈卽往尋之但¶
見壁上有呂帝相㩦瓢云又鄂城[⺡*貲]陽有一貧婦素患癱病每¶
日膝行至橋上乞錢一日遇一道人過見而問之婦曰夫故遺¶
姑年八十餘來此丏些錢米以養姑耳道人聞已遂將所執棕¶
拂子謂婦人曰汝試牽此起身來婦果牽之而起又曰汝試再¶
隨我行婦人卽隨之行不數武婦疾大愈如平人婦曰先生何¶
<pb:CK-KZ_JY170_03p026a>¶
處住我好來叩謝道人曰我在某氏樓上婦歸姑見駭問具告¶
以故次日姑媳尋至其家樓上蓋所奉孚佑帝君相也因留彼¶
處看侍香火以終身焉此亦婦之孝念有以感之不僅愈其疾¶
且有以資其生其慈悲爲何如耶¶

** 　　江陵醫眼¶

江陵傅道人名升事呂帝像甚謹乾道中正旦有一客方巾衣¶
袍入共語良久招之同飲傅從之自是旬日一來時傅目昏多¶
淚客教服生熟地黃切焙取川椒去核目及閉口者微炒三物¶
等分煉蜜丸空心鹽米飮下五十丸傅服之久能視細物追思¶
容貌宛類所事呂帝像自是奉事益䖍¶
<pb:CK-KZ_JY170_03p026b>¶

** 　　岳陽貨藥¶

呂帝遊岳陽託名貨藥一粒千金三日不售乃登岳陽樓自餌¶
其藥忽騰空而立眾方駭慕欲買其藥呂帝笑曰道在目前蓬¶
萊跬步撫機不發當面蹉過乃吟詩曰朝遊北越暮蒼梧袖裏¶
青蛇膽氣麤三入岳陽人不識朗吟飛過洞庭湖¶

** 　　成都持丹¶

成都藥巿日有道人垢面鶉衣手持丹一粒大呼於巿曰我呂¶
洞賓也有能再拜我者以丹餌之眾以爲狂相聚笑隨之道人¶
往還數四竟無拜之者道人往坐五顯廟前火池上兒童爭以¶
瓦礫擲之道人笑曰世人欲見吾甚切旣見吾又不識吾亦命¶
<pb:CK-KZ_JY170_03p027a>¶
也呂乃自餌金丹俄五色雲周身有頃不見眾共悔恨晚矣又¶
有當商極慕呂帝君朝夕拜禱頗䖍潔一日呂帝化一貧道人¶
將敝袍一件欲質錢商掜袍袖内有釵一枝意道人必不知也¶
遂將衣質錢去及取釵出內有紙一幅書云今日憶明日憶憶¶
得我來不相識釵子留得作香錢從今與你不交易此正呂帝¶
所謂世人欲見吾甚切旣見吾又不識吾也商後見所書悔恨¶
不已¶

** 　　覺能得丹¶

黃覺能有詩名一日送客東都門外旅次見一羽士㩦有酒殽¶
呼羽士共享之畢羽士舉杯摭水書呂字且曰明年江南見君¶
<pb:CK-KZ_JY170_03p027b>¶
明年果調官江南復見呂帝與以大錢七其次十又其次小錢¶
三曰數不可益也吾以藥數寸遺子𡻕旦以酒磨服可一𡻕無¶
病覺如其言至七十三𡻕藥亦垂竭卒於東京(正符錢數)¶

** 　　德成得丹¶

李積字德成能醫盛寒時遇一貧窘道士衣單衣無寒色與李¶
入酒肆自據主席李怪之店者曰交錢取酒道士指店中取三¶
酒瓶曰中各有一升酒錢店者視之果然乃以三升酒與之道¶
士酌酒飲李止取一瓶二瓶自竭與李曰此小術耳吾呂洞賓¶
也李驚喜道士書一絶曰九重天子寰中貴五等諸侯門外尊¶
爭似布衣狂醉客不教性命屬乾坤以藥一粒遺李曰服此當¶
<pb:CK-KZ_JY170_03p028a>¶
享高夀卽別去李服藥髮不白齒不落百七𡻕而卒¶

** 　　金陵治痿¶

金陵萬與石嘗病痿疾左半手足不能動履者數載百法治之¶
不愈偶出城南有道人自普德山來云爾何若此乎因以其疾¶
告之人謂以爲偏枯道人頷之以手按其患處忽覺痛酸曰是¶
豈得爲偏枯行當自愈矣問其姓號曰我乾姓號思屯寄寓於¶
清源觀遂與言乾坤屯(音肫)䝉之旨爲天地君親師之位皆世人¶
所不經道萬歸其疾頓釋步履如初迺以其事白諸友人皆曰¶
乾者陽也思爲系屯爲屯得非純陽乎萬因復出訪之竟不得¶
其所在惟呂帝之像居焉此隆慶庚午十一月事也¶
<pb:CK-KZ_JY170_03p028b>¶

** 　　夢仙除瘤¶

橘齋史左丞夙病眉瘤初至館樓上夢仙拭面而瘤脫旣覺往¶
謁呂仙亭物色如所見¶

** 　　牧童賦詩¶

鍾傳弱翁帥平凉呂帝幅巾衣白紵衣往見有牧童牽黃犢隨¶
之立庭下弱翁異其氣局閒雅指牧童曰道人能詩可賦此乎¶
道士笑曰不煩我語是兒自能之牧童乃操筆大書曰草鋪橫¶
野六七里笛弄晚風三四聲歸來飽飯黃昏後不脫蓑衣卧月¶
明旣別人皆見其擔二大甕長歌出郭或報弱翁曰甕二口此¶
呂公也亟追之不復見矣¶
<pb:CK-KZ_JY170_03p029a>¶

** 　　黃鶴題詩¶

武昌守倅一日對奕有道人不通姓氏直前曰吾國手也守試¶
與奕纔下僅八子卽曰太守負矣守曰汝子未盈局安知吾[刀/貝]¶
道人曰吾子已分途據要津矣是以知之已而果然如是數局¶
守皆[刀/貝]俄拂袖去不見守令人尋之聞在郡治前吹笛纔至郡¶
治前則聞笛聲在東至東則聞在西至西則聞在南至南則聞¶
在北至北則聞在黃鶴樓前道人走往石照亭中不見但見亭¶
中有詩曰黃鶴樓中吹笛時白蘋紅蓼滿江湄衷情欲訴無人¶
識惟有清風明月知末書一呂字(改名呂仙亭)¶

** 　　詩贈笠翁¶
<pb:CK-KZ_JY170_03p029b>¶

康熙辛亥夏呂帝降神於夀民佟方伯之寄園正在判事李笠¶
翁(名漁)忽過之方伯曰文人至矣大仙何以教之呂帝云笠翁豈¶
止文人眞慧人也正欲與之盤桓可先倡一韻吾當和之因呈¶
絶句一首云今古才人總在天詩魂不死便成仙他年若許歸¶
靈社願執諸君欵段鞭呂帝和云聞說陰陽有二天詩魔除去¶
是神仙相期若肯歸靈窟命汝金門執玉鞭復贈一絶云瀟灑¶
文心慧自通無端筆下起長虹波平雲散停毫處萬里秋江一¶
笠翁¶

** 　　詩示天基¶

維揚石天基性喜念佛日常不輟一日遊虎[丘*卩]後山絶頂殿宇¶
<pb:CK-KZ_JY170_03p030a>¶
輝煌傍有靜室供呂帝像因焚香默叩以時常念佛有無功效¶
求明示夜夢示云念佛䖍誠卽是丹念珠百八轉循環念成舍¶
利超生死念結菩提了聖凡念意不隨流水去念心常伴白雲¶
閒念開妙竅通靈慧念偈今留與汝參¶

** 　　廣陵散錢¶

呂帝遊廣陵市以十千錢散之方陌及晚視之拾者無遺止遺¶
其三一落泥中一落草中一落井中磚石縫最後有兩人汲水¶
見而爭取之帝君曰愛財如此何可化耶¶

** 　　路指仙姑¶

何仙姑零陵市道女也年十三𡻕隨女伴入山採茶俄失伴獨¶
<pb:CK-KZ_JY170_03p030b>¶
行迷歸路見東峯下一人修髯紺目冠高冠衣六銖衣卽呂帝¶
也仙姑始僕僕亟拜之呂帝與一桃曰食此盡他日當飛昇不¶
然止居地中也仙姑僅食其半帝君指以歸路仙姑歸自謂止¶
一日不知已逾月矣自是不饑無漏洞知人事休咎後尸解去¶
呂帝嘗謂仙姑曰吾嘗遊華陰市中賣藥以靈丹一粒置他藥¶
萬粒中有求藥者於瓢中信手探取入手而此丹入手卽墜因¶
歎世間仙骨難値如此¶

** 　　海蟾得道¶

劉海蟾初名操字宗臣燕山人以明經擢甲第仕遼爲盧龍司¶
馬累遷至相位平昔好談性命欽崇黃老及劉守光僭稱燕帝¶
<pb:CK-KZ_JY170_03p031a>¶
解印綬去作詩曰抛離火宅三千口屏去門兵百萬家遂改名¶
𤣥英號海蟾子遍遊訪道遇呂帝授以金液還丹之要乃遁蹟¶
修眞得成仙道遊行塵市遠汎秦川陶眞太華溷形靑城¶

** 　　上竈得度¶

呂帝初得道自終南鶴嶺囘鄕里省墓偶步南郊蒲陰村見一¶
人坐柳樹下性極通靈知卽行童寄兒後身也祖因曲爲點化¶
付成丹服之易其魔相令守爐執炊呼曰郭上竈¶

** 　　曹仙得度¶

曹仙名景休曹皇后弟彬之孫也恥其弟景植𠋣[執/力]不法伏罪¶
遂隱蹟山岩葛巾野服矢志修眞一日孚佑帝君同正陽帝君¶
<pb:CK-KZ_JY170_03p031b>¶
來問曰聞子修養所養何物對曰養道曰道何在曹因指天曰¶
天何在曹又指心二師笑曰心卽天天卽道子親見本來矣遂¶
授以還眞祕旨令其修鍊未幾道成二師引之而去¶

** 　　孝感遇仙¶

鄂州治南呂仙亭前有棗樹相傳自唐以後未嘗結實一日呂¶
帝偶憇其下忽有實如太守命小吏採而進吏性至孝親死¶
無𠋣帝君教其私啖吏從之食畢卽飛去因改名仙棗亭¶

** 　　會邵談易¶

邵康節先生精於易理一日靜坐忽見風過占之遇兌再占外¶
卦復遇兌喜日呂先生至矣(兌爲口兩口呂也)俄而一道人至邵叩其¶
<pb:CK-KZ_JY170_03p032a>¶
道道人曰旣知我來必知我去易理通達就中探之可得因授¶
以口訣邵依法修之遂得尸解(邵從祀聖廟其學得之希夷故當於仙品位證眞人)¶

** 　　法眞求度¶

呂帝遊華陰一道者伏地拜迎帝君曰子何爲也對曰僕乃劉¶
法眞昨見黃雲漸近今猶覆頂知有聖眞降臨(此與關尹紫氣何異)帝君¶
因問所從來劉具述天寶中同人入夀春作茶遇一老僧令往¶
五臺心慮其遠僧乃邀入蘭若發心出家二十餘年後知僧卽¶
文殊菩薩一日謂曰有大魔起必索汝等令眾各散去僕後居¶
雲臺華陰觀爲法師嗣遇仙張公弼邀入石洞尋亦别去每恨¶
遇佛仙而心不堅遂成腰疾望聖慈救拔帝君曰子之道業過¶
<pb:CK-KZ_JY170_03p032b>¶
半爲心無定向今仍往拜求普賢則大行成矣予亦欲往蜀中¶
法眞卽隨至青城山別去(法眞雖未卽得道然自唐至宋厯數百年其爲法師頗著靈異)¶

** 　　重陽傳訣¶

王重陽眞人名中孚字允卿家世咸陽大魏村人政和壬辰年¶
生初與武甲科年四十七解組歸棄妻子拂衣塵外已卯𡻕遊¶
於終南遇正陽帝君同孚佑帝君因再拜求道密授口訣有詩¶
曰四十八上始逢師之句次年復遇於醴泉觀更授金丹直旨¶
爲更名嘉字知明號重陽二師去重陽穴居以修道成出關東¶
遊度馬丹陽孫不二夫婦並邱處機劉處𤣥譚處端王處一郝¶
大通是爲七眞¶
<pb:CK-KZ_JY170_03p033a>¶

** 　　蕉葉題詩¶

元趙道士肖仙者修眞杭州𤣥妙觀(𤣥妙觀本唐之紫極宮錢鏐王改眞聖觀宋改天慶¶
觀元改𤣥妙觀今之眞聖觀明正統間復古額元時實無眞聖之名郡邑誌載眞聖者非)青霞洞鑿池山麓¶
引泉愛植芭蕉因名芭蕉池一日帝君造訪適趙他出帝君題¶
詩蕉上曰午夜君山玩月囘西隣小圃碧蓮開天風香霧蒼華¶
冷名藉因由問汷來越五年再訪趙又不遇又題詩蕉上曰白¶
雪紅鉛立聖胎美金花要十分開好同子往瀛州看雲在青霄¶
鶴未囘又五年池畔洞前金蓮徧放趙知帝君又降不敢出無¶
何果仙蹤三降趙曰來者莫非洞賓仙師乎帝君曰子知我來¶
知我去否趙曰一念不起鬼神莫知帝君曰子知了性終是落¶
<pb:CK-KZ_JY170_03p033b>¶
於空寂夫大道之要出於自然手授詞曰悟心容易息心難息¶
得心源到處閒斗轉星移天欲曉白雲依舊覆青山授口訣百¶
字碑數言更囑曰虛其心實其腹凝其神守其中伏念守一如¶
雞抱卵天根月窟往來循環工夫已到自然坎水生鉛離火生¶
汞二候得藥四時妙用抽添温養脫胎神化方證仙階語頃竟¶
失所在趙躬承指訣修養夀登一百六十有四化白鶴上昇弟¶
子等感仙眞降蹟[鑴-山]孚佑帝君及趙祖二像於蕉池雲墟之上¶
至今存焉(或云黃德淵眞人事未詳存攷)¶

** 　　仙像產芝¶

呂帝常憇於廣西梧山郡人因搆亭其上曰呂仙亭元大厯間¶
<pb:CK-KZ_JY170_03p034a>¶
時疫大作有張彥才者夢一道士入其家求庭前樟樹爲呂仙¶
像張許之明日樟被風拔置庭下疫遂息今仙像卽此木也元¶
末像之左手指間産芝一本狀若蓮花馨香襲人¶

** 　　武昌賣墨¶

呂帝遊武昌爲貨墨客墨一笏僅寸餘而價錢三千連不售有¶
鼓刀王某曰墨小而價高得無有意耶自以錢三千求一笏且¶
與客劇飲醉歸昏睡午夜俄有叩戸者乃客以錢還之辭去比¶
曉視墨乃紫磨金一笏上有呂字遍尋客已不復見¶

** 　　墨化成金¶

韓忠獻公琦晚年延方士呂帝鶉衣垢面來見韓曰君何能曰¶
<pb:CK-KZ_JY170_03p034b>¶
能墨試令爲之卽掘地坎溲焉韓不悅呂帝和揉坎中泥爲墨¶
曰成矣遂去公徐取墨視之乃良金也上有呂字破之徹肌理¶
韓追悔無已¶

** 　　管片浮波¶

淥江筆師翟某喜接方士呂帝往見翟館于家禮遇殊至自是¶
往來彌年一日挈翟遊江之滸嚙筆管爲二片浮於波上呂帝¶
履其一引翟效之翟怖不敢前呂帝笑而濟及岸俄不見翟始¶
悔浹旬復來自挈飲食食翟皆臭腐也翟掩鼻謝弗食呂帝太¶
息曰若不能惡食吾以肉醬兩瓿遺君遂去不復見開視醬瓿¶
皆[麵-面+失]金也¶
<pb:CK-KZ_JY170_03p035a>¶

** 　　鱠魚再活¶

呂帝遊廬山酒肆見剖魚作鱠曰吾令此魚再活鱠者不信呂¶
帝以藥一粒納魚腹中良久跳躑如生鱠者驚試放於江圉圉¶
洋洋悠然而逝旋覓呂帝不見¶

** 　　谷客¶

元豐中東京有道人稱谷客與布衣滕忠同飲酒將起以藥一¶
丸遺滕滕素有風癖服之卽愈遂別又二年於揚州開明橋東¶
遇谷客坐水次招滕滕取路跨橋而往至則無所覩始悟其爲¶
呂帝也¶

** 　　呂元圭¶
<pb:CK-KZ_JY170_03p035b>¶

呂帝遊江夏托名呂元圭往來居民楊氏家爲人言禍福事甚¶
驗一日忽辭去曰惡人至矣吾將避之是夕提點刑獄喩某行¶
部至鄂覓之已不見僅遺内丹一巻云¶

** 　　詣張參政¶

張公洎早年家居呂帝往見之與講周易倂孟子存心養性之¶
旨因索𦀦筆作八分書詩一章微示他日將佐鼎席之意卒章¶
曰功成當在破年後張果參知政事¶

** 　　神光繪像¶

呂帝遊山陽神光觀丏筆自繪已像於三清殿北墉眉目修整¶
貌古恠不類世所傳上有北斗七大星君相被髮重珪立傍作¶
<pb:CK-KZ_JY170_03p036a>¶
一符徑丈餘書曰元祐二年作如知吾下筆處可以語道人有¶
疾刮符服之輙愈或見神人儀觀甚偉曰吾神光符使也自言¶
暴露後人以紗籠幔之¶

** 　　長溪飯店¶

福州長溪縣老嫗開飯肆乾道中有道人來食畢以火柴頭書¶
壁作呂洞賓三字光艷竒偉太守聞之騎往觀則字已漸銷移¶
時沒無餘迹信神筆也¶

** 　　兗州妓館¶

兗州妓侯姓者爲邸以舍客呂帝易服求授館蚤出暮歸歸必¶
大醉逾月不償一金侯召啜茶呂帝曰吾見鍾離先生謂汝可¶
<pb:CK-KZ_JY170_03p036b>¶
以語道侯不省以酒飲之呂帝索飲不已侯滋不悅呂帝伸臂¶
示之金釧燦然解其一令市酒侯利其金曰飮罷寢此乎曰可¶
也卽登榻鼻𪖙𪖙至夜分侯廹榻呂帝以手拒之侯亟去遲明¶
失呂帝所在視其身則手所拒處呂字徹肌上侯感悟曰此呂¶
帝也得非吾宿世一念之差遂至於此帝君其來度我乎卽斷¶
髮布裘往尋帝君不知所終¶

** 　　七夕題詩¶

元豐中呂惠卿守單州天慶觀七月七日有異人過焉書詩于¶
𦀦曰四海孤遊一野人兩壺霜雪足精神坎離二物君收得龍¶
虎丹行運水銀又曰野人本是天台客石橋南畔有舊宅父子¶
<pb:CK-KZ_JY170_03p037a>¶
生來有兩口多好笙歌不好拍惠卿婿余中解之曰後篇第一¶
句賓字也第二句石橋者洞也第三句兩口者呂也第四句者¶
吟也吟此詩者其呂帝乎¶

** 　　跛仙遇道¶

長沙劉跛仙遇呂帝于君山得靈龜吞吐之法功成歸隱岳麓¶
自號瀟湘子常侍呂帝往來抱黃間呂帝數游城下有詩曰南¶
山七十二獨愛洞眞墟後有鄭思者遇跛仙于清泰門外相與¶
俱仙去¶

** 　　治圃解經¶

陳澹然富而儒者也性慕道延雲水士多年竟無所遇呂帝托¶
<pb:CK-KZ_JY170_03p037b>¶
爲傭者爲治圃𡻕餘所作工役力過常人陳愛之然止以傭者¶
待之而已一日陳與一道友講陰符經至天發殺機天地返復¶
未曉殺機之旨呂帝從旁抗聲曰生者不生死者不死已生而¶
殺生未死而學死則長生矣陳大驚曰汝非傭者耶誰敎汝爲¶
此言旣而詰之則復繆悠其辭不可解道友曰田野村夫定於¶
何處竊得此語耳非實通曉也居無何忽辭陳曰吾將遠行明¶
年五月五日午時復來也旣去寂然陳有鄉人客于巴陵遇之¶
曰爲我寄語陳公我呂洞賓也始以公可授道徐察之則不然¶
吾不復來矣言訖走入呂仙亭竹林中不見明年端午日午時¶
陳暴卒¶
<pb:CK-KZ_JY170_03p038a>¶

** 　　向道人¶

湖州沈惟心慈善多陰德其家園囿最勝慶元中有一人青布¶
巾袍形狀竒異徑入園内守者急白主人覓之不見但於後亭¶
壁間題詩一章曰萬里來遊蜀道長杖藜間翫百花莊誰家雞¶
犬于家市中有神仙一島藏乳燕鳲[力*鳥]春自在落花飛絮水微¶
茫主人了卻明𡧾事向此重開綠野堂末書向道人作或云向¶
者囘字之轉必呂帝也¶

** 　　化呂惠卿¶

海陵徐神翁得仙道知人休咎賓客滿門呂惠卿往謁之適有¶
道人踞上坐不起頗以語侵惠卿惠卿拂然曰子何人斯道人¶
<pb:CK-KZ_JY170_03p038b>¶
答云吾與若同族乃布香爐灰於地畫灰作一詞曰鼎裏坎離¶
壺中天地滿懷風月一吸虛空塵寰裏何人識我開口問洪濛¶
雲中三弄笛岳陽樓外天遠霞紅笑騎黃鶴暫過海陵東拂袖¶
呵呵歸去鑾和玉佩風響喬松君若要知吾蹤跡試與問仙翁¶
書畢拍手大笑而去不知所之惠卿問徐徐曰卽呂帝也惠卿¶
始悟同族之說追悔莫及¶

** 　　天慶繪像¶

眞州天慶觀知觀常敬仰呂帝一日發心欲塑帝像供奉匠人¶
失期不至知觀怒甚忽一秀士來投宿詰知觀何愠知觀告以¶
故士勸曰某善塑休動心來日塑以結緣知觀怒少解至夜醉¶
<pb:CK-KZ_JY170_03p039a>¶
卧曙起覓士早齋已𨓜去正嗟歎間忽兩三道眾來云廊下祠¶
堂内誰塑一呂帝像知觀驚異往觀塑像神彩淸竒收一足端¶
坐非凡手所能眾驚喜醮謝之後有祈禱無不感應三遭囘祿¶
其像獨存事載觀中碑[言*已]¶

** 　　遊寒山寺¶

蘇州閭門外十五里有寒山寺呂帝托呂姓秀士往遊適夜風¶
驟作刮動㙮上銅鈴晨獨未止寺僧與帝君茶話間言及夜來¶
鈴鐸惱人僧戲曰君是呂先生曷不立禁其響帝君笑而不答¶
遥吹炁禁之鈴果絶響僧驚訝仰觀囘顧帝君已不見方省眞¶
呂先生也後僧易以新鈴終不復響¶
<pb:CK-KZ_JY170_03p039b>¶

** 　　衡山度僧¶

衡山僧智𤣥張其俗姓也一日遊本山紫葢峯之修眞院遇呂¶
帝共話機鋒敏㨗契合大旨帝君因詢法華經云釋迦佛與多¶
寶佛入㙮融會紫金榻上不分左右係說何事僧不能答遂作¶
禮請問帝君曰此佛祖正法眼藏眞相空實教外心傳之妙二¶
佛融會性命雙修也不分左右體一太虛也汝執一邊以見性¶
爲能了何其偏乎僧再拜求點化帝君遂授以密旨僧歎曰不¶
遇眞師幾誤此生帝君因贈一詩云得道純陽七百秋五湖四¶
海任風流此身已出三千界一日須遊數十州醉倒淸風明月¶
夜踏翻紅蓼白蘋洲禪門衲子休相笑我在華嚴最上頭詠畢¶
<pb:CK-KZ_JY170_03p040a>¶
出門乘雲而去¶

** 　　景德度僧¶

東京景德寺之峩嵋院向有蜀僧住錫號峩嵋道者戒律精嚴¶
越二十年不去一日有異人造訪靑巾白袍丰姿瀟灑僧厚待¶
之異人昻然直入方丈與語半夜而去期以明年今日後相見¶
侍童皆見之迨明年次日午候僧索沐浴趺坐而逝至暮異人¶
來歎息不已眾叩之俄失所在但見堂側壁間絶高處有詞一¶
章題曰落日斜西風冷今夜故人來不來教人立盡梧桐影末¶
書同省作三小字蓋寓洞賓二字减畫也其所書字筆[執/力]飛動¶
如舞鳳翔鸞人所莫及¶
<pb:CK-KZ_JY170_03p040b>¶

** 　　目講脫難¶

目講師元時人爲陳友諒擄去羈於軍中屢欲脫去不得後友¶
諒與明太祖大戰於嶓陽湖全軍覆没目講得脫太祖圖形遍¶
緝師無所歸欲從寍波入海夜遁過西山指天畫地默祝神靈¶
庇護適逢呂帝知其前因憐之以柳枝浸水灑其面逾刻白面¶
變爲黑面以此得脫在延慶寺出家靜修多年精於地理與客¶
談論必遮以簾幕故俗稱爲幕講師至今有地理平洋訣行於¶
世¶

** 　　橋柱題詞¶

蘇州垂虹橋一日有藍褸道人攜酒於橋亭上獨酌嘯咏終日¶
<pb:CK-KZ_JY170_03p041a>¶
神氣飄然眾計其所飲酒自旦至晡已非人量可及而容無醉¶
態或詢其姓氏道人取佛前爐燼題一詞於柱上曰飛梁壓水¶
虹影沉淸曉橘裏魚村半烟草算今來古往物換人非天地裏¶
惟有江山不老雨巾風帽四海誰知道一劍横空幾番到玉龍¶
嘶未斷月冷波寒𡚖去也紫極洞天誰鎖指雲屏烟障是吾廬¶
任滿地蒼苔年年不掃後書吾洞賓也四字眾驚趨之俄不見¶
至今立廟橋側香火甲於一郡蘇人猶有神仙之稱¶

** 　　巴陵度松¶

岳州巴陵縣白鶴山下有兩池潛巨蟒二條池畔植老松一樹¶
枝幹悉槁蔓草翳焉呂帝過之見有人自樹杪降而拜曰弟子¶
<pb:CK-KZ_JY170_03p041b>¶
松之精也幸見眞人願求濟度祖曰汝本妖魅平日諒無善功¶
奚可援手答曰池中兩蟒屢欲害人(一云白鼉)弟子每幻形待水次¶
勸人遠避前後救活者約有數百言未已果有蟒從水中出似¶
欲相向者呂帝叱劍斬之因授松以丹且歌曰獨自行來獨自¶
坐世上人人不識我惟有南山老樹精分明知道神仙過今巴¶
陵菴前猶存枯死老松惟旁一小枝獨生相傳呂帝神丹之力¶
也世號稚松又有一巨石如墨狀亦呂帝所化至今存焉¶

** 　　闗仙得道¶

四明闗仙姑本貧家女㓜有出塵志年十六父母將字之關不¶
悅避入深山餒甚拾橡栗而食忽見一老翁鬚眉垂地碧眼有¶
<pb:CK-KZ_JY170_03p042a>¶
光以手指關腹一畫曰吾已與汝斬赤龍矣自是可入道闗拜¶
問道妙老翁密授𤣥旨關謝曰心傳雖得奈膏梁累人奚可代¶
之老翁曰此易事耳袖中出一橡子大如彈丸光彩紆絢授曰¶
食此卽不饑關食之移時方盡俄失老翁所在旣歸遂不喜烟¶
火食惟啖果飮水無復天癸至動履若神行父母因不奪其志¶
湻祐中召至闕廷謝后愛之度爲女道士錫眞人號後奉勅代¶
太后詣龍虎山降香一羽流見之謂人曰肌膚纖麗眉目如刻¶
畫宛然天女且神炁澹然清雅非凡人也關著作有女仙傳七¶
巻自言所遇老翁卽呂帝云¶

** 　　曹女得度¶
<pb:CK-KZ_JY170_03p042b>¶

按曹仙姑傳載呂帝遊河南至一古寺中夜深見有圓寂僧詣¶
前作禮帝君詰之僧曰某係本寺長老及與言論機鋒頗敏㨗¶
帝君歎曰可惜汝爲陰靈之鬼爾僧訽其故答曰吾乃純陽隨¶
機應變人皆見之汝何能也僧疑問帝君曰汝如不信今日某¶
家設齋吾與汝偕往赴齋以驗所言僧諾同至某家齋主迎迓¶
坐少頃主人供齋一分於前帝君曰吾二人也何以一進主人¶
因復供之及齋畢呂帝起謝僧惟吸炁而已其家心竊怪焉問¶
曰先生云有二人何止先生一人也呂帝飾言辭出僧始悟拜¶
求點化帝君曰汝欲性命𩀱修形神俱妙必假父母元炁而成¶
尙須受生爲人方可證眞成果也僧以迷昧本眞爲慮帝君復¶
<pb:CK-KZ_JY170_03p043a>¶
許其提醒乃指往托化僧隨念直入京城適曹后孕當産僧卽¶
奪舍爲女身祖恐富貴家難於解脫遂布炁醜其形后慮上見¶
憎越三日托故送母家養育旣長貌益醜遂簪帶爲女冠後呂¶
帝往提醒仙姑頓悟前因薰禮請問道妙得帝君授𤣥關祕妙¶
修證雙圓自是舉筆成章著有語錄詩詞行世¶

** 　　度劉高尙¶

劉高尙天資湻厚識解超凡嘗遇一異人謂曰辟内錠鉸碎甕¶
復完喻修眞亦如此劉遂捐富貴情愛棄儒從道遁跡林泉後¶
遇呂帝語契遂問曰道心惟微可得見乎呂帝答曰非耳目所¶
及惟在精神默會又問允執厥中何謂中答曰七情未發處六¶
<pb:CK-KZ_JY170_03p043b>¶
慾不生時是甚麽又問云何體式呂帝默然端視於空中畫一¶
一字劉拜云萬理歸元一性太虛弟子已無疑矣呂帝復曰慧¶
命眞空子知之乎劉不能對再拜請教呂帝密授口訣而去劉¶
乃於渤海縣安定鎭築室居圜二十餘年修證圓成道化大行¶
𡽪宗三下詔方至闕廷惟對以清靜自然無爲輔化之旨上問¶
修鍊金丹祕妙對曰陛下日理萬幾此方外事不勞聖問上默¶
然喜敬賜號微妙處士後遊羅浮山建立道場又於秀州隱眞¶
道院顯化皆有碑[言*已]所作還元篇行於世常教門人曰神凝炁¶
聚炁息丹成心無妄念意不外馳死心塌地不必外求三處神¶
化¶
<pb:CK-KZ_JY170_03p044a>¶

** 　　度喬二¶

京師喬公二富豪好禮英勇撝謙眞意待人慈心及物常施¶
棺埋骨煮粥濟貧得感呂帝會遇自相見後每索酒飮至大醉¶
或求錢物濟人喬欣然取與初無慳吝且時以狂放語言觸逆¶
喬心如是者往來幾一年餘喬公絶不介意帝君嘉其德行援¶
以修眞臨辭去贈長歌一篇(歌見詩集中)喬後因之證道¶

** 　　度陳七子¶

刀鑷工陳七子偕妻坐茶肆梳剃一日有道人攜白金一錠求¶
剃鬚髮陳纔剃卽生旣生隨剃如是者自旦及暮夫婦迭換數¶
次而手幾脫腕鬚髮仍然陳心異其人因請曰幸教某道可¶
<pb:CK-KZ_JY170_03p044b>¶
乎道人曰吾翌旦至陳早起俟之不至待月餘寂然遂棄業浪¶
跡雲水間求之數十年無所遇意稍懈思歸去家纔五里許忽¶
見道人自山徑中出曰吾呂公也子精忱如此何患不成道乎¶
乃授以丹訣併與詩曰攜手三清玉帝鄉宿生緣契不尋常與¶
君一轉金刀手削去滿頭無限霜後七子精修成證與師偕往¶

** 　　度楊太明¶

南康楊太明事親純孝執親之喪必廬墓三年時値七月七日¶
楊尙居廬呂帝語之曰子八月有厄服吾藥則無恙腹間出一¶
小壺取藥投太明吞之巳而指椸上布袍曰能與我乎楊唯唯¶
帝君納諸壺中楊滋惑帝君笑曰吾豈爲是哉姑試子耳復探¶
<pb:CK-KZ_JY170_03p045a>¶
諸壺還之少頃取杯水投藥以手和之如彈丸光彩奪目謂楊¶
曰願餌之乎楊答曰稍遲祖乃自餌焉徐云擬議卽非也子居¶
此良苦亦思所以供朝夕否吾有以遺子乃取土一塊噓之成¶
紫金楊謂以利餂我卻不受祖卽蹴金成石楊復曰諸君皆有¶
詩遺我道人能惠好音乎呂祖應聲援秃筆拂地三四次濡杯¶
水大書其壁曰楊君真確士孝行洞穹壤皇天憐其難七夕遣¶
追往逡巡藥頑石遺子另饋享子旣不我受吾亦不知强風埃¶
難少留願子志勿爽會當首[臼/(几/水)][糸*巳]青雲看反掌末書囘客贈卽¶
辭去其字初若暗昧不可識已而色渥如赭入壁數分後至子¶
年正月呂帝來與之偕往焉¶
<pb:CK-KZ_JY170_03p045b>¶

** 　　度黃先生¶

黃先生一中棄儒入道篤志皈眞建菴桐柏山中接待雲遊道¶
眾數年未常少怠一日呂帝過之造菴求掛撘黃見其品格非¶
常每日敬待不弛而呂帝故觸逆以試其心黃恬不爲怪誠謹¶
愈加呂帝始授以密印黃得大洞徹明將別去黃拜求法語帝¶
贈以長歌一篇末書云昌虛中留此片言用表其意他日相逢¶
必與汝訣莫退初心善養善養後三年黃隨呂帝隱去¶

** 　　度施肩吾¶

施肩吾字希聖湓浦人少事佛博經史攻詞章後隱居豫章西¶
山學道遇呂帝教以五行顚倒之法三田反覆之義得以證𤣥¶
<pb:CK-KZ_JY170_03p046a>¶
道成日作詩曰重重道炁結成神玉闕金堂逐日新若[言*已]西山¶
學道者連余卽是十三人或云鍾呂修眞傳道集會眞[言*已]皆施¶
所編¶

** 　　度柳眞君¶

柳眞人名棨爲呂帝高弟傳爲北宋臣於南渡時盡難帝君嘉¶
其忠憐其才度之成眞後從遊敷化悲願最深顯靈衞道廣施¶
方藥濟世活人功行普遍帝君演各品仙經眞人贊助趨承典¶
務告成晉秩玉樞右宰宏教眞君之號靈蹟彰彰別有可考俗¶
因郭上竈事認爲柳精查閱帝君聖蹟内載郭上竈精魂附於¶
柳樹爲帝君所度亦並非柳精幸勿錯認附會也¶
<pb:CK-KZ_JY170_03p046b>¶

** 　　在陸肇祥¶

襄邑有袁家山明兵部尙書袁可立在陸園地也四圍林樹高¶
聳巖壑水木清華景逾濯錦上建¶

純陽寶殿額曰梦覺迷津後供¶

呂帝閤目睡像趺坐胡床前設丹爐最後高亭四厰豁達清虛¶
上供¶

長生大帝及¶

八洞仙祖聖像皆飛現雲中前後殿壁之間留題聖蹟欵多書¶
囘道人誌乘載袁尙書始祖榮世有隱德遞及尙書祖永康父¶
淮皆崇奉¶
<pb:CK-KZ_JY170_03p047a>¶

呂帝最䖍可立降生之日淮夢¶

呂帝引一小童云汝家世代行善且知敬信我今將小徒爲爾¶
後曰異日此地當出仙人卽以此肇祥淮甫晤而可立生一生¶
文章事業董宗伯其昌誌載甚詳而晚尤愛道故於在陸園崇¶
建殿宇數重位置悉係梦中指點皆隱寓丹訣之秘至今靈應¶
昭然焉¶

** 　　鄉國歸詠¶

永濟北郭外明洪武間建¶

純陽宮工甫竣製豐碑將爲文[言*已]之俄來一道士在碑旁移時¶
而去上已有字係皮書深入三分許濕氣氤氲如墨瀋淋漓¶
<pb:CK-KZ_JY170_03p047b>¶
曰予自金莖謁帝囘首陽鄕國暫歸來羣迷未識吾家趣何日¶
重尋閬苑媒今碑在殿内嵌壁上𡻕久構榻而鋒芒不减至今¶
天將雨則筆畫濕潤眞異寶也¶

** 　　百字碑[言*已]¶

河中永濟縣爲¶

呂帝故里今呂巷街遺留聖蹟甚多有仙杏及百字碑其碑乃¶
從河水中浮出上有字云本性好清靜保養心猿定酒又何曾¶
飲色欲已罷盡財又我不貪氣又我不競見者如不見聽者如¶
不聽莫管他人非只尋自已病官中不係名私下憑信行遇有¶
不輕狂如無守本分不在人殻中免卻心頭悶和光且同塵但¶
<pb:CK-KZ_JY170_03p048a>¶
把俗情混因甚不爭名曾共高人論碑固石也而隔面對照人¶
人望之皆能見天相傳以爲珍異云¶

** 　　留題九峯¶

山西蒲州府¶

純陽上宮係元脫脫丞相奉勅崇建宮後卽¶

呂帝祖塋有留題九峯二什寶傳已久經臺講師朱象先篆付¶
焚修李志全刻石今碑在宮内詩曰金鎚灼灼舞天堦獨自騎¶
龍去又來高卧白雲觀日窟間眠秋月劈天開離花片片乾坤¶
產坎蘂翩翩造化栽晚醉九崖迴首望北邙山下骨皚皚又曰¶
春暖羣花半開逍遙石上徘徊獨㩦玉律金訣間踏青莎碧苔¶
<pb:CK-KZ_JY170_03p048b>¶
古洞眠十九載流霞飮幾千杯逢人莫話他事笑指白雲去來¶

** 　　東岱降乩¶

泰山[言*已]載　王母池東舊有蓬萊閣下爲虬在灣曾有虬能崇¶
人且欲水害一方¶

呂帝以法降之俄爾石壁上自闢一洞内有¶

聖像虬每夜朝拜焉久乃飛去内有¶

呂帝留題曰昔日曾遊此如今九十春紅塵多少客誰是識予¶
人後欵紹聖戊寅囘囘翁題又題曰昔年留字識曾來事滿華¶
夷遍九垓無賴蛟虬知我字永留踪跡不沉埋後欵政和丙申¶
題王母池北又畫符籙如雙環太極象舊刻題誌甚詳並述有¶
<pb:CK-KZ_JY170_03p049a>¶
眞人遺贊云留讖記以符天陰陽有凖伏蛟虬而位地功德無¶
邊葢謂¶

呂帝功德在民甚大非僅同世外仙人也今猶懸爲對聯供奉¶
蓬萊閣上¶

** 　　錦屏留題¶

洛陽香山地接龍門脈聯樵洞¶

呂帝嘗往來其間題識最多錦屏爲清境極勝處嘗同許眞君¶
同題詩於此藉草爲筆書曰時當海晏河清日白鹿閒騎下翠¶
臺本爲均平川裏去不妨卻到錦屏來囘道人書¶

** 　　西神伏虎¶
<pb:CK-KZ_JY170_03p049b>¶

江南無錫縣西神山志乘詳載舊有黑虎¶

呂帝伏之卽白雲洞故地也洞内有¶

呂帝降示文係傳邑人馮子丹訣文曰乾坤浩蕩世界清寍六¶
合之中惟道常尊陰形剥盡陽質斯純左擎北極右掌南辰蓬¶
萊咫尺人所當欽西神雲洞子刻吾眞丹砂金鼎虎嘯龍吟蒼¶
梧古柏日映月凝視彼塵世堪笑浮沉波波劫劫有甚來因何¶
不囘頭歸侍上清邑人杜訥[言*已]曰白雲洞在惠山之石門壁立¶
峭塹呀然中開爲吾西神第一竒勝處相傳卲文莊先生嘗遇¶
呂帝於此予惜未之見也有友馮子守約術精黃老志篤𤣥宗¶
於康熙已亥春偕馬大赤登石門見一石仆于地詢之一道者¶
<pb:CK-KZ_JY170_03p050a>¶
云此古聖像且晚有異光湧現土人誤毁之葢棄置埋没此間¶
久矣于是馮子中心矍然乃披而出之命工重加修整爲¶

呂帝像仍歸之白雲洞中與大赤崇奉唯謹因得¶

呂帝降示丹訣洞徹𤣥奧震瞶啟聾洵至寶也¶

** 　　東溟顯聖¶

東溟大將軍陳洪範兒時遇道者眼光射人熟視公曰孺子勉¶
之異日統數百萬𧴀貅爲國家干城幸自愛詢之知爲呂帝已¶
未春會遼左四路進師陳公當後勁大軍失利被創墮馬僵卧¶
草中見兒時所遇道者相慰勞云救尔者至矣旋聞馬蹄聲數¶
百踉蹌覓路遂以馬乘將軍疾馳而歸始信呂帝之[言*已]莂不虛¶
<pb:CK-KZ_JY170_03p050b>¶
耳將軍念呂帝與有夙緣節鉞所至必爲立祠甘肅石城招寶¶
皆祠之其在家則爲祠於紅螺山麓最後鎭昌平平齊凱旋搆¶
鈴閣右隙地建堂三楹内舍爲丹室崇門邃[庇-比+畐]視諸祠尤雄麗¶
董尙書其昌爲書所遇始末勒之石至今巋然存焉¶
¶	
