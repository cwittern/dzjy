#-*- mode: org; -*-
#+EXPORT_ID: JY131
#+TITLE:玉樞寶經 Yushu Baojing
#+WITNESS: CK-KZ JYE
#+BASEEDITION: YP
#+SEC: 01
<pb:CK-KZ_JY131_01p001a>¶
@fw1重刋道藏輯要¶

* 玉樞寶經¶

孚佑上帝純陽呂祖天師讚解¶

　祖氣氤氲滿太虛，九天原是九天居。驅雷役雨飛金篆，活物¶
　生人備玉樞。三界有情同得道，十方無路不通車。大哉普化¶
　明元始，日月齊光信不誣。¶

　此經爲九天雷祖大帝金口宣說，闡玉清之妙道，示冲微之¶
　眞機。帝本爲元始分眞，玉清應化，故言之親切簡要。如是經¶
　名《玉樞》，己顯示聖境聖眞之至祕，萬天萬法之玄宰矣。予昔¶
　侍相玉京備聞道妙，近復屢奉¶
<pb:CK-KZ_JY131_01p001b>¶

玉勅，度化世人。使悟眞宗以閎道範。夫學道而不悟《玉樞》之淵，¶

　微及九品之靈妙，其於三清三洞眞旨，終是逈隔霄壤耳。往¶
　𡻕讚頌是經，刻之南中，兹復重加披閱，或恐人以簡畧領取，¶
　未能大有發明。因乘暇增解，義彌暢而道益顯。後學聖眞，細¶
　心濳味。自能心契奥窔，洞澈本原，覺世寶筏，於是乎在。¶

爾時九天¶

　九天，九天玄之又玄，忽爾我後，倏焉我前。¶
　九天，九陽之天。高居三十六天之上，爲萬天樞紐也。¶

應元¶

　二炁雖分陰與陽，玉清高處化眞王。上天下地能相合，闡教¶
<pb:CK-KZ_JY131_01p002a>¶
　分形徧十方。¶

　應元府名言應元始之化，故以名府。¶

雷¶

　二炁之正，五行之令。斬鬼誅邪，天人響應。¶

　純陽之光，乾一之炁。在天威令丕著，猶人間之刑部也。¶

聲¶

　廣宣帝德起羣生，三界英靈側耳聽。莫道老天無一語，須知¶
　司令有雷鳴。¶

　藴之玄眞而爲火，[火*并]之陰邪而成聲。有聲斯靈，有靈斯赫也。¶

普化天尊¶
<pb:CK-KZ_JY131_01p002b>¶

　好生之德不能量，闡教諸天及十方。高處玉清治雷府，萬神¶
　朝服禮眞王。¶

　此雷祖大帝寶號。將說寶經以此爲緣起。猶佛經以如是我¶
　聞，一時云云開卷也。¶

在玉清天中，與十方諸天帝君，會於玉虛九光之殿，鬱蕭彌羅¶
之館，紫極曲密之房。閱太幽碧瑶之笈，考洞微明晨之書。交頭¶
接耳，細議重玄。諸多陪臣，左右踧踖。天尊宴坐，朗誦洞章。諸天¶
帝君，長吟步虛。綵女仙姝，散花旋繞。復相引領，遊戲翠宮。羣仙¶
導前，先節後鉞，龍旂鸞輅，飄颻太空。竝集於玉梵七寶層臺。¶

　故把玄玄一竅開，十方三界應時來。瓊書細閱存元氣，瑶笈¶
<pb:CK-KZ_JY131_01p003a>¶
　重宣養本胎。侍女交頭心自會，陪臣踧踖意能裁。須臾演教¶
　天花舞，鸞輅飄颻七寶臺。¶

　此述說經之會，紀地，紀時，紀文，紀景。欲人敬攝精神，詳領法¶
　教，故旣統言玉清天中，而又言玉虛九光之殿，鬱蕭彌羅之¶
　館，紫極曲密之房。須知此等命名語，非泛設，皆有至義存焉。¶
　至閱笈考書，己紀文矣。而又曰交頭接耳，細議重玄。此八字¶
　無知者或以爲庸言，而其實暗含道妙，備極精微。有難以訓¶
　詁詮解者，碌碌世外散仙，且恐未必遂能悟此耳。左右肅容，¶
　天尊宴坐而誦章，諸天長吟，仙姝散花，而旋繞靈山。一會宛¶
　在目前。節銊旂輅，前導後隨，曰飄颻太空，則洞澈九陽，曰七¶
<pb:CK-KZ_JY131_01p003b>¶
　寶層臺，則實指妙地。祗此一段緣起，已將道妙繪出矣。¶

時有雷師皓翁，於仙眾中越班而出。面天尊前，頫(音俯)顖(音信)作禮，¶
勃變長跪，上白天尊言：天尊大慈，天尊大聖，爲羣生父，爲萬靈¶
師。今者諸天咸此良覿，適見天尊閱寶笈，考瓊書。於中祕賾，不¶
可縷計。惟有玉霄一府，所統三十六天。内院中司，東西華臺，玄¶
館妙閣，四府六院，及諸有司，各分曹局。所以總司五雷，天臨三¶
界者也。天尊至皇，心親庶政。此等小兆，以何因緣，得以趨(音棲)服。¶
願告欲聞。¶

　勃然長跪，上啟眞宗。諸司院府，臺閣尊崇。三十六所，雲雷雨¶
　風。何神不備，何聖不從。職專生殺，事在吉凶。欲聞至說，必啟¶
<pb:CK-KZ_JY131_01p004a>¶
　丹衷。仁哉仁哉，雷師皓翁。¶

　此如金經之善現，啟請雷師皓翁，祖刼著勳雷府。近侍天尊，¶
　冠於諸聖。故出班跪懇，閎啟經筵。曰：適見天尊閱寶笈，考瓊¶
　書於中祕賾，不可縷計。是大帝朗誦洞章時己，與諸天帝君¶
　闡明許多祕妙。特未能一一普示人間。今惟思小兆，以何因¶
　緣得以趨服。但求大慈大聖，將玉霄一府所統三十六天内¶
　院中司東西華臺，玄館妙閣，四府六院，及諸有司，各分曹局。¶
　所以總司五雷，天臨三界者，畧示塵凡，俾皆聞知也。¶

天尊言：雷師皓翁，爾等仙卿，儲勳夙世，累行昨生，故得玉府登¶
庸，瓊宮簡錄。今兹勳行，視夙昨多。爾其悉力雷司，委心火部。曰¶
<pb:CK-KZ_JY131_01p004b>¶
復日，𡻕復𡻕，勳崇行著，性霽神融，克證高眞，卽階妙道。惟是雷¶
部鬼神，晝勞夕役，動有捶楚。大則考戮，屑雲雕雪，無有已時，檄¶
龍命鴉，此息彼作，彼所因故，爾其耳焉。雷師皓翁及諸天諸仙，¶
聳耳而默。天尊所坐九鳳丹霞之扆，(衣上聲)手舉金光明之如意。¶
琅風清微，綺雲郁麗。天尊寂然良久。¶

　善惡兩途，特如影響。善爲天眞，惡爲魍魎。¶

　此天尊答雷師皓翁之請而厯言之。亦不必逐字訓詁，吃緊¶
　在性霽神融四字。先天道語，非同世俗文字，義理包得廣精¶
　微，傳得出全在此等處。今試畧言之。性中有天焉，或見性中¶
　之天，或見性中之月，己是小有成就之人。若霽則晴明闊澈，¶
<pb:CK-KZ_JY131_01p005a>¶
　如午日中天，三界十方，無纎毫翳礙。此何如景象。至神融二¶
　字更兼形神俱妙，在内無不通之，爲神不可知之，爲神非僅¶
　三品之一也。融則性命交煉，無實無虛，非色非空，滌盡羣陰¶
　渣滓，乃能妙合圓融也。至敘雷部鬼神云云，亦自易解。而忽¶
　云爾其耳焉，非特用險字，實又露天倪，故下文又曰，聳耳而¶
　默，不憚一再指點，恐人當面錯過。此中妙微，不可以筆傳，不¶
　可以言顯。證者自知，得者自明。末又云寂然良久，仍是拈花¶
　妙示也。噫旨深哉。¶

<<<<<<< HEAD
天尊言：吾昔於千五百刼，以先心縫此道，遂位上眞，意釀(娘去聲)。¶
=======
天尊言：吾昔於千五百刼，以先心縫此道，遂位上眞，意釀(娘去聲。)¶
>>>>>>> e4bb74f35b6ea44db449067941e4061c021e42c5
此功，遂權大化。嘗於大羅元始天尊前，以清淨心，發廣大願，願¶
<pb:CK-KZ_JY131_01p005b>¶
於未來世，一切眾生，天龍鬼神，一稱吾名，悉使超渙。如所否者，¶
吾當以身身之。爾等洗心，爲爾宣說。¶

　道乃天地心，愚癡不解尋。破衣要縫補，須用水磨針。¶

　此天尊自言千五百刼之前，成道證眞之時也。心縫此道，意¶
　釀此功。縫字、釀字，是先天聖人妙傳秘奥處。自謂於元始天¶
　尊前，以清淨心，發廣大願。清淨心，道之體也。廣大願，道之用¶
　也。願一稱名，悉使超渙。體大而用宏也。如所否者，吾當以身¶
　身之，又是顯指秘奥處。具眼者自知曰：爾等洗心，爲爾宣說，¶
　非洗心，雖說之不能聞也。洗心乃入道之最親切處，不可不¶
　知。○按，以前數段，他本多不錄，蓋由未諳曲傳道妙之義耳。¶
<pb:CK-KZ_JY131_01p006a>¶

天尊言：爾諸天人，欲聞至道。至道深𥥆，不在其他。爾旣欲聞，無¶
聞者是無聞，無見卽是眞道，聞見亦冺，惟爾而已。爾尙非有，何¶
况於道？不聞而聞，何道可談？¶

　道道道道，說著可笑。天地我人，一家一竅。¶

　此直言至道之深𥥆，曰無見無聞，卽是眞道。聞見亦冺，惟爾¶
　而已，是釋迦牟尼之拈花旨，是文殊師利之默然。故又曰不¶
　聞而聞，何道可談。須知不聞之聞乃眞聞也，無言之道乃眞¶
　道也。噫微哉，妙哉。¶

天尊言：道者，以誠而入，以默而守，以柔而用。用誠似愚，用默似¶
訥，用柔似拙。夫如是則可與忘形，可與忘我，可與忘忘。入道者¶
<pb:CK-KZ_JY131_01p006b>¶
知止，守道者知謹，用道者知微。能知微則慧光生，能知謹則聖¶
智全，能知止則泰定安。泰定安則聖智全，聖智全則慧光生，慧¶
光生則與道爲一，是名眞忘。惟其忘而不忘，忘無可忘，無可忘¶
者卽是至道。道在天地，天地不知，有情無情，惟一無二。¶

　守一守一，當用謹默。無我無人，𨚫有一賊。若還捉住，湛然凝¶
　碧。¶

　此節將學道本末終始指示無遺。曰誠、曰默、曰柔，蹈道之竅¶
　也。曰似愚、似訥、似拙，又蹈道竅中之竅也。可與忘形、可與忘¶
　我、可與忘忘。譚紫霄眞人忘形以養氣，忘氣以養神，忘神以¶
　養虛，實本於此。然只發明第一句義至忘我，須知我字與形¶
<pb:CK-KZ_JY131_01p007a>¶
　字不同此所謂眞我也。忘眞我已是養虛，巳成之後，行面壁¶
　功，而粉碎虛空矣。至忘忘非先天聖人不能道及，非妙契元¶
　始不必成就也。知止知謹，知微一層，剝進一層，精深入妙，妙¶
　入微塵，功力最捷。故曰：能知微則慧光生，能知謹則聖智全，¶
　能知止則泰定安也。又囘互而言之曰：泰定安則聖智全，聖¶
　智全則慧光生，慧光生則與道爲一。節次益明，循行有度矣。¶
　末仍歸到忘字訣曰：忘而不忘，忘無可忘。反覆說來，都成妙¶
　義。故曰：無可忘者？卽是眞道。曰：不知，忘字之眞詮也。曰：惟一¶
　忘字之實證也。¶

天尊言：吾今於世，何以利生？爲諸天人演此妙寶。得悟之者，俾¶
<pb:CK-KZ_JY131_01p007b>¶
躋仙阼。學道之士，信有氣數。夫風土不同，則稟受自異，故謂之¶
氣。智愚不同，則清濁自異，故謂之數。數繫乎命，氣繫乎天，氣數¶
所囿，天命所牿。若得眞道，愚可以智，濁可以清，惟命俾之。愚昏¶
昏，濁冥冥，亦風土稟受之移之。天地神其機，使人不知，則曰自¶
然。使知其不知，則亦曰自然。自然之妙，雖妙於知，而所以妙，則¶
自乎不知。然於道則未始，有以愚之濁之。諸天聞己，四眾咸悅。¶

　風土所宜，亦由氣血。水各有源，人皆有刼。輕清還玄，重濁不¶
　白。道本無二，此心似月。¶

　此言人生風土稟受，智愚清濁之異，多爲氣數所囿，天命所¶
　牿。若得眞道，則變化性質，滌除習染，超出五行之外，卓立二¶
<pb:CK-KZ_JY131_01p008a>¶
　儀之表，是中有神機焉。使人不知。而隱然有自然之妙，運能¶
　以知，知知其妙，故得其妙，而能以不知合其妙，更得妙中之¶
　妙矣。此天尊之妙旨也。¶

天尊言：吾今所説，卽是《玉樞寶經》。若未來世，有諸眾生，得聞吾¶
名，但冥心默想，作是念，言九天應元雷聲普化天尊，或一聲，或¶
五七聲，或千百聲，吾卽化形十方，運心三界，使稱名者咸得如¶
意。十方三界，諸天諸地，日月星辰，山河草木，飛走蠢動，若有知¶
若無知，天龍鬼神，聞諸眾生一稱吾名，如有不順者，馘(音國)首刳¶
(音枯)心，化爲微塵。¶

　天尊天尊，發願廣大。毀謗玄文，雷司有害。¶
<pb:CK-KZ_JY131_01p008b>¶

　此節特標經名，又示人冥心默想寶號，心與口合，念與神合，¶
　至誠皈身，皈命天尊，自化形於十方三界之中。俾諸眾生，咸¶
　得如意。更今諸天諸地中，有知無知，盡歸順之。天尊之威神，¶
　原如是之廣大，而不可思議也。¶

天尊言：吾是九天貞明大聖，每月初六及旬中辛日，監觀萬天，¶
浮遊三界。若或有人欲學道，欲希仙，欲逭(音換)九玄，欲釋三災，當¶
命正一道士，或自同親友於樓觀，於家庭，於里社，釂(音醮)水饋花，¶
課誦此經。或一過，三五過，乃至數十百過，卽得神清氣爽，心廣¶
體胖，凡所希求，悉應其感。¶

　誠不用物，以氣相臻，一稱尊號，天地囘春。¶
<pb:CK-KZ_JY131_01p009a>¶
　此示人監觀萬天，浮遊三界之期。凡道願世願，均宜延請道¶
　士，課誦此經，無不獲實證於身，昭希求之感也。¶

天尊言：身中九靈，何不召之？一曰天生，二曰無英，三曰玄珠，四¶
<<<<<<< HEAD
曰正中，五曰子丹，六曰囘(古雷字)。囘，七曰丹元，八曰太淵，九曰靈¶
童，召之則吉。身中三精，何不呼之？一曰臺光，二曰爽靈，三曰幽¶
精，呼之則慶。五心煩懣(音悶。)，六脈搶(音撐)。攘(音能。)，四肢失甯，百節吿急，¶
=======
曰正中，五曰子丹，六曰囘(古雷字。)囘，七曰丹元，八曰太淵，九曰靈¶
童，召之則吉。身中三精，何不呼之？一曰臺光，二曰爽靈，三曰幽¶
精，呼之則慶。五心煩懣(音悶。)，六脈搶(音撐。)攘(音能。)，四肢失甯，百節吿急，¶
>>>>>>> e4bb74f35b6ea44db449067941e4061c021e42c5
宜誦此經。¶

　九靈九靈，是我之精，時時呼召，永保長生。¶

　此示人身中各有九靈，召之之法。各有三精，呼之之妙。召以¶
　何法？心叩其名，卽召之之法也。呼以何妙？氣符其眞，卽呼之¶
<pb:CK-KZ_JY131_01p009b>¶
　之妙也。但須有恆，切忌躁妄。故曰：五心煩懣，六脈搶攘，四肢¶
　失甯，百節吿急，宜誦此經。¶

<<<<<<< HEAD
天尊言：若或有人五行奇(音稽)。蹇，九曜嶔(音欽)。崎(音欺。)，年逢刑衝，運值¶
=======
天尊言：若或有人五行奇(音稽。)蹇，九曜嶔(音欽。)崎(音欺。)，年逢刑衝，運值¶
>>>>>>> e4bb74f35b6ea44db449067941e4061c021e42c5
尅戰，孤辰寡宿，羊刃劍鋒，刼煞亡神，鬼門鈎絞，祿遭破敗，馬落¶
空亡，動用凶危，行藏坎𡒄，卽誦此經。上請天官解天厄，地官解¶
地厄，水官解水厄，五帝解五方厄，四聖解四時厄，南辰解本命¶
厄，北斗解一切厄。¶

　地網天羅不可逃，凶星臨併若爲消。誠心誦取天尊號，玉篆¶
　金符急急燒。¶

　此言誦經能解厄也。厄解則無三災四害，八難十纏，而於道¶
<pb:CK-KZ_JY131_01p010a>¶
　始可有成。此要關也，幸勿淺視。¶

天尊言：沉痾伏枕，痼疾壓身，積時弗瘳，求醫罔效，五神無主，四¶
大不收。或是五帝三官之前，泰山五道之前，日月星辰之前，山¶
林草木之前，靈壇古跡之前，城隍社廟之前，里巷井竈之前，寺¶
觀塔樓之前，或地府三十六獄，冥官七十二司，有諸寃枉，致此¶
牽纏。或盟詛咒誓之所招，或債垜(音墮。)負償之所致。三世結釁，異¶
刼興仇，埓(音劣)其咎尤，厙(音舍)。其執對，皆當首謝，卽誦此經。¶

　陰譴陽罪，沉疴是報。禁忌犯之，經符是禱(去聲。)。¶
　此言疾病譴責，皆當䖍誦此經。或自誦，或請道士禮誦，功用¶
　相同，亦人所宜知也。¶
<pb:CK-KZ_JY131_01p010b>¶

天尊言：天官符，地官符，年月日時，各有官符。方隅向背，各有官¶
符。大則官符，小則口舌，是有赤口白舌之神以主之。凡諸動作¶
興舉，出入起居，不知避忌。如遇官符口舌，則使人擊䀨。曉夜煎¶
<<<<<<< HEAD
謅(音炒)，多招㫳吻(音刎)。面是背非，動致口牙。盟神詛佛，始於謗讟讟，¶
終於詬(音搆)。詆(音抵。)。由是獄訟生焉，刑憲存焉。若欲脫之，卽誦此經，¶
=======
謅(音炒，)多招㫳吻(音刎。)面是背非，動致口牙。盟神詛佛，始於謗讟讟，¶
終於詬(音搆。)詆(音抵。)。由是獄訟生焉，刑憲存焉。若欲脫之，卽誦此經，¶
>>>>>>> e4bb74f35b6ea44db449067941e4061c021e42c5
遂得口舌潛消，官符永息。¶

　天符地符，人不可觸。欲釋訟凶，經篆三吿(音谷)。¶

　此言誦經能解官符，自無獄訟刑憲等患。¶

天尊言：土皇九壘(雷上聲。)，其司千二百神，土侯土伯，土公土母，土¶
子土孫，土家眷屬。若太𡻕，若將軍，若鶴神，若太白，若九良，若劍¶
<pb:CK-KZ_JY131_01p011a>¶
鋒，若雌雄，若金神，若火血，若身黃，若撞命，若三煞，若七煞，若黃¶
幡豹尾，若飛廉刀砧，如是等土家神煞。若人興修卜築，一或犯¶
之，卽至病患，以迄喪亡。纔誦此經，則萬神皆起，天無忌，地無忌，¶
陰陽無忌，百無禁忌。¶

　萬物皆從戊己來，偶然相犯卽爲災。若非普化眞文力，處處¶
　皆爲白骨堆。¶

　此言誦經能伏土家神煞，興修卜築可以百無禁忌。¶

<<<<<<< HEAD
天尊言：世人夫婦，其於(一作於其)。婚合，或犯咸池，或犯天狗，三刑六¶
害，隔角交加，孤陰寡陽，天羅地網，囏(艱同)。於嗣息，多是孤獨。若欲¶
=======
天尊言：世人夫婦，其於(一作於其。)婚合，或犯咸池，或犯天狗，三刑六¶
害，隔角交加，孤陰寡陽，天羅地網，囏(艱同。)於嗣息，多是孤獨。若欲¶
>>>>>>> e4bb74f35b6ea44db449067941e4061c021e42c5
求男，卽誦此經，當有九天監生大神，招神攝風，遂生賢子。其於¶
<pb:CK-KZ_JY131_01p011b>¶
生產之時，太乙在門，司命在庭，或有𡨚愆，或有鬼魅，或有禁忌，¶
或有凶戹，致令難產。請誦此經，卽得九天衞房聖母默與抱送，¶
故能臨盆有慶，坐草無虞。凡有嬰孩在於襁褓，爲旃檀神王座¶
下一十五種鬼，加諸惱害，因多驚癎(音簡)，宜誦此經。¶

　夫婦人倫事，兒男骨肉恩。要令家道睦，皈敬玉樞文。¶

　此言誦經能宜室家，綿子嗣，解產難，育嬰孩。亦人事之要也。¶

天尊言：若人居止，鳥鼠送妖，蛇蟲嫁孽，抛磚擲瓦，驚雞弄狗，邀¶
求祭祀，以至影脅夢逼，及於奸盜。而敢據其所居，以爲巢穴。遂¶
使生人被惑，庭戶不清，夜嘯於梁，晝瞰(音看)其室，牛馬犬豕，亦遭¶
瘟疫。禍連骨肉，災及孳生，淫祠妖社，黨庇神姦，弔客頻仍，喪車¶
<pb:CK-KZ_JY131_01p012a>¶
(音車)曡出。若誦此經，卽使鬼精滅爽，人物咸甯。¶

　自作惡時邪亦作，我行善處卽天行。世人忽有如斯難，宜篆¶
　靈符誦寶經。¶

　此言誦經能使鬼精滅爽，而人物咸甯也。¶

天尊曰：九天雷公將軍，五方雷公將軍，八方雲雷將軍，五方蠻¶
雷使者，雷部總兵使者，莫賺判官，發號施令，疾如風火，有廟可¶
伐，有檀可擊，有妖可除，有祟可遣。季世末法，多諸巫覡(音檄)，邪法¶
流行，陰肆魘(音掩)禱。是故上清，乃有天延(古本作天延)。禁鬼錄姦之庭，¶
帝由束妖考邪之房。能誦此經，其應如響。¶

　雷司明善惡，善拔惡當誅。邪法相侵害，惟多誦玉樞。¶
<pb:CK-KZ_JY131_01p012b>¶

　此言雷部威神能擊滅邪法，惟能䖍誦此經，更得其應。如響¶
　府有九天雷門使者，卽掌雷城十二門之神；糾錄典者，總理¶
　善惡青黑之籍；廉訪典者，九天採訪之職，凡人生功過，纎毫¶
　必錄。復有四司，一掠不義之財，一逮積惡之輩，一司枉曲之¶
　幽情，一主禍福之報。應此，卽經首所敘内院中司，四府六院，¶
　及諸有司曹局之神。學人所宜知也。¶

天尊言：天瘟地瘟，二十五瘟。天蠱地蠱，二十四蠱。天瘵(音漬)地瘵，¶
三十六瘵。能誦此經，卽使瘟㾮清淨，蠱毒消除，勞瘵平復。亦有¶
其由，或者先亡復連，或者伏屍故氣，或者塜訟墓注，或者死魂¶
染惹，或者屍氣感招。凡此鬼神，或悲思，或恚(音誨)恨牽連執證，並¶
<pb:CK-KZ_JY131_01p013a>¶
(音傍)緣注射(入聲，)乘隙伺間，乃得其便。誦此經者，上通三天，下徹九¶
泉，可以追薦魂爽，超度祖玄，太上遣素車白馬大將軍以監之。¶

　天地瘟蠱，瘵疾大苦，禍有其由，亦人自取。若誦玄文，可拔七¶
　祖。白馬將軍，能爲作主。¶

　此言誦經能解二十五瘟，二十四蠱，三十六瘵，諸大苦楚。復¶
　申言招致之由，使人知所避忌。至追薦魂爽，超度祖玄，則可¶
　以上通三天，下徹九泉，而爲用更宏矣。天尊垂示此經，眞羣¶
　生父，萬靈師。大聖大慈，至皇至道之妙典也。¶

天尊言：若或有人，治裝遠行，賊盜騁姦，五兵加害。陸行則虎狼¶
魈蜮磨其牙，水行則蛟龍黿鼉張其頤。或灘瀨有幽枉之魂，或¶
<pb:CK-KZ_JY131_01p013b>¶
風濤有劫數之會。前亡後化，捉生代死，能於此經，歸命投誠。故¶
得水陸平康，行藏協吉。¶

　水陸行藏世不無，鬼神作耗暗潛圖。一稱普化天尊號，佩帶¶
　眞王玉篆符。¶

　此言誠信敬奉是經，則水陸諸患可以消除，而得平康，使行¶
　藏協吉。夫曰：能於此經，歸命投誠。則非僅口誦可知，是較之¶
　遵奉科儀朝禮者又進一層矣。予更有眞王玉篆符，可以佩¶
　帶。所向如志，消諸患難，除諸恐怖。學人果能皈命皈神，投誠¶
　於道，吾願盡𢌿之，又何吝焉。¶

天尊言：亢陽爲虐，雨澤愆期，稽顙此經，應時甘澍。積陰爲厲，雨¶
<pb:CK-KZ_JY131_01p014a>¶
水浸淫，稽顙此經，應時朗霽，祝融扇禍，飛火民居，赤鼠游城，驚¶
爇黎庶，此經可以禳之。海若失經，魚鼈妄行，洪水稽天，民生墊¶
溺，此經可以止之。¶

　水旱爲災，可關天地。誠心誦經，晴明甘霽。¶

　此言經能求雨祈霽，禳火災，止水患也。¶

天尊言：世人欲免三災九橫之厄，卽於靜夜稽首北辰。北辰之¶
上，上有三臺，其星竝躔，形如雙目，曡爲三級，以覆斗魁，是名天¶
階。若人見之，生前無刑凶之憂，身後不淪沒之苦。斗中復有尊¶
帝，二星大如車輪，若人見之，留形住世，長生神仙。歸命此經，投¶
心北極，卽有冥感。斗爲天樞，中有天罡，在内則爲廉貞，在外則¶
<pb:CK-KZ_JY131_01p014b>¶
爲破軍。雷城十二門，竝隨天罡之所指。罡星指丑，其身在未，所¶
指者吉，所在者凶，餘位皆然。若人見之，夀可千𡻕。¶

　玄門之妙，人言深奥。功行成時，當朝九曜。¶

　雷門十二與斗極魁罡原相依輔。吾前疏解斗經九品，固因¶
　係吾覺源法壇，特垂妙典，亦因斗樞與雷門本來統貫。故今¶
　復將《玉樞寶經》重爲疏解於讚後，俾後學聖眞得窺玄秘之¶
　精噫。北辰三臺，三級天階，天目清朗，豁達洞開。尊帝二星，大¶
　如車輪，晴空午日，光照無垠。投心北極中有天罡。一點圓明，¶
　普照十方。雷光道光，惜人難見。人見見人，高登彼岸。此四偈¶
　於眞功頗具次第，立志希玄者幸留心記取。¶
<pb:CK-KZ_JY131_01p015a>¶

天尊言：世衰道微，人無德行。不忠君王，不孝父母，不敬師長，不¶
友兄弟，不誠夫婦，不義朋友，不畏天地，不懼神明，不禮三光，不¶
重五穀，身三口四，大秤小斗，殺生害命，人百已千，姦私邪淫，妖¶
誣叛逆。從微至著，三官鼓筆，太乙移文，卽付五雷斬勘之司。先¶
斬其神，後勘其形，斬神誅魂，使之顚倒。人所鄙賤，人所嫌害，人¶
所怨惡，以至勘形震屍，使之崩裂。驅其捲水，役其驅車，月覈旬¶
校，復有考掠(音諒)。一聞此經，其罪卽滅。若或有人爲雷所瞋，其屍¶
不舉，水火不受，卽稱九天應元雷聲普化天尊，作是念言，萬神¶
稽首，咸聽吾命。¶

　忠孝當爲本，陰陽卽我家。要消諸惡業，不必誦《南華》。¶
<pb:CK-KZ_JY131_01p015b>¶

　此言聞經能滅罪愆，而學者植德勵行，總以忠孝爲先，推之¶
　信義等等，皆身心切要之圖。無罪曷罰，斯爲根本。若誤蹈於¶
　前而能懴悔自新，亦九天應元雷聲普化大天尊所憐憫者。¶

天尊言：此經功德，不可思議。往昔劫中，神霄玉清眞王長生大¶
帝所曾宣說。至士授經，皆當剸金置幣，盟天以傳。雷師皓翁，長¶
跪拜興，重白天尊言：是經在處，當令土地司命，隨所守護，雷部¶
按臨，以時稽審。若人家有此經，至誠安奉，卽得祥烟滿庭，慶雲¶
蔭軒，禍亂不萌，吉福來萃，於其亡歿，不經地獄。所以者何？死卽¶
往生，生歸善道，承天尊力，有此靈通。出入起居，佩帶此經，眾人¶
所欽，鬼神所畏。遇諸險難，一心稱名九天應元雷聲普化天尊，¶
<pb:CK-KZ_JY131_01p016a>¶
遂得解脫。¶

　不貴黃金貴赤心，初眞學道外魔侵。至誠肯與盟天地，尅日¶
　教君聽玉音。¶

　此言往昔劫中，南極長生大帝所曾宣説紀經之始啟也。言¶
　剸金置幣，盟天以傳，紀經之典貴也。而雷師皓翁復長跪拜¶
　興，重白天尊，紀是經在處，守護之嚴也。曰人家有此經，卽吉¶
　福來萃，存歿蒙庥，紀是經用處利益之廣也。未言佩帶此經¶
　之妙，稱名解脱之速，種種功德，眞不可思議也。¶

於是雷師皓翁對天尊前，而說偈(音計)曰：無上玉清王，統天三十¶
六。九天普化君，化形十方界。披髪騎麒麟，赤腳躡層氷。手把九¶
<pb:CK-KZ_JY131_01p016b>¶
天炁，嘯(音勅)風鞭雷霆。能以智慧力，攝伏諸魔精。濟度長夜魂，利¶
益於眾生。如彼銀河水，千眼千月輪。誓於未來世，永颺天尊教。¶
時雷師皓翁說是倡己。¶

　讚歎天尊，誠哉是倡。普化無邊，祖劫一炁。¶

　此雷師皓翁以偈贊誦大天尊威神智慧，濟度利益之妙。曰：¶
　如彼銀河水，千眼千月輪，可爲善於形容矣。天尊如是，天尊¶
　所說之經之妙亦如是也。誓於未來世，永颺天尊教，是願十¶
　方三世，一切含靈，皆誠信皈奉天尊經教也。¶

天尊言：此經傳世，世人未知。吾今所治九天應元府，府有九天¶
雷門使者，以糾(音久)錄典者，廉訪典者佐之。復有四司：一曰掠剩¶
<pb:CK-KZ_JY131_01p017a>¶
司，二曰積逮司，三曰幽枉司，四曰報應司，各有大夫以掌其事。¶
吾之所理，卿師使相，咸贊元化。¶

　設司分屬掌雷霆，風火飛廉號令明。善賞惡誅如影響，九天¶
　原不順人情。¶

　此復言雷府官屬，卿師使相。咸贊元化，欲人知，所警惕也。¶

天尊說是經畢，玉梵七寶層臺，天花繽紛，瓊香繚繞。十方諸天¶
帝君，咸稱善哉。天龍鬼神，雷部官眾，三界萬靈，皆大歡喜，信受¶
奉行。¶

　寶經圓滿，咸稱善哉。消災赦罪，禍去福來。¶

　此記說經畢時，寶臺玉梵聖境，天花繽紛，瓊香繚繞之瑞。十¶
<pb:CK-KZ_JY131_01p017b>¶
　方天帝，三界萬靈，無不稱善歡喜，信受奉行，洵萬古道門之¶
　巨典也。且亦妙喻玄功成時，六出飛花，異香透體景象，先天¶
　至文，語無泛設，後學聖眞，處處著眼，的的印心，方不致當面¶
　錯過機緣。是則予疏解之微愿也夫。¶
<pb:CK-KZ_JY131_01p018a>¶

* 玉樞經讚解後跋¶

《玉樞經》者，雷經也。¶

雷聲普化天尊得¶

元始化炁，秉九天眞陽，神威至赫，號召萬靈所說。《玉樞寶經》乃¶
先天道妙，最爲精微。世所傳《玉樞經髓》，前後多有刪减，且於後¶
半部竟置不錄。殆以事關俗務，非盡道藴，而不知大道不外乎¶
人情，通俗乃合乎至妙。况一切塵碍災障，不除又何以入道焉。¶
兹本原列之浙西所鐫¶

《孚佑上帝全書》中每段下僅有讚語，顧後學讀之恆苦太畧，不¶
能盡解。今我¶
<pb:CK-KZ_JY131_01p018b>¶

孚佑上帝又特垂慈，示增益疏解。不但於經文詮釋雪亮，且處¶
處暗含道微，觸類引申，洵道門中之秘寶也。(小子洪)叨備護使，¶
惟願日日頂禮持誦是經。且願天下人共爲流通，以傳永久。用¶
仰副¶

雷聲普化天尊，¶

純陽妙道天尊化度世人之至意。則此一編也所禆人心風俗，¶
豈淺鮮哉。¶
　　　　　　　　　　　正化弟子法嗣恩洪謹跋¶
¶	
