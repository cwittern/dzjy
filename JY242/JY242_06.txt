#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: title 雲笈七籤
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
#+PROPERTY: JUAN 1
#+PROPERTY: JUAN 026
#+PROPERTY: JUAN 026
<pb:CK-KZ_JY242_06p001a>¶
@fw重刋道藏輯要¶
　
* 雲笈七籖籤　　　　　　　　　　　　@by宋張君房輯¶
　
** 十洲三島¶
　　
*** 十洲(并序　東方朔集)¶
漢武帝旣聞王母說八方巨海之中有祖洲瀛洲玄洲炎洲長¶
洲元洲流洲生洲鳳麟洲聚窟洲等十洲並是人跡所希絶處¶
又始知東方朔非世常人是以延之曲室而親問十洲所在方¶
物之名故書記之方朔云臣學仙者耳非得道之人以國家盛¶
美特招延儒墨於文綱之內抑絶俗之道擯虛詭之跡臣故韜¶
隱逸而赴王庭藏養生而侍朱闕矣亦由尊上好道且復欲徜¶
<pb:CK-KZ_JY242_06p001b>¶
徉威儀也曾隨師之主履行比至朱陵扶桑之闕滄海冥夜之¶
丘純陽之陵始青之下月宮之間內遊七邱中旋十洲踐赤縣¶
而遨五嶽行陂澤而息名山臣自少及今周流六天涉厯八極¶
於是矣未若陵靈之子聽眞之官上下九天洞視百方北極鉤¶
陳而并華蓋南翔太丹而栖火夏東之通陽之霞西薄寒穴之¶
野日月所不逮星漢所不與其上無復物其下無復底臣之所¶
識如愧不足以酬廣矣¶
　　
**** 祖洲¶
祖洲近在東海之中地方五百里去西岸七萬里上有不死之¶
草草形如菰苗長三四尺人死者以草覆之皆當時活也服之¶
<pb:CK-KZ_JY242_06p002a>¶
令人長生昔秦始皇苑中多枉死者橫道有鳥如烏狀銜此草¶
覆死人面當起坐而自活也有司聞奏始皇遣使者齎草以問¶
北郭鬼谷先生鬼谷先生云臣嘗聞東海祖洲上有不死之草¶
生瓊田內或名爲養神芝其葉似菰苗叢生一株可活一人始¶
皇於是慨然言曰可採得之不乃使使者徐福發童男童女各¶
三百人率載樓船等入海尋祖洲遂不返福道士也字君房後¶
亦得道¶
　　
**** 瀛洲¶
瀛洲在東大海中地方四千里大抵是對會稽郡去西岸七十¶
萬里上生神芝仙草又有玉石高且千丈出泉如酒味名之爲¶
<pb:CK-KZ_JY242_06p002b>¶
玉醴泉飲之數升輙醉令人長生洲上多仙家風俗似吳中山¶
川如中國也¶
　　
**** 玄洲¶
玄洲在北海之中戍亥之地地方七千二百里去南岸三十六¶
萬里有太玄都仙伯眞公所治多丘山又有風山多風氣響雷¶
電對天西北門上多太玄仙官仙官宮室各異饒金石紫芝又¶
是三天所治之處¶
　　
**** 炎洲¶
炎洲在南海中地方二千里去北岸九萬里上有風生獸似豹¶
青色大如狸張網取之積薪數車以燒之薪盡而獸不燃灰中¶
<pb:CK-KZ_JY242_06p003a>¶
而立毛亦不燋斫刺不入打之如皮囊卽以鐵鎚鍜其頭數千¶
下乃死而張口向風須臾復活以石上菖蒲塞其鼻卽死取其¶
腦和菊花服之盡十斤得壽五百年又有火林山山中有火光¶
獸大如鼠毛長三四寸或赤或白山可三百里許晦夜嘗見此¶
山林乃是此獸光照狀如火光相似取其獸毛以緝爲布時人¶
號爲火浣布也國人衣服之若有垢汙以灰汁浣之終不潔淨¶
唯以火燒兩食久振擺之其垢自落潔白如雪亦多仙家居處¶
　　
**** 長洲¶
長洲一名青丘在南海辰巳之地地方五千里去岸二十萬里¶
上饒山川又多大樹樹乃有二千圍者一洲之上專是林木故¶
<pb:CK-KZ_JY242_06p003b>¶
一名青丘天有仙草靈藥甘液玉英又有風山山恒震聲有紫¶
府宮天眞仙女遊於此地¶
　　
**** 元洲¶
元洲在北海中地方三千里去南岸十萬里上有五芝玄澗澗¶
水如蜜漿飲之長生與天地相畢服此五芝亦得長生不死上¶
多仙家¶
　　
**** 流洲¶
流洲在西海中地方三千里去東岸十九萬里上多山川積石¶
名爲昆吾冶其石成鐵作劔光明洞照如水精狀割玉如泥亦¶
多仙家¶
<pb:CK-KZ_JY242_06p004a>¶
　　
**** 生洲¶
生洲在東海丑寅之間接蓬萊七十萬里地方二千五百里去¶
西岸二十三萬里上有仙家數萬天氣安和芝草常生地無寒¶
暑安養萬物亦多山川仙草眾芝一洲之水味如飴酪至良洲¶
者也¶
　　
**** 鳳麟洲¶
鳳麟洲在西海之中地方一千五百里洲四面弱水繞之鴻毛¶
不浮不可越也洲上多鳳麟數萬各各爲羣又有山川池澤及¶
神藥百種亦多仙家煮鳳喙及麟角合煎作膠名之爲續弦膠¶
或名連金泥此膠能續弓弩已斷之弦連刀劔斷折之金更以¶
<pb:CK-KZ_JY242_06p004b>¶
膠連續之處使力士掣之他處乃斷所續之際終無所損也天¶
漢三年帝幸北海祠恒山四月西國王使至獻靈膠四兩及吉¶
光毛裘武帝受以付外庫不知膠裘二物之妙用也以爲西國¶
雖遠而上貢者不奇稽留使者未遣久之武帝幸華林園射虎¶
而弩弦斷使者從駕又上膠一分使口濡以續弩弦帝驚曰異¶
物也乃使武士數人共對掣引終日不脫如未續時其膠色青¶
如碧玉吉光毛裘黃色蓋神馬之類也裘入水數日不濡入火¶
不燋帝於是乃悟厚謝使者而遣去又益思方朔之遠見周穆¶
王時西胡獻昆吾刀及夜光常滿盃刀長一尺盃受三升刀切¶
玉如切泥盃是白玉之精光明照夜冥夕出盃於中庭以向天¶
<pb:CK-KZ_JY242_06p005a>¶
比明而水以滿盃中汁甘而香美斯實靈人之器秦始至時西¶
胡獻切玉刀無復常滿盃耳如此膠之所出從鳳麟洲來劔之¶
所出從流洲來並是西海中所有也¶
　　
**** 聚窟洲(滄海島附)¶
聚窟洲在西海中申未地地方三千里北接崑崙二十六萬里¶
去東岸二十四萬里上多神仙靈官宮第比門不可勝數及有¶
獅子辟邪鑿齒天鹿長牙銅頭鐵額之獸洲上有大山形似人¶
鳥之象因名之爲人鳥山山專多大樹與楓木相類而林芳葉¶
香聞數百里此爲反魂樹亦能自作聲如羣牛吼聞之者皆心¶
振神駭伐其木根置於玉釜中煮取汁更微火煎如黑餳狀亦¶
<pb:CK-KZ_JY242_06p005b>¶
可丸之名曰驚精香或名之爲振靈丸或名之爲返生香或名¶
之爲振檀香或名之爲人鳥精或名之爲卻死香一種六名斯¶
靈物也香氣聞數百里死者在地聞香氣乃卻活不復亡也以¶
香薰死人更加神驗如此之後延和三年武帝幸安定西胡月¶
支國王遣使獻香四兩大如雀卵黑如桑椹帝以其非中國所¶
有以付外庫又獻猛獸一頭形如五六十日犬子大似狸而色¶
黃命國使以呈帝帝見使者抱之其以羸細秃悴怪其貢之非¶
也問使者此小物可弄何謂猛獸使者對曰夫威加於百禽者¶
不必計之以大小是以神麟故爲巨象之王鸞鳳必爲大鵬之¶
宗百足之蟲制於螣亦不在於巨細也臣國云此三十萬里國¶
<pb:CK-KZ_JY242_06p006a>¶
有常占東風入律百旬不休青雲干吕連月不散者當知中國¶
將有好道之君我王固將賤儒墨而貴道德薄金玉而厚靈物¶
也故搜奇藴貢神香步天林而請猛獸乘毳車而濟弱淵策驥¶
足以度飛沙契闊途遙辛苦蹊路於今已十三年矣香神起妖¶
殘之死疾猛獸卻百邪之魅鬼夫此二物實是養生之要助政¶
平化豈圖陛下反不知眞乎是臣國占風之謬矣今日仰鑒天¶
姿亦乃非有道之君也眼多視則淫色口多言則犯難身多動¶
則淫賊心多飾則奢侈未有用此四者而成天下之治也武帝¶
忿然不平又問使者猛獸何方而伏百禽食噉何物膂力何比¶
其所生何鄕耶使者曰猛獸所出或出崑崙或生玄圃或生聚¶
<pb:CK-KZ_JY242_06p006b>¶
窟或生天露其壽不貲食氣飲露解人言語仁惠忠恕當其仁¶
也愛護蠢動不犯虎豹以下當其威也一聲叫發千人伏息牛¶
馬恐駭驚斷絙繫武士奄忽失其勢力當其神也立興風雲吐¶
嗽雨露百邪迸走蛟龍騰蛇附處於太上之厩役御獅子名曰¶
猛獸蓋神化無常能爲大禽之宗主乃玃天之元王辟邪之長¶
獸者也靈香卽雖少斯更生之神物也疫病災死者將能起之¶
乃聞香氣者卽活也芳又特甚故難歇也於是帝使使者令猛¶
獸發聲試聽之使者乃指獸命發一聲獸舐脣良久忽叫如天¶
大雷聲霹靂又兩目䃱磹交光精氣衝天良久方止帝登時顚¶
蹶掩耳振動不能自止時衛者武士虎賁俱失仗伏地諸內外¶
<pb:CK-KZ_JY242_06p007a>¶
牛馬犬豕之屬皆絶絆離繫驚駭放蕩久許而定帝忌之因以¶
此獸付上林苑令虎食之於是虎聞獸來乃相屈聚積如死虎¶
伏獸入苑徑上虎頭溺虎口去十步已來顧視虎虎輒閉目帝¶
憾使者言不遜欲收之明日失使者及猛獸所在遣四出尋討¶
不知所止到後元封元年長安城內病者數千百亡者太半帝¶
試取月支神香燒之於城內其死未三日者皆活芳氣經三月¶
不歇於是信知其神物也乃更祕錄者復一旦又失之檢函封¶
印如初無復香也帝逾懊恨不禮待於使者益貴方朔之遺語¶
自愧求李少君之不懃慙衛叔卿之復去向使厚待使者必有¶
所益也¶
<pb:CK-KZ_JY242_06p007b>¶
滄海島在北海中地方三千里海四面繞島各五千里水皆滄¶
色仙人謂之滄海者也島上專是大山積石有名石象八石石¶
腦石桂英流月黃子石膽之輩百餘種皆生於島服之神仙外¶
别有圓海繞山圓水色正黑謂之溟海無風而洪波百丈不可¶
得往上有九老丈人九天眞王蓋太上眞人之所居唯飛仙能¶
到其處耳¶
　
*** 三島¶
　　
**** 崑崙¶
崑崙一號曰崑崙在西海戌地北海之亥地地方一萬里去岸¶
十三萬里又有弱水周迴繞帀山東南接積石圃西北接北戸¶
<pb:CK-KZ_JY242_06p008a>¶
之室東北臨大活之井西南至承淵之谷此四角大山實崑崙¶
之支輔也積石圃南頭是王母宮王母告周穆王云山去咸陽¶
三十六萬里山高平地三萬六千里上有三角山方廣萬里形¶
如偃盆下狹上廣故曰崑崙山三角其一角干辰之輝名曰閬¶
風巓其一角正西名玄圃堂其一角正東名崑崙宮其一角有¶
積金爲天墉城面方千里城上安金臺五所玉樓十二所其北¶
戸山承淵山入有墉城金臺玉樓相映如流精之闕光碧之堂¶
瓊華之室紫翠丹房景雲燭日朱霞九光西王母之所治也眞¶
官仙靈之所宗上通璿璣元氣流布五常玉衡理九天而調陰¶
陽品物羣生希奇特出皆在於此天人濟濟不可具記此乃天¶
<pb:CK-KZ_JY242_06p008b>¶
地之根紐萬度之綱柄矣是以太上名山鼎於五方鎭地理也¶
號天柱於珉城象綱輪也諸百川極深水靈居之其陰難到故¶
治無常處非如丘陵而可得論爾乃天地設位物象之宜上聖¶
觀方緣形而著爾乃處玄風於西極坐王母於坤鄕昆吾鎭在¶
於流澤扶桑植於碧津離合火精而光獸生於炎野坎摠眾陰¶
是以仙都宅於海島艮位名山蓬山鎭於寅丑巽體元女養巨¶
木於長洲高風鼓於羣龍之位暢靈符於瑕丘至妙玄深幽神¶
難盡測眞人隱宅靈仙所在六合之內豈唯數處而已哉此蓋¶
舉其標末耳臣朔所見不博未能宣通王母及上元夫人聖旨¶
昔曾聞之於得道者說此十洲大丘靈阜皆是眞仙隩墟神官¶
<pb:CK-KZ_JY242_06p009a>¶
所治其餘山川萬端並無覩者矣其北海外又有鍾山在北海¶
之子地隔弱水之北一萬九千里高一萬三千里上方七千里¶
周旋三萬里自生千芝及神草四十餘種上有金臺玉闕亦元¶
氣之所舍天帝君治處也鍾山之南有平邪山北有蛟龍山西¶
有郅草山東有東木山四山鍾山之枝幹也四山高鍾山三萬¶
里宮城五所如一登四面山下望見鍾山耳四面山帝君之城¶
域也又仙人出入道徑自一路從平邪山東南入穴中乃至內¶
長生島中紫石室宮九老仙都治處仙官數萬眾記之¶
　　
**** 方丈(扶桑附)¶
方丈洲在東海中心西南東北岸正等方丈面各五千里上專¶
<pb:CK-KZ_JY242_06p009b>¶
是面龍所聚者金玉瑠璃之宮三天司命所治之處羣仙若欲¶
升天者往來此洲受太上玄生籙仙家數十萬瓊田芝草課計¶
頃畝如種稻狀亦有石泉上有九原丈人宮主領天下水神及¶
龍蛇巨鯨陰精水獸之輩¶
扶桑在東海之東岸一萬里復得碧海海廣狹浩汗與合東海¶
等大碧水旣不鹹苦正作碧色甘香味美扶桑在碧海之中地¶
方萬里上有太上帝太眞王父所治處地多林木葉皆如桑又¶
有椹子樹長者數千丈徑三千餘圍樹兩兩同根偶生更相依¶
倚是以名扶桑仙人食其椹而一體皆作金色飛翔玄虛其樹¶
雖大其葉及椹如中夏桑也但椹希而赤九千歲一生實耳味¶
<pb:CK-KZ_JY242_06p010a>¶
絶甘香地生紫金丸玉如諸夏之瓦石眞仙官變化萬端蓋無¶
形有分形爲百身十丈者¶
　　
**** 蓬丘¶
蓬丘蓬萊山是也對東海之東北岸周迴五千里北到鍾山北¶
阿門外乃天帝君總九天之維貴無比焉山源周迴具有四城¶
其中高山當心有似於崑崙也昔禹治洪水旣畢乃乘蹻車度¶
弱水而到此山祠上帝於北阿歸大功於九天又禹經諸五嶽¶
使工刻石識其里數高下其字科斗書非漢人所曉今丈尺里¶
數皆禹時書也不但刻劘五嶽諸名山亦然其所刻之處獨高¶
耳今書是臣朔所具見其王母所道諸靈藪禹所不履唯書中¶
<pb:CK-KZ_JY242_06p010b>¶
夏之名山耳臣先師谷希子者太上眞官也昔授臣崑崙鍾山¶
蓬萊山及神洲眞形圖昔來入漢留以寄所知故人此書又尤¶
重於五嶽眞形圖矣昔也傳受年限正同耳陛下好道思微甄¶
心內向天尊下降並受傳寶祕臣朔區區亦何嫌惜而不上所¶
有哉然術家幽事道法隱祕某師云師術泄則事多疑師顯則¶
妙理散願且勿宣臣之言意也武帝欣聞至說明年遂復從受¶
諸眞形圖常帶之則候八節常朝拜靈書求脫屐焉朔謂滑稽¶
都虛其心故弄萬乘傲公侯不可得而師友不可得而喜怒故¶
武帝不能盡至理於此人矣¶
¶
<pb:CK-KZ_JY242_06p011a>¶
#+PROPERTY: JUAN 027
<pb:CK-KZ_JY242_06p011a>¶
　
** 洞天福地¶
　　
*** 天地宮府圖(并序　司馬紫微集)¶
夫道本虛無因恍惚而有物氣元冲始乘運化而分形精象玄¶
著列宮闕於清景幽質潛凝開洞府於名山元皇先乎象帝獨¶
化卓然眞宰湛爾冥寂感而通焉故得瓊簡紫文方傳代學琅¶
函丹訣下濟浮生誠志攸勤則神仙應而可接修鍊克著則龍¶
鶴昇而有期至於天洞區畛高卑乃異眞靈班級上下不同又¶
日月星斗各有諸帝並懸景位式辨奔翔所以披纂經文據立¶
圖象方知兆朕庶覿希夷則臨目內思馳心有詣端形外謁望¶
景無差乃名曰天地宮府圖其天元重疊氣象參差山洞崇幽¶
<pb:CK-KZ_JY242_06p011b>¶
風煙𨑙遠以兹縑素難具丹青各書之於文撰圖經二卷眞經¶
所載者此之略備仙官不言者蓋闕而未詳¶
**** 十大洞天¶
太上曰十大洞天者處大地名山之間是上天遣羣仙統治之¶
所¶
第一王屋山洞¶
　周迴萬里號曰小有清虛之天在洛陽河陽兩界去王屋縣¶
　六十里屬西城王君治之¶
第二委羽山洞¶
　周迴萬里號曰大有空明之天在台州黃巖縣去縣三十里¶
<pb:CK-KZ_JY242_06p012a>¶
　青童君治之¶
第三西城山洞¶
　周迴三千里號曰太玄惣眞之天未詳在所登眞隱訣云疑¶
　終南太一山是屬上宰王君治之¶
第四西玄山洞¶
　周迴三千里號三元極眞洞天恐非人跡所及莫知其所在¶
第五青城山洞¶
　周迴二千里名曰寶仙九室之洞天在蜀州青城縣屬青城¶
　丈人治之¶
第六赤城山洞¶
<pb:CK-KZ_JY242_06p012b>¶
　周迴三百里名曰上清玉平之洞天在台州唐興縣屬玄洲¶
　仙伯治之¶
第七羅浮山洞¶
　周迴五百里名曰朱明輝眞之洞天在循州博羅縣屬青精¶
　先生治之¶
第八句曲山洞¶
　周迴一百五十里名曰金壇華陽之洞天在潤州句容縣屬¶
　紫陽眞人治之¶
第九林屋山洞¶
　周迴四百里號曰尤神幽虛之洞天在洞庭湖口屬北嶽眞¶
<pb:CK-KZ_JY242_06p013a>¶
　人治之¶
第十括蒼山洞¶
　周迴三百里號曰成德隱玄之洞天在處州樂安縣屬北海¶
　公涓子治之¶
**** 三十六小洞天¶
太上曰其次三十六小洞天在諸名山之中亦上仙所統治之¶
處也¶
第一霍桐山洞¶
　周迴三千里名霍林洞天在福州長溪縣屬仙人王緯玄治¶
　之¶
<pb:CK-KZ_JY242_06p013b>¶
第二東嶽太山洞¶
　周迴一千里名曰蓬玄洞天在兖州乾封縣屬山圖公子治¶
　之¶
第三南嶽衡山洞¶
　周迴七百里名曰朱陵洞天在衡州衡山縣仙人石長生治¶
　之¶
第四西嶽華山洞¶
　周迴三百里名曰總仙洞天在華州華陰縣眞人惠車子主¶
　之¶
第五北嶽常山洞¶
<pb:CK-KZ_JY242_06p014a>¶
　周迴三千里號曰總玄洞天在恒州常山曲陽縣眞人鄭子¶
　眞治之¶
第六中嶽嵩山洞¶
　周迴三千里名曰司馬洞天在東都登封縣仙人鄧雲山治¶
　之¶
第七峨嵋山洞¶
　周迴三百里名曰虛陵洞天在嘉州峨嵋縣眞人唐覽治之¶
第八廬山洞¶
　周迴一百八十里名曰洞靈眞天在江州德安縣眞人周正¶
　時治之¶
<pb:CK-KZ_JY242_06p014b>¶
第九四明山洞¶
　周迴一百八十里名曰丹山赤水天在越州上虞縣眞人刁¶
　道林治之¶
第十會稽山洞¶
　周迴三百五十里名曰極玄大元天在越州山陰縣鏡湖中¶
　仙人郭華治之¶
第十一太白山洞¶
　周迴五百里名曰玄德洞天在京兆府長安縣連終南山仙¶
　人張季連治之¶
第十二西山洞¶
<pb:CK-KZ_JY242_06p015a>¶
　周迴三百里名曰天柱寶極玄天在洪州南昌縣眞人唐公¶
　成治之¶
第十三小潙山洞¶
　周迴三百里名曰好生玄上天在潭州澧陵縣仙人花丘林¶
　治之¶
第十四灊山洞¶
　周迴八十里名曰天柱司玄天在舒州懷甯縣仙人稷丘子¶
　治之¶
第十五鬼谷山洞¶
　周迴七十里名曰貴玄司眞天在信州貴溪縣眞人崔文子¶
<pb:CK-KZ_JY242_06p015b>¶
　治之¶
第十六武夷山洞¶
　周迴一百二十里名曰眞昇化玄天在建州建陽縣眞人劉¶
　少公治之¶
第十七玉笥山洞¶
　周迴一百二十里名曰太玄法樂天在吉州永新縣眞人梁¶
　伯鸞主之¶
第十八華蓋山洞¶
　周迴四十里名曰容成大玉天在温州永嘉縣仙人羊公修¶
　治之¶
<pb:CK-KZ_JY242_06p016a>¶
第十九蓋竹山洞¶
　周迴八十里名曰長耀寶光天在台州黃巖縣屬仙人商丘¶
　子治之¶
第二十都嶠山洞¶
　周迴一百八十里名曰寶玄洞天在容州普甯縣仙人劉根¶
　治之¶
第二十一白石山洞¶
　周迴七十里名曰秀樂長眞天在鬱林州南海之南也又云¶
　和州含山縣是白眞人治之¶
第二十二岣[山*屚]山洞¶
<pb:CK-KZ_JY242_06p016b>¶
　周迴四十里名曰玉闕寶圭天在容州北流縣屬仙人餞眞¶
　人治之¶
第二十三九疑山洞¶
　周迴三千里名曰朝眞太虛天在道州延唐縣仙人嚴眞青¶
　治之¶
第二十四洞陽山洞¶
　周迴一百五十里名曰洞陽隱觀天在潭州長沙縣劉眞人¶
　治之¶
第二十五幕阜山洞¶
　周迴一百八十里名曰玄眞太元天在鄂州唐年縣屬陳眞¶
<pb:CK-KZ_JY242_06p017a>¶
　人治之¶
第二十六大酉山洞¶
　周迴一百里名曰大酉華妙天去辰州七十里尹眞人治之¶
第二十七金庭山洞¶
　周迴三百里名曰金庭崇妙天在越州剡縣屬趙仙伯治之¶
第二十八麻姑山洞¶
　周迴一百五十里名曰丹霞天在撫州南城縣屬王眞人治¶
　之¶
第二十九仙都山洞¶
　周迴三百里名曰仙都祈仙天在處州縉雲縣屬趙眞人治¶
<pb:CK-KZ_JY242_06p017b>¶
　之¶
第三十青田山洞¶
　周迴四十五里名曰青田大鶴天在處州青田縣屬傅眞人¶
　治之¶
第三十一鍾山洞¶
　周迴一百里名曰朱日太生天在潤州上元縣屬龔眞人治¶
　之¶
第三十二良常山洞¶
　周迴三十里名良常放命洞天燈在潤州句容縣屬李眞人¶
　治之¶
<pb:CK-KZ_JY242_06p018a>¶
第三十三紫蓋山洞¶
　周迴八十里名曰紫玄洞照天在荊州常陽縣屬公羽眞人¶
　治之¶
第三十四天目山洞¶
　周迴一百里名曰天蓋滌玄天在杭州餘杭縣屬姜眞人治¶
　之¶
第三十五桃源山洞¶
　周迴七十里名曰白馬玄光天在玄洲武陵縣屬謝眞人治¶
　之¶
第三十六金華山洞¶
<pb:CK-KZ_JY242_06p018b>¶
　周迴五十里名曰金華洞元天在婺州金華縣屬戴眞人治¶
　之¶
**** 七十二福地¶
太上曰其次七十二福地在大地名山之間上帝命眞人治之¶
其間多得道之所¶
第一地肺山¶
　在江甯府句容縣界昔陶隱居幽栖之處眞人謝允治之¶
第二蓋竹山　¶
　在衢州仙都縣眞人施存治之¶
第三仙磕山¶
<pb:CK-KZ_JY242_06p019a>¶
　在温州梁城縣十五里近白溪草市眞人張重華治之¶
第四東仙源¶
　在台州黃巖縣屬地仙劉奉林治之¶
第五西仙源¶
　亦在台州黃巖縣嶠嶺一百二十里屬地仙張兆期治之¶
第六南田山¶
　在東海東舟船往來可到屬劉眞人治之¶
第七玉溜山¶
　在東海近蓬萊島上多眞仙居之屬地仙許邁治之¶
第八清嶼山¶
<pb:CK-KZ_JY242_06p019b>¶
　在東海之西與扶桑相接眞人劉子光治之¶
第九郁木洞¶
　在玉笥山南是蕭子雲侍郎隱處至今陰雨猶聞絲竹之音¶
　往往樵人遇之屬地仙赤魯班主之¶
第十丹霞洞¶
　在麻姑山是蔡經眞人得道之處至今雨夜多聞鐘磬之聲¶
　屬蔡眞人治之¶
第十一君山¶
　在洞庭青草湖中屬地仙侯生所治¶
第十二大若巖¶
<pb:CK-KZ_JY242_06p020a>¶
　在温州永嘉縣東一百二十里屬地仙李方回治之¶
第十三焦源¶
　在建州建陽縣北是尹眞人隱處¶
第十四靈墟¶
　在台州唐興縣北是白雲先生隱處¶
第十五沃洲¶
　在越州剡縣南屬眞人方明所治之¶
第十六天姥岑¶
　在剡縣南屬眞人魏顯仁治之¶
第十七若耶溪¶
<pb:CK-KZ_JY242_06p020b>¶
　在越州會稽縣南屬眞人山世遠所治之¶
第十八金庭山¶
　在廬州巢縣别名紫微山屬馬仙人治之¶
第十九清遠山¶
　在廣州清遠縣屬陰眞人治之¶
第二十安山¶
　在交州北安期先生隱處屬先生治之¶
第二十一馬嶺山¶
　在郴州郭內水東蘇耽隱處屬眞人力牧主之¶
第二十二鵝羊山¶
<pb:CK-KZ_JY242_06p021a>¶
　在潭州長沙縣婁駕先生所隱處¶
第二十三洞眞墟¶
　在潭州長沙縣西嶽眞人韓終所治之處¶
第二十四青玉壇¶
　在南嶽祝融峰西青烏公治之¶
第二十五光天壇¶
　在衡嶽西源頭鳳眞人所治之處¶
第二十六洞靈源¶
　在南嶽招仙觀觀西鄧先生所隱地也¶
第二十七洞宮山¶
<pb:CK-KZ_JY242_06p021b>¶
　在建州關𨽻鎭五嶺里黃山公主之¶
第二十八陶山¶
　在温州安國縣陶先生曾隱居此處¶
第二十九三皇并¶
　在温州橫陽縣眞人鮑察所治處¶
第三十爛柯山¶
　在衢州信安縣王質先生隱處¶
第三十一勒溪¶
　在建州建陽縣東是孔子遺硯之所¶
第三十二龍虎山¶
<pb:CK-KZ_JY242_06p022a>¶
　在信州貴溪縣仙人張巨君主之¶
第三十三靈山¶
　在信州上饒縣北墨眞人治之¶
第三十四泉源¶
　在羅浮山中仙人華子期治之¶
第三十五金精山¶
　在虔州虔化縣仇季子治之¶
第三十六閤皂山¶
　在吉州新淦縣郭眞人所治處¶
第三十七始豐山¶
<pb:CK-KZ_JY242_06p022b>¶
　在洪州豐城縣尹眞人所治之地¶
第三十八逍遙山¶
　在洪州南昌縣徐眞人治之地¶
第三十九東白源¶
　在洪州新吳縣東劉仙人所治之地¶
第四十鉢池山¶
　在楚州王喬得道之處¶
第四十一論山¶
　在潤州丹徒縣是終眞人治之¶
第四十二毛公壇¶
<pb:CK-KZ_JY242_06p023a>¶
　在蘇州長洲縣屬莊仙人修道之所¶
第四十三雞籠山¶
　在和州厯陽縣屬郭眞人治之¶
第四十四桐柏山¶
　在唐州桐柏縣屬李仙君所治之處¶
第四十五平都山¶
　在忠州是陰眞君上升之處¶
第四十六綠蘿山¶
　在朗州武陵縣接桃源界¶
第四十七虎溪山¶
<pb:CK-KZ_JY242_06p023b>¶
　在江州南彭澤縣是五柳先生隱處¶
第四十八彰龍山¶
　在潭州澧陵縣北屬臧先生治之¶
第四十九抱福山¶
　在連州連山縣屬范眞人所治處¶
第五十大面山¶
　在益州成都縣屬仙人柏成子治之¶
第五十一元晨山¶
　在江州都昌縣孫眞人安期生治之¶
第五十二馬蹄山¶
<pb:CK-KZ_JY242_06p024a>¶
　在饒州鄱陽縣眞人子州所治之處¶
第五十三德山¶
　在朗州武陵縣仙人張巨君治之¶
第五十四高溪藍水山¶
　在雍州藍田縣並太上所遊處¶
第五十五藍水¶
　在西都藍田縣屬地仙張兆期所治之處¶
第五十六玉峰¶
　在西都京兆縣屬仙人栢戸治之¶
第五十七天柱山¶
<pb:CK-KZ_JY242_06p024b>¶
　在杭州於潛縣屬地仙王伯元治之¶
第五十八商谷山¶
　在商州是四皓仙人隱處¶
第五十九張公洞¶
　在常州宜興縣眞人康桑治之¶
第六十司馬悔山¶
　在台州天台山北是李明仙人所治處¶
第六十一長在山¶
　在齊州長山縣是毛眞人治之¶
第六十二中條山¶
<pb:CK-KZ_JY242_06p025a>¶
　在河中府虞鄕縣管是趙仙人治處¶
第六十三茭湖魚澄洞¶
　在西古姚州始皇先生曾隱此處¶
第六十四綿竹山¶
　在漢州綿竹縣是瓊華夫人治之¶
第六十五瀘水¶
　在西梁州是仙人安公治之¶
第六十六甘山¶
　在黔南是甯眞人治處¶
第六十七𤨆山¶
<pb:CK-KZ_JY242_06p025b>¶
　在漢州是赤須先生治之¶
第六十八金城山¶
　在古限戍又云石戍是石眞人所治之處¶
第六十九雲山¶
　在邵州武剛縣屬仙人盧生治之¶
第七十北邙山¶
　在東都洛陽縣屬魏眞人治之¶
第七十一盧山¶
　在福州連江縣屬謝眞人治之¶
第七十二東海山¶
<pb:CK-KZ_JY242_06p026a>¶
　在海州東二十五里屬王眞人治之¶
¶
¶
¶
¶
¶
¶
¶
¶
¶
<pb:CK-KZ_JY242_06p026b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_06p027a>¶
#+PROPERTY: JUAN 028
<pb:CK-KZ_JY242_06p027a>¶
　
** 二十八治¶
　　
*** 二十四治(并序)¶
謹按張天師二十四治圖云太上以漢安二年正月七日中時¶
下二十四治上八治中八治下八治應天二十四氣合二十八¶
宿付天師張道陵奉行布化張天師沛國豐縣人也諱道陵字¶
輔漢禀性嚴直經明行修學道有方永平二年漢帝詔書就拜¶
巴郡江州令以延和元年三月十日辛丑詔書拜爲司空封食¶
冀縣侯以芝草圖經厯神仙爲事任採延年藥餌金液丹以漢¶
安元年丁丑詔書遷改不拜遂解官入益州部界以其年於蜀¶
郡臨卭縣渠亭山赤石城中靜思精至五月一日夜半時有千¶
<pb:CK-KZ_JY242_06p027b>¶
乘萬騎來下至赤石城前金車羽蓋步從龍虎鬼兵不可稱數¶
有五人一人自言吾是周時柱下史也一人自言吾是新出太¶
上老君也一人云吾是太上高皇帝中黃眞君也一人言吾是¶
漢師張良子房也一人言吾是佐漢子淵天師外祖也子骨法¶
合道當承老君忠臣之後今授子鬼號傳世子孫爲國師撫民¶
無期於是道陵方親受太上質敕當步綱躡紀統承三天佐國¶
扶命養育羣生整理鬼氣傳爲國師依其度數開立二十四治¶
十九靜廬授以正一盟威之道伐誅邪僞與天下萬神分付爲¶
盟悉承正一之道也¶
上皇元年七月七日無上大道老君所立上品治八品訣要掌¶
<pb:CK-KZ_JY242_06p028a>¶
中伏虧造天地五龍布山嶽老君立位治以用化流愚俗學者¶
不得貪競欲仙道克成可傳之與質樸也¶
第一陽平治¶
　治在蜀郡彭州九隴縣去成都一百八十里道由羅江水兩¶
　岐山口入水路四十里治道東有龍門拒守神水二栢生其¶
　上西南有大泉決水歸東治應角宿貴人發之治王始終嗣¶
　師天師子也諱衡字靈眞爲人廣智志節高亮隱習仙業漢¶
　孝靈帝徵爲郎中不就以光和二年正月十五日已巳於山¶
　昇仙立治碑一雙在門名曰嗣師治也¶
　陽平謫仙妻不知其姓名九隴居人張守珪家甚富有茶園¶
<pb:CK-KZ_JY242_06p028b>¶
　在陽平化仙居內每歲召採茶人力百餘輩男女傭工雜之¶
　園中有一少年賃爲摘茶自言無親族性甚了慧懃愿守珪¶
　憐之以爲義兒又一女子二十餘亦無親族願爲義兒之婦¶
　孝義端恪守珪甚善之一旦山水泛溢市井路絶鹽酪旣闕¶
　守珪甚憂新婦曰此可買耳取錢出門十數步置錢樹下以¶
　杖扣樹得鹽酪而歸後或有所要但令扣樹取之無不得者¶
　其夫術亦如此因與鄰婦十數人於堋口市相遇爲買酒一¶
　椀與眾婦飮之皆醉而碗中酒不減遠近傳說人皆異之守¶
　珪請問其術受於何人少年曰我陽平洞中仙人耳因有小¶
　過謫於人間不久當去守珪曰洞府大小與人間城闕相類¶
<pb:CK-KZ_JY242_06p029a>¶
　否答曰二十四化各有一大洞或方千里五百三百里其中¶
　皆有日月飛精謂之伏神之根下照洞中與世間無異其中¶
　皆有仙王仙官仙卿輔相佐之如世之職司有得道之人及¶
　積功遷神反生之者皆居其中以爲民庶毎年三元大節諸¶
　天有上眞下遊洞天以觀其所理善惡人世死生興廢水旱¶
　風雨預關於洞中焉其龍神祠廟血食之司皆爲洞府所統¶
　也二十四化之外其青城峨嵋益登慈母繁陽嶓冢亦各有¶
　洞天不在十大洞天三十六小洞天之數洞之仙曹如人間¶
　郡縣聚落耳不可一一詳記之也旬日之間忽然夫婦俱去¶
　　右陽平治山山中有主簿治嗣師治係師治¶
<pb:CK-KZ_JY242_06p029b>¶
第二鹿堂山治¶
　治在漢州綿竹縣界北鄕去成都三百里上有仙室仙臺古¶
　人度世之處昔永壽元年太上老君將張天師於此治上與¶
　四鎭太歲大將軍川廟百鬼共折石爲要皆從正一盟威之¶
　道山有松栢五龍仙穴能通船渡持火入宂三日不盡治應¶
　亢宿號長發之治王八十年¶
第三鶴鳴神山上治¶
　治在其上山與青城天國山相連去成都二百里在蜀郡臨¶
　卭縣界徑道三百里世人不知之馬底子何丹陽得道處治¶
　前三水共成一帶神龍居之有四金釘二石金銀蠶三斛亦¶
<pb:CK-KZ_JY242_06p030a>¶
　言尹喜主之治應氐宿賤人發之治王六十年神仙傳云張¶
　天師遇中國紛亂乃入蜀鶴鳴山學道也¶
第四漓沅山治¶
　治在彭州九隴縣界與鹿堂山治相連其間八十里去成都¶
　二百五十里有果松神草服之升仙又有四龍起騎之門范¶
　蠡主之治應房宿庶人發之治王二十年¶
第五葛璝山治¶
　治在彭州九隴縣界與漓沅山相連去成都縣二百三十里¶
　去陽平治水口四十八里昔賢於此得道上有松栗山高六¶
　百丈治應心宿道人發之治王九十年南康王太尉中書令¶
<pb:CK-KZ_JY242_06p030b>¶
　韋公皋爲成都尹相國張公之愛婿而量深器大舉止簡傲¶
　不狎於俗張公奕世相家德望清貴舉族皆輕侮於韋以此¶
　見薄亦未之悟也忽夢二神人謂之曰天下諸化領世人名¶
　籍吾子名係葛璝祿食全蜀富貴將及何自滯耶勉哉行矣¶
　異日當富貴無以葛璝爲忘也由是韋有干祿之志謀於其¶
　室家復勉勵之以粧奩數十萬金資其行計旣達秦川屬歳¶
　饑久雨因知友所聘署隴州軍事判官俄而駕出奉天郡守¶
　奔難行在皋率土客甲士饋輓軍儲以申扈衛以功就拜防¶
　禦使復請赴覲行朝德宗望而器之旣平寇難大駕還京以¶
　功檢校右僕射鳳翔節度使懇讓乞改西川乃授西川節度¶
<pb:CK-KZ_JY242_06p031a>¶
　與張公交代焉擁師赴任張假道歸闕以避其鋒旣而累年¶
　蜀境大穰金帛豐積南詔內附乞爲臣妾威名益重而貢賦¶
　不虧朝廷倚注戎蠻懾伏由是請許南詔置習讀院入質子¶
　學生習詩書禮樂公文翰之美冠於一時南詔得其手筆刻¶
　石以榮其國而葛璝之事久已忘矣又夢二神人曰富貴而¶
　忘所因其何甚耶公夢覺流汗驚駭久之乃躬詣雲林炷香¶
　禱福遂命工度木揆日修崇作南宮飛閣四十間巨殿修廊¶
　重門邃宇範金刻石知無不爲支九隴租賦於山下阿屯輸¶
　貯糗糧山積匠石雲起自製碑刊於洞門之側上構層樓揀¶
　選僮七十人以供洒掃良田五百畝以贍齋儲在鎭二十餘¶
<pb:CK-KZ_JY242_06p031b>¶
　年封至王爵矣卽本命丁卯屬葛璝化也¶
第六庚除治¶
　山去平地三百九十丈在廣漢郡綿竹縣西去縣五里去成¶
　都二百八十里上常有仙人來往可以度厄養性昔張力得¶
　道之處山有二石室三龍頭淮水遶之治應尾宿當道士發¶
　之治王始終¶
第七秦中治¶
　主神仙在廣漢郡德陽縣東九里去成都二百里其山浮昔¶
　韓眾於其上得仙前有大水東有道徑於漢洛治面有大石¶
　銅爲誌治應箕宿癲人發之治王始終¶
<pb:CK-KZ_JY242_06p032a>¶
第八眞多治¶
　山在懷安軍金堂縣去成都一百五十里山有芝草神藥得¶
　服之令人壽千歲山高二百八十丈前有池水水中神魚五¶
　頭昔王方平於此與太上老君相見治應斗宿女人發之治¶
　王七十年¶
無極元年十月五日眞正無極太上立治中八品氣要訣在掌¶
中¶
第一昌利治¶
　山在懷安軍金堂縣東四十里去成都一百五十里昔蜀郡¶
　李八伯初學道處八伯唐公房之師也遊行蜀中諸名山常¶
<pb:CK-KZ_JY242_06p032b>¶
　自出戲於成都市暮宿於青城山上故號爲八伯也其山南¶
　有一石室容八十人前有三龍門爲誌治應牛宿狂惑人發¶
　之治王五百年¶
第二𨽻上治¶
　山季子先生學道飛仙治在廣漢郡德陽縣東二十里山有¶
　二石室有一神井白鹿白鶴白鳩時來飮之有石在治前與¶
　綿母治相連西有赤石溪上有三松爲誌山去平地二千九¶
　百丈昔中山衛叔卿於此得道治應女宿貧賤人發之治王¶
　百年¶
第三涌泉山神治¶
<pb:CK-KZ_JY242_06p033a>¶
　昔廣漢馬明生學道得仙太上老君至此化形住此治在遂¶
　甯郡小漢縣界上有泉水治萬民病飲之無不差愈傳世爲¶
　祝水治去成都二百里有懸崖百丈近綿水猴猿百鳥來在¶
　其間治應虛宿野人發之治王三十年其山小而高四向有¶
　遊道¶
第四稠粳治¶
　在犍爲郡新津縣去成都一百一十里汶山江水經焉山高¶
　去平地一千七百丈昔軒轅學道之處也治左右有連岡相¶
　續西北有味江水山亦有芝草仙藥可養性命治應危宿貴¶
　人發之治王五十年¶
<pb:CK-KZ_JY242_06p033b>¶
第五北平治¶
　在眉州彭山縣去成都一百四十里山上有池水縱廣二百¶
　步中有神芝藥草食之與天相久昔越人王子喬得仙治應¶
　室宿道師發之治王四十年一名𥐿山治¶
第六本竹治¶
　山在蜀州新津縣去成都一百二十五里山高一千三百丈¶
　上有一水有香林在治陌北有龍宂地道通峨嵋山上有松¶
　昔郭子聲得道之處也後有林竹西去十五里通鶴鳴山前¶
　水中常有神龍遊戲治應壁宿龍門吏人發之治王五百年¶
第七蒙秦治¶
<pb:CK-KZ_JY242_06p034a>¶
　山在越嶲郡臺登縣西去城二十里去成都一千四百二十¶
　里治與越嶲郡隔河水前有小山後有大山高一千丈昔伊¶
　尹於此山學道上有芝英金液草服之得度世後有漢中郡¶
　趙昇得道於此治應奎宿凡人發之治王九十年¶
第八平蓋治¶
　山在蜀州新津縣去成都八十里前山下有玉人身長一丈¶
　三尺昔吳郡崔孝通於此山學道得飛仙山西有大江南有¶
　長山北有平川中有龍門治應婁宿陰人發之治王千年¶
無上二年正月七日無爲大道玄眞立下八品治氣要訣在掌¶
中¶
<pb:CK-KZ_JY242_06p034b>¶
第一雲臺山治¶
　在巴西郡閬州蒼溪縣東二十里上山十八里方得山足去¶
　成都一千三百七十里張天師將弟子三百七十人住治上¶
　教化二年白日升天其後一年天師夫人復升天後三十年¶
　趙昇王長復得白日昇天治前有巴西大水山有一樹桃三¶
　年一花五年一實懸樹高七十丈下無底之谷唯趙昇乃自¶
　擲取得桃子餘者無能取之治應胃宿有人形師人發之治¶
　王五十年又云雲臺治山中有玉女乘白鶴仙人乘白鹿又¶
　有仙師來迎天師白日升天萬民盡見之一云此天柱山也¶
　在雲臺治前有立碑處¶
<pb:CK-KZ_JY242_06p035a>¶
　雲臺治中錄曰施存魯人夫子弟子學大丹之道三百年十¶
　鍊不成唯得變化之術後遇張申爲雲臺治官常懸一壺如¶
　五升器大變化爲天地中有日月如世間夜宿其內自號壺¶
　天人謂曰壺公因之得道在治中¶
第二濜口治¶
　山在漢中郡江陽縣去成都二千九百二十里陳安世於此¶
　山上學道得仙安世京兆人也漢中水過其前山一名平元¶
　山西有長山東有流海帝王所住有青龍門治應昴宿俗人¶
　發之治王五百年¶
第三後城山治¶
<pb:CK-KZ_JY242_06p035b>¶
　在漢州什邡縣昔㬊子然於此山上學仙得道左有大水後¶
　有重山山有神芝服之壽千歳一名黃陵山南有長山北有¶
　青龍東有松栢爲誌治應畢宿凡人發之治王八十年¶
第四公慕治¶
　在漢州什邡縣去治一百里昔蘇子於此山學道得仙一名¶
　北逢仙山南有石坎北有懸流水治應觜宿病人發之治王¶
　七十年¶
第五平岡治¶
　山在蜀州新津縣去成都一百里昔蜀郡人李阿於此山學¶
　道得仙白日升天治應參宿道士發之治王二十年北有三¶
<pb:CK-KZ_JY242_06p036a>¶
　重曹溪南有特山爲誌¶
第六主簿山治¶
　在卭州蒲江縣界去成都一百五十里蜀郡人王興於此學¶
　道得仙一名秋長山南有石室玉堂松栢生其前治應井宿¶
　徹人發之治王八十年¶
第七玉局治¶
　在成都南門內以漢永壽元年正月七日太上老君乘白鹿¶
　張天師乘白鶴來至此坐局腳玉寐卽名玉局治也治應鬼¶
　宿千丈大人發之治王三世¶
第八北邙山治¶
<pb:CK-KZ_JY242_06p036b>¶
　在東都洛陽縣梁水在治左務成子於此得道大黃出東穴¶
　泉南流治應柳宿仙聖發之治王六十年¶
玄都律第十六云治者性命魂之所屬也五嶽名山圖云陽平¶
　治(屬金屬角星)鹿堂治(金亢星)鶴鳴治(木氐星)治沅治(土房星)葛璝治(火心¶
　星)庚除治(火尾星)秦中治(水箕星)眞多治(金斗星)¶
　右八治是上品並是後漢漢安元年太上老君所立¶
昌利治(土牛星)隸上治(火女星)涌泉治(木虛星)稠稉治(火危星)北平治(金室¶
　星)本竹治(木壁星)蒙秦治(火奎星)平蓋治(土婁星)¶
　右八治是中品置如前云¶
雲臺治(木胃星)濜口治(木昴星)後城治(土畢星)公慕治(金觜星)平岡治(水參¶
<pb:CK-KZ_JY242_06p037a>¶
　星)主簿治(金井星)玉局治(水鬼星)北邙治(土柳星)¶
　右八治是下品置如前云¶
岡氐治(水星星)白石治(金張星)鍾茂治(水翼星)具山治(土軫星)地圖云此¶
　四治在京師東北¶
　右此四治是張天師所加充前二十四治合成二十八治上¶
　應二十八宿¶
平公治(屬水配湧泉治)公慕治(屬土配治稠稉治)天台治(屬土配本竹治)瀨鄕治(屬金配昌利治)¶
　樽領治(屬金配雲臺治)代元治(屬金配雲臺治)和里治(屬火配隸上治)漓沅治(屬金配昌¶
　利治)¶
　右是天師更加此八治以配八品周布四海鎭國化人也¶
<pb:CK-KZ_JY242_06p037b>¶
太眞科下卷所說云第一別治有四者¶
第一具山治　 第二鍾茂治　 第三白石治  第四岡¶
氐治¶
　右四品在外名別治於內名備治備治足二十八也則與三¶
　八別也¶
第二遊治有八者¶
第一吉陽治　 第二平都治　 第三河逢治  第四慈¶
母治　 第五黃金治　 第六太華治  第七青城治(五符¶
經作青城山)第八峨嵋治¶
　右八品是遊治也¶
<pb:CK-KZ_JY242_06p038a>¶
第三配治有八者¶
第一代元治　　第二樽領治　　第三瀨鄕治　　第四天¶
台治　　第五八慕治　 第六平公治　　第七利里治¶
　第八漓沅治¶
　右八品是配治也¶
第四正治二十有四者¶
第一北邙治　　第二玉局治　　第三主簿治　　第四平¶
岡治　　第五公慕治　　第六後城治　　第七濜口治¶
　第八雲臺治¶
　右是下品八治也¶
<pb:CK-KZ_JY242_06p038b>¶
第一平蓋治　　第二蒙秦治　　第三本竹治　　第四稠¶
稉治　　第五北平治　　第六湧泉治　　第七隸上治¶
　第八昌利治¶
　右是中品八治也¶
第一眞多治　　第二秦中治　　第三庚除治　　第四葛¶
璝治　　第五漓沅治　　第六鶴鳴治　　第七鹿堂治¶
　第八陽平治¶
　右是上品八治也¶
第五星宿治二十有八名上治一名內治又名大治又名正治¶
是上皇元年七月七日無上玄老太上大道君所立上中下品¶
<pb:CK-KZ_JY242_06p039a>¶
二十八宿要訣¶
第一角宿上治無極虛無無形下治陽平山¶
第二亢宿上治無極虛无自然下治鹿堂山¶
第三氐宿上治無極玄元無爲下治鶴鳴山(此三治主辰生)¶
第四房宿上治虛白下治漓沅山¶
第五心宿上治洞白下治葛璝山(此二治主卯生)¶
第六尾宿上治三一下治庚除山¶
第七箕宿上治三元下治秦中山(此二治主寅生)¶
第八斗宿上治三五下治眞多山(此一治主丑生)¶
　上八品無上治¶
<pb:CK-KZ_JY242_06p039b>¶
第九牛宿上治九天下治昌利山¶
第十女宿上治五城下治隸上山(此合前三治主丑生)¶
第十一虛宿上治元神下治湧泉山¶
第十二危宿上治丹田下治稠稉山(此二治主子生)¶
第十三室宿上治常先下治北平山¶
第十四璧宿上治金梁下治本竹山(此二治主亥生)¶
第十五奎宿上治六府下治蒙秦山¶
第十六婁宿上治太一君下治平蓋山¶
　右中八品玄老治之¶
第十七胃宿上治五龍下治雲臺山(此合前三治主戍生)¶
<pb:CK-KZ_JY242_06p040a>¶
第十八昴宿上治隨天下治濜口山¶
第十九畢宿上治六丁下治後城山(此二治主酉生)¶
第二十觜宿上治十二辰下治公慕山¶
第二十一參宿上治還身下治平岡山(此二治主申生)¶
第二十二井宿上治拘神下治主簿山¶
第二十三鬼宿上治無形下治玉局山(此非人所生)¶
第二十四柳宿上治聚元下治北邙山(此三治主未生)¶
　右下八品太上治之¶
太上漢安二年正月七日中時二十四治上八中八下八以應¶
二十四氣付天師張道陵¶
<pb:CK-KZ_JY242_06p040b>¶
第二十五星宿上治別形下治岡氐山¶
第二十六張宿上治保氣下治白石山(此二治主午生)¶
第二十七翼宿上治五玉下治鍾茂山¶
第二十八軫宿上治金堂下治具山(此二治主未生)¶
　　
*** 天師所立四治¶
天師以建安元年正月七日出下四治名備治合前二十八宿¶
也星宿治隨天立厯運設教劫劫有受命爲天師者各各申明¶
濟世度人以至太平太平君出更加有司隨其才德進位神仙¶
天師以漢安元年七月七日立四治付嗣師以備二十八宿¶
第一岡氐治在蘭武山應星宿¶
<pb:CK-KZ_JY242_06p041a>¶
第二白石治在玄極山應張宿¶
第三具山治在飯陽山應翼宿¶
第四鍾茂治在元東山應軫宿(此四治說與前大同小異)¶
系師以太元二年正月七日立八品遊治¶
峨嵋治(在蜀郡界)青城治(在蜀郡界)黃金治(在蜀郡界)太華治(在京兆郡界)慈母治¶
(在城市山界)河逢治(在上黨郡界)平都治(在巴郡界)吉陽治(在蜀郡界)¶
系師者嗣師子也諱魯於陽平山得尸解仙道又立一治名系¶
師治但嗣師治并主簿是天師門下也又立一治今按玄都職¶
治律第九云代元治平都治是巡遊治也是知峨嵋治等亦是¶
遊治¶
<pb:CK-KZ_JY242_06p041b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_06p041b>¶
