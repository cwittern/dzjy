#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: title 雲笈七籤
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
#+PROPERTY: JUAN 1
#+PROPERTY: JUAN 029
#+PROPERTY: JUAN 029
#<md:CK-KZ_JY242_07p001a>¶
<pb:YP-C_JY242_21canji-07-0001a>¶
@fw重刊道藏輯要
　
* 雲笈七籖　　　　　　　　　　　　@by宋張君房輯¶
　
** 禀生受命¶
　　
*** 禀受章¶
混元述禀篇曰夫人生於天地之間稟二氣之和冠萬物之首¶
居最靈之位總五行之英參於三才與天地並德豈不貴乎內¶
觀經云天地構精陰陽布化人受其生一月爲胞精血凝也二¶
月爲胎形兆胚也三月陽神爲三魂動以生也四月陰靈爲七¶
魄靜鎭形也五月五行分五藏以安神也六月六律定六府用¶
滋靈也七月七精開竅通光明也八月八景神具降眞靈也九¶
#<md:CK-KZ_JY242_07p001b>¶
<pb:YP-C_JY242_21canji-07-0001b>¶
月宮室羅布以定精也十月氣足萬象成也元和哺飼時不停¶
也太一居腦總眾神也司命處心納生氣也桃康住臍保精根¶
也無英居左制三魂也白元居右拘七魄也所以周身神不空¶
也易繫辭曰乾道成男坤道成女是也¶
因緣經曰人始受身從虛無中來迴黃轉白構氣凝精承天順¶
地合化陰陽一月爲胞鬱單天氣下浹身中二月爲胎無量壽¶
天氣下浹身中三月魂具須延天氣下浹身中四月魄成寂然¶
天氣下浹身中五月生藏不驕樂天氣下浹身中六月具六府¶
化應聲天氣下浹身中七月明竅梵輔天氣下浹身中八月景¶
附清明天氣下浹身中九月神降無愛天氣下浹身中天神一¶
#<md:CK-KZ_JY242_07p002a>¶
<pb:YP-C_JY242_21canji-07-0002a>¶
萬八千身神一萬八千共三萬六千神氣具足十月而生在胞¶
之時三元養育九氣布化歲星爲肝太白爲肺鎭星爲脾熒惑¶
爲心辰星爲腎北斗七星開其七竅七星降七童子以衛其身¶
七星之氣結爲一星在人頭上去頂三尺人爲善者其星光大¶
而明爲惡者其星暗冥而小善積則福至惡積則災生星光墜¶
滅其身死矣¶
生神章經曰人之受生於胞胎之中三元育養九氣結形九月¶
神布氣滿能聲十月神具九天稱慶太一執符帝君品命主錄¶
勒籍司命定筭五帝監生聖母衛房天地神祇三界備守九天¶
司馬在庭東向讀生神寶章九過男則萬神唱恭女則萬神唱¶
#<md:CK-KZ_JY242_07p002b>¶
<pb:YP-C_JY242_21canji-07-0002b>¶
奉男則司命敬諾女則司命敬順於是而生九天司馬不下命¶
章萬神不唱恭諾終不生也人得還生人道濯形太陽驚天駭¶
地貴亦難稱天眞地祇三界齊臨亦不輕也當生之時亦不爲¶
陋也若能愛其形保其神貴其氣固其根終不死壞而得神仙¶
骨肉同飛上登三清與三氣合德九氣齊并反於此者自取死¶
壞耳可不哀乎¶
眞文經曰人之生也頭圓象天足方法地髮爲星辰目爲日月¶
眉爲北斗耳爲社稷口爲江河齒爲玉石四肢爲四時五藏法¶
五行與天地合其體與道德齊其生大矣貴矣善保之焉昔天¶
眞皇人於峨嵋山中告黃帝曰一人之身一國之象也胸腹之¶
#<md:CK-KZ_JY242_07p003a>¶
<pb:YP-C_JY242_21canji-07-0003a>¶
位猶宮室也四肢之列猶郊境也骨節之分猶百官也神猶君¶
也血猶民也能知治身則知治國矣夫愛其民所以安其國恡¶
其氣所以全其身民散則國亡氣竭則身死亡不可復存死不¶
可復生至人消未生之患治未病之疾堅守之於無事之前不¶
追之於旣逝之後民難養而易散氣難保而易失審威德者保¶
其理割嗜欲者保其炁得不勤哉得不成哉¶
　　
*** 太上九丹上化胎精中記¶
九丹上化之文太微帝君受於三天玉童乃上化九轉迴精凝¶
神解散紫胞結節之根還精補胎靈鎭窮腸內充外逸九竅鮮¶
明鍊髓易骨節節納眞其法高妙祕於九天金房玉室靈都之¶
#<md:CK-KZ_JY242_07p003b>¶
<pb:YP-C_JY242_21canji-07-0003b>¶
宮依四極明科萬劫一傳自無玄名紫簡綠字上清不得參聞¶
有犯靈禁伐以神兵密修其道白日飛仙九天丈人告三天玉¶
童曰天地交運二象含眞陰陽降炁上應九玄流丹九轉結炁¶
爲精精化成神神變成人故人象天地氣法自然自然之氣皆¶
九天之精化爲人身舍胎養育九月氣盈九天氣普十月乃生¶
其結胎受炁有吉有凶有壽有夭有短有長皆禀宿根結氣不¶
純藏胃積滯六府敗傷形神不固體不受靈死氣入竅何由得¶
存徒知修學不識此源今以相告一形之眞隨生解結哺養百¶
神體自生光內府鮮明神安宮宅萬炁並仙子其祕之愼勿輕¶
宣凡人受生結九丹上化於胞胎之中法九天之氣氣滿神具¶
#<md:CK-KZ_JY242_07p004a>¶
<pb:YP-C_JY242_21canji-07-0004a>¶
便於胞囊之內自識其宿命知有本根轉輪因緣九天之氣化¶
成其身旣覩陽道開廣三光而自忘其所生所由之因爾者皆¶
由胞根結滯盤固三關五府不理死氣塞門致靈關不發而忘¶
其因緣也若靈眞託化含鍊瓊胎暫經紫戸運履人道挺秀自¶
然曜景睹靈便騰身九天非復結精受氣而爲人也¶
凡人生禀九天之氣氣凝爲精精化成丹丹變成人結胎含秀¶
法則自然假令七月生則十月胎受波羅答惒天之氣十一月¶
生則受梵迦摩夷天之氣十二月生則受梵輔天之氣正月生¶
則受化應聲天之氣二月生則受不驕樂天之氣三月生則受¶
寂然天之氣四月生則受須延天之氣五月生則受上上禪善¶
#<md:CK-KZ_JY242_07p004b>¶
<pb:YP-C_JY242_21canji-07-0004b>¶
無量壽天之氣六月生則受鬱單無量天之氣¶
凡人從十月結胎至於六月則受九天之氣已滿至七月合十¶
月則天地氣盈受太陽之運而生也¶
凡修學之家仰希神仙當知鍊身於九丹解結於五神引氣於¶
本生滅根於三關九鍊十變百節開明斷絶胞結乃知本眞旣¶
知本眞便成上仙學無此法三宮不聰死氣不滅胃不受靈氣¶
離神遊赤子不歡宮宅空廢邪魔入身所以百痾從此而生死¶
不盡命痛乎何言凡陽氣赤名曰玄丹陰氣黃名曰黃精陰陽¶
交接二氣降精化神結胎上應九天九天之氣下布丹田與精¶
合凝結會命門要須九過是爲九丹上化下凝以成於人一月¶
#<md:CK-KZ_JY242_07p005a>¶
<pb:YP-C_JY242_21canji-07-0005a>¶
受氣二月受靈三月含變四月凝精五月體首具六月化成形¶
七月神位布八月九孔明九月天氣普乃有音聲十月司命勒¶
籍受命而生故人禀九天之氣降陰陽之精名曰九丹合成人¶
身旣得爲人便應返其本眞通理五藏解散胞根斷滅死氣自¶
然成仙也¶
　　
*** 解胎十二結法¶
凡人生在胞胎之中皆禀九天之氣凝精以自成人也旣生而¶
胞中有十二結節盤固五內五內滯閟結不可解節不可滅故¶
人之病由於節滯也人之命絶由於結固也兆能解結於胞中¶
十二結節則求死亦不得也¶
#<md:CK-KZ_JY242_07p005b>¶
<pb:YP-C_JY242_21canji-07-0005b>¶
胞上部有四結一結在泥丸中二結在口中三結在頰中四結¶
在目中欲解上部四結當以本命日平旦入室燒香向西北九¶
拜朝九天元父叩齒九通三呼元父諱訖迴向東南三拜三呼¶
九天玄母諱　　還向本命平坐閉眼思元父身長九寸九分¶
著玄黃素靈之綬頭戴七稱珠玉之幘無極進賢之冠居九天¶
之上太極瓊宮玉寶之府丹靈鄕洞元里中乘碧霞飛輿從十¶
二飛龍二十四仙人從西北來下入我身中泥丸之境¶
次思玄母身長六寸六分著青寶神光錦繡霜羅九色之綬頭¶
戴紫元玄黃寶冠居九炁無極之上瓊林七映丹房玉寶洞元¶
之府九光鄕上清里中乘紫雲飛精羽蓋從十二鳳凰三十六¶
#<md:CK-KZ_JY242_07p006a>¶
<pb:YP-C_JY242_21canji-07-0006a>¶
玉女從東南來下入甲身中治面洞房之內思父母化爲青黃¶
二氣宛轉相沓竟於頭面之上畢叩齒九通微咒曰¶
甲受九靈之化結氣不純節滯盤固鎭塞靈門謹以本命上告¶
高晨元父玄母下映我身八景齊暉九天同眞共解上部四結¶
胞根迴靈鎭戸九孔結仙內胎鍊化九丹凝神變青爲赤二氣¶
纏綿壽同三光永享億年畢咽氣八十一過止¶
又思鬱單無量天王姓混諱[雨/杓][雨/杓][雨/維]衣九色無縫自然斑文之¶
裘頭戴耀精日圓治天無央玄臺紫戸之內乘九麟瓊輪侍玉¶
仙二十四人¶
次思上上禪善無量壽天王姓褉諱[雨/墮][雨/杓][雨/勒]衣九色雲文之裘¶
#<md:CK-KZ_JY242_07p006b>¶
<pb:YP-C_JY242_21canji-07-0006b>¶
頭戴暉精月光治天王國朱林七寶瓊臺乘十二玄龜飛青羽¶
蓋從上宮太仙玉童三十二人¶
次思須延天王姓滓諱[雨/提][雨/頭][雨/維]衣九色三法雲文之裘頭戴天¶
元玉寶明冠治天玉京靈都宮乘九色飛鴻三素飛雲從素靈¶
玉女一十四人¶
次思三天眞王共下我身頭面之上化爲青紫黃三氣混沌如¶
雲之沓從口耳鼻孔之中而入直帀一面便仰祝曰¶
三天天王九玄靈仙爲我上解頭面之關結化九丹自然降精¶
金門之上交合三眞之雲降流我身以成我神盪去死氣滅絶¶
胞根靈景鎭固棄諸凶患結結得解節節納眞玄光流布洞灌¶
#<md:CK-KZ_JY242_07p007a>¶
<pb:YP-C_JY242_21canji-07-0007a>¶
幽泉言名九天反胎化仙內充外盈表裏成神畢仰咽氣九過¶
止¶
又思上部八景神童閉眼存腦神名覺元子字道都形長一寸¶
一分著白錦之衣頭戴三梁寶冠髮神名玄文華字道衡形長¶
二寸一分衣玄雲錦衣頭戴無極進賢之冠皮膚神名通眾仲¶
字道連形長一寸五分衣黃錦飛裙頭戴三氣寶天冠目神名¶
虛監生字道童形長三寸六分衣五色章衣頭戴通天之冠頂¶
髓神名靈謨蓋字道周形長五寸衣白錦素裙頭戴三梁寶冠¶
膂神名益厯輔字道柱形長三寸五分衣白玉柔衣頭戴玄元¶
寶冠鼻神名衝龍玉字道微形長二寸五分衣青黃素錦飛帬¶
#<md:CK-KZ_JY242_07p007b>¶
<pb:YP-C_JY242_21canji-07-0007b>¶
頭戴遠遊之冠舌神名始梁峙字道岐形長七寸著絳錦飛裙¶
頭戴進賢之冠八景都竟並如嬰兒之形一合在面部之上各¶
安其所乃叩齒八通微祝曰¶
上景一部八神合眞結氣九丹化成我身千乘萬騎如雲散煙¶
降匝頭面施靈布神上解結節中滅胞根下降固滯通理三關¶
八景翼體與靈同年帝君玄母曲迴高晨降我玉華停我落鮮¶
返容朱顏面化金仙變景逐電逕造日門仰咽八氣都止便服¶
上化九丹陽靈之符¶
胞中部有四結一結在五藏中二結在太倉中三結在大腸中¶
四結在小腸中兆欲解中部四結以本命之日正午時入室燒¶
#<md:CK-KZ_JY242_07p008a>¶
<pb:YP-C_JY242_21canji-07-0008a>¶
香向西北九拜朝元父三呼元父諱轉東南三拜朝玄母三呼¶
玄母諱還向行年上平坐叩齒九通閉目思元父身長九寸九¶
分著玄黃素靈之綬頭戴七稱珠玉之幘無極進賢之冠居九¶
天之上太極瓊宮玉寶之府丹靈鄕洞元里中乘碧霞飛輿從¶
十二飛龍二十四仙人從西北來下入某身中五藏之內¶
次又思玄母身長六寸六分著青寶神光錦繡霜羅九色之綬¶
頭戴紫元玄黃寶冠居九氣無極之上瓊林七映丹房玉寶洞¶
元之府九光鄕上清里中乘紫雲飛精羽蓋從十二鳳凰三十¶
六玉女從東南下來入我五藏之中思父母化爲青黃二氣混¶
沌如日之圓映照五藏光耀內外便仰祝曰¶
#<md:CK-KZ_JY242_07p008b>¶
<pb:YP-C_JY242_21canji-07-0008b>¶
父靈母精二氣齊并九丹凝化結胎紫瓊禀景太微命統九靈¶
帝君敷神流眞灌生五藏結絡六府洞清胃管開聰九竅朗明¶
宿節散滅新胎更榮變景鍊髓冠帶九星三暉翼部飛入帝庭¶
畢咽四十五氣止¶
又思寂然天王姓津諱[雨/師][雨/慶]衣七色龍文通光之裘頭戴陰精¶
夜光治天朱宮瓊臺之上乘八景飛輪從玉仙十二人¶
次思不驕樂天王姓凝諱𩅺[雨/住][雨/持]衣九色飛霜雲文斑裘頭戴¶
青華歳星玄精治天元宮映丹之房九層玉臺乘白鹿丹霞之¶
輿從上宮玉仙三十六人¶
次思化應聲天王姓耀諱[雨/穌][雨/越]衣九色流光耀雲錦裘頭戴白¶
#<md:CK-KZ_JY242_07p009a>¶
<pb:YP-C_JY242_21canji-07-0009a>¶
光太白精治天瓊林上宮朱映之房乘飛鳳遊霄紫輪從太眞¶
玉仙三十六人思三天眞王共下入我身五藏之內化爲赤白¶
皂三色之炁混沌如雲之煙從心孔而入直帀五內便微祝曰¶
九丹凝靈三氣結纒玄眞充降內外明鮮太倉開通腸胃結仙¶
斷滅節莖散除宿根三合成契九化凝神迴精玉胞以成我身¶
九色玄黃流精灌津盪洗積滯內無滓塵華條合秀種植靈根¶
孔孔洞朗節節泠然骨化景飛上升紫天畢仰咽九氣止¶
又思中部八景神童閉目存呼喉神名百流放字道通形長八¶
寸八分著九色章衣戴平天紫晨之冠肺神名素靈生字道平¶
形長八寸一分著白錦飛雲之衣頭戴九元寶冠心神名煥陽¶
#<md:CK-KZ_JY242_07p009b>¶
<pb:YP-C_JY242_21canji-07-0009b>¶
昌字道名形長九寸著絳章單衣頭戴玉晨寶天冠肝神名開¶
君童字道青形長七寸衣飛青羽裙頭戴三梁之冠膽神名龍¶
德拘字道放形長三寸六分衣青黃綠三色之帬頭戴無極進¶
賢之冠左腎神名春元眞字道卿形長三寸七分著五色變光¶
之帬頭戴遠遊之冠右腎神名象地無字道生形長三寸五分¶
衣白錦單衣頭戴三氣寶光之冠脾神名寶元全字道騫形長¶
七寸三分著黃錦飛裙頭戴紫晨之冠八景都竟並如嬰兒之¶
形一合在五藏之內各安其所仍叩齒八通仰祝曰¶
中部八景上變九迴化精玉胞結氣紫微鍊魂固魄萬神總歸¶
帝君解結九孔散開玄母降靈節節納暉內充外盈華光無衰¶
#<md:CK-KZ_JY242_07p010a>¶
<pb:YP-C_JY242_21canji-07-0010a>¶
得與八景合輦同飛本命告使如兆所迴運我上升披觀靈扉¶
畢仰咽八氣止便服胎精鍊神之符¶
胞下部有四結一結在膀胱中二結在陰中三結在後門中四¶
結在兩足中兆欲解下部四結以本命日夜半子時生氣始入¶
室燒香向西北九拜朝元父三呼元父諱轉向東南三拜朝玄¶
母三呼玄母諱還向太歲上平坐叩齒九通閉目思元父身長¶
九寸九分著玄黃素靈之綬頭戴七稱珠玉之幘無極進賢之¶
冠居九天之上太極瓊宮玉寶之府丹靈鄕洞元里中乘碧霞¶
飛輿從十二飛龍二十四仙人從西北來下入某身中五藏膀¶
胱之內¶
#<md:CK-KZ_JY242_07p010b>¶
<pb:YP-C_JY242_21canji-07-0010b>¶
次思玄母身長六寸六分著青寶神光錦繡霜羅九色之綬頭¶
戴紫元玄黃寶冠居九炁無極之上瓊林七映丹房玉寶洞元¶
之府九光鄕上清里中乘紫雲飛精羽蓋從十二鳳凰三十六¶
玉女從東南來入我膀胱之內下至兩脚卽思父母化爲青黃¶
二炁混沌如日圓映照一身光耀內外便仰祝曰¶
陰陽交泰二炁洞明上化玄丹下轉黃精含胎變化體無常形¶
帝君監映九孔納靈十二部結散滅黃庭八景經絡胃結紫瓊¶
三魂被鍊七魄安甯萬神保鎭內外齊平三部八景與我俱生¶
運我飛升上造玉清畢咽二十四炁止¶
又思梵輔天王姓精諱霧雲飛衣九色流雲飛晨之裘頭戴流¶
#<md:CK-KZ_JY242_07p011a>¶
<pb:YP-C_JY242_21canji-07-0011a>¶
丹絳寶熒星玄精治天南上七映之宮乘流霞丹霄瓊輿羽蓋¶
從上宮玉仙十二人¶
次思梵摩迦夷天王姓玄諱[雨/凝]霐衣九色元鳳飛雲之裘頭戴¶
玄晨辰星流精治天九玄鳳城紫瓊玉臺乘白麟素雲飛輪從¶
太華仙童三十二人¶
次思波梨答惒天王姓王諱靈[雨/淵]衣九色無縫玄雲寶裘頭戴¶
無極流黃鎭星飛精治天崚嶒玉京大有妙宮九曲之房乘五¶
色雲輿從太玄玉童十二人思三天眞王共下降我身治膀胱¶
之中下至兩足化爲紫綠碧三色之炁混沌如雲霧從陰中而¶
入流布膀胱後門兩足之中內外映照便祝曰¶
#<md:CK-KZ_JY242_07p011b>¶
<pb:YP-C_JY242_21canji-07-0011b>¶
三天育胎九氣結神上化玄丹下轉變仙二象交降以成我身¶
六胃瓊秀九府納眞十二結節各各絶根盪除穢炁五靈敷陳¶
玄母吐精鍊化光鮮金仙翼靈玉華結篇記名青宮長保帝晨¶
畢仰咽九炁止¶
又思下部八景神童閉目存呼胃神名同朱育字道展形長七¶
寸衣黃錦飛帬頭戴平天紫晨之冠窮腸中神名兆滕康字道¶
還形長二寸四分衣絳章單衣頭戴三梁之冠大小腸中神名¶
蓬送留字道厨形長二寸一分衣黃絳飛裙頭戴玉晨寶天冠¶
胴中神名受亨勃字道靈形長九寸一分衣九色章衣頭戴飛¶
晨玉冠胸膈中神名廣瑛宅字道仲形長五寸衣白錦飛裙頭¶
#<md:CK-KZ_JY242_07p012a>¶
<pb:YP-C_JY242_21canji-07-0012a>¶
戴無極進賢之冠兩脅神名辟假馬字道成形長四寸一分衣¶
赤白二色之裙頭戴九元寶冠左陰右陽中神名扶流起字道¶
圭形長二寸三分衣青黃白三色之裙頭戴遠遊之冠右陰左¶
陽中神名苞表明字道生形長二寸三分衣青黃白三色之帬¶
頭戴三梁之冠存八景都畢並如嬰兒之狀各安所在千乘萬¶
騎帀布在我陰中膀胱後門兩足之中仍叩齒八通仰祝曰¶
下部八景散神飛仙含元育炁鍊胎紫煙太一元父玄母交纏¶
二精流灌含養內眞帝君定籍司命改年節結已散九孔已鮮¶
魂魄保固總攝萬神與我同升俱造玉晨畢仰咽液八過止¶
又思道一內神名逮無馬字道極生形長二寸五分衣紫文明¶
#<md:CK-KZ_JY242_07p012b>¶
<pb:YP-C_JY242_21canji-07-0012b>¶
光錦帬頭戴無極進賢之冠在兆臍下丹田之中總統三部二¶
十四眞叩齒三十六通微祝曰¶
玄上大神總領無外安鎭幽谷流精紫蓋眾眞侍靈三部交衛¶
帝君映席玄母歡泰九元同符司命延邁三晨齊暉與眞結帶¶
畢仰咽二十四炁都止便服三關十二結胞胎內符符在本經¶
上部四結固人泥丸落人華容夭人生魂中部四結合凶爲羣¶
盤固太倉迅人遊魂來妖通姦景夢不專下部四結結人後門¶
遏人九孔斷人命根帝君告靈九天玉文消解結節滅諸根源¶
¶
¶
#<md:CK-KZ_JY242_07p013a>¶
<pb:YP-C_JY242_21canji-07-0013a>¶
*** 帝一混合三五立成法¶
夫人者受生於天魂經成於元靈轉輪九炁挺生太一開關二¶
道積神幽宮所以玄液七纏流津敷澤日月映其六虛口目運¶
其神氣雲行雨施德擬天地胞胎內匠五因來具立人之道其¶
如此也五因者是五神也三道者是三眞也夫五神天之魂三¶
眞道之炁九天之胎太一之源日月天之道玄液天之潤六虛¶
天之光幽宮天之府神氣天之化元靈帝之變凡此言九天者¶
乃混合帝君之變變而化之是謂九宮九宮混變而同一矣若¶
兆欲修己來生當從所生之宗所生之宗謂元父玄母也元父¶
主炁化理帝先玄母主精變結胞胎精氣相成如陰陽相生雲¶
#<md:CK-KZ_JY242_07p013b>¶
<pb:YP-C_JY242_21canji-07-0013b>¶
行雨施兆已道合無名數起三五兆始稟形七九旣帀兆體乃¶
成和合三五七九洞眞帝象之先當須營天皇之功九變爲靈¶
功成人體體與神并神去則死神守則生是以三元爲道之始¶
帝君爲道之根太一爲道之變九天爲道之神九宮爲道之宅¶
玄液爲道之津可以照鏡三田以致神仙朝適六合夕守泥丸¶
堅執胎精心中常歡學道之子須此爲緣見是經者始可與言¶
存念太一混合帝先雄雌守神灌流浩清常使九天元炁則合¶
九成也夫洞其要也則一體常存津血自生雄鎭命戸雌守神¶
室太一無離與天同時故太上隱符曰存其雄守其雌乃天地¶
不能殄也旣存之焉則五神守宅五藏生華靈棲絳宫帝鎭泥¶
#<md:CK-KZ_JY242_07p014a>¶
<pb:YP-C_JY242_21canji-07-0014a>¶
丸百神堅固胎塞命門久則三一之神夕見太一帝先晨降並¶
見形於子之寢處也子當清潔齋戒斷絶外事杜塞邪逕節諸¶
人物罕爲循詣精心在一晨夕循道孜孜不替沐浴五香别靜¶
一室燒香左右以期眞炁太一之道尤忌血腥臭臊殗穢之氣¶
若泣淚墮落則帝君悲擾哭聲發口則太一凝結故九氣止而¶
不變三一悲而不攝九炁不變則三一亦結結滯日積生氣泄¶
出而故炁運入故炁運入將病將死之始也是以眞人謂哭音¶
爲死絶之聲謂泣涕爲漏精之津可不愼避之哉若一見死尸¶
及積日哀哭者則帝君獲罪謫於太上太一受考譴於玄虛也¶
將來三年子將亡矣諸不受太一之道者自不得同之於學生¶
#<md:CK-KZ_JY242_07p014b>¶
<pb:YP-C_JY242_21canji-07-0014b>¶
也所以至忌屍哭殗穢憂淚之感以爲太一帝君之精思也又¶
不得見死屍自受書之後若見四十九屍者皆不得長生必中¶
道絶命也若見二十四屍者則當蹔過太陰然後超仙以爲死¶
屍之形旣眄於兩眼屍穢之氣亦滯纒於人思所存記於絳宮¶
絳宮所識雖忌猶存宜蹔歸身顯屍塞思記之眼故也子厚愼¶
之哉見血屍喪殗穢哀哭泣涕皆太一之至忌也若恒齋戒則¶
存易感精誠立會太一鎭命歡欣混合行之一十八年白日升¶
晨此眞人迴老反嬰之道也¶
存三一守太一精洞房會帝君則化生九靈於子形中輔子之¶
神明成子之眞仙保子之長生固子之胎魂也白元无英桃君¶
#<md:CK-KZ_JY242_07p015a>¶
<pb:YP-C_JY242_21canji-07-0015a>¶
司命太一混合五神捧籍列符五神各有所主混合九變三五¶
洞化於是三宮鎭眞百節受靈帝君寶籍宿命無傾周旋虛煙¶
啟通玄精二十四眞忽然化生上開上元下開八冥左朝六甲¶
右使六丁玉華引日太一并形千乘萬騎舉身登晨白日升天¶
眞人修是太一之道者皆得三天之舉故曰舉身登晨白日升¶
天以雞鳴時晨登空無皆之中到于三天之上日之正中爲白¶
日雞之始鳴爲登晨是以存太一混合多用雞鳴及生氣時也¶
九天九宮中有九神是謂天皇九魂變成九氣化爲九神各治¶
一宮故曰九宮太清中有太素太和洞房中有明堂絳宮是曰¶
六府上曰天府下曰洞臺三五之號其位不同一曰太清之中¶
#<md:CK-KZ_JY242_07p015b>¶
<pb:YP-C_JY242_21canji-07-0015b>¶
則三五帝君二曰三一丹田神又五者符籍之神太一公子白¶
元司命桃康君是也合而名爲三五三五各有宮室若三眞安¶
在其宮五神上見帝君帝君左有元老丈人右有玄一老君此¶
則無極之中所謂九君上一則眞一也九君所謂天之魂自然¶
成眞之子也知精存九君深思三眞必能以兆一體周旋三五¶
之中反覆七九之裏使天帝之靈魂常治在兆已五神奉籍周¶
而復始必將白日登度何但不死而已¶
高上神霄經曰魂生無中布在九宮道出八極常遊絳宮三宮¶
合化是爲紫房紫房所在先由明堂兆能知之當開金門金門¶
洞房內也又曰混而合之出入帝方三五合一必成仙王此謂¶
#<md:CK-KZ_JY242_07p016a>¶
<pb:YP-C_JY242_21canji-07-0016a>¶
洞合之時三眞五神之道也帝方太清域也故大洞眞經中篇¶
曰二老在左右方帝魂不可不分三九變其上下太一立其中¶
根五神奉我生籍司命塞我死門九宮合而爲一六合惣而內¶
眞也此言謂分別其宮室混合其變化此道是太上寶行長生¶
根本立人之帝先爲道之元始生府之仙宗帝籍之祕章洞眞¶
之奇妙九宮之要經也¶
　　
*** 九眞中經天上飛文¶
太上曰夫人生結精積氣受胎歛血所以凝骨吐津散布流液¶
忽爾而立怳爾而成罔爾而具脫爾而生於是乃九神來入五¶
藏玄生父母唯知生育之始而不覺神適其間也人體有尊神¶
#<md:CK-KZ_JY242_07p016b>¶
<pb:YP-C_JY242_21canji-07-0016b>¶
其居無常展轉榮輸流注元津此神外來內結以立一身非如¶
三魂七魄是積靈受氣生於父母者也尊神有九宮名號曰九¶
眞君分化上下轉形萬道子能修之則出水入火五藏自生長¶
齋隱栖以存其眞此文一名九眞中經一名天上飛文一名外¶
國放品一名神州靈章雖有四號故書一耳¶
第一眞法平旦大神在心內號曰天精君平旦接手於兩膝上¶
　閉氣瞑目內視存天精君坐在心中使大神口出紫氣以繞¶
　心外九重畢因叩齒九下咽液九過祝曰¶
天精大君來見心中身披朱衣頭巾丹冠左佩神書右帶虎文¶
口吐紫華養心凝魂赤藏自生得爲飛仙¶
#<md:CK-KZ_JY242_07p017a>¶
<pb:YP-C_JY242_21canji-07-0017a>¶
第二眞法辰時大神分形盡百骨中號曰堅玉君辰時接手兩¶
　膝上閉氣瞑目內視存堅玉君入坐一身諸百骨中使口出¶
　白炁吐以繞骨九重畢因叩齒九下咽液九過祝曰¶
堅玉大君來入骨中身披素衣頭巾白冠左佩龍書右帶金眞¶
口吐白炁固骨凝蘇白骨不朽筋亦不泯百節生華使我飛仙¶
第三眞法巳時大神分形盡流入諸精血中號曰元生君巳時¶
　接手兩膝上閉氣瞑目內視存元生君周遊一身血脈精液¶
　之中使口吐黃氣以纏孔脉外九重畢叩齒九下咽液九過¶
　祝曰¶
元生大君周灌血軀身披黃衣頭巾紫元左佩虎籙右帶龍書¶
#<md:CK-KZ_JY242_07p017b>¶
<pb:YP-C_JY242_21canji-07-0017b>¶
口吐黃津固血塡虛精盈液溢九靈俱居使我飛仙天地同符¶
第四眞法午時大神在肝中號曰青明君午時接手於兩膝上¶
　閉氣瞑目內視存青明大君入坐肝內使口吐青炁以繞肝¶
　九重畢叩齒九下咽液九過祝曰¶
青明大君來入我肝身披青衣頭巾翠冠左佩虎章右帶龍文¶
口吐青氣養肝導神青藏自生上爲天仙太一護精抱魄檢魂¶
第五眞法未時大神在脾中號曰養光君未時接手於兩膝上¶
　閉炁瞑目內視存養光君入坐脾中使口吐綠炁以繞脾九¶
　重畢叩齒九下咽液九過祝曰¶
養光大神來入脾中身披綠衣頭巾蓮冠左佩玉鈴右帶威神¶
#<md:CK-KZ_JY242_07p018a>¶
<pb:YP-C_JY242_21canji-07-0018a>¶
口吐綠華養脾灌魂黃藏自生上爲眞人¶
第六眞法申時大神在肺中號曰白元君申時接手於兩膝上¶
　閉炁瞑目內視存白元君入坐肺中使口吐五色炁以繞肺¶
　九重畢叩齒九下咽液九過祝曰¶
白元大君來坐肺中身披龍衣黃晨華冠左把皇籍右執靈篇¶
左佩玄書右帶虎文口吐五氣理肺和津白藏自生飛仙紫門¶
第七眞法酉時大神分坐散形在兩腎中號曰玄陽君酉時接¶
　手於兩膝上閉炁瞑目內視存玄陽君入形並坐兩腎中使¶
　口吐蒼氣以繞腎九重畢叩齒九下咽液九過祝曰¶
玄陽大君入坐腎中身披紫衣頭巾扶晨左佩龍符右帶鳳文¶
#<md:CK-KZ_JY242_07p018b>¶
<pb:YP-C_JY242_21canji-07-0018b>¶
口吐蒼華灌腎靈根黑藏自生身爲飛仙北登玄闕遊行天關¶
第八眞法戌亥時大神在膽中號曰合景君戌亥時接手於兩¶
　膝上閉炁瞑目內視存合景君入坐於膽中使口吐五色炁¶
　繞膽九重畢叩齒九下咽液九過祝曰¶
合景大神來坐膽中身披錦衣頭戴紫冠左佩神光右帶玉眞¶
口吐五氣養膽强魂和精寶血理液固身使我上昇得爲飛仙¶
第九眞法子時大神在頭洞房之中號曰無英公子時平坐接¶
　手於兩膝上閉氣瞑目內視存無英君坐在明堂之內洞房¶
　之中使口吐紫氣繞頭九重畢又使吐紫氣繞兩目內外九¶
　重畢又吐紫氣繞舌九重畢又使吐紫氣繞齒九重畢凡四¶
#<md:CK-KZ_JY242_07p019a>¶
<pb:YP-C_JY242_21canji-07-0019a>¶
　九三十六繞氣使都畢叩齒三十六下咽液三十六過祝曰¶
無英大君三元上神鎭守洞房宮在泥丸黃闕金室化爲九眞¶
龍衣鳳帔紫翠青裙手把眞精頭巾華冠左佩玉映右帶虎文¶
下坐日月口吐紫煙周氣齒舌朝漑明辰出丹入虛呼魄召魂¶
凝精堅胎六合長歡上登太微得補眞宮¶
　右九眞之道畢矣則泥丸鎭塞目童長存五藏自生血脈保¶
　津若暫入太陰身經三官者則九眞召魂太一守骸三元護¶
　炁太上攝魂骨肉不朽五藏不殞能死能生能陰能陽出虛¶
　入無天地俱生是道士精靜營形感致九眞之氣應也三元¶
　飛精以盈虛太一抱我尸而反質微乎微乎深哉深哉閉氣¶
#<md:CK-KZ_JY242_07p019b>¶
<pb:YP-C_JY242_21canji-07-0019b>¶
　使極吐氣使微妙出虛入無令其綿綿不自覺也¶
　　
*** 大洞迴風混合帝一之法¶
此法當六十日一行之耳皆須本命日用未中已前夜半已後¶
二時隨意閉房自靜精心內觀凝神夷氣默然忘身存思念讀¶
神名一周令守死關燒香左右令氣彌滿房室然後施行若身¶
有病痛處皆當指呼其處神使治之也¶
迴風混合爲帝一之道以本命之日若不知本命當用甲子日¶
也坐卧任意在所便安心密讀神名曰太微小童千景精字會¶
元子一名三衿交一名對帝眞恒守我舌本之下血液之府小¶
童口出赤氣繞我一身舌本是死氣之門童子嚴固守之使生¶
#<md:CK-KZ_JY242_07p020a>¶
<pb:YP-C_JY242_21canji-07-0020a>¶
血液上凝泥丸泥丸堅明百神方正¶
太一尊神號務猶收字歸會昌一名解明一名寄頻恒守我玉¶
枕之下泥丸後戸是死氣之門太一嚴固守之使泥丸入於眞¶
氣七世父母受仰玄之更生上籍玉皇重華萬甯¶
帝君延凌梵字履昌靈一名七神一名神丈人恒守我兩眉中¶
間紫戸之外宮紫戸之外宮是死氣之門帝君嚴固守之使華¶
蓋入眉間升紫房七世父母罪解而福衝上登帝宮¶
左無英公子玄元叔字合符子一名元素君一名神公子恒守¶
我左腋之下肝之後戸肝之後戸是死氣之門神公子嚴固守¶
之使左腋有玉光引神明入眼睛¶
#<md:CK-KZ_JY242_07p020b>¶
<pb:YP-C_JY242_21canji-07-0020b>¶
右白元洞陽君鬱靈標字玄夷絶一名朱精一名啟成恒守我¶
右腋之下肺之後戸肺之後戸是死氣之門白元君嚴固守之¶
使右腋有金光引神明入六氣之宮七世反胎生一身登玉房¶
中央司命丈人君理明初字玄度卿一名神宗一名神靈華恒¶
守我絳宮心房之中四孔之戸四孔之戸是死氣之門司命丈¶
人君嚴固守之使心中得其眞理絳宮生五色華司命丈人口¶
吐紫雲氣洞溢我五藏內¶
命門桃君孩道康字合精延一名命王一名胞根恒守我臍中¶
之關命門外宮命門外宮是死氣之門桃君孩道康嚴固守之¶
使臍中徘徊黃雲盈溢三命生根胞結解泄令我七祖父母無¶
#<md:CK-KZ_JY242_07p021a>¶
<pb:YP-C_JY242_21canji-07-0021a>¶
閡累殃宿罪無滯世世度脫上生天帝宮¶
泥丸天帝君上一赤子玄凝天字三元先一名伯無上一名伯¶
史華恒守我泥丸中九孔之戸九孔之戸是死炁之門上一天¶
帝君嚴固守之使泥丸玉堅金曜映眞體生寶光九孔受靈令¶
我七祖父母世世安甯解脫宿罪共登上清¶
絳宮心丹田宮中一元丹皇君神運珠字子南丹一名生上伯¶
一名央雲拘恒守我項中之大椎骨首之戸骨首之戸是死炁¶
之門中一丹皇君神運珠嚴固守之使百骨受眞氣大椎有日¶
光七祖父母獲自然之生道登仙南極宮¶
命門下一黃庭元王始明精字元陽昌一名嬰兒胎一名伯史¶
#<md:CK-KZ_JY242_07p021b>¶
<pb:YP-C_JY242_21canji-07-0021b>¶
原恒守我兩筦間車軸下戸車軸下戸是死炁之門黃庭元王¶
嚴固守之使百血結凝神氣不散拔出地戸超度八難¶
泥丸九眞名帝昌上皇字先靈元宗恒守我口之四際口之四¶
際是死炁之門帝昌上皇嚴固守之使精氣入故氣出神光隨¶
身放光萬丈七世父母罪脫禍除生帝君玉房中¶
膽中八眞名含景君字北臺玄精恒守我背之中骨之下節中¶
骨之下節是死炁之門含景君嚴固守之使背骨受生氣下節¶
孔常閉邪氣不干眞光映形¶
兩腎七眞名玄陽君字冥光先生恒守我背窮骨地戸窮骨地¶
戸是死炁之門玄陽君嚴固守之使地戸伏生氣窮骨受神液¶
#<md:CK-KZ_JY242_07p022a>¶
<pb:YP-C_JY242_21canji-07-0022a>¶
六津調滿生根深密¶
肺中六眞名上元素玉君字梁南中童子恒守我頸外十二關¶
之梁十二關之梁是死炁之門上元素玉君嚴固守之使上帝¶
玉華映神間之下玉晨之氣入丹元之宫七世父母解散結滯¶
受生太上之鄕¶
脾中五眞名養光君字太昌子恒守我喉內極根之戸喉內極¶
根之戸是死炁之門養光君嚴固守之使玉光金眞照洞喉根¶
太帝神氣來往三宫之中¶
肝中四眞名青明君字明輪童子恒守我胃管之戸膏膜之下¶
膏膜之下是死炁之門青明君嚴固守之使三素之氣生華五¶
#<md:CK-KZ_JY242_07p022b>¶
<pb:YP-C_JY242_21canji-07-0022b>¶
停之神侍衛出入玉液之津灌澤胃管¶
精血三眞名元生君字黃甯子玄恒守我鼻兩孔之下源兩孔¶
之下源是死炁之門元生君嚴固守之使精神宣暢於百節血¶
液盈滿於千關萬靈之氣輔護太一之魂保身¶
骨節二眞名堅玉君字凝羽珠恒守我太倉之府五腸之口五¶
腸之口是死炁之門堅玉君嚴固守之使黃庭香潔三尸滅絶¶
中元之炁常滿帝皇之光鬱鬱上衝泥丸敷散筋骨¶
心中一眞名天精液君字飛生上英恒守我胸中四極之口四¶
極之口是死炁之門天精液君嚴固守之使五臟生華四關受¶
眞紫液流於胸中絳炁結於百神上升玉天羽衣虎帬¶
#<md:CK-KZ_JY242_07p023a>¶
<pb:YP-C_JY242_21canji-07-0023a>¶
九元之眞男名拘制字三陽恒守我左耳之下伏晨之戸伏晨¶
之戸是死炁之門拘制三陽嚴固守之使天聰發徹幽谷鮮明¶
眞炁雲行往來泥丸¶
皇一之魂女名上歸字帝子恒守我右耳之下伏晨之戸伏晨¶
之戸是死炁之門上歸帝子嚴固守之使幽明之光上朗泥丸¶
太無之音獨樂一身玄金雲鈞流徹太和¶
紫素左元君名翳鬱無刃字安來上恒守我頭面之境使萬邪¶
不侵千精滅亡又使紫雲衝於泥丸太素塡於鼻孔景雲被於¶
口齒玉林聚於髮膚散七世之積尸解七祖之罪仇上生天帝¶
堂反眞更受胎¶
#<md:CK-KZ_JY242_07p023b>¶
<pb:YP-C_JY242_21canji-07-0023b>¶
黃素中元君名圓華黃刃字太張上恒守我胸腹之境使鬼魔¶
伏制三尸滅形又使黃雲散於支體金液充於太倉晨景之暉¶
上華太眞之炁運光七世父母罪解受胎更生南宮¶
白素右元君名啟明蕭刃字金門上恒守我下關之境從小腹¶
至腳底使三積宿穢無滯地尸土鬼沉滅又使明玉之液上陶¶
於陰極神素金炁逆充於兩筦髀受九靈之潤腳生玄重之雲¶
累祖解於冥罪七世散於禍根更生入南宮上晏入帝軒¶
日中司命君名接生守我左手月中桃君名方盈守我右手左¶
目童子名飛雲右目童子名晨嬰肺部童子名素明皆各守我¶
兩目之童子備華蓋之上精五神固於五關暉光充於太明魔¶
#<md:CK-KZ_JY242_07p024a>¶
<pb:YP-C_JY242_21canji-07-0024a>¶
氣不入百會受靈¶
胎中一元白炁君名務玄子字育尚生太一精魂名玄歸子字¶
盛昌凡二神共守我五藏之上結喉之本戸結喉之本戸是死¶
氣之門二神固密守之使三華之氣入帝一之府九明之津生¶
六胎之下七玄散禍七祖解結身登眞堂併列太一¶
結中青炁君名案延昌字合和嬰元君精魂名保谷童字明天¶
凡二神共守我五藏之下大胃之上口大胃之上口是死炁之¶
門二神固密守之使金液流匝玉華映魂神飴溢於窮腸帝炁¶
充於九關七祖披釋於玄憂受更胎於玄仙上業結解下脫胞¶
根¶
#<md:CK-KZ_JY242_07p024b>¶
<pb:YP-C_JY242_21canji-07-0024b>¶
節中黑炁君名斌來生字精上門帝眞精魂名幽臺生字灌上¶
生凡二神共守我九腸之口伏源之下伏源之下是死炁之門¶
二神固密守之使太上之炁布散腹內太一之神迴行百骨體¶
有玉光面保金澤七祖父母得解冥罪累業之先世世解結上¶
生帝房入保飈室¶
胞中黃炁君名祖明車字神無極天帝精魂名理維藏字法珠¶
凡二神共守我小腹之內二孔之本二孔之本是死炁之門二¶
神固密守之使日月之根生於二戸之下五帝之炁充於極陰¶
之室精華盈滿五液塡溢七祖父母反胎宿對之殃解結上生¶
南宮神仙受炁¶
#<md:CK-KZ_JY242_07p025a>¶
<pb:YP-C_JY242_21canji-07-0025a>¶
血中赤炁君名混離子字叔火堅司命精魂名發細子字慶玄¶
凡二神共守我百關之血絶節之下絶節之下是死炁之門二¶
神固密守之使五常之液盈於六府靈潤玉澤充於血肉絶節¶
不空地門塡塞七祖結散更生南極我得玉仙合道保德¶
上玄元父君名高同生字左迴明下玄玄母名叔火王字右迴¶
光帝皇太一名重冥空字幽寥無九帝尊神名日明眞字眾帝¶
生太常精魂名楊堂王字八靈天帝九關魂名錄迴道字絶冥¶
天紀帝魂名照無阿字廣神凡七神守我本命之根本命之根¶
胞胎大結常令胞囊玉清開明七祖反胎我命恒生三天同符¶
上與日并¶
#<md:CK-KZ_JY242_07p025b>¶
<pb:YP-C_JY242_21canji-07-0025b>¶
　右我之死門三十九處太上尊神皆已守備之使口銜日光¶
　手執月明照我死門使我長生我體常生讀大洞眞經金音¶
　仰充上入太無庭解結散禍拔脫七祖靈反胎會南宮世世¶
　有玉名三塗滅根輪轉上清¶
三素老君名牢張上字神生道正一左仙仲成子一名帝賓字¶
四華正一右仙曲文子一名光堅字靈和守我鼻下人中¶
中央玄一老子林靈天字靈時道守我陰莖之端北方黑帝保¶
成曷字北代守我膀胱中西方白帝彰安幸字西華守我陰囊¶
中南方赤帝長來覺字南和守我口舌中東方青帝彫梁際字¶
清平守我五藏外凡五帝二老左右仙備衛本命守我身祖宗¶
#<md:CK-KZ_JY242_07p026a>¶
<pb:YP-C_JY242_21canji-07-0026a>¶
解考福祚七玄世世解結散除胞根胎精血光金液玉泉上生¶
南宮以爲帝賓我入八景迴駕瓊輪仰升九天白日飛仙¶
帝卿名肇勒精字中玄生一名起非一名常扶絳宮中一名卿¶
中光堅字四化靈一名幽車伯一名董史華黃庭下弼卿名緣¶
上明字谷下玄一名奉申伯一名奉光生凡三帝卿神衛我入¶
帝一室保我本命於九天錄存祝名都畢更閉兩目存此百神¶
變成白炁如白烟之狀從玄虛中來入我口中鬱鬱良久覺見¶
白炁下從下部孔中出又從玉莖孔中出又覺白炁從兩腳底¶
兩手心中並出並冠繞一軀上下手足混合一身與白氣同煙¶
上下不相見良久白炁忽復變色成紫雲鬱鬱又從我口中入¶
#<md:CK-KZ_JY242_07p026b>¶
<pb:YP-C_JY242_21canji-07-0026b>¶
頭中及至五藏之間充滿腹內良久紫雲又從兩足底兩掌心¶
大孔玉莖孔中出冠繞一軀鬱氣上下與紫雲相合不相見也¶
須臾存紫雲之炁充滿左右及一室之內又存見口中出風氣¶
之扇紫雲之煙紫雲之煙乃迴轉更纏繞忽成一眞人男形也¶
如始生之狀長四寸號曰大洞帝一尊君名父甯在字合母精¶
是守死關之眾神徊風混化共成此帝一之尊君也又存此尊¶
君來入我口中舌下又從舌下徑上升紫房六合宮平坐外向¶
尊君左手把兆五符右手把兆五籍尊君口之左邊有日光徑¶
九分尊君口之右邊有月光徑一寸尊君口吐迴風之炁吹此¶
日月之光日月之光鬱鬱然或白色或黃色令光炁下入兆五¶
#<md:CK-KZ_JY242_07p027a>¶
<pb:YP-C_JY242_21canji-07-0027a>¶
藏六府百節一身之內洞徹朗然內外如白日之狀良久忘身¶
忽然事訖乃心祝曰¶
大洞帝一太素尊靈父甯母精二合雙成百眞一混一徊始生¶
身結八煙變胎元嬰日月寶光洞我軀形太一在上上與帝并¶
泥丸保玉五藏華明長合日月手執洞經位爲仙公晨升上清¶
三十九章金符羽庭畢此是迴風混合帝一之道也萬變百化¶
洞眞太一之法極盡於此矣¶
夕夕常存大洞帝一尊君在兆鼻下人中中央白日常存令在¶
口內上齒之外鼻人中皮內上脣之裏上齒之外尊神形皆當¶
向外坐立起居在意存之存尊君口中銜日光徑九分照明萬¶
#<md:CK-KZ_JY242_07p027b>¶
<pb:YP-C_JY242_21canji-07-0027b>¶
丈洞明兆身夫一者帝之眞一也一之所變歸一者也讀洞經¶
時亦存帝一尊君在兆面前以尊神口對兆之口間令相向聽¶
我讀洞經之音以散七世之結焉¶
帝一尊君名父甯在字合母精日夕常憶之勿忘辟萬試滅千¶
患除惡魔致神仙也若兆體中有疾痛不甯處急存帝一尊君¶
令口吐日光白炁薰我痛疾卽愈帝一尊君形如始生之男不¶
著衣服身長四寸耳所謂大洞胎始形之眞也¶
本命日常當讀大洞眞經三十九章一過能恒誦習之大吉也¶
須得萬徧大限充畢乃得駕自然之雲乘八光之龍千乘萬騎¶
白日升仙矣萬徧旣畢然後一歲一讀之耳上帝雲龍脫未來¶
#<md:CK-KZ_JY242_07p028a>¶
<pb:YP-C_JY242_21canji-07-0028a>¶
迎者不過七百日中忽在人間卒至便升天矣兆當堅守雌一¶
混合五神精心迴風大會帝尊誦習洞經三十九章於是眞仙¶
之道畢矣雲龍之會審矣罪結之根散矣上祖獲福命矣兆勤¶
之矣¶
¶
¶
¶
¶
¶
¶
#<md:CK-KZ_JY242_07p028b>¶
<pb:YP-C_JY242_21canji-07-0028b>¶
¶
¶
¶
¶
¶
¶
¶
¶
¶
¶
#<md:CK-KZ_JY242_07p029a>¶
<pb:YP-C_JY242_21canji-07-0029a>¶
*** 太微帝君太一造形紫元內二十四神回元經¶
太微帝君太一造形紫元內神二十四眞人混氣變生主仙上¶
精散解胞結釋滯關元二十四神所命乃得除脫也兆能修存¶
名字者則治鎭一身保守元精欲解節結之法當先祝之乃得¶
開關耳此靈並是結氣之玄宗成體之具神連道雲霧帶生烟¶
煴能致玉輦龍騎千萬列行同與一體白日登天此太一眞人¶
二十四神存玄元帝君上清乘飈欻之道也常當安身靜心正¶
氣夷形閉目內視忘體念神燒香盥練存神守眞髣髴三八藹¶
暉玄英行之十八年太上命太微帝君太一五神化生混靈道¶
君從二十四眞人千乘萬騎騁風攝雲呼吸流升白日造天存¶
#<md:CK-KZ_JY242_07p029b>¶
<pb:YP-C_JY242_21canji-07-0029b>¶
神之道勿交非類深室避事栖精躡空心存目想微妙守冲靜¶
魂安形則萬害不傷百鬼避竄千妖不行消災散禍福慶不可¶
勝紀先叩齒二十四通畢乃存思¶
腦神名覺元子字道都形長一寸一分色正白¶
髮神名玄文華字道衡形長二寸一分色玄¶
皮膚神名通眾仲字道連形長一寸五分色黃¶
目神名虛監生字道童形長三寸六分衣五色¶
項髓神名靈謨蓋字道周形長五寸色白素衣¶
膂神名益厯輔字道柱形長三寸半白玉素衣¶
鼻神名冲龍玉字道微形長二寸五分青白黃色衣¶
#<md:CK-KZ_JY242_07p030a>¶
<pb:YP-C_JY242_21canji-07-0030a>¶
舌神名始梁峙字道歧形長七寸正赤色¶
右一身上部八景神童名字先存之並如嬰兒之形髣髴在身¶
各安其所訖乃叩齒八通咽液八過而微祝曰¶
上景八神一合入身帝君玄母五神各陳舉形遯化流變適眞¶
千乘萬騎俱升帝晨白元無英道養太賓八靈翼體玉華銜煙¶
恍惚十周徑造日門¶
初存思之始先三呼神名字祝訖又三呼神名字令聲則出口¶
三部同爾¶
平旦日中夜半三時恒存二十四神以次念之祝呼如上法高¶
上寶神明科經說曰叩齒之法左左相叩名曰扣天鐘右右相¶
#<md:CK-KZ_JY242_07p030b>¶
<pb:YP-C_JY242_21canji-07-0030b>¶
叩名曰搥天磬中央上下相對相叩名曰鳴天鼓若卒遇凶惡¶
不祥當扣天鐘三十過若經山辟邪威神大祝當搥天磬若存¶
思念道致眞招靈當鳴天鼓叩齒雖一其實有左右上下也故¶
凶惡而畏天鐘之響山神而懾天磬之動招神而肅天鼓之震¶
矣玄音有節希微內感不可以一槩而求不可以偶然而合也¶
千章萬事皆當如此叩齒之道演矣鐘鼓之音別矣是以道數¶
不可乖錯法術不可雜亂乖錯則有暗昧之敗雜亂則有囂毁¶
之禍非冥冥之無貫也行冥貫之無序則道之不可成事之不¶
可驗良由求眞之途不得也履迹踧之造而多愆於世俗矣扣¶
天鐘三十過謂無他祝孤行此以除不祥耳若有所案行隨本¶
#<md:CK-KZ_JY242_07p031a>¶
<pb:YP-C_JY242_21canji-07-0031a>¶
法叩齒之多少不必須扣三十過也¶
喉神名百流放字道通形長八寸八分九色衣¶
肺神名素靈生字道平形長八寸一分純白¶
心神名煥陽昌字道明形長九寸色赤¶
肝神名開君童字道青形長六寸色青黃¶
膽神名龍德拘字道放形長三寸六分色青黃綠¶
左腎神名春元眞字道卿形長三寸七分數變白赤青五色無¶
常¶
右腎神名象地無字道生形長三寸五分色白或黑¶
脾神名寶元全字道騫形長七寸三分色正黃¶
#<md:CK-KZ_JY242_07p031b>¶
<pb:YP-C_JY242_21canji-07-0031b>¶
右一身中部八景神童名字次存之並如嬰兒之形髣髴在身¶
各安其所訖叩齒八通咽液八過而微呪曰¶
中景八神四變九飛練魂正身明景同暉帝君解結胎練四歸¶
上通玄母散靈步威得與八神合輦齊扉千乘萬騎上登太微¶
胃神名同來育字道展形長七寸色黃¶
窮腸中神名兆滕康字道還形長二寸四分黃赤色¶
大小腸中神名蓬送留字道廚形長二寸一分色赤黃¶
胴中神名受厚勃字道虛形長九寸一分九色衣¶
胸膈神名廣瑛宅字道仲形長五寸色白¶
兩脇神名辟假馬字道成形長四寸一分赤白色¶
#<md:CK-KZ_JY242_07p032a>¶
<pb:YP-C_JY242_21canji-07-0032a>¶
左陰左陽神名扶流起字道圭形長二寸三分青黃白色在男¶
存爲左陽在女存爲左陰¶
右陰右陽神名苞表明字道生形長二寸三分青黃白色在男¶
存爲右陽在女存爲右陰¶
右一身下部八景神童名字後存之並如嬰兒之形髣髴在身¶
各安其所訖乃叩齒八通咽液八過而微祝曰¶
下景八神散形化靈紫煙鬱生含元守精太一元父帝君挺生¶
七爽免籍司命記生魂魄以安五華育明千乘萬騎與我同并¶
先造太素北揖上清¶
道一內神名逮無馬字道極生形長一寸二分紫色男存曰道¶
#<md:CK-KZ_JY242_07p032b>¶
<pb:YP-C_JY242_21canji-07-0032b>¶
一內神女存曰眞元中靈右一神極根之幽神守中之上靈也¶
次又存之如嬰兒之狀安坐其所訖乃叩齒二十四通咽液二¶
十四過而微祝曰¶
玄上內眞養形侍晨總紐攝綱九度八旋斗星內朗宮館九陳¶
帝君合昌九道七咽出液內精和灌眾神五藏生華反老童顏¶
千乘萬騎與我昇天上朝太陛高揖玉晨¶
右一身寶名內字化生之精神也不知此名則仙道不成矣若¶
解結之日不先祝此者則結節不解也結節不解必三魂失適¶
上元內喪五老失明帝君乖疎也男存爲童子之神女存爲女¶
子之神俱同一名字也¶
#<md:CK-KZ_JY242_07p033a>¶
<pb:YP-C_JY242_21canji-07-0033a>¶
存二十四神當以夜半去枕平卧握固放體氣調而微微存思¶
其身神安念帝君令髣髴居位閉目內視之如有不具便當燒¶
香平坐閉目握固兩膝上精存眾神祝行如法其平旦日中時¶
存神自平坐而行之勿令有見之者矣皆內視臨閉目而存也¶
月一日夜半存神訖又存兩目中有白炁如雞子大在面目前¶
須臾變成兩明鏡徑九寸以前後照我一體上二十四神使洞¶
鑒分明良久乃心祝曰¶
大明寶鏡分形散花鑒朗元神制卻萬魔飛行上清披雲巾羅¶
役使千靈封山召河畢五日一行之所謂覆校內精檢斂五神¶
者也常能行之災害不生而位登高仙¶
#<md:CK-KZ_JY242_07p033b>¶
<pb:YP-C_JY242_21canji-07-0033b>¶
拂童之道使徹見帝君五神之法常以甲子之旬庚午日日中¶
時取清水一升以一銖眞丹投水中攪之左行三七過祝曰¶
玄流朱精生光八明身神眾列並來見形徹視萬里中達九靈¶
帝君映童使我上清祝畢東向以洗目二七過恒行之者徹神¶
萬神祝當微言以水向月建洗目不常東向也¶
　　
*** 濟眾經¶
太上道君告普光眞人曰五種烟煴聚而成體會其宿業因而¶
受識輪轉其神有其生也因識受染流入惡緣處在昏衢居於¶
闇界蔭蔽垢濁魔獄禁形長劫艱辛失於明性由是展轉迷波¶
苦海中未有一人求出離者普光又問烟煴之理何處流來闇¶
#<md:CK-KZ_JY242_07p034a>¶
<pb:YP-C_JY242_21canji-07-0034a>¶
界明性是誰爲主神之與識何處禀形識神是一爲復二耶是¶
一不合二名是二各明何事爲善作惡不審是誰若神之所爲¶
則神妙無方旣曰無方則無過惡識爲惡者識當異神彼此罪¶
罰何容累及何以扶我聞神尊所說道品中善惡兩業必由於¶
神以是言之識有何罪臣之愚蒙實所不了伏惟哀愍有以教¶
之則萬劫因緣一切咸荷¶
太上道君告普光曰五無相結乃有烟煴觸業生形因形能化¶
性理和合是以爲物從識生變神乃爲用識之與神不一不異¶
何以故法同源故體則是識五性相和用則爲神照於境智神¶
若無識何所用智識若無神不能爲理譬猶荇菜而爲和羹五¶
#<md:CK-KZ_JY242_07p034b>¶
<pb:YP-C_JY242_21canji-07-0034b>¶
味相和何曾別異無菜則味不獨擅無神則識不爲用是以用¶
神爲智味菜爲羹以此論之何曾有闇眾生執著是故無明悟¶
則是明明無定處迷則爲闇闇豈殊方深愛爲獄形乃被拘無¶
愛無受亦無所有譬如野外無人之鄕十二時神何曾有地牆¶
垣旣至屋宇斯成四方之神以効靈變故其屋宇諸神盡在眾¶
生闇獄亦復如是神之來也不知所從神之去也不知所往惡¶
業若成獄則爲業罪咎若盡亦不知無且智有大小神有尊卑¶
見神則曰無方一切人應皆聖何以故同不同故普光眞人汝¶
今當知明闇神識盡於此也¶
　　
*** 說眞父母¶
#<md:CK-KZ_JY242_07p035a>¶
<pb:YP-C_JY242_21canji-07-0035a>¶
天尊言曰氣氣相續種種生緣善惡禍福各有命根非天非地¶
亦又非人正由心也心由神也形非我有所以得生者從虛無¶
自然中來因緣寄胎受化而生我受胎父母亦非我始主父母¶
也眞父母不在此父母貴重尊高無上今所生父母我寄備因¶
緣稟受養育之恩故以禮報而稱爲父母焉故我受形亦非我¶
形也寄之爲屋宅因之爲營構以舍我也附之以爲形示之以¶
有無故得道者無復有形也及無身神也一身神並一則爲眞¶
身歸於始生父母而成道也¶
　　
*** 九眞帝君九陰混合縱景萬化隱天訣¶
帝君九陰經曰欲變化分形隱淪八方匿軀藏影入室造冥來¶
#<md:CK-KZ_JY242_07p035b>¶
<pb:YP-C_JY242_21canji-07-0035b>¶
致萬物招制邪魅者當常齋修帝君九陰之精思也¶
北斗第一星中名太上宮宮中有帝君變隱逃元內妃名太一¶
法怛字幸正扶著黃錦帔丹青飛帬頹雲髻¶
第二星中名中元宮宮中有帝君保胎化形內嬪名太一三瓮¶
字羅朱嬰著赤錦帔綠羽飛帬頹雲髻¶
第三星中名眞元宮宮中有帝君六遁七隱上元丹母名太一¶
虛夷字仲雙兆著青錦帔繡羽華飛帬頹雲髻¶
第四星中名紐幽宮宮中有帝君匿景藏光中元內妃名太一¶
七烈字橫單槃著紫錦帔黃華羽帬頹雲髻¶
第五星中名綱神宮宮中有帝君變體易景斗中大女名太一¶
#<md:CK-KZ_JY242_07p036a>¶
<pb:YP-C_JY242_21canji-07-0036a>¶
鬱書字疇丘蘭著朱錦帔紫青飛帬頹雲髻¶
第六星中名紀明宮宮中有帝君隱迹散眾斗中中女名太一¶
氣精字抱定陵著朱錦帔青繡飛帬頹雲髻¶
第七星中名關會宮宮中有帝君分景萬形斗中少女名太一¶
郁墨字天凡著朱錦帔青華明羽帬頹雲髻¶
第八星中名帝席宫宮中有帝君化日月水火斗中高皇左夫¶
人名太一石啟珠字落茂華著紫錦帔繡羽飛丹帬頹雲髻¶
第九星中名上尊宮宮中有帝君化金石山河斗中高皇右夫¶
人名太一條字雲育玄著綠錦帔翠羽華帬頹雲髻¶
右九帝君九星斗中宮隱妃九陰名字若祝說之時但說位號¶
#<md:CK-KZ_JY242_07p036b>¶
<pb:YP-C_JY242_21canji-07-0036b>¶
名字耳勿道著衣帔及頭髻下也子能知帝君九陰者升晨上¶
天位爲上清眞人兆在世終身不受哭泣災殃太陰之神衛從¶
萬靈之精拜謁分形散變混合天地此太陰九妃者乃帝君之¶
陰宮神也兆行道解結奉符上籍安魂制魄化生體神道炁延¶
精以求長生而不知帝妃之名字行九陰以混合者亦萬不得¶
仙也兩眉間卻入一寸爲明堂明堂正方一寸帝君太陰九妃¶
常居其中恒以月之偶日齋用生炁時燒香入別室坐卧任意¶
瞑目良久存帝君安坐在太極紫房中又存太一五神在六合¶
中又存北斗九星在心中又存太陰九妃在明堂中又存太微¶
童子干景精對立帝君前童子左手把五符右手把五籍又存¶
#<md:CK-KZ_JY242_07p037a>¶
<pb:YP-C_JY242_21canji-07-0037a>¶
兆之形立童子後又存太陰九妃從明堂中上入太極紫房中¶
以次橫列立兆後又存太一五神從六合中上入太極紫房中¶
以次橫列立太陰九妃後都畢於是帝君眾神倏欻一合大變¶
共爲一人一人如嬰兒始生之狀名曰無常童子字變化左手¶
把九星頭戴日口銜月童子以日月九星之光映燻兆一身內¶
外洞徹自覺兆一身通赤如火之炎無復表裏表裏皆烱烱然¶
也此爲帝君太一九陰混合變化萬形也良久畢叩齒二十四¶
通咽液九過乃微祝曰¶
洞天神光回曜紫清玄陰九晨隱淪絶冥斗中夫人三女散形¶
神妃內化萬物立成電光雷激雲霧流零九變十化生丹起青¶
#<md:CK-KZ_JY242_07p037b>¶
<pb:YP-C_JY242_21canji-07-0037b>¶
太一九女合化混停無常縱遁淪虛館冥錦帔華袂紫羽飛裙¶
左佩隱符右帶虎文銜火戴斗手把絶幡傍麾八風四掣景雲¶
逍遙天綱化蕩七元蔽伏山河巓回五辰日月塞暉列宿失眞¶
分形作百化軀入千在火爲火入林爲林居水爲水入山爲山¶
所求忽至所召已前倏欻適心盼目立臻千種萬物隨心所言¶
帝君在形太上玉晨無英同景四文白元永生天地保養我身¶
口有所道隨意化遷玉童奉侍玉華執巾神妃獻香四眞同軒¶
事事物物皆如我言畢¶
¶
¶
