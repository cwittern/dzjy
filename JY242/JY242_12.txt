#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: title 雲笈七籤
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
#+PROPERTY: JUAN 1
#+PROPERTY: JUAN 095
<pb:CK-KZ_JY242_12p001a>¶
#+PROPERTY: JUAN 100
<pb:CK-KZ_JY242_12p001a>¶
@fw重刊道藏輯要¶
　
* 雲笈七籖　　　　　　　　　　　　@by宋張君房輯¶
　
** 紀¶
　　
*** 眞宗皇帝御製先天紀敘¶
蓋聞幽通造化是謂神功胥洎範圍斯云聖迹若乃六合無外¶
億世相因仰之若日星遵之若繩墨上賓之御默贊於¶
高旻長發之祥隆興於丕緒故當遹追¶
盛烈昭示羣倫廣五典之闕疑爲六經之首冠者也思文¶
聖祖肇初生民時屬洪荒政方朴略儲精曾宙下撫於八紘應¶
運中央茂宣於三統先覺以化庶彙總己以御眾靈涿鹿觀兵¶
<pb:CK-KZ_JY242_12p001b>¶
濟人而定難梁峯紀號奉¶
天而告成順拜峒山所以尊乎沖妙輕舉冶谷所以登乎¶
紫清俗畏其神民習其教九國承於世祀三代繼於大宗宜乎¶
竹帛之文紀丕功而罔盡車書之域仰遺迹而咸周豈止唐堯¶
之協和萬邦姬文之本支百世庖犧之始畫八卦高辛之正是¶
五行者哉顧以眇躬紹兹¶
寶厯元符之降實荷於鴻仁¶
眞馭之臨獲聞於諄誨知開先之有自懷積累之無疆由是寶¶
綬以奉徽稱棟宇以新原廟夙夜之意靡捨於歸尊卿士之心¶
彌思乎順美樞密使檢校太尉同平章事王欽若樞機協贊文¶
<pb:CK-KZ_JY242_12p002a>¶
史博通仰錫羨於元都徇追崇於涼德覃精紬素盡銓魯壁之¶
編率勵鉛黃感正晉河之誤以至琅函瓊藴竹簡芸籤遠訪名¶
山近觀藏室羣分類聚索隱造微纘集成書蓋無乎遺論封章¶
來上尤見乎資忠庶諧永世之期求乃冠篇之作慶基紹祚思¶
祖德之垂鴻惇史揚輝表孫謀之繼志雖有慚於麗薄蓋聊敘¶
乎徽音式製佳名用標緗袠題曰先天紀冀夫恢隆世表丕顯¶
天宗龍門補藝之言常傳其實錄闕里升堂之士莫得而措辭¶
云爾¶
　　
*** 軒轅本紀¶
軒轅黃帝姓公孫(自周制五等諸侯後乃有公孫姓軒轅爲黃帝長於姬水合以姬爲姓不知古史何據也)¶
<pb:CK-KZ_JY242_12p002b>¶
有熊國君少典之次子也(伏羲生少典少典生神農及黃帝襲帝位居有熊之封焉)其母西¶
喬氏女名附寶暝見大電光繞北斗樞星照於郊野附寶感之¶
而有娠以樞星降又名曰天樞懷之二十四月生軒轅於壽邱¶
(地名在魯東門之外)帝生而神靈幼而徇齊(疾而速也)弱而能言長而敦敏成¶
而聰明龍顏日角河目隆顙蒼色大肩始學於大項長於姬水¶
帝年十五心慮無所不通乃受國於有熊襲封君之地(在鄭州新鄭縣)¶
以制作軒冕乃號軒轅以土德王曰黃帝得奢龍辨乎東方(解在¶
下文)得祝融辨乎南方(心星以火火在正南大明也融光明也主火之官號祝融南字從南從午南求也求¶
正對爲明爲暗則南爲陽北爲陰也)得火封辨乎西方酉之半也(雞之鳴旦則望東而身居西也¶
酉雞也以小入時名之酉半爲西也)得后土辨乎北方(北陰也背也故曰北四方之名也東者動也日出萬¶
<pb:CK-KZ_JY242_12p003a>¶
物乃動也東字從日穿木以日出望之如穿扶桑之林木也日所出在扶桑東數十萬里)帝娶西陵氏於大¶
梁曰嫘祖爲元妃生二子玄囂昌意初喜天下之戴己也養正¶
娛命自取安而順之爲鴻黃之代以一民也時人未使而自化¶
未賞而民勸其心愉而不僞其事素而不飾謂之太清之始也¶
耕者不侵畔漁者不爭岸抵市不預價市不閉鄙商旅之人相¶
讓以財外戸不閉是謂大同帝里天下十五年之後憂念黎庶¶
之不理竭聰明進智力以營百姓具修德也考其功德而務其¶
法教時元妃西陵氏始養蠶爲絲(今禮記皇后祭先蠶西陵氏葛稚川西京記曰宮內有先¶
蠶壇)乃有天老五聖以佐理化帝取伏犧氏之卦象法而用之據¶
神農所重六十四卦之義帝乃作八卦之說謂之八索求其重¶
<pb:CK-KZ_JY242_12p003b>¶
卦之義也時有臣曹胡造衣臣伯余造裳臣於則造履帝因之¶
作冠冕(冠者則服之又名冕者則冠中之別名以其後高前下有俛仰之形因曰冠冠冕也)始代毛革之¶
弊所謂黃帝垂衣裳而天下理也帝因以別尊卑令男女異處¶
而居取法乾坤天尊地卑之義帝見浮葉方爲舟卽有共鼓化¶
狄三臣助作舟檝所謂刳木爲舟剡木爲檝也以取諸渙渙散¶
也物大通也所以濟不通也帝又觀轉蓬之象以作車時有神¶
馬出生澤中因名澤馬一曰吉光又曰吉良出大封國(亳州東古國也)¶
文馬縞身朱鬛乘之壽千歲以聖人爲政應而出(今飛龍司有吉良廄因此¶
也薛綜曰與騰黃一也所出之國各別葛稚川曰騰黃之馬吉光之獸則獸馬各異今據吉光卽馬騰黃卽獸稚川之說又別)¶
又有騰黃神獸其色黃狀如狐背上有兩角龍翼(一本云龍翼而馬身一名¶
<pb:CK-KZ_JY242_12p004a>¶
乘黃一名飛黃或曰古黃又曰翠黃出日本國壽三千歲日行萬里乘此令人壽二千歲)出日本國壽二千¶
歲(六典曰宋齊梁陳皆有車府乘黃之官今太僕寺有乘黃署卽其事)黃帝得而乘之遂周旋六¶
合所謂乘八翼之龍遊天下也故遷徙往來無常帝始教人乘¶
馬有臣胲作服牛以用之世本云所謂服牛乘馬引重致遠以¶
取諸隨得隨所宜也有臣黃雍父始作舂所謂斷木爲杵掘地¶
爲臼以濟萬人取諸小過也小過者過而通也帝作竈以著經¶
始令鑄釜造甑乃蒸飯而烹粥以易茹毛飲血之弊有臣揮始¶
作弓臣夷牟作矢所謂弦木爲弧剡木爲矢也(史記云黃帝爲之也)弧矢¶
之利以威天下取諸暌暌乖也制不順也帝始作屋築宮室以¶
避寒暑燥濕謂之宮室言處於中也所謂上棟下宇以待風雨¶
<pb:CK-KZ_JY242_12p004b>¶
取諸大壯大者壯也帝又令築城邑以居之始改巢居穴處之¶
弊又重門擊柝以待暴客以取諸豫備不虞也又易古之衣薪¶
葬以棺槨以取諸大過也帝服齋於中宮於洛水上坐玄扈石¶
室與容光等觀忽有大鳥銜圖置於帝前帝再拜受之是鳥狀¶
如鶴而雞頭鷰喙龜頸龍形駢翼魚尾體備五色三文成字首¶
文曰愼德背文曰信義膺文曰仁智天老曰是鳥麟前鹿後蛇¶
頸背有龍文足履正尾繫武有九苞一曰包命二心合度三耳¶
聰達四舌屈伸五采色備六冠鉅銳鉤七金目鮮明八音激揚¶
九腹大一名鶠其雄曰鳳其雌曰凰高五六尺朝鳴曰登晨晝¶
鳴曰上祥夕鳴曰歸昌昏鳴曰固常夜鳴曰保長皆應律吕見¶
<pb:CK-KZ_JY242_12p005a>¶
則天下安甯黃帝曰是鳥遇亂則去居九夷矣出於東方君子¶
之國又出丹穴之山有臣沮頌蒼頡觀鳥跡以作文字此文字¶
之始也(先儒論文字之始不同或始於三皇或始於伏羲或云與天地並興今據司馬遷班固韋延宋衷傅玄等云蒼¶
頡黃帝臣今據此載之諸家說蒼頡亦無定據)黃帝修德義天下大理乃召天老謂之¶
曰吾夢兩龍挺白圖出於河以授予敢問於子天老對曰此河¶
圖洛書將出之狀天其授帝乎試齋戒觀之黃帝乃齋于中宮¶
衣黃服戴黃冕駕黃龍之乘載交龍之旂與天老五聖遊于河¶
洛之間求夢未得帝遂沉璧於河乃大霧三日又至翠嬀之泉¶
有大鱸魚於河中泝流而至殺三牲以醮之卽甚雨七日七夜¶
有黃龍負圖而出於河黃帝謂天老五聖曰子見河中者乎天¶
<pb:CK-KZ_JY242_12p005b>¶
老五聖乃前跪授之其圖五色畢具白圖蘭葉而朱文以授黃¶
帝乃舒視之名曰綠錯圖令侍臣寫之以示天下黃帝曰此謂¶
河圖書是歲之秋也帝旣得龍鳳之圖書蒼頡之文卽制文章¶
始代結繩之政以作書契蓋取諸夬夬決也決斷萬事(自垂衣裳至制¶
文字凡九事按皇甫謐帝王代記載此九事皆黃帝之功今各以當時事及眾書所載列之如前以明之然於易繫說此九事¶
則上自黃帝下至堯舜以其先儒說者或以爲不獨黃帝若以皇甫所載及今所引眾書則九事皆黃帝始創制之以服用後¶
代聖人至堯舜但繼作修飾爾)於是黃帝定百物之名作八卦之說謂之八索¶
一號帝鴻氏一號歸藏氏乃名所制曰歸藏書此易之始也黃¶
帝垂衣裳之後作龍袞之服畫日月星辰於衣上以象天故有¶
龍袞之頌帝納女節爲妃其後女節見大星如虹下臨華渚女¶
<pb:CK-KZ_JY242_12p006a>¶
節感而接之生少皡(代記云女節卽嫘祖非也)帝又納醜女號嫫母使訓宮¶
人而有淑德奏六德之頌又納費修氏爲夫人是時庶民甘其¶
食美其服樂其俗安其居無羨欲之心鄰國相望雞犬之音相¶
聞至老而不相往來無求故也所謂黃帝理天下便民心謂之¶
至理之代是時風不鳴條謂之天下之喜風也雨不破塊謂十¶
日一小雨應天下文十五日一大雨以葉運也以嘉禾爲糧謂¶
大禾也其穗異常以醴泉爲漿謂泉水味美如酒可以養老也¶
以五芝爲芳謂有異草生於圃則芝英紫芝金芝黑芝五芝草¶
生皆神仙上藥時有水物洋湧山車滿野於是德感上天故有¶
黃星之祥謂之異星形狀似月助月爲光名曰景星又有赤方¶
<pb:CK-KZ_JY242_12p006b>¶
氣與青方氣相連赤方中有二星青方中有一星凡三星又有¶
異草生於庭月一日生一葉至十五日生十五葉至十六日一¶
葉落至三十日落盡若小月卽一莢厭而不落謂之蓂莢以明¶
於月也亦曰厯莢帝因鑄鏡以象之爲十五面神鏡寶鏡也于¶
時大撓能探五行之情占北斗衡所指乃作甲乙十干以名日¶
立子丑十二辰以名月以鳥獸配爲十二辰屬之以成六旬謂¶
造甲子也黃帝觀伏犧之三畫成卦八卦合成二十四氣卽作¶
紀厯以定年也帝敬大撓以爲師因每方配三辰立孟仲季自¶
是有陰陽之法焉黃帝聞之乃服黃衣帶黃紳首黃冠齋於中¶
宮卽有鳳凰蔽日而至帝乃降階東面再拜稽首曰天降丕祐¶
<pb:CK-KZ_JY242_12p007a>¶
敢不承命鳳乃止帝東園集於梧桐又巢於阿閣非竹實不食¶
非醴泉不飮其飮也則自鳴舞音如笙簫帝卽使伶倫往大夏¶
之西(大夏國在西去長安萬里)阮榆之谿崑崙之陰嶰谷采鍾龍之竹取其¶
竅厚均者斷兩節間三寸七分吹之爲黃鍾之音(十一月律爲黃鍾謂冬至¶
一陽生萬物之始也)以本至理之代天地之風氣所謂黃帝能理日月之¶
行調陰陽之氣爲十二律吕雄雌各六也(晉書云律管長尺六孔十二月之音禀之¶
以竹取自然圓虛也以玉取堅貞温潤也)時有女媧之後容成氏善知音律始造律¶
厯元起辛卯又推冬至日在之星(南斗後星也)又問天老得天元日¶
月星辰之書天文刻漏之書以紀時有臣隸首善算法始作數¶
著筭術焉臣伶倫作權量(權秤也量卽斗斛也)黃帝得蚩尤始明乎天文¶
<pb:CK-KZ_JY242_12p007b>¶
(據管子言之蚩尤有術後乃叛)帝又獲寶鼎乃迎日推策於是順天地之紀旁¶
羅日月星辰作蓋天儀測玄象推分星度以二十八宿爲十二¶
次角亢爲壽星之次房心爲大火之次箕斗爲析木之次牛女¶
爲星紀之次虛危爲玄枵之次室壁爲諏觜之次奎婁爲降婁¶
之次昴畢爲大梁之次觜參爲實沉之次井鬼爲鶉首之次星¶
張爲朱火之次翼軫爲鶉尾之次立中外之星作占日月之書¶
此始爲觀象之法也皆自河圖而演之又使義和占日常儀占¶
月鬼臾區占星帝作占候之法占日之書以明休咎焉黃帝有¶
茂德感眞人來遊玉池至德所致也有瑞獸在囿玄枵之獸也¶
尚書中候云麋身牛尾狼蹄一角角端有肉示不傷物也音中¶
<pb:CK-KZ_JY242_12p008a>¶
黃鍾文章彬彬然牝曰麒牡曰麟生於火遊於土春鳴曰歸禾¶
夏鳴曰扶幼秋冬鳴曰養信帝又得微蟲蛄螻有大如羊者大¶
如牛者蟲名螾大如虹者應土德之王也有獸名𧏮如師子食¶
虎而循常近人或來入室人畏而患之帝乃上奏於天徙之北¶
荒帝以景雲之瑞慶雲之祥卽以雲紀官官以雲爲名故有縉¶
雲之官(或云帝煉金丹有縉雲之瑞自號縉雲氏赤多白少爲縉)於是設官分職以雲命官¶
春爲青雲官夏爲縉雲官秋爲白雲官冬爲黑雲官帝以雲爲¶
師也是時炎帝之裔姜姓者也縉雲者帝之祥雲其雲非雲非¶
煙非紅非紫又以帝鍊丹於婺州縉雲之堂有此祥雲也帝置¶
四史官令泹誦蒼頡隸首孔甲居其職主圖籍也(周禮掌版圖人戸版籍也)¶
<pb:CK-KZ_JY242_12p008b>¶
又令蒼頡主人儀孔甲始作盤盂以代凹尊坯飲之朴著盤盂¶
篇盤盂之誡也帝作巾几之法以著經黃帝書中通理黃帝史¶
謂之墳墳大也(孔安國曰遭秦焚之不可聞也)有臣史王始造畫又濟南人公¶
玉帶上黃帝明堂圖有複道上有樓從西南入此樓之始也帝¶
依圖制之曰合宮可以觀其行也乃立明堂之議以觀於賢也¶
時有仙伯出於岐山下號岐伯善說草木之藥性味爲大醫帝¶
請主方藥帝乃修神農所嘗百草性味以理疾者作內外經又¶
有雷公述炮炙方定藥性之善惡扁鵲俞附二臣定脉經療萬¶
姓所疾帝與扁鵲論脉法撰脉書上下經(漢文里陽公淳於意能知疾之生死按脉¶
經也)帝問岐伯脉法又制素問等書及內經(今有二帙各九卷後來就修之按素問序¶
<pb:CK-KZ_JY242_12p009a>¶
云岐伯作今卷數大約闕少其八十一難後來增修又云天降素女以治人疾帝問之遂作素問也)帝問少俞鍼¶
注乃制鍼經明堂圖炙之法此鍼藥之始也黃帝理天下始以¶
中方之色稱號初居有熊之國曰有熊帝(如顓頊爲高陽帝帝嚳爲高辛帝唐堯爲¶
陶唐帝也)不好戰爭當神農之八代榆岡始衰諸侯相侵以黃帝稱¶
中方故四方僭號亦各以方色稱(史載而不言名號卽青帝太皡赤帝神農白帝少昊黑帝¶
顓頊時有四帝之後子孫僭越而妄有稱者也)僉共謀之邊城日駭黃帝乃罷臺榭之¶
役省靡麗之財周戎士築營壘帝問於首陽山(在河中郡不安其居)令采¶
首山之金始鑄刀造弩有於東海流波山得奇獸狀如牛蒼身¶
無角一足能出入水吐水則生風雨光如日月其音如雷名曰¶
夔牛帝令殺之以其皮冒之以爲鼓以擊之聲聞五百里(世本云殷¶
<pb:CK-KZ_JY242_12p009b>¶
巫咸始作鼓則非也)帝令軍人吹角爲龍鳴此鼓角之始也於是又令作¶
蹴踘之戲以練武士(今擊毬也西京記曰踘場卽毬場也)黃帝云日中必熭操刀¶
必割狂屈豎聞之曰黃帝知言也帝有天下之二十有二年忽¶
有蚩尤氏不恭帝命諸侯中彊暴者也兄弟八十人並獸身人¶
語銅頭鐵額不食五穀啗沙吞石(蚩尤始作鎧甲兜牟時人不識謂是銅頭鐵額李太白曰¶
南人兵士見北地人所食麥飯糗粮不識謂之㗖沙吞石以喻於此)不用帝命作五虐之刑以害¶
黎庶於葛盧山發金作冶制爲鎧甲及劍造立兵仗刀戟大弩¶
等威震天下不順帝命帝欲伐之徵諸侯一十五旬未剋敵思¶
念賢哲以輔佐將征不義乃夢見大風吹天下塵垢又夢一人¶
執千鈞之弩驅羊數萬羣覺而思曰風號令執政者也垢去土¶
<pb:CK-KZ_JY242_12p010a>¶
解化清者也天下當有姓風名后者夫千鈞之弩冀力能遠者¶
也驅羊萬羣是牧人爲善者也豈有姓力名牧者乎帝作此二¶
夢及前數夢龍神之驗卽作夢之書令依二夢求其人得風后¶
於海隅得力牧於大澤卽舉風后以理民初爲侍中後登爲相¶
力牧以爲將此將相之始也以大鴻爲佐理於是順天下之紀¶
幽明之數生死之說是謂帝之謀臣也帝問張若謀敵之事張¶
若曰不如力牧能於推步之術著兵法十三卷可用之乃習其¶
干戈以征弗享始制三公之職以象三台(天象有三台星)風后配上台¶
天老配中台五聖配下台(太公六韜曰風后力牧五聖爲七公則五聖五人也)黃帝於是¶
取合己者四人謂之四面而理時獲寶鼎迎日推策又得風胡¶
<pb:CK-KZ_JY242_12p010b>¶
爲將作五牙旗及烽火戰攻之具著兵法五篇又以神皇爲將¶
帝之夫人費修之子爲太子好張羅及弓矢以大將謂之撫軍¶
大元帥爲王前敵張若力牧爲行軍左右別乘以容光爲大司¶
馬統六師兼掌邦國之九法(容光一曰常光)又置左右大監監於萬國¶
臣龍紆者有勇有義亦爲將帝之行也以師兵爲營衛乃與榆¶
岡合謀共擊蚩尤帝以玉爲兵(玉飾兵器)帝服黃冕駕象車交六龍¶
大丙太一爲御載交龍之旂張五牙綵旗引之以定方位東方¶
青牙旗餘各依方色帝之行也常有五色雲氣狀金枝玉葉止¶
於帝上如葩華之象帝因令作華蓋(今之傘蓋是也)黃帝卽與蚩尤大¶
戰於涿鹿之野(地在上谷郡南有涿鹿城)帝未克敵蚩尤作百里大霧彌三¶
<pb:CK-KZ_JY242_12p011a>¶
日帝之軍人皆迷惑乃令風后法斗機作指南車以別四方(崔豹¶
古今注曰周公作指南之車據此時已有指南車卽周公再修之爾)帝乃戰未勝歸太山之阿慘¶
然而寐夢見西王母遣道人披玄狐之衣以符受帝曰太一在¶
前天一在後得之者勝戰則剋矣帝覺而思之未悉其意卽召¶
風后告之后曰此天應也戰必剋矣置壇祈之帝依以設壇稽¶
首再拜果得符廣三寸長一尺青色以血爲文卽佩之仰天歎¶
所未捷以精思之感天大霧冥冥三日三夜天降一婦人人首¶
鳥身帝見稽首再拜而伏婦人曰吾玄女也有疑問之帝曰蚩¶
尤暴人殘物小子欲萬戰萬勝也玄女教帝三宫祕略五音權¶
謀陰陽之術(兵法謂玄女戰術也衛公李靖用九天玄女法也又神符黃帝之符也陰陽術卽六壬太一遁甲運¶
<pb:CK-KZ_JY242_12p011b>¶
式法也)玄女傳陰符經三百言帝觀之十旬討伏蚩尤授帝靈寶¶
五符眞文及兵信符帝服佩之滅蚩尤又令風后演河圖法而¶
爲式用之創十八局名曰遁甲(周公時約爲七十二局漢張子房共向映一云四皓議之爲十¶
八局案神龍負圖文遁其甲乃名之遁甲今爲一局揭帖是也)以推主客勝負之術黃帝又著¶
十六神厯推太一六壬等法又述六甲陰陽之道作勝負握機¶
之圖及法要訣黃帝兵法三卷(宋武傳云神人出之)河圖出軍訣稱黃帝¶
得王母兵符又有出軍大帥年命立成各一卷太一兵厯一卷¶
黃帝出軍新用訣一十二卷黃帝夏氏占兵氣六卷(此書至夏后時重修¶
之也)黃帝十八陣圖二卷(諸葛亮重修爲八陣之圖)黃帝問玄女之法三卷風¶
后孤虛訣二十卷務成子玄兵災異占十四卷鬼臾區兵法三¶
<pb:CK-KZ_JY242_12p012a>¶
卷圖一卷(或作鬼谷區設兵法以來皆起於黃帝亦後來增修也)黃帝於是納五音之策¶
以審攻戰之事復率諸侯再伐蚩尤於冀州蚩尤率魑魅魍魎¶
請風伯雨師從天大風而來命應龍蓄水以攻黃帝黃帝請風¶
伯雨師及天下女祅以止雨於東荒之地北隅諸山黎土羌兵¶
驅應龍以處南極殺蚩尤與夸父不得復上故其下旱所居皆¶
不雨蚩尤乃敗於顧泉遂殺之於中冀其地因名絶轡之野(在嬀¶
州也)旣擒殺蚩尤乃遷其庶類善者於鄒屠之鄕其惡者以木械¶
之帝令畫蚩尤之形於旗上以厭邪魅名蚩尤旗殺蚩尤於黎¶
山之邱(東荒之北隅也)擲械於大荒之中宋山之上其械後化爲楓木¶
之林(山海經曰融天山有楓木之林蚩尤之桎梏所化也)所殺蚩尤身首異處帝閔之令¶
<pb:CK-KZ_JY242_12p012b>¶
葬其首冢於壽張(縣名在鄆州冢高七尺土人常以十月祀之則赤氣如絳見謂之蚩尤旗)其肩膂¶
冢在山陽(縣名在楚州肩膂府藏也)其髀冢在鉅鹿(邢州鉅鹿縣也)收得蚩尤兵書¶
行軍祕術一卷蚩尤兵法二卷黃帝都於涿鹿城(上谷郡涿州地名獨鹿又¶
曰濁鹿聲傳記誤也)黃帝又與榆岡爭天下榆岡恃神農帝之後故爭之¶
黃帝始以鵰鶡鷹鸇一云隼之羽爲旗幟(六典曰今鵔鸃旗也)以熊羆貙¶
虎爲前驅戰於阪泉之野(地名在上谷郡今嬀州也)三戰而後剋之帝又北¶
逐獯鬻之戎(卽匈奴也)諸侯有不從者帝皆率而征之凡五十二戰¶
天下大定帝以伐叛之功始令岐伯作車樂鼓吹謂之簫鐃歌¶
以爲軍之警衛棡鼓曲靈夔吼鵰鶚爭石墜崖壯士怒玄雲朱¶
鷺等曲所以揚武德也謂之凱歌(六典曰漢時張騫得之於西域凡八曲軍樂之遺音簫笳¶
<pb:CK-KZ_JY242_12p013a>¶
也金鐃如鈴而無舌有柄執之以止鼓也)於是諸侯咸尊軒轅爲天子帝以己酉歲¶
立承神農之後火生土帝以土德稱王天下號黃帝位居中央¶
臨制四方帝破山通道未嘗甯居令風后負壽書伯常荷劍旦¶
出流沙夕歸陰浦行萬里而一息反涿鹿之阿帝又試百神而¶
朝之帝問風后予欲知河所泄對曰河凡有五皆始於崑崙之¶
墟黃河出於崑崙山東南脚下卽其一也(餘四河說在於東方朔十洲記)帝令¶
竪亥步自東極至於西極得五億十選九千八百八步(一云二億三萬¶
三千)南北二億三萬一千三百里(二億二十萬)竪亥左手把算右手指¶
青邱北東盡泰遠西窮邠國東西得二萬八千里南北得二萬¶
六千里(萬里曰選神農時東西九千萬里南北八千萬里逾四海之外韋昭注漢書不信此闊遠於海外臣瓚據道書¶
<pb:CK-KZ_JY242_12p013b>¶
神農乘龍遊遠也黃帝乘馬以理土境祇四海內也淮南子云北極至於南極二億三萬三千五百七十里也淮南王學道此¶
言絶遠亦據道書也)黃帝始畫野分州令百郡大臣授德教者先列珪玉¶
於蘭蒲席上使舂雜寶爲屑以沉榆之膠和之爲泥以分土別¶
尊卑之位與華戎之異文出封禪記帝旁行天下得百里之國¶
者萬區(今之縣邑者也)所謂首出庶物萬國咸甯有青烏子能相地理¶
帝問之以制經帝又問地老說五方之利害時有瑞草生帝庭¶
名屈軼佞人入則指之是以佞人不敢進時外國有以神獸來¶
進名獬豸如鹿一角置於朝不直之臣獸卽觸之帝問食何物¶
對曰春夏處水澤秋冬處松竹此獸兩目似熊容成子有道知¶
律者女媧之後初爲黃帝造律曆元起辛卯至此時造笙以象¶
<pb:CK-KZ_JY242_12p014a>¶
鳳鳴素女於廣都來教帝以鼓五十絃瑟(古史考曰琴則非也)黃帝損之¶
爲二十五絃其瑟長七尺二寸伏羲置琴女媧和之黃帝之琴¶
名號鍾作清角之弄帝始制七情行十義之教七情者喜怒哀¶
樂懼惡欲七情也十義者君仁臣忠父慈子孝兄良弟悌夫義¶
婦聽長惠幼順十義也帝制禮作樂之始也黃帝書說東海有¶
度索山或曰度朔山譌呼也(此山間以竹索懸而度也)山有神荼鬱壘神能¶
禦凶鬼爲百姓除患制驅儺之禮以象之帝以容成子爲樂師¶
帝作雲門大卷咸池之樂乃張樂於洞庭之野北門成曰其奏¶
也陰陽以之和日月以之明和風俗也(唐至德二年洞庭側有人穿地得古鍾有古篆¶
文黃帝時樂器也永泰二年巴陵令康通中得采藥人石季德於洞庭鄕採藥得古鍾上有篆岳州刺史李萼進之可明莊子¶
<pb:CK-KZ_JY242_12p014b>¶
所謂黃帝於洞庭張樂誠不妄者也)黃帝將會神靈於西山之上乃駕象車六交¶
龍畢方並轄蚩尤居前(蚩尤旗也)風伯進掃雨師灑道鳳凰覆上乃¶
到山大合鬼神帝以號鍾之琴奏清角之音(師曠善於琴晉平公强請奏角弄師¶
曠不得已一奏雲從西北起再奏大風起大雨作平公懼而成疾焉)謂崑崙山之靈封致豐大之¶
祭以詔後代斯封禪之禮也於時崑崙山北玉山之神人也西¶
王母太陰之精天帝之女也人身虎首(山海經曰虎顏一云虎色)豹尾蓬頭¶
戴勝顥然白首善嘯石城金臺而穴居坐於少廣之山有三青¶
鳥常取食此神人西王母也慕黃帝之德乘白鹿來獻白玉環¶
又有神人自南來乘白鹿獻鬯帝德至地秬鬯乃出黃帝習樂¶
以舞眾神又感玄鶴二八翔舞左右帝於西山嘗木果味如李¶
<pb:CK-KZ_JY242_12p015a>¶
狀如棠華赤無核因名沙棠食之禦水不溺帝立臺於沃人國¶
西王母之山名軒轅臺帝乃休於冥伯之丘崑崙之墟帝遊華¶
胥國此國神仙國也(伏羲生於此國伏羲母此國人)帝往天毒國居之因名軒¶
轅國(後來曰天竺去長安一萬二千里古史考曰在海外妄也)帝又西至窮山女子國北又¶
復遊逸於崑崙宮赤水北及南望還歸而遺其玄珠使明目人¶
離婁求之不得使罔象求而得之後爲蒙氏之女奇相氏竊其¶
玄珠沈海去爲神(玄珠喻道蒙氏女得之爲水神)帝巡狩東至海登桓山於海¶
濱得白澤神獸能言達於萬物之情因問天下鬼神之事自古¶
精氣爲物遊魂爲變者凡萬一千五百二十種白澤言之帝令¶
以圖寫之以示天下帝乃作祝邪之文以祝之帝周遊行時元¶
<pb:CK-KZ_JY242_12p015b>¶
妃嫘祖死於道帝祭之以爲祖神令次妃嫫母監護於道以時¶
祭之因以嫫母爲方相氏(嚮其方也以護喪亦曰防喪氏今人將行設酒食先祭道謂之祖餞祖送¶
也顏師古注漢書云黃帝子爲道神乖妄也崔寔四人月令復曰黃帝之子亦妄也皆不得審詳祖嫘祖之義也)黃帝¶
以天下大定符瑞並臻乃登封太山禪於亭亭山(泰山下小山也)又禪¶
於几几山勒功於喬嶽作下畤以祭炎帝以觀天文察地理駕¶
宮室制衣服候氣律造百工之德故天授輿服斧鉞華蓋羽儀¶
天神之邱黃帝著軒輿之銘帝以事周畢卽推律定姓(孔子京房皆行¶
此事)紀鍾甄聲帝之四妃(嫘祖嫫母費修女節是也)生二十五子得姓者十二¶
人(一云十三人)姬酉祈巳滕箴任苟僖詰旋依(史記云六十一姓惟釐嬛二姓不同所云¶
黃帝姓公孫者十八代合一千五百年其十二姓十三代合一千七十二年史又云十二姓德薄不記錄亦不可也姬祁滕任¶
<pb:CK-KZ_JY242_12p016a>¶
僖詰皆有德有名者也所云黃帝姓公孫雖古史相傳理終不通且黃帝生於有熊長於姬水祇合以姬爲姓至周武王稱黃¶
帝十九代孫姬姓之後卽黃帝姬姓非公孫也且周置五等諸侯以公侯伯子男後諸侯子孫多稱公孫言公之子孫也故連¶
公子爲姓者且有八十五氏皆非黃帝時人)黃帝九子各封一國(潘安仁詩言之未知其源)元妃¶
嫘祖生二子玄囂昌意並不居帝位玄囂得道爲北方水神昌¶
意娶蜀山氏之女生顓頊居帝位卽黃帝嫡孫也號高陽氏摯¶
字青陽卽帝位號金天氏黃帝之小子也少昊後有子七人顓¶
頊時以其一子有德業高陽帝賜姓曼氏餘不聞黃帝以天下¶
旣理物用具備乃尋眞訪隱問道求仙冀獲長生久視所謂先¶
理代而後登仙者也時有甯子爲陶正有神人過教火法出五¶
色煙能隨之上下道成仙去往流沙之所食飛魚暫死二百歲¶
<pb:CK-KZ_JY242_12p016b>¶
更生作沙頭頌曰青蕖灼爍千載舒萬齡暫死餌飛魚有務光¶
子者身長八尺七寸神仙者也(至夏時餌藥養性鼓琴有道壽永者)有赤蔣子輿¶
不食五穀㗖百花而長年(堯時爲木工能隨風上下卽已二千歲矣)有容成公善補¶
導之術守生養氣谷神不死能使白髮復黑齒落復生黃帝慕¶
其道乃造五城十二樓以候神人卽訪道遊華山首山東之太¶
山時致怪物而與神仙通接神人於蓬萊回乃接萬靈於明庭¶
京兆仲山甘泉寒門谷口(在長安北甘泉雲陽)黃帝於是祭天圓邱將求¶
至道卽師事九元子以地皇元年正月上寅日齋於首山(在河東蒲¶
坂縣)復周遊以訪眞道令方明爲御昌宇驂乘張若謬扅道焉(謬音¶
習扅舒氏切或作明)昆閽滑稽從車而至襄城之野七聖俱迷見牧馬童¶
<pb:CK-KZ_JY242_12p017a>¶
子黃帝問曰爲天下若何小童曰理天下何異牧馬去其害馬¶
而已黃帝稱天師而退至於圜邱其國有不死樹食其子與葉¶
人皆不死有丹巒之泉飲之而壽有巨蛇害人黃帝以雄黃卻¶
逐之其蛇留一時而反(外國記云留九年也)帝令三子習服之皆壽三百¶
歲北到洪隄上具茨山(在於陽翟)見大隗君(密縣大隗神也)又見黃蓋童子¶
受神芝圖七十二卷適中岱見黃子中受九茄之方(一云至崆峒山見中¶
黃眞人其方原州有崆峒之山應劭云在隴右非也)登崆峒山見廣成子問至道(司馬彪注莊子¶
云崆峒當斗之山也一方在梁國虞城東下三十里是也)廣成子不答帝退捐天下築特室¶
藉白茅間居三月方往再問修身之道乃授以自然經一卷黃¶
帝捨帝王之尊託猳豚之文登雞山陟王屋山開石函發玉笈¶
<pb:CK-KZ_JY242_12p017b>¶
得九鼎神丹注訣南至江登熊湘山(熊山在召陵長沙也湘山在長沙益陽縣)往天¶
台山受金液神丹東到青丘山見紫府先生受三皇內文大字¶
(抱朴子云有二十卷)以劾召萬神南至五芝玄澗登圜壠蔭建木觀百靈¶
所登降采若乾之芝(一云花)飲丹巒之水南至青城山禮謁中黃¶
丈人乃間登雲臺山見甯先生受龍蹻經問眞一之道皇人曰¶
子旣居海內復欲求長生不死不亦貪乎頻相反覆而復受道¶
卽中黃眞人黃帝拜謝訖東過廬山爲使者以次青城丈人也¶
廬山使者秩比御史主總仙官之道是五嶽監司也又封潛山¶
君爲九天司命主生死之錄黃帝以四嶽皆有佐命之山而南¶
嶽孤特無輔乃章詞三天太上道君命霍山爲儲君命潛山爲¶
<pb:CK-KZ_JY242_12p018a>¶
衡嶽之副以成之時參政事以輔佐之帝乃造山躬寫形象以¶
爲五嶽眞形之圖黃帝往練石於縉雲堂於地練丹時有非紅¶
非紫之雲見是曰縉雲因名縉雲山(在婺州金華縣一云永康縣也)帝藏兵法¶
勝負之圖六甲陰陽之書於苗山(禹會計功於此集諸侯因名會稽也)黃帝合符¶
瑞於釜山得不死之道奉事太一元君受要記修道養生之法¶
於玄女素女受房中之術能御三百女玄女授帝如意神方卽¶
藏之崆峒山帝精推步之術於山稽力牧著體診之訣於岐伯¶
雷公講占候於風后先生救傷殘綴金冶之事故能祕要窮盡¶
道眞也黃帝得玄女授陰符經義能內合天機外合人事帝所¶
理天下南及交趾北至幽陵西至流沙東及蟠木(蟠在桃索山具在度山海¶
<pb:CK-KZ_JY242_12p018b>¶
經也)帝欲棄天下曰吾聞在宥天下不聞理天下我勞天下久矣¶
將息駕於玄圃以返吾眞矣(崑山岑有玄上圃也)黃帝修興封禪禮畢采¶
首山之銅將鑄九鼎於荆山之下以象太一於雍州(虢州湖城縣有石記¶
黄帝鑄鼎於此舊曰鼎州弘農郡地理志云馮翊鼎懷德縣南之荆山是也)是鼎神質文精也知吉¶
知凶知存知亡能輕能重能息能行不灼而沸不汲自滿中生¶
五味眞神物也黃帝煉九鼎丹服之逮至鍊丹成後以法傳於¶
玄子此道至重盟以誡之帝以中經所紀藏於九嶷山東號委¶
羽承以文玉覆以盤石其書金簡玉字黃帝之遺讖也(夏禹得之亦仙¶
化又云藏之於會稽去覆釜山中也)帝又以所佩靈寶五符眞文書金簡一通封¶
於鍾山一通藏於宛委之山帝嘗以金鑄器皆有名題上古之¶
<pb:CK-KZ_JY242_12p019a>¶
字也以記年月或有祠也時有薰風至神人集成猒代之志卽¶
留冠劍珮舄於鼎湖極峻處崑臺之上立館其下崑崙山之軒¶
轅臺也時有馬師皇善醫馬有通神之妙思有龍下於庭伏地¶
張口閉目師皇視之曰此龍病求我醫也師皇乃引鍼於龍口¶
上下以牛乳煎甘草灌之龍病愈師皇乘此龍仙去黃帝聞之¶
自擇日卜云還宅升仙之日得戊午果有龍來垂胡髯下迎黃¶
帝乃乘龍與友人無爲子及臣僚等從上七十二人同去小臣¶
不得上者將龍髯拔陔髯及帝之弓小臣抱其弓與龍髯而號¶
泣弓因曰烏號鑄鼎之地後曰鼎湖(至周王時封虢叔於此因曰虢州古曰鼎州於漢曰¶
湖城縣也)其後有臣左徹削木爲黃帝象率諸侯朝奉之臣僚追慕¶
<pb:CK-KZ_JY242_12p019b>¶
靡所措思或取几杖立廟而祭或取衣冠置墓而守是以有喬¶
山之冡(在上谷郡周陽縣又膚施縣有黃帝祠四所邡州喬山黃帝冢在焉)黃帝曾遊處皆有祠¶
五百年後喬山墓崩惟劍與赤舄在焉一旦亦失(荆山記龍首記具載之也)¶
黃帝居代總百一十一年在位一百年自上仙後昇天爲太一¶
君其神爲軒轅之宿在南宮黃龍之體象(火體祭天神軒轅星一也)後來享¶
之列爲五帝之中方君也以配天黃帝土德居中央之位以主¶
四方(東方青帝太昊南方赤帝神農西方白帝少昊北方黑帝顓頊)以鎭星配爲子名樞紐之¶
神爲佐配享於黃帝帝之子昌意居弱水昌意弟少昊帝妃女¶
節所生也帝之女溺於東海化爲鳥名精衛常銜西山木石以¶
堙東海少昊名摯字青陽卽帝位號金天氏黃帝之子也顓頊¶
<pb:CK-KZ_JY242_12p020a>¶
高陽氏黃帝之孫也各有聖德在位七十八年終母蜀山氏所¶
生都商邱濮陽禺强黃帝之胤不居帝位與顓頊俱得道居北¶
方爲水神(顓頊已來以所興之地爲名號)帝嚳高辛氏黃帝之孫(蟜極生高辛也)帝嚳¶
高辛神靈自言其名都偃師(亳州河南)在位七十年壽一百五歲帝¶
堯陶唐氏黃帝之玄孫也姓伊祁名放勛興於定陶以唐侯爲¶
帝(濟陰定陶又云定州唐縣)都於平陽(郡在晉州)在位九十八年一百一十八歲¶
舜有虞氏黃帝八代孫禹爲玄孫也按遁甲開山圖曰禹得道¶
仙人也古有大禹女媧十九代孫大禹壽三百六十歲入九嶷¶
山仙飛去後三千六百歲堯理天下洪水旣甚人民墊溺大禹¶
念之乃化生於石紐山泉女狄暮汲水得石子如珠愛而吞之¶
<pb:CK-KZ_JY242_12p020b>¶
有娠十四月生子及長能知泉源代父鯀理洪水三年功成堯¶
帝知其功如古大禹知水源乃賜號禹推之是黃帝玄孫無疑¶
也殷湯黃帝七十代孫(黃帝子少昊生蟜極蟜極生高辛十四世後卽天一爲殷王是也)黃帝¶
子孫各得姓於事帝推律定姓者十二(具在中卷)少昊有子姓曼顓¶
頊姬姓(以黃帝居姬水帝嚳子后稷姬姓也)堯姓伊祁舜姓姚禹姓姒湯姓子又¶
張鄧軒路黃寇宋酈白薛虞資伊祁申屠黃公託拔(昌意少子封北土以¶
黃帝土德化俗以土爲託以君爲拔乃以託拔爲姓)黃帝有九子各封一國(具在中卷)總三十¶
三氏出黃帝之後黃帝相承凡一千二百五十年自黃帝己酉¶
歲至今¶
¶
<pb:CK-KZ_JY242_12p021a>¶
#+PROPERTY: JUAN 101
<pb:CK-KZ_JY242_12p021a>¶
　　
*** 元始天王紀¶
元始天王禀天自然之胤結形未沌之霞記體虛生之胎生乎¶
空洞之際時玄景未分天光冥遠浩漫太虛積七千餘劫天朗¶
氣清二暉纏絡玄雲紫蓋映其首六氣之電翼其眞夜生自明¶
神光燭室散形靈馥之烟棲心霄霞之境練容洞波之濱獨秉¶
靈符之節抗御玄降之章內氣玄崖潛想幽窮忽焉逍遙流盼¶
忘旋瓊輪玉輿碧輦玄龍飛精流靄耀電虛宮東遊碧水豪林¶
之境上憩青霞九曲之房進登金闕受號玉清紫虛高上元皇¶
太上大道君受金簡玉札使奏名東華方諸青宮於時受命總¶
統億津玄降玉華之女金晨之童各三千人飛龍毒獸巨虬千¶
<pb:CK-KZ_JY242_12p021b>¶
尋攫天奮爪備衛玉闕天威煥赫陳於廣庭飛青羽蓋流紫鳳¶
章金眞玉光豁落七元神虎上符流金火鈴結編元皇位在玉¶
清掌括上皇高帝之眞¶
　　
*** 太上道君紀¶
洞玄本行經云太上道君者於西那天鬱察山浮羅之嶽坐七¶
寶騫木之下清齋空山靜思神眞合慶冥樞蕭朗自然擁觀萬¶
化俯和眾生是時十方大聖至眞尊神詣座燒香稽首道前上¶
白道君不審靈寶出法從何劫而來至於今日凡幾度人爲盡¶
如是復有轉輪天尊是何劫生值遇眞文得今太上之任致是¶
得度何獨如之巍巍德宗高不可勝願垂賜告本行因緣解說¶
<pb:CK-KZ_JY242_12p022a>¶
要言開悟後生道言天元輪轉隨劫改運一成一敗一死一生¶
滅而不絶幽而復明靈寶出法隨世度人自元始開光至於赤¶
明元年經九千九百億萬劫度人有如塵沙之眾不可勝量赤¶
明之前於眇莽之中劫劫出化非可思議赤明已後至上皇元¶
年宗範大法得度者眾終天說之亦當不盡今爲可粗明眞正¶
之綱維標得道者之遐迹爾今聊以開示於後來領會於靈文¶
之妙我濯紫晨之流芳蓋皇上之冑胤我隨劫死生世世不絶¶
常與靈寶相值同出經七百億劫中會青帝劫終九氣改運於¶
是託胎於洪氏之胞凝神於瓊胎之府積三千七百年至赤明¶
開運歲在甲子誕於扶刀蓋天西那玉國浮羅之嶽復與靈寶¶
<pb:CK-KZ_JY242_12p022b>¶
同出度人元始天尊以我因緣之勳錫我太上之號封鬱悅那¶
林昌玉臺天帝君位登高聖治玄都玉京實由我身尊承大法¶
靈寶眞文世世不絶廣度天人慈心於萬劫溥濟於眾生功德¶
之大勳名繕於億劫之中致今報爲諸天所宗焉¶
　　
*** 上清高聖太上玉晨大道君紀¶
洞眞大洞眞經云上清高聖太上大道君者蓋二晨之精氣九¶
慶之紫煙玉暉煥耀金映流眞結化含秀苞凝玄神寄胎母氏¶
育形爲人諱[(日*日)/亠/(日*日)][天/眞]字上開元母妊三千七百年乃誕於西那天¶
鬱察山浮羅嶽丹玄之阿於是受籙紫皇受書玉虛眺景上清¶
位司高仙爲高聖太上玉晨大道君治蘂珠日闕館七映紫房¶
<pb:CK-KZ_JY242_12p023a>¶
玉童玉女各三十萬人侍衛於是振策七圃揚青九霄騰空儛¶
旌駕景馳飈徘徊八煙盤桓空塗仰簪日華俯拾月珠摘絳林¶
之琅實餌玄河之紫蕖偃蹇靈軒領理帝書萬神入拜五德把¶
符上眞侍晨天皇抱圖乃仰空言曰子欲爲眞當存日中君駕¶
龍驂鳳乘天景雲東遊桑林遂入帝門若必昇天當思月中夫¶
人駕十飛龍乘我流鈴西朝六嶺遂詣帝堂精根運思上朝玉¶
皇薈薈敷鬱儀以躡景晃晃散結璘以曁霄雙皇合輦後天而¶
凋夫大有者九天之紫宮小有者清虛三十六天之首洞於是¶
高聖太上大道君初乘一景之輿駕八素紫雲攝希微蒼帝名¶
錄豐子俱東行詣鬱悅那林昌玉臺天見玉清紫道虛皇上君¶
<pb:CK-KZ_JY242_12p023b>¶
受九暉大晨隱符¶
太上大道君次乘二景之輿駕七素絳雲攝中微赤帝名定無¶
彥俱南行詣高桃厲沖龍羅天見玉清翼日虛皇太上道君受¶
觀靈元晨隱符¶
太上大道君次乘三景之輿駕六素紅雲攝太微白帝名蕖淵¶
石俱西行詣碧落空歌餘黎天見玉清昌陽始虛皇高元君受¶
總晨九極隱符¶
太上大道君次乘四景之輿駕五素青雲攝玄微黑帝名齊元¶
旋俱北行詣叩摩坦婁于翳天見玉清七靜導生高上虛皇君¶
受沓曜旋根隱符¶
<pb:CK-KZ_JY242_12p024a>¶
太上大道君次乘五景之輿駕四素黃雲攝始微上帝名接空¶
子俱東北行詣扶刀蓋華浮羅天見玉清大明虛皇洞清君受¶
玄景晨平隱符¶
太上大道君次乘六景之輿駕三素綠雲攝靈微中帝名秉巨¶
文俱東南行詣貝渭耶蕖初默天見玉清始元虛皇太霄君受¶
合暉晨命隱符¶
太上大道君次乘七景之輿駕二素紫雲攝宣微下帝君名宏¶
膚子俱西南行詣沖容育鬱離沙天見玉清七觀無生虛皇金¶
靈君受齊暉晨玄隱符¶
太上大道君次乘八景之輿駕一素靈雲攝洞微眞帝名泗澄¶
<pb:CK-KZ_JY242_12p024b>¶
攄俱西北行詣單綠察寶輪法天見玉清八觀高元虛皇渟景¶
君受高上龍煙隱符¶
太上大道君又乘洞景玉輿駕太霞紫煙玄景之暉攝九微內¶
帝君名申名閑及上皇九玄九天諸眞仙王等俱仰登彌梵羅¶
臺霄絶寥丘飛元雲根之都玉清上天見玉清紫暉太上玉皇¶
明上大道君受高清太虛無極上道君隱符¶
　　
*** 三天君列紀¶
上清眞人總仙大司馬長生法師主三天君姓栢成諱欻生字¶
芝高乃中皇時人歲在東維之際誕於北水中山栢林之下夫¶
名爲欻生者以母感日華而懷孕年九歲求長生之道至十四¶
<pb:CK-KZ_JY242_12p025a>¶
與西歸公子巨靈伯尹俱師事黃谷先生黃谷先生者能爲不¶
死修靜無爲不營他術含精內觀凝神空漠思眞安炁以致不¶
死後五百年遇金仙石公甯氏先生晃夜童子三人受胎精中¶
記化胞內經養神上法解結之要又登太帝滄浪山洞臺中雙¶
玉穴酣紫明芝液遇上清萬石先生授以乘飛駕虛八氣景龍¶
之蹻反胎守白越度之法又廣成子授以丹青玉爐鍊雲根柔¶
金剛之經又授以飛煙發霜沈雪浮日朱之法又遇始元童子¶
丰車小童受虛皇帝籙仙忌眞戒化一成萬解形之法後遇玉¶
清文始東王金暉仙公號曰玉皇二道君告以胎閉靜息內保¶
百神開洞雲房堅守三眞之事後復詣二玉皇君問雲房之道¶
<pb:CK-KZ_JY242_12p025b>¶
三眞之訣二玉皇君曰三眞者兆一身之帝君百神之始眞也¶
若使輔弼審正三皇內甯太一保胎五老扶精一居丹田司命¶
護生一居絳宮紫氣灌形一居洞房三素合明於是變化離合¶
與眞同靈明堂雲宮紫戸玉門黃闕金室丹城朱窗皆帝一之¶
內宅三眞之寶室也於是雲房一景混合神人上通崑崙下臨¶
清淵雲蓋嵯峨林竹葱芊七靈迴轉七門幽深金扉玉匱符籍¶
五篇公子內伏外牽白元混一成形呼陽召陰上帝司命各保¶
所生微哉難言非仙不傳又問呼陽召陰出入無方之法氣出¶
神變之道二玉皇曰呼陽者三氣之所出入也召陰者六丁之¶
所往來也若得三氣之所生能知六丁之所因者則陽氣化爲¶
<pb:CK-KZ_JY242_12p026a>¶
龍車陰氣變爲玉女則騰轉無方輪舞空玄之上也夫氣之所¶
在神隨所生焉神在則氣成神去則氣零氣者卽二十四神之¶
正氣是爲二十四氣也氣能成神神亦成氣散之爲雲霧合而¶
爲形影出之爲仙化入之爲眞一上結三元下結萬物靜爲兆¶
身動爲兆神是以常混合二十四神變化三五之眞人混成正¶
一合爲帝君卽兆本神也夫人受生於天魂結成於元靈天魂¶
生之根元靈生之胎流會太一達觀三道神積玉宮液溢玄府¶
津流地戸澤憩洞房日月煥於霄暉五神混於元父元父主氣¶
化散帝極玄母主精變會幽元是以司命奉符固形扶神公子¶
內守桃康保魂左攜無英右引白元雲行雨施萬關流布也後¶
<pb:CK-KZ_JY242_12p026b>¶
二玉皇授欻生大洞眞經三十九章迴風混合帝一之道斷環¶
割青盟誓而傳得爲上清眞人位曰總仙大司馬長生法師主¶
三天君理太玄都閬風玉臺總司學道之仙籍主括三天之人¶
神萬仙受事於玉臺五帝北朝於靈軒矣¶
　　
*** 青靈始老君紀¶
洞玄本行經云東方安寶華林青靈始老帝君者往在白氣御¶
運於金劫之中暫生鬱悅金映雲臺那林之天西婁無量玉國¶
浩明玄嶽厥名元慶於此天中大建功德初無懈心勳名仰徹¶
朱陵火宮書其姓名記於赤簡仙道垂成而值國多綵女元慶¶
遂以寄世散想靈魔舉其濁目朱宮輟其仙名一退遂經三劫¶
<pb:CK-KZ_JY242_12p027a>¶
中值火劫改運元慶又受氣寄胎於洪氏之胞上天以其先身¶
好色故轉爲女子朱靈元年歲在丙午誕於丹童龍羅衛天洞¶
明玉國丹霍之阿改姓洪諱那臺年十四敬好道法心願神仙¶
常市香膏然燈照暝大作功德諸天所稱名標上清南極上靈¶
紫虛元君託作傭人下世教化見那臺貞潔好尚至法迴駕於¶
丹霍之阿授那臺靈寶赤書南方眞文一篇於是那臺勵志殊¶
勤自謂一生作於女子處於幽房無由得道因齋持戒思念願¶
得轉身爲男丹心遐徹遂致感通上眞下降元始天尊時於琅¶
碧之溪扶瑤之丘坐長林枯桑之下眾眞侍坐是日那臺見五¶
色紫光曲照齋堂於是心悟疑是不常仍出登墻四望忽見東¶
<pb:CK-KZ_JY242_12p027b>¶
方桑林之下華光赫奕非可勝名去那臺所住數百里中隔礙¶
暘谷滄海之口心懷踴躍無由得往因叉手遙禮稱名那臺先¶
緣不厚致作女身發心願樂志期神仙高道法妙不可得攀日¶
夕思念冀得滅度轉形爲男厯年無感常恐生死不得遂通彌¶
齡之運有於今日天河隔礙無由披陳今當投身碧海沒命于¶
天冀我形魂早得輪轉更建功德萬劫之中冀見道眞言訖便¶
從墻上投身擲空命赴滄海極淵之中紛然無落卽爲水帝神¶
王以五色飛龍捧接女身俄頃之間已於懸中得化形爲男子¶
乘龍策虛飛至道前於是元始卽命仙都錫加帝號於火劫受¶
命輔於靈寶青帝玉篇七百年中火劫數極青氣運行隨元滅¶
<pb:CK-KZ_JY242_12p028a>¶
度以開光元年於彌梵羅臺霄絶寥丘飛元雲根之都滄霞九¶
雲之墟元始又錫安寶華林青靈始老帝君號¶
　　
*** 丹靈眞老君紀¶
洞玄本行經云南方梵寶昌陽丹靈眞老君者本姓鄭字仁安¶
大炎之胤生於禪黎世界赤明天中生有三氣之雲纏其身朱¶
鳥鼓翮覆其形三日能言便知宿命年及十二面有金容玉顏¶
便棄世離俗遠遊山林於寒靈洞宮遇玄和先生授仁安靈寶¶
赤書五氣玄天黑帝眞文一篇智慧上品十戒而去仁安於是¶
奉戒而長齋大作功德珍寶布施以拯諸乏割口飴鳥功名徹¶
天因於西那國遇天洪災大水滔天萬姓流漂仁安於洪波之¶
<pb:CK-KZ_JY242_12p028b>¶
上汎舟誦戒書黑帝眞文以投水中水爲開道百頃之地鳥獸¶
麞鹿虎豹師子皆往依親悉得無他是時國王百口登樓而漂¶
沒歎不能得度仁安見王垂沒乃浮舟而往以所佩眞文授與¶
國王王敬而奉之水劫卽退翕然得過王旣得免眞文於是卽¶
飛去入雲中莫知所在仁安失去眞文退仙一階運應滅度託¶
命告終死於北戎之阿暴露靈屍三十餘年形體不灰光色鮮¶
明無異生時在於北戎長林之下時國王遊獵放火燒山四面¶
火帀去其靈屍之間百步之內火不得然獐鹿虎豹莫不依親¶
王怪而往見靈屍之上有三色之光雲霧鬱冥鳥獸帀繞王乃¶
伐薪圍屍放火焚燒於時屍放火中鬱起成人坐青煙之上指¶
<pb:CK-KZ_JY242_12p029a>¶
拈虛無五色煥爛左右侍者仙童玉女三百餘人肅然而至凡¶
是禽獸依親之者並在火中皆得過度仁安以赤明二年歲在¶
丙午於𨚧摩坦婁於翳天中洞寥之嶽改姓洞浮諱曰極炎受¶
錫南單梵寶昌陽丹靈眞老帝號丹靈老君也¶
　　
*** 中央黃老君紀¶
洞眞九眞中經云中央黃老君者太上太微天帝君之弟子也¶
以混皇二年始生焉年七歲乃知長生之要天仙之法仍眇綸¶
上思欽納眞玄蕭條靈想棲心神源解脫於文蔚之羅披素於¶
空任之肆於是太上授九眞之訣八道祕言施修道成受書爲¶
太極眞人¶
<pb:CK-KZ_JY242_12p029b>¶
　　
*** 金門皓靈皇老君紀¶
洞玄本行經云西方七寶金門皓靈皇老君者本乃靈鳳之子¶
也靈鳳以呵羅天中降生於衛羅天堂世界衛羅國王取而蓄¶
之王有長女字曰配瑛意甚憐愛常與共戲於是靈鳳常以兩¶
翼扇女面後十二年中女忽有胎經涉三月王意怪之因斬鳳¶
頭埋著長林丘中女後生女墮地能言曰我是鳳子位應天妃¶
王卽名曰皇妃生得三日有羣鳳來賀玄哺玉霜洪泉曲水八¶
鍊芝瑛年八歲執心肅操超拔俗倫常朝則謁日暮則揖月於¶
重宮之內王設厨膳物不味口天作大雪一年不解雪深十丈¶
鳥獸餓死王女思憶靈鳳往之遊好駕而臨之長林丘中歌曰¶
<pb:CK-KZ_JY242_12p030a>¶
杳杳靈鳳綿綿長歸悠悠我思永與願違萬劫無期何時來飛¶
於是王所殺鳳鬱然而生抱女俱飛徑入雲中王女今於景霄¶
之上受書爲南極上元君常乘九色之鳳此女前生萬劫已奉¶
靈寶致靈鳳降形得封南極元君之號皇妃功德遐徹天眞感¶
降以上元之年歲在庚申七月七日中時元始天尊會於衛羅¶
玉國鳳麟之丘坐騫華之下眾眞侍坐是時皇妃所住室內忽¶
有日象如鏡之圓空懸眼前皇妃映見天眞大神普在鏡中長¶
林之下一室光明於是自登通陽之臺遙望西方見鳳生邱上¶
紫雲鬱勃神光煒煥非可得名去皇妃所住五百步許逼以女¶
根處在宮內無由得往須臾忽有神鳳來翔集於臺上皇妃白¶
<pb:CK-KZ_JY242_12p030b>¶
鳳言曰西方有道心願無緣不審神鳳可得暫駕見致與不於¶
是鳳卽敷翮使坐翮上舉之徑至道前元始天尊指以金臺王¶
母卽汝師也便可施禮皇妃叩頭上啟惟願眾尊特垂哀矜則¶
枯骸更生言畢金母封以西靈玉妃之號卽命九光靈童披霜¶
羅之藴出靈寶赤書白帝眞文一篇以之授皇妃受號三百年¶
仍值青劫改運皇妃方復寄胎於李氏之胞三年於西那玉國¶
金壟幽谷李樹之下而生化身爲男子改姓上金諱日昌至開¶
光元年歲在上甲元始天尊錫西方七寶金門皓靈皇老君號¶
　　
*** 五靈玄老君紀¶
洞玄本行經云北方洞陰朔單鬱絶五靈玄老君者本姓浩字¶
<pb:CK-KZ_JY242_12p031a>¶
敷明蓋玄皇之胤太清之冑生於元福棄賢世界始青天中年¶
十二性好幽寂心翫山水遠於家中或去十日時復一還時天¶
下災荒人民餓殍一國殆盡敷明於地境山下遇一頃巨勝身¶
自採取餉係窮乏日得數過救度垂死數千餘口隨取隨生三¶
年不訖他人往覓莫知其處是時辛苦形體憔悴不暇營身遂¶
致疲頓死於山下九天書其功德金格記其玉名度其魂神於¶
朱陵之宮後帝遣金翅大鳥常敷兩翼以覆其尸七百年中尸¶
形不灰至水劫改運水泛尸漂於無崖之淵水過而後敷明尸¶
泊貝渭邪源初默天鬱單之國北壟玄丘四十年中又經山火¶
盛行焚燒尸形於火中受鍊而起化成眞人五色之雲覆蓋其¶
<pb:CK-KZ_JY242_12p031b>¶
上至開明元年於北壟玄丘改姓節諱靈會元始天王錫靈會¶
洞陰朔單鬱絶五靈玄老君號¶
¶
¶
¶
¶
¶
¶
¶
¶
<pb:CK-KZ_JY242_12p032a>¶
#+PROPERTY: JUAN 102
<pb:CK-KZ_JY242_12p032a>¶
　　
*** 混元皇帝聖紀¶
太上老君者混元皇帝也乃生於無始起於無因爲萬道之先¶
元氣之祖也蓋無光無象無音無聲無宗無緒幽幽冥冥其中¶
有精其精甚眞彌綸無外故稱大道焉夫道者自然之極尊也¶
於幽無之中而生空洞焉空洞者眞一也眞一者不有不無也¶
從此一氣化生後九十九萬億九十九萬歲乃化生上三氣三¶
氣各相去九十九萬億九十九萬歲三合成德共生無上也自¶
無上生後九十九萬億九十九萬歲乃化生中三氣三氣各相¶
去九十九萬億九十九萬歲三合成德共生玄老也自玄老生¶
後九十九萬億九十九萬歲乃化生下三氣三氣各相去九十¶
<pb:CK-KZ_JY242_12p032b>¶
九萬億九十九萬歲三合成德共生太上也自太上生後復八¶
十一萬億八十一萬歲乃生一氣一氣生後復八十一萬億八¶
十一萬歲乃生前三氣三氣各相去八十一萬億八十一萬歲¶
三合成德共生老君焉老君生後八十一萬億八十一萬歲化¶
生一氣一氣生後八十一萬億八十一萬歲化生後三氣三氣¶
又化生玄妙玉女玉女生後八十一萬億八十一萬歲三氣混¶
沌凝結變化五色玄黃大如彈丸入玄妙口中玄妙因吞之八¶
十一年乃從左腋而生生而白首故號爲老子老子者老君也¶
此卽道之身也元氣之祖宗天地之根本也夫大道玄妙出於¶
自然生於無生先於無先挺於空洞陶育乾坤號曰無上正眞¶
<pb:CK-KZ_JY242_12p033a>¶
之道神奇微遠不可得名故曰吾生於無形之先起乎太初之¶
前長乎太始之端行乎太素之元浮游幽虛出入杳冥觀混沌¶
之未判視清濁之未分盼髣髴之興光瞻響罔之眇然窺惚恍¶
之容象覩鴻洞之無邊步宇宙之曠野厯品物之族羣惟吾生¶
之卓兮獨立而無倫消則爲氣息則爲人矣¶
老君者乃元氣道眞造化自然者也强爲之容則老子也以虛¶
無爲道自然爲性也夫莫能使之然莫能使之不然亦不知其¶
所以然不知其所以不然故曰自然而然者也至若以地爲輿¶
操天爲蓋馳騖曠蕩翱翔八外不足比其大也窮幽極微至纖¶
無際析毫剖釐刃鋏鋒銳不足言其細也絲竹八音簫韶九成¶
<pb:CK-KZ_JY242_12p033b>¶
宮商調暢律呂和平不足言其聲也玄黃煥爛丹青熻煜焜煌¶
煒曄麗靡華飾不足言其色也皦耀熠爍神明恍惚風流電遊¶
霆振響逸不足言其疾也結根九泉沈嶠八海水凝藪澤淵渟¶
嶽峙不足言其止也陰陽不測變化無倫飄颻太素師虛友眞¶
不足言其神也光燭玄昧洞鑒無形仰觀太極俯察幽冥不足¶
言其明也影離響絶雲銷霧除鑽冰求火探巢捕魚不足言其¶
無也滌宇宙之塵穢掃雲漢於天衢下坑宏而無底上寥廓而¶
無隅包六合而造域跨八維以爲區不足言其虛也然則道固¶
無形夫何爲名故乃託虛寄無假道以言之言之不足以盡意¶
故歸之自然自然者理之極乃道之常也故眾聖所共尊道尊¶
<pb:CK-KZ_JY242_12p034a>¶
德貴夫莫之爵而常自然惟老氏乎老君者乃元生之至精兆¶
形之至靈也昔於虛空之中結氣凝眞强爲之容體大無邊相¶
好眾備自然之尊上無所攀下無所躡懸身而處不頽不落著¶
光明之衣照虛空之中如含日月之光也或在雲華之上身如¶
金色面放五明自然化出神王力士青龍白獸麒麟師子列於¶
前後或坐千葉蓮花光明如日頭建七曜冠衣晨精服披九色¶
離羅帔項負圓光或乘八景玉輿駕五色神龍建流霄皇天丹¶
節廕九光鶴蓋神丁執麾從九萬飛仙師子啟塗鳳凰翼軒或¶
乘玉衡之車金剛之輪驂駕九龍三素飛雲寶蓋洞耀流煥太¶
無燒香散華浮空而來伎樂駭虛難可稱焉或坐寶堂大殿光¶
<pb:CK-KZ_JY242_12p034b>¶
明七寶之帳朱華羅網垂覆其上仙眞列侍神丁衛軒旛幢旌¶
節騎乘滿空或金容玉姿黃裳繡帔凭幾振拂爲物祛塵或玄¶
冠素服白馬朱駿仙童夾侍神光洞玄夫妙相不可具圖學上¶
道之子宜識眞形眞形不測但存此足以感會也夫學不知其¶
本如嬰兒之失母能知其母又知其子旣知其子復守其母母¶
者何也無中之有也是道也至眞也宗極也一切所崇也隨感¶
而應應有著微微則妙象恍惚乍存乍亡屈者資之得伸暗者¶
向之獲明迷者歸之果定故神明之君應著之時形像相好動¶
靜有則以正理邪周徧無滯救度無窮故稱爲聖或君或臣或¶
師或友依緣相逢逢此應者皆由精心感道道氣通感是故隨¶
<pb:CK-KZ_JY242_12p035a>¶
機適品矣夫大道處於無形無形非凡所見應感以形妙相隨¶
時而出或玉姿金體爰及肉身或飛或步或尊或卑或山或岱¶
或夷或夏不可測量隨感一妙應已則藏或來無所從去無所¶
至洞有洞無周徧一切悟者卽心得道迷者觸向乖眞能崇識¶
老君尊而敬之則得正眞道矣論曰夫道不可見見而非也道¶
不可聞聞而非也蓋示理教俱空寂而不動也而道亦能使未¶
見者見未聞者聞此明境智相發感而遂通也然通寂雖殊其¶
至一焉故曰道常無爲而無不爲以此論之蓋由人心者也夫¶
心之念道凡有二種一念法身七十二相八十一好具足微妙¶
三界特尊二念眞身猶如虛空圓滿清淨不生不滅若於此相¶
<pb:CK-KZ_JY242_12p035b>¶
未能明審須憑圖像係錄其心當鑄紫金寫此眞形泥水銅綵¶
稱力所爲殿堂帳座旛華燈燭隨心供養如事眞身想念丹成¶
功德齊等若能洞觀非身之身圖像眞形理亦無二是以敬像¶
隨心獲福報之輕重惟在其心念念增進自然成道所謂人能¶
念道道亦念人卽此之謂也¶
　　
*** 太微天帝君紀¶
紫度炎光神玄變經云太微天帝君生于始青之端九曜神靈¶
之胤玄氣未凝之始結流芳之胄而法形焉連光映靈紫雲曜¶
電玄烟流靄丹暉纏絡妙覺潛啟仍採納上契條暢純和吐納¶
冥津遂降靈生之胎哺兼洪泉曲芝行年二七金容內發玉華¶
<pb:CK-KZ_JY242_12p036a>¶
外映洞慧神聰朗覩虛玄編掌帝號其所任乎澄流九霄之霞¶
飛眺洞清之源明機覽於極玄領綜運於億津積感加於冥會¶
妙啟發於自然是以得禦紫度炎光迴神飛霄登空之法修行¶
內應上登玉清高上之尊道備以付中央黃老君焉¶
　　
*** 青要帝君紀¶
洞眞青要紫書金根眾經云青要帝君者九陽元皇玉帝之弟¶
子也以中皇元年歲在東維天始告暉君育於玄丘王國無崖¶
之天瓊林七寶之下溟濛九域之濱法化應圖三日啟晨厥姓¶
堯諱字伯開仍有九龍翼君側七色瓊鳳廕君身神麟含芝以¶
哺玄天女吐精以灌眞玉童擲華以却穢神妃散香以攘塵含¶
<pb:CK-KZ_JY242_12p036b>¶
漱胎息法秀自然年冠二六面發金容體生靈符容與順化應¶
運浮沈棲心明霞之境遨遊玉圖之墟執抗元皇之策落景九¶
域之邱逍遙流盼遂經萬劫方還清齋雲房之間以紫雲爲屋¶
青霞爲城黃金爲殿白玉爲牀五氣交結高臺連甍玉陛文階¶
鳳闕四張金童侍側玉華執巾天仙羅衛五千餘人九陽元皇¶
玉帝君時乘碧霞九鳳飛輿瓊輪羽蓋從桑林千眞萬乘億騎¶
飛行侍仙三十六人宴景霄庭來降於君與君共登九老仙都¶
之京九曲之房命西臺龜母開雲鳳之藴紫錦之囊出紫書眞¶
訣玉篇已受於君君修行道備位登玉清太上大道君授君飛¶
雲羽蓋流紫鳳章金眞玉光豁落七元金神虛符流金火鈴青¶
<pb:CK-KZ_JY242_12p037a>¶
玉璽九色無縫之章單青羽裙飛行上清於是縱景萬變迴轉¶
五晨策虛召月攝日揚輪洞化離合與眞同靈解形遯變儵欻¶
億千上登三元朝謁玉宫遊覽無崖匡落九天出入洞門攜契¶
玉仙仰稟高上元始太眞應氣順命位掌帝晨縱統萬道無仙¶
不關下攝十天山靈河源五嶽四海莫不上隸於君者也¶
　　
*** 總眞主錄紀¶
洞眞變化七十四方經云上清總眞主錄南極長生司命君姓¶
王諱改生字易度乃太虛元年歲洛西番孟商啟運朱明謝遷¶
天元冥遯三暉翳昏晨風迅虛六日明焉君誕於東林廣昌之¶
城長樂之鄕行年十四棄世離俗心慕神仙遇紫府華先生授¶
<pb:CK-KZ_JY242_12p037b>¶
陰陽補養削死修生三五變鍊七九復神道御中和胎息之方¶
行其術壽至四百年登玄溪之澗隱巖之房詣屠先生受金丹¶
鍊雲芝之根柔金剛之經飛煙起霜沈雪之方招霞咽精之道¶
服御七年與日合景行經神州空洞之山遇太一眞人戴先生¶
受帝君九鍊之方¶
　　
*** 中天玉寶元靈元老君紀¶
洞玄本行經云中天玉寶元靈元老君者本姓𤨆字信然蓋洞¶
元之胤中和之冑生於善忍世界青元天中流生之邱受生一¶
劫默然不語混沌無心食氣爲糧天地未光無常童子於無色¶
之國授信然靈寶赤書赤帝眞文一篇於是而言是時惟修一¶
<pb:CK-KZ_JY242_12p038a>¶
身初不開張廣度天人善功未充運應更滅於青元天中命終¶
流生之州靈體絶丘之下經一百餘年死而不灰常有黃氣覆¶
蓋其上至水劫流行天下溟然靈骸四面涌土連天遏雲水道¶
信然應化鬱然而起更生成人改姓通班諱曰元氏水過之後¶
天地開光三象玄曜七元高明元始天尊以開光元年歲在已¶
丑於高桃厲沖龍羅天反魂林中錫元氏玉寶元靈元老君號¶
　　
*** 赤明天帝紀¶
洞玄本行經云昔禪黎世界隊王有女字絓音(一曰繼音)生乃不言¶
年至十四王怪之乃棄女於南浮長桑之阿空山之中女乏糧¶
食常仰日咽氣引月服精自然充飽體不疲損常行山中周帀¶
<pb:CK-KZ_JY242_12p038b>¶
巖洞忽與神人會於丹陵之舍栢林之下執絓音右手題赤石¶
之上語絓音曰汝雖不能言可憶此也絓音私心自悼受生不¶
幸口不能言棄在窮山誓心自願得還人中當作功德無有愛¶
惜百劫之後冀與願會天爲其感遣朱宮靈童下教絓音理身¶
之術受赤書八字之音於是能言絓音晨夕朝禮天文道眞旣¶
降逆知吉凶役使百靈坐命十方於山而出還於王國時天下¶
大旱人民燋燎王大懼怖祈請神明絓音往白王言常聞山中¶
有女不言能感於天王識之乎王於是悟識是王女乃迎女還¶
宮見女能言王見愧顏女顯其道爲王仰嘯天降洪雨注水至¶
丈於是化形隱景而去仍更寄形王氏之胞運未應轉方又受¶
<pb:CK-KZ_JY242_12p039a>¶
生還爲女身父字以福慶名曰阿丘曾年及人禮乃發大慈之¶
心布施窮乏獨寢一處不雜於物然燈燒香長齋幽室丹誠感¶
積道爲之降以開光元年十方大聖尊神妙行眞人會南圃丹¶
霍之阿三元洞室青華林中眾眞侍坐香華妓樂五千餘眾眞¶
文奕奕光明洞達映朗內外雲景煒爍如星中之月去阿邱曾¶
所住舍數十里中丘曾時年十六見舍光明內外朗照疑似不¶
常乃出南向望見道眞丘曾歡喜叉手作禮遙稱名曰邱曾今¶
遭幸會身覩天尊非分之慶莫知所陳歸命十方天中之天惟¶
蒙玄鑒賜以誡言萬劫滅度冀得飛仙魔見邱曾心發大願力¶
過魔界因化作五帝老人往告丘曾云我受十方尊神使命來¶
<pb:CK-KZ_JY242_12p039b>¶
語汝曰靈寶法興五道方行每欲使人仁愛慈孝恭奉尊長敬¶
承二親如聞汝父當娉汝身已相許和受人之言父母之命不¶
可不從宜先從之人道旣備餘可投身違父之教仙無由成女¶
答魔言我前生不幸夙無因緣功德未充致作女身晨夕尅勵¶
誓在一心用意堅固應於自然生由父母命歸十天誠違父教¶
不如君言魔見丘曾執心昺正於是便退邱曾自云道旣高邈¶
無緣得暢乃聚柴發火焚燒身形冀形骸得成飛塵隨風自舉¶
得至道前於是火然丘曾投身紛然無著身如蹈空俄頃之間¶
已見邱曾化成男子立在道前元始天尊師命南極尊神爲邱¶
曾之師授邱曾十戒靈寶眞文元始天尊又告南極尊神曰邱¶
<pb:CK-KZ_JY242_12p040a>¶
曾前生萬劫已奉靈寶功德未備致寄生轉輪至於今日化生¶
人中見吾出法卽得化形當更度人九萬九千乃得至眞大神¶
爲洞陽赤明天帝¶
　　
*** 南極尊神紀¶
洞玄本行經云南極尊神者本姓皇字度明乃閻浮黎國宛王¶
之女也生於禪黎世界赤明天中生乃當貴父爲國王女居宮¶
內金牀玉榻七色寶帳明月雙珠光照內外王給妓女數千人¶
國中珍寶無有所乏常欲布散大建功德志極山水訪及神仙¶
逼限宮禁津路無緣志操不樂心自愁煎王意憐愍慰諭百端¶
問女意故女終不言淚落如雨切無一歡王加其妓樂日日作¶
<pb:CK-KZ_JY242_12p040b>¶
唱度明聞樂常如不聞獨在一處清淨焚香長齋持戒日中乃¶
餐王知其意乃於宮中爲踊土作山山高百丈種植竹林山上¶
作臺名曰尋眞玉臺度明棄於宮殿登臺棲身遮遏道徑人不¶
得通單影獨宿一十二年積感昊蒼天帝君遣朱宮玉女二十¶
四人乘雲駕鳳下迎度明當去之夕天起大風雨雷電激揚地¶
舍旋轉驚動一國王大振懼莫知所從天曉分光失去山臺不¶
見其女天帝迎度明於陽丘之嶽丹陵上舍相林之中朱鳳侍¶
衛神龍翼軒玉童玉女三百餘人於後大劫數交天地易位度¶
明應在棄落之例南上感其丹至朱宮書其紫名化其形骸於¶
無始之胞一劫而生得爲男身於南丹洞陽上館明珠七色寶¶
<pb:CK-KZ_JY242_12p041a>¶
林赤帝梵寶昌陽丹靈眞老君錫度明以南極上眞之號¶
¶
¶
¶
¶
¶
¶
¶
¶
¶
<pb:CK-KZ_JY242_12p041b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_12p042a>¶
#+PROPERTY: JUAN 103
<pb:CK-KZ_JY242_12p042a>¶
　
** 傳¶
　　
*** 宋眞宗御製翊聖保德眞君傳序¶
蓋聞天心降顧邦家所以會昌靈命丕昭神道所以協贊考載¶
籍之攸記固今古而同符矧復吾宗在於戰國基緒方始精感¶
寔繁或山祇而見形或帝所而協夢其來已久斯謂不誣乃有¶
接三統而開基將隆景業冠百神而儲佑茂顯明徵奠條梅之¶
名區號龜玉之奥主見之於¶
翊聖保德眞君矣太祖肇膺元曆觀德而無言太宗祇紹睿圖¶
順期而前告若夫述玉晨之寶睠序斗極之仙階告國命之延¶
洪示眞科之祕賾洪威顯洽屏乎物魅神姦諄誨博臨揚乎天¶
<pb:CK-KZ_JY242_12p042b>¶
祺民祉由是靈壇爰峙徽稱斯崇欽奉於芬馨仰祈於先覺固¶
惟九域咸被底綏豈止三秦獨增忻戴暨兹沖眇纘乃基扃仰¶
嘉話之在人瞻至神之佑世由是載稽茂典恭益尊名以爲上¶
帝之恒符文考之眞應安可默而無述故當垂之不刊爰詔輔¶
臣俾詮靈訓詢求斯至編帙旋成想風烈而昭然思音徽而可¶
覿誠足鏤之金板祕於蘭臺披封奏歸美之心願裁於序引屬¶
乙夜觀文之暇聊志於歲時題曰翊聖保德眞君傳云爾¶
　　
*** 翊聖保德眞君傳¶
　　　@by推忠協謀同德守正佐理功臣樞密使開府儀同三司¶
　　　行吏部尚書同中書門下平章事上柱國太原郡公(臣)¶
<pb:CK-KZ_JY242_12p043a>¶
　　　王欽若編集¶
建隆之初鳳翔府盩厔縣民張守眞因遊終南山忽聞空中有¶
召之者聲甚清徹守眞驚懼四顧無所見默行悚聽約數里又¶
聞語云汝若先行吾卽在後如是者數日守眞莫能測旣還其¶
家又聞於室中曰吾受命降靈汝何爲頑梗如此不聽吾言吾¶
若不爲宋朝大事當已粉碎汝矣守眞方異之而且懼因曰未¶
審是何星辰如此臨降守眞性本愚戇且昧神祗願勿憑陵必¶
無事奉乃曰吾是高天大聖玉帝輔臣授命衛時乘龍降世但¶
以非正眞之士無以奉吾教汝有異骨不類常流汝可䖍心奉¶
吾道訓也守眞曰竊聞在男曰巫在女曰覡守眞雖處凡庸恥¶
<pb:CK-KZ_JY242_12p043b>¶
爲兹類又曰吾上天之神非鬼魅也五嶽四瀆吾能役使汝若¶
迴心入道勤奉香火當令汝應大國之徵命受眞主之恩遇豈¶
同巫覡之輩耶守眞曰神人旣若此教導敢不䖍事乃設酒肉¶
之饌以祀焉又聞言曰吾神人也汝何爲以腥穢瀆我以汝未¶
曉不欲罪汝此去但以香茶及素食鮮果爲供吾雖不食歆汝¶
之意也守眞稽首而謝又曰吾爲汝天上之師汝别有人間之¶
師但訪高士以求度焉守眞乃禮古樓觀先生梁筌爲師度爲¶
道士遂於所居之側擇隙地出家則於北帝宮內立殿以事神¶
旦暮崇奉頗極精至神謂之曰觀汝虔心稱吾教導貞潔之士¶
可以驅邪吾先將誨汝劍法俾汝爲民除妖後當令汝結壇俾¶
<pb:CK-KZ_JY242_12p044a>¶
汝爲國祈福守眞再拜曰守眞本實凡庸粗懷愚直當緣夙生¶
奉事乃致今獲歸依願以至心永奉靈德壇儀劍法恭俟靈訓¶
眞君曰劍法有三但以銅鐵鍛爲利刃吾目一視便可用也有¶
疾之人俾汝揮擊邪氣銷鑠其人無損或地祇作孽水族生妖¶
分野爲災國家軫慮當以上劍治之或山澤之怪飛走之雄震¶
駭閭閻侵毒黎庶當以中劍治之或魑魅之徒夔魖之輩挾邪¶
暴物作祟害人當以下劍治之守眞曰三劍之法已聞命矣結¶
壇之儀伏俟指教¶
眞君曰結壇之法有九上三壇則爲國家設之其上曰順天興¶
國壇凡星位三千六百爲普天大醮旌旗鑑劍弓矢法物羅列¶
<pb:CK-KZ_JY242_12p044b>¶
次序開建門戸具有儀範其中曰延祚保生壇凡星位二千四¶
百爲周天大醮法物儀範降上壇一等其下曰祈穀福時壇凡¶
星位一千二百爲羅天大醮法物儀範降中壇一等儻非時禱¶
祀不及備此三壇亦當精潔詞章鮮異花果扣鼓集神懇禱而¶
告去地九尺焚香以奏亦可感應也中三壇則爲臣寮設之其¶
上曰黃籙延壽壇凡星位六百四十其中曰黃籙臻慶壇凡星¶
位四百九十其下曰黃籙去邪壇凡星位三百六十此三壇所¶
用法物儀範各有差降下三壇則爲士庶設之其上曰續命壇¶
凡星位二百四十其中曰集福壇凡星位一百二十其下曰却¶
災壇凡星位八十一所用儀範量有等差此九壇之外别有應¶
<pb:CK-KZ_JY242_12p045a>¶
物壇或六十四位或四十九位或二十四位法物所須各以差¶
降士民之類可量力而爲之如臣庶上爲帝王祈祐當作祈穀¶
福時壇凡一千二百位或爲父母師尊禳災祈福當爲醮設壇¶
隨儀增益也守眞拜而受之自爾多有徵驗不能備紀乾德中¶
太宗皇帝方在晉邸頗聞靈應乃遣近侍齎信幣香燭就宮致¶
醮使者齋戒焚香告曰晉王久欽靈異欲備俸緡增修殿宇仍¶
表乞勑賜宮名¶
眞君曰吾將來運值太平君宋朝第二主修上清太平宮建十¶
二座堂殿儼三界中星辰自有時日不可容易而言但爲吾啟¶
大王言此宮觀上天已定增建年月也今猶未可使者歸以聞¶
<pb:CK-KZ_JY242_12p045b>¶
太宗驚異而止太祖皇帝素聞之未甚信異遣使齎香燭青詞¶
就宮致禱召守眞詣闕備詢其事守眞具言之且曰非精誠懇¶
至不能降其神仍以上聖降靈事迹聞奏太祖召小黃門長嘯¶
於側謂守眞曰神人之言若此乎守眞曰陛下倘謂臣妖妄乞¶
賜按驗戮臣於市勿以斯言褻黷上聖詔守眞止於建隆觀翌¶
日遣內臣王繼恩就觀設醮移時未有所聞繼恩再拜虔告須¶
臾眞君降言曰吾乃高天大聖玉帝輔臣蓋遵符命降衛宋朝¶
社稷來定遐長基業固非山林魑魅之類也今乃使小兒呼嘯¶
以比吾言斯爲不可汝但說與官家言上天宮闕已成玉鏁開¶
晉王有仁心晉王有仁心凡百餘言繼恩惶懼不敢隱具錄以¶
<pb:CK-KZ_JY242_12p046a>¶
奏因復面言神音厯厯聞者兢悚太祖默然異之時開寶九年¶
十月十九日之夕也翌日太祖升遐太宗嗣位尋召守眞於瓊¶
林苑爲周天大醮作延祚保生壇醮罷眞君降言於內臣王繼¶
恩曰吾有言汝當爲吾奏之曰¶
建隆元年奉帝言乘龍下降衛人君掃除妖孽猶閑事縱橫整¶
頓立乾坤國祚已興長安泰兆民樂業保天眞八方效貢來稽¶
首萬靈振伏自稱臣親王祝壽須焚禱遞相䖍潔向君親吾有¶
捷疾一百萬諸位靈官萬垓人若行忠孝吾加福若行悖逆必¶
誅身賞罰行之旣平等天無氛穢地無塵愛民治國勝前代萬¶
年基業永長新繼恩錄之於簡翌日以聞太宗覽之驚異稽首¶
<pb:CK-KZ_JY242_12p046b>¶
謝曰國家之幸宗廟之慶䖍荷上聖賜此格言命緘藏於內殿¶
尋遣內供奉官王守節起居舍人王龜從就終南山下築宮方¶
卜地於終南鎭¶
眞君忽降言於龜從等曰此地乃修建上帝宮闕之地不可易¶
也於是乃定凡三年宮成中正之位列四大殿前則玉皇通明¶
殿次紫微殿次七元殿次眞君所御殿東廡之外有天蓬九曜¶
東斗天地水三官四殿西廡之外有眞武十二元神西斗天曹¶
四殿又有靈官堂南斗閣並列星宿諸神之像豎鐘經二樓齋¶
道堂室靡不完備建碑以紀其事題曰上清太平宮一如眞君¶
預言之制命常參官一人監宮擇道士焚修每歲三元及誕節¶
<pb:CK-KZ_JY242_12p047a>¶
上本命日並遣中使致醮祀神之夕上望拜焉歲或水旱或國¶
家將舉事率致禱焉初宮成眞君忽降言謂王龜從等曰汝奉¶
詔修宮勤則至矣然何爲不開日月華門不畫八小殿壁階墀¶
甓甃亦未嚴備惟求速成以冀恩寵然上天亦不掩爾功亦不¶
赦爾罪守節龜從頗切驚懼然已奏訖役不及增備惟稽首祈¶
謝及至闕皆獲增秩賜白金千兩旣而守節染疾而亡龜從歿¶
於兵刃此乃不掩功不赦罪之戒明矣太平興國初太宗皇帝¶
親征太原眞君忽降言於守眞曰官家已臨汾晉非久尅復城¶
池汝當令監官內臣等設醮以謝勝捷於上帝守眞等曰國家¶
大事乞俟捷音眞君曰上天已定勝負也踰旬而王師告捷監¶
<pb:CK-KZ_JY242_12p047b>¶
宮等以聞帝遣內臣盧文壽齎內庫香藥御署詞章詣宮陳醮¶
以謝上帝是夕眞君降言曰官家設此大醮上帝與諸天皆喜¶
國祚延遠過於有唐矣至六年守眞以乾明節詣闕朝賀召見¶
因面奏曰聖眞下降俯爲昌朝乞降詔加號以答靈貺上允其¶
奏尋下詔曰太平宮神受命上穹降靈下土苾芬致薦肸蠁有¶
徵大庇斯民屢垂丕貺宜加美號以答神休其封神爲翊聖將¶
軍詔命至宮守眞焚香以告眞君忽降言曰汝當上問官家所¶
言翊聖者翊於何聖守眞數日疑懼不敢答復言曰汝但馳奏¶
官家不罪汝守眞遂具章以聞太宗覽之召近臣謂之曰¶
玉帝輔臣所輔翊者上帝也當以此意報守眞令啟白也旣而¶
<pb:CK-KZ_JY242_12p048a>¶
內臣傳命到宮守眞詣殿焚香以告眞君曰此意是也七年守¶
眞復詣闕朝賀眞君忽降言曰吾有言汝當聞於官家曰¶
大道興隆陰謀滅諸天眾聖皆欣悅宋朝社稷甚延年太平景¶
運初興發君上端心顯明哲愛民治國常須切萬年基業永長¶
新金枝玉葉無休歇守眞得之到闕以聞詔賜守眞紫衣號崇¶
元大師自後每遣使醮告眞君或有言守眞皆密以聞至道初¶
忽降言謂守眞曰吾建隆之初奉上帝命下降衛時今基業已¶
成社稷方永承平之世將繼有明君吾已有期却歸天上汝等¶
不復聞吾言矣儻國家祈禱但嚴潔焚香北面告吾雖不降言¶
當授福衛護宗社又曰汝遇吾下降至今三十五年勤亦多矣¶
<pb:CK-KZ_JY242_12p048b>¶
上帝已有符命授汝爲五土之主此限滿日升汝仙官汝亦不¶
久住也自是不復降言明年閏七月十六日守眞謂門人等曰¶
吾已領符命今將去矣言訖而化旣而聖上嗣位崇奉之典率¶
遵舊式洎受元符封泰山建玉清昭應宮於宮中寶符閣之西¶
北隅作凝命殿殿後爲凝命閣以奉眞君大中祥符七年詔曰¶
誕敷寶命仰荷於至神昭報殊徵虔增於懿號盖爲邦之大典¶
庇民之深旨也而況翊宣元化式表眾靈司陰騭於含生播明¶
威於福地當王基肇啟固降治而已彰洎文考纘承復先期而¶
斯應由是亟營珍館備薦徽章蒙介福於無垠佐鴻圖於累盛¶
顧惟眇質紹撫綿區屬典禮之交修實祺祥之沓委緬懷幽贊¶
<pb:CK-KZ_JY242_12p049a>¶
罔怠欽崇是用益以丕稱奉之茂則式達至精之懇庶伸祗答¶
之文期克享於夤恭永保甯於品彙爰頒成命俯告宰司深體¶
予懷共宣其事翊聖將軍宜加號曰¶
翊聖保德眞君自眞君之降世也或時有所授人卽傳錄而岐¶
雍之間有物魅妖怪爲害之極者皆投誠致告則守眞祈禱奉¶
教而往靡不袪殄凡所靈驗不可勝紀今錄其傳聞者云守眞¶
常朝禮至¶
玉皇大殿覩其題曰通明殿不曉其旨因焚香告曰通明之理¶
竊所未諭敢祈眞教眞君曰¶
上帝在無上三天爲諸天之尊萬象羣仙無不臣者常陞金殿¶
<pb:CK-KZ_JY242_12p049b>¶
殿之光明照於帝身身之光明照於金殿光明通徹無所不照¶
故爲通明殿諸天帝君萬靈侍衛仙眾梵佛悉來朝謁仰視其¶
殿惟見大光明中¶
上帝儼然仙班旣退光明徧徹諸天焉有王叟者年七十餘少¶
事戎帥老而退居終南鎭膽氣雄傑談五代時事厯厯可聽每¶
聞妖怪誕妄之事則扼腕切齒自眞君之始降未甚信嚮洎目¶
覩靈異欣然歸仰自後常日二時赴宮焚香伏拜雖風雨霜雪¶
未嘗暫曠一日忽告守眞啟殿門瞻禮焚香且泣曰老夫本懷¶
剛氣幼事軍門不信邪魔常守正直百生有幸得遇上眞今已¶
衰耗大期將至所願歸全之後得在左右以備驅使爲萬足矣¶
<pb:CK-KZ_JY242_12p050a>¶
眞君降言而許之未幾叟無疾而終踰旬守眞忽於眞君殿前¶
聞空中有呼其名者曰我鐵輪將軍也汝何以略不見錄守眞¶
仰而問曰眞君左右有四將軍常侍殿中守眞常所䖍事未知¶
鐵輪將軍是何星辰名位空中又曰我卽王叟也曾有至願乞¶
侍左右今蒙收錄使掌鐵輪位在四將軍之下汝今後或有醮¶
祭勿忘吾名也眞君嘗謂守眞曰吾每巡遊周天有諸位靈官¶
捷疾吏兵數逾百萬彗孛妖沴知吾騎從所至皆屏跡遠避嶽¶
鎭海瀆可以麾召而世之物魅邪怪豈足數耶吾念汝正直付¶
汝劍法俾汝爲民救患禳災汝宜精勤無或懈怠積功立名加¶
惠及物上天所鑒當錄汝名若慢道輕教不守虛寂自有陰責¶
<pb:CK-KZ_JY242_12p050b>¶
矣吾若一怒萬物立爲埃塵汝其可當乎然汝每有責罰乃吾¶
小將軍怒汝不專謹爾汝自宜致恭於彼汝所興念彼各預知¶
不可欺心貽汝禍患守眞嘗一日從容焚香䖍誠問曰守眞覩¶
釋氏之教言天上天下無如佛者未知¶
三清之上品位何若願賜眞語以蠲蒙滯眞君降言曰佛卽西¶
方得道之聖人也在¶
三清之中別有梵天居之於上帝則如世之九卿奉天子也守¶
眞曰其教流演頗盛於世又何理也眞君曰教流中夏帝之念¶
也隨世盛衰亦帝之念也守眞曰道釋經典並垂於世未審崇¶
奉何者卽獲其福¶
<pb:CK-KZ_JY242_12p051a>¶
眞君曰太上道德經大無不包細無不納修身鍊行治家治國¶
世人若悟其指歸達其妙用造次於是信奉而行豈惟增福諒¶
無所不至矣釋氏之四十二章經制心治性去貪遠禍垂慈訓¶
誡證以千惡亦一貫於道矣奉之求福固亦無涯至於周公孔¶
子皆列僊品而五經六籍治世之法治民之術盡在此矣世雖¶
諷誦多不依從若口誦而心隨心隨而事應仁義信行禮智之¶
道常存于懷豈惟正其人事長生久視之理亦何遠矣守眞又¶
嘗啟請云終南山中赤谷神祠者近鄕之人多所祈祀屠牛擊¶
豕以爲饗饌酒樂喧沸民氓鼓舞若斯之事其獲佑乎¶
眞君曰終南山寔名山福地人凡境聖今古皆然興妖致邪殺¶
<pb:CK-KZ_JY242_12p051b>¶
命祈福以兹俟福斯亦遠矣旣而草竊潛匿其下捕賊者積薪¶
焚之祠宇煨燼寂無靈異建隆末長安進士劉頏頗有文學出¶
於流輩嘗詣宮再拜禱曰頏欲知將來位秩高卑願賜靈語¶
眞君降言曰天賦汝文性不賦汝祿位汝若學道退閑當猶延¶
永若妄求進身慮促汝壽筭也頏聞之不悅而退後三歲果無¶
成而卒雍熙中華山希夷先生陳摶卒於張超谷石室中世多¶
傳其羽化守眞朝禮之次因焚香啟告曰華山陳摶近卒時人¶
謂之尸解未審其人功行證仙階乎敢希上眞略賜指諭¶
眞君降言曰摶之鍊氣養神頗得其要然及物之功未至但有¶
所主掌爾端拱中知鳳翔府比部郎中高凝祐嘗就宮致禮旣¶
<pb:CK-KZ_JY242_12p052a>¶
去¶
眞君忽降言於監宮李鑄曰高凝祐行虧忠信死非久矣鑄竊¶
志之俄而凝祐秩滿還京爲三司判官鑄聞之乃復焚香啟告¶
曰高凝祐今爲此職又何福耶¶
眞君降言曰死將至矣數月而凝祐卒吏部尚書宋白乾德中¶
家於盩厔有弟顯小字曰岐哥年十餘歲爲狐魅所惑號呼無¶
度舉動失常忽力敵數夫家人莫能制醫砭之輩至者必遭凌¶
撲白因齋心遣所親詣宮致禱懇求衛護¶
眞君降言曰汝去吾當令守眞往彼守眞受教而往方至其家¶
坐於客館而岐哥已覺慞惶失次家人遽出迎拜守眞具問之¶
<pb:CK-KZ_JY242_12p052b>¶
因厲聲呼其名須臾岐哥捽其首從中唯唯而出至守眞前戰¶
汗悚息守眞呵責移時鬼乃露形叩頭伏罪守眞以術戮之應¶
手而斃岐哥仆地良久而蘇卽獲平愈¶
眞君嘗忽謂守眞曰山下李靖廟中有狐鬼數十盤泊於彼本¶
方地神適有馳報慮其爲妖害民汝可速往逐之守眞禀命仗¶
劍而去須臾坐於廟前震呼數四俄而狐鬼數十悉出徧列於¶
前惶惑驚悸守眞乃責之曰此上眞下降之地汝輩豈宜雜處¶
今未欲戮汝可速返林莽無以血汙我靈劍鬼等相顧狼狽匍¶
匐而散守眞自往至還曾不移時寓宮道士王德淵問其所適¶
守眞具道之德淵曰自此至彼往復二十里何其速耶守眞曰¶
<pb:CK-KZ_JY242_12p053a>¶
我離廟時以劍揮下庭樹低枝在地可驗也德淵俟曉躍馬而¶
觀焉果於廟前聞腥穢之氣不可近得斷枝而還始再拜稱異¶
時又有妖狐數百在邠州城中頗爲怪異守眞聞之因焚香致¶
告具道其事願奉教往彼除之¶
眞君降言曰此狐妖輩嘗於長安南山中化形爲菩薩之狀誘¶
彼居民捨財爲供其間迴心歸善亦十有八九¶
上帝以此故授其符命俾爲邠州土地亦有限數俟其歲滿當¶
自遠去無能爲害汝不必往也開寶中鳳翔府民陳英美家有¶
山魈爲怪投擲瓦礫日盈其庭時放煙焰欲焚其舍財物耗散¶
親族愁苦召術士禳禁命僧徒課誦皆不能止乃移居遠遁亦¶
<pb:CK-KZ_JY242_12p053b>¶
躡蹤而至英美計無所出因齋戒持香躬詣宮庭精虔以告¶
眞君降言謂守眞曰汝今速受吾命令往爲除守眞再拜負劍¶
躍馬再宿而至其家而擲瓦之聲喧囂如故觀者塡隘皆曰此¶
道士必不能去此怪守眞乃盥滌嚴潔整衣引劍而入其怪忽¶
然而止是夕爲壇於庭中守眞噀劍立其上厲聲徐呼曰山魈¶
鬼何在乎儻爲妖未巳當出與吾較勝不然則當去萬里之外¶
釋汝之罪如是移時悄無影響自是其家安肅乃隨守眞詣宮¶
陳醮以謝焉又長安富民楊氏家有鬼物爲怪擲瓦縱火一日¶
萬變聚族憂惶莫可甯處時有術士李捉鬼者尤善符禁楊氏¶
召之方及其門若爲物所繫匍匐而起俄復顚隕如是者三遂¶
<pb:CK-KZ_JY242_12p054a>¶
狼狽而走楊氏復召僧眾爲道場誦經作梵唄以袪之俄又若¶
有物攫其道具或投於屋或棄於井羣僧惶懼而去乃至擣衣¶
砧石亦自空中騰起三三兩兩相逐而落中庭遇物凌觸而物¶
無所損如是之怪尤眾不可具紀楊氏素聞¶
眞君之靈乃躬持香燭等馳赴焚禱具言其怪且求驅殄¶
眞君降言曰汝當速歸吾令守眞繼往也守眞尋再拜而往其¶
家士民觀者塡隘其戸守眞易衣整冠呪水揮劍行於四隅其¶
怪卽寂然無聲守眞謂楊氏曰此妖伏矣請爲醮以袪之向夕¶
結壇焚章禮畢而去一城之眾稽首稱歎守眞旣歸楊氏隨詣¶
宮中陳醮以謝又富民劉文璨者忽爲狐鬼所惑心神恍惚動¶
<pb:CK-KZ_JY242_12p054b>¶
止不甯市中逢道流語之曰子面有妖氣必爲邪物所著眞君¶
下降可虔心禱之必愈斯疾文璨乃自齎香燭晨夕馳赴中路¶
爲鬼物所追或爲僧尼婦女或爲商賈萬端誘惑不進文璨旣¶
迷且惑復遇道流於路具告其故道流曰是皆鬼物也汝宜逕¶
往無或退志爲羣妖所害文璨心悟不數日奔迫至宮潔齋懇¶
至百拜殿下¶
眞君降言曰知汝遠來吾今令守眞爲汝除邪是夕守眞立文¶
璨於庭中守眞仗劍噀水呵叱數四文璨懵然踣於地移時而¶
起曰適先生呵叱之際見數人若神將者各擒二鬼而去文璨¶
惶駭不覺顚仆今神思清爽如酣醉之始醒也百拜而去自¶
<pb:CK-KZ_JY242_12p055a>¶
眞君之臨降官吏民庶不遠千里或馳誠遙禱或齋戒朝拜以¶
祈眞㖟時有所聞大抵多隨其性習加以訓勖人臣依於忠人¶
子依於孝清淳者示之格言貪酷者警以要道詞甚平易頗叶¶
音韻然獲聞之者至寡今據其所傳錄之如左乾德中驪山白¶
鹿觀道士馮洞元朝禮之次焚香虔告曰洞元講孔子之書依¶
老氏之教積有年矣而修身鍊行未得眞旨幸逢¶
上眞敢求一言¶
眞君降言曰¶
到境始知安形忘靈物閑眞空須照達幽微卽大還動觀無障¶
礙希夷合自然功成神莫測變化可沖天去住由自己三官赦¶
<pb:CK-KZ_JY242_12p055b>¶
舊愆命曹除罪簿六丁奏上天眾生要修道須知無上源¶
洞元百拜虔謝而去開寶中侍御史路沖奉詔知鳳翔府就宮¶
禮請守眞就府署中陳醮祈降是夕潔齋致禱曰沖身居職守¶
阻拜眞儀輒以蘋藻虔祈降鑒乞賜眞語以導蒙昧¶
眞君降言曰盡力事君以爲忠臣濁財勿顧邪事莫聞整雪刑¶
獄救療人民動合王道終爲吉人積愆累咎必有沈淪眾生本¶
無形之性配有形之軀曠劫以來不能自悟自有無極世界不¶
夜之鄕混合太虛杳冥同理¶
　　又曰¶
六合乾坤內眾生多不會造業向前行如盲驀江海如將智慧¶
<pb:CK-KZ_JY242_12p056a>¶
觀自越千重海¶
沖再拜錄而奉之左補闕王龜從一日齋心詣宮焚香懇禱曰¶
凡庸賤類釁咎無涯幸逢¶
上眞願賜靈誨如何修身以獲遐壽¶
眞君降言曰勸汝修鍊莫如精勤精勤不怠上聖皆聞太平降¶
世用武興文無文則不正用武則益君食祿利勿違王命行吉¶
善但守清貧清貧者響合天地濁富者像火投冰投冰者火緣¶
漸滅積惡者自貫其身自貫者殃及七祖地府下痛害及親吾¶
懸千尺之索提釣有緣之人道之尊德之貴大道能生一切物¶
眾生頭象天足象地中心空然合眞理鑿戸牖以爲室房室之¶
<pb:CK-KZ_JY242_12p056b>¶
中有一物亦無形亦無影杳杳冥冥人不識若能識者得長生¶
陽在天陰在地二氣同和誠有謂空中造化乃自然自然之中¶
生萬類天不高地不卑大道混合虛無理學道眾生審欲聞此¶
是修行崇妙門開寶中丞相沈倫嘗連綿卧疾虔心遣使詣宮¶
陳醮致告曰倫濁穢之質病惱所侵如何修行得免兹患敢期¶
聖語以導愚蒙¶
眞君降言曰靈物不病形軀自安形軀有病返照而看來人錄¶
之歸致於倫倫捧覽之驚喜曰吾得之矣尋而疾愈復遣人詣¶
宮醮謝道士王德淵因遊終南山寓止宮中勤奉香火好養生¶
而性褊多所恚怒忽一日¶
<pb:CK-KZ_JY242_12p057a>¶
眞君降言謂之曰汝學道修眞先當調習其性以順天和忘諸¶
有爲勿耗心識融怡凝湛道乃可見復戒之曰莫管內莫管外¶
來往眞靈無罣礙所居安樂是汝家各自勤行莫相待莫相待¶
先達之人無滯礙眞空妙樂有天堂與聖相同滅諸罪¶
　　又曰¶
妙理須行到周旋皆合道舉措見眞空眞空無煩惱混合太虛¶
中自有無聲樂地爐天竈間皆同凡聖道常將智慧觀可向今¶
生了¶
德淵曰上感¶
眞君降言教示不曉前篇內與聖相同滅諸罪願垂誨諭¶
<pb:CK-KZ_JY242_12p057b>¶
眞君曰汝若除煩入靜鍊心修眞積累其功數盈之後泥丸百¶
節元神靈通而自同於聖天堂妙樂無所不至豈更有諸罪也¶
故言與聖相同滅諸罪太平興國中駕部員外郎李鑄嘗知鳳¶
翔府備覩靈應俄復奉詔監宮凡十餘年志頗嚴潔¶
眞君前後降語僅十餘篇其所錄者數首¶
　　一曰¶
建隆之初方稟希夷上帝命吾眾聖皆知乘龍下降列宿相隨¶
五嶽受命主張地祇濳扶社稷密佐明時吾要李鑄知吾降期¶
不得輕泄免漏天機¶
　　又曰¶
<pb:CK-KZ_JY242_12p058a>¶
與吾獨異佐國與吾以道理民與吾慈善理家與吾不飮自醉¶
醒時理民醉時理神此語是延年益壽之法吾勸府主記取¶
　　又曰¶
爲官求理在貞明智慧俱通臨事清觀天行道合陰德食君爵¶
祿常若驚爲吾洗心復換骨背凡入聖奔長生天宮快樂勝凡¶
世不夜之鄕挂一名¶
　　又曰¶
府主累世爲人生中國與吾清直莫行斜曲與吾積善累功與¶
吾輔佐明主與吾洗雪黎民與吾掛心刑獄¶
上帝若知名天官也剋取捨住世轉流之財但修取有形之像¶
<pb:CK-KZ_JY242_12p058b>¶
獲隨身之功得無量之福與吾不得因循不奈時光迅速靈官¶
賞汝功勳天曹與汝添福若一一依吾聖言必得延年益壽¶
　　又曰¶
年登七十餘住世不久居饒君壽百歲問汝得幾秋地府直須¶
怕冥司難請求有功無驚懼積罪必遭誅子孫難替代早覺莫¶
癡愚¶
　　又曰¶
有緣無緣福業相牽有緣福至無緣業纏三業大罪信根不圓¶
若遵吾語如倚太山¶
　　又曰¶
<pb:CK-KZ_JY242_12p059a>¶
聽吾之語必延年亦將康健保安然至誠不退修眞理今生若¶
在玉皇前¶
　　又曰¶
爲汝䖍心星辰下降來駕於玄風去乘於法雨開盲愚之耳目¶
迴積惡之人心盡歸投於正路因汝醮告上玄惡人盡來歸敬¶
此汝之功也吾已與汝聞於¶
上帝俾汝獲福也汝宜清者重清白者重白明者重明勿初勤¶
末怠中路變異迴清爲濁迴善爲惡設靈官奏聞¶
上帝若知有誤於吾也又七月十日夜¶
眞君降言汝忠勤奉國惠愛臨民更要用心勿違吾誡未遇吾¶
<pb:CK-KZ_JY242_12p059b>¶
之前所作諸惡吾與汝並銷除也遇吾之後況無諸業左右已¶
錄汝功也更須晨夕與吾積其善功勿得怠惰吾聖言也又曰¶
但行王事洗雪冤沉常差靈官護助汝也或有諸事常行平正¶
依吾聖言況是太平君治化諸事前程汝但莫憂¶
　　又曰¶
托托莫憂煩軍府自然安每事依王道從他天下傳¶
　　又曰¶
爲主䖍誠拜上玄宋朝社稷保長安不久太平天下樂一家受¶
福鎭如山¶
　　又曰¶
<pb:CK-KZ_JY242_12p060a>¶
爲主合䖍誠將心助太平天宮繫其職每事更宜精眾聖皆知¶
汝舉措直須驚一朝功滿後永住看三清¶
　　又曰¶
生前莫亂憂已後亦無愁主判陽間事凡人得幾秋但依聖言¶
著長生上天求鑄每受一篇未嘗不晨夕諷誦焉又嘗謂鑄曰¶
汝年及八十別無修鍊之功未免掩形升魂亦當有所主掌爾¶
鑄再拜曰此生得遇上眞下降屢受祕語他日儻獲主掌願與¶
守眞同列¶
眞君曰人間官職守眞不及汝天上名位汝不及守眞也但心¶
歸眞正升仙階亦有時矣淳化中西京留守中書令趙普嘗遣¶
<pb:CK-KZ_JY242_12p060b>¶
使備禮致醮虔祈願聞休咎¶
眞君降言曰趙普扶持社稷甚有勳¶
上帝所知賜汝福壽然以大妨小幽府亦有冤對當啟誦眞經¶
告祈天地首懺前非吾亦與汝達于¶
上帝庶解兹咎汝官職壽數已有限矣其使錄之而去普跪讀¶
感涕因焚香謝過復遣人詣宮設醮給事中參知政事賈黃中¶
嘗遣人投誠致禱以祈聖誨¶
眞君降言曰聖主命臣臣之事君道佐當代心依古人善惡無¶
隱姦邪必聞君臣合道可立功勳¶
　　又曰¶
<pb:CK-KZ_JY242_12p061a>¶
愛民用心賞罰平等但依吾語合家保安¶
殿中丞張卓嘗乞聖言¶
眞君曰大道養汝性陰陽生汝身爲吾勤行道爲吾勤修眞公¶
廉常用意憂恤在乎民遇時佐明主清濁¶
上帝聞濁富終不久清貧爲天人莫教人道富從他人笑貧自¶
有眞家富清高不愧貧¶
　　又曰¶
形凡性不凡爲國顯清廉家積千餘口有罪自家擔¶
　　又曰¶
但服陽和氣天竈再熏蒸地鑪別有用道德日日新延年積福¶
<pb:CK-KZ_JY242_12p061b>¶
應眞空若至清虛無有妙理度脫有緣人¶
道士周務本嘗詣宮奏詞一通乞降眞語¶
眞君降言曰汝有詞言慕上天其如心意隔關山仙宮不遠如¶
指掌內外工夫全未圓陰官察錄無譴過免墮酆都數百年依¶
吾所語合吾道要履三清應不難¶
張守眞子元濟常齋戒詣宮¶
眞君降言曰汝父守眞遭逢於吾故令子孫受福汝豈不聞信¶
州龍虎山張道陵至今子孫不絶亦逢於¶
上聖得道之後應及後世汝亦於吾有緣直須在家孝於父母¶
食祿忠於帝王立身揚名豈非好事又誨之曰¶
<pb:CK-KZ_JY242_12p062a>¶
無事莫街行勤學必立名揚名在天下道廕有長生¶
　　又曰¶
爲過自家知善惡日相隨分明違天道問汝阿誰癡淳化中¶
眞君降言示守眞曰當今顯聖明修德動三清上天歸正道四¶
海息交兵八方欽睿聖五穀盡收成勸君須修德上帝賜長生¶
　　又曰¶
關西賊寇緣應時數官家須指揮招捉使臣莫殺平人官家修¶
德之際正賊須剪滅又嘗降言誡輔道士曰¶
千人心不同萬人心皆錯舉意不相通與聖難相約¶
眞君又嘗降言誡官吏等曰¶
<pb:CK-KZ_JY242_12p062b>¶
每存忠信齊其天文武班行自有賢爲主萬年定基業常憂黎¶
庶恐飢寒長行德行合其道燒香虔祝告虛玄但願國安君長¶
久齊心輔佐太平年¶
又嘗降言誡朝臣等曰¶
擎天之柱著功勳包羅大海佐明君文王治世及堯日輔弼乾¶
坤在忠臣爲主直須行決烈死生齊却戴皇恩常行吉善合其¶
德愼終如始莫憂身¶
　　
*** 進翊聖保德眞君事迹表¶
(臣)欽若言(臣)聞高穹睠命元聖膺期必有至神聿彰幽贊謨訓¶
標於保乂雅頌載於監觀考古今之宜符見天人之交感(臣)欽¶
<pb:CK-KZ_JY242_12p063a>¶
若誠慶誠抃頓首頓首伏以靈源錫羨炎德嗣興景祚有開丕¶
徵允赫惟玉晨之元輔奉金闕之明威降精爽不貳之民顯陰¶
陽莫測之造佐大邦之啟運告神宗之紹圖兆自幾先聳乎聞¶
聽由是增隆靖館茂薦徽稱鉅典崇嚴純禧響答乃至搢紳卿¶
士橫目蒸黎稽首以瞻睟容洗心以伫靈誥隨其性之遠近視¶
其器之淺深時亦戒以徽音警其蒙惑諄諄之誨咸洞其隱微¶
蚩蚩之氓潛識其眞正或魑魅爲孽夏鼎之所未刊或膏盲致¶
妖秦醫之所難究亦復俯聆䖍懇遙授指蹤眞教猥臨羣邪必¶
殄窈冥之象旣炳於人寰飊歘之遊亟還於霄極永載苾芬之¶
紀潛施睠祐之祥凡厥祕言悉存舊錄將伸倫次以示方來敢¶
<pb:CK-KZ_JY242_12p063b>¶
謂微臣猥承明詔齊心仰誦盥手兢持莫究淵沖粗伸細繹竊¶
念上眞之茂躅實爲昭代之明徵豈夫庸瑣之材輒敢形容其¶
事伏望皇帝陛下垂旒注覽援翰摛文賜名以紀芳蕤作序以¶
冠篇首式彰夤奉永耀洪休(臣)無任瞻天望聖戰汗屏營之至¶
其所錄成¶
眞君事迹三卷謹隨表上進以聞(臣)誠惶誠懼頓首頓首謹言¶
　　批答¶
省表具之夫妙道爲大本於若沖至神無方昭乎善應惟玉虛¶
之元輔冠瓊簡之眞階幽贊裁成亶彰陰騭當藝祖之受命降¶
福壤而炳靈逮文考之紹休告帝期而前兆式申美報肇建殊¶
<pb:CK-KZ_JY242_12p064a>¶
庭奉禳禬之嚴科介蒼黔之丕祉若乃夷微委鑒肸蠁攸憑示¶
諄誨以惟勤昭明威而叵測恍兮之應猶響泠然之馭亟旋自¶
朕慕承夤加崇奉儼睟儀於恭館薦嘉號於元都念祕誥之具¶
存表格思之攸盛期於綜緝以耀休徵卿任寇樞衡道熙邦采¶
雅資博洽庶就編聯而能紬緗帙以惟精封縹囊而來上懇求¶
制序復冀命名再循淺昧之辭曷叙直聰之烈勉從勤請良積¶
靦慙嘉尚之懷寤興無捨所請宜依¶
¶
¶
¶
<pb:CK-KZ_JY242_12p064b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_12p065a>¶
#+PROPERTY: JUAN 104
<pb:CK-KZ_JY242_12p065a>¶
　　
*** 玄洲上卿蘇君傳(周季通集)¶
先師姓蘇諱林字子玄濮陽曲水人也少稟異操獨逸無倫訪¶
眞之志與日彌篤常負擔至趙師琴高先生時年二十一受鍊¶
氣益命之道琴高初爲周康王門下舍人以內行補精術及丹¶
法能水游飛行時已九百歲唯不死而已飛仙也後乘赤鯉入¶
水或出入人間而林託景丹霄志不終此後改師華山仙人仇¶
先生仇先生者湯王時木匠也服胎食之法還神守魂之事大¶
得其益先生曰子眞人也當學眞道我迹不足躡矣乃致林於¶
涓子涓子者眞人也旣見之遂授以眞訣告林曰欲作地上眞¶
人必先服食藥物除去三尸殺滅穀蟲三尸者一名青古伐人¶
<pb:CK-KZ_JY242_12p065b>¶
眼是故目暗面皺口臭齒落由是青古之氣穿鑿泥丸也二名¶
白姑伐人五臟是故心耄氣少喜忘荒悶由白姑貫穿六府之¶
液也三名血尸伐人胃管是故腸輪煩滿骨枯肉燋志意不開¶
所思不固失食則飢悲愁感歎精誠昏怠神爽雜錯由血尸流¶
噬魂胎之關也若不去三尸而服藥者穀食雖斷蟲猶不死也¶
徒絶五味雖勤吐納亦無益者蓋其蟲生而求人不死不可得¶
也是故服食不辟於死生由青古白姑血尸三鬼不去所致爾¶
雖復斷穀人體重滯奄奄淡悶又所夢非眞顚倒翻錯邪淫不¶
除由蟲在內搖動五神故也凡欲求眞當先服制蟲丸制蟲丸¶
者一名初神去本丸也欲作眞人當先服制仙丸制仙丸者太¶
<pb:CK-KZ_JY242_12p066a>¶
上八瓊飛精之丹也夫求長生不死仙眞之初罔不先服制蟲¶
丸以除尸蟲建長生之根矣若人腹中有蟲甯得仙乎形中饒¶
鬼安得眞乎其蟲凶惡速人之死故當除之涓子後告林曰我¶
被帝召上補中黃四司大夫領北海公去世無復日也後林詣¶
涓子寢靜之室得書一幅以遺林也其文曰五斗三一太帝所¶
祕精思二十年三一相見授子書矣但有三一長生不滅況復¶
守之乎能存三一名刊玉札況與三一相見乎加存洞房爲上¶
清公加知三元爲五帝君後聖金闕帝君所以乘景迅雷周行¶
十天寔由洞房三元眞一之道吾餌术精三百年服氣五百年¶
精思六百年守三一三百年守洞房六百年守玄丹五百年中¶
<pb:CK-KZ_JY242_12p066b>¶
間復周遊名山看望八海迴翔五嶽休息洞室樂林草之垂條¶
與鳥獸之相激川瀆吐精丘陵蓊鬱萬物之秀寒暑之節弋釣¶
長流遨遊玄瀨靜心山岫念眞養氣呼召六丁玉女見衛展轉¶
六合無所羈束守形思眞二千八百餘年寔樂中仙不求聞達¶
今卒被召上補天位徘徊世澤惆悵絶氣吾其去矣請從此別¶
子勤勖之相望飈室也林省書流涕徬徨拜空涓師之迹於是¶
絶迹矣夫玄丹者泥丸之神也其法出太上素靈訣守三一爲¶
地眞守洞房爲眞人守玄丹爲太微官也林謹奉法術施行道¶
成周厯天下遊睠名山分形散影寢息丹陵賣履市巷醜形試¶
眞得意而栖遯化不倫時人莫能識也以漢元帝神爵二年三¶
<pb:CK-KZ_JY242_12p067a>¶
月六日告季通曰我昨被玄洲召爲眞命上卿領太極中候大¶
夫與汝別比明旦有雲車羽蓋驂龍駕虎侍從數千人迎林卽¶
日登天冉冉西北而去良久雲氣覆之遂絶林未去之時先是¶
太極遣使者下拜爲中嶽眞人後又太上遣玉郎下拜爲五嶽¶
地眞人宮在丹陵予見先師得道爲仙巳三被拜授而乃登昇¶
蓋洪德高妙玄韻宿感靈化虛源神澄八方龍昇鳳逐飛步眞¶
門隱顯津梁觀試風塵其道神矣其法珍矣非紙札麤意所能¶
述宣今聊撰本師之標略爾將來有道之士以遊目也¶
　　
*** 太和眞人傳(元陽子附)¶
太和眞人尹軌字公度太原人也乃文始先生之從弟少學天¶
<pb:CK-KZ_JY242_12p067b>¶
文兼通讖緯來事先生因教服黃精花及授諸道經凡百餘篇¶
皆蒙口訣先生登眞之後卽與隱士杜沖等同於先生宅修學¶
時年二十八絶粒行氣專修上法太上哀之賜任太和眞人仍¶
下統仙寮於杜陽宮時復出遊帶神丹十餘筒周厯天下濟護¶
有緣或煉金銀以賑貧窮或行丹藥以救危厄求哀之人咸得¶
其福利焉或上朝玉京校一切行業善惡報應宿命之期或論¶
天地日月星辰運度賒促之分或遊宴諸天參校神仙圖籙品¶
位部御之方或論童眞始仙威儀俯仰之格或臨諸地領察兆¶
人建功立行齋請之福或監度學道男女經方藥餌之道或遊¶
百山千川檢閱神司鬼神考錄罪福之目或論風雨雷電水旱¶
<pb:CK-KZ_JY242_12p068a>¶
豐儉之事焉吾所遊行或爲道士或爲儒生或爲童愚或爲長¶
老不可以一塗限也或與羣眞眾仙驂龍馭鳳策空駕虛雲馳¶
電邁出有入無分形散影處處遊集或巡五嶽之洞適十洲之¶
宮出八荒之域入九幽之府或酌碧海之津挹玄邱之雲採丹¶
華於閬苑掇絳實於玉圃故上清瓊文帝章曰太和眞人與太¶
華眞人三天長生君南極總司禁君西臺中候北帝中眞九靈¶
王子太靈仙妃赤精玉童玄谷先生南嶽赤松子中山王喬紫¶
陽眞人西城王君中黃先生趙伯玄山仲宗等同修行三眞寶¶
經上法皆面發金容項負圓光乘虛登霄遊宴紫庭變化萬方¶
適意翶翔嘯命立到徵召萬靈攝制羣魔決斷生死駕霄乘煙¶
<pb:CK-KZ_JY242_12p068b>¶
出入帝庭焉¶
元陽子者仙人也生於北極之端育於虛無之中與天地浮沈¶
隨日月周迴被服自然含剛懷柔優游乎太漠之外踟躕乎中¶
嶽之上觀和氣之布施察萬物之經紀覽緯度之差序圖盛衰¶
之終始乃遇老君哀愍元陽遣經一卷名曰黃庭乃太素之始¶
元陰陽之至道分理之眞要養神之訣文上古之人行得其眞¶
中古以來不得其要傳授謬誤亦從來久也本黃老作此經令¶
學者皆得神仙然黃老已來英儒之士多爲注解不得黃老之¶
本旨失其要說於是元陽憮然退思採黃老之妙讖粗爲其注¶
不能究盡道意深遠至通猶可爲學之徒使微悟之爾有得黃¶
<pb:CK-KZ_JY242_12p069a>¶
庭經者老子也史記或云黃者黃帝老者老子今亦謂太上經¶
爲正也¶
　　
*** 太極眞人傳¶
太極眞人杜沖字玄逸鎬京人也以周昭王丁巳年聞文始先¶
生登眞乃於兹靈宅棲玄學道于時幽人逸士自遠而來者有¶
五人焉並沈默虛遠方雅高素道術相忘共弘不伐之則也後¶
穆王聞之爲修觀建祠置沖爲道士焉將以氣均巢許德爲物¶
範故天子禮之而不臣諸侯敬之而不爵蓋以其弘修道業故¶
也沖閒居幽室吟詠道德常攝護氣液吐納光華經二十餘載¶
幽感眞人展先生降於寢靜侍者二人捧碧玉函立於左右沖¶
<pb:CK-KZ_JY242_12p069b>¶
乃拜首求哀蒙授九華丹方一函謂沖曰老君與尹先生於東¶
海八渟山召太帝集羣眞天下山川洞室仙人不遠而至時有¶
地司保舉子之勤勞老君勅我付爾仙經也沖依按合服而身¶
生玉映五臟堅潤裁容氣息又感眞人李君授以太上素靈洞¶
玄大有妙經沖復修之甚得其驗遂乃解胞釋結保命凝眞領¶
攝羣神洞觀眾妙焉穆王親崇道教以祈神仙共策遺風之駿¶
日馳千里中到崑崙山昇玄圃之宮西詣龜山謁王母於青琳¶
之室東遊碧海展敬丈人採若木之華北適玄壟南邁長離同¶
挹絳山之髓驅策虎豹役使百靈通冥達幽莫測其涯年一百¶
二十餘以懿王己亥歲上清元君遣仙官下迎授書爲太極眞¶
<pb:CK-KZ_JY242_12p070a>¶
人下任王屋山仙王矣¶
　　
*** 太清眞人傳¶
太清眞人宋倫字德玄洛陽人也以厲王甲辰歲入道於是凝¶
心寢景抱一沖和不交人事日誦五千文數遍服黃精白术積¶
二十餘年乃密感老君項負圓明面放金光披九色離羅之帔¶
建七映暉晨之冠有仙童六人負眞執籙倫匍匐乞哀乃告倫¶
曰吾有景中之道通眞之經生乎三元之始出乎九玄之庭五¶
德合慶六氣凝精分眞散景保遐固齡子能修之立致雲軿出¶
有入無徹幽洞冥三光並耀二氣齊靈變化適意飛昇上清倫¶
拜受之乃開藴出靈飛六甲素奏丹符以付於倫倫得經修之¶
<pb:CK-KZ_JY242_12p070b>¶
乃自然通感常有玉童六人更遞侍之察物如神言無不驗能¶
望巖申步凌波涉險不由津路或化爲麞鹿或託作鳩鴿翶翔¶
原陸試人之心年九十餘以景王時受書爲太清眞人下司中¶
嶽神仙之錄焉¶
論曰按樓觀仙師傳及樓觀本記並云昔周康王聞尹先生有¶
神仙大度之志乃拜爲大夫并賜嘉名因號此宅爲樓觀焉次¶
昭王時大夫遇老君因遂得道其次穆王乃欽尚遺塵爲建祠¶
修觀召幽逸之人置爲道士自爾相承于今不絶故樓觀碑云¶
樓觀者昔周康王大夫關令尹喜所立也以其結草爲樓因卽¶
爲號又云周穆王西遊秦文東獵並枉駕迴輪親崇道教始皇¶
<pb:CK-KZ_JY242_12p071a>¶
建廟於樓南漢武立宮於觀北晉宋謁板於今尚存秦漢廟戸¶
相繼不絶由是論之乃驗老君西度關在於昭王之時信矣或¶
云幽厲平敬之時西度者此由後人不見老君本紀妄爲穿鑿¶
者也幽王時孔子時有見老君者斯並化胡之後復還中夏幽¶
演之時也或云老君西出散關者按張天師述老君本紀云老¶
子幽演訖乃與文始先生遊此赤城上虞山過女几雞頭天柱¶
太白山秦昭襄王聞之於西麓下爲修城邑今散關中其故墟¶
猶在是也謂曾於此過乃昇於崑崙山故此舊墟尚稱尹喜城¶
老停驛等名爾以此詳之則癸丑年復非度此散關明矣或云¶
史記無文事同虛妄者至如九天九壘川源土俗徧於六合猶¶
<pb:CK-KZ_JY242_12p071b>¶
有不書況其一區一第輒能備載焉若編以史爲實錄者則天¶
下譜牒圖書讖緯經論並爲虛誕豈獨此一觀一傳而已哉蓋¶
驗之在實其來久矣周宣王時郊聞採薪之人行歌曰巾金巾¶
入天門呼長精歙玄泉鳴天鼓養泥丸時人莫能知之惟老君¶
曰此活國中人其語祕矣斯皆修習無上正眞之道也¶
　　
*** 太元眞人東嶽上卿司命眞君傳(弟子中候仙人李道字安林撰)¶
眞人姓茅諱盈字叔申咸陽南關人也姬冑分根氏族於茅積¶
德累仁祚流百世誕縱明賢繼踵相承高祖父諱濛字初成深¶
識玄遠察覽興亡知周之衰不仕諸侯乃師於北郭北阿鬼谷¶
先生遂隱遁華山盤桓靈峯逍遙幽岫靜念神仙高抗蕭寥絶¶
<pb:CK-KZ_JY242_12p072a>¶
塵人間也盈曾祖父諱偃字泰能濛之第四子也仕秦昭王之¶
世位爲舍人稍遷車騎校尉長平恭侯毗弼霸正有功業於時¶
焉盈祖父諱嘉字正倫仕秦莊王爲廣信侯始皇卽位嘉輔帝¶
室當莊襄王時也秦地漸以并巴蜀漢中宛郢置南郡矣北收¶
上郡以東爲河東太原上黨東至滎陽滅二周置三川郡以呂¶
不韋爲丞相號文信侯以嘉爲德信侯使招置賓客游士欲并¶
天下始皇六年韓魏趙衛楚共擊秦取壽陵始皇使嘉將兵攻¶
之有功焉衛迫東都嘉又克討皆平之始皇壯嘉志節賜金五¶
千斤二十五年秦大興兵使嘉攻燕遼東得燕王而還又遣嘉¶
定荆江南地皆降是年置會稽郡嘉將兵於會稽而亡始皇哀¶
<pb:CK-KZ_JY242_12p072b>¶
其忠因以相國禮葬之於長安龍首山西南嘉有六子並知名¶
於時始皇皆官爵承先並各賜姓其第六子諱祚字彥英不仕¶
不學志願農巷卽盈之父也祚有三子長子諱盈字叔申次子¶
諱固字季偉小子諱衷字思和盈少秉異操天才頴爍矯志蕭¶
抗行邁遠逸不營聞達不交非類獨味清虛恬心玄漠盈時年¶
十八遂棄家委親入於恒山讀老子道德經及周易傳採取山¶
术而餌服之潛景絶崖素挺靈岫仰希標玄與世永違始皇三¶
十年九月庚子盈高祖父濛於華山之中乘雲駕龍白日昇天¶
先是時其邑謠曰神仙得者茅初成駕龍上昇入太清時下玄¶
洲戲赤城繼世而往在我盈帝若學之臘嘉平始皇聞謠歌而¶
<pb:CK-KZ_JY242_12p073a>¶
問其故父老具對曰此仙人之謠勸帝求長生之事於是始皇¶
忻然乃有尋仙之志因改臘曰嘉平盈於恒山積六年思念至¶
道誠感密應寢興妙論通于神夢髣髴見太玄玉女把玉札而¶
㩦之曰西城有王君得眞道可爲君師子奚不尋而受教乎心¶
豁靈暢啟徒內爽覺悟流光之騰曄自謂已得之於千載矣明¶
辰植暉東盼霄邁登嶺陟峻徑到西城齋戒三月沐浴向望遂¶
超榛冒險稽首靈域卒見王君後二十年從王君西至龜山見¶
王母盈乃叩頭再拜自陳於王母曰盈小醜賤生枯骨之餘敢¶
以不肖之軀而慕龍鳳之年欲以朝菌之質竊求積朔之期雖¶
仰遠流莫以知濟津塗堅塞所要無寄常恐一旦死於鑽放之¶
<pb:CK-KZ_JY242_12p073b>¶
難取笑於世俗之夫是以昔日負笈幽林貪師所生遂遇王君¶
哀盈丹苦見授治身之要服氣之法於是靜齋深室造行其事¶
師重見告以盈身非玉石而無主於恒氣非四時常生於內正¶
當率御出入呼吸中適和液得修形神靡錯感應思積則魂魄¶
不滯理合其分氣甄其適乃可形精不枯宅不可廢也若使精¶
神疲於往反津液勞於出入則形當日凋神亦枯落歲減其始¶
月虧其昔矣宜便妙訪求其長易之益西王母曰子心至矣吾¶
昔先師元始天王及皇天扶桑太帝君見遺以要言汝願聞之¶
邪於是口告盈以玉珮金璫之道太極玄眞之經盈拜受所言¶
稽首而立又告盈曰夫金璫者上清之華蓋陰景之內眞玉珮¶
<pb:CK-KZ_JY242_12p074a>¶
者太上之隱玄洞飛之寶章得其道者皆上陟霄霞登遨太極¶
寢晏高空游行紫虛也向說元始天王太帝君言是太霄二景¶
隱書玉珮金璫之文章也又有陰陽二景內眞符與本文相隨¶
太上法惟令授諸司命子玉札玄挺錄字刊金黃映內曜素書¶
上清似當爲上卿之君司命之任矣此道後別當付於子也然¶
不先聞明堂玄眞之道亦無由得太霄隱書也盈於是辭師乃¶
歸帶索混俗亦不矯於世自說入恒山北谷學儒俗之業時年¶
四十九也盈父母尚存父見大怒爲子不孝不親供養尋逐妖¶
妄流走四方吾當喻汝爲不生之子也欲杖罰之盈長跪謝曰¶
盈受命應當得道道法世事兩不相濟雖違遠供養無旦夕之¶
<pb:CK-KZ_JY242_12p074b>¶
益能使家門平安父母老壽盈已受聖師符籙見營助者以天¶
丁之兵見侍衛者以仙童玉女今道已成不可打擊恐三官考¶
察非小故也父外信禮度未該內修道德玄域意有未釋故驗¶
盈情狀俾眾不惑於是操杖向盈適欲舉杖杖卽摧折成數十¶
段段皆飛揚如弓矢之發中壁壁穿中柱柱陷父悟不凡瞋意¶
乃止盈曰向所啟正慮如此邂逅中人則有所傷故耳至漢宣¶
帝時二弟俱貴衷爲五官大夫西河太守固爲執金吾並當之¶
官鄕里相送者數百人時盈亦在座謂賓曰吾雖不作二千石¶
亦有仙靈之職矣來年四月三日當之官能如今日之集會不¶
眾許之至期日盈門前數頃地忽自平治無復寸芥皆青縑幄¶
<pb:CK-KZ_JY242_12p075a>¶
屋屋下鋪數重白氈容數百人坐遠近翕赫相語來者塞道客¶
乃有數倍於送弟時眾賓並集爾乃大作主人不見使人但見¶
金槃玉杯自至人前奇餚異果不可名字酒又美好又有妓樂¶
絲竹金石聲動天地香麝之芳達於數里飮食隨益六百餘人¶
莫不醉飽明日迎官來至文官則朱衣素帶數百人武官則甲¶
兵牙旗器杖曜日盈與家人及親族辭決而語宗室子弟曰夫¶
眞仙道隱貴在跡翳不應表光曲飾動耀視聽吾所以不得默¶
遁藏景潛舉空同者蓋欲以此道誘勸二弟之追慕也亦何但¶
固衷之返迷耶天下有心者盡當注向神仙之冀獲爾言訖遂¶
歸句曲邦人因改句曲爲茅君之山時二弟在官聞盈玄跡眇¶
<pb:CK-KZ_JY242_12p075b>¶
邁白日神仙乘飛步虛越波凌津靈官奉從著於民口節蓋旌¶
旗光耀天下始乃信仙化可學神靈可致然後明松喬不虛鼎¶
湖實有於是並各棄官還家以日仄之年方修盈糟粕遺事不¶
得口訣未爲補益乃相與共歎而相謂曰家兄得道非他人也¶
曷不往從親稟問密訣而留此按云云方書以規度世乎縱往¶
而不達兄之神仙終不使吾等死於非所也遂共棄家扶輿自¶
載以尋斯舉以漢元帝永光五年三月六日渡江求兄於東山¶
遂與相見悲忻流涕告二弟曰悟何晚矣二弟跪曰固衷頑下¶
不達道德願賜長生濟弟元元盈曰卿已老矣欲難可補復縱¶
得眞訣適可成地上仙耳其上清昇霄大術非老夫所學今且¶
<pb:CK-KZ_JY242_12p076a>¶
當漸階其易行以自支住於是並教二弟服青牙始生咽氣液¶
之道以住血斷補焦枯攝筋骨之益亦停年不死之法也因以¶
長齋三年授以上道使存明堂玄眞之氣以攝運生精理和魂¶
神三年之內竭誠精思神光乃見於是六丁奉侍天兵衛護盈¶
又各賜九轉還丹一劑并神方一首各拜而服之仙道成矣後¶
授紫素之書各百字以付固衷固衷拜受其時亦有執儀者以¶
啟正之紫素文曰太上有命天載眞書言咸陽茅固家於南關¶
厥字季偉受名當仙位爲定錄兼統地眞使保舉有道年命相¶
關勤恭所蒞四極法令宮館洞臺治丹陽句曲之山固其朂之¶
動靜察聞又曰盈固弟衷挺業該清雖晚反正思微徹誠斷馘¶
<pb:CK-KZ_JY242_12p076b>¶
六天才穎標明今屈司三官保命建名總括岱宗領死記生位¶
爲地仙九宮之英勸教童蒙開道方成教訓女官授諸妙靈蒞¶
治百鬼典祟校精開察水源江海流傾封掌金谷藏錄玉漿監¶
植龍芝洞草夜光治于良常之山帶北洞之口鎭陰宮之門也¶
使者授書訖而去至漢平帝元壽二年八月己酉五帝各乘方¶
面色車從羣官來下受太帝之命授盈爲司命東卿上眞君文¶
以紫玉爲板黃金刻之其文曰惟盈虛挺遠朗幽耽妙玄爰自¶
童蒙散髮北山靜心林澤積思求神登峻履谷艱尋師門擲形¶
絶崿投軀萬津丹誠率往肆其天然遂造明匠乃授靈篇剪髮¶
祝脆殘首截身帶索自樂不恥飢寒所適惟道所保以眞情昭¶
<pb:CK-KZ_JY242_12p077a>¶
上帝感激太玄今敬授盈位爲太元眞人領東嶽上卿司命神¶
君君平心正格秉操金石丹心矯眾栖神高映故報盈以玉鉞¶
綠旌八威之策使盈征伐源澤折衝萬神君寒凍林谷味玄仰¶
眞思激窮岫啟心精誠今故報盈以紫髦之節藕敷華冠使盈¶
招驅萬靈封山召雲君棄家獨往離親樂仙契闊嶮巇冬袒山¶
川今故報盈繡羽紫帔丹青飛羣使盈從容霄階㩦命玉眞君¶
步驟深藪足履危仞心耽志尚曾不愆憚今故報盈以斑龍之¶
輿素虎之軿盈浮晏太空飛輪帝庭君披榛併景寒凌霜雪心¶
求明眞不戰不慄今故報盈以曲晨寶蓋瓊幃綠室使盈遊盼¶
九宮靜神温密君遠秀遁榮無疲於心潛形幽嶽靜思萬林今¶
<pb:CK-KZ_JY242_12p077b>¶
故報盈以流金火鈴雙珠月明可以上聞太極通音上清君貞¶
心高靜淫累不經素挺浩映內外坦平今故報盈以錦旌繡旛¶
白羽玄竿可以呼召六陰玉女侍軒君慈向觸物陰德萬生蠢¶
動之毛皆念經營今故報盈以鳳鸞之簫金鐘玉磬可以和神¶
虛館樂眞舞靈君飢渴養神艱辛求眞萬物不能致其惑千邪¶
不能毀其淳今故賜盈紫琳之腴玉漿金甖可以壽同三光刻¶
簡丹瓊也盈標領清玄紫瑋八映心暉重離神曜太霞實眞人¶
之長者故以太元爲號君九德旣備感積太微天人虛白不期¶
同歸今酬九事以報往懷盈心神方朗四靈所栖丹神啟煥秉¶
直不回正任全固監無照微今屈宰上卿總括東嶽又加司命¶
<pb:CK-KZ_JY242_12p078a>¶
之任以領錄圖籍給玉童玉女各四十人以出入太微受事太¶
極也治宮赤城玉洞之府盈其涖之動靜以聞於是盈與二弟¶
決别而與王君俱去到赤城玉洞之府道次諸山川神靈有司¶
迎啟引者將以千萬矣臨去告二弟曰吾今去矣便有局任不¶
得復數相往來旦夕相見要當一年再過來於此山三月十八¶
日十二月二日期要吾師及南嶽太虛赤眞人遊盼於二弟之¶
處也將可記識之及有好道者待我於是乎吾自當料理之以¶
相教訓未悟於是季偉思和遂留治此山洞內立宮結構於外¶
將道著萬物流潤蒼生德加鳥獸各獲其情神驗禍福罪惡必¶
明內法旣融外教坦平爾乃風雨以時五禾成熟疾癘不起暴¶
<pb:CK-KZ_JY242_12p078b>¶
害不行父老謌曰茅山連金陵江湖㨿下流三神乘白鵠各治¶
一山頭召雨灌旱稻陸田苗亦柔妻子咸保室使我無百憂白¶
鵠翔青天何時復來遊¶
¶
¶
¶
¶
¶
¶
¶
<pb:CK-KZ_JY242_12p079a>¶
#+PROPERTY: JUAN 105
<pb:CK-KZ_JY242_12p079a>¶
　　
*** 清靈眞人裴君傳(弟子鄧雲子撰)¶
清靈眞人裴君字玄仁右扶風夏陽人也以漢孝文帝二年君¶
始生焉爲人清明顏儀整素善於言笑目有精光垂臂下膝聲¶
氣高徹呼如鐘鳴家奉佛道年十餘歲晝夜不寐精思讀經嘗¶
於四月八日與馮翊趙康子上黨皓季成共載詣佛圖時天陰¶
雨忽有賤人著故布單衣巾黃巾詣君車後索載君禮而問之¶
不答君下車以載之康子季成並大怒呵問何等人而上吾車¶
乎君乃陳諭遂聽俱載君自徒行在後顏無變色寄載人自若¶
亦不以爲慙也將至佛圖乃曰吾家近在此乃下車奄然失之¶
佛圖中道人支子元者亦頗知道宿舊人傳之云已年一百七¶
<pb:CK-KZ_JY242_12p079b>¶
十歲見君而歡曰吾從少至老見人多矣而未嘗見如子者乃¶
延君入曲室之中幽靜之房大設豐饌飮食旣畢將君更移隱¶
處呼之共坐乃謂曰吾善相人莫如爾者子目中珠子正似北¶
斗瑤光星自背已下象如河魁旣有貴爵又當神仙天下志願¶
子寶享焉然津梁未啟七氣未淳不見妙事亦無緣而成也因¶
以所修祕術密以告君道人曰此長生內術世莫得知吾昔遊¶
焦山及鼈祖之阿遇仙人蔣先生者乃赤將子輿也以神訣五¶
首授吾奉而行之於今一百七年矣氣力輕壯不覺衰老但行¶
之不勤多失眞志不能去世故雖延年不得神仙也猶是行之¶
多違精思不至之罪也今以教子子祕而愼傳之¶
<pb:CK-KZ_JY242_12p080a>¶
第一思存五星以體象五靈存之法常於密室以夜半後生氣¶
之時服挹五方之氣於寢牀上平坐向月建所在先叩齒九通¶
咽液三十過畢存想五星使北方辰星在頭上東方歲星在左¶
西方太白星在右南方熒惑星在膝中間中央鎭星在心中久¶
久行之出入遠行常思不忘無所不却萬禍所不能干也後當¶
奄見五老人則是五星精神也若見者當問以飛仙之道五神¶
共扶人身形白日昇天¶
第二初以甲子上旬直開除之日爲始以生氣之時夜半之後¶
勿以大醉大飽身體不精皆生疾病也當精思遠念於是男女¶
可行長生之道其法要祕非賢勿傳使男女並取生氣含養精¶
<pb:CK-KZ_JY242_12p080b>¶
血此非外法專採陰益陽也若行之如法則氣液雲行精醴凝¶
和不期老少之皆返童矣凡入靖先須忘形忘物然後叩齒七¶
通而咒曰¶
白元金精五華敷生中央黃老君和魂攝精皇上太精凝液骨¶
靈無上太眞六氣內纏上精玄老還神補腦使我合會鍊胎守¶
寶祝畢男子守腎固精煉炁從夾脊遡上泥丸號曰還元女子¶
守心養神煉火不動以兩乳炁下腎夾脊上行亦到泥丸號曰¶
化眞養之丹扃百日通靈若久久行之自然成眞長生住世不¶
死之道也¶
第三用五行紫文以除三尸常用朔望之日日中時臨目南向¶
<pb:CK-KZ_JY242_12p081a>¶
臨目者當閉而不閉也心存兩目中出青氣心中出赤氣臍中¶
出黃氣於是三氣相繞合爲一氣以貫一身須臾內外洞徹如¶
火光之狀良久乃叩齒十四通咽液十四過畢此鍊形之道除¶
尸蟲之法也久而行之體有五香之氣目明耳聰長生不死¶
第四名曰陰德致神仙之道其文曰常以甲子日沐浴竟甲子¶
上旬日當燒香於所止牀之左右久久行之天仙玉女下降也¶
又一法當養白犬白雞犬名曰白靈雞名曰白精諸八節日及¶
行入五嶽乃登名山諸有神仙之所在處密放雞犬於其間去¶
勿迴顧天眞仙官當與子芝英靈草矣又一法作素奏使長一¶
尺二寸丹書其文曰某郡縣鄉里某欲得長生登仙度世飛行¶
<pb:CK-KZ_JY242_12p081b>¶
上清眞人至神五嶽羣靈三官九府乞除罪名書奏畢以青絲¶
繫金鐶一雙合以纏奏再拜北向置奏石上因以火燒成灰乃¶
藏鐶於密石間而去勿反顧無鐶可用條脫一雙以代鐶古人¶
名爲縱容珠子也愼與多口嫉妬之人道之非但無益乃更致¶
禍如此十過天上五帝三官九府更相屬勅除人罪過著名生¶
錄刊定仙籍入山求芝草靈藥所欲皆得山神玉女自來營衛¶
狼虎百害不敢犯近神靈祐助常欲使人得道開人心意惡鬼¶
老魅不敢試人行此道易成而無患若道士不知此術入山必¶
多不利數爲鬼物所試在人間則多轗軻疾病財物不昌所願¶
不從若能行此道長生神仙¶
<pb:CK-KZ_JY242_12p082a>¶
第五太極眞人常以立春之日日中時會諸仙人於太極宮刻¶
玉簡記仙名常以其夕夜半時正北向仰視北極再拜頓首陳¶
乞己罪多少之數求解釋之意畢復再拜乃止至春分之日日¶
中時崑崙瑤臺太素眞人會諸仙官校定眞經至立夏之日日¶
中時上清五帝會諸仙人於紫微宮見四眞人論求道者之功¶
過至夏至之日日中時天上三官會於司命河侯校定萬民罪¶
福增年減筭至立秋之日日中時五嶽諸眞人詣中央黃老君¶
於黃房雲庭山會仙官於日中定天下神圖靈藥至秋分之日¶
日中時上皇大帝乃登玉清靈闕太微之觀會太上三老君北¶
極諸眞公八海大神五嶽尊靈仙官萬萬共集議定天下萬兆¶
<pb:CK-KZ_JY242_12p082b>¶
之罪福學道之勤懈一一條列副之司命至立冬之日日中時¶
陽臺眞人會諸仙官玉女定新得道始入仙錄之人至冬至之¶
日日中時天眞眾仙諸方諸東華大宮見東海青童君刻定眾¶
仙籍金書內字常以八節日夜半日中謝七世祖父母及身中¶
罪過罪過自除也久行之神仙不死夫秋分日者太上神眞觀¶
試萬仙自非眞正者不可輕用其日謝罪也眞人仙官以八節¶
日日中時共會集三日乃解欲修道者當先齋戒勿失之也又¶
一法每至八節日常當行入五嶽若神仙眞人所棲名山之處¶
也每於深僻隱巖之中密燒香乞願祝曰¶
玄上九靈太眞高神使某長生所欲從心百福如願壽如靈山¶
<pb:CK-KZ_JY242_12p083a>¶
謹以節日登巖請生畢因散香於左右勿顧而返常能行此必¶
長生神仙所欲如心玉女詣房眾靈衛身也若或有棲遁冥契¶
而不獲登山者寄心啟願精意向眞亦與身詣名山者無異每¶
事決在心誠密暢求眞堅正乃獲之也此赤將子輿五首隱訣¶
內道要事畢矣君乃再拜而奉要言還歸精思行之常處隱室¶
不棣名好乃服食茯苓餌卉醴華腴積十一年夜視有光常能¶
不息從旦至中年二十三本郡所命爲功曹君不應命尋又州¶
辟主簿轉別駕舉秀才詣長安拜博士高第轉尚書選曹郎御¶
史中丞散騎常侍侍中出爲北軍中候以伐匈奴有功封濉陽¶
侯後遷冀州刺史別駕劉安之時年四十五初迎君爲主簿後¶
<pb:CK-KZ_JY242_12p083b>¶
轉別駕亦知仙道飮食黃精積二十餘年身輕面有華光數與¶
君俱齋靜室中以正月上旬君沐浴齋於靜室至三月奄有仙¶
人乘白鹿從玉童玉女各七人從天中來下在庭中他人莫之¶
見君拜頓首乞請一言仙人曰我南嶽眞人赤松子也聞子好¶
道故來相過君何所修行乎君長跪自陳所奉行凡百二十事¶
松子曰勤存五靈別當授子眞道奄然而去君於是乃求解去¶
官自稱篤疾欲詣太上請命遂棄官委家逃遊名山尋此微妙¶
別駕劉安之從焉君時年四十五帝累徵召一不應命逼之不¶
已君乃北遊到陽浴山以避人間之網羅也遂入石室北洞中¶
學道精思無所不至安之不能久處山中時復出於人間君於¶
<pb:CK-KZ_JY242_12p084a>¶
後將雲子去乃登太華山入西洞玄石室裏積二十二年奄見¶
五老人皆巾來詣君再拜頓首乞請神訣乃出神芝見賜一老¶
人巾青巾著青衣柱青杖帶通光陽霞之符乃東方歲星之大¶
神也以青華之芝見賜出青書一卷是紫微始青道經也又一¶
老人巾蒼巾著蒼衣柱蒼杖帶鬱眞簫鳳之符乃北方辰星之¶
大神也以蒼華之芝見賜出蒼元上籙北斗眞經中命四旋經¶
四卷見授又一老人巾白巾著白衣柱白杖帶皓靈扶希之符¶
乃西方太白星之大神也以白華之芝見賜出太素玉籙寶玄¶
眞經三卷見授又一老人巾赤巾著赤衣柱赤杖帶四明朱碧¶
之符乃南方熒惑星之大神也以丹華之芝見賜出龍胎太和¶
<pb:CK-KZ_JY242_12p084b>¶
丹經二卷見授又一老人巾黃巾著黃衣柱黃杖帶中元八維¶
玉門之符乃中央鎭星之大神也以黃華之芝見賜出四氣上¶
樞太元黃書八卷見授乃五星之精天之大神也君再拜服此¶
神芝讀神經十旬之間視見萬里之外能日步千里能隱能彰¶
役使鬼神乃遊行天下東到青丘遇谷希子青帝君授以青精¶
日水飮食青芝還到太山遇司命君授以上皇金籙乃西到流¶
沙濱白水岸遇太素眞人乘龍雲軿建紫晨巾以紫羽爲蓋仗¶
七色之節侍從神童玉女各二百許人在白水沙洲空山之上¶
方遊觀金城鳴玉鐘舞華幢望在空山之上往而不至君乃身¶
投長淵浮白水冒洪波越沙岸嶮巇沈溺遂登空山見而拜焉¶
<pb:CK-KZ_JY242_12p085a>¶
頓頭稽顙乞請眞訣太素眞人笑曰危乎濟哉子今日始當得¶
之矣因口教服二景飛華上奔日月之法又授太上隱書告君¶
曰此足以爲眞矣遂留空山上修二景引日法誦隱書積十一¶
年太素眞人曰子道已成矣因以景雲龍輿見載羽蓋華寶之¶
儀詣太素宮見上清三元君君當爾之時亦不知在何處也三¶
元君治太素宮諸仙童玉女侍者有千餘人以黃金爲屋青玉¶
爲牀君旣詣金闕再拜稽首三元君以玉璽金眞見賜玉女二¶
十四人玉童三十二人見侍乃乘飛雲中輦復北遊詣太極宮¶
見太極四眞人四眞人見授神虎符流金火鈴乃詣太微宮受¶
書爲清靈眞人治青靈宮佩三華寶衣乘飛龍景輿仗青旂玉¶
<pb:CK-KZ_JY242_12p085b>¶
鉞七色之節遊行上清九宮¶
西玄者葛衍山之別名葛衍有三山相連西爲西玄東爲鬱絶¶
根山中央名葛衍山三山有三府名曰三宮西玄山爲清靈宮¶
葛衍山爲紫陽宮鬱絶根山爲極眞宮三山纏固萬三千里高¶
二千七百里下有洞庭潛行地中通玄洲崑崙府也西玄山下¶
有洞臺方圓千里金城九重有玉堂蘭室東西宮殿中有四百¶
二十眞人處焉其樹則絳碧草則芝英其鳥獸則麒麟鳳凰距¶
崑崙七萬里其間有高暉山上有洞光如日葛衍西玄鬱絶根¶
三山也道人支子元受蔣先生入室精思存五靈之神光服氣¶
之法常以夜半之時靜室獨處平坐向東暝目陰咒曰¶
<pb:CK-KZ_JY242_12p086a>¶
蒼無皓靈少陽先生九氣還肝使我魂甯上帝玉籙名上太清¶
畢因閉氣九息咽液九過叩齒九通次南向暝目陰咒曰¶
赤庭絳雲上有高眞三氣歸心是我丹元太微綠字書名神仙¶
畢因閉氣三息咽液三過叩齒三通次西向暝目陰咒曰¶
素元洞虛天眞神廬七氣守肺與神同居白玉金字九帝之書¶
使我飛仙死名已除畢因閉氣七息咽液七過叩齒七通次向¶
生年之本命處暝目陰咒曰¶
黃元中帝本命之神一氣侍脾使我得眞老君玄籙書名神仙¶
長生久視與命永存畢因閉氣一息咽液一過叩齒一通次北¶
向暝目陰咒曰¶
<pb:CK-KZ_JY242_12p086b>¶
玄元北極太上之機五氣衛腎龜玉參差神名玉札年同二儀¶
役使六甲以致八威畢因閉氣五息咽液五過叩齒五通爾乃¶
存五方之氣都畢又咽液九過北向再拜陰咒曰¶
謹白太上太極四眞君請存五方五靈神使某相見得語言畢¶
乃精思此一法存五靈先服氣陰祝之道與出中庭存法等耳¶
此法乃逕要不煩又於靜思易也裴君後重更授傳如此於靜¶
室祝時亦先存五靈在體中使備然後服氣爾庭中之法所修¶
煩多難行又於致神之驗不勝於靜室之速也後出要言祕之¶
勿傳庭中之法以勸於始學使不懈怠爾篤而言之室中爲要¶
法支子元受蔣先生第五首之訣以八節之日存思陳已立身¶
<pb:CK-KZ_JY242_12p087a>¶
已來罪過多少之數輸誠自狀已上希天皇諸眞開寫之祐剋¶
身歸善以求長生神仙者也蓋秋分之節者氣處清靈太和之¶
正日也眾眞諸仙是其日皆聽訟焉又地上刺姦吏部境域諸¶
仙官並糾奏所在道士之功過及萬民有罪應死生者也仙忌¶
眞記曰子欲昇天愼秋分罪無大小皆上聞以罪求仙仙甚難¶
是故學道爲心寒此是朱火丹陵仲陽先生之要言矣秋分氣¶
調日和中順天地者也夫火炎之氣摧於凋落之勢玄水包津¶
胎於金生之府乃太陽光轉少陽藏養天地於是所以定剛柔¶
之際合二象之序煥成流明乃別陰陽三元寔八節之標日求¶
道之要梯矣每至其日日中之時上皇太帝君玉尊陛下乃登¶
<pb:CK-KZ_JY242_12p087b>¶
廣寒上清靈宅太空之闕丹城紫臺長錦玉樓羣眞集於太微¶
之觀上關九天之眞皇中要太上三老君北極諸眞及八海大¶
神下命五嶽名山諸得道者尊靈萬萬並會於陽寥之殿共集¶
議定天下萬民之罪福記學道求仙者之勤疏議犯過日月修¶
行善惡刑罰之科生死之狀各隨其所屬部境根源條例副之¶
司命書之皇錄罪福纖芥刻于丹城之籍伏匿之犯惡陰德之¶
細切者無不一二縷而知之者也其夕夜半當出中庭北向脫¶
巾再拜長跪上啟太上北極天帝太帝君因密自陳己立身已¶
來犯罪多少之狀乞得赦貰從今自後改往修來之言言之必¶
使信誓于丹心盟於天地不敢復犯惡之行也其中言在意陳¶
<pb:CK-KZ_JY242_12p088a>¶
之也畢云願太上皇帝削其罪名移書三官使神仙之錄某厠¶
玉札長生久視通眞達靈畢又叩齒四下再拜而還靜室深自¶
刻責并存念三元中神令上啟太上如此者三名上仙籍罪咎¶
除滅也三元泥丸絳宮丹田三神也存令三元三神上啟天尊¶
求恩赦助已自陳令必上聞也三啟秋分生籍乃定死名乃除¶
此一法出經命青圖是長生祕法矣俗人雖存道未離人間甚¶
多罪咎犯之者非一恐未便可施用秋分首過之法也入山林¶
中遠去人事蕭然獨處不犯萬物者乃可爲之旣有反善之詞¶
誓有改行之言言已聞於高上之聽愼不可復使犯惡遠生之¶
事也重犯罪十過天地弗救身死爲驗非可復改補者矣以此¶
<pb:CK-KZ_JY242_12p088b>¶
求道無所復索也養生者有如水火之交爾得其益則白日升¶
天犯戒律則身沒三泉也又此日獨重於七節趙伯玄所謂生¶
死門戸者也三九素語曰秋判之日尊卑盡會生死之日也古¶
人以秋分之日爲秋判之日也所以爾者秋分之日乃會九天¶
八地眾眞人神上皇至尊三日三夕共定萬民之命所聚議者¶
咸多而神尊並集故也諸八節日會天地諸眞官先後及節凡¶
三日三夕而各還所司此是支公之口訣又別此一事不離七¶
節之條例也候夜神童金根經曰八節之日求仙極會天命眾¶
眞皆當集對未節一日萬靈詣闕節日日中尊卑入謁節後一¶
日罪福分別三日三夕天事乃畢子其愼罪務爲功德名可上¶
<pb:CK-KZ_JY242_12p089a>¶
眞列編太極吾不試言知者深密急宜謝過祕而愼泄此亦支¶
公所告出以傳示裴君太素眞人教裴君二事爲眞人之法曰¶
旦視日初出之時臨目閉氣十息因又咽日光十過當存令日¶
光霞使入口中卽而吞之畢仍存青帝君從日光中來在我之¶
左次存赤帝君從日光中來在我之右次存白帝君從日光中¶
來在我之背次存黑帝君從日光中來在我之左手上次存黃¶
帝君從日光中來在我之右手上五帝都來乃又存陽燧絳雲¶
之車駕九龍從日光中來到我之前仍與五君共載而奔日也¶
裴君止於空山之上修行精思一年之中髣髴形象二年之中¶
五帝俱乘日形見在左右三年之中終日而言語笑樂五年之¶
<pb:CK-KZ_JY242_12p089b>¶
中五帝日君遂與裴君驂乘飛龍之車東到日窟之天東蒙長¶
丘大桑之宮八極之城登明眞之臺坐希琳之殿授裴君以揮¶
神之章九有之符食青精日𥹋飲雲碧玄腴於是與五帝日君¶
日日而遊此所謂奔日之道也日中亦有五帝一曰日君太上¶
隱書中篇曰子欲爲眞當存日君駕龍驂鳳乘天景雲東遊希¶
琳遂入帝門精思仍得要道不煩名上清靈列位眞官乃執鬱¶
儀文第二事爲眞人之法日夕視月臨目閉氣九息因又咽月¶
光九過當存月光使入口中卽而吞之畢仍存青帝夫人從月¶
光中來在我之左次又存赤帝夫人從月光中來在我之右次¶
又存白帝夫人從月光中來在我之背次又存黑帝夫人從月¶
<pb:CK-KZ_JY242_12p090a>¶
光中來在我左手上次又存黃帝夫人從月光中來在我右手¶
上五帝夫人都來乃又存流鈴飛雲之車駕十龍從月光中來¶
到我之前仍存五夫人共載而奔月也裴君止於空山之上修¶
行精思一年之中髣髴姿容二年之中五夫人遂俱乘月形見¶
在君左右三年之中並共笑樂言語五年之中五帝月夫人遂¶
與君共乘飛龍之車西到六嶺之門八絡之邱協晨之宮八景¶
之城登七靈之臺坐太和之殿授裴君流星夜光之章十明之¶
符食黃琬紫津之𥹋飮月華雲膏於是與五夫人夕夕共遊此¶
所謂奔月之道矣月中亦有五帝夫人外經云日君月夫人者¶
是少有髣髴也太上隱書中篇曰子欲昇天當存月夫人駕十¶
<pb:CK-KZ_JY242_12p090b>¶
飛龍乘我流鈴西到六嶺遂入帝堂精思乃見上朝天皇乃執¶
結璘章裴君白日精思對日存日中五帝君夜則精思對月存¶
月中五夫人五年之中日月精神並到共乘飛龍上遊太玄始¶
學則五靈形見授書賜芝終成則日月五帝君五夫人驂轡清¶
虛乘雲太丹朝謁三元稽首金闕乃獲玉璽金眞威制羣神役¶
使玉女玉童北朝四眞人受書爲眞佩神虎之符以制嚴六天¶
授流金之鈴以命召眾精仗青旄之節以周流九宮皆由精思¶
微妙幽感天心是以靈降扶身上昇帝庭爾道士行之者則是¶
耳不必以已仙人也若處密室及日月不見時但心中存而思¶
之可也不待見日月要見視之爲至佳惟精思心盡無所不通¶
<pb:CK-KZ_JY242_12p091a>¶
此言要也臨目者令目當閉而不閉之間也少令得見日月之¶
光景密而行之勿令人知雖雜人同室而止有密其思者比肩¶
仍自不覺每事盡當爾不但此一條而已求生養命在於心三¶
丹田三寸之間耳是以龍變蟬蛻皆以一致而成也八素經曰¶
仙者心學心誠則成仙道者內求內密則道來榮者外求口發¶
則貴至財者動心心寂則富集諸寂動異用而所攻者一守之¶
在役用之機也¶
太素眞人曰爲眞不知道者亦復多耳要於乘光揚景騰雲昇¶
虛並日月之精遊九天之表餐霞飲玄呼吸太和乃不可不爲¶
此奇道此道亦易成而速得也眾眞有不知此道者見吾乘雲¶
<pb:CK-KZ_JY242_12p091b>¶
而攜日月五帝五夫人莫不敬親而求請問之也吾亦復未示¶
之也內視中方曰子欲步空常當存日月子欲登清冷當存五¶
星密室密行不出宇庭此之謂也¶
夫守道者及學道求仙者修行至精皆可爲之爲之旣得便成¶
昇天仙人也此道不必眞人而當獨行之也子有眞骨眞性而¶
密行之必能含章守愼不妄傳泄故以相教耳黃老祕言曰子¶
得鬱儀結璘乃成上清之眞子得大洞眞經乃能飛行上清無¶
此三文不得見三元君要道盡此仙子加勤中仙都無知此道¶
者此道相傳惟口訣耳能知此道不問賢愚皆乘雲昇天役使¶
鬼神羣仙立盟爲約不得妄宣泄則滅門口訣者黃老祕言是¶
<pb:CK-KZ_JY242_12p092a>¶
也裴君受命留在空山之上精思存修二事五年之中得見日¶
月之精五帝夫人讀隱書及九有十明之符積十一年太素眞¶
人來告曰子成眞矣因錫以龍車給以羽蓋並日月之遊精參¶
五帝之同乘詣太素宮見上清三元君受玉璽金眞給玉女二¶
十四人玉童三十二人北遊詣太極宮及太微宮位爲清靈眞¶
人太素眞人曰子存日精五帝君口含太上鬱儀文須此道成¶
乃見日中君無此徒勞自煩冤太素眞人曰子存月精五帝月¶
夫人口含太上結璘章須此道成乃見月中夫人無此徒勞自¶
悼傷¶
　右二條太素眞人受太帝君訣言¶
<pb:CK-KZ_JY242_12p092b>¶
太上隱書云存時執之帝君云含之太素眞人教裴君存時含¶
一文執一文並行之太上隱書曰欲行此道不必愚賢但地上¶
無此文耳眞官玄法啟誓乃傳金丹之信道乃備焉青帛之盟¶
道乃可宣有得而行位爲眞人乃乘步景雲晏羽旂瓊輪遊行¶
九天上詣太極宮謁高皇上元君裴君乃先密受太上鬱儀文¶
太上結璘章二書然後齋戒而得存日月之精爾有仙名骨錄¶
者乃得見此二書見之者仙爲之者眞鬱儀結璘經及大洞眞¶
經乃太極四眞人之所祕上清天皇之所珍貴也西玄山下洞¶
臺中有此書刻以玉簡書以金字及王屋清虛洞中亦見有鬱¶
儀結璘之篇目爾而不盡備具惟大玄宮高上臺及蓬萊府北¶
<pb:CK-KZ_JY242_12p093a>¶
室金柱玉壁刻文並備具也精心存念晝夜爲之十一年而成¶
爾與修洞經者大都等爾夫此二文是洞經之祖宗素靈經之¶
園囿爾凡諸下仙莫有聞鬱儀之篇目結璘之密旨者得其道¶
皆速成而無試也又致神之驗是爲逕疾得其要道者但速於¶
大洞之祕妙爾非有仙名者皆不得聞此書聞見此書而敢妄¶
以語一人者卽滅侍眞官玉女玉童各十人自然使天火災而¶
失之語二人已上不可得以學仙也按泄洞經之科條卽已有¶
輕重之異減損侍眞便十倍於大洞地上骨錄有相之道人而¶
有此書者皆爲師主男稱監靈大夫女稱執明大夫男稱左女¶
稱右素奏丹符曰大哉鬱儀妙行結璘非上眞不見非上仙不¶
<pb:CK-KZ_JY242_12p093b>¶
聞以致日月五精之神乘龍步空足躡景雲遂與五帝上入天¶
門有之聞之愼勿妄言去世可出誓金乃傳要付弟子有心之¶
者勿道篇目玉童上言泄則被考身終不仙玉童玉女去而不¶
還書文必失獲刑三官子其愼之言爲罪先峨嵋山北洞中石¶
室戸樞刻石書字曰鬱儀引日精結璘致月神得道爲上官位¶
稱大夫眞凡二十字下仙讀此不解其意仙人自有不見其篇¶
目者多矣其金液九丹蓋小術也皆不得飛行上清大洞眞經¶
有泄之者按玄中科卽減一紀玉童玉女各減一人三泄之身¶
死不得復成仙人太上鬱儀文結璘章有泄之者減玉童玉女¶
各十人天火燒屋書從火中失而還上天也再泄身刑死不復¶
<pb:CK-KZ_JY242_12p094a>¶
生學道終不成仙也泄言妄說篇目並受考於三官師有當因¶
緣去世之日或歸反陰塗絶迹藏變之時要當有所授若無其¶
人乃自隨身受之者皆青金丹縷之脆爲誓天地不泄宣之盟¶
約乃得出之師隨事上聞而有奏署日月也不從科條皆爲妄¶
泄大洞眞經乃中央黃老君之寶書非至眞上士有玉名之者¶
莫見篇章條目也眞仙亦有不聞此書者矣初限令一百年乃¶
得一出傳可成而不得妄說篇目太上鬱儀結璘文章以致於¶
日月之精神上奔日月通天光飛太空之道也皆乘雲車羽蓋¶
駕命羣龍而上昇皇天紫庭也大洞眞經以致於朝靈之道招¶
神成眞人之法也乘雲駕龍騰躍玄虛衣繡羽佩金眞玉光逍¶
<pb:CK-KZ_JY242_12p094b>¶
遙太霞上昇九霄矣此二書天帝之祕塗微妙哉太素眞人猶¶
隱其篇目但漫云二事者是祕諱之甚也況世人而令知其甲¶
乙乎有相遇而得之者至誠好事仍可爲之別有事旨故不一¶
二裴君所受眞書篇目列之於左¶
支子元神訣五首蔣先生所祕用咸陽城南佛圖中曲室密房¶
受之¶
青帝君授紫微始青道經一卷¶
蒼帝君授蒼元上籙北斗眞經中命四旋經四卷¶
白帝君授太素玉籙寶玄經三卷¶
赤帝君授龍胎太和丹經二卷¶
<pb:CK-KZ_JY242_12p095a>¶
黃帝君授四氣上樞太元黃書八卷¶
青帝君授通光陽霞之符¶
蒼帝君授鬱眞簫鳳之符¶
白帝君授皓靈扶希之符¶
赤帝君授四明朱碧之符¶
黃帝君授中元八維玉門之符¶
　右十書於太華山西洞玄石室文¶
谷希子青帝君授青精日水青華芝東到青邱受服上皇籙司¶
命君於太山授¶
太素眞人授太上鬱儀文在白水沙洲空山之上授¶
<pb:CK-KZ_JY242_12p095b>¶
太素眞人授太上結璘文在白水沙洲空山之上授¶
太素眞人授太上隱書在白水沙洲空山之上授¶
上清三元君授玉璽金眞在太素宮金闕下授¶
四眞人授神虎符流金火鈴在太極宮授¶
日中五帝君授揮神之章九有之符青精日𥹋雲碧玄腴¶
月中五帝夫人授流星夜光章十明之符黃琬紫津之𥹋月華¶
雲膏¶
　右裴君所受眾書符之目¶
裴君受支子元服茯苓法焦山蔣先生所傳茯苓五斤盛治去¶
外皮乃擣下細簁以漬白蜜三斗中盛之以銅器若耐熱曰瓦¶
<pb:CK-KZ_JY242_12p096a>¶
器以此器著大釜中著水裁半於所盛藥器腹微火燒釜令水¶
沸煮藥器數反側藥令相和合良久蜜銷竭煎出著鐵臼中擣¶
三萬杵令可丸但服三十丸如梧桐子大百日百病除二百日¶
可夜書二年使鬼神四年玉女侍衛十年夜視有光能隱能彰¶
長生久視服此一年百害不能傷疾病不復干色反嬰兒肌膚¶
充悅白髮再黑眼有流光合藥齋三日煮之於密盛處勿令婦¶
人雞犬見及穢漫之也五斤茯苓三斗白蜜爲一劑當作木蓋¶
蓋之煮藥器上勿露也煮之時反側藥熟乃開之耳火以好薪¶
炭不可用不成樵輩以煮之也當用意伺候料視恒以爲意欲¶
并合多少在意藥成預作丸盛之以密器可經於千歲不敗¶
<pb:CK-KZ_JY242_12p096b>¶
裴君受支子元服胡麻法蔣先生於黃金鼈祖山中授支公也¶
胡麻三斗肥者黃黑無拘在可擇之使精潔於微火上熬令香¶
氣極令燥細擣以爲散令沒沒爾勿下簁白蜜三斗以胡麻散¶
漬會蜜中攪令相和使調帀安器著釜水中乃煮如前煮茯苓¶
法也伺候令煎竭可擣乃出擣之三萬杵如桐子大旦服三十¶
丸盡一劑腸化爲筋不知寒熱面反童顏役使眾靈蔣先生惟¶
服此二方先生已淩煙化升呼吸立至出入無間輿乘羣龍上¶
朝帝眞位爲仙宗者也當簸擇胡麻令精此二方與世方書小¶
異裴君所祕者驗而有實也云體先不虛損及年少之時當服¶
茯苓若出三十者當服胡麻蔣先生云此二方是大有之要法¶
<pb:CK-KZ_JY242_12p097a>¶
長生神仙之祕寶寶玄經云茯苓治少胡麻治老合以齋戒服¶
以朝蚤卉醴華腴火精水寶和以爲一還精歸寶此之謂也卉¶
醴華腴蜜也火精茯苓也水寶胡麻也裴君以年少時所用故¶
服茯苓二方同耳皆長生不死必仙之奇方也若大有資力者¶
亦可合二物倍用蜜共煎擣以爲丸乃佳亦並治老少矣茯苓¶
胡麻不必別作之也此二方蔣先生乃各在一處授支公不頓¶
之也是以焦山而茯苓方傳鼈祖而胡麻方出明道祕之文乃¶
不可得一盡其根源也至於支公授裴君亦乃頓倒囊笈之奧¶
言肆傾玄眞之祕塗將以逆鑒察天錄必當已知應爲仙眞乎¶
¶
<pb:CK-KZ_JY242_12p097b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_12p098a>¶
#+PROPERTY: JUAN 106
<pb:CK-KZ_JY242_12p098a>¶
　　
*** 清虛眞人王君內傳(弟子南嶽夫人魏華存撰)¶
華存師清虛眞人王君諱褒字子登范陽襄平人也安國侯七¶
世之孫君以漢元帝建昭三年九月二十七日誕焉洪基大業¶
世籍貴盛君父諱楷以德行懿美比州所稱舉茂才除議郎轉¶
中壘大夫上黨太守黃門侍郎侍中左將軍鴈門太守楷正色¶
彤管坦誠獻替納言推謨被衿拔領率職蒞民政以禮成捨刑¶
寬賦不肅而敬天子賢之遷殿上三老使賓皇太子講春秋尚¶
書論語禮易恢恢仁長循循善誘微言旣甄搢紳乘其範大義¶
已陳百王格其准遷光祿大夫諡曰文侯夫人司馬遷之孫淑¶
愼沈博德配母儀蓋以清源高流圓頴遠映靈根散條芳華朗¶
<pb:CK-KZ_JY242_12p098b>¶
曜是用忠孝啟於上葉善誘彰於文德世載英旄斯人有焉君¶
體六和之妙炁挺天然之嘉質含嶽秀以植韻秉靈符而標貴¶
暉灼煥於三晨峻逸超於玄風少讀五經傍看百子綜算象緯¶
通探陰陽及風炁律呂靡有不覽也父爲聘丞相孔光女娶婦¶
在室以和人倫而君凝形淳觀明德獨往高期眞全絶不內盼¶
峨峨焉若望慶雲之沓軫浩浩焉似汎滄溟之無極神棲萬物¶
之嶺炁邁霄漢之津鴻漸鄧林展翮東園將藏鳳羽以翳於南¶
風匿龍華以沈於幽源是乃夜光潛躍映耀於難掩遂名沸絶¶
圃聲馳京夏四府交辟君卽閑夜之感喟然悲嘆曰人間塵藹¶
趣競得失利害相攻有踰鵷鶵之視老燕矣遂決志辭親入華¶
<pb:CK-KZ_JY242_12p099a>¶
山中九年契闊備至精感昊穹神映幽人體期冥靈心唱至眞¶
爾一日夜半忽聞林澤中有人馬之聲簫鼓之音須臾之間漸¶
近此山仰而望之見千騎萬乘浮虛空而至神人乘三素雲輦¶
手把虎符朱鉞啟途握節執旄曲晨傾蔭錦旍蔽虛神人暫停¶
駕而言曰吾太極眞人西梁子文也聞子好道劬勞山林未該¶
眞要誠可愍也勤企長生實爲至矣君乃馳詣輪轂之下叩頭¶
自搏而言曰褒以肉人愚頑庸賤體染風塵恣躁亂性然少好¶
生道莫知以度眞人曰夫學道無師無緣自解我太極眞人神¶
仙之司主試校學者領舉正眞爾子玄錄上清金書東華名編¶
清虛位登小有必當掌括寶籍爲天王之任爾但注心四景勤¶
<pb:CK-KZ_JY242_12p099b>¶
慕上業道自成也後隱陽洛山中感南極夫人西城眞人並降¶
南極夫人乃指西城曰君當爲王子登之師子登亦佳弟子也¶
良久西城眞人長嘆而謂君曰夫學道者諒不可以倉卒期求¶
生者不可以立爾綜故冥術棲於玄元而高偕太妙凌重霄以¶
纍抗矣夫道雖無形其實有焉妙雖昧昧其實坦然子當勤求¶
其無然後見其至有子廣延諸妙然後究其坦大得有則有生¶
得妙則年全也子求生雖篤而未見其涯慕道雖勤而未啟其¶
門殆猶沿湧波以索鳥巢尋長木而訪淵鱗爾是故子心疲於¶
導引而朱宮爲之喪潰肺弊於理炁故神華爲之凋落肝勞於¶
視盼而魂精爲之遼索脾竭於守神而丹田爲之閡滯腎困於¶
<pb:CK-KZ_JY242_12p100a>¶
經緯而津液爲之不澤膽銳於趣競故四肢爲之亂作五臟相¶
攻六府顚覆三焦滯而不瀉八關絶而無續賴䭀飯以勁汝身¶
恃丹青以固汝內爾正可却衰白之凋折猶不免必死之期會¶
徒有萬年之壽豈足貴乎西城眞人遂以卽日授君太上寶文¶
八素隱書大洞眞經靈書八道紫度炎光石精玉馬神眞虎文¶
高仙羽玄凡三十一卷依科立盟結誓而付乃將君觀玄洲須¶
臾而至四面大海懸濤千丈洲上宮闕朱閣樓觀瓊室瑤房不¶
可稱記西城眞人曰此僊都之府太上丈人處之乃將君入紫¶
桂宮見丈人著流霞羽袍冠芙蓉之冠腰帶神光手把火鈴侍¶
女數百龍虎衛階太上丈人與西城眞人相禮而已相攜共坐¶
<pb:CK-KZ_JY242_12p100b>¶
君時侍側焉太上丈人曰彼所謂王子登乎學道遭逢良師將¶
得之矣西城眞人笑因命君拜拜畢太上丈人使坐北向丈人¶
乃設廚膳呼吸立具靈肴千種丹醴湛溢燔煙震檀飛節玄香¶
陳鈞天之大樂擊金璈於七芒崆峒啟音徹朗天邱於是龍騰¶
雲崖飛鳳鳴嘯山阜洪鯨湧波淩濤雲起太虛風生廣遼靈歌¶
九眞雅吟空無玉華作唱西妃折腰爾乃眾仙揮袂萬神遷延¶
羽童拊節慶雲纏綿於是太上丈人會二十九眞人皆玄洲之¶
太眞公也其第一眞人自稱主仙道君指君而向西城眞人言¶
曰彼悠悠者將西城之室客上宰之賓友耶視此子心眸澄邈¶
神渟形凝圓晨不煥六景發華殆眞人之美者小有之賢王也¶
<pb:CK-KZ_JY242_12p101a>¶
未彼果何人哉於是西城眞人笑而答曰道君今何清音之不¶
妙曲問之陋碎哉請粗陳其歸要焉盖夫聖匠剖太混之一朴¶
分爲億萬之體發大藴之一包散爲無窮之物是故立三光呼¶
天而置晷儀封區域呼地而制五服制漏刻以分日夜正四時¶
以財歲月五位以正方面山川以定險阻城郭以自居焉兵械¶
以自衛焉旌旗輿服以自表用九穀以自養凡此之類象玄乎¶
天而形存乎地日月有幽明之分寒暑有生殺之炁震雷有出¶
入之期風雨有動靜之節類炁浮乎上而眾精流乎下廢興之¶
數治亂之運賢愚之質善惡之性剛柔之炁壽夭之命貴賤之¶
位尊卑之班吉凶之徵窮達之期普陳矣性發乎天而命成乎¶
<pb:CK-KZ_JY242_12p101b>¶
人也故立之者天而行之者道受焉性合神同混而爲一流通¶
並行不可細得分別也於是主仙道君命侍女范運華趙峻珠¶
王抱臺等發瓊笈披綠藴出上清隱書龍文八靈眞經二卷授¶
子登又以雲碧陽水晨飛丹腴二升賜君君拜服之眞人遂將¶
君還西城九年道成給飛飈之車東行渡啟明滄海登廣桑山¶
入始暉庭詣太帝君稽首再拜太帝授以龍景九文紫鳳赤書¶
上清神圖八道玉籙次南行渡渤海丹海登長離山詣南極紫¶
元夫人一號南極元君授以九道迴玄太丹綠書又詣赤臺童¶
子華葢上公授以五雲夜光雲琅水霜南極夫人曰昔日之言¶
豈負舉哉君稽首謝恩辭退次西行渡庾丘巨海沈羽之津登¶
<pb:CK-KZ_JY242_12p102a>¶
麗農山詣紫蓋晨夫人景眞三皇道君授以玉道綠字迴曜太¶
眞隱書次北遊渡彫柔玄海濟飮龍上河匏瓜津登廣野山詣¶
高上虛皇大道玉君會其出遊駕日月之晨乘紫始之光鬱藹¶
黃素之雲勃蔚八景之曜飛眞萬億不可稱數君再拜道側唱¶
者曰聞君乃詣上清玉晨帝君玄清六微元君二君授以寶洞¶
飛霄絶玄金章及賜太極隱書龍明珠絳和雲芝君拜而飮之¶
卽身金色項映圓光七曜散華流煥映形又退登閬風之野玄¶
圃之宮詣中皇玉帝受解形遯變流景玉經乃越鬱絶濟弱河¶
西詣龜臺謁九靈太眞上清夫人退更清齋三月受三華寶曜¶
瓊文琅書靈暉上籙七晨素經退又清齋三年浮浩汗之河登¶
<pb:CK-KZ_JY242_12p102b>¶
白空虞山山周迴三萬里遊行翌日趨詣紫清太素瓊闕卽太¶
素三元上道君所治焉處丹靈白玉宮飛映絶曜紫霞落煥七¶
光交陳結於雲宇之上奇麗玄黃不可名字仙童玉女侍右天¶
尊蓋無數也君旣至稽首再拜詣瓊闕之下久時太素三元上¶
道君乃使繡衣命者西林藻授君金眞玉光流金火鈴豁落七¶
元八景飛晨又使清眞左夫人郭靈盖右陽玉華仲飛姬齎神¶
策玉璽授君以爲太素清虛眞人領小有天王三元四司右保¶
上公治王屋山洞天之中給玉童玉女各三百人主領上清玉¶
章太素寶玄太極上品九天靈文六合祕籍山海妙經悉主之¶
焉又總括洞內明景三寶得乘虎旂龍輦金葢瓊輪八景飛輿¶
<pb:CK-KZ_JY242_12p103a>¶
出入上清受事太素寢宴太極也後歸西城清齋三月授書爲¶
太素清虛眞人矣¶
　　
*** 紫陽眞人周君內傳¶
紫陽眞人姓周諱義山字季通汝陰人也漢丞相勃七世之孫¶
以冠族播流世居貴宦祖父玄元鳳元年爲青州刺史父祕爲¶
范陽令時君始生焉父後積秩累遷官至陳留刺史君時年十¶
六隨從在郡始讀孝經論語周易爲人沈重少言笑喜怒不形¶
於色好獨坐靜處不結名好然精思微密所存必感常以平旦¶
之後日出之前正東向立潄口咽液服炁百數向日再拜旦旦¶
如此爲之經年父怪而問之所行何等君長跪對曰義山中心¶
<pb:CK-KZ_JY242_12p103b>¶
好日光長景之暉是以拜之爾至月朔旦之日輒遊市及閭閻¶
陋巷之中見窮乏飢餓之人解衣與之時時上登名山喟然悲¶
歎或入石室中歡然獨笑時陳留大儒名士聞君盛德體性沈¶
美咸修詣焉君輒稱疾不見賓客漢侍中蔡咸陳留高士亦頗¶
知道聞君德行數往詣君輒解疾不欲見之父乃大怪怒責之¶
督切使出見之旣不得已遂出相見咸大發清談及論神仙之¶
道變化之事君乃凝默內閉斂神虛靜頷而和之一不答也是¶
歲大旱斗米千錢路多飢莩君乃傾財竭家以濟其困陰行之¶
人亦不知是君之慈施也對萬物如臨赤子斯積善德仁愛之¶
施矣後遇陳留黃泰告君曰聞君好道陰德流行用思微妙誠¶
<pb:CK-KZ_JY242_12p104a>¶
感於我是以相詣吾是中嶽仙人須林字子玄也本衛人靈公¶
末年生少好道德受學於岑先生見授鍊身消災之道術後又¶
遇仇公公乃見教以服炁之法還神守魂之事吾行之甚驗大¶
得其益子少知還陽精髓不泄又知導引服炁吞景咽漿不復¶
須陰丹內術補胎之益也然猶三蟲未壞三尸未死故導引服¶
炁不得其理可先服制蟲細丸以殺穀蟲蟲有三名一名青古¶
二名白姑三名血尸謂之三蟲三蟲在內令人心煩滿意志不¶
開所思不固失食則飢悲愁感動精志不至仍以飲食不節斷¶
也雖復斷穀人體重滯奄奄淡悶所夢非眞顚倒翻錯邪俗不¶
除皆由此蟲在內搖動五藏故也殺蟲之方如後¶
<pb:CK-KZ_JY242_12p104b>¶
　　附子(五兩)麻子(七升)地黃(六兩)术(七兩)茱萸根(大者七寸)桂(四兩)雲芝英(五兩)¶
凡七種先取菖蒲根煮濃作酒使清淳重美一斗半以七種藥¶
㕮咀內器中漬之亦可不用㕮咀三宿乃出曝之令燥又取前¶
酒汁漬之三宿又出曝之須酒盡乃止曝令燥內鐵臼中擣之¶
下細簁令成粉取白蜜和之令可丸以平旦東向初服二丸如¶
小豆漸益一丸乃可至十餘丸也治腹內絃實上炁心胷結塞¶
益肌膚令體輕有光華盡一劑則蟲死蟲死則三尸枯三尸枯¶
則自然落矣亦可數作不限一劑也然後合四鎭丸加曾青黃¶
精各一兩以斷穀畢若導引服炁不得其理可先服食眾草藥¶
巨勝茯苓朮桂天門冬黃連地黃大黃桃糛及皮任擇焉雖服¶
<pb:CK-KZ_JY242_12p105a>¶
此藥以得其力不得九轉神丹金液之道不能飛仙矣爲可延¶
年益壽亦辟其死也君按次爲之服食朮五年身生光澤徹視¶
內見五臟乃就仙人求飛仙要訣仙人曰藥有數種仙有數品¶
有乘雲駕龍白日升天與太極眞人爲友拜爲仙宮之主其位¶
可司眞公定元公太生公及中黃大夫九氣丈人仙都公此皆¶
上仙也或爲仙卿大夫上仙之次也遊行五嶽或造太清役使¶
鬼神中仙也或受封一山總領鬼神或遊翔小有羣集清虛之¶
宮中仙之次也若食穀不死日中無影下仙也或白日尸解過¶
死太陰然後乃仙下仙之次也我受涓子祕要是中仙耳子名¶
上金書當爲眞人我之道非子非眞人所學也今以守三一之¶
<pb:CK-KZ_JY242_12p105b>¶
法靈妙小有之書二百事傳子石菌朱柯若乾芝與子服之吾¶
道畢矣子可遠索師也君再拜受教退而服神芝五年目視千¶
里外日行五百里遂巡行名山尋索仙人聞蒙山欒先生能讀¶
龍蹻經遂往尋之遇衍門子於是授以龍蹻經及三皇內文退¶
登王屋山遇趙佗子受芝圖十六首及五行祕符又遇黃先生¶
受黃素神方五帝六甲左右靈飛之書四十四訣退登磻冡山¶
遇上衛君受太素傳左乙混洞東蒙之錄右庾素文攝殺之律¶
退登嵩高山遇中央黃老君合會仙人在其上太室洞門之內¶
君頓頭再拜乞長生度世黃老君曰子存洞房之內見白元君¶
耶君對曰實存洞房嘗見白元君黃老君曰子道未足矣未見¶
<pb:CK-KZ_JY242_12p106a>¶
無英君也且復遊行受諸要訣當以上眞道經授子矣見白元¶
君下仙之事可壽三千年見無英君乃爲眞也可壽一萬年矣¶
君再拜受教而退遊行天下名山大澤西登白空山遇沙野帛¶
先生受太清上經退登峨嵋山入空洞金府遇甯先生受太丹¶
隱書八稟十訣退登岷山遇陰先生受九赤班符退登岐山遇¶
臧延甫受憂樂曲素訣辭乃登梁山遇淮南子成受天關三圖¶
乃退登牛首山遇張子房受太清眞經乃退登九嶷山遇李伯¶
陽受李氏幽經乃遊登鍾山遇高丘子受金丹方二十七首乃¶
登鶴鳴山遇陽安君受金液丹經九鼎神丹圖乃登猛山遇青¶
精先生受黃素傳乃登陸渾山潛入伊水洞室遇李子耳受隱¶
<pb:CK-KZ_JY242_12p106b>¶
地八術乃登戎山遇趙伯玄受三九素語乃登陽洛山遇幼陽¶
君受青要紫書三五順行乃登霍山遇司命君受經命青圖上¶
皇民籍乃登鳥鼠山遇墨翟子受紫度炎光內視圖中經乃登¶
曜名山遇太帝候夜神童受金根之經乃登委羽山遇司馬季¶
主受石精金光藏景化形乃登大庭山遇劉子先受七變神法¶
乃登都廣建木遇谷希子受黃炁之法太空之術陽精三道之¶
要乃登桐栢山遇王喬受素奏丹符乃登太華山遇南嶽赤松¶
子受上元眞君書乃登太冥山遇九老仙都君受黃水月華四¶
眞法乃登合黎山遇皇人受八素眞經太上隱書乃登景山遇¶
黃臺萬畢先生受九眞中經乃登玄壟羽山遇玉童十人九炁¶
<pb:CK-KZ_JY242_12p107a>¶
丈人得白羽紫葢服黃水月華法乃到桑林登扶廣山遇青眞¶
小童君受金書祕字乃退南行朱火登丹陵山遇龔仲陽受仙¶
忌眞記乃西遊登空山見無英君而退洞房中無英君處其左¶
白元君處其右黃老君處其中無英君服金精朱碧玉綾之袍¶
光赤朝霞流景耀天要太上靈炁之章佩九帝袪邪之策戴翠¶
上紫靈之冠蓋太玄丹靈上元赤子之祖父也左連青宮之炁¶
炁灌萬神乃未有天地先自虛空而生矣白元君服丹玉之錦¶
雲羅重袍白光內朱流景參天垂暉映神玄黃徹虛要太上靈¶
精之章佩玄元攝魔之策戴招龍皁冠蓋玉房雲庭上元赤子¶
之父右夾皓青之室朝運生者也中央黃老君是太極四眞王¶
<pb:CK-KZ_JY242_12p107b>¶
之師老矣上攝九天中遊崑崙黃闕來其外紫戸在其內下與¶
二君入洞房圓三寸威儀具焉夫至思神見得爲眞人若見白¶
元君得爲下眞壽三千歲若見無英得爲中眞壽萬歲若見黃¶
老與天相傾上爲眞人列名金臺君旣詣之乃再拜頓首乞與¶
上眞要訣黃老君曰可還視子洞房中君乃冥目內視良久果¶
見洞房之中有二神人無英白元君也被服狀如在空山中者¶
黃老君笑言曰微乎深哉子用意思之精也此白日升天之道¶
子還登常山授子上眞之道君乃還常山石室中齋戒念道復¶
積九十餘年中白元君無英君黃老君遂使受之大洞眞經三¶
十九篇有玉童二十一人玉女二十一人皆侍直燒香晝夜習¶
<pb:CK-KZ_JY242_12p108a>¶
之積十一年遂乘雲駕龍白日升天上詣太微宮受書爲紫陽¶
眞人佩黃旄之節八威之策帶流金之鈴服自然之衣食玉醴¶
之𥹋飮金液之漿治葛衍山金庭銅城所謂紫陽宮也紫陽有¶
八眞人君處其右一日三登崑崙一朝太微帝君以磻冢爲紫¶
陽别宮所謂洞庭潛宮也磻冢山有洞穴潛行通王屋清虛小¶
有天亦潛通閬風也¶
　　
*** 馬明生眞人傳¶
馬明生者齊國臨淄人也本姓和字君寶少爲縣吏捕賊爲賊¶
所傷遇太眞夫人適東嶽見而憫之當時殆死良久忽見一女¶
子年可十六七服奇麗姿容絶世行步其傍問君寶曰汝何傷¶
<pb:CK-KZ_JY242_12p108b>¶
血也君寶以實對夫人曰汝所傷乃重刃關於肺五臟泄漏血¶
凝絳府炁激腸外此將死之急也不可復生如何君寶知是神¶
人叩頭求哀乞賜救護夫人於肘後筒中出藥一丸大如小豆¶
卽令服之登時而愈血絶瘡合無復慘痛君寶再拜跪曰家財¶
不足以謝不知何以奉答恩施惟當自展駑力以報所受爾夫¶
人曰汝必欲以謝我意亦可佳可見隨去否君寶乃易名姓自¶
號馬明生隨夫人執役夫人入東嶽岱宗山峭壁石室之中上¶
下懸絶重巖深隱去地千餘丈石室中有金牀玉几珍物奇瑋¶
乃人跡所不能至處也明生初但欲學金瘡方旣見其神仙來¶
往乃知有不死之道旦夕供給掃灑不敢懈倦夫人亦以鬼怪¶
<pb:CK-KZ_JY242_12p109a>¶
狼虎眩惑眾變試之明生神情澄正終不恐懼又使明生他行¶
別宿因以好女於臥息之間調戲令接之明生心堅志靜固無¶
邪念夫人或行去十日五日還或一月二十日輒見有仙人賓¶
客乘龍駕鳳往來或有拜謁者眞仙彌日盈座客到輒令明生¶
出外別室或立致精細廚食肴果非常香酒奇漿不覺而至不¶
可目名或呼明生坐與之同飲食又聞空中有琴瑟之音歌聲¶
宛妙夫人亦時自彈琴瑟有一弦五音並奏高玄響激聞於數¶
里眾鳥皆爲集於岫室之間徘徊飛翔驅之不去蓋天人之樂¶
自然之妙音也夫人棲止常與明生同石室中而異榻爾幽寂¶
之所都惟二人或行去亦不道所往之處但見常有一白龍來¶
<pb:CK-KZ_JY242_12p109b>¶
迎夫人卽著雲光繡袍乘白龍而去袍上專是明月珠綴著衣¶
縫帶玉佩戴金華太玄之冠亦不見有從者旣還卽龍自去不¶
知所在石室玉牀之上有紫錦被褥緋羅之帳中有服玩之物¶
瑰金函英玄黃羅列非世所有不能一一知其名也有兩卷素¶
書上題曰九天太上道經明生亦竟不敢發舒視其文也惟供¶
給掃灑守巖室而已至於玩服亦不敢竊闚之亦不敢有所請¶
問如此五年愈加勤肅輒不怠惰夫人歎而謂之曰汝可謂眞¶
可教也必能得道者也以子俗人而不淫不慢恭仰靈炁而莫¶
之廢雖欲求死亦焉可得乎因以姓字本末告之曰我名婉羅¶
字勃遂事玄都太眞有子爲三天太上府都官司直總糾天曹¶
<pb:CK-KZ_JY242_12p110a>¶
事官秩比人間卿佐也年少數委官遊逸虛廢事任有司奏劾¶
降主東嶽退眞王之編司鬼神之師五百年一代其職因來視¶
之勵其後使修守政事以補其過我久在人間今奉君王命又¶
被太上召不復得停念汝專謹故以相語欲教汝長生之方延¶
年之術而我所受服以太和自然龍胎之體適可授三天眞人¶
不可以教始學之者固非汝所得聞矣縱或聞之亦必不能用¶
以持身也有安期先生曉金液丹法其方祕要便可立用是九¶
君太一之道白日升天者矣安期明日來吾將以汝付囑之焉¶
相隨稍久其術必傳明日安期先生至乘駮驎著緋衣戴遠遊¶
冠帶玉珮及虎頭鞶囊視之可年二十許潔白嚴整從六七仙¶
<pb:CK-KZ_JY242_12p110b>¶
人皆執節奉衛見夫人揖之甚謹稱下官須臾設酒果廚膳飮¶
宴半日許夫人語明生曰吾不復得停汝隨此君去勿憂念也¶
我亦時時當往視汝因以五言詩二篇贈之可以相存明生流¶
涕而辭乃隨先生受九丹之道詩曰¶
　　其一¶
暫捨墉城內命駕岱山阿仰瞻太清闕雲樓鬱嵯峨虛中有眞¶
人來往何紛葩鍊形保自然俯仰食太和朝朝九天王夕館還¶
西華流精可飛騰吐納養青牙至藥非金石風生自然歌上下¶
淩景霄羽衣何娑婆五嶽非妾室玄都是我家下看榮競子篤¶
似蛙與蟆顧盼塵濁中憂患自相羅苟未悟妙旨安事於琢磨¶
<pb:CK-KZ_JY242_12p111a>¶
禍湊由道泄密愼福臻多¶
　　其二¶
昔生崑陵宮共講天年延金液雖可遐未若太和僊仰登冥靈¶
臺虛想詠靈人忽遇扶桑王九老仙都眞駕驂紫虬輦靈顏一¶
何鮮啟我尋長途邀我自然津告以鴻飛術受以玉胎篇瓊膏¶
凝玄炁素女爲我陳俯挹琳鳳腴仰上飄三天雲綱立爾步五¶
嶽可暫還玄都安足遠蓬萊山腳間傳授相親愛結友爲天人¶
替卽游刑對禍必無愚賢祕則享無傾泄則軀身顚¶
明生乃隨安期先生負笈西之女几北到圓丘南至秦廬潛及¶
青城九嶷周遊天下二十年中勤苦備嘗安期乃曰子眞有仙¶
<pb:CK-KZ_JY242_12p111b>¶
骨何專恭之甚耶吾所不及也遂授以太清金液神丹方而告¶
之曰子若未欲升天但先服半劑與明生相別而去明生乃入¶
華陰山依方合金丹餌之半劑得仙而與俗人無異人莫識其¶
非凡漢靈帝時惟太傅胡廣知其有道嘗訪明生以國祚大期¶
問之初不對後亦告焉無不驗者後人怪其不老遂復服金丹¶
半劑白日昇天臨去著詩三首以示將來漢光和三年也詩曰¶
　　其一¶
太和何久長人命將不永噏如朝露晞奄忽睡覺頃生生世所¶
悟傷生由莫靜我將尋眞人澄神挹容景盤桓崑陵宮玄都可¶
馳騁涓子牽我遊太眞來見省朝朝王母前夕歸鍾嶽嶺仰採¶
<pb:CK-KZ_JY242_12p112a>¶
瓊瑤葩俯潄琳琅井千齡猶一刻萬紀如電頃¶
　　其二¶
天地自有常人命最險毳年若驚弦發時猶輕矢逝雖有灼灼¶
姿玉爲塵土穢林草無秋耀綠葉豈終歲惜此繁茂摧哀彼寒¶
霜厲有存理必亡有興故有廢眞官戲玄津與物無凝滯神沖¶
紫霄內形棲山水際對虛忘有懷遊目記容裔風塵將何來眞¶
道故可大¶
　　其三¶
濁塗諒爲歎世樂豈足預振褐掃塵遐飄飄獨遠舉寥寥巖嶽¶
際蕭蕭縱萬慮靈眞與我遊落景乘鴻御朝乘雲輪來夕駕扶¶
<pb:CK-KZ_JY242_12p112b>¶
搖去嗷嘈天地中囂聲安得附¶
　　
*** 陰眞君傳(陰眞君自叙附)¶
陰長生者新野人漢和帝永元八年三月巳丑立皇后陰氏卽¶
長生之曾孫也少處富貴之門而不好榮位潛居隱身專務道¶
術末聞有馬明生得度世之道乃以入諸名山求之到南陽太¶
和山中得與相見乃執奴僕之役親運履舄之勞明生不教以¶
度世之法但旦夕與之高談榮華當世之事治生園圃之業十¶
餘年長生未嘗懈怠同時有共事明生者十二人皆怨恚歸去¶
獨長生禮敬彌肅而明生數因言語得失之際屢罵之長生乃¶
和顏悅心奉謝不及如此積二十年後清閑之日明生問其所¶
<pb:CK-KZ_JY242_12p113a>¶
欲長生跽曰惟乞生爾今以糞草之身委質天匠不敢有所汲¶
汲憚於遲速也明生哀其語乃告之曰子眞是能得道者也乃¶
將長生入青城山中煮黃土爲金以示之立壇歃血卽日以太¶
清金液神丹授之欲別去長生乃叩頭陳謝暫留仙駕拜辭曰¶
弟子少長豪樂希執卑遜剋身勵己若臨冰谷不能弘道讚德¶
宣暢妙味徒尸素壁立而老耄及之是以心存生契捨世尋眞¶
天賜嘉會有幸遭遇自執箕箒二十二年心力莫植常懼毀替¶
筋力弱蒲薄微効靡騁恩養不酬夙夜感慨告以更生頓受靈¶
方是將灰之質蒙延續之年炎林燋草惠膏澤之霑若絶炁以¶
其蘇息瞽闇開其視聽感荷殊戴非陋詞所謝昔太歲庚辰聞¶
<pb:CK-KZ_JY242_12p113b>¶
先生與南嶽眞人洪崖君雲成公瀛洲仙女數人共坐論傳授¶
當委絹之誓教授有交帶之盟應祭九老仙都九炁丈人諸君¶
禱祠受之大藥必行不祭而受爲之不成弟子預在曲室嘗侍¶
帷側亦具聞諸仙起末得道之言說昔受丹節度矣先生今日¶
見諭不復陳此或非先生所授之不盡將恐是弟子困窮爾馬¶
明生慰諭之曰非有不盡汝性耽玄味專炁而和靈官幽鑒以¶
相察矣不復煩委爲俗人之信耳於是長生入武當山石室中¶
合丹又服半劑不卽升天而大作黃金數萬斤以布施天下窮¶
乏不問識與不識周行天下與妻息相隨舉門皆壽後委之入¶
平都山白日升天臨去著書九篇云上古仙者多矣不可具記¶
<pb:CK-KZ_JY242_12p114a>¶
而論但漢興已來高士得仙者四十五人迨予爲六矣二十人¶
見尸解去餘者白日升天焉弟子丹陽葛洪字稚川日嘗聞諺¶
言有云不夜行則不知道上有夜行人今不得仙者亦安知天¶
下山林間密自有學道得仙者耶陰君已服神藥雖未升天然¶
方以嚴麗同聲相應便自與仙人相尋求聞見故知此近世諸¶
仙人之數爾而俗人謂爲不然已所不聞則謂之無有不亦悲¶
哉夫草澤閑士以隱逸得志經籍自娛不耀文彩不揚名聲不¶
修求友不營聞達猶不能識之又況仙人亦何急令朝菌之徒¶
知其所云爲哉¶
　　
**** 陰眞君自敘¶
<pb:CK-KZ_JY242_12p114b>¶
惟漢延光元年新野山之子受仙君神丹要訣道成去世副之¶
名山如有得者列爲眞人行乎去來何爲俗間不死之道要在¶
神丹行炁導引俯仰屈伸服食草木可得小道不能永度於世¶
以至天仙子欲聞道此是要言積學所致不爲有神上士爲之¶
勉力加勤下愚大笑以爲不然能知神丹久視長存¶
　　
*** 吳猛眞人傳¶
吳猛字世雲豫章人也性至孝小兒時在父母膝下無驕慢色¶
後得道海昏上僚路有大蛇時或斷道以炁吸吞行人行旅爲¶
絶猛與弟子往除蛇害蛇乃入藏深穴猛勅南昌社公追虵虵¶
頭高數丈猛踏蛇尾沿背而以足按頭弟子斫殺之猛云此蛇¶
<pb:CK-KZ_JY242_12p115a>¶
是蜀精蛇死則杜毅滅矣果如言將軍王敦迎猛道過宮亭廟¶
神具官僚迎猛猛曰汝神王已盡不宜久居非據我不相問也¶
神乃去至蜀見敦時多疫病猛標浦水百步飲者皆愈日中請¶
水者將千人敦惡之於座收猛奄然失去大相檢覆猛恐坐者¶
多乃徐步於萬人之中還船天地冥合乘風迅逝一宿至家弟¶
子見兩龍負船眼如甕大猛云敦踐人君之位命終此稔其年¶
敦死後太尉庾亮迎猛至武昌便歸自言算盡未至家五十里¶
亡殯後疑化弟子開棺不見其尸¶
　　
*** 許遜眞人傳¶
許遜字敬之南昌人也少以射獵爲業一旦入山射鹿鹿胎從¶
<pb:CK-KZ_JY242_12p115b>¶
弩箭瘡中出墮地鹿母䑛其子未竟而死遜愴然感悟折弩而¶
歸聞豫章有孝道之士吳猛學道能通靈達聖歎我緣薄未得¶
識之於是旦夕遙禮拜猛久而彌勤已鑒其心猛升仙去時語¶
其子云吾去後東南方有人姓許名遜應來吊汝汝當重看之¶
可以眞符授也至時遜果來吊其子以父命將眞符傳遜奉修¶
眞感有愈於猛¶
　　
*** 許邁眞人傳¶
許邁字叔玄小名映丹陽句容人也世爲冑族冠冕相承映總¶
角好道濳志幽契曾從郭璞筮卦遇大壯之大有上六爻發璞¶
謂映曰君元吉自天宜學輕舉之道初師鮑靚受中部之法及¶
<pb:CK-KZ_JY242_12p116a>¶
三皇天文一旦辭家往而不返東入臨安縣山中散髮去累改¶
名遠遊服朮黃精漸得其益注心希微日夜無間數年之中密¶
感玄虛太元眞人定錄茅君降授上法遂善於胎息內觀步斗¶
隱逸每一感通將超越雲漢後移臨海赤山遇王世龍趙道玄¶
傳太初映因師世龍受解束反行之道服玉液朝腦精三年之¶
中面有童顏臨應得道三官都禁遣典柄侯周魴主非使者嚴¶
白虎出丹簡罪簿各執一通詰映諸愆如其無答便當執也賴¶
得龔幼節李開林相助映甚怖懼强長嘯叱咤而答曰大道無¶
親唯善是與天地無私隨德乃矜是以阪泉流血無違龍髯之¶
舉三苗丹野涿鹿絳草豈妨大聖靈化高通上達耶吾七世祖¶
<pb:CK-KZ_JY242_12p116b>¶
許子阿者積仁藴德陰加鳥獸遇凶荒疫癘之年百遺一口子¶
阿散財拯救自營方藥已死之命懸於子阿手得濟者四百八¶
人德墜我等應得仙者五人皆錄字青宮豈是爾輩所可豫乎¶
言畢會司命君遣中候李遵握鈴而至魴等笑而走卽得度名¶
東宮爲地仙中品映第五弟謚小名穆官至護軍長史散騎侍¶
郎年七十二捨世尋仙能通靈降眞先經患滿腹中結寒小便¶
不利遇西王母第二十七女號曰紫微夫人謂穆曰此病冢訟¶
之所致家又有怨鬼爲害可服朮自得豁然除去紫微夫人因¶
作服朮敘以傳穆依方修合服十旬都愈眼明耳聰容貌日少¶
司命君授以飛步之道告穆曰淵奇體道解幽達精虛中授物¶
<pb:CK-KZ_JY242_12p117a>¶
柔德順貞寬慈博採聞道必行逍遙飛步啟誠坦平策龍上超¶
浮煙三清寔眞仙之師友乃長里之先生必當封牧鍾邑守伯¶
仙京傳佐上德列書絳名穆第二子虎牙耀頴玄根列景眞圖¶
諸天仙人咸謂爲寅獸白齒定錄君所告服藥事多隱語誌諸¶
姓名曰鳳棲喬木素衣炳然履順思貞凝心虛玄五公石腴彼¶
體所便急宜服之可以少顏三八合明次行玄眞解駕偃息可¶
識洞篇瓊刃應數適心高玄棲隱默沈正炁不衰木散除疾是¶
汝所宜次服䭀飯兼穀勿違益髓除患肌膚充肥然後登山詠¶
洞講微寅獸白齒爾能見機遂得不死過度壬辰偃息盛木玩¶
報周書太極殖簡金書西華學服可否自應靈符理契同歸神¶
<pb:CK-KZ_JY242_12p117b>¶
洞相求穆第三子玉斧含眞淵嶷少有徽譽司徒辟掾不就隱¶
居茅山師楊羲受三天正法曲素鳳文後定錄君授其上道告¶
玉斧曰斧欲學道當如穿井井形愈深土愈難運出若不堅其¶
心正其行豈得見泉源耶又曰夫學道當專注精無散念撥奢¶
侈保沖泊寂焉如密有所覩熙焉若濳有所得始得道之門也¶
猶未入道之室也所謂知道爲易學道爲難者也若乃幽寂沈¶
味保和天眞耽正六府無視無聽此乃道之易也卽是不能爲¶
之者所以爲難矣許侯研之哉斧子瑩之哉年二十八超然登¶
仙映於東山與穆書曰吾自寄神炁收景東林沐浴明邱乖我¶
同生每東瞻滄流歎逝之迅西盼雲崖哀興內發髣髴故鄕鬱¶
<pb:CK-KZ_JY242_12p118a>¶
何壘壘將欲返身歸塗但矯足自抑爾於是靜心一思逸憑靈¶
虛登巖崎嶇引領仰玄眞志飛上遊空竦眞始覺形非我質遂¶
忘軀逐神矣浪心飆外世務永絶足樂幽林外難一塞建志不¶
倦精誠無廢遂遇明師見授奇術請講新妙玉音洞密吐納平¶
顏鍊形保骨沖炁夷泯無復內外也但恨吾遭良師之太晚返¶
滯性之不早吾得道之狀艱辛情事定錄眞君以當說之矣崇¶
賴成覆救濟之功天地不能踰也聞弟遠造上法偶眞重幽心¶
觀靈無炁陶太素登七關之巍峨味三辰以積遷虛落霄表映¶
朗九玄此道高妙非吾徒所聞也亦由下挺稟淺未由望也然¶
高行者常戒在危殆得趣者常險乎將失禍福之萌於斯而用¶
<pb:CK-KZ_JY242_12p118b>¶
道親於勤神歸精感丹心待眞招之須臾若念慮百端協以營¶
道雖騁百年亦無冀也三官急難吾昔聞之在前七考之福旣¶
已播之於後因運乘易不亦速耶幾成而敗自己而作試校千¶
端因邪而生矣爾想善功苦心勞形勤立功德萬物芸芸亦何¶
益哉斧子蕭蕭其可羨也各不自悟當造此事斧獨何人享其¶
高乎師友之結得失所宗託景希眞在於此舉也吾方棲神空¶
岫廕形深林採汧谷之幽芝掇丹草以成眞矣昔約道成當還¶
脆信雖未通徹粗有髣髴亦欲暫偃洞野看望墳塋不期而往¶
冀暫見弟因緣簡略臨書增懷映報¶
　　
*** 楊羲眞人傳¶
<pb:CK-KZ_JY242_12p119a>¶
楊羲者不知何許人也仕晉簡文帝爲舍人朝隱唯要人莫能¶
識少好道服食精思遂能進靈接眞屢降玄人茅君定錄安九¶
華等授其道要西城王君又教服日月之精及思泥丸絳宮鍊¶
魂制魄滅三尸之法玄清眞人謂羲曰夫爲道當如射箭箭直¶
往不顧乃造堋的操志入山惟往勿疑乃獲至眞羲恭受勤行¶
得仙簡文後師羲得道¶
　　
*** 鮑靚眞人傳¶
鮑靚字太玄陳留人也少有密鑒洞於幽元深心冥肆人莫之¶
知按洞天記云靚及妹並是先身七世祖李湛張慮者俱杜陵¶
北鄕人同在渭橋爲客舍居積行陰德好道希生故福逮於靚¶
<pb:CK-KZ_JY242_12p119b>¶
等使易世變鍊改氏更生合爲天倫根冑雖異德廕並同靚學¶
明經術緯候師左元放受中部法及三皇五嶽劾召之要行之¶
神驗能役使鬼神封山制魔晉太興元年靚暫往江東於蔣山¶
北道見一人年可十六七許好顏色俱行數里其人徐徐動足¶
靚奔馬不及已漸而遠因問曰相觀行步必有道者其人曰吾¶
仙人陰長生也太上使到赤城君有心故得見我爾靚卽下馬¶
拜問寒温未及有所陳陰君曰此地復十年當交兵流血計至¶
蘇峻亂足十年也君慕道久矣吾相見當得度爾仙法考得仙¶
者尸解爲妙上尸解用刀下尸解用竹木皆以神丹染筆書太¶
上太玄陰生符於刀刃左右須臾便滅所書者而目死於牀上¶
<pb:CK-KZ_JY242_12p120a>¶
矣其眞身遁去勿復還家家人謂刀是其人也用竹木如刀之¶
法陰君乃傳靚此道又與靚論晉室修短之期皆演一爲十廣¶
十爲百以表元帝託言推歩所知不言見陰君所說是陰君戒¶
其然矣¶
¶
¶
¶
¶
¶
¶
<pb:CK-KZ_JY242_12p120b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_12p121a>¶
　　
#+PROPERTY: JUAN 107
<pb:CK-KZ_JY242_12p121a>¶
　　
*** 陶先生小傳(吳興謝瀹永明十年作)¶
先生諱弘景丹陽人也幼標異操聰明多識五經子史皆悉詳¶
究善書得古今法不肯婚宦以資營未立且薄遊下位爲宜都¶
王侍讀年二十餘便稍就服食遵行道要所得符文妙法並是¶
眞人遺跡於是業行漸進乃拂衣止於茅山焉觀其神儀明秀¶
盼睞有光形細長項耳間矯矯顯然異眾矣¶
　　
*** 華陽隱居先生本起錄(從子翊字木羽撰)¶
永明十年太歲己卯謝詹事瀹先從吳興還聞先生已辭世入¶
山甚懷嗟賞於路中仍爲前傳雖未能究洽而粗舉大綱有似¶
王右軍作許先生傳翊從叔隱居先生諱弘景字通明丹陽人¶
<pb:CK-KZ_JY242_12p121b>¶
也宅在白楊巷南岡之東宋初土斷仍割秣陵縣西鄕之桐下¶
里至今居之陶氏本冀州平陽人帝堯陶唐之苗裔也堯治冀¶
州平陽故因居焉漢興有陶舍爲高祖右司馬子青擢位至丞¶
相十三世祖超漢末渡江始居丹陽七世祖濬交州刺史璜之¶
弟仕吳爲鎭南將軍封句容侯食邑二千戶與孫皓俱降晉拜¶
議郎散騎常侍尚書六世祖謨濬第三子永嘉中爲東海王越¶
司馬領屯軍隨王出許昌因敗仍復過江爲大將軍王敦參軍¶
敦爲丞相轉軍諮祭酒後隨敦南下而情懼禍及乃啟分屬籍¶
禁錮積年晚起爲車騎丞相參軍不就昇平四年卒始別葬白¶
石山之嶺贍湖北高祖毗有理識器幹高奇以文被黜不肯遊¶
<pb:CK-KZ_JY242_12p122a>¶
宦州郡辟命並不就後板授南安正佐亦不起元興三年卒曾¶
祖興公多才藝叵營產殖舉郡功曹察孝廉除廣晉縣令義熙¶
二年卒祖隆身長七尺五寸美姿狀有氣力便鞍馬善騎射好¶
學讀書善寫兼解藥性常行拯救爲務行參征南中郎軍事侍¶
從宋孝武伐逆有功封晉安侯除正佐固辭顏峻恃寵就求宅¶
以益佛寺弗與因辭官見譖削爵徙廣州後被恩除南海酉平¶
縣令後監新會郡大明五年卒於彼父諱貞寶字國重司徒建¶
安王劉休仁辟爲侍郎遷南臺侍御史除江下孝昌相亦閑騎¶
射善藁𨽻書家貧以寫經爲業一紙直價四十書體以羊欣蕭¶
思話法深解藥術博涉子史好文章美風儀凡遊從與蕭思話¶
<pb:CK-KZ_JY242_12p122b>¶
王釗劉秉周旋多爲諸貴勝所賞遇元徽四年冬御使膚庭通¶
鄰國之好甚得雅稱昇平元年還都具撰遊厯記并詩數千字¶
及所造文章等劉秉索看仍值石頭事亡失無復別本不得傳¶
世建元三年於縣亡背喪還葬舊墓母東海郝夫人諱智湛精¶
心佛法及終有異焉先是貞寶擕家隨蕭之郢州孝建二年蕭¶
亡其年九月母覺有娠仍夢見一小青龍忽從身中出直東向¶
而昇天遂視之不見尾旣覺密語比丘尼云弟子必當生男兒¶
應出非凡人而恐無後尼問其故以所夢答尼云將出家又答¶
審爾亦是所願時年二十五其冬仍隨蕭部伍還都住東府射¶
堂前參佐廨中以孝建三年太歲丙申四月三十日甲戌夜半¶
<pb:CK-KZ_JY242_12p123a>¶
先生誕焉是年乃閏三月明日朔旦便是夏至母卽沐浴而起¶
了無餘患先生四五歲便好書今猶有六歲時書已方幅成就¶
九歲十歲讀禮記尚書周易春秋雜書等頗以屬文爲意年十¶
一爲司徒左長史王釗子昊博士十三父貽宅席卷隨吏部尚¶
書劉秉之淮南郡十五歸都寓憩中外徐冑舍後仍立別宅從¶
此不復還舊廬十七乃冠常隨劉秉尹之丹陽郡得給帳下食¶
出入乘廄馬秉第二男俁少知名時爲司徒祭酒俁雅好文籍¶
與先生日夜搜尋未嘗不共味而食同車而遊俁與江斆褚炫¶
等俱爲順帝四友故最以才學得名俁作宋德頌連珠七警當¶
世稱絶俁旣亡後文章皆零落先生欲爲纂集竟不能得是歲¶
<pb:CK-KZ_JY242_12p123b>¶
昇明元年冬先生年二十二隨劉丹陽入石頭城就袁粲建事¶
先生與韓賁糜淡同掌文檄及事敗城潰卽得奔出俁及第侅¶
爲沙門以逃爲人所獲建康獄死人莫敢視先生躬自收殯瘞¶
葬查硎舊墓營理都畢自此棄世尋山而止值宋齊之際物情¶
未安旣結劉宗常懷憂惕父乃因紀僧眞求事高帝於新亭卽¶
蒙帳內驅使二年正月沈攸之平從還東府公仍遣使侍弟五¶
息曅六息暠侍讀兼助公間管記事先生時年二十三除巴陵¶
王侍郎明年侍從高祖登極還臺住殿內除太尉豫章王侍郎¶
先生云革運之際頗有微勤何處不容三兩階級遂不拜又明¶
年隨安成王出鎭石頭次歲夏丁孝昌府君憂上郢奉迎冬還¶
<pb:CK-KZ_JY242_12p124a>¶
都安厝世祖卽位以振武將軍起侍宜都王侍讀齊世侍讀任¶
皆總知記室手筆事選須有文才者先生於吉凶內外儀禮表¶
章爰及牋疏啟牒莫不絶眾數王書佐典書皆承授以爲准格¶
諸侍讀多有慙憚頗致讒嫉先生亦任之不以介意年二十八¶
服闋召拜左衛殿中將軍頗鬱時望先生驚亦不解所以卽告¶
庾道敏論諸屈滯庾爲面啟武帝帝云先帝昔親命此官卿不¶
知耶其何辭之庾告先生先生喟然歎曰昔不受豫章王侍郎¶
于今五年翻爲此職驛馬非驥騄猶欲固辭庾切言之云太元¶
已來此官皆用名家裴松之從此轉員外郎但問人才若官何¶
所枉君恐爲爾誤我事庾於時正被委任總知諸王府事先生¶
<pb:CK-KZ_JY242_12p124b>¶
不獲已而拜矣年二十九清溪宮新成帝宴樂之先生拜表獻¶
頌又有伏曼容亦上賦於是勅遣中書省舍人劉係宣旨褒贊¶
并勅豫舊宮金石會于時上意欲刻此頌於石碑王儉沮議而¶
止時獻賦者五人惟以先生爲最將欲遷擢會母憂去職尋授¶
振武將軍起特賜酒食省祿隨宜都王赴京帝欲幸武進宮先¶
生復作頌頌成而車駕事廢不復得奏云此頌體制爽絶倍勝¶
舊格三年還都方除奉朝請拜竟怏怏與從兄書云昔仕宦應¶
以體中打斷必期四十左右作尚書郎出爲浙東一好名縣粗¶
得山水便投簪高邁宿昔之志謂言指掌今年三十六矣方作¶
奉朝請此頭顱可知矣不如早去無自勞辱明年五月遂拜表¶
<pb:CK-KZ_JY242_12p125a>¶
解職求託巖林青雲之志於斯始矣是歲永明十一年壬申歲¶
也先生初隱不欲辭省出仍脫朝服掛神虎門鹿巾徑出東亭¶
已約語左右曰勿令人知爾乃往與王晏語別晏云主上性至¶
嚴治不許人作高奇事脫致忤旨坐貽罪咎便恐違卿此志詎¶
可作先生嘿思良久答云余本徇志非爲名若有此慮奚爲所¶
宜於是卽不詣省直上表陳誠詔賜帛十疋燭二十鋌又別勅¶
月給上茯苓五斤白蜜二斗以供服餌先生旣遂命理舳東下¶
眾賓並餞於征虜亭舉酒揮袂皆云江東比來未有此事乃見¶
今日爾於是止于句容之句曲山先生云此山是金壇洞宮周¶
迴百五十里名曰華陽之天有三茅司命之府故名曰茅山所¶
<pb:CK-KZ_JY242_12p125b>¶
以自稱華陽隱居亦猶士安之玄晏稚川之抱朴凡絓人間書¶
疏皆以此號代名先善稽古訓詁七經大義備解而不好立義¶
異於先儒議論惟著紙不甚口談尤好五行陰陽風角炁候太¶
一遁甲星曆筭數山川地里方國所產及醫方香藥分劑蟲鳥¶
草木考校名類莫不該悉善𨽻書不類常式別作一家骨體勁¶
媚琴棋騎射亦皆領括常言心中恒如明鏡觸形遇物不覺有¶
滯礙爲人少憂慼無嫉競淡哀樂夷喜怒時有形於言迹者云¶
皆是欲顯事厲物了無歡愠於胷襟先生以甲子乙丑丙寅三¶
年之中就興世館主東陽孫遊嶽咨稟道家符圖經法雖相承¶
皆是眞本而經厯模寫意所未愜者於是更博訪遠近以正之¶
<pb:CK-KZ_JY242_12p126a>¶
戊辰年始往茅山便得楊許手書眞跡欣然感激至庚午年又¶
啟假東行浙越處處尋求靈異至會稽大洪山謁居士婁慧明¶
又到餘姚太平山謁居士杜京產又到始甯宨山謁法師鍾義¶
山又到始豐天台山謁諸僧標及諸處宿舊道士並得眞人遺¶
跡十餘卷遊厯山水二百餘日乃還爰及東陽長山吳興天目¶
山於濳臨海安固諸名山無不畢踐身本輕捷登陟無艱贍卹¶
寒棲拯救危急救療疾恙朝夕無倦其別有陰恩密惠人莫得¶
知之雖惜人書隨誤治定在人間製述甚多了不存錄謹條先¶
生所撰記世道書名目如左¶
學苑十秩百卷(此一書先生常云羣書舛雜欲探一事不可徧檢乃鈔撰古今要用以類相從爲一百五十條¶
<pb:CK-KZ_JY242_12p126b>¶
名爲學苑比於皇覽十倍該備近賜翊語吾無復此暇汝可踵成之此書若畢於學問手筆家無復他尋之勞矣)孝經¶
論語集注并自立意共一秩(十二卷)三禮序共一卷(并自注)注尚書¶
毛詩序共一卷(左傳已有劉寔賀道養注易略例卽是易序不假復注)老子內外集注四¶
卷(并自立意)三國志讚述一卷抱朴子注二十卷世語闕字二卷(依陸¶
文更以意造世語所闕者)續臨川康王世說二卷太公孫吳書略注二卷古¶
今州郡記三卷(并造西域圖一張)帝王年厯五卷(起三皇至汲家竹書爲正檢五十家書厯¶
異同共撰之也)眞儀集三卷玉匱記三卷(說名山福地事)七曜新舊術二卷占¶
筮略要一卷(有十三法)風雨水旱飢疫占要一卷(有十法)筭數藝術雜¶
事一卷舉百事吉凶曆一卷本草經注七卷肘後百一方三卷¶
(增補葛氏)效驗施用藥方五卷(此二十四種並世用所撰目書又作相書序述異記序如此等並在集中)¶
<pb:CK-KZ_JY242_12p127a>¶
登眞隱訣三秩(二十四卷此一訣皆是修行上眞道經要妙祕事不以出世)眞誥一秩七卷¶
(此一誥並是晉興甯中眾眞降授楊許手書遺迹顧居士已撰多有漏謬更詮次叙注之爾不出外聞)夢記一卷¶
(此一記先生自記所夢徵想事不以示人)合丹藥諸法式節度一卷集金丹藥白要¶
方一卷服雲母諸石藥消化三十六水法一卷服草木雜藥法¶
一卷斷穀祕方一卷靈方祕奧一卷消除三尸諸要法一卷撰¶
集服炁導引法一卷集人間諸卻灾患法一卷(此九種所撰集道書自先生凡¶
所撰集皆卷多細書大卷貪易提錄若大書皆得數四又有圖象雜記甚多未得一二盡知盡見也)¶
又作渾天象高三尺許地居中央天轉而地不動二十八宿度¶
數七曜行道昏明中星見伏早晚以機轉之悉與天相會云此¶
修道所須非但史官家用又欲因流水作自然漏刻使十二時¶
<pb:CK-KZ_JY242_12p127b>¶
輪轉循環不須守視而患山澗水易生苔垢參差不定是故未¶
立先生形細身長七尺二寸腰止圍二尺六寸薄皮膚露筋骨¶
青白色長頭面疎眉目鼻小而平直長額聳耳左耳內輪有大¶
黑誌如豆耳兩孔裏各有十餘大毛出外二三寸方頤禿鬢露¶
顙少鬚髮右肩上有一紫誌如兩錢大右股內有數十細黑子¶
多作七星形起正方如鐵鎗腳跟中常見有異光象左右各類¶
未嘗言其狀聞人說小來本神儀端潔十五已上彌爲美茂每¶
出路人多嘆羨雖冬月行常執扇自障年二十九時於石頭城¶
忽得病不知人事而不服藥不飲食經七日乃豁然自差說多¶
有所覩見事從此容色瘦瘁言音亦跌宕闡緩遂至今不得復¶
<pb:CK-KZ_JY242_12p128a>¶
常音響本清正大小稱形言詞率易無姿製行步舉動翩翩輕¶
利顏儀和明不嚴毅小大見之皆樂悅附而自令人畏服門徒¶
胥附承奉祇肅有如宮庭小來與人有隔數歲便不與人共甌¶
筯飲食及長遊處宿息常自然安置性不嘲調世中戲謔一切¶
不爲爲人强精魂夜行獨宿無所疑畏一生不識魘入山以來¶
巾褐未嘗離體¶
　　
*** 梁茅山貞白先生傳(唐李渤撰)¶
吳荆牧陶濬七代孫名弘景字通明丹陽秣陵人也初娠母夢¶
日精在懷并二天人降手執香爐覺語左右曰當孕男子非凡¶
人亦恐無後及生標異幼而聰識成而博達因讀神仙傳便有¶
<pb:CK-KZ_JY242_12p128b>¶
乘雲馭龍之志年十七與江斆褚炫劉俁爲宋昇明四友仕齊¶
厯數王侍讀皆總記室牋疏精麗爲時所重師法及清溪宮成¶
獻頌宣旨褒贊無欲刻石王儉議異乃止年二十餘服道後就¶
興世館孫先生諮稟經法精行道要殆通幽洞微轉奉朝請乃¶
拜表解職答詔優歎賜與甚厚公卿祖之征虜亭供帳甚盛咸¶
云自齊已來未有斯事遂入茅山又得楊許眞書遂登巖造靜¶
自稱華陽隱居書疏亦如此代名特愛松風庭院皆植每聞其¶
響便欣然爲樂至明帝欲迎往蔣山懇辭得止然勅命餉賚恒¶
爲煩劇乃造三層樓先生居其上弟子居中接賓於其下令一¶
小豎傳度而已濳光隱曜內修祕密深誠所詣遠屬霞人可謂¶
<pb:CK-KZ_JY242_12p129a>¶
感而遂通者也身長七尺八寸爲性圓通謙謹心如明鏡遇物¶
斯應少憂慼無嫉競滅喜怒澹哀樂或有形於言迹者是顯事¶
厲物深慕張良之爲人率任輕虛飄飄然恒有雲間器其所修¶
爲皆自得於心非傍識能及尤長於銓正僞謬地理曆筭文不¶
空發成卽爲體造渾天儀轉之與天相會其纂眞誥隱訣注老¶
子等書二百餘卷至永元二年深託向晦及梁武帝革命議國¶
號未定先生乃引諸讖記梁是應運之符又擇郊禪日靈驗昭¶
著勅使入山宣旨酬謝帝旣早與之遊自此之後動靜必報先¶
生旣得祕訣以爲神丹可成恒苦無藥帝皆給之又手勅咨迓¶
先生畫兩牛一牛散放於水草之間二牛著金籠頭有人執繩¶
<pb:CK-KZ_JY242_12p129b>¶
以杖驅之帝笑曰此人無所求欲效曳尾龜豈有可致之理時¶
有大事無不前已奏陳時人謂爲山中宰相以大通初獻刀二¶
一名善勝二名成勝爲佳寶梁帝金樓子云於隱士重陶貞白¶
士大夫重周弘正其於義理精博無窮亦一時名士也先生常¶
作詩云夷甫任散誕平叔坐談空不言朝陽殿化作單于宮其¶
時人事競談玄理不習武事侯景之難並如所言大同二年告¶
化時年八十五顏色不變屈伸如常屋中香氣積日不散詔贈¶
中散大夫謚曰貞白先生仍遣舍人監護喪事(馬樞得道傳云授蓬萊仙監)¶
弟子數十人唯王遠知陸逸沖稱上足焉¶
¶
