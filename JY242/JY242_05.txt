#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: pinyin Yunji Qiqian
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
<pb:CK-KZ_JY242_05p001a>¶
@fw重刋道藏輯要¶
* 　雲笈七籤　　　　　　　　　　　 @by宋張君房輯¶
** 　天地部¶
*** 　　總序天¶
三天正法經曰九天眞王與元始天王俱生始氣之先天光未¶
朗鬱積未澄溟涬無涯混沌太虛浩汗流冥七十餘劫玄景始¶
分九氣存焉一氣相去九萬九千九百九十歲清氣高澄濁氣¶
下布九天眞王元始天王稟自然之孕置於九天之號九氣玄¶
凝日月星辰於是而明便有九眞之帝上之三眞生於極上清¶
微之天次中三眞生於禹餘之天下有三眞生於大赤之天¶
<pb:CK-KZ_JY242_05p001b>¶
玉京山經曰玉京山冠於八方諸大羅天列世比地之樞上中¶
央矣山有七寶城城有七寶宮宮有七寶玄臺其山自然生七¶
寶之樹一株乃彌覆一天八樹彌覆八方大羅天矣卽太上無¶
極虛皇大道君之所治也¶
大洞經曰大冥在九天之上蓋謂冥氣極遠絶乎九玄惟讀大¶
洞玉經者可以交接然後玉帝乘丹霄而啟道太冥披綠霞而¶
朗煥也元始經云大羅之境無復眞宰惟大梵之氣包羅諸天¶
太空之上有自然五霞其色蒼黃號曰黃天黃天之上其色青¶
蒼號曰蒼天蒼天之上其色玄空成青號曰青天故頌曰¶
三界之上　眇眇大羅　上無色根　雲層峩峩¶
<pb:CK-KZ_JY242_05p002a>¶

**** 　　三界寶錄¶
諸天靈書經曰飛步入北清者是三界之上四天帝王北眞天¶
也言此四帝上爲三清玉京之巓應化接引中爲三界四八御¶
運五氣帝主下降無象通生天人各爲一天璿璣玉衡三十六¶
帝五斗魁主亦象人腦四象合成故放品經云四天王天在玉¶
清之上九天之巓恒以八節之日命三界四帝周行天下開度¶
道學建齋之人也先師疏云北清天者北斗是也又云北斗之¶
下崑崙上宮故人頭首上象崑崙下愚小解將爲是誤此去棄¶
賢旣在崑崙山南望將中斗則爲北清未審中斗已北北方北¶
清别在何處今依度人經說東斗主筭西斗記名北斗落死南¶
<pb:CK-KZ_JY242_05p002b>¶
斗上生中斗大魁總監眾靈此名一天五斗魁主卽明中斗已¶
北而有北斗也今又按靈書正經本文經云天尊言此四章並¶
是四天帝王度命妙品四方正土偏得法音其東方品章經云¶
九氣青天東華宮中青童大君封以青玉寶函之中印以元始¶
九氣之章其南方品章經云南方三氣丹天朱陵上宮南極上¶
元君封以赤玉寶函之中印以太丹三氣之章其西方品章經¶
云西方七氣素天西華宮中西王母封以白玉寶函之中印以¶
太素七氣之章其北方品章經云北方五氣玄天元始北上宮¶
中玉晨大君封以玄玉寶函之中印以太玄五氣之章卽明東¶
方而稱東華南方而稱南極西方而稱西靈北方而稱北眞上¶
<pb:CK-KZ_JY242_05p003a>¶
卽明北眞而處三界之上最上之天四天帝主下通一天四序¶
生化非是一天五斗之位也今按靈書正經並是三界之上四¶
天帝王正名正位未稱一天五斗名位今乃獨脫北方取中爲¶
上不審更上北眞天也比先所錯上下相承古今疑惑皆從此¶
起又尋先師所錯本意者言三十二天上下重疊亦爲一天二¶
十八宿卽錯將中斗而攝北位獨脫北方此方以中爲上又中¶
爲上亦復是誤言九天初構上下重疊亦爲一天比地九宮言¶
鬱單之天上上氣上先立於子而處一宮卽明一宮亦爲四梵¶
最上第一天也若將人身以等於天頭爲崑崙目爲日月上下¶
相合其義正是若以身觀身以天下觀天下不及更上頭象三¶
<pb:CK-KZ_JY242_05p003b>¶
界之上四人四天帝主天也又乃不及更上頭象三清之上玉¶
京之山大羅天地故大洞隱注經云崑崙山上接九氣以爲璇¶
璣之輪在太空之中中斗旣在崑崙山上卽大羅天闕亦在玉¶
京山上也生神經云飛仙翼於瓊闕四宰輔於明輪旣在三界¶
中斗之上卽大羅天關玉京瓊闕亦在玉京山上也又明一天¶
三界應位上下重疊比地旣殊取上爲下上下失科四天帝主¶
闕而不述東華南極西靈北眞境界不論何處别立¶

**** 　　中四天¶
三界圖云三十二天四傍並分列四方一重四天積氣相承扶¶
揺而上其天獨立亦無八方未審此由有何氣候若無八方則¶
<pb:CK-KZ_JY242_05p004a>¶
無比地九宮若無正中則無中斗上無九氣下無八方三十五¶
分八景何來人身之中尚有三一三元九宮一體卽是帝一太¶
一帝君等神豈云三界而無三元三十六帝若三界正中旣無¶
三一人身三一從何而來比先學者唯見隱注寶訣經云玄階¶
與扶揺臺在東北方癸地名爲玄天也言天階發起於扶揺臺¶
羊角邊周仍登梵行入三清也旣睹此經錯將三界四天傍並¶
其扶揺臺旣在東北方癸地未審三界總在東北方癸地如不¶
以此並是錯誤注經也今言扶揺者三十六天上下相承中爲¶
天關皆爲中斗璇璣四方二十八宿漸次昇上故言扶揺故云¶
玄階與扶揺臺在東北方玄天也又明上下三十二天皆有七¶
<pb:CK-KZ_JY242_05p004b>¶
宿璇昇四方亦言四天也今言四天者東方有九氣青天南方¶
有三氣丹天西方有七氣素天北方有五氣玄天四方四天故¶
言四天非是天外更别四天也故度人經云旋斗厯箕迴度五¶
常三十五分總氣上元又明三十六天每一天中皆有七宿三¶
十二帝其太皇黃曾天位居箕宿皆在東初又賈奕天斗宿皆¶
處北末故云旋斗厯箕迴度五常則明三界三十六天皆有中¶
斗璇樞四方二十八宿各爲一天璇璣玉衡此是二十八宿上¶
下扶揺上通三清上下天關非是别天羊角而上故明三元各¶
主八方天有九氣上下九宮合中宮位始名三界也若三界之¶
內三十二天亦列四方四傍並上下天關九宮何在比地九宮¶
<pb:CK-KZ_JY242_05p005a>¶
亦無次序故明一天三界有異也河圖五鍊等經說一天二十¶
八宿四七相並以爲三界二十八天餘有四星上在中斗亦將¶
三界四七相並傍上列位以爲玄圍而安三界二十八天餘上¶
四天上爲四人一處傍並比列位不審一天二十八宿上通三¶
界二十八天上合四人三十二位傍並不同大小有異今言一¶
天比地四天者眞人口訣經云中斗之中五斗位者陽明爲東¶
斗丹元爲南斗陰精爲西斗北極爲北斗天關一星以爲中斗¶
上及玄冥眞人以爲一天三十五分上及上元天帝合爲一天¶
三十六位也言上界四人等位者今按赤書及九天譜等經云¶
三十二天上下相去各有氣數上及四梵合爲三界三十六帝¶
<pb:CK-KZ_JY242_05p005b>¶
不同一天四方傍並也¶
三清圖云將以玄元始三氣以爲三境三天又以生神經九天¶
乃於三天之下各並著三天又以四方三十六天而取二十七¶
天各於九天之下各並著三天一單三並以爲九天未審九天¶
各生八方上下應會何所分立故大洞經云玄元始三氣各生¶
八方而爲二十四帝九宮各生八方而爲七十二宮卽明生神¶
九天無有一單三並九氣天關上下不應言三洞生化故立三¶
光三乘各三故立九帝九氣分化各生三天故爲三境三十六¶
天也若以九天各於三天之下一單三並上下重疊唯有六重¶
之天天若積陰亦任六重天旣積陽卽合九重如何九品二等¶
<pb:CK-KZ_JY242_05p006a>¶
不同上下九宮其天何在故赤書經云天有九分之關轉輪三¶
氣九度明焉故明三元九天九重是也故道德經云道生一一¶
是元氣一是應化元始天尊也於此妙一而生三洞故靈寶五¶
符經云三洞以爲天尊三公天也三生九氣九氣以爲天尊九¶
卿天也又此九氣各生三天故立三九二十七位故此二十七¶
位上爲天尊二十七大夫天也欲此二十七位上合九天三元¶
各有一十二位合爲三洞三十六天也此言三清降生三界各¶
於八方以下而生五億五萬五千五百五十五億等比地無極¶
三界各禀三清皆承此象上下重立是其義也今言傍並者别¶
有一義故洞眞迴元九道飛行羽經云三清天中而有三萬六¶
<pb:CK-KZ_JY242_05p006b>¶
千天公卿等品並各有官僚公卿大夫侯伯置署如一更相管¶
統降生三界遍備天人皆禀此氣各禀至道妙一之分三公九¶
卿二十七大夫八十一元士百二十郡千二百縣萬二千鄕三¶
萬六千亭同禀此氣或單或並以爲生神萬象之主也非是九¶
天傍次分列也三界圖書相傳爲錯者言三清九氣降爲三界¶
一天氣餘九色又雜也言三清九氣各成一天降爲三界上禀¶
本氣未經說五色共成故靈寶經云上從大寶初降妙一始生¶
於元元生於玄三生萬物莫不相承也又按九天生神及玄門¶
論等經云始生於混沌爲蒼色而成鬱單無量天下生三天上¶
聖三品之位復次混生於洞洞爲赤色而成上上禪善天下生¶
<pb:CK-KZ_JY242_05p007a>¶
三天中聖三品之位復次洞生於浩浩爲青色而成梵監須延¶
天下生三天下聖三品之位復次元生於旻旻爲綠色而成寂¶
然兜術天下生三天上眞三品之位復次旻生於景景爲黃色¶
而成不驕樂天下生三天中眞三品之位復次景生於遯遯爲¶
白色而成洞元化應聲天下生三天下眞三品之位復次玄生¶
於融融爲紫色而成靈化梵輔天下生三天上仙三品之位復¶
次融生於炎炎爲碧色而成高虛清明天下生三天中仙三品¶
之位復次炎生於演演爲烏色而成無想無結無愛天下生三¶
天下仙三品之位故此九氣九色光明上爲三境三十六天也¶
三境降氣三界方生各於三清八方已下降生三界五億等天¶
<pb:CK-KZ_JY242_05p007b>¶
也故九天譜經云上從梵行太清之天三境九氣降爲三界天¶
各一色上稟氣生未見五色一時混雜也今所錯者亦可知委¶
故諸天內音經云三十二天皆以五合之氣而成空洞結而成¶
章者此是五篇眞文生成五方通爲五行合爲五臟混爲二儀¶
四序生化此應五方五合所育也非關九氣混爲五色今以五¶
色合爲雲氣相參盤鬱是其錯也¶

**** 　　後四天¶
舊說四梵名爲四民之天今按九天譜經云三界應化三十二¶
天上從梵行太清天中氣漸流降始生於混混爲蒼色而生二¶
萬二千氣其色蒼氣澄凝而成賈奕天卽明賈奕天是四民最¶
<pb:CK-KZ_JY242_05p008a>¶
上初天卽明四民非是太清四梵四天王天也今言帝王者統¶
領八方始名帝位不審太虛無上常融天太釋玉隆騰勝天龍¶
變梵度天太極平育賈奕等天乃是一天北方五氣玄天光同¶
四方比地各爲小八天也故明三界三十二天上下重疊三元¶
品生亦爲一天分别四方各屬四正四九列位及其分應上下¶
相臨故東方九氣青天上爲三界東華天也南方三氣丹天上¶
爲三界南極天也西方七氣素天上爲三界西靈天也北方五¶
氣玄天上爲三界北眞天也五符經云昇爲五雲化爲五氣又¶
按靈寶經云五篇經文生天立地普植神靈上爲三境之玄根¶
標天地以長存鎭五氣於靈館制劫運於三關卽明五篇經文¶
<pb:CK-KZ_JY242_05p008b>¶
上爲三清之上四天王位中爲三界四天帝主應爲太清梵行¶
四天而爲四八三十二帝八天生主下爲一天二十八宿三十¶
二帝又爲比地各列四方四九列位又爲一天五方淨土故按¶
上清經及玄門論等云三界之上而有八清天名三清降氣下¶
生三界今按八清天內而有太清天名重明太清梵行之天而¶
生四民賈奕龍變太釋常融等四天也故法輪經云超度過三¶
羅八難於是名滅度如脫胞曠朗睹八清也朗明四梵而處三¶
清之下四民三界之巓上爲八清之天三界劫周二十八天已¶
上八清四民等八天終無劫壞故名三界八清天也或云三界¶
之中從此天上自有華光不假日月自然明朗此是訛言妄爲¶
<pb:CK-KZ_JY242_05p009a>¶
大語各自審明取證卽解何者言三清三界凡聖降差有無不¶
同動寂各異慾界六天六慾見生次上色界一十八天在下六¶
天捨欲愛色次中六天漸捨色樂又上六天色心隨淨次上無¶
色由四輕塵色聲香味出於觸體漸捨心識有待都忘昇虛入¶
無出生滅境也言三清上境妙化難思九色寶光不假日月無¶
有晝夜亦無去來言三界之內假合成身者洞眞經云天有一¶
氣則五氣生焉五篇眞文附合生體兩半相合以爲生身以身¶
爲宅心爲主人以神爲本神感應生也故明神託五氣共合爲¶
識又明神合陰陽以爲魂魄若人六識清淨感生六慧六慾煩¶
濁耽入六塵故此生身命終之後魂陽歸天魄陰歸地自守魄¶
<pb:CK-KZ_JY242_05p009b>¶
骨以爲尸主生時罪福並以神當神更託生別感諸氣四生六¶
趣應感俱然上天下地清濁有異應化三界並感陰陽旣感陰¶
陽甯無日月若是仙家道品自有仙光不假日月神通明朗三¶
界見著色欲染塵二景共滋日月皆有並具晝夜三光齊臨二¶
十八宿璇璣不定宿有時轉天有劫期上下數交百六運會今¶
按靈寶九天生神經云日月星宿陰陽五行人民品物並受生¶
成則明三界皆有日月也又按玄妙經云於此界外八方世界¶
皆上有羅天重重別置日月五星二十八宿亦與南天下宛利¶
同無異也又按玄門論及大洞經云九天眞人呼日爲濯曜羅¶
三天眞人呼日爲圓光蔚太素天中呼日爲眇景皇上清眞人¶
<pb:CK-KZ_JY242_05p010a>¶
呼日爲九曜生泰清天中仙人呼日爲太明太極天中呼日爲¶
圓明玉賢天中呼日爲微玄東華眞人呼日爲紫曜明亦名圓¶
珠亦謂始暉亦謂太明亦謂日名鬱儀亦謂月名結璘亦生人¶
首上爲眼目故玉京山經云俯仰存太上華景秀丹田左顧提¶
鬱儀右眄携結璘普明天人皆有眼目三界日月亦同人目也¶
三界圖云其天中心皆有崑崙山又名須彌山也其山高闊傍¶
障四方日月繞山互爲晝夜日在東方于逮境界日正中時光¶
及南方浮利境界以爲日出日在南方於正中時耶尼境界以¶
爲日出西方日正中時光及北方鬱單以爲日出日在北方於¶
正中時東方境界以爲日出者今雖四序合宿是同冬夏二至¶
<pb:CK-KZ_JY242_05p010b>¶
晝夜不等日若繞山四方合停出没旣異則無山隔今以形象¶
難詰或詳日出處卽有映體東方日中南卽漸明南方初出日¶
旣映山其日合如立豎半鏡今泰山上而有日觀遙望日初出¶
在於地中其狀形如橫出半鏡以望初出非映山也若其日出¶
之處卽是須彌其山不高不能映日卽知日出在地中也故易¶
證云爻也者効也効也者象也象效於天以爲爻象也故日在¶
地下明夷之卦爲日處夜陽降陰昇也日出地上陽昇陰降也¶
故地上有日晉卦是也故在午後日昃之離不鼓缶而歌陰生¶
陽降也言陰陽璇璣晝夜遞興日直繞山證何律吕日若繞山¶
璇璣須停四方度量何爲不等言二月八月晝夜各中餘月長¶
<pb:CK-KZ_JY242_05p011a>¶
短南北互差故月建在子冬至之分日極於南晝短夜長日出¶
於巽日没於坤從左行而至於巽厯於夜分西北東方三方天¶
下一十九位分爲五更皆處於夜晝以巳丙午丁未等以爲晝¶
日卽明夜統西北東方三方天下皆處於夜唯獨南方以爲晝¶
日卽明日月非隔山也又月建在午夏至之分日極於北夜短¶
晝長日出於艮日入於乾從艮左行而厯晝位東南西方一十¶
九位三方天下以爲晝日唯獨北方亥壬子癸丑等五辰而處¶
於夜重明日月非隔山也又明夏至之日出没艮乾東南西方¶
三方天下一時爲晝冬至之日出没巽坤西北東方三方天下¶
一時爲夜日旣繞山四方互明未審此節日映山不又明夏至¶
<pb:CK-KZ_JY242_05p011b>¶
之日日出於艮日入於乾其崑崙山合近於子日旣遠山不合¶
更遠何故起難爲日映山也其崑崙山向北百千萬里則非東¶
方日正中時南方卯地以爲日出也又明月建在子冬至之日¶
日出於巽日没於坤其崑崙山旣是映日卽合移就南方在於¶
午分其此土人不是南方卽合住在崑崙山北其山旣是天心¶
不移卽明日月非映山也又明一年四時行焉與日月合宿以¶
定律吕故一月建寅寅與亥合其神徵明者徵召萬物而明月¶
建在卯合宿天魁月建在辰合宿從魁月建在巳合宿傳送月¶
建在午合宿小吉月建在未合宿勝先月建在申合宿太一月¶
建在酉合宿天剛月建在戌合宿太衝月建在亥合宿功曹月¶
<pb:CK-KZ_JY242_05p012a>¶
建在子合宿大吉月建在丑合宿神后十二月建合宿行神璇¶
璣玉衡以定四序四方七宿日夜互更卽明一天律吕同則南¶
方律吕也普天旣同四方同天不合山隔也後宣八景三光同¶
兹五篇眞文二象通應具在玉京流光品中問宣經理答申應¶
用也或有胡人摩尼珠說皆託一物百六數期三清八景降氣¶
通生西戎卽序全無分曉或云言此天是屬於地住或云雜報¶
世界故近則不入六慾之天遠則不在三界二十八天之數次¶
上太皇黃曾天上人者始名慾界最下天也下愚小解因述便¶
答三界之內三元通生元各十二共三十六位一天三界上象¶
俱然四梵八清下通元氣旣云地住別號誰天雜報世界何氣¶
<pb:CK-KZ_JY242_05p012b>¶
寄立次上璇璣下攝何方下地雜報上屬何天夫言天者在上¶
巓也在上廣覆謂之天也在下厚載謂之地也言天上天下上¶
下咸差一天之中上屬玄樞一天之上更屬上象此天卽是太¶
皇黃曾天中人也言三界之內五種感生雖同一天善惡兩種¶
所感雜報命短無上品仙家壽九百萬歲五方淨土皆定壽年¶
洞室虛宮上下不等誠仙碁暫翫柯爛樵人或二日逢仙則經¶
二百餘歲諸仙人壽具顯後章唯此下地淨穢兩別遠明三清¶
上降元氣下生三界法象降成眞仙聖位各備修科雖居三界¶
仙道原深故消魔經云三清上境三十六天下備三界三十六¶
帝其三界劫盡被劫火所燒其三洞仙家不覺有火也故明雜¶
<pb:CK-KZ_JY242_05p013a>¶
報世界善惡同天善者福壽遐年惡者濁辱短促淨穢二土咸¶
備一天博地下方亦有上道先標前錯一十二條審而觀詳他¶
義總曉請詳圖錄入道機要次後顯章具明前疑¶

**** 　　四梵三界三十二天¶
太上曰第一慾界六天一曰太皇黃曾天二曰太明玉完天三¶
曰清明何童天四曰玄胎平育天五曰元明文舉天六曰七曜¶
摩夷天¶
　右慾界六天有色有慾交接陰陽人民胎生是故舉其重因¶
　名爲慾界¶
第二色界一十八天七曰虛無越衡天八曰太極濛翳天九曰¶
<pb:CK-KZ_JY242_05p013b>¶
赤明和陽天十曰玄明恭華天十一曰曜明宗飄天十二曰竺¶
落皇笳天十三曰虛明堂曜天十四曰觀明端靜天十五曰玄¶
明恭慶天十六曰太煥極瑶天十七曰元載孔昇天十八曰太¶
安皇崖天十九曰顯定極風天二十曰始黃孝芒天二十一曰¶
太黃翁重天二十二曰無思江由天二十三曰上揲阮樂天二¶
十四曰無極曇誓天¶
　右色界十八天云其界有色無情慾不交陰陽人民化生但¶
　噉香無復便止之患故曰色界¶
第三無色界四天二十五曰皓庭霄度天二十六曰淵通元洞¶
天二十七曰翰寵妙成天二十八曰秀樂禁上天¶
<pb:CK-KZ_JY242_05p014a>¶
　右無色界四天云無復色慾其界人微妙無色想乃有形長¶
　數百里而人不自覺唯有眞人能見故曰無色界¶
四梵天元始曰二十九曰常融天三十曰玉隆天三十一曰梵¶
　度天三十二曰賈奕天¶
四天之上則爲梵行梵行之上則是上清之天玉京玄都紫微¶
宮也乃太上道君所治眞人所登也自四天之下二十八天分¶
爲三界一天則有一帝王治其中其天人皆是在世受持智慧¶
上品之人從善功所得自然衣食飛行來去逍遙歡樂但死生¶
之限不斷猶有壽命自有長短下第一天人壽九萬歲以次轉¶
增之¶
<pb:CK-KZ_JY242_05p014b>¶
*** 總說天地五方¶
外國放品隱元內文經云天地五方皆有制御剛柔之色使不¶
得落其地深二十億萬里得潤澤潤澤下二十億萬里得金粟¶
澤金粟澤下二十億萬里得金剛鐵澤金剛鐵澤下二十億萬¶
里得水澤水澤下八十億萬里得大風澤大風澤下五百二十¶
億萬里乃綱維天地制使不陷如今日月星辰爲風所待也學¶
者不知地下之境潤色深淺卽五帝不過兆身於外國之境也¶
東方弗于岱九萬里之外極豪林之墟其國音銘呵羅提之國¶
國地形正員土色如碧脂之鮮無有山阜廣狹九十萬里其國¶
人形長二丈壽四百歲國有六音之銘是高上始氣置於外國¶
<pb:CK-KZ_JY242_05p015a>¶
胡老之品高上恒吟歌其音以化胡老之人令知外國有不死¶
之教其國人皆行禮而誦其音是得四百歲之壽無有中夭之¶
命上學之士知外國地色恒吟詠六品之音者則致胡老仙官¶
衛兆之身九年自然得遊呵羅提之國與胡老交言變化飛空¶
遊行東極之境也¶
南方閻浮利三十萬里之外極洞陽之野其國音則銘伊沙陁¶
之國國地平博無有高下土色如丹廣狹八十一萬里其國人¶
形長二丈四尺壽三百六十歲國有六音之銘是高上置於外¶
國越老之品高上恒吟歌其音以化越老之人令知其國有不¶
死之教其國人皆行禮而誦其音是得三百六十歳之壽無有¶
<pb:CK-KZ_JY242_05p015b>¶
中夭之命學者知外國地色恒吟詠六品之音者則致越老仙¶
官衛兆之身九年自然得遊伊沙陁之國與越老交言變化朱¶
宮飛行南陽之境也¶
西方俱耶尼七十萬里之外極浩素之壟其國音則銘尼維羅¶
綠那之國國地形多高壟與天西關相接土色白如玉廣狹六¶
十八萬里其國人形長一丈六尺壽六百歳國有六音之銘是¶
高上置於外國氐老之品高上恒吟歌其音以化氐老之人令¶
知其國有不死之教其國人皆行禮誦詠其音是得六百歳之¶
壽無有中夭之命學者知外國地色恒吟詠修行則致氐老仙¶
官衞兆之身九年自然得遊尼維羅綠那之國與氐老仙官交¶
<pb:CK-KZ_JY242_05p016a>¶
言能飛行玄虛遊戲浩素之壟也¶
北方鬱單五十萬里之外國極朔陰之庭其國音則銘旬他羅¶
之國國地長流平演土色黑潤廣狹五十八萬里其國人形長¶
一丈二尺壽三百歳國有六音之銘是高上置於外國羌老之¶
品高上恒吟歌其音以化羌老之人令知其國有不死之教其¶
國人皆行禮而誦詠其音是得三百歳之壽無有中夭之命學¶
者知外國地色恒吟詠修行則致羌老仙官衛兆之身九年自¶
然得遊旬他羅之國與羌老交言飛行玄虛遊宴朔陰之庭也¶
上方九天之上清陽虛空之內無色無象無形無影空洞之銘¶
元精青沌自然之國以青氣爲世界上極無窮四覆諸天則高¶
<pb:CK-KZ_JY242_05p016b>¶
上玉皇萬聖帝眞受生之根元壽命無量惟劫爲年其空洞之¶
內亦有六音之銘則元始置於眞皇自然之品高上吟歌其音¶
以延羣仙令知玄空有無量之眞其國玉皇萬聖帝眞皆行禮¶
悉吟詠其音是得無量之壽學者知空洞之色吟詠修行則致¶
三元下降五帝詣房授兆靈音九年則得乘駕浮雲上造玉清¶
太空之中也¶
中國直下極大風澤去地五百二十億萬里綱維地源制使不¶
落土色如金之精中國音則銘太和寶眞無量之國中嶽崑崙¶
卽據其中央諸天之别名上有玄圃七寶珠宮與天交端上眞¶
飛仙之館中國周迴百二十億萬里其國人形長九尺皆學導¶
<pb:CK-KZ_JY242_05p017a>¶
引之術壽一千二百歲國有六音之銘是高上置於中國之品¶
高上玉皇帝君悉吟詠其音以化中國傖老之人令知其國有¶
不死之教其國人皆修上清之道行禮誦詠是得壽一千二百¶
歲無有橫夭之年學者知中國地色吟詠修行則傖老仙官衛¶
兆之身九年自然與傖老交言玄察太空飛行上清¶

**** 　　九地三十六音¶
諸天內銘九地三十六音以元始同存空靈建號結自然之名¶
表於九玄演流外國三十六音如是天地各有三十六分天則¶
有三十六天王以應三十六國地則有三十六土皇以應三十¶
六天天王典眞土皇主仙爲學不知天之內音則天王不領兆¶
<pb:CK-KZ_JY242_05p017b>¶
名不知地下之音土皇則不滅兆跡閉不得仙有見其文受其¶
訣音天王玄鑒七聖刻篇西龜定錄東華書名土皇滅尸落跡¶
九陰保舉上清五靈敬護十界扶迎周流六國平滅羣凶五兵¶
摧伏天魔束形九年乘空飛行上清眞道高妙不得妄宣輕泄¶
寶音七祖充責己身殞亡三塗五苦萬劫不原上眞之士愼科¶
而行¶

**** 　　朝禮訣法¶
諸天王恒以八節及月朔之日遊觀無崖厯戲雲房逍遙玉清¶
流盼十方於明霞之上恒詠諸天內音飛玄之章上慶天眞內¶
懽神衿玉響虛朗瓊韻合音當此之日五老浮位九帝臨軒四¶
<pb:CK-KZ_JY242_05p018a>¶
司鑒試五帝衛靈眾眞齊唱萬仙禮音三光停暉七元煥明山¶
海靜波諸天肅清八素散華四皇拂塵靈風揚香綠霞吐津天¶
元溟涬玉虛含欣朗朗高清之館渺渺太漠之中洞虛入微周¶
覽無窮有得其道與帝結朋勤誦其章位准仙王德同諸天壽¶
齊三光¶
凡學上仙之道志登玉清奉禮帝尊而不知三十六天之音飛¶
玄之章則三十六天王不領兆名徒爲精勤天不降眞四司不¶
敬五帝不迎天魔侵眞終不成仙欲飛行玄虛遊晏五嶽而不¶
知九地三十六土皇內名則九陰不落兆尸九地不滅兆跡徒¶
勞幽山望飛反沉欲行此道每至八節月朔日沐浴清齋入室¶
<pb:CK-KZ_JY242_05p018b>¶
燒香朝禮諸天北向叩齒三十六通微咒曰兆臣甲乙志慕神¶
仙八慶之日朝禮天尊上願騰景乘空落煙飛超玉清洞遊諸¶
天中願變形致五神昇入月門仰啜八騫石景水母玉胞飛根¶
長披朱日與光同存下願四極授我口言西華侍衛役使金晨¶
携提五老八景同軒上慶交合五願開陳得如所願體合自然¶
眞靈下降賜登上仙畢便六拜仰咽六氣次西向六拜咽六氣¶
次南向六拜咽六氣次東向六拜咽六氣次西北六拜咽六氣¶
次東南六拜咽六氣合六方三十六拜朝三十六天畢還北向¶
平坐詠三十六天飛玄之章一遍竟又六拜六咽氣都止也此¶
高上朝三十六天上法行之九年天降雲輿三光詣房書名玉¶
<pb:CK-KZ_JY242_05p019a>¶
清刻簡青宮四司右列十界敬迎乘空飛行上昇玉晨其法高¶
妙不得妄宣輕泄寶文七祖充責身役鬼官長閉三徒萬劫不¶
原¶

**** 　　高上九玄三十六天內音¶
第一無上元景無色鬱單無量天英勃天王姓混(諱[雨/杓][雨/杓]羅)¶
第二無形清微天化昇天王姓馮(諱提阿沙)¶
第三無精波羅褥天玄黑天王姓雲(諱奎零)¶
第四入色水無量億羅天飛宗天王姓王(諱阿衛)¶
第五無極洞清上上禪善無量壽天雲羅天王姓[示*兒](諱[雨/堕][雨/杓][雨/勒])¶
第六玄微自然上虛禹餘天梵咽天王姓羅(諱彼犁茶)¶
<pb:CK-KZ_JY242_05p019b>¶
第七玄清上無那首約諍天玄那天王姓梵(諱摩首波)¶
第八梵行上清氣稽那邊淨天云攜天王姓(騫諱首苛)¶
第九無窮洞虛極上須延天迴摩天王姓澤(諱[雨/提][雨/頭]羅)¶
第十玄梵玉虛無精氣羅迦淨月天雲阿天王姓周(諱阿迦須)¶
第十一氣玄元達上靈赤天重慕天王姓丹(諱清淨𤤠)¶
第十二大梵玄無氣離惒行如天世畢天王姓周(諱分若)¶
第十三無極上靈玉虛玄洞寂然天家王天王姓津(諱[雨/師][雨/慶])¶
第十四寶梵無色上眞氣潘羅玄妙天雲持天王姓隨(諱黎沐音)¶
第十五飛梵行眞上玄答謾福德天部利天王姓王(諱惟鉢離)¶
第十六雲梵流精中元近[鼓/心]際淳天世良天王姓朱(諱梨藹)¶
<pb:CK-KZ_JY242_05p020a>¶
第十七玄上洞極無崖不驕樂天流芬天王姓凝(諱𩅺霍[雨/持])¶
第十八大梵玄青元精答惒近際天元深天王姓阿(諱明秀)¶
第十九行梵紫虛上元首帶快見天洞干天王姓劉(諱且扇)¶
第二十虛梵上清化靈須陁結愛天飛衣天王姓彭(諱移那)¶
第二十一上極無景洞微化應聲天玉攜天王姓輝(諱[雨/穌][雨/越])¶
第二十二大梵九玄中元氣阿那給道德天葵天王姓㨗(諱尼姤)¶
第二十三行梵元清下靈氣須達天總幾天王姓周(諱難首)¶
第二十四極梵洞微九靈氣須帶阿那天九曲天王姓竺(諱明和)¶
第二十五無名至極洞微梵寶天　　天王姓精(諱霧雲[雨/梓])¶
第二十六微梵玄天氣帶扇給道德天　　天王姓洛(諱須阿摩)¶
<pb:CK-KZ_JY242_05p020b>¶
第二十七虛梵天氣蟬然識慧天　　天王姓云(諱元陁)¶
第二十八空梵中天績元伊檀天　　天王姓朱(諱仲生)¶
第二十九太極無崖紫虛洞幽梵迦摩夷天世羅天王姓玄(諱[雨/凝]¶
　霐)¶
第三十綠梵自然識慧入天雲九天王姓迦(諱釋文羅)¶
第三十一玄梵大行無景無所念慧天宗提天王姓伊(諱檀阿)¶
第三十二天雲梵上行維先阿檀天正羣天王姓仲(諱雲勳勃)¶
第三十三無色玄清洞微波梨答惒天　　天王姓王(諱靈[雨/淵])¶
第三十四洞微玄上梵氣阿竭含那天　　天王姓桓(諱墮世宗)¶
第三十五玄上綠梵滅然天天　　王姓朱(諱陁雲彌)¶
<pb:CK-KZ_JY242_05p021a>¶
第三十六極色上行梵泥維先若那天　　天王姓袁(諱員珠)¶
三十六天內名生於空洞元氣之先文華表見題於崑崙之山¶
高上音其玉文上相集其妙篇禀受太空自然之章上標玄圖¶
中統六國三十六音下總九地三十六土皇靈篇洞暢玉慧虛¶
鮮皆天王之遊歌空玄之寶章六六韻合四四齊眞九帝分號¶
三十六天萬氣總𨽻普領羣仙上極無崖無色下極洞源洞淵¶
諸爲上眞飛仙不稟玉音則不得遊觀無崖之天有得其文天¶
王書名刻字紫扎結錄玉晨三十六年尅得上登無色之天下¶
洞九地之源上妙之道不傳下仙輕泄寶音七祖充責身負刀¶
山三徒五苦萬劫不原¶
<pb:CK-KZ_JY242_05p021b>¶

**** 　　洞淵九地三十六音內銘¶
第一壘色潤地正音土皇姓秦(諱孝景椿)¶
第一壘色潤地行音土皇姓黃(諱昌上文)¶
第一壘色潤地遊音土皇姓青(諱玄文基)¶
第一壘色潤地梵音土皇姓蜚(諱忠陣星)¶
第二壘剛色地正音土皇姓戊(諱坤文光)¶
第二壘剛色地行音土皇姓鬱(諱黃母生)¶
第二壘剛色地遊音土皇姓玄(諱乾德維)¶
第二壘剛色地梵音土皇姓長(諱皇萌)¶
第三壘石脂色澤地正音土皇姓張(諱維神保)¶
<pb:CK-KZ_JY242_05p022a>¶
第三壘石脂色澤地行音土皇姓周(諱伯上仁)¶
第三壘石脂色澤地遊音土皇姓朱(諱明車子)¶
第三壘石脂色澤地梵音土皇姓庚(諱文敬土)¶
第四壘潤澤地正音土皇姓賈(諱雲子高)¶
第四壘潤澤地行音土皇姓謝(諱伯无元)¶
第四壘潤澤地遊音土皇姓巳(諱文秦陣)¶
第四壘潤澤地梵音土皇姓行(諱機正方)¶
第五壘金粟澤地正音土皇姓華(諱延期明)¶
第五壘金粟澤地行音土皇姓黃(諱齡我容)¶
第五壘金粟澤地遊音土皇姓雲(諱探無淵)¶
<pb:CK-KZ_JY242_05p022b>¶
第五壘金粟澤地梵音土皇姓蔣(諱通八光)¶
第六壘金剛鐵澤地正音土皇姓李(諱上少君)¶
第六壘金剛鐵澤地行音土皇姓范(諱來力安)¶
第六壘金剛鐵澤地遊音土皇姓長(諱李季元)¶
第六壘金剛鐵澤地梵音土皇姓王(諱駟女容)¶
第七壘水制澤地正音土皇姓唐(諱初生映)¶
第七壘水制澤地行音土皇姓吳(諱正法圖)¶
第七壘水制澤地遊音土皇姓漢(諱高文徹)¶
第七壘水制澤地梵音土皇姓京(諱仲龍首)¶
第八壘大風澤地正音土皇姓葛(諱玄昇先)¶
<pb:CK-KZ_JY242_05p023a>¶
第八壘大風澤地行音土皇姓華(諱茂雲長)¶
第八壘大風澤地遊音土皇姓羊(諱眞洞玄)¶
第八壘大風澤地梵音土皇姓周(諱尚敬原)¶
第九壘洞淵無色剛維地氣正音土皇姓極(諱无上玄)¶
第九壘洞淵無色剛維地氣行音土皇姓昇(諱虛元浩)¶
第九壘洞淵無色剛維地氣遊音土皇姓趙(諱上伯玄)¶
第九壘洞淵無色剛維地氣梵音土皇姓農(諱勤元伯)¶
　右九壘之地極下洞淵洞源綱維天地制使不落上則去第¶
　一壘五百二十億萬里下則無窮無境無邊無際皆綱維之¶
　氣如是第九壘土皇以三月一日六月二日九月三日十二¶
<pb:CK-KZ_JY242_05p023b>¶
　月四日一年四過乘五色雲輿九色飛龍執中元命神之章¶
　從傖老仙官耀天羽騎萬二千人上詣波梨答惒天奏九地¶
　學道得仙人名言於四天之主¶
凡學上法當以其日日入時入室向太歳黃書白紙上四土皇¶
內音服之叩齒十二通仰存四土皇姓諱悉著玄黃五色之衣¶
頭戴九元通天寶冠足著五色師子交交之履執文身保命之¶
符乘黃霞飛輿從五帝玉女三十六人飛行上昇波梨答惒天¶
便咒曰¶
二象迴周九精洞靈皇老應符騰虛入清四通八達飛霞紫瓊¶
上登金華奉對帝靈記仙元錄青宮刻名得道白簡封字七靈¶
<pb:CK-KZ_JY242_05p024a>¶
九壘滅尸東井鍊形三九降眞我道已明得乘飛景上登玉庭¶
畢心拜九拜咽氣十二通止行之三十六年得乘黃霞飛軿上¶
昇波梨答惒之天九地九壘直下九重合三十六音三十六土¶
皇上應三十六天中應三十六國如是土皇皆位齊玉皇之號¶
但分氣各治上下之别名耳土皇三十六年轉號上清之宮襲¶
三十六天之王玉司之官於九壘之下皆舉學道得仙之名上¶
奏九天天王爲學不知九壘地音三十六土皇內諱九地不滅¶
兆跡九天丞相不受兆名五嶽不降雲輿五帝不衛兆身徒明¶
外國之音故不得匡會而昇也故天地人各稟三三之氣三合¶
成眞然後得仙也¶
<pb:CK-KZ_JY242_05p024b>¶
凡知九地之音三十六土皇內諱則九氣丈人恒以四方五色¶
靈官防衛兆身出入遊行登陟五嶽則仙官侍送滅魔威試降¶
致神眞九年飛空坐在立亡三十六年上昇太清居世得有此¶
文七玄九祖則爲九氣命靈土皇司官奉衛形骸撫慰靈魂蒿¶
里父老邱丞相掾皆爲驅除無復拘閉謫役之患居則在地保¶
安無凶十二守將營扞八門通眞致神欲富則富欲官則官欲¶
仙則仙欲神則神此道祕妙非可言宣上相青童禀受高上口¶
訣寶篇妄泄靈文七祖充役萬劫不原¶

**** 　　登山住止安居審地吉凶法¶
若欲登山住止及安居宅審地吉凶當以戊己之日黃書九地¶
<pb:CK-KZ_JY242_05p025a>¶
三十六音文白紙上置所居中央以盆覆之三宿開看若有黃¶
色潤紙大吉若有青色則下有死靈之尸若有白色則凶若有¶
赤色者則驚恐若有黑色者則主財寶若有紫色者得神仙都¶
不異則止可三年安過此必折傷¶

**** 　　東方呵羅提國¶
第一品銘　正音无夷¶
第二品銘　正音波泥¶
第三品銘　正音久難¶
第四品銘　正音吉羅¶
第五品銘　正音无思¶
<pb:CK-KZ_JY242_05p025b>¶
第六品銘　正音雲芝¶
東方去中國九十萬里外名爲呵羅提之國一名日生國國外¶
有扶桑在碧海之中地一面方萬里上有太帝宮太眞王之別¶
治其上生林如桑皆數千丈大者三千圍兩兩同根而生有實¶
赤如桑椹仙人所啖食體作金光色其實皆九千歲一生又有¶
生州在扶桑外西接蓬萊地面方二千五百里去岸二十三萬¶
里上有仙家數萬人地無寒暑時節温和多生神仙芝草食之¶
飛空而行扶桑東又有祖洲在東海之中地方五百里去岸七¶
萬里上有不死芝草形狀似菰苗長三四尺一名養神芝其葉¶
似菰生不叢株食之飛行上清已死之人覆之則生神奇妙藥¶
<pb:CK-KZ_JY242_05p026a>¶
入其國宜知其名存胡老仙官採之於祖洲思其色而服之三¶
年面有流光延壽萬年久久自然有仙人齎此神物降送於身¶
也¶

**** 　　南方伊沙陁國¶
第一品銘　正音盈華¶
第二品銘　正音玉家¶
第三品銘　正音握魔¶
第四品銘　正音耀葩¶
第五品銘　正音武都¶
第六品銘　正音飛蒲¶
<pb:CK-KZ_JY242_05p026b>¶
南方去中國八萬一千里外名閻浮黎之外極洞陽之野國名¶
伊沙陁之國一名火庭天竺之國國外有長洲一名青邱在南¶
海辰巳地方五千里去四方之岸二十萬里則生天樹長三千¶
丈大者二千圍甚多靈藥甘液玉英無所不有其上有民人皆¶
壽三百六十歲又有靈狐之獸大者如犬色如金叫聲響四千¶
里威制虎豹萬禽得衣其毛壽同天地青邱左則有風山山恒¶
震聲上有紫府宮天眞神仙玉女所遊觀又有炎洲在南海中¶
央地方二千里去岸九萬里上有風生獸似豹青色大如貍積¶
火連天燒之經月不死毛亦不然斫刺不入以鐵鎚交鍜其頭¶
數千下乃死張口向風須臾復活以石上菖蒲塞其鼻卽死取¶
<pb:CK-KZ_JY242_05p027a>¶
其腦和菊花服之壽同天地又有火林山山中有火光獸大如¶
鼠毛長三四寸或赤或白於是夜半望山上林木及此獸光照¶
如然火取其獸毛作布名之火浣布小汙以火燒之卽鮮白則¶
伊沙陁國人所衣得此毛仙人降形學者存其國之音思越老¶
仙官三十六年神人當以此獸及本國神奇之物獻送於兆也¶

**** 　　西方尼維羅綠那國¶
第一品銘　音曰華蓮¶
第二品銘　音曰高軒¶
第三品銘　音曰明身¶
第四品銘　音曰土纏¶
<pb:CK-KZ_JY242_05p027b>¶
第五品銘　音曰星震¶
第六品銘　音曰朱天¶
西方去中國六萬里外名俱耶尼之外極皓素之壟寒穴之野¶
則尼維羅綠那之國一名雲胡月支國國人壽六百歲國外則¶
有流洲在西海之南地方三千里去東岸十九萬里其上有仙¶
家數萬上有山生昆吾之石治石成鐵作劍光明照洞如水精¶
割玉如土鳳麟洲在海中央地方一千五百里四面有弱水鴻¶
毛所不浮上有仙家數千鳳麟爲羣上有吉光之獸如貍能作¶
胡語聲如梵音與其國人通言獸毛生光奕奕悉仙人所衣得¶
衣其毛壽同天地學者存其國音氐老仙官三十六年當獻送¶
<pb:CK-KZ_JY242_05p028a>¶
昆吾之劍吉光之獸於兆也¶

**** 　　北方旬他羅國¶
第一品銘　音曰玄家¶
第二品銘　音曰文多¶
第三品銘　音曰山蘆¶
第四品銘　音曰武都¶
第五品銘　音曰盈家¶
第六品銘　音曰玄摩¶
北方去中國五萬里外名鬱單極朔陰鈎陳之庭國名旬他羅¶
之國一名天鏡之國國人壽三百歲國外則有玄洲方七千二¶
<pb:CK-KZ_JY242_05p028b>¶
百里四面是海去岸三十六萬里上有太玄都仙伯眞公所治¶
有鸑鷟之鳥如浮氣多邱山名爲風山與天西北門連界金堂¶
玉室宮府生金玉紫芝是三天所治其外則有元洲地方三千¶
里去南岸十萬里上生五芝玄澗澗水如蜜飲之與天地同年¶
中有三萬仙家悉飲此水得仙不死學者存其國音羌老仙官¶
三十六年降獻玄澗五芝水也¶

**** 　　上方元精青沌自然國¶
第一品銘正　音重權¶
第二品銘正　音玉金¶
第三品銘正　音三林¶
<pb:CK-KZ_JY242_05p029a>¶
第四品銘正　音正精¶
第五品銘正　音吸鈴¶
第六品銘正　音綠嬰¶
上方九天之上清陽恢空之內無色無象無形無影空洞之銘¶
元精青沌自然之國一名洞澳清衍之國以青氣爲世界上極¶
無窮四覆諸天惟有玉虛紫館結空洞之煙而虛玄青沌之內¶
也爲學存高上之音則天人授子飛仙之方¶

**** 　　中央太和寶眞無量國¶
第一品銘正　音山蘆¶
第二品銘正　音世家¶
<pb:CK-KZ_JY242_05p029b>¶
第三品銘正　音嵯峩¶
第四品銘正　音盈華¶
第五品銘正　音翟葩¶
第六品銘正　音羅那¶
中國四周百二十億萬里下極大風澤五百二十億萬里崑崙¶
處其中央弱水周匝繞山山高平地三萬六千里上三角面方¶
長萬里形似偃盆中央小狹上廣其一角正北千辰星之精名¶
曰閬風臺一角正西名曰玄圃臺其一角正東名曰崑崙宮一¶
處有積金爲天墉城面方千里城上安金臺五所玉樓十二其¶
北戸山承淵山並其支輔又有墉城金臺玉樓相似如一流精¶
<pb:CK-KZ_JY242_05p030a>¶
之闕光碧之堂瓊華之室紫翠丹房景雲燭日朱霞九光西王¶
母之所治上通璇璣元氣流布五常玉衡普引九天之澳灌萬¶
仙之宗根天地之紐萬度之柄矣上生金銀之樹瓊柯丹寶之¶
林垂蘇瑚以爲枝結玉精以爲實其樹悉刻題三十六國音諸¶
天玉文上棲紫鷰鳳鸞白雀朱鶚鵾雞靈鵠赤鳥青鵲下則飛¶
禽遊獸與崑崙同生初無死耗但玄文寶經隱書古字有千二¶
百億萬言在玄圃之上積石之陰仙人有九萬人皆停散於靈¶
山學者恒誦諸天內音外國三十六音地下九壘之音九年仙¶
人自當降送靈山之神奇三十六年得乘五色雲輿上登崑崙¶
之山也¶
<pb:CK-KZ_JY242_05p030b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_05p031a>¶
** 　日月星辰部¶
*** 　　總敘日月¶
黃氣陽精三道順行經曰日陽之精德之長也縱廣二千三十¶
里金物水精暈於內流光照於外其中有城郭人民七寶浴池¶
池生青黃赤白蓮花人長二丈四尺衣朱衣之服其花同衰同¶
盛日行有五風故制御日月星宿遊行皆風梵其綱金門之上¶
日之通門也金門之內有金精冶鍊之池在西關左之分故立¶
春之節日更鍊魄於金門之內耀其光於金門之外四十五日¶
乃止順行之洞陽宮洞陽宮日之上舘也立夏之日止於洞陽¶
宮吐金冶之精以灌於東井之中沐浴於晨暉收八素之氣歸¶
<pb:CK-KZ_JY242_05p031b>¶
廣寒之宮也月暉之圍縱廣二千九百里白銀琉璃水精映其¶
內城郭人民與日宮同有七寶浴池八騫之林生乎內人長一¶
丈六尺衣青色之衣常以一日至十六日採白銀琉璃鍊於炎¶
光之冶故月度盈則光明比十七日至二十九日於騫林樹下¶
採三氣之華拂日月之光也秋分之日月宿東井之地上廣靈¶
之堂乃沐浴於東井之池以鍊日魂明八朗之芒受陽精日暉¶
吐黃氣於玉池諸天人悉採玉樹之華以拂日月之光月以黃¶
氣灌天人之容故秋分是天人會月之日也¶
老子厯藏中經云日月者天地之司徒司空也日姓張名表字¶
長史月姓文名申字子光太丹隱書云紫微夫人姓王諱清娥¶
<pb:CK-KZ_JY242_05p032a>¶
字愈音云是西王母第二十四女紫微宮在北溟外羽明野玄¶
壟山山在崑崙之東北紫微說阿母言曰欲存日月氣者當知¶
日月景象日圓形而方景月方精而圓象景藏形內精隱象中¶
景赤象黃是爲日月之魂若知其道乃可以吐納流霞耳¶

**** 　　三奔錄¶
三奔之道當按奔景之神經經中節度曉夕修行不得傳及非¶
人如怠慢不專輕泄漏慢之者身受冥責一如經戒¶

***** 　　奔日¶
日中赤氣上皇眞君諱將車梁字高騫爽此位號尊祕經雖無¶
存修之法而云知者不死當宜行事之始心存以知不得輒呼¶
<pb:CK-KZ_JY242_05p032b>¶
月法亦然¶

***** 　　奔月¶
月中黃氣上黃神母諱曜道支字玉薈條其奔月齋靜存思具¶
如日法¶

***** 　　奔辰¶
木春王火夏王金秋王水冬王皆依曆以四立日前夜半爲王¶
之始冬七十二日至分至日前各王十八日分至日之前夜夜¶
半爲王之始有星時可出庭中坐立適意有五星中相見者次¶
當修服之時而出庭中坐勝於立可於庭壇向星敷席施按燒¶
香禮拜訖正坐而爲之若無星之時天陰之夕可於寢室中存¶
<pb:CK-KZ_JY242_05p033a>¶
修之也星行不必在方面亦隨所在向而修行謂五星所在而¶
向之不必依星本方之面猶如木或在西也一夕服五星常令¶
周遍隨王月以王星爲先若靜齋道士亦可通於室中存五星¶
之眞文方面而並修之不閑筭術不知星之所在又久靜長齋¶
者可常於室中依五星本位之方面而存修之也¶

**** 　　太上玉晨鬱儀結璘奔日月圖¶
太上隱書中篇曰子欲爲眞當存日君駕龍驂鳳乘天景雲東¶
遊希林遂入帝門精思乃得要道不煩名上清靈列位眞官乃¶
執鬱儀文太上隱書中篇又曰子欲昇天當存月夫人駕十飛¶
龍乘我流鈴西到六嶺遂入帝堂精思乃見上朝天皇乃執結¶
<pb:CK-KZ_JY242_05p033b>¶
璘章¶

**** 　　太上玉晨鬱儀奔日赤景玉文結璘奔月黃景玉章¶
右奔日月隱道太上上清太極九皇四眞人所寶祕玄靈元君¶
之玉章也自非有金簡玉名及綠字東華皆不聞見此二章之¶
篇目矣行之者先清齋百日絶交人事乃可爲之也久久行之¶
上奔日月得給玉童玉女各五十人太上鬱儀赤文結璘黃章¶
乃太上玉帝君之靈祕篇也藏之於九天之房丹瑶之臺非勤¶
心好眞宿有飛玄天仙之骨錄者英得而見聞也聞其篇目皆¶
不可妄言稱及犯者受考三官天地不赦初令三百年得宣傳¶
一人卻後七百年乃復得一人若神眞宣告有宜授者傳之也¶
<pb:CK-KZ_JY242_05p034a>¶
傳授之法皆師友相受以宗玄科也授非其人不遵法度爲泄¶
宣天文也漏慢違誓死爲下鬼乃七祖受考風刀之罪自非同¶
氣甯當閉口西玄山洞臺中有此二經刻以玉簡書以金字及¶
王屋清虛天皆有而不備具唯太玄宮高上臺及蓬萊府北室¶
金柱玉壁刻文並備具也中宮仙人泰清諸官並不知此書是¶
何事也¶

**** 　　峩嵋山北洞中石室戶樞刻石書字¶
鬱儀引日精結璘致月神得道處上宫位稱大夫眞一云帝君¶
眞凡二十字下仙見之甚自不解其意義是何等事也如此仙¶
人自有不見其篇目錄者多矣其金液九丹蓋小術也皆不得¶
<pb:CK-KZ_JY242_05p034b>¶
飛行上清欲行此道不必賢愚但地上無此文耳眞官玄法啟¶
誓乃傳有得而行位爲上眞乃乘八景瓊輪遊行九晨詣太素¶
宮見太一帝君俱朝元晨故祕言曰子得鬱儀結璘乃成上清¶
之眞不修此道不得見三元君¶

**** 　　太上鬱儀日中五帝諱字服色¶
日中青帝諱圓常無字昭龍韜衣青玉錦帔蒼華飛羽裙建翠¶
芙蓉晨冠¶
日中赤帝諱丹虛峙字綠虹映衣絳玉錦帔丹華飛羽裙建丹¶
符靈明冠¶
日中白帝諱浩鬱將字迴金霞衣素玉錦帔白羽飛華裙建浩¶
<pb:CK-KZ_JY242_05p035a>¶
靈芙華冠¶
日中黑帝諱澄增停字玄綠炎衣玄玉錦帔黑羽飛華裙建玄¶
山芙蓉冠¶
日中黃帝諱壽逸阜字飈暉像衣黃玉錦帔黃羽飛華裙建芙¶
靈紫冠¶
　右日中五帝君諱字服色欲行奔日之道當祝識名字存五¶
　帝服色在我之左右前後¶
月中夫人魂精內神名曖蕭臺摽¶
　右月魂配五帝次又存祝之能知月魂名終身無災萬害不¶
　傷太上藏日月帝君夫人諱字於太素宮有知之者神仙¶
<pb:CK-KZ_JY242_05p035b>¶

**** 　　太上結璘月中五帝夫人諱字服色¶
月中青帝夫人諱隱娥珠字芬豔嬰衣青華瓊錦帔翠龍鳳文¶
飛羽裙¶
月中赤帝夫人諱逸寥無字婉筵靈衣丹蘂玉錦帔朱華鳳落¶
飛羽裙¶
月中白帝夫人諱靈素蘭字鬱連華衣白珠四出龍錦帔素羽¶
鸞章飛華帬¶
月中黑帝夫人諱結連翹字淳厲金衣玄琅九道雲錦帔黑羽¶
龍文飛華帬¶
月中黃帝夫人諱清營襟字炅定容衣黃雲山文錦帔綠羽鳳¶
<pb:CK-KZ_JY242_05p036a>¶
華繡帬¶
　已上五夫人頭並頽雲三角髻髮垂之至腰¶
　右月中五帝夫人諱字服色欲行奔月之道當祝識名字存¶
　夫人服色在己之左右前後¶
日中五帝魂精內神名珠景赤童¶
　右日魂月魄五帝五夫人次又存祝之能知日魂名終身無¶
　疾萬災不犯太上藏日月魂名於紫靈玉宮有知之者通神¶
　使靈¶
存奔日月道者任意所便行爾不必盡爲之也欲得靜室隱止¶
唯令日月之暉處也若不絶人事與外物相干者不得行此道¶
<pb:CK-KZ_JY242_05p036b>¶
也夜半常燒香存五帝五夫人名字心祝曰¶
願與帝君太一五神合景如一於是二十四年亦白日昇天亦¶
不必行奔存之道也常存在我之左右并心祝竊誦勿令耳聞¶

**** 　　太素眞人受太帝君日月訣法¶
太素眞人曰子存日精五帝君口含太上鬱儀文須此道成乃¶
見日中君無此徒勞自煩寃¶
太素眞人曰子存月精五夫人口含太上結璘章須此道成乃¶
見月中夫人無此徒勞自悼傷¶
　右二條太素眞人受太帝君訣言太上隱書云存時執之帝¶
　君云含之太素眞人教裴君存時含一文執一文並行之也¶
<pb:CK-KZ_JY242_05p037a>¶
太素眞人傳清靈眞人裴君二事太上鬱儀結璘之章以致日¶
月之精神上奔日月通天光飛太空之道也皆乘雲車羽蓋駕¶
命羣龍而上昇皇天紫庭也內視中方曰子欲步空當存日月¶
王欲登清靈當存五星密室密行不出宇庭此之謂也素奏丹¶
符曰大哉鬱儀妙乎結璘非上眞不見非上仙不聞以日月五¶
精之神乘龍步空足躡景雲遂與五帝上入天門有人聞之愼¶
勿妄言去世可出誓金乃傳要傳弟子有心之人勿道篇目玉¶
童上言泄則被考身終不仙玉女玉童去而弗還書文必失獲¶
刑三官子其愼言言爲罪源¶

**** 　　大方諸宮服日月芒法¶
<pb:CK-KZ_JY242_05p037b>¶
常存心中有日象大如錢在心中赤色又存日有九芒從心中¶
出喉至齒間而芒迴還胃中如此良久臨目存自見心胃中分¶
明乃吐氣漱液服液三十九過止一日三爲之行之十八年得¶
道行日中無影恒存日在心中月在泥丸宮夜服月華如服日¶
法存月十芒白色從腦中下入喉芒亦未出齒而迴入胃¶

**** 　　太上玄眞訣服日月法¶
東卿司命君曰先師王君昔見授太上明堂玄眞上經清齋休¶
粮存日月在口中晝存日夜存月令大如鐶日赤色有紫光九¶
芒月黃色有白光十芒存咽服光芒之液常密行之無數若不¶
修存時令日月還住面明堂中日居左月居右令二景與目瞳¶
<pb:CK-KZ_JY242_05p038a>¶
氣合通也此道以攝運生精理魂神六丁奉侍天兵衛護此上¶
眞道也大都口訣正如此¶

**** 　　服日子三五七九玄根氣法¶
食玄根之氣法使人體中清朗神明八聰身有日映面有玉澤¶
眼生明光齒含紫氣堅腸華藏長生久視服吸朝液懸糧絶粒¶
道要於金液事妙於水玉所謂吐納自然之太和御九精之靈¶
氣者也夫道之爲用貴自然也德之爲靜尊恬愉也攝自然以¶
表眞抱沖漠以不邪者則橫犯不生非害自滅此乃三五七九¶
之氣可謂要道之旨也¶
兆卧未起之時存口中有一白氣大如雞子黃雞黃之外又有¶
<pb:CK-KZ_JY242_05p038b>¶
五色氣五色氣宛轉自生結溢黃外須臾乃滿心口中名曰三¶
五七九日子玄根之氣也又存心胃口之中有一女人如嬰兒¶
之形無衣服也正立胃管門口號曰九天玄女承注魂液仰噏¶
口中雞子黃之五色氣也常潄滿口中內外上下以舌迴吸日¶
氣五色津液滿口吞之存使津液下入玄女之口如此三過畢¶
又叩齒三通微祝曰¶
玉清高上九天九靈治在玄府下入胃清金和玉映先自虛生¶
名曰淳鐶字曰豔精鍊魂抱魄心開神明服食日子金華充盈¶
良久都畢以手拭兩目二七又以兩手相拭極力摩面眉目之¶
間鬢膚之際小熱使薰薰然也此太上服三五七九日子玄根¶
<pb:CK-KZ_JY242_05p039a>¶
之道也¶

**** 　　服日月氣法¶
服日氣之法以平旦採日華以夜半存之去面前九寸令方景¶
照我泥丸下及五藏洞徹一形引氣入口光色慰明良久乃畢¶
則常得長生矣¶

**** 　　　又法¶
夜半生氣時若雞鳴時正卧閉目存左目中出日右目中出月¶
並徑九寸在兩耳之上兩耳之上名爲六合高窗也令日月使¶
照一身內徹泥丸下照五藏腸胃之中皆覺見了了洞徹內外¶
令一身與日月光合良久畢叩齒九通咽液九過乃微祝曰¶
<pb:CK-KZ_JY242_05p039b>¶
太上玄一九皇吐精三五七變洞觀幽冥日月垂光下徹神庭¶
使照六合太一黃甯帝君命簡金書不傾五老奉符天地同誠¶
使我不死以致眞靈卻遏萬邪禍害滅平上朝天皇還老反嬰¶
太帝有制百神敬聽畢乃開目名爲日月鍊根三元校魂以制¶
御形神辟諸鬼氣之來侵使兆長生不死多存之矣¶
　　又法¶
又存左目爲日右目爲月共合神庭之中卻上入於明堂化生¶
黃英之體下流口中九咽之以哺太一常以生氣時存之畢微¶
祝曰¶
日月上精黃水月華太一來飲神光高羅使我長生天地同柯¶
<pb:CK-KZ_JY242_05p040a>¶
畢五日一行之口中舌上爲神庭存日月旣畢因動舌覺有黃¶
泉如紫金色從舌上出上流卻入明堂爲黃英之體也存思之¶
時常閉目施念¶

**** 　　太一遊日服日月法¶
太一常以甲午丙午戊午日日出時下遊絳宮合形眞人及兆¶
身絳宮眞人者處心中之丹田中元眞人居其心中也先存思¶
眞人忽然與太一合形又存我入絳宮中忽然復與太一合形¶
於是絳宫之中惟覺有太一之身身形象服如兆體也但令形¶
細眇然似初生孩子之狀又存兩鼻孔下左有日右有月日中¶
有黃精赤氣月中有赤精黃氣精者二明之質色氣者日月之¶
<pb:CK-KZ_JY242_05p040b>¶
烟也二氣鬱鬱來入絳宮絳宮溢滿二氣復上入洞房中洞房¶
中鬱滿又下至黃庭中黃庭中者臍下三寸下丹田宮中也二¶
氣旣滿又入塡溢太倉中二氣洞徹鬱鬱積胃管中存太一上¶
行正當胃管中南向呼召下元丹田黃庭眞人衣黃衣巾黃巾¶
與太一共坐飲食精氣二十七咽良久畢存黃庭眞人咒曰¶
日月之華黃赤二精圓光合氣上發大明三元飮食太一受靈¶
又存太一與中元眞人還入絳宮黃庭眞人還下丹田太一與¶
我合形還六合宮¶

**** 　　求月中丹光夫人法¶
求仙之道當以夏至之日夜半入室南向眠坐任意閉眼內思¶
<pb:CK-KZ_JY242_05p041a>¶
月中丹光夫人姓諱形長八寸分頭作頽雲之髻著丹錦裙口¶
銜月光入兆身心絳宮之中須臾月光散爲黃氣匝絳一形夫¶
人在月中央採空青之林散拂黃氣之中口吐陽精赤氣以灌¶
兆形從向帀外黃赤二氣更相纏繞洞映一身夫人以紫書丹¶
字六音授於兆身便引黃氣二十四咽引陽精十二咽止卽叩¶
齒二十四通仰咒曰¶
流火萬頃洞陽之精陽安之館三華玉城金仙內映八素四明¶
九曜降氣上仙高靈夫人焚香散玉華清丹書紫字結音空清¶
瀾池玉潤流灑八溟朱光流翳普天鮮榮迴晨曲曜映監我形¶
形與朱日同死同生乘空駕虛參御飛駢玉女弼位金童輔靈¶
<pb:CK-KZ_JY242_05p041b>¶
翠羽輕蓋上造帝庭畢咽氣二十四過咽液十二過止便服紫¶
書丹字行此道八年夫人授兆丹書眞文月中玉璫令飛昇上¶
造洞陽之宮¶

**** 　　服日月六氣法¶
夫氣者神明之器清濁之宗處玄則天清在人則身存夫死生¶
虧盈蓋順乎攝御之間也欲服六氣常以向曉寅丑之際因以¶
天時告方面之時也太霞部暉丹陽誕光靈景啟晨朱精啟時¶
之始也先存日如雞子在泥丸中畢乃吐出一氣存氣爲黑色¶
名之尸氣次吐二氣爲白色名之故氣次吐三氣存氣爲蒼色¶
名之死氣思其氣吐亦良久也凡出三色合吐六氣也畢又徐¶
<pb:CK-KZ_JY242_05p042a>¶
徐引納黃氣四過畢輒咽液三過爲之三畢乃存泥丸中日從¶
目中出當口前令相去九寸臨目髣髴如見之覆止乃起坐動¶
揺四體俯仰伸引令關脉調轉存咽津佳夜卽存月在泥丸中¶
如存日法若存月當以月一日夜至十五日住從十六日至三¶
十日是月氣衰損天胎虧縮不可以夜存也此法至妙能行者¶
仙¶

**** 　　金仙內法¶
金仙內法感降靈轝常以月五日夜半子時存日烏從兆口入¶
住在心中使光照一心一心之內與日同光共相合會赫赫烱¶
炯當覺心暖霞暉映曖良久有驗乃密咒曰¶
<pb:CK-KZ_JY242_05p042b>¶
太明育精內鍊丹心光暉體合神眞來尋畢咽液九過叩齒九¶
通止到十五日二十五日二十九日復作如前一月之中四度¶
如上使人開明聰察百關解通萬神洞徹面有玉光體有金澤¶
行之十五年太一遣寶車來迎上登太霄遊宴紫極行之務數¶
不必一月四辰也¶

**** 　　存思日月法¶
凡入山思日在面前月在腦後凡暮卧思日在面上月在足後¶
赤氣在內白氣在外凡欲從人各思日月覆身而往當無所畏¶

**** 　　向日取嚏法¶
欲得延年洗面精心(至日更洗漱也)日出二丈正面向日口吐¶
<pb:CK-KZ_JY242_05p043a>¶
死氣(服日後便爲之死氣四時吐之也)鼻噏日精須鼻得嚏便¶
止是爲氣通(若不得嚏以軟物通導之使必得嚏也)以補精復¶
胎長生之方也向日正心欲得使心正常以日出三丈(取嚏訖¶
仍爲之)錯手著兩肩上(左手在上以日當心開衣出心令正當¶
之)常能行之佳¶

**** 　　雙景翼形隱道¶
雞鳴時(東方天色纔變之時坐卧任意閉目握固)存日月之象¶
在六合之府日左月右(六合府在兩目之上角卽眉後空處是¶
也入皮一分仍辟方九分日色赤九紫芒月色黃十白芒也)存¶
使光明洞形令髣髴在位(存令日月合照光芒交映而洞徹身¶
<pb:CK-KZ_JY242_05p043b>¶
面也)閉目極念無得遺脫畢叩齒七通咽液九過而微祝曰太¶
明靈神化度鬱青招霞藏暉灌練五形宮駕六合七神調平使¶
我飛仙登行上清行之十五年玉皇遣三素雲迎兆也¶

**** 　　食竹筍(鴻脯附)¶
服日月之精華者欲得常食竹筍者日華之胎也一名大明又¶
欲常食鴻脯者月胎之羽鳥也一名月鷺欲服日月當食此物¶
氣感運之太虛眞人曰鴻者羽族之總名也其鵠雁鵝鷗皆曰¶
鴻鷺也古歌曰¶
鴻鷺十年鳥　爲肴致天眞　五帝銜月華　列坐空中賓(此¶
古之漁父歌也)¶
<pb:CK-KZ_JY242_05p044a>¶
*** 　　總說星¶
玄門寶海經曰陽精爲日陰精爲月分日月之精爲星辰綱者¶
連星也紀者綴星也星形正圓如丸不應似貫珠穿度又不容¶
作鈴鼻相綴理宜如破箭竿還相合以成體天地初成無子舉¶
翅飛上乃在華蓋之下左有北辰右有北斗星辰稍備東西南¶
北稍正星辰共以眞道要養萬二千物下及六畜糞土草木皆¶
被服其祕道要德而生長焉¶
北辰星者眾神之本也凡星各有主掌皆繫於北辰北辰者北¶
極不動之星也其神正坐玄丹宮名太一君也極之爲言者界¶
也是五方界俱集於中央是最尊居中也中極一名爲天中上¶
<pb:CK-KZ_JY242_05p044b>¶
極星也是最居天之中東方少陽名爲東極星西方少陰名爲¶
西極星南方太陽名爲南極星中央名爲中和上極上星故最¶
高最尊爲眾星之主也北極星天之太常其神主昇進上總九¶
天中統五嶽下領學者北極星圍七百七十里中有玄臺玉樓¶
眞人號飛華君姓羽靈諱昌元著飛精華冠衣紫錦裳執玉策¶
太極君名北辰主帝制御萬神(中央星是)北極神人坐綠炁之光北¶
斗星者太極之紫蓋玄眞之靈床九皇之神席天尊之偃房第¶
一太星精名玄樞神曰陽明第二元星名曰北台神曰陰精第¶
三眞星名曰九極上眞神又曰眞人第四紐星名曰璇根神曰¶
玄冥第五綱星名曰太平神曰丹元第六紀星名曰命機神曰¶
<pb:CK-KZ_JY242_05p045a>¶
北極第七關星名曰玄陽神曰天關第八帝星名曰高上皇神¶
曰八景虛元君第九尊星號太微玉帝君神曰太素七晨元君¶
斗有魂魄之星迴旋在斗外裹纏於斗斗在內也陽明陰精二¶
星之間星斗魂魄魁首也名曰天樞魂神斗次第二星名曰天¶
璇魂神斗次行第三星名曰天機魄精斗次行第四星名曰天¶
權魄精斗次行第五星名曰玉衡魄靈斗次行第六星名曰闓¶
陽魄靈斗次行第七星名曰揺光大明七星去地四十萬里圍¶
七百二十里皆金精琉璃爲其郭七曜紫暉開其光號爲帝車¶
運於中央臨制四方分調陰陽四時五行皆禀之焉¶
北斗君字君時一字充北斗神君本江夏人姓伯名大萬挾萬¶
<pb:CK-KZ_JY242_05p045b>¶
二千石左右神人姓雷名機字太陰主天下諸仙人又招摇與¶
玉衡爲輪北斗之星精曜九道光映十天¶
北斗九星七見二隱其第八第九是帝皇太尊精神也漢相國¶
霍光家有典衣奴子名還車忽見二星在斗中光明非常乃拜¶
而還遂得增年六百內輔一星在北斗第三星不可得見見之¶
長生成神聖也外輔一星在北斗第六星下相去一寸許若驚¶
恐厭魅起視之吉¶
黃帝曰以雞鳴時想北斗七星而天神下不死藥益壽不老又¶
以丁亥之日仰存七星使煥明於北方良久陰祝曰¶
召書上清役使萬神上登玉庭駕景乘空與天相傾又每立春¶
<pb:CK-KZ_JY242_05p046a>¶
日東向存北斗來下卻蓋頭柄指於前吉¶
南斗神君字流時南斗字君元南斗君是河東人姓趙名赦先¶
字君遷南斗君坐左右神人姓戴名道字叔生大道君子也¶
東斗主擊君西斗主伐君中斗伏逆君紫微宮內神姓柳字君¶
明紫微君字露光夫人姓王諱叔華太微星君字卿元太微內¶
有三皇一曰皇君二曰天皇三曰皇老此卽三元之氣混沌之¶
眞在太微總領符命也文昌星神君字先常天子司命之符也¶
土官星所主能致山內菓實旦爲猿晝爲猴暮爲死石璇璣星¶
君字處行鉤陳水星主之常陳天之虎賁也五車天之五嶽能¶
致甘露麒麟三台星天之陛官旦爲龍晝爲蛇暮爲魚三神者¶
<pb:CK-KZ_JY242_05p046b>¶
三台之靈也上台神君字顯眞上台名虛精主金玉中台神君¶
字章明中台名六淳主祿位中台兩星小闊晉張華爲司空死¶
其星開下台神君字際生下台名曲生主土田軒轅星天之后¶
妃土官也其神旦爲羊晝爲蟹暮爲鼈洞明星姓幽昇諱幽韻¶
眞人星姓歸珩諱妙光字度元天之司空主五嶽靈仙¶
五星者是日月之靈根天胎之五藏天地賴以綜氣日月繫之¶
而明東方歲星眞皇君名澄瀾字清凝夫人名寶容字飛靈南¶
方熒惑眞皇君姓皓空諱維淳散融夫人諱華凝字玄羅太白¶
眞皇君姓皓空名德摽夫人名飈英字靈恩辰星眞皇君名啟¶
咺字積原夫人名玄華字龍娥鎭星眞皇君名藏睦字耽延夫¶
<pb:CK-KZ_JY242_05p047a>¶
人名空瑤字飛賢二十八宿爲籬落也織女水官星能致神芝¶
食之壽與天地無極傳舍水官星主天符南戒星同北戒水官¶
星旦爲馬晝爲鹿暮爲麞天市星天之倉曹神能致明月珠旦¶
爲木晝爲兔暮爲狢平門土官星能致神女倡樂旦爲生木晝¶
爲豕暮爲蛦蝓玄冥星姓冥樞諱定宣覺字法開度眞名執天¶
之游擊也主伐逆上總九天鬼神中領北帝三官下監萬兆穀¶
土星能致飛鳥來朱雀旦爲雞晝爲烏暮爲鳶積水星能致四¶
方萬物恣其所欲坐在立亡狼星能致天帝君百二十神¶
夫下有其官則上有其星下署置官失則上星爲其亂若露慢¶
三光指斥七曜呵罵風雨欺罔玄靈則致日月薄蝕星宿流飛¶
<pb:CK-KZ_JY242_05p047b>¶
常以十二月四日候天西北水母星長九丈大三圍本末正等¶
見則大水滿天下急走奔高山可逃也計然葵邱濮上人也姓¶
辛字文子習星曆之數知所富利之術¶

**** 　　二十八宿¶
甲從官陽神也角星神主之陽神九人姓賓名遠生衣綠玄單¶
衣角星宿主之乙從官陰神也亢星神主之陰神四人姓扶名¶
司馬馬頭赤身衣赤緹單衣帶劍亢星神主之丙從官陽神也¶
氐星神主之陽神十三人姓王名師子衣青紗單衣氐星神主¶
之丁從官陰神也房星神主之陰神八人姓洪名寄生衣絳緋¶
單衣房星神主之戊從官陽神也心星神主之心星火也爲工¶
<pb:CK-KZ_JY242_05p048a>¶
故在東方陽神五人姓女名涂祖牛頭人身衣黃單衣帶劍心¶
星神主之己從官陰神也尾星神主之陰神十一人姓涂名徐¶
澤兔頭人身衣青單衣尾星神主之庚從官陽神也箕星神主¶
之桑木者箕星之精也陽神十一人姓元闕名仲衣飄颻玉紗¶
單衣箕星神主之辛從官陰神也南斗星神主之陰神四人姓¶
陽名多衣青單衣持矛南斗星神主之壬從官陽神也牛星神¶
主之陽神十二人姓柳名將生衣絳玄單衣牛星神主之癸從¶
官陰神也女星神主之陰神姓刁名徐字鬱子犬頭人身女星¶
神主之寅從官孟神也虛星神主之槐者虛星之精也孟神四¶
人姓木名徐他鼠頭人身衣銀黑單衣帶劍虛星神主之卯從¶
<pb:CK-KZ_JY242_05p048b>¶
官仲神也危星神主之仲神十一人姓劉名歸生衣瓊紋單衣¶
帶劍危星神主之辰從官季神也營室星神主之營室之內五¶
色雜神營室天子受命之司水官星神主之季神八人姓呂名¶
昇衣黃錦單衣營室星神主之巳從官孟神也東壁星神主之¶
孟神七人姓石名蘇和豕頭人身衣黑單衣帶劍東壁星神主¶
之午從官仲神也奎星神主之仲神六人姓黑名石勝衣丹紗¶
單衣帶劍奎星神主之未從官季神也婁星神主之季神十三¶
人姓竺名遠來衣流熒單衣婁星神主之申從官孟神也胃星¶
神主之孟神八人姓馮名謝君衣流黃單衣帶劍胃星神主之¶
酉從官仲神也昴星神主之仲神四人姓張名弩小衣綠青單¶
<pb:CK-KZ_JY242_05p049a>¶
衣昴星神主之戌從官季神也畢星神主之季神姓桑名公孫¶
帶劍衣白毛單衣畢星神主之亥從官孟神也觜星神主之孟¶
神十一人姓王名平衣龍青單衣觜星神主之子從官仲神也¶
參星神主之仲神八人姓銅名徐舒衣黃緋單衣帶劍參星神¶
主之丑從官季神也井星神主之季神九人名博陽衣黃水單¶
衣帶劍能致鳳凰玄武東井星神主之震乾之長男也鬼星神¶
主之長男神五人姓作名涂于蛇頭黑身帶劍衣赤野單衣鬼¶
星神主之坎乾之中子也柳星神主之中男神四人姓角名石¶
襄羊頭人身衣黃韋單衣柳星神主之艮乾之少子也七星神¶
主之少子神五人名勝子衣飛霞單衣七星神主之巽坤之長¶
<pb:CK-KZ_JY242_05p049b>¶
女也張星神主之長女神五人姓李名神子衣赤血單衣張星¶
神主之离坤之中女也翼星神主之中女神十人姓張名奴子¶
衣赭黑單衣帶劍翼星神主之兌坤之少女也軫星神主之少¶
女五人姓符離名蘇子衣流黃單衣¶

**** 　　北斗九星職位總主¶
黃老經曰北斗第一天樞星則陽明星之魂神也第二天璇星¶
則陰精星之魂神也第三天機星則眞人星之魄精也第四天¶
權星則玄冥星之魄精也第五玉衡星則丹元星之魄靈也第¶
六闓陽星則北極星之魄靈也第七揺光星則天關星之魂大¶
明也第八洞明星則輔星之魂精陽明也第九隱元星則弼星¶
<pb:CK-KZ_JY242_05p050a>¶
之魂明空靈也¶
陽明星天之太尉司政主非上總九天上眞中監五嶽飛仙下¶
領後學眞之人天地神靈功過輕重莫不隸焉¶
陰精星天之上宰主祿位上總天宿下領萬靈及學仙之人諸¶
以學道及兆民宿命祿位莫不隸焉¶
眞人星天之司空主神仙上總九天高眞中監五嶽靈仙下領¶
學道之人眞仙之官莫不隸焉¶
玄冥星天之遊擊主伐逆上總九天鬼神中領北帝三官下監¶
萬兆伐逆不臣諸以凶勃莫不隸焉¶
丹元星天之斗君主命錄籍上總九天譜錄中統鬼神簿目下¶
<pb:CK-KZ_JY242_05p050b>¶
領學眞兆民命籍諸天諸地莫不總統¶
北極星天之太常主昇進上總九天上眞中統五嶽飛仙下領¶
學者之身凡以功勤得轉輪階級悉總之焉¶
天關星天之上帝主天地機運如四時長短天地否泰劫會莫¶
不隸焉¶
輔星天尊玉帝之星也曰常者常陽主飛仙上總九天下領九¶
地五嶽四瀆神仙之官悉由之焉¶
弼星太常眞星也曰空者常空隱也主變化無方¶
河圖寶錄云第一陽明星天之太尉司正主非上總九天之眞¶
中監五嶽飛仙下領後學眞人天地神靈功過輕重圍九百二¶
<pb:CK-KZ_JY242_05p051a>¶
十里有青城玉樓據斗眞人號九晨君姓上靈諱搖天搥冠九¶
晨玉冠衣青羽飛裳執斗玄圖坐玉樓中知內諱者玉晨下映¶
飛行太空¶
第二陰精星天之上宰主祿位上總天宿下領萬靈及學仙之¶
人圍五百五十五里有五色玉樓攀魁眞人號北上晨君姓育¶
嬰諱激明光冠玄精玉冠衣玄羽飛裳執五色羽節¶
第三眞人星天之司空主神仙上總九天高眞中監五嶽靈仙¶
下領學道之人圍七百七十里有黃臺玉樓眞人號主仙華神¶
君姓歸垪諱度眾踖冠飛晨寶冠衣青羽飛裳執斗中青籙¶
第四玄冥星天之游擊主伐逆上總九天鬼神中領北帝三官¶
<pb:CK-KZ_JY242_05p051b>¶
下監萬兆圍八百里有朱臺玉樓步斗眞人號玄上飛蓋晨君¶
姓冥樞諱搖天柱冠二華寶晨冠衣丹錦飛裳執九靈之節¶
第五丹元星天之北斗君主命籙籍上總九天諸籙中統鬼神¶
簿目下領學眞兆民命籍諸天諸地莫不總統圍七百二十里¶
有素臺金樓躡紀眞人號金魁七晨君姓上開諱變五道冠七¶
寶飛天冠衣白錦飛裳執青元籍¶
第六北極星天之太常主昇進上總九天上眞中統五嶽飛仙¶
下領學者階級圍七百七十里有玄臺玉樓步剛眞人號北晨¶
飛華君姓明靈諱昌上元冠飛精華冠衣紫錦飛裳執九斗玉¶
策¶
<pb:CK-KZ_JY242_05p052a>¶
第七天關星天之上帝主天地機運四時長短否泰劫會圍九¶
百里有九層玉樓乘龍眞人號總靈九元北蓋晨君姓玄樞諱¶
開天徒冠九元寶冠衣九色錦裳執暉神之印¶
第八輔星天尊玉帝之星曰常陽也主飛仙上總九天下領九¶
地五嶽四瀆神仙之官圍九百九十里有紫炁玉樓遊行三界¶
眞人號帝尊九晨君姓精常諱空上開正延冠飛精玉冠衣九¶
色鳳衣執火鈴¶
第九弼星太帝眞人星曰空隱也主變化無方圍九百九十里¶
有玉樓紫館徘徊三陽眞人號帝眞元星君姓幽空諱冥陽暉¶
幽寥冠飛天玉冠衣九天龍衣執帝章¶
<pb:CK-KZ_JY242_05p052b>¶
兆若訴彼之非明此之是過他之惡申己之善自責而不怨人¶
通理而各祈祐除罪延福告請天之太尉第一玉皇君¶
兆若陰陽學官干祿求位告請天之上宰第二玉皇君¶
兆若學道期仙通神達聖告請天之司空第三玉皇君¶
兆若制服鬼神惡逆誅伐幽顯凶邪告請天之游擊第四玉皇¶
君¶
兆若立功建德益筭延年告請天之斗君第五玉皇君¶
兆若屈滯疾厄乞申希免告請天之太常第六玉皇君¶
兆若天地否激炁候不調告請天之上帝第七玉皇君¶
兆若禳卻眾災飛上履下告請天之尊玉帝第八玉皇君¶
<pb:CK-KZ_JY242_05p053a>¶
兆若變化無方應救一切告請天之太帝第九玉皇君¶
　右九皇君九夫人內姓隱諱知之延壽千年常夕夕觀之想¶
　見皇君夫人形相威光憶其姓諱諦存在心得見第八第九¶
　星延壽無窮¶

**** 　　太上空常飛步錄¶
太上大道君曰空常者天地之魂魄陰陽之行用唯斗君名姓¶
别有具列於後訣唯有一訣步剛咒啟乞願由人臨時作辭及¶
口啟之在其二十八宿名星圖具在流珠正經以意詳用¶
次南斗君及七宿法老君曰南斗君姓唐名麤字宣道太原人¶
次西斗君及七宿法老君曰西斗君姓劉名起字石嬰長安人¶
<pb:CK-KZ_JY242_05p053b>¶
也¶
次北斗君及七宿法老君曰北斗君姓陳名奉字百萬江夏人¶
云云在流珠中¶
　右四斗君四人官二十八人皆受志人配使并乞願皆如心¶
　手相應無事切不得妄行卻招禍返損人也¶
次司命法¶
老君曰左司命一人也姓韓名思字元信長樂人也司錄司伐¶
等屬焉左司命有三十六大員官¶
　右司命姓張名獲邑字子良廣陽人也司錄司非等屬焉右¶
　司命亦有三十六大員官¶
<pb:CK-KZ_JY242_05p054a>¶
天師曰韓張二司命皆是漢高帝之臣也¶
老君曰得左右二司命名可以六甲日躡地紀步咒如前二十¶
八宿法唯訣各隨命配爲司命訣捻之往往行之二年便獲長¶
生請出災厄祕妙之法久久精修白日昇舉¶

**** 　　北極七元紫庭祕訣(一名北帝七元延生眞經)¶
吳赤烏二年葛仙公授之於太上魏朝時葉先生傳之於世太¶
上虛無北帝眞要上通紫庭¶
魁(身)𩲃(祿)𩵄(福德男女)䰢(命)魓(官職)𩳐(壽考)魒(妻妾奴婢)¶
　右上七位用燈七椀於道靖內明點占其明暗卽知本位災¶
　厄凡醮用晦朔之日¶
<pb:CK-KZ_JY242_05p054b>¶
七元經云此日北帝七元眞人下降人間檢句罪福凡人每醮¶
求解災厄卽得吉無不利又云本命日及祿命合日相生之日¶
犬鼠不至處剗削草穢淨地之上用丑亥未時祭之禮是謂掃¶
地而祭亦可使白茅藉之若人能知星名及所食之物所行之¶
處常得吉勝也¶
　右件醮時皆須沐浴齋潔以燈列位每星下用卓子一隻上¶
　安供養物各以茅香水洗過并洒掃庭室乃祀之位北立一¶
　紙錢摽則候摽上錢動眞乃降矣必除殃降福也仍不可駐¶
　目視眞座凡人但知本屬星名卽得無災何况久能醮之祀¶
　訖卽看風從何方來此是求名之方仍各減少許星糧以一¶
<pb:CK-KZ_JY242_05p055a>¶
　囊可方一寸貯之頭戴而行有急難三呼本命星名求其救¶
　助及求餘事亦呼本命星名醮用清酒名茶淨果油餅錢財¶
　多少計自於人用單狀一紙列其眞位并述所求意¶
一陽明星(應五七)¶
二陰精星(應第四星第六星一直也)¶
三眞人星(位列亦下步)¶
四玄冥星¶
五丹元星¶
六北極星¶
七天關星¶
<pb:CK-KZ_JY242_05p055b>¶
輔星¶
弼星¶
　已上並頭戴寶冠身披霞帔手執玉簡眞人形狀醮時存見¶
　啟祝¶
第八帝星高上玉皇景光君見增三百歳¶
第九尊星太微玉帝神君又云大帝七辰元君見增六百歲¶
　已上帝王裝束並與北斗相近一云帝在第四星內尊星在¶
　第二星內皆是帝王天尊之精神醮時存見常以每月初三¶
　二十七日夜竊候之勿令雜人見誠心久之無不見者二星¶
　大如七星光皆紫華有異常宿煥然可畏見皆叩頭請乞長¶
<pb:CK-KZ_JY242_05p056a>¶
　生飛仙及心告臨時旣見之後二帝君當授子眞官矣¶
上台星名虛精求之感帝王之夢及金玉念名求之必應中台¶
星名六淳求官祿盛興念名求之必得吉遂下台星名曲生求¶
妻妾奴婢念名求之必遂¶
　右太微帝君曰欲得延年長生富貴高遷須修此術若久久¶
　步之乃設醮者能拔七祖罪累并身災厄凡有厄患求之自¶
　滅若帝王求道壽齊三光千變萬化坐在立亡福如山嶽爲¶
　人重愛修道之者白日昇天三公卿相自感帝王愛夢官祿¶
　興盛須是至淨人家有此法者辟一切病患及諸不祥昔漢¶
　劉景被百萬賊軍圍遶飛矢如雨士卒失色唯景安然無怖¶
<pb:CK-KZ_JY242_05p056b>¶
　散披汗衫步七星綱嘿許設醮卽有神人解圍賊皆散走此¶
　猶是常步醮之法况此祕密眞訣向來皆眞仙口傳之按七¶
　元科每一百年乃傳一人須有骨錄者不可妄傳殃及九祖¶
　如世人未能步綱但一月兩醮自當感應一年辟非橫二年¶
　辟非厄三年辟死災四年見眞形千災萬邪莫能侵害永無¶
　患矣¶
一陽明星(子生人屬之食黍米)¶
二陰精星(丑亥生人屬之食粟米)¶
三眞人星(寅戌生人屬之食糯米)¶
四玄冥星(卯酉生人屬之食小豆)¶
<pb:CK-KZ_JY242_05p057a>¶
五丹元星(辰申生人屬之食麻子)¶
六北極星(巳未生人屬之食大豆)¶
七天關星(午生人屬之食小豆)¶
　　醮物料¶
代人(一十二軀)　白米(飮)　命絹(一疋)　貼體衣(一對)命巾(一丈二尺)　金¶
環(一對)　玉環(一對)　鹽(一斗二升)　祿米(一石二斗)　銅錢(一千二百文)　豉(一斗¶
二升)　案表紙(一百二十張)　筆(一管)　墨(一梃)　香爐　淨水案(一面)¶
鎭信綵　東方(青絹九丈九尺)　南方(緋絹三丈三尺)　西方(素絹七丈七尺)　北方¶
(玄絹五丈五尺)　中央(黃絹一十二丈二尺)¶
果子所食　李　栗　桃　杏　棗　梨　胡桃　乾柿¶
<pb:CK-KZ_JY242_05p057b>¶
淨床(二張)　北壁(安一張)¶
七元圖(安西南)　 圖用青絹兩幅長九尺畫之¶
　凡醮時燒香了下食都畢退後良久凝神執簡躬身相去一¶
　丈五尺微咒曰¶
維某年某月某日某時弟子具銜次云命屬某星下稽首再拜¶
次對謹請上聞¶
七元眞君陽明陰精光明煥爀今夜降靈饗兹薄禮暫降淨庭¶
賜(臣)無畏身魂安甯除(臣)死籍注(臣)長生所求皆得所作皆成¶
上感¶
帝王下感人情眾人欽愛飛升紫庭降臨醮席稽首再拜次對¶
<pb:CK-KZ_JY242_05p058a>¶
謹請上聞¶
七元眞君眞人玄冥降(臣)淨庭饗(臣)微醮知(臣)丹誠願昇仙都¶
太陰無名役使萬神六甲六丁上感¶
天心下救蒼生降臨醮席稽首再拜次對謹請上聞¶
七元眞君丹元北極降(臣)淨域削(臣)死名乞(臣)道力壽齊三光¶
福慶萬億神人衛身玉女下直降臨醮席稽首再拜次對謹請¶
上聞¶
七元眞君天關大神照耀(臣)身願(臣)長生得爲帝賓顏如日月¶
四時長春下界垢穢速登上眞左盼鬱儀右携結璘玉童爲使¶
玉女爲親降臨醮席稽首再拜次對斗口謹請上聞¶
<pb:CK-KZ_JY242_05p058b>¶
尊帝二星北極之靈人不曾見見卽長生注(臣)飛仙勾(臣)死名¶
福慶無窮與天齊傾速超仙都遊行上清降臨醮席稽首再拜¶
次對謹請上聞¶
輔弼眞君一隱一顯至眞至神佐相北極環遶紫晨願施道力¶
成(臣)道因上扶天意下度迷津降臨醮席稽首再拜次對西坐¶
謹請上聞¶
上台虛精中台六淳下台曲生小(臣)瀝懇再拜奉迎(臣)具薄禮¶
(臣)意不輕盡心竭力知(臣)丹誠除(臣)死籍注(臣)長生位在高遷¶
列官天庭心意開廓耳目聰明三魂永久七魄不傾上朝金闕¶
下謁玉京乘駕雲龍位作仙卿降臨醮席稽首再拜都畢退後¶
<pb:CK-KZ_JY242_05p059a>¶
任眞饗食如有心告臨時啟聞了宣讀單狀皆不可高聲及雜¶
人知見其天地水三官設三位於斗杓之下其土地直日二分¶
預燒錢供養使關奏卻穢矣¶
祭文¶
維某年某月某日某時具州里銜次敢昭告於¶
上天神后北極靈殿七元眞君(事意撰文)謹奏此章冒犯北極輕黷¶
明神倍深戰慄之至謹奏又朝夕朝禮亦心念之咒曰¶
謹請上聞¶
七元眞君陽明陰精眞人玄冥丹元北極天關之靈去(臣)死籍¶
注(臣)長生所求皆得所作皆成眾人欽愛飛升紫庭次念謹請¶
<pb:CK-KZ_JY242_05p059b>¶
上聞¶
尊帝二星北極之靈願(臣)早見見卽長生福慶無窮與天齊年¶
次念謹請上聞¶
三台至誠虛精六淳曲生之名願(臣)高遷列官天庭心意開爽¶
耳目聰明三魂永久七魄不傾又北斗延生神咒念之安神延¶
壽北斗七元七靈玉名貪狼巨門保(臣)長生祿存文曲護(臣)生¶
魂廉貞武曲衛(臣)生門破軍輔弼保(臣)長生除卻災厄絶去邪¶
精落下死籍注上生名脫免三災拔散九橫至眞攝鬼羣魔摧¶
傾學道修眞願(臣)早成七元守衛身飛紫庭凡未下牀及臨眠¶
時存禮安神度厄之咒皆默念一遍方下足及卧咒曰¶
<pb:CK-KZ_JY242_05p060a>¶
貪狼之諱陽明之星玉皇尊福億萬眾兵來扶我身巨門之諱¶
陰精之星祿存眞人文曲玄冥廉貞丹元武曲之諱北極之星¶
破軍之諱天關之星七星尊神千千萬萬在吾左右左有青龍¶
名孟章右有白虎名監兵前有朱雀名陵光後有玄武名執明¶
建節持幢負背鍾鼓在吾前後左右周匝數千萬重急急如律¶
令¶
　此法王侯行之夷夏率服民人富昌長生久視與天同光道¶
　人修之上升世人行之延壽祕密而保勿輕易之¶
¶
¶
<pb:CK-KZ_JY242_05p060b>¶
北帝七元眞形圖帶佩之大集福慶¶
北斗第一陽明星君¶
¶
¶
¶
¶
¶
¶
¶
¶
<pb:CK-KZ_JY242_05p061a>¶
北斗第二陰精星君¶
¶
¶
¶
¶
¶
¶
¶
¶
¶
<pb:CK-KZ_JY242_05p061b>¶
北斗第三眞人星君¶
¶
¶
¶
¶
¶
¶
¶
¶
¶
<pb:CK-KZ_JY242_05p062a>¶
北斗第四玄冥星君¶
¶
¶
¶
¶
¶
¶
¶
¶
¶
<pb:CK-KZ_JY242_05p062b>¶
北斗第五丹元星君¶
¶
¶
¶
¶
¶
¶
¶
¶
¶
<pb:CK-KZ_JY242_05p063a>¶
北斗第六北極星君¶
¶
¶
¶
¶
¶
¶
¶
¶
¶
<pb:CK-KZ_JY242_05p063b>¶
北斗第七天關星君¶
¶
¶
¶
¶
¶
¶
¶
¶
¶
<pb:CK-KZ_JY242_05p064a>¶
**** 　　七童卧斗法¶
凡上學之士服日月之道當修七曜之妙法每以人定之後當¶
於別室燒香北首而卧安身定神棄絶異念專心在靈叩齒二¶
十四通存思七星煥明北方己身卧於七星斗中華蓋之下七¶
曜之光流煥紫景之外冠覆於己身在紫景之上七曜之中內¶
外鬱冥都無所見良久豁除七曜之光化爲七童若在一星之¶
上第一童子諱樞明第二童子諱曜靈第三童子諱北元第四¶
童子諱寶精第五童子諱丹嬰第六童子諱靈清第七童子諱¶
紫映七童子吐七寶之光以哺飴兆身樞明童子吐紫景之光¶
曜靈童子吐琉璃之光寶精童子吐白銀之光丹嬰童子吐玉¶
<pb:CK-KZ_JY242_05p064b>¶
精之光靈清童子吐寶珠之光紫映童子吐珊瑚之光七寶之¶
光同入兆身便引氣四十九咽止微咒曰¶
金精凝化結元七靈紫曜煥落朱景洞明華蓋徘徊輪轉寒庭¶
寶光燿燿七曜纏嬰玄暉吐蘭芳芝流盈夕寢靈館朝登玉清¶
璿璣運路紫景翼形宴轡雲輪策御飛軿遊盼八極三道合并¶
咽液七過止起以粟米之粉粉身令匝而卧如此七年身生七¶
寶之光頭有紫景華蓋恒冠兆形得使通靈玉女七人降致靈¶
飛雲玄輿來迎兆身上升北辰此道祕妙上眞所修不行下世¶
若有刻簡玄名於未生之前記青錄玉文之人當得此道得者¶
尅成上仙爲萬仙之師宗也輕泄失明形殘七祖充責刀山食¶
<pb:CK-KZ_JY242_05p065a>¶
火三塗萬劫不原學士明愼四極之旨深寶之焉此七童子卽¶
七寶之內精化爲七曜之上眞知其名則不死修其法則神仙¶
泄其諱則失明晨夕存念則恒衛兆身若有災厄困急之中叩¶
齒七通呼七童之名災卽自消此道止可獨知而已懷抱珠玉¶
豈可放於垢塵也明哲祕之¶

**** 　　太上招五辰於洞房飛仙祕道¶
夜半清靜坐卧任意安體靜心慢氣調神臨目內視(此法夕夕爲之坐則¶
各向其方卧則首向所在其星光芒煥燿乃忽然飛來入在頭位)存西方太白星(白色七光芒見在天如今¶
所望旣至目前漸令小圓徑七分仍入其闕光芒滿方寸之中餘星倣此)在玉璫紫闕(在兩眉上直入一寸仍辟¶
方一寸是夾明堂兩邊陽日在左眉上陰日在右眉上)次存北方辰星(蒼色五芒)在天中帝鄕¶
<pb:CK-KZ_JY242_05p065b>¶
玄宮(從鼻直上來至髮際五分直入方一寸是對天庭宮之上下去眉二寸星徑五分也)次存東方歲星¶
(青色九芒)在洞闕朱臺(在兩眉後一寸直入一寸方一寸接六合府下角陽日在左陰日在右星徑九分)次¶
存南方熒惑星(赤色三芒)在玉闕華房(在兩眉間五分直入方五分陽日在左陰日在右星徑三¶
分)次存中央鎭星(黃色四芒稍向西南先仰視如見其星乃平首存之)在金匱黃室長谷¶
(在鼻人中中央直入二分其星半出外如綴懸於上星徑四分)存思都訖髣髴令星處其位當¶
覺使五星出光芒放五色煙貫我一身洞徹內外體中如有薰¶
薰星精來入也乃叩齒五通咽液二十五過訖(星各五咽存其液依五星色各¶
入其藏仍依所存次第爲之也)微祝曰¶
高元紫闕中有五神寶曜敷暉放光衝門精化積生變爲老人¶
首巾素冠綠帔絳帬右帶流鈴左佩虎眞手把天綱散絳飛辰¶
<pb:CK-KZ_JY242_05p066a>¶
足躡華蓋吐芒鍊身三景保守令我得眞養魂制魄乘飈飛仙¶
(欲有祝願在意祝後續言之凝思良久)畢又咽液三過叩齒三通常行此十五年¶
五老來迎一合俱昇紫虛行之勿令不常也存之勿令不精也¶
行之者忌履穢禁雜處常薰香數沐浴違之者凋敗順之者飛¶
仙¶

**** 　　昇斗法¶
常以八節日夜半時入室正坐接手定氣閉目內視(亦北向)乃存¶
一身冉冉起上飛升北斗魁(中先存天上北斗九星依時所加之辰我忽上入魁中背眞人星¶
坐)良久爲之如覺我形已在斗中也極念爲之當覺體中熱是¶
眞氣合德(存斗星紫光灌浹我身映照內外)又存九精三大神名字服色(但心存名¶
<pb:CK-KZ_JY242_05p066b>¶
字上元大神名奇細字靈剛著紫晨冠鳳羽紫帔虎錦丹裳左帶玉佩右腰金璫兩手握流金火鈴不用呼之中元大神名旋¶
度字素康項負圓光扶晨冠絳羽華帔龍帶虎裳下元大神名抗萌字流鬱著扶華綠冠黃鳳羽帔龍衣虎帶佩流金火鈴手¶
把日芒天斗之神則宜形大使各長二尺許我亦同之恍惚令不復覺有今我牀上之質乃佳)三神與我對坐¶
(令背元星坐上元君左以次右列之)我心拜之(各一再拜)精想髣髴遺形眇眇將令恍¶
惚也(存三大神同問我何不速來稽首答曰畏六天三官眾魔之故三神共怒振鈴吐氣煥激八方)又存思忽¶
然斗中玉妃吐紫煙入我心中(良久忽見一女子狀如嬰兒在三神前向我坐衣服如祝中所¶
言吐紫煙直去心中乃心呼曰)斗中九精陰靈玉清上妃名密華字鄰倩乃咽¶
液八十過叩齒九通舉左手以撫心微祝曰¶
太上丹靈玄光飆煥九緯啟璇暉氣澄散紫晨幽燭七曜蔚粲¶
二景奏明陰陽以判四度運昌雲津迴灌八節啟氣上升九元¶
<pb:CK-KZ_JY242_05p067a>¶
據斗攀綱奉見三神問我稽留何不升仙我則稽首畏鬼以前¶
帝乃赫莊口銜日根左破六天右蹶酆山流鈴上煥魔首碎分¶
逐我七魄强我三魂藏斗內暉九精在心紫霞洞映飛光萬尋¶
和魂制魄六胎修鍊精感變躍玉妃忽見坐當我心俯視仰盼¶
其名密華厥字鄰倩吐納朱氣和平百關身服錦帔鳳光鸞裙¶
腰帶虎籙龍章玉文手執月華頭巾紫冠騰躍太霄駕景蓋雲¶
書名太素我得飛仙起浮崆峒垂瓊太元上造朱房役使萬神¶
紀分二度還反嬰顏北帝激電南帝火陳東倉啟燭赫赫雷震¶
西流雙抃鳴音唱鈞四舉起躍薦我玉眞遂乘八景遨宴九煙¶
畢(接手如初)咽液三十過叩齒九通又祝如前(又攝而祝)畢起向西北再¶
<pb:CK-KZ_JY242_05p067b>¶
拜畢開目行之四十年太上迎以瓊輪超虛躡空升登上清列¶
爲眞人反形嬰顏眾神侍軒¶

**** 　　卧斗¶
凡暮卧先存斗九星在所卧席上(身於牀前北向立兩手撫心牀閉氣瞑目存天上北斗并帝¶
尊九星依當時所加之位乃見冉冉來下至席列如圖令天關依月建斗形長九尺廣六尺乃燒香於眞星之外若時朔日之¶
夕卽并存晨蓋之星俱下亦列位如圖乃從魁下轉至斗口於尊星外入魁中正偃卧閉目存思其星作圓光之象星紫色綱¶
赤色連繞其星如步圖之者耳)令我頭首九極使眞氣入於泥丸(令眞星正當頂上存眞氣¶
紫光通身入泥丸宮並溢出混頭腦之內光映洞徹)足躡尊星心念飛仙(小屈左足以躡之)令太¶
微制我三魂(尊星中有太微玉帝請乞制之心念我得飛仙魂在三宮中)足躡帝星心念飛¶
仙(申右足以躡之)令高上拘我七魄(帝星中高上玉皇請乞拘之心念得飛仙拘魄在臍命門中)左¶
<pb:CK-KZ_JY242_05p068a>¶
手把北台(曲仰左手小舉之把元星下綱使星形在虎口上)右手執璇根(直抵覆右手執紐星綱使¶
星在虎口上)陰祝星名(安身如法訖乃暝目閉氣次以存咒九星名)¶
第一太星精名玄樞願(某名有兩字者具稱之餘某倣此)飛仙乘虛駕浮(存星在左¶
右足指前小遠之)¶
第二元星精名北台上眞願某飛仙遊行洞牽(存星右手把之)¶
第三眞星精名九極上眞願某飛仙得治三玄(存星在頭頂上)¶
第四紐星精名璇根願某玉名列爲飛仙(存星右手執之令成魁形)¶
第五綱星精名天平願(某)飛仙登行上清(次紐星右)¶
第六紀星精名命機願(某)飛仙名書太微(次綱星右)¶
第七關星精名玄陽願(某)飛仙得使玉童(次紀星右令成斗形悉使在卧席上也)¶
<pb:CK-KZ_JY242_05p068b>¶
第八帝星精名高上玉皇願某飛仙得登後聖之堂(存星在魁中綱連紐¶
星令對右足心)¶
第九尊星精名太微帝君願某飛仙得入丹闕玉房(更都存九星一時俱¶
見)乃叩齒三七通咽液三七過陰祝曰¶
九星太精北極眞君益我胎精强我三魂左引日華右拘月津¶
辰中黃景元虛黃眞使我飛仙上登紫晨神虎玉符常守生門¶
萬邪伏法受形斗君(存洞房)所存所祝都畢良久乃存斗星之精¶
忽然入洞房中(存席上九君并綱一時分精作促小之形從氣戸卻入洞房中偃魁向上以杓指前是卽席上¶
頭中兩處俱有也洞房魁中左有黃老君魂玉色黃繡衣右有已魄是第二魂胎光其形服如我與黃老對坐中有泥丸赤子¶
帝君亦繡衣向外坐)光照一身洞徹五內三關百節皆令赤赫然後陰祝¶
<pb:CK-KZ_JY242_05p069a>¶
曰¶
洞房元精赤子太尊斗光華蓋來照泥丸寶鍊骨血拘魄制魂¶
使(某)飛仙乘雲登辰上朝玉帝太一元君都畢(乃閉目息念忘形安眠)青¶
童君曰(卧北斗陰精致仙使靈洞房致北斗陽精使五藏自生遂得乘景遊行上清)月朔存華辰紫¶
蓋唯月朔一日一存(此夕所存辰蓋止存席上不分精入洞房也先存九星竟卽存辰蓋次祝九星名以¶
至於畢也)平旦欲起常密叩齒二七通咽液二七過(服久或有反側令欲起當更正¶
安手足存九星如法乃叩咽祝之)陰祝曰¶
天元上斗中有七童上清紫精在兆身中華辰紫蓋太素玄宫¶
後聖靈氣下入洞房使我飛仙得太極金堂(祝畢存九星欻然無象朔夕辰蓋亦¶
然所云平旦起者謂專行此事夜中更無他務耳若夜中須起行諸事亦宜祝而乃起若更卧者能重存爲佳不止一卧一起¶
<pb:CK-KZ_JY242_05p069b>¶
一祝耳)行此十八年必色反嬰顏一旦有星之精變成九老之公¶
並俱來下迎兆身白日登晨¶

**** 　　存二十四星法¶
常以月朔之夕生氣之時安卧閉目向上心存二十四星星大¶
一寸如連結之狀又存一星之中輒有一人合二十四人人皆¶
如小兒始生之狀無衣服也於是二十四星直從天上虛空中¶
來下迴繞一身三匝三匝畢以次咽入口凡作二十四咽咽時¶
輙覺吞一星也覺從口內徑至臍中臍中名曰受命之宮也又¶
覺星光照一腹內洞徹五藏又存星光化爲二十四眞人並吐¶
黃氣如煙以布滿腹中鬱鬱然洞徹內外也良久微咒曰¶
<pb:CK-KZ_JY242_05p070a>¶
二十四眞人迴入黃庭口吐黃氣二十四星灌我命門百神受¶
靈使我骨强魂魄安甯五藏受符天地相傾畢名曰眞氣入守¶
命門以辟災禍百鬼之疾令人長生不死¶

**** 　　奔辰飛登五星法¶
後聖李君奉受八素眞經奔辰隱書施行其法乃致太微天帝¶
下迎五星同輿乘玄華三素北登玉清受書爲上清金闕帝君¶
飛登木星之道歲星員鏡木精玄朗東陽之陔星中有九門門¶
中出九鋒芒鋒芒光垂九百萬丈一門輒有一青帝備門奉衛¶
於中央青皇眞君在中央有始陽上眞青皇道君諱澄瀾字清¶
凝夫人諱寶容字飛雲治在未星之內鎭守九門運青光流鋒¶
<pb:CK-KZ_JY242_05p070b>¶
以照上下之眞欲飛登之法常思見歲星當正心視星以右手¶
拊心而禮之左手掩兩目乃九閉炁又叩齒二十七通咽液九¶
過使目閉於手下心呼歲星中眞皇之君君夫人名諱字三過¶
畢曰願得與始陽青皇眞君君夫人共乘八景碧輿上登太上¶
宮言畢乃瞑閉目於手下向星微咒曰¶
天光交和精流東方仰望九門飛霞散鋒始陽碧臺中有青皇¶
青牙垂暉映照九方鬱粲夫人字曰飛雲齊服靈錦虎帔虎裙¶
腰帶鳳符首巾華冠出無入虛遨遊太元前策青帝後從千神¶
來見迎接得爲飛眞上登玉清高上之房咒畢去手瞑目對星¶
服星之光二十七吞存視星九芒使盡來入喉中也都畢又叩¶
<pb:CK-KZ_JY242_05p071a>¶
齒三通常行之十四年木星中青皇大君奏聞高上玉清宮刻¶
太微蕊簡定名玉書位爲上清上飛眞人木星有九門門內有¶
九青帝其一帝輙備一門以奉承於中央青皇上眞大君也青¶
皇者東方之上眞始精之尊神也出入玉清與高上爲友也其¶
門內青帝或號青靈之公或號青眞或號青精或號青帝君並¶
受事於中央青皇也行八素之祕道者則致青皇來降巳行五¶
靈之外法者則致青神來授書是故道有深淺致有尊卑天無¶
星之時天陰之夕可於寢室中向東存修而咒也天道微妙玄¶
綱毫分不必對星而行之也有星時可出庭中坐立適意所謂¶
上眞之道登東辰之法不傳地仙輩也¶
<pb:CK-KZ_JY242_05p071b>¶
飛登火星之道火星玄鏡丹精映觀南軒星有三門門中出三¶
鋒芒鋒芒光垂三百萬丈一門內輒有一赤帝備門奉衛於南¶
眞上皇眞君星中央有丹火朱陽赤皇上眞道君諱維渟字散¶
融夫人諱華瓶字玄羅治在火星內鎭守三門運赤光飛雲以¶
覆天下之眞人也欲飛登之法思見熒惑星正心視星以左手¶
拊心而禮之右手掩口乃三閉氣又叩齒二十七通咽液九通¶
瞑閉兩目心呼熒惑眞皇君熒惑夫人諱字三過畢曰願得與¶
丹火赤皇君君夫人共乘八景丹輿上登玉清宮畢乃向星微¶
咒曰¶
玄象流映丹光南冥仰望三門朱雲絳城中有丹皇名曰維渟¶
<pb:CK-KZ_JY242_05p072a>¶
夫人內照是爲華瓶齊服雲霜鳳華龍鈴腰帶虎書首巾飛青¶
出無入玄遨翔五城前導赤帝後從六丁來見招延得眞之名¶
上登玄虛金書玉清咒畢去手勿復掩口故瞑目視星服星之¶
光二十七吞存令星三芒盡來入喉中都畢又叩齒三通常行¶
之十四年熒惑星中赤皇上眞道君奏聞三元上皇帝刻玄圃¶
瓊簡定名金書位爲上清上飛眞人熒惑星有三門門內有三¶
赤帝其一帝輒備一門以奉屬於中央赤皇君也赤皇者南方¶
之上眞丹官之貴神出入玉清與三元上皇爲友也其星中赤¶
帝君者或號赤靈之公或號赤神或號赤精或號赤帝並受事¶
於中央赤皇上眞大君也行八素之隱書則致赤皇來降巳行¶
<pb:CK-KZ_JY242_05p072b>¶
五靈之外法則致赤神來授書是以道有隱外文有祕顯爾乃¶
招眞有尊卑之差求神有上下之序若無星之時天陰之夕可¶
於寢室南向存之有星可出中庭坐立任意此所謂奔南辰之¶
法不傳地仙傳之犯泄漏之罪地仙自復有八素經論服玉炁¶
吐納之道也又有九素經論召鬼使精行厨檢魂魄之事止陸¶
行名山長生不死而已八素經後有天鈞上曲陽歌九章九素¶
經後有鳳吹龍嘯陰歌八章此是地仙之祕書也今所謂太上¶
奔辰八素行上清之道非地仙之八素也地仙之嘯歌以待上¶
清之行遊耳¶
飛登金星之道太白星員鏡金精煥耀西辰太白星中有七門¶
<pb:CK-KZ_JY242_05p073a>¶
門中出七鋒芒鋒芒光垂七百萬丈一門內各有一白帝凡有¶
七白帝備門奉衛於西眞上皇道君星中央有太素少陽白帝¶
上眞道君諱寥凌字振尋夫人諱飈英字靈恩治在金星之內¶
鎭守七門運白光飛精以映上元眞人欲飛登之法思見太白¶
星當正心視星以右手拊心而禮之左手掩兩鼻孔乃七閉氣¶
又叩齒二十七通咽液九過瞑閉兩目心存太白眞皇君君夫¶
人諱字三通畢曰願得與太素少陽君君夫人共乘八景素輦¶
上登玉清宮畢又向星微咒曰¶
七炁豔飛光照西方仰望七門靈闕激鋒素暉燭映德標金宗¶
中有少陽號曰白皇夫人靈恩治在玉房齊服皓錦流鈴虎章¶
<pb:CK-KZ_JY242_05p073b>¶
首巾扶晨腰佩金璫出空入虛遊步玉剛前導白帝後從六庚¶
來下見迎北登墉宮名書上清得爲眞公咒畢去手勿得掩鼻¶
故瞑兩目視星服星之光芒二十七吞存令七芒盡來入喉中¶
都畢又叩齒三通常行之十四年太白星中少陽白皇上眞道¶
君奏聞太帝玉皇宮刻上清金闕定名玉簡位爲上清左眞公¶
以綜太極太白星有七門門內有七白帝其一帝輒備一門以¶
奉屬於中央白皇道君也白皇者西方之上眞太素之尊皇出¶
入玄清與皇初道君爲友也其門內白帝君或號白靈之公或¶
號白神或號白精或號白帝之君並受事於中央白皇上眞大¶
君也行八素之祕妙則致白皇來降已行五靈之外道則致白¶
<pb:CK-KZ_JY242_05p074a>¶
神來授書尊卑玄盼故道有淵階矣若無星之時天陰之夕皆¶
於室中寢處西向存之有星可出庭中坐立任意若靜齋道士¶
亦可通於室中存五星之眞方面而並修之也皆上眞之道奔¶
西辰之法不傳地仙一夕服五星令常周遍春服星光以東方¶
爲始夏服星光以南方爲始隨王月以王星爲先口訣也星行¶
不必在方面亦隨星所在向而修行口訣也行事時不欲令人¶
見其所爲當隱辟而爲之也此是太上之隱道所謂隱書者也¶
隱而復隱猶恐鬼神竊看其篇題何可令世之臭骸輕傳授者¶
聞此摽跡乎不可以盲瞽愚人殊無所知而令見其道也凡人¶
身中亦有七神七神見之亦爲泄漏不可不深愼也修隱書之¶
<pb:CK-KZ_JY242_05p074b>¶
道而發泄隱書之名目者旣當受考三官又適足以作禍也毎¶
欲省按皆先屏左右人及雞犬之生物燒香再拜乃視之也¶
飛登水星之道辰星員鏡水精洞映北冥辰星中有五門門中¶
出五鋒芒鋒芒光垂五百萬丈一門各有一黑帝凡五黑帝並¶
備一門奉衛於北眞上皇星中央有太玄陰元黑皇道君諱啟¶
恒字精源夫人諱玄華字龍娥治在水星之內鎭守五門之中¶
運玄光流明之炁以朗耀北元之庭當爲眞人者欲飛登之法¶
思見水星正心視星以兩手拊心拊心畢舉兩手以掩兩耳乃¶
五閉炁又叩齒二十七通咽液九過瞑閉兩目心呼辰星眞皇¶
道君君夫人名字三過畢曰願得與陰元黑皇道君君夫人共¶
<pb:CK-KZ_JY242_05p075a>¶
乘八景蒼輿上登上清上元宮畢又向星微咒曰¶
五炁玄飛光流北方仰望五門蒼闕鬱繁激芒達觀靈映景雲¶
中有黑皇厥字精源龍娥紛藹俱理玄關齊服蒼帔紫錦飛裙¶
腰佩虎符首巾蓮冠出凌九虛入響玉津前導黑帝後從六壬¶
來下見迎上登紫房名書太上得爲玉眞咒畢去手勿復掩耳¶
故臨目視星服星之光芒二十七過存令五芒盡來入喉中都¶
畢又三叩齒常行之十四年辰星中太玄上皇眞君奏聞高上¶
宮刻琳房玉札定玉清紫文位爲上清眞公辰星有五門門內¶
有五黑帝其一帝輒備一門以奉屬於中央玄皇君也玄皇者¶
北方之上眞太玄之尊君出入上虛與紫精道君爲友也其備¶
<pb:CK-KZ_JY242_05p075b>¶
門黑帝或號爲黑靈之公或號黑神或號爲黑精或號爲黑帝¶
君並受事於中央太玄黑眞上皇君行八素之隱道則致北皇¶
來降已行五靈之外法則致黑帝君來授書尊卑差序故道有¶
隱顯焉若天陰之夕及無星見之時可於室中寢處常修之此¶
高上之祕道奔登北辰之上法也非地仙陸行所得聞者也玉¶
清上清太極太清九宮並各有官寮公卿大夫侯伯署置如一¶
更相管統奉屬於上皇宮闕次第等類相似但道品有尊貴德¶
業有昇降¶
飛登土星之道鎭星員鏡土精鎭廕黃道鎭星中有四門門中¶
出四鋒芒鋒芒光垂四百萬丈一門各有一黃帝凡四黃帝備¶
<pb:CK-KZ_JY242_05p076a>¶
門奉衛於鎭元黃眞君也星中央有中黃眞皇道君諱藏陸字¶
貺延夫人諱空瑶字非賢治在鎭星之內鎭鑒四門運黃裳流¶
炁朗映中元照盼學眞者欲飛登之法思見鎭星正心視星以¶
兩手拊心拊心畢舉左手以掩洞房上乃四閉炁又叩齒二十¶
七通咽液九過瞑閉兩目心呼鎭星眞皇君君夫人諱字三過¶
畢曰願得與中央太皇道君君夫人共乘八景黃輿上登上清¶
宮畢又向星微咒曰四炁徘徊合注中元仰望九極傍觀四門¶
黃臺紫房垂鋒射芒靈光鬱散天華落盆中有黃皇厥字貺延¶
夫人潛德是爲非賢理和命炁導玄灌元齊服黃裳龍錦虎裙¶
腰佩金符首巾紫冠出凌玄空展光金門前導黃帝六巳衛軒¶
<pb:CK-KZ_JY242_05p076b>¶
來下見迎上登天關金書太上琅簡刻名飛行太空得爲玉卿¶
咒畢去手勿復掩洞房上而瞑兩目服星之光二十七遍存令¶
四芒盡來入喉中都畢又三叩齒常行之十四年鎭星中黃上¶
眞皇奏聞太上宮刻霄臺碧簡定九玄丹文位爲上清眞公下¶
友四極上眞人鎭星中有四門門內有四黃帝其一帝輒備一¶
門以奉屬於中央黃眞皇君也中央黃眞上皇者中極之高尊¶
出入太微與皇初道君爲友也或號曰黃靈之公或號黃神或¶
號黃精或號黃帝君並受事於中黃上眞之君也行八素之祕¶
道則致黃眞道君來迎己行五靈之外法則致黃帝來授書矣¶
天陰無星之時皆於寢室施行同存五方也眞人云在室內存¶
<pb:CK-KZ_JY242_05p077a>¶
星亦不異於見星也勿謂不見星而當廢之也此太上之隱道¶
登辰之祕法矣¶
吞服星光芒時當悉存星眞上皇皇夫人乘光中來下入口咽¶
之瞑目髣髴如有其形也此李君口訣恒修太上隱法招存五¶
星之上皇者五年之內髣髴形見七年都見與之周行十四年¶
五星一合來下共乘玄華之輿三素紫雲前導五帝後從萬眞¶
五星擕之共載白日登辰上朝玉清受書爲上清上眞矣¶
¶
¶
¶
<pb:CK-KZ_JY242_05p077b>¶
¶
¶
¶
¶
¶
¶
¶
¶
¶
¶
