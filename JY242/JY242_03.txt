#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: pinyin Yunji Qiqian
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
<pb:CK-KZ_JY242_03p001a>¶
@fw重刋道藏輯要¶
* 　雲笈七籖　　　　　　　　　　　　@by宋張君房輯¶
** 　三洞經教部¶
*** 上清黃庭內景經梁邱子注釋敘¶
夫萬法以人為主人則以心為宗無主則法不生無心則身不¶
立心法多門取用非一有無二體隨事應機故有凡聖淺深愚¶
智眞假莫匪心神辯識運用之所由也但天下之道殊塗而同¶
歸百慮而一致從麤入妙權實則有二階脗跡符眞是非同乎¶
一見黃庭內景經者東華之所祕也誠學仙之要妙羽化之根¶
本余襞習未周而觀想粗得裁靈萬品模擬一形義有四宗會¶
<pb:CK-KZ_JY242_03p001b>¶
明七字指事象諭內外兩言絀聰隳體之餘任噓從呬之暇䑛¶
筆摩墨輒貽原筮¶
務成子注叙¶
扶桑大帝君命暘谷神仙王傳魏夫人¶
　暘谷神王當是大帝之臣授此經之時與青童君俱來夫人¶
　初在修武縣中也¶
黃庭內景者¶
　脾為黃庭命門明堂中部老君居之所以云黃庭內人服錦¶
　衣也自臍後三寸皆號黃庭命門故下一云命門中有黃庭¶
　元王玄闕大君又云坐當命門猶如頭中亦呼為泥丸洞房¶
<pb:CK-KZ_JY242_03p002a>¶
　中也此經以虛無為主故用黃庭標之耳其景者神也其經¶
　有十三神皆身中之內景名字又别有老君外景經總眞云¶
　黃庭內外涓子云黃庭內經外經者皆是也此神名與八景¶
　不同又遞述有無者蓋所施用處異也名服旣殊源本亦別¶
　太極太微者品號域也¶
一名太上琴心文¶
　琴和也誦之可以和六府甯心神使得神仙此十七字本經¶
　所注也¶
一名大帝金書¶
　扶桑大帝君宮中盡誦此經以金簡刻書之故曰金書此二¶
<pb:CK-KZ_JY242_03p002b>¶
　十一字本經所注也¶
一名東華玉篇¶
　東華者方諸宮名也東海青童君所居也其中玉女仙人皆¶
　誦詠之刻玉書之為玉篇此三十三字本經所注夫此二宮¶
　之神仙猶誦之者非復以辟邪正謂和神耳但誦萬徧畢當¶
　得洞經不信此義亦為一滯也¶
當清齋九十日誦之萬遍¶
　此謂先齋九十日乃就誦之非九十日齋令誦得萬遍也誦¶
　日數無定限若專此一法日夜自可二十遍若兼以餘事者¶
　乘閑正可四五遍耳計得十遍亦可依法禮拜若遍限旣畢¶
<pb:CK-KZ_JY242_03p003a>¶
　未能通感者但更精心誦之勿便止也¶
使調和三魂制鍊七魄除去三尸安和六府五藏生華色反孩¶
童百病不能傷災禍不得干萬過旣畢自然洞觀鬼神內視腸¶
胃得見五藏其時當有黃庭眞人中華玉女教子神仙焉此不¶
死之道也¶
　臨目外觀則鬼神摽形接手內視則藏腑洞別乃得表裏無¶
　隔棲眞降靈然後禀受玄教施行妙訣也旣曰不死則天地¶
　長存復何索乎¶
子有仙相得吾此書¶
　吾者應是暘谷神王自稱也¶
<pb:CK-KZ_JY242_03p003b>¶
此文羅列一形之神室處胎神之所在耳¶
　於形中諸神乃不都盡而目其室宅亦備窮委密矣胎神卽¶
　明堂三老君所謂胎靈大神也此最為黃庭之本¶
恒誦詠之者則神室明正胎眞安甯靈液流通百關朗清血髓¶
充溢腸胃虛盈¶
　無復滓穢爲虛津液常滿爲盈所謂六氣盈滿神明靈也¶
五藏結華耳目聰明朽齒白髮還黑更生所以卻邪痾之紛若¶
者謂我已得魂精六緯之姓名也¶
　紛若者猶亂雜也今五藏并膽是為六緯並神魂之精爽矣¶
形充魂精而曰欲死不可得也故曰內景黃庭為不死之道¶
<pb:CK-KZ_JY242_03p004a>¶
　人之死也常在形神相離今形旣恒充則神棲而逸神旣常¶
　甯則形全無毁兩者相守死何由萌雖曰欲逝其可得乎此¶
　道乃未能控景登虛高宴上清而旣無死患形固神潔內徹¶
　身靈外降英聖隱芝大洞於是而至端坐招眞不俟遊涉筌¶
　蹄之妙豈復踰此¶
受者齋九日或七日或三日然後受之授者為師受者奉焉¶
　此師及弟子俱應結齋齋日多少隨其身事若履涉世塵宜¶
　須積日自潔其山居清整者三日便足也¶
結盟立誓期以勿泄古者盟用玄雲之錦九十尺金簡鳳文之¶
羅四十尺金鈕九雙以代割髮歃血勿泄之約此物是神鄉之¶
<pb:CK-KZ_JY242_03p004b>¶
奇帛非赤縣之所有也今錦可用白絹羅可用青布鈕可用金¶
鐶亦足以誓信九天制告三官矣¶
　諸經中信用金龍玉魚之例多是寶貴非寒棲能辦故許聽¶
　以世中易得物比之今羅錦異類事絶人工理宜准代猶應¶
　選極精潔者絹九丈當使連織鐶小細於鈕以上金九分作¶
　九雙於豐儉為適¶
皆奉有經之師散之寒棲違盟負約七祖受考於暘谷河源身¶
為下鬼考於風刀¶
　暘谷神仙王口訣此七字本經中所注¶
一人受書得傳九人¶
<pb:CK-KZ_JY242_03p005a>¶
　諸經多云七百年傳三人此非世上之格今此雖限人數不¶
　制年期當是止就一生之身為言也¶
審視形氣必慈仁忠信耽玄注眞不毁眞正敬樂神仙者乃可¶
示耳自非其才是為漏泄謹量可授亦誠難也¶
　人雖不可常保或始勤而末怠初善而後惡但本性旣能慈¶
　仁惠信耽玄樂仙應當無復為過咎矣此六德則未可全親¶
　故後云甯愼密之¶
又當先求感應推訊虛靈者乃佳也審可傳者亦將得夢以告¶
悟臨時之宜亦玄解於心矣宣泄之科旣重傳之者良為嶮巇¶
有黃庭內經之子甯愼密之¶
<pb:CK-KZ_JY242_03p005b>¶
　清虛眞人口訣夫內景黃庭經者扶桑太帝君之金書鍊眞¶
　祕言矣二十六字本經所注案此二篇是說傳授科格非扶¶
　桑東華金書玉字本文止是二匠授南眞時口訣故並題注¶
　言之也¶
讀黃庭內景經者常在别室燒香潔淨乃執之也¶
　凡欲讀此經皆當如此施高座東向燒香沐浴束帶舒經於¶
　案格之上微其音響吟諷研詠無使輟誤輟誤之時當依消¶
　摩法重卻前三十字更讀也記其遍數十過則應起拜¶
諸有此經能辟百邪若入山林空闇之地心中震怖者正心向¶
北讀內經一過卽神靜意平如與千人同旅而止¶
<pb:CK-KZ_JY242_03p006a>¶
　邪卻則神安故無復疑懼之患¶
能讀之萬過自見五藏腸胃又見天下鬼神役使在已¶
　內視旣朗則外鑒亦徹玉女尚來降授鬼 神何足役使也¶
若困病者心存讀之垂死亦愈¶
　不能執書故心存讀之若不堪首尾周遍但取神名處誦之¶
　涓子云靈元是脾神長四寸坐脾上如嬰兒著黃衣位為中¶
　部明堂老君若體中有疾及飢飽不和適之時但存中部老¶
　君之服色便髣髴在脾三呼其名畢咽液七過萬病如願也¶
　此卽經中所云三呼我名神自通者也¶
大都通忌食六畜及魚臊肉¶
<pb:CK-KZ_JY242_03p006b>¶
　六畜牛馬猪羊雞犬也魚臊當謂生臊耳故為禁也¶
忌五辛¶
　生蔥蒜薤韭葫荽也¶
淹洿之事¶
　世間所可為淹穢事者皆宜避之不復曲辯之也¶
若脫履淹洿之者沐浴盥漱燒香於左讀經一過百痾除也¶
　其餘飲食所忌學者本不待言若脫遇淹穢則可以桃竹而¶
　解之燒香於左以陽消陰若不如此則當致故氣百痾難除¶
　矣按經後云入室東向讀玉篇而序云北向讀內景經一過¶
　者此謂卻邪折惡時與和神召靈時異也今若依法恒讀自¶
<pb:CK-KZ_JY242_03p007a>¶
　可依前所注東向之事也又小君言山世遠受孟先生法暮¶
　卧先讀黃庭內景經一遍乃眠使人魂魄自制但行此二十¶
　一年亦仙矣是為合萬過也夕得三四過乃佳北岳蔣夫人¶
　云讀此經亦使人無病是不死之道也如此暮臨卧每燒香¶
　東向於寢床而誦之旦夕一過者至二十七年正得萬遍耳¶
　今云二十一年或是字誤若不爾則夕不恒一過也故復云¶
　夕三四過乃佳計此十遍畢亦可禮所以云萬過亦是取其¶
　限義也讀不患數患人不能勤耳¶
釋題¶
黃庭內景¶
<pb:CK-KZ_JY242_03p007b>¶
　黃者中央之色也庭者四方之中也外指事卽天中人中地¶
　中內指事卽腦中心中脾中故曰黃庭內者心也景者象也¶
　外象諭卽日月星辰雲霞之象內象諭卽血肉筋骨藏府之¶
　象也心居身內存觀一體之象色故曰內景也¶
誦黃庭經訣¶
入室誦黃庭內景玉經當燒香清齋身冠法服入戸北向四拜¶
長跪叩齒二十四通啟曰上啟高上萬眞玉晨太上大道君臣¶
今當入室誦詠玉經鍊神保藏乞胃宮榮華身得乘虛上拜帝¶
庭畢次東向揖四太帝又叩齒十二通啟曰上啟扶桑太帝暘¶
谷神王(臣某甲)今入室披詠玉經乞使靜室神芝自生玉華寶輝¶
<pb:CK-KZ_JY242_03p008a>¶
三光洞明萬遍胎仙得同帝靈咒畢東向誦經十遍為一過便¶
還北向四拜東向四揖不須復啟¶

*** 上清黃庭內景經¶
**** 　　上清章第一¶
上清紫霞虛皇前太上大道玉晨君¶
　上清者三清名也虛皇者紫清太素高虛洞曜三元道君內¶
　號也太上卽高聖太眞玉晨玄皇大道君也理在上清協晨¶
　觀蘂珠之房紫霞煥落瑞氣交映也¶
閑居蘂珠作七言¶
　蘂珠上清境宮闕名也述作此經皆以七言為句也¶
<pb:CK-KZ_JY242_03p008b>¶
散化五形變萬神¶
　散化形體變通萬神明此經祕妙矣¶
是為黃庭曰內篇¶
　眞言歎美又曰內篇也¶
琴心三疊儛胎仙¶
　琴和也三疊三丹田謂與諸宮重疊也胎仙卽胎靈大神亦¶
　曰胎眞居明堂中所謂三老君為黃庭之主以其心和則神¶
　悅故儛胎仙也¶
九氣映明出霄間¶
　九天之氣入於人鼻周流腦宮映明上達故曰出霄間九天¶
<pb:CK-KZ_JY242_03p009a>¶
　生神經曰三元育養九氣結形¶
神蓋童子生紫煙¶
　神蓋謂眉也童子目神也紫煙卽目光氣也¶
是曰玉書可精研詠之萬過昇三天¶
　此經亦曰玉書謂精心研慮誦滿萬遍卽自昇天矣三天者¶
　太清上清玉清也¶
千災以消百病痊不憚虎狼之凶殘亦以卻老年永延¶
　眞經尊重持誦蒙恩災病自除虎狼不犯衰年轉少壽命延¶
　長道經曰攝生者毒蟲猛獸不搏也此一章初說經之旨也¶
　此經蓋是太上弟子所撰記耳猶如孝經禮記稱孔子閑居¶
<pb:CK-KZ_JY242_03p009b>¶
　也¶

**** 　　上有章第二¶
上有魂靈下關元¶
　魂魂魄也靈胎靈也魂在肝魄在肺胎靈在脾關元臍也臍¶
　為受命之宮則魂魄在上關元居下¶
左為少陽右太陰¶
　少陽左目也太陰右目也¶
後有密戸前生門¶
　密戸腎也腎為藏精宮當密守之使不躁泄生門命門也¶
出日入月呼吸存¶
<pb:CK-KZ_JY242_03p010a>¶
　謂常存日月於兩目使光與身合則通眞矣九眞中經曰夜¶
　半生氣或雞鳴時正坐閉氣存左目出日右目出月兩耳之¶
　上為六合高牕令日月使照一身內徹泥丸下照五藏腸胃¶
　之中了了洞見內徹外合一身與日月光共合良久叩齒九¶
　通咽液九過微祝曰太上玄一九皇吐精三五七變洞觀窈¶
　冥日月垂光下徹神庭使照六合太一黃甯帝君命簡金書¶
　不傾五老奉符天地同誠使我不死以致眞靈卻遏萬邪禍¶
　害咸平上朝天皇還老返嬰太帝有制百神敬聽¶
四氣所合列宿分¶
　四氣四時靈氣也列宿三景也謂常存元氣合於身兼思日¶
<pb:CK-KZ_JY242_03p010b>¶
　月斗星分明煥照久則通靈¶
紫煙上下三素雲¶
　三素者紫素白素黃素也常存三元妙氣上下在身則形神¶
　通感¶
灌漑五華植靈根¶
　五華者五方之英華卽氣也靈根舌本也謂漱咽津液兼吸¶
　引五氣而服之則靈根永存神府清暢¶
七液洞流衝臚間¶
　臚間兩眉間謂額也七液者謂四氣三元結成靈液流潤藏¶
　府氣衝腦盛也¶
<pb:CK-KZ_JY242_03p011a>¶
迴紫抱黃入丹田¶
　丹田上丹田在兩眉間卻入三寸之宮卽上元眞一所居也¶
　紫黃者三元靈氣也¶
幽室內明照陽門¶
　幽室腎也陽門命門也謂存念腎臟令其內明專氣保精無¶
　使泄散朗照內外兼守命門也此一章先說黃庭宮府所在¶
　氣液周流上下相通¶

**** 　　口為章第三¶
口為玉池太和官¶
　口中津液為玉液一名醴泉亦名玉漿貯水為池百節調柔¶
<pb:CK-KZ_JY242_03p011b>¶
　五藏和適皆以口為官主也一本有作太和宮於文韻不便¶
　也大洞經云心存胃口有一女子嬰兒形無衣服正立胃管¶
　張口承注魂液仰吸五氣當卽漱漏口中內外津液滿口咽¶
　之遣直入玄女口中五過畢叩齒三通微咒曰玉清高上九¶
　天九靈化液在玄下入胃清金和玉映心開神明服食日精¶
　金華充盈¶
漱咽靈液災不干¶
　靈液眞氣邪不干正¶
體生光華氣香蘭¶
　不食五穀無穢滓也¶
<pb:CK-KZ_JY242_03p012a>¶
卻滅百邪玉鍊顏¶
　肌膚若氷雪綽約若處子¶
審能修之登廣寒¶
　廣寒北方仙宮之名又云山名亦曰廣霞洞眞經云冬至之¶
　日月伏於廣寒之宮其時育養月魄於廣寒之池天人採青¶
　華之林條以拂日月光也¶
晝夜不寐乃成眞¶
　勤修靜定則為眞人¶
雷鳴電激神泯泯¶
　泯泯取平聲讀調神理氣魂魄恬愉雖遇震雷而不驚慴又¶
<pb:CK-KZ_JY242_03p012b>¶
　曰雷鳴電激為叩齒存思乃是神用不得言泯泯¶

**** 　　黃庭章第四¶
黃庭內人服錦衣¶
　黃庭內人謂道母黃庭眞人謂道父人身備有之錦衣具五¶
　色也卽謂五藏之眞氣也三庭之中備有之¶
紫華飛裙雲氣羅¶
　十方經云高上玉皇衣文明飛雲之裙卽神仙之所服也¶
丹青綠條翠靈柯¶
　五色雜氣共生枝條仙衣之飾¶
七蕤玉籥閉兩扉¶
<pb:CK-KZ_JY242_03p013a>¶
　外象諭也七竅開闔以諭關籥用之以道不妄開也蕤籥之¶
　飾存神必閉目故名曰閉兩扉也¶
重扇金關密樞機¶
　金取堅剛也故經云善閉者無關楗而不可開言養生者善¶
　守精神不妄洩也¶
玄泉幽關高崔巍¶
　玄泉口中之液也一曰玉泉一名醴泉一名玉液一名玉津¶
　一名玉漿兩眉間為闕庭兩腎間為幽關如門之左右象魏¶
　中間闕然為道腎在身中故曰幽闕也據腎在諸藏之下而¶
　云高者形狀存神卽在丹田之上故言高也¶
<pb:CK-KZ_JY242_03p013b>¶
三田之中精氣微¶
　內指事也丹田之中神氣變化感應從心非有無不可為象¶
　也從麤入妙必其有係故以氣言之氣以心為主因主立象¶
　至精至微不可數求也道機經云天有三光日月星人有三¶
　寶三丹田三丹田中氣左青右黃上白下黑也¶
嬌女窈窕翳霄暉¶
　眞誥云嬌女耳神名言耳聰朗徹明掩玄暉也¶
重堂煥煥明八威¶
　重堂喉嚨名也一曰重樓亦曰重環本經云絳宮重樓十二¶
　級絳宮心也喉嚨在心上故曰重堂喉嚨者津液之路流通¶
<pb:CK-KZ_JY242_03p014a>¶
　上下滋榮一體煥明八方八卦之神曰八威也¶
天庭地關列斧斤¶
　兩眉間為天庭紫微夫人祝曰開通天庭使我長生列斧斤¶
　言勇壯¶
靈臺盤固永不衰¶
　心為靈臺言有神靈君之靜則守一動則存神體安不衰竭¶
　矣¶

**** 　　中池章第五¶
中池內神服赤珠¶
　膽為中池舌下為華池小腹胞為玉池亦三池之通名膽部¶
<pb:CK-KZ_JY242_03p014b>¶
　曰龍旂橫天擲火鈴赤珠者火鈴之服¶
丹錦雲袍帶虎符¶
　丹錦雲袍心肺之色在膽之上故曰雲袍符命也九眞經云¶
　皇老君佩玄龍神虎符帶流金之鈴並道君之服也¶
橫津三寸靈所居¶
　內指事也臍在胞上故曰橫津臍下三寸爲丹田眞人赤子¶
　之所居也¶
隱芝翳鬱自相扶¶
　謂男女之形體也隱翳交合自然之道按內外神芝訣云五¶
　藏之液為內芝內芝則隱芝也又云隱奧者也¶
<pb:CK-KZ_JY242_03p015a>¶

**** 　　天中章第六¶
天中之岳精謹修¶
　天中之岳謂鼻也一名天臺消魔經云鼻欲數按其左右令¶
　人氣平所謂溉灌中岳名書帝錄¶
雲宅旣清玉帝遊¶
　面爲雲宅一名尺宅以眉目鼻口之所居故爲宅也修之清¶
　通則神仙矣洞神經曰面爲尺宅字或作赤澤¶
通利道路無終休¶
　太素丹景經曰一面之上常欲兩手摩拭之高下隨形不休¶
　息則通利耳目鼻口之氣脉¶
<pb:CK-KZ_JY242_03p015b>¶
眉號華蓋覆明珠¶
　明珠目也¶
九幽日月洞空無¶
　五辰行事訣云眉上直入一寸爲玉璫紫闕左日右月又玉¶
　暦經云太清上有五色華蓋九重人身亦有之當存目童如¶
　日月之明也¶
宅中有眞常衣丹¶
　眞謂心神卽赤城童子也亦名眞人亦名赤子亦名子丹心¶
　存見之常在目前與心相應衣丹象心氣赤色也¶
審能見之無疾患¶
<pb:CK-KZ_JY242_03p016a>¶
　元陽子曰常存心神則無病也¶
赤珠靈裙華蒨粲¶
　玄膺之象也外諭也¶
舌下玄膺生死岸¶
　內指事也玄膺者通津液之岸也本經云玄膺氣管受津府¶
出青入玄二氣煥子若遇之昇天漢¶
　謂吐納陰陽二氣煥然著明也人能善遇吐納之理則成天¶
　仙矣¶

**** 　　至道章第七¶
至道不煩決存眞¶
<pb:CK-KZ_JY242_03p016b>¶
　專心則至¶
泥丸百節皆有神¶
　神者妙萬物而爲言因象立名則如下說¶
髮神蒼華字太元¶
　白與黑謂之蒼最居首上故曰太元¶
腦神精根字泥丸¶
　丹田之宮黃庭之舍洞房之主陰陽之根泥丸腦之象也¶
眼神明上字英玄¶
　目諭日月在首之上故曰明上英玄童子之精色內指事也¶
鼻神玉壟字靈堅¶
<pb:CK-KZ_JY242_03p017a>¶
　陰壟之骨象玉也神氣通天出入不竭故曰靈堅¶
耳神空閑字幽田¶
　空閑幽靜聽物則審神之所居故曰田也¶
舌神通命字正倫¶
　咽液以舌性命得通正其五味各有倫理¶
齒神崿鋒字羅千¶
　牙齒堅利如劔崿刀鋒摧羅眾物而食之也¶
一面之神宗泥丸¶
　腦中丹田百神之主¶
泥丸九眞皆有房¶
<pb:CK-KZ_JY242_03p017b>¶
　大洞經云三元隱化則成三宮三三如九故有三丹田又有¶
　三洞房合上元爲九宮中有九眞神三九二十七神氣相合¶
　人當存見之亦謂天皇九魄變成九氣化爲九神各居一洞¶
　房¶
方圓一寸處此中¶
　房有一寸故腦有九宮¶
同服紫衣飛羅裳¶
　九眞之服皆象氣色飛猶輕也¶
但思一部壽無窮¶
　存思九眞不死之道也¶
<pb:CK-KZ_JY242_03p018a>¶
非各別住俱腦中¶
　丹田之中眾神所居¶
列位次坐向外方¶
　神繞丹田而外其面以扞不祥八素經云眞有九品向外列¶
　位則當上眞上向高眞南向太眞東向神眞西向玄眞北向¶
　仙眞東北向天眞東南向靈眞西南向至眞西北向天眞者¶
　不視而明不聽而聰不言而正不行而從¶
所存在心自相當¶
　心存玄眞內外相應¶

**** 　　心神章第八¶
<pb:CK-KZ_JY242_03p018b>¶
心神丹元字守靈¶
　內象諭也心爲藏府之元南方火色棲神之宅故言守靈也¶
肺神皓華字虛成¶
　肺爲心之華蓋皓白也西方金之色肺色白其質輕虛故曰¶
　虛成也¶
肝神龍煙字含明¶
　肝位木行東方青龍之色也於藏主目日出東方木生火故¶
　曰含明¶
翳鬱導煙主濁清¶
　翳鬱木象也得火而煙生得陽而氣生清則目明濁卽目暗¶
<pb:CK-KZ_JY242_03p019a>¶
　有别本無此一句¶
腎神玄冥字育嬰¶
　腎屬水故曰玄冥腎精爲子故曰育嬰也¶
脾神常在字魂停¶
　脾中央土位也故曰常在卽黃庭之宮也脾磨食消神康力¶
　壯故曰魂停¶
膽神龍曜字威明¶
　膽色青黃故曰龍曜主於勇捍故曰威明外取東方青龍雷¶
　震之象也¶
六腑五藏神體精¶
<pb:CK-KZ_JY242_03p019b>¶
　資係一身廢一不可故曰神體精心肝肺腎脾爲五藏膽胃¶
　大腸小腸膀胱三焦爲六府所言府者猶府邑之府取中受¶
　物之義故曰府也藏者各是一質共藏於身謂之藏也言三¶
　焦者多矣而未的言其所在蓋心肝肺三藏之上係管之中¶
　爲三焦中黃經云肺首爲三焦當指其所也又據五方之色¶
　脾爲黃應爲五藏之主而今共以心爲主者何也答曰心居¶
　藏中其質虛受也夫虛無者神識之體運用之源故偏方而¶
　得其主動用而獲其神不可以象數言不可以物類取也¶
皆在心內運天經¶
　五藏六府各有所司皆有法象同天地順陰陽自然感攝之¶
<pb:CK-KZ_JY242_03p020a>¶
　道故內運天經也¶
晝夜存之自長生¶
　服上五神服色思存不捨不死之道也仙經曰存五藏之氣¶
　變爲五色雲常在頂上覆蔭一身日居於前月居於後左青¶
　龍右白虎前朱雀後玄武卽去邪長生之道也¶

**** 　　肺部章第九¶
肺部之宮似華蓋¶
　金宮也肺在五藏之上四垂爲宇也¶
下有童子坐玉闕¶
　童子名皓華肺形如蓋故以下言之玉闕者腎中白氣上與¶
<pb:CK-KZ_JY242_03p020b>¶
　肺連也¶
七元之子主調氣¶
　元陽子曰七元之君負甲持符辟除凶邪而布氣七竅主耳¶
　目聰明七元七竅之元氣也¶
外應中岳鼻齊位¶
　中岳者鼻也又爲臍也臍爲崑崙之山鼻爲七氣之門位猶¶
　主也¶
素錦衣裳黃雲帶¶
　素錦衣裳肺膜之色也黃雲帶者肺中之黃脉蔓延羅絡有¶
　象雲氣¶
<pb:CK-KZ_JY242_03p021a>¶
喘息呼吸體不快¶
　有時而然¶
急存白元和六氣¶
　白元君主肺宮也大洞經云白元君者居洞房之右是也¶
神仙久視無災害¶
　邪不干正¶
用之不已形不滯¶
　常存此道形氣華榮至誠感神之所致也¶

**** 　　心部章第十¶
心部之宮蓮含華¶
<pb:CK-KZ_JY242_03p021b>¶
　火宮也心藏之質象蓮華之未開也¶
下有童子丹元家¶
　心神丹元字守靈神在心內而云下者據華蓋而言¶
主適寒熱榮衛和¶
　寒熱陰陽靜躁之義也人當和適以榮衛其身老子經云躁¶
　勝寒靜勝熱清淨以爲天下正¶
丹錦飛裳披玉羅¶
　象心藏之色也有肺之白氣象玉羅¶
金鈴朱帶坐婆娑¶
　金鈴肉蘂之象朱帶血脉之象坐婆娑者言神之安靜也九¶
<pb:CK-KZ_JY242_03p022a>¶
　眞經云黃老君帶流金之鈴仙服也¶
調血理命身不枯¶
　心安體和則無病矣¶
外應口舌吐五華¶
　心主口舌吐納五藏之液辨識五行之味故言外應¶
臨絶呼之亦登蘇¶
　人有病厄當存丹元童子朱衣赤冠以救護之也¶
久久行之飛太霞¶
　常行此道能獲飛仙¶

**** 　　肝部章第十一¶
<pb:CK-KZ_JY242_03p022b>¶
肝部之中翠重裏¶
　木宮也肝色蒼翠大小相重之象也¶
下有青童神公子¶
　肝東方木位主青故曰青童左位爲公子公子一名含明上¶
　有華蓋故曰下¶
主諸關鏡聰明始¶
　於時主春青陽之本始於竅主目五行之關鏡故曰聰明之¶
　始¶
青錦披裳佩玉鈴¶
　青錦肝之色玉鈴白脉垂之象也昇玄經云三天玉帝帶火¶
<pb:CK-KZ_JY242_03p023a>¶
　玉之珮素靈經云靈耀君衣青錦單裳皆神仙之服也¶
和制魂魄津液平¶
　內指事也東春和煦萬物生成¶
外應眼目日月清¶
　肝位屬眼象日月明¶
百痾所鍾存無英¶
　左爲無英肝神在左故存之一本爲無英無英者物生之象¶
　也¶
同用七日自充盈¶
　五藏兼在故言同用七日爲一竟一竟一復也故周易曰七¶
<pb:CK-KZ_JY242_03p023b>¶
　日來復是也¶
垂絶念神死復生¶
　存念青衣童子形如上說¶
攝魂還魄永無傾¶
　太微靈書云毎月三日十三日二十三日夕三魂棄身遊外¶
　攝之者當仰眠去枕伸足交手心上瞑目閉氣三息叩齒三¶
　通存心中有赤氣如雞子從內出於咽中赤氣轉大覆身變¶
　成火以燒身使帀覺體中小熱呼三魂名曰爽靈胎光幽精¶
　卽微咒曰太微玄宮中黃始青內錬三魂胎光安甯神寶玉¶
　室與我俱生不得妄動鑒者太靈若欲飛行唯詣上清若有¶
<pb:CK-KZ_JY242_03p024a>¶
　飢渴得飲玄水玉精又毎月朔望晦日七魄流蕩交通鬼魅¶
　制檢還魄之法當此夕仰眠伸足掌心掩兩耳令指相接於¶
　項上閉息七遍叩齒七通心存鼻端白氣如小豆大須臾漸¶
　大冠身上下九重氣忽變成兩青龍在兩目中兩白虎在兩¶
　鼻孔中皆向外朱鳥在心上向人口蒼龜在左足下靈蛇在¶
　右足下兩玉女著錦衣手把火光當兩耳門畢咽液七過呼¶
　七魄名曰尸苟伏矢雀陰吞賊非毒除穢臭肺卽微咒曰素¶
　氣九囘制魄邪姦天獸守門嬌女執關錬魄和柔與我相安¶
　不得妄動看察形源若有飢渴聽飲月黃日丹¶

**** 　　腎部章第十二¶
<pb:CK-KZ_JY242_03p024b>¶
腎部之宮玄闕圓¶
　水宮也玄闕圓者腎之形狀也玄水色內象諭也¶
中有童子冥上玄¶
　腎爲下玄其神玄冥字育嬰心爲上玄上玄幽遠氣與腎連¶
　故言冥上玄¶
主諸六府九液源¶
　五藏六府九液交連百脉通流廢一不可六府如上說九液¶
　九竅之津液¶
外應兩耳百液津¶
　腎宮主耳氣衰則聾陰陽和合血液流通¶
<pb:CK-KZ_JY242_03p025a>¶
蒼錦雲衣舞龍幡¶
　蒼錦腎色之象也雲衣腎膜之象也龍幡青脉之象也九眞¶
　經云道君服青錦衣蒼華之裙也¶
上致明霞日月煙¶
　腎氣充足耳目聰明陰陽不衰外象諭也¶
百病千災急當存¶
　元陽子曰寒暑相生男女相形腎中二神常衣青左男戴日¶
　右女戴月存想見之則充無災患者也¶
兩部水王對生門¶
　腎藏雙對故曰兩部腎宮水王則化爲赤子故曰對生門¶
<pb:CK-KZ_JY242_03p025b>¶
使人長生昇九天¶
　赤子化爲眞人而昇九天者謂九氣青天其氣主生者也¶

**** 　　脾部章第十三¶
脾部之宮屬戊己¶
　土宮也戊己中央之辰也¶
中有明童黃裳裏¶
　明童謂魂停黃裳土之色¶
消穀散氣攝牙齒¶
　脾爲五藏之樞脾磨食消性氣乃全齒爲羅千故攝牙齒¶
是為太倉兩明童¶
<pb:CK-KZ_JY242_03p026a>¶
　太倉肚府此明童謂肚神神名混康¶
坐在金臺城九重¶
　注念存思神狀當然¶
方圓一寸命門中¶
　卽黃庭之中丹田之所也¶
主調百穀五味香¶
　口中滋味脾磨之所致也¶
辟卻虛羸無病傷¶
　內指事也食消故也¶
外應尺宅氣色芳¶
<pb:CK-KZ_JY242_03p026b>¶
　尺宅面也飢飽虛羸形乎面色¶
光華所生以表明¶
　亦知虛實¶
黃錦玉衣帶虎章¶
　脾主中黃謂黃庭眞人服錦衣也玉清隱書云太上道君佩¶
　神虎大章也¶
注念三老子輕翔¶
　三老謂元老玄老黃老之君也念脾中眞人自然變化子謂¶
　受黃庭之學¶
長生高仙遠死殃¶
<pb:CK-KZ_JY242_03p027a>¶
　莊子曰方生方死方死方生方可方不可方不可方可以此¶
　而談其理均也故長生者不死寂滅者不生不死不生則眞¶
　長生不生不死則眞寂滅何死殃之所及也¶

**** 　　膽部章第十四¶
膽部之宮六府精¶
　膽胃大腸小腸膀胱三焦爲六府也太平經云積清成精故¶
　膽為六府之精也¶
中有童子曜威明¶
　又云膽神龍曜字威明勇捍之義也¶
雷電八振揚玉旌¶
<pb:CK-KZ_JY242_03p027b>¶
　八方雷震有威怒之象也玉旌則氣之色也¶
龍旂橫天擲火鈴¶
　膽青龍之色旌旂威戰之具也火鈴者膽邊肉珠之象也怒¶
　則奮張故言擲也¶
主諸氣力攝虎兵¶
　膽力牙用主於捍難故攝虎兵¶
外應眼童鼻柱間¶
　內指事也心之喜怒形於眉目之間¶
腦髮相扶亦俱鮮¶
　人之震怒髮上衝冠¶
<pb:CK-KZ_JY242_03p028a>¶
九色錦衣綠華裙¶
　青錦東方九氣之色也綠華裙膽膜之象¶
佩金帶玉龍虎文¶
　膽神威明之服飾也¶
能存威明乘慶雲¶
　內象諭也思存膽神不倦則仙道可致也¶
役使萬神朝三元¶
　三元道君各處三清之上諸天神仙並朝宗之故也¶

**** 　　脾長章第十五¶
脾長一尺掩太倉¶
<pb:CK-KZ_JY242_03p028b>¶
　太倉胃也中黃經云胃爲太倉君元陽子曰脾正橫在胃上¶
　也¶
中部老君治明堂¶
　脾黃庭之宮也黃老君之所治上應明堂眉間入一寸是也¶
厥字靈元名混康¶
　脾磨食消內外相應大腸爲胃之子混元而受納之康安也¶
治人百病消穀糧¶
　胃宮榮華則無病傷¶
黃衣紫帶龍虎章¶
　脾居胃上故曰黃衣也紫帶龍虎章胃絡之象¶
<pb:CK-KZ_JY242_03p029a>¶
長精益命賴君王¶
　太倉混康為君爲王¶
三呼我名神自通¶
　存思胃府之神則心虛洞鑒也¶
三老同坐各有朋¶
　上元老君居上黃庭宮與泥丸君蒼華君青城君及明堂中¶
　君臣洞房中父母及天庭眞人等共爲朋也又中玄老君居¶
　中黃庭宮與赤城童子丹田君皓華君含明君玄英君丹元¶
　眞人等爲朋也下黃老君居下黃庭宮與太一君魂停君靈¶
　元君太倉君丹田眞人等爲朋也常存三老和合百神流通¶
<pb:CK-KZ_JY242_03p029b>¶
　部位營衛無有差失也¶
或精或胎別執方¶
　玉厯經云下丹田者人命之根本精神之所藏五氣之元也¶
　在臍下三寸附著脊號爲赤子府男子以藏精女人以藏胎¶
　主和合赤子陰陽之門戸也其丹田中氣左青右黃上白下¶
　黑¶
桃孩合延生華芒¶
　桃孩陰陽神名亦曰伯桃仙經曰命門臍宮中有大君名桃¶
　孩字合延衣朱衣巾紫芙蓉冠暮卧存之六甲六丁來侍人¶
　也生華芒謂陰陽之氣不衰也¶
<pb:CK-KZ_JY242_03p030a>¶
男女佪九有桃康¶
　男女合㑹必存三丹田之法桃康下神名主陰陽之事佪三¶
　爲九故曰佪九大洞眞經云三元隱化則成三宮三宮中有¶
　九神謂上中下三元君太一公子白元無英司命桃康各有¶
　宮室故曰有桃康¶
道父道毋對相望¶
　陰陽兩半成一故曰相望¶
師父師母丹玄鄕¶
　道爲宗師陰陽之主也丹玄鄕謂存丹田法也¶
可用存思登虛空¶
<pb:CK-KZ_JY242_03p030b>¶
　學仙之道¶
殊途一㑹歸要終¶
　合三以爲一散一以爲三道之要玄妙內篇云兆欲長生三¶
　一當明¶
閉塞三關握固停¶
　經云口爲天關精神機手爲人關把盛衰足爲地關生命扉¶
　又臍下三寸爲關元亦曰三關言固精護氣不妄施泄¶
含漱金醴吞玉英¶
　金醴玉英口中之津液大洞經云服玄根之法心存胃口有¶
　一女子嬰兒形無衣服正立胃管張口承注魂液仰翕五氣¶
<pb:CK-KZ_JY242_03p031a>¶
　當漱漏口中內外津液滿口咽之遣入玄女口中五過畢叩¶
　齒三通咽液九過也¶
遂至不飢三蟲亡¶
　洞神訣云上蟲白而青中蟲白而黃下蟲白而黑人死則三¶
　蟲出爲尸鬼各化爲物與形爲殃擊之衝破也其餘眾蟲皆¶
　隨尸而亡故學仙者精謹備於五情之氣服食藥物以去三¶
　蟲又云上尸彭琚使人好滋味嗜欲癡滯中尸彭質使人貪¶
　財寶好喜怒下尸彭矯使人愛衣服耽婬女色亦名三毒¶
心意常和致欣昌¶
　道通無礙¶
<pb:CK-KZ_JY242_03p031b>¶
五岳之雲氣彭亨¶
　五藏之氣為五岳之雲彭亨流通無擁之稱也¶
保灌玉廬以自償¶
　玉廬鼻廬也言三蟲旣亡眞氣和洽出入玄牝綿綿不絶故¶
　曰自償¶
五形完堅無災殃¶
　五體五藏自然相應故也¶

**** 　　上覩章第十六¶
上覩三元如連珠¶
　三元謂三光之元日月星也非指上中下之三元也¶
<pb:CK-KZ_JY242_03p032a>¶
落落明景照九隅¶
　三光在上而下燭九隅九隅九方也言常存日月洞照一身¶
　也¶
五靈夜燭煥八區¶
　五靈謂五星也炳煥羅列一身常能存之則與天地同休也¶
子存內皇與我遊¶
　大道無心有感則應¶
身披鳳衣御虎符¶
　仙官之服御也¶
一至不久昇虛無¶
<pb:CK-KZ_JY242_03p032b>¶
　一者無之稱也學道專一與靈同體神仙可致也莊子云人¶
　能知一萬事畢¶
方寸之中念深藏¶
　方寸之中下關元在臍下三寸方圓一寸男子藏精之所言¶
　謹閉藏之¶
不方不圓閉牖牕¶
　方止圓動不動不靜但當杜塞不妄洩也¶
三神還精老方壯¶
　還精神於三田則久壽延年也¶
魂魄內守不爭競¶
<pb:CK-KZ_JY242_03p033a>¶
　魂陽魄陰各得其一故易曰一陰一陽之謂道¶
神生腹中銜玉璫¶
　腹心內明口吐珠玉按五辰行事訣云兩眉間直上一寸入¶
　一寸爲玉璫紫闕竊觀文意未應是此也¶
靈注幽闕那得喪¶
　存神守一無橫夭也¶
琳條萬尋可蔭仗¶
　外象諭也琳條玉樹萬尋高遠象身形同眞則神明之所庇¶
　蔭者也¶
三魂自甯帝書命¶
<pb:CK-KZ_JY242_03p033b>¶
　眞道旣成名書帝錄¶

**** 　　靈臺章第十七¶
靈臺鬱藹望黃野¶
　靈臺心也謂心專一存見黃庭則黃野也¶
三寸異室有上下¶
　三丹田上中下三處各異每室方圓一寸故云三寸今人猶¶
　謂心為方寸卽一所¶
間關營衛高玄受¶
　三田之間各有關關營衛分部至高至玄心當受以存念之¶
　也¶
<pb:CK-KZ_JY242_03p034a>¶
洞房紫極靈門戸¶
　大洞經云兩眉直上卻入三分爲守寸雙田入骨際三分有¶
　臺闕明堂正深七分左爲青房右爲紫戸卻入一寸為明堂¶
　宮左有明童眞君右有明女眞官中有明鏡神君卻入二寸¶
　爲洞房左有無英君右有白元君中有黃老君卻入三寸爲¶
　丹田宮亦名泥丸宮左有上元赤子右有帝卿君卻入四寸¶
　爲流珠宮有流珠眞人居之卻入五寸爲玉帝宮有玉清神¶
　母居之其明堂上一寸爲天庭宮上清眞女居之洞房上一¶
　寸為極眞宫太極帝妃居之丹田上一寸爲玄丹宮中黃太¶
　一眞君居之流珠上一寸爲太皇宮太上眞君居之故曰靈¶
<pb:CK-KZ_JY242_03p034b>¶
　門戸也¶
是昔太上告我者¶
　我者扶桑大帝君自謂也言我道成昔承道君授以黃庭之¶
　術也言此道不遠止在丹田故卻言是昔也¶
左神公子發神語¶
　按大洞經云左有無英此云公子亦牙言耳發神語者用心¶
　專一則教之以道¶
右有白元併立處¶
　右為學道者之侍者也¶
明堂金匱玉房間¶
<pb:CK-KZ_JY242_03p035a>¶
　皆上元之宮釋如下說也¶
上清眞人當吾前¶
　上元部神想在天庭之際¶
黃裳子丹氣頻煩¶
　謂中元童子處於赤城頻煩氣盛不衰竭¶
借問何在兩眉端¶
　明堂之前¶
內俠日月列宿陳¶
　五辰行事訣云太上眞人招五辰於洞房南極元君受傳每¶
　夜半坐卧心存西方太白星在兩眉間直上一寸入一寸爲¶
<pb:CK-KZ_JY242_03p035b>¶
　玉璫紫闕左日右月又次存北方辰星在帝鄕玄宮在髮際¶
　下五分直入一寸也又次存東方歳星在洞闕朱臺洞闕朱¶
　臺在目後一寸直入一寸是也又次存南方熒惑星在玉門¶
　華房玉門華房在兩目眥際直入五分是也又次存中央鎭¶
　星在金匱黃室長谷黃室長谷在人中直入二分是也存之¶
　綴懸於上畢叩齒五通咽液二十五過微咒曰高元紫闕中¶
　有五神寶曜敷暉放光衝門精氣積生化爲老人首巾素容¶
　綠帔絳裙右帶流鈴左佩虎眞手把天剛散絳飛晨足躡華¶
　蓋吐芒練身三景保守令我得眞養魂制魄乘飈飛仙是其¶
　事也內象諭¶
<pb:CK-KZ_JY242_03p036a>¶
七曜九元冠生門¶
　七曜七星配人之七竅九元九辰配人之九竅廢一不可故¶
　曰生門¶

**** 　　三關章第十八¶
三關之中精氣深九微之內幽且陰¶
　謂關元之中男子藏精之所也又據下文口手足爲三關又¶
　元陽子以明堂洞房丹田爲三關並可以義取而存之則成¶
　三宮是名太清太素太和三三如九故有三丹田又有三洞¶
　房合上三元爲九宮中精微故曰九微言九微幽玄而不可¶
　見也¶
<pb:CK-KZ_JY242_03p036b>¶
口爲心關精神機¶
　言發於情猶樞機也¶
足爲地關生命棐¶
　言運用己身而生也棐或爲扉¶
手爲人關把盛衰¶
　縱捨由已¶

**** 　　若得章第十九¶
若得三宮存玄丹¶
　三丹田之宮故曰三宮玄丹丹元謂心也存思在心故偏指¶
　一所也¶
<pb:CK-KZ_JY242_03p037a>¶
太一流珠安崑崙¶
　太一流珠謂目精洞神經云頭爲三台君又為崑崙指上丹¶
　田也又云臍爲太一君亦爲崑崙指下丹田也言心存三丹¶
　田諸神皎然在目前本經曰子欲不死修崑崙崑崙山名也¶
重中樓閣十二環¶
　謂喉嚨十二環相重在心上心為絳宮有象樓閣者也¶
自高自下皆眞人¶
　高下三田十二樓閣皆有眞神文如上說¶
玉堂絳宇盡玄宮¶
　絳宮明堂上下相應皆宮室也¶
<pb:CK-KZ_JY242_03p037b>¶
璇璣玉衡色蘭玕¶
　喉骨環圓動轉之象也蘭玕其色也¶
瞻望童子坐盤桓¶
　存見赤城童子丹皇眞人坐言其神安靜¶
問誰家子在我身¶
　言已有之¶
此人何去入泥丸¶
　與上元諸神上下相應洞神經云腦爲泥丸宮¶
千千百百自相連¶
　神本出於一一生二二生三三生萬物變化不離身心¶
<pb:CK-KZ_JY242_03p038a>¶
　一一十十似重山¶
　存見萬物重疊安坐山象坐形¶
雲儀玉華俠耳門¶
　雲儀玉華鬢髮之號言耳居其間經曰髮神名蒼華凡言華¶
　者上敷榮之義猶草木之花¶
赤帝黃老與我魂¶
　赤帝者南方之帝君也黃老者中黃老也魂爲陽神魄爲陰¶
　神陰陽相推故言與我魂太微靈書云人有三魂一曰爽靈¶
　二曰胎光三曰幽精常呼念其名則魂安人身也¶
三眞扶胥共房津五斗煥明是七元¶
<pb:CK-KZ_JY242_03p038b>¶
　五斗五星七元北斗也又靈寶經有五方之斗亦爲五斗洞¶
　房訣云存九元七元者眠起初卧及食畢微咒曰五星開道¶
　六合紫房迴元隱道豁落七辰生魂者玄父變一成神生魄¶
　者玄母化二生身攝吾筋骨者公子爲吾精氣者白元長生¶
　久視飛仙十天¶
日月飛行六合間¶
　天地內爲六合存念身中日月星辰森羅萬象一如天地戸¶
　間了了然也¶
帝鄕天中地戸端¶
　眉上髮際五分直入一寸亦為帝鄕又明堂上一寸為天庭¶
<pb:CK-KZ_JY242_03p039a>¶
　天庭卽天中也又鼻為上部之地戸心存日月星辰等諸神¶
　皆當在其端端謂鼻之上髮際之下也¶
面部魂神皆相存¶
　內外星神自相應也¶

**** 　　呼吸章第二十¶
呼吸元氣以求仙¶
　探飛根採玄暉吞五牙挹九霞服食胎息之道皆謂天地陰¶
　陽四時五行之氣¶
仙公公子已可前¶
　此洞房訣也洞房宮左爲無英君一名公子仙公直指黃庭¶
<pb:CK-KZ_JY242_03p039b>¶
　學者言學黃庭仙公復行洞房之訣而存見公子故言在前¶
朱鳥吐縮白石源¶
　朱鳥舌象白石齒象吐縮導引津液謂陰陽之氣流通不絶¶
　故曰源¶
結精育胞化生身¶
　本已之所從來也¶
留胎止精可長生¶
　眞誥曰上清眞人口訣夫學仙之人安心養神服食治病使¶
　腦宮塡滿玄精不傾然後可以存神服氣呼吸三景若數行¶
　交接漏泄施寫者則氣穢神亡精靈枯竭雖復玄挺玉籙金¶
<pb:CK-KZ_JY242_03p040a>¶
　書太極者將亦何解於非生乎　昔先師常戒於斯事云學¶
　生之人一交接則傾一年之藥勢二交接則傾二年之藥勢¶
　過此以往則不止之藥都傾於身是以眞仙常愼於此以爲¶
　生生之大忌也¶
三氣右徊九道明¶
　三氣謂三丹田之氣右徊言周流順緒調和陰陽則四關九¶
　竅通流朗徹而無病也¶
正一含華乃充盈¶
　存正守一神氣華榮故能充滿六合乘物而變¶
遙望一心如羅星¶
<pb:CK-KZ_JY242_03p040b>¶
　存見赤城童子居在城中如星之映羅縠¶
金室之下可不傾¶
　謂心居肺下肺主金其色白故曰金室常能存之長生不死¶
　也¶
延我白首反孩嬰¶
　內指事也謂童顏不老也¶

**** 　　瓊室章第二十一¶
瓊室之中八素集¶
　謂上元清眞瓊室體骨之象也¶
泥丸夫人當中立¶
<pb:CK-KZ_JY242_03p041a>¶
　經云洞房中有父母母卽夫人也亦名道母泥丸洞房上已¶
　釋¶
長谷玄鄕繞郊邑¶
　長谷鼻也玄鄕腎也郊邑謂五藏六府也言鼻中之氣出入¶
　下與腎連周繞藏府心居赤城存想內外郭外曰郊故為象¶
　諭也¶
六龍散飛難分别¶
　言六府之氣微妙潜通難可分别當審存之也¶
長生至愼房中急¶
　氣亡液漏髓腦枯竭雖益以畎澮而泄以尾閭不可不愼也¶
<pb:CK-KZ_JY242_03p041b>¶
何為死作令神泣¶
　房中不愼傷精失明故神泣也¶
忽之禍鄕三靈殁¶
　禍鄕死地三靈三魂也謂爽靈胎光幽精殁亡者也¶
但當吸氣錄子精¶
　呼吸吐納閉房止精¶
寸田尺宅可治生¶
　謂三丹田之宅各方一寸故曰寸田依存丹田之法以治生¶
　也經云寸田尺宅彼尺宅謂面也¶
若當決海百瀆傾¶
<pb:CK-KZ_JY242_03p042a>¶
　謂房中婬泄不知閉止也¶
葉去樹枯失青青¶
　象人死無生氣¶
氣亡液漏非已形¶
　仙經云閉房練液不多言不遠唾反是矣¶
專閉御景乃長甯¶
　專閉情欲存服日光老子曰善閉者無關楗而不可開又上¶
　清紫文靈書有採飛根之法常以日初出東向叩齒九通畢¶
　陰咒日魂名日中五帝字曰日魂珠景照韜綠映迴霞赤童¶
　玄炎飈象祝呼此十六字畢暝目握固存日中五色流霞來¶
<pb:CK-KZ_JY242_03p042b>¶
　繞一身於是日光流霞俱入口中名曰日華飛根玉胞水母¶
　也向日吞霞四十五咽畢又咽液九過也¶
保我泥丸三奇靈¶
　泥丸上丹田也大洞經云三元隱化則成三宮一曰太清之¶
　中三君二曰三丹田之神三曰符籍之神故曰三奇靈也¶
恬惔閉視內自明¶
　謂存思三丹田之法一如上說¶
物物不干泰而平¶
　行道眞正邪物不干¶
慤矣匪事老復丁¶
<pb:CK-KZ_JY242_03p043a>¶
　猛獸不據攫鳥不搏老者反壯病者皆強慤矣必然¶
思詠玉書入上清¶
　精研內景必獲仙道¶

**** 　　常念章第二十二¶
常念三房相通達¶
　三房謂明堂明房丹田之房也與流珠玉帝天庭極眞玄丹¶
　泥丸太皇等諸宮左右上下皆相通達¶
洞得視見無內外¶
　存思三丹田三三如九合九爲一明玄洞徹無有內外也¶
存漱五牙不飢渴¶
<pb:CK-KZ_JY242_03p043b>¶
　靈寶有服御五牙者五行之生氣以配五藏元精經云常以¶
　立春之日雞鳴時入室東向禮九拜平坐叩齒九通思存東¶
　方安寶華林青靈始老帝君九千萬人下降室內鬱鬱如雲¶
　以覆已形從口中入直下肝府祝曰九氣青天元始上精皇¶
　老尊神衣服羽青役御天官煥明歳星散耀流芳陶漑我形¶
　上食明霞服引木精固養青牙保鎭朽零肝府充盈玉芝自¶
　生延年駐壽色反童嬰五氣混合天地長并畢引青氣九咽¶
　止便服東方赤書玉文十二字也¶
神華執巾六丁謁¶
　神華者玉曆經云太陰玄光玉女道之毋也衣五色朱衣在¶
<pb:CK-KZ_JY242_03p044a>¶
　脾府之上黃雲華蓋之下六丁者謂六丁陰神玉女也老君¶
　六甲符圖云丁卯神司馬卿玉女足曰之丁丑神趙子玉玉¶
　女順氣丁亥神張文通玉女曹漂之丁酉神臧文公玉女得¶
　喜丁未神石叔通玉女寄防丁巳神崔巨卿玉女開心之言¶
　服錬飛根存漱五牙之道成則役使六丁之神也¶
急守精室勿妄泄¶
　精室謂三丹田上下資運而不絶制之在心心卽中丹田也¶
　緩急之所由眞妄之根本也¶
閉而寶之可長活¶
　積精之所致也¶
<pb:CK-KZ_JY242_03p044b>¶
起自形中初不闊¶
　調心使氣微妙無形¶
三官近在易隱括¶
　謂三丹田眞官近在人身隱括精氣常以心爲君主者也¶
虛無寂寂空中素¶
　外指事也素有二說¶
使形如是不當汚¶
　使形輕淨如懸縑素於空中也又云身中虛空使如器之練¶
　素虛靜當然污謂有其事也¶
九室正虛神明舍¶
<pb:CK-KZ_JY242_03p045a>¶
　九室謂頭中九宮之室及人之九竅使上宮榮華九竅眞正¶
　則眾神之所止舍也洞神經云天有九星兩星隱故稱九天¶
　地有九宮故稱九地人有九竅故稱九生言人所由而生也¶
存思百念視節度¶
　存念身中百神呼吸上下一如科法文云千千百百似重山¶
　皆神象¶
六府修治勿令故¶
　按洞神經云六府者謂肺爲玉堂宮尚書府心爲絳宮元陽¶
　府肝爲清泠宮蘭臺府膽爲紫微宮無極府腎爲幽昌宮太¶
　和府脾為中黃宮太素府異於常六府也¶
<pb:CK-KZ_JY242_03p045b>¶
行自翺翔入天路¶
　謂昇仙羽化也¶

**** 　　治生章第二十三¶
治生之道了不煩¶
　無爲清簡約以守志¶
但修洞玄與玉篇¶
　謂洞玄靈寶玉篇眞文黃庭也¶
兼行形中八景神¶
　玉緯經云五藏有八卦大神宿衛太一八使者主八節日八¶
　卦合太一爲九宮八卦外有十二樓樓爲喉嚨也臍中爲太¶
<pb:CK-KZ_JY242_03p046a>¶
　一君主人之命也一名中極一名太淵一名崑崙一名特樞¶
　主身中萬二千神也¶
二十四眞出自然¶
　天有二十四眞氣人身亦有之又三丹田之所三八二十四¶
　眞人皆自然之道氣也¶
高拱無爲魂魄安¶
　行忘坐忘離形去智¶
清淨神見與我言¶
　能清能靜則心神自見機覽無外而與巳言卽謂黃庭眞人¶
安在紫房幃幙間¶
<pb:CK-KZ_JY242_03p046b>¶
　紫房幃幙一名絳宮謂赤城中童子所安之處存思神其狀¶
　如此¶
立坐室外三五玄¶
　謂八景及二十四眞神營護人身則三田五藏眞氣調柔無¶
　災病也¶
燒香接手玉華前¶
　玉華卽華蓋之前謂眉間天庭也百神之宗元眞人之窟宅¶
　從面而存之也¶
共入太室璇璣門¶
　洞房經云天有太室玉房雲庭中央黃老君之所居也玉房¶
<pb:CK-KZ_JY242_03p047a>¶
　一名紫房一名絳宮通名明堂上有華蓋東西宮洞通左右¶
　黃庭之內人身具有之如上文說璇璣中樞名¶
高研恬惔道之園¶
　研精恬惔眞氣來遊¶
內視密盼盡覩眞¶
　入靜存思百神森森¶
眞人在巳莫問鄰¶
　玉曆經云老子者天地之魂自然之君常侍道君左右人身¶
　備有之也¶
何處遠索求因緣¶
<pb:CK-KZ_JY242_03p047b>¶
　道經曰大道汎兮其可左右言不遠也¶

**** 　　隱影章第二十四¶
隱影藏形與世殊¶
　學仙之士含光藏輝滅跡匿端¶
含氣養精口如朱¶
　肌膚若水虛綽約若處子¶
帶執性命守虛無¶
　虛靜恬惔寂寞無爲¶
名入上清死錄除¶
　得補眞人列象玄名¶
<pb:CK-KZ_JY242_03p048a>¶
三神之樂由隱居¶
　理身無爲則神樂理國無事則人安三神三丹田之神也¶
倐欻遊遨無遺憂¶
　倐欻疾發也下文云駕欻接生宴東蒙或云倐欻龍名也無¶
　遺憂謂懸解¶
羽服一整八風驅¶
　八風八方之風先驅掃路也羽服仙服也按上清寶文仙人¶
　有五色羽衣又飛行羽經云太一眞人衣九色飛雲羽章皆¶
　神仙之服也¶
控駕三素乘晨霞¶
<pb:CK-KZ_JY242_03p048b>¶
　外指事也三雲九霞神仙之所御也¶
金輦正立從玉輿¶
　元錄經云上清九天玄神八聖驂駕九鳳龍車玉輿金輦皆¶
　仙人之服器¶
何不登山誦我書¶
　書卽是黃庭經也¶
鬱鬱窈窕眞人墟¶
　山中幽邃¶
入山何難故躊躇¶
　責志不决¶
<pb:CK-KZ_JY242_03p049a>¶
人間紛紛臭帤如¶
　人間世不可居帤弊惡之帛也¶

**** 　　五行章第二十五¶
五行相推反歸一¶
　五行謂水火金木土相推者水生木木生火火生土土生金¶
　金生水水又生木周而復始又相刻法水刻火火刻金金刻¶
　木木刻土土刻水水又刻火周而復始相推之道也反歸一¶
　者水數也五行之首萬物之宗道經云道生一一生二二生¶
　三三生萬物又易有太極是生兩儀太極者一也兩儀天地¶
　天地生萬物又終而歸一一者無之稱萬物之所成終故云¶
<pb:CK-KZ_JY242_03p049b>¶
　歸一¶
三五合氣九九節¶
　玄妙經云三者在天爲日月星名曰三光在地爲珠玉金名¶
　曰三寶在人爲耳鼻口名曰三生天地人凡三而各懷五行¶
　故曰三五其常精也合三者爲九宮夫哦三五所懷順眾也¶
　調和萬物理化陰陽覆載天地光明四海風雨雷電春秋冬¶
　夏寒暑温涼清濁之氣諸生之物不得三五不立也故曰天¶
　道不遠三五復返三五者天地之樞蔕六合之要㑹也九宮¶
　之氣節九九八十一爲一章云云¶
可用隱地迴八術¶
<pb:CK-KZ_JY242_03p050a>¶
　九宮中有隱遁變化之法太上八素奔晨隱書是曰八術又¶
　太微八錄術云太微中有三君一曰太皇君二曰天皇君三¶
　曰黃老君三元之氣混成之精出入上清太素之宮能存思¶
　之必得長生¶
伏牛幽闕羅品列¶
　伏牛腎之象腎爲幽闕中黃經云左腎爲玄妙君右腎爲玄¶
　元君羅品列存思見之¶
三明出華生死際¶
　天三明日月星人三明耳目口地三明文章華是生死之際¶
　際音節也¶
<pb:CK-KZ_JY242_03p050b>¶
洞房靈象斗日月¶
　存三光於洞房洞房明堂巳釋於上者也¶
父曰泥丸母雌一¶
　一明堂中有君臣洞房中有夫婦丹田中有父母泥丸腦神¶
　名道經云知其雄守其雌雌無爲一也¶
三光煥照入子室¶
　明白四達¶
能存玄眞萬事畢¶
　莊子曰通於一萬事畢也¶
一身精神不可失¶
<pb:CK-KZ_JY242_03p051a>¶
　常存念之不捨須臾¶

**** 　　高奔章第二十六¶
高奔日月吾上道¶
　吾道君也上清紫文吞日氣法一名赤丹金精石景水母玉¶
　胞經其法常以日初出時東向叩齒九通畢微咒日魂名日¶
　中五帝字曰日魂珠景照韜綠映迴霞赤童玄炎飊象呼此¶
　十六字畢瞑目握固存日中五色流霞來接一身於是日光¶
　流霞俱入口中又上清紫書有吞月精之法月初出時西向¶
　叩齒十通微咒月魂名月中五夫人字曰月魂曖蕭芳豔翳¶
　寥婉虛靈蘭鬱華結翹淳金清瑩炅容素摽咒呼此二十四¶
<pb:CK-KZ_JY242_03p051b>¶
　字畢瞑目握固存月中五色精光俱入口中又月光中有黃¶
　氣大如目童名曰飛黃月華玉胞之精也能修此道則奔日¶
　月而神仙矣¶
鬱儀結璘善相保¶
　鬱儀奔日之仙結璘奔月之仙同聲相應同氣相求故二仙¶
　來相保持也¶
乃見玉清虛無老¶
　昇三清之上與道合同也¶
可以迴顏塡血腦¶
　魂魄反嬰得成眞人¶
<pb:CK-KZ_JY242_03p052a>¶
　口銜靈芒携五皇¶
　口吐五色雲氣光芒四照與五皇老君同遊六合也¶
腰帶虎籙佩金璫¶
　仙人之服也九眞經云中央黃老君腰佩玄龍神虎符帶流¶
　金之鈴執紫毛之節籙符籙也¶
駕歘接生宴東蒙¶
　歘倐歘言乘風氣忽發而往或云歘也龍名也東蒙東海仙¶
　境之山也接生長生也與生氣相接連欻然而遊其處¶

**** 　　玄元章第二十七¶
玄元上一魂魄錬¶
<pb:CK-KZ_JY242_03p052b>¶
　資一以錬神神錬以合一¶
一之爲物叵卒見¶
　一者無之稱也心恬惔以得之知得之而不可見¶
須得至眞始顧眄¶
　守眞志滿一自歸巳¶
至忌死氣諸穢賤¶
　凡飛丹錬藥服氣吞霞等事皆忌見死屍殗穢之事此衛生¶
　家之共悉也然至道冲虛本無淨穢未獲眞正則淨穢有殊¶
　殊而不齊則是非起於內生死見於外則清淨者生之徒濁¶
　穢者死之徒故爲養生之所忌也¶
<pb:CK-KZ_JY242_03p053a>¶
六神合集虛中宴¶
　六甲六丁六府等諸神俱在身中身中虛空則晏然而安樂¶
　不則憂泣矣¶
結珠固精養神根¶
　結珠謂咽液先後相次如結珠固精不妄洩神根形軀也夫¶
　神之於身猶國之有君君之有人人以君爲命君以人爲本¶
　互相資藉以爲生主而調養之也¶
玉𥫽金籥常完堅¶
　道經云善閉者無關楗不可開籥鎖籥𥫽或爲匙也¶
閉口屈舌食胎津¶
<pb:CK-KZ_JY242_03p053b>¶
　屈舌導津液食津而胎仙故曰胎津¶
使我遂錬獲飛仙¶
　積功勤誠之所致也¶

**** 　　仙人章第二十八¶
仙人道士非有神¶
　修學以得之也¶
積精累氣以爲眞¶
　有本或無此句遂闕注¶
黃童妙音難可聞¶
　黃童黃庭眞人一名赤城童子妙音謂黃庭眞人之妙音也¶
<pb:CK-KZ_JY242_03p054a>¶
玉書絳簡赤丹文¶
　黃庭經一名太帝金書一名東華玉篇也¶
字曰眞人巾金巾¶
　眞人卽黃童也金色白在西方主肺肺白在心上故曰巾金¶
　巾九眞經曰青帝衣青玉錦衣帔蒼華飛裙芙蓉丹冠巾金¶
　巾又元陽子曰眞人憑午居子履卯戴酉酉者金也¶
負甲持符開七門¶
　老君六甲三部符云甲子神王文卿甲戍神展子江甲申神¶
　扈文長甲午神衞上卿甲辰神孟非卿甲寅神明文章存六¶
　甲神名則七竅開通無諸疾病¶
<pb:CK-KZ_JY242_03p054b>¶
火兵符圖備靈關¶
　赤章斬邪籙皆役使三五火兵又衞靈神咒曰南方丹天三¶
　氣流光熒星轉燭洞照太陽上有赤精開明靈童總御火兵¶
　備守三宮卽火兵三五家事也符者八素六神陽精玉胎錬¶
　仙陰精飛景黃華中景內化洞神鑒乾等諸符也圖謂太一¶
　混合三五圖六甲上下陰陽圖六甲玉女通靈圖太一眞人¶
　圖東井沐浴圖老君內視圖西昇八史圖九變含景圖赤界¶
　等諸圖可以守備靈關卽三關四關等身中具有之¶
前昂後卑高下陳¶
　列位之形象也¶
<pb:CK-KZ_JY242_03p055a>¶
執劍百丈舞錦幡¶
　神兵幡劍之狀¶
十絶盤空扇紛紜¶
　空中作氣煒曄揮霍¶
火鈴冠霄隊落煙¶
　金精火鈴冠徹霄漢部伍隊陣狀如落煙屯雲之勢¶
安在黃闕兩眉間¶
　存思火兵氣狀俱在天庭天庭一名黃闕兩眉間是¶
此非枝葉實是根¶
　學仙之本¶
<pb:CK-KZ_JY242_03p055b>¶

**** 　　紫清章第二十九¶
紫清上皇大道君¶
　亦名玉晨君也¶
太玄太和俠侍端¶
　太玄太和眞仙之嘉號也¶
化生萬物使我仙¶
　道氣之功勣也¶
飛昇十天駕玉輪¶
　乘欻而往¶
晝夜七日思勿眠¶
<pb:CK-KZ_JY242_03p056a>¶
　至誠則感¶
子能行此可長存¶
　延年神仙之道¶
積功成錬非自然¶
　學以致其道也¶
是由精誠亦由專¶
　守一如初成道有餘¶
內守堅固眞之眞¶
　不失節度也¶
虛中恬惔自致神¶
<pb:CK-KZ_JY242_03p056b>¶
　神以虛受¶

**** 　　百穀章第三十¶
百穀之實土地精¶
　草實曰穀陰之類也¶
五味外美邪魔腥¶
　非清虛之眞氣¶
臭亂神明胎氣零¶
　胎氣謂無味之味自然之正氣也服氣有胎息之法零猶失¶
　也¶
那從反老得還嬰¶
<pb:CK-KZ_JY242_03p057a>¶
　言不可得髮白反黑齒落更生此一句應在自存神之下超¶
　此不類者¶
三魂忽忽魄糜傾¶
　忽忽不恬惔糜傾朽敗也¶
何不食氣太和精¶
　進勸服錬之道¶
故能不死入黃甯¶
　黃甯黃庭之道成也¶

**** 　　心典章第三十一¶
心典一體五藏王¶
<pb:CK-KZ_JY242_03p057b>¶
　神以虛受心爲棲神之宅故爲王也¶
動靜念之道德行¶
　謂念丹元童子也夫念爲有忘爲無念則易心而後語忘則¶
　灰心而神全故道德行¶
清潔善氣自明光¶
　常念之故¶
坐起吾俱共棟梁¶
　神以身爲屋宅故云棟梁吾丹元子也¶
晝日曜景暮閉藏¶
　莊子云其覺也形開其寐也魂交交閉也¶
<pb:CK-KZ_JY242_03p058a>¶
通利華精調陰陽¶
　謂心神用捨與目相應華精目精也心開則目開心閉則目¶
　閉晝陽而暮陰故云調陰陽¶

**** 　　經厯章第三十二¶
經厯六合隱卯酉¶
　舉心之用捨陰陽之所由也晝爲經厯暮爲隱藏六合天地¶
　內上下四方卯酉爲朝暮幽隱屬也¶
兩腎之神主延壽¶
　腎神玄冥字育嬰配屬北方主暮夜人能止精則長壽河上¶
　公曰腎藏精¶
<pb:CK-KZ_JY242_03p058b>¶
轉降適斗藏初九¶
　九陽數也斗北辰也北辰主陰謂陽氣下與陰合易曰乾元¶
　在無首無首藏也¶
知雄守雌可無老¶
　守雌則藏九之義也¶
知白見黑急坐守¶
　道經云知其雄守其雌知其白守其黑皆藏九之義也¶

**** 　　肝氣章第三十三¶
肝氣鬱勃清且長¶
　肝位東方東方木主春生氣之本也清長氣色之象¶
<pb:CK-KZ_JY242_03p059a>¶
羅列六府生三光¶
　存想生氣徧照五藏六府如日月星辰光曜明朗也¶
心精意專內不傾¶
　能知一也¶
上合三焦下玉漿¶
　言肝氣上則與三焦氣合下則爲口中之液亦猶陰氣上則¶
　爲雲下則爲雨雨潤萬物玉漿潤百骸九竅也¶
玄液雲行去臭香¶
　眞氣周流則無災病¶
治蕩髮齒鍊五方¶
<pb:CK-KZ_JY242_03p059b>¶
　雲行雨施無所不通五方五藏也¶
取津玄膺入明堂¶
　咽液之道必自玄膺下入喉嚨喉嚨一名重樓重樓之下爲¶
　明堂明堂之下爲洞房洞房之下爲丹田此中部¶
下漑喉嚨神明通¶
　身命以津氣爲主也¶
坐侍華蓋遊貴京¶
　華蓋肺也肝在肺之下貴京丹田也¶
飄颻三帝席清涼¶
　三帝三丹田中之道君也亦名眞人言肝氣飄颻周流三丹¶
<pb:CK-KZ_JY242_03p060a>¶
　田之所也肝氣爲目精故言席清涼¶
五色雲氣紛青葱¶
　肝氣與五藏相雜上爲五色雲¶
閉目內眄自相望¶
　常存念之五藏自見¶
使心諸神還相崇¶
　赤城童子與五藏眞人合契同符共相尊敬也¶
七玄英華開命門¶
　七竅流通無留滯也¶
通利天道存玄根¶
<pb:CK-KZ_JY242_03p060b>¶
　身為根本¶
百二十年猶可還¶
　當急修行時不可失¶
過此守道誠獨難¶
　去死近矣¶
唯待九轉八瓊丹¶
　九轉神丹白日昇天抱朴子九丹論云考覽養生之書鳩集¶
　久視之方曾所披涉篇巳千計矣莫不以還丹金液爲大要¶
　焉又黃帝九鼎神丹經云帝服之而昇仙與天地相畢乘雲¶
　駕龍出入太清八瓊丹砂雄黃雌黃空青硫黃雲母戎鹽消¶
<pb:CK-KZ_JY242_03p061a>¶
　石等物是也¶
要復精思存七元¶
　雖服神丹兼習黃庭之道七元者謂七星及七竅之眞神也¶
　又五帝元君及白元無英君亦爲七元道君洞房訣云存七¶
　元者其咒曰迴元隱遁豁落七辰乃七元也¶
日月之華救老殘¶
　左目爲日右目爲月目主肝配東方木行木位春春爲生氣¶
　故云救老殘¶
肝氣周流終無端¶
　莊子曰指窮爲薪而火傳生得納養而命續也¶
<pb:CK-KZ_JY242_03p061b>¶

**** 　　肺之章第三十四¶
肺之爲氣三焦起¶
　中黃經曰肺首爲三焦肺之爲氣謂氣嗽氣嗽起自三焦故¶
　言三焦起說三焦者多未的其的其實今以五藏之上系管¶
　爲三焦焦者熱也言肝心肺頭熱之義也¶
視聽幽冥候童子¶
　童子心神赤城中者元陽子曰闚離而下存童子童子是目¶
　童也謂人欲知死生當以手指柱目眥候其目光有光則生¶
　無光則死也¶
調理五華精髮齒¶
<pb:CK-KZ_JY242_03p062a>¶
　五華五藏之氣仙經曰髮欲數櫛齒欲數叩也¶
三十六咽玉池裏¶
　口爲玉池亦曰華池膽爲中池胞爲玉泉華池咽液入丹田¶
　所謂漑灌靈根也¶
開通百脉血液始¶
　身中血液以口爲本始也¶
顏色生光金玉澤¶
　百節開道¶
齒堅髮黑不知白¶
　反老還嬰¶
<pb:CK-KZ_JY242_03p062b>¶
存此眞神勿落落¶
　專城不墮¶
當憶此宮有座席¶
　此宮謂肺宮也座席神之所安中黃經云肺首爲三焦玄老¶
　君之所居也¶
眾神合㑹轉相索¶
　眾眞同聚慮有邪精¶

**** 　　隱藏章第三十五¶
隱藏羽蓋看天舍¶
　此明脾宮之事脾為丹田黃庭中央戊己土行也上觀肝肺¶
<pb:CK-KZ_JY242_03p063a>¶
　如蓋如舍也¶
朝拜太陽樂相呼¶
　謂魂神與眾仙合㑹也素靈經云太上神仙有太陽君少陽¶
　君太虛君浩素君羣仙宗道之遊樂也¶
明神八威正辟邪¶
　八威八靈神也眞誥云北帝殺鬼咒曰七正八靈太上皓兇¶
　長顱巨獸手把帝鐘素梟三神威劍神王衞法辟邪之道也¶
脾神還歸是胃家¶
　脾神名常在字魂停脾磨食消胃家之事也中黃經云胃爲¶
　太倉太倉肚府也¶
<pb:CK-KZ_JY242_03p063b>¶
躭養靈根不復枯¶
　脾爲黃庭人命之根本心專養之延年神仙也¶
閉塞命門保玉都¶
　元陽子曰命門者下丹田精氣出入之處也養童下籥護其¶
　主主身也身爲玉都神聚其所猶都邑也¶
萬神方胙壽有餘¶
　胙報也萬神以養見報故壽有餘也¶
是謂脾建在中宮¶
　脾主中宮土德¶
五藏六府神明主¶
<pb:CK-KZ_JY242_03p064a>¶
　以脾為主¶
上合天門入明堂¶
　存五藏六腑之氣上合天門天門在兩眉間卽天庭是也眉¶
　入一寸爲明堂¶
守雌存雄頂三光¶
　道經云知其雄守其雌雌牝柔弱也三光日月星也¶
外方內圓神在中¶
　外方內圓明堂之象也¶
通利血脉五藏豐¶
　神恬心靜¶
<pb:CK-KZ_JY242_03p064b>¶
骨青筋赤髓如霜¶
　百脉九竅皆悉眞正¶
脾救七竅去不祥¶
　脾磨食消耳目聰明¶
日月列布設陰陽¶
　日陽月陰日男月女¶
兩神相㑹化玉英¶
　男女陰陽自然之津液也¶
淡然無味天人糧¶
　神雖合㑹當味無味¶
<pb:CK-KZ_JY242_03p065a>¶
子丹進饌肴正黃¶
　饌氣也子丹眞人進丹田之眞氣脾爲中黃脾磨食消也¶
乃曰琅膏及玉霜¶
　津液精氣之色象也¶
太上隱環八素瓊¶
　謂絳宮重樓十二環卽喉嚨也中有八素之瓊液也¶
漑益八液腎受精¶
　咽液流下入腎宮化爲玉精也¶
伏於太陰見我形¶
　太陰洞房謂覩瓊液之形象也¶
<pb:CK-KZ_JY242_03p065b>¶
揚風三玄出始青¶
　揚風感風化也陰陽二氣與和氣爲三三生萬物生物微妙¶
　故曰三玄出始青言萬物生而青色也太平經曰積清成青¶
　也¶
恍惚之間至清靈¶
　陰陽生氣至微至妙¶
坐於飈臺見赤生¶
　調暢之氣化爲赤子赤子眞人也飈臺閬風臺神仙之遊集¶
　也¶
逸域熙眞養華榮¶
<pb:CK-KZ_JY242_03p066a>¶
　物外眞氣自然養生¶
內盼沉默錬五形¶
　內觀形體神氣長存¶
三氣徘徊得神明¶
　三丹田之氣也¶
隱龍遁芝雲琅英¶
　仙經云肝膽為青龍故曰隱龍五藏九孔八脉爲內芝故曰¶
　遁芝雲琅英脾氣之津液¶
可以充飢使萬靈¶
　服氣道成役使鬼神¶
<pb:CK-KZ_JY242_03p066b>¶
上蓋玄玄下虎章¶
　神仙之服御也元錄經云仙人有玄羽之蓋神虎玉章也¶

**** 　　沐浴章第三十六¶
沐浴盛潔棄肥薰¶
　盛古淨字肥魚肉薰五辛¶
入室東向誦玉篇¶
　太帝在東故也¶
約得萬徧義自鮮¶
　不出身中¶
散髮無欲以長存¶
<pb:CK-KZ_JY242_03p067a>¶
　仙經服九霞必先散髮又胎息法仰卧散髮令枕高二寸五¶
　分屈兩手大母指握固閉目申兩臂去身五寸乃漱滿口中¶
　津液咽之滿三徐徐以鼻內氣氣入五六息則吐之一呼一¶
　吸爲一息至十吐氣可少頻申頻申訖復爲之滿四九爲一¶
　竟矣尋觀文意此散髮非專此道也蓋散髮無爲自得之意¶
　無外情欲而已¶
五味皆至正氣還¶
　合五爲一自然之道¶
夷心寂悶勿煩冤¶
　悶靜也寂默清靜道經云其政悶悶其民湻湻¶
<pb:CK-KZ_JY242_03p067b>¶
過數已畢體神精¶
　專精所致¶
黃華玉女告子情¶
　丹田陰神與已言也¶
眞人旣至使六丁¶
　眞人指學者身也至謂精至六丁如上說者也¶
卽授隱芝大洞經¶
　隱芝謂隱者也以仙人喻芝英¶
十讀四拜朝太上¶
　玉精眞訣曰東華玉篇者必十讀四拜玉篇謂此文¶
<pb:CK-KZ_JY242_03p068a>¶
先謁太帝後北向¶
　太帝在東七元居北故也¶
黃庭內經玉書暢¶
　仙道成矣¶
授者曰師受者盟¶
　斯文可重故以爲盟¶
雲錦鳳羅金鈕纏¶
　信誓之物¶
以代割髮肌膚全¶
　契誠不假出血斷髮¶
<pb:CK-KZ_JY242_03p068b>¶
擕手登山歃液丹¶
　受行黃庭道者必重盟而後傳¶
金書玉景乃可宣¶
　信洽方授¶
傳得可授告三官¶
　三官天地水也¶
勿令七祖受冥患¶
　傳非其人殃及先世患讀爲還也¶
太上微言致神仙¶
　可尊可貴¶
<pb:CK-KZ_JY242_03p069a>¶
不死之道此眞文¶
　一心敬重奉而行之¶
¶
¶
¶
¶
¶
¶
¶
¶
<pb:CK-KZ_JY242_03p069b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_03p070a>¶
*** 太上黃庭外景經序¶
黃庭經者蓋老君之所作也其旨遠其詞微其事肆而隱實可¶
爲典要強識其情則生之本也故黃者二儀之正色庭者四方¶
之中庭近取諸身則脾爲主遠取諸象而天理自㑹然谷神不¶
死是謂玄牝是以寶其生也後晉有道士好黃庭之術意專書¶
寫常求于人聞王右軍精於草隸而復性愛白鵝遂以數頭贈¶
之得乎妙翰且右軍能書繕錄斯文頗多逸興自縱而未免脫¶
漏矣後代之人但美其書蹤而以爲本固未覩於眞規耳余每¶
惜太上聖旨萬世莫測今故纂注以成一卷義分三部理㑹萬¶
神冀得聖人之教不泯於當來矣¶
<pb:CK-KZ_JY242_03p070b>¶
*** 太上黃庭外景經務成子註¶　
**** 　　上部經第一¶
老君閑居作七言¶
　老子者天之精魂自然之君造立神仙萬世常存作斯七言¶
　以示後生¶
解說身形及諸神¶
　上談元一濟活一身從頭至足皆可得生緫統綱紀形體常¶
　平道無二家究備者賢¶
上有黃庭下關元¶
　黃庭者目也道之父母供養赤子左爲陵陽字英明右爲太¶
<pb:CK-KZ_JY242_03p071a>¶
　陰字玄光三合成德相須而昇¶
後有幽闕前命門¶
　腎爲幽闕目相連臍爲命門三寸日出月入陰陽并呼吸元¶
　氣養靈根也¶
呼吸廬間入丹田¶
　呼之則出吸之則入呼吸元氣㑹丹田中丹田中者臍下三¶
　寸陰陽戸俗人以生子道人以生身¶
玉池清水灌靈根¶
　口爲玉池太和宮唾爲清水美且鮮唾而咽之雷電鳴舌爲¶
　靈根常滋榮¶
<pb:CK-KZ_JY242_03p071b>¶
審能修之可長存¶
　晝夜行之去伏尸殺三蟲卻百邪肌膚充盈正氣還邪鬼不¶
　從得長生面有光¶
黃庭中人衣朱衣¶
　目中小童爲夫婦左王父右王母被服衣朱遊宴與合㑹多¶
　處丹田裏晝夜存思勿懈怠¶
關元茂籥闔兩扉¶
　冥目內視無所不覩閉口屈舌為食母含咽玉英終身無咎¶
　無者氣也齒為茂舌爲籥¶
幽闕俠之高巍巍¶
<pb:CK-KZ_JY242_03p072a>¶
　道有三元恣意所從下部幽闕玄泉之常中部幽闕兩腎爲¶
　雙上部幽闕兩耳相望金門玉戸上與天通嬌女彈箏盛厲¶
　宮商¶
丹田之中精氣微¶
　丹田者一室也與明堂對精氣微妙難可盡分故曰微矣¶
玉池清水上生肥¶
　口中唾也亭動口舌白唾積聚狀若肥焉漱而咽之可得遂¶
　生¶
靈根堅固老不衰¶
　舌為靈根制御四方調和五味去臭取香啄齒咽氣化爲飲¶
<pb:CK-KZ_JY242_03p072b>¶
　漿¶
中池有士服赤朱¶
　喉中若京爲元士中和之下闕分理朱光衣服神爲友¶
橫下三寸神所居¶
　明堂之宮方圓三寸神所居正在目中央眉爲華蓋五色青¶
　葱¶
中外相距重閉之¶
　中氣當出外氣當入當此之時門三關二氣相距天道自然¶
　也¶
神廬之中當修治¶
<pb:CK-KZ_JY242_03p073a>¶
　教子去鼻中毛神道往來則爲廬宅晝夜綿綿無休息也¶
玄膺氣管受精府¶
　喉中之央則爲玄膺元氣下行起動由之故曰受府也¶
急固子精以自持¶
　守精勿去也¶
宅中有士常衣絳¶
　面爲尺宅眞人官處其中央被服赤朱光耀燦然赤如絳¶
子能見之可不病¶
　欲令世人深知道眞覩斯神功終身不病也¶
橫理長尺約其上¶
<pb:CK-KZ_JY242_03p073b>¶
　脾長一尺約太倉上中部明堂老君晝所遊止也¶
子能守之可無恙¶
　守脾神老君所舍深知知其意可無恙也¶
呼吸廬間以自償¶
　閉塞三關屈指握固呼吸元氣皆㑹頭中降於口中含而咽¶
　之則不飢渴逐去三尸心意¶
子保完堅身受慶¶
　人人有道不能守之保道之家身形常平上覩三光狀如連¶
　珠落落象石心中獨喜故以自慶¶
方寸之中謹蓋藏¶
<pb:CK-KZ_JY242_03p074a>¶
　不方不圓目也閉戸塞牖中元不有守之守之得道之半¶
精神還歸老復壯¶
　精神欲去常如飛雲上精不泄下精不脫魂魄內守如年壯¶
　時也¶
心結幽闕流下竟¶
　耳爲心聽結連幽闕鼻聞香則蔭強心達志通則流下竟也¶
養子玉樹令可杖¶
　身爲玉樹常令强壯陰爲玉莖轉相和唱還精補腦可得不¶
　病長樂無憂在也¶
至道不煩無旁午¶
<pb:CK-KZ_JY242_03p074b>¶
　大道自然不煩不慮照察蕩蕩則人本根至道難得而易行¶
　焉¶
靈臺通天臨中野¶
　頭爲高臺腸爲廣野元氣通天玄母來下養我已也¶
方寸之中間關下¶
　月央之中玉華際大如雞子黃在外下入口中生五味晝夜¶
　行之可不旣也¶
玉房之中神門戸¶
　玉房一名洞房一名紫房一名絳宮一名明堂玉華之下金¶
　匱鄕神明門戸一之所從者哉¶
<pb:CK-KZ_JY242_03p075a>¶
旣是公子教我者¶
　左爲神公子右爲白元君養我育我常欲令我得神仙父母¶
　供養子丹日月相去三寸間¶
明堂四達法海源¶
　三寸三重有前後使以日月歸中升洞達四方流于海也¶
眞人子丹當吾前¶
　象長一寸兩眉端俛仰見之心勿煩¶
三關之中精氣深¶
　口爲心關足爲地關手爲人關深固靈珠更相結連微妙難¶
　知固爲深焉¶
<pb:CK-KZ_JY242_03p075b>¶
子欲不死修崑崙¶
　頭爲崑崙道治其中子午爲經卯酉爲緯日月照明丹焉遊¶
　戯百官宿衛也¶
絳宮重樓十二環¶
　金樓五城十二周帀丹黃爲郭五彩雲集絳宮玉堂眞一所¶
　從出入也¶
瓊室之中五色集¶
　璇璣玉衡命立中央五色琅玕極陰反陽營室之中全室也¶
赤神之子中池立¶
　喉中之神主池精受符復行傳付太倉¶
<pb:CK-KZ_JY242_03p076a>¶
下有長城玄谷邑¶
　腸爲長城腸爲邑腎爲玄谷上應南北也¶
長生要愼房中急¶
　房玉房也急而守之共㑹六合六合之中誠難語子欲得道¶
　閉規矩也¶
棄捐婬俗專子精¶
　賢者畜精愚者畜財捐去眾累一復何求還精補腦潤澤髮¶
　鬚¶
寸田尺宅可治生¶
　寸田丹田尺宅面也道之經緯不可廢忽努力求之必得長¶
<pb:CK-KZ_JY242_03p076b>¶
　生也¶
雞子長留心安甯¶
　大道混成自然子濛濛鴻鴻狀如雞子專心一意守之不解¶
　長安甯¶
推志游神三奇靈¶
　大道游戲琬閴琬閴權剛執志觀見道眞三靈侍側彈琴鼓¶
　箏也¶
行間無事心太平¶
　恬惔無欲以道自娛施利不足神明有餘則為太平也¶
常存玉房神明達¶
<pb:CK-KZ_JY242_03p077a>¶
　玉房一室也卧於山西知於山東處於幽冥都見無窮內外¶
　相須故言明達也¶
時思太倉不飢渴¶
　咀嚼太和神注含太倉胃管一神名黃常子祝曰黃常子吾¶
　有長生之道不食自飽不得妄行留爲已使辟穀不飢所當¶
　得也¶
役使六丁玉女謁¶
　清潔獨居便利六丁之地呼其神名字玉女必來謁也¶
閉子精門可長活¶
　陰陽交遘此之時精神欲去淫佚淫佚縱情五馬不能禁止¶
<pb:CK-KZ_JY242_03p077b>¶
　以手撫弦囊引玉籥閉金門¶
正室堂前神所舍¶
　正室之中五色雜璇璣玉衡道所立舍於明堂游絳宮變爲¶
　眞人丹田也¶
洗心自治無敗洿¶
　敬重天地遠避嫌疑閉目內視思神往來不與物雜行不敗¶
　洿¶
厯觀五藏視節度¶
　五藏六府各有所主修身潔白絶穀勿食飲食太和周而更¶
　始故不失節也¶
<pb:CK-KZ_JY242_03p078a>¶
六府修治潔如素¶
　心不妄念口不妄言目不妄視耳不妄聽手不妄取足不妄¶
　行凡此六行六府之候也故能損之道成德就潔已如素也¶
虛無自然道之固¶
　虛無恍惚道之無自然不存俛仰自覩常守玄素須臾爲早¶
　知雄守雌魂魄不離身也¶
物有自然道不煩¶
　自然者天地大神不存不想氣自往來也¶
垂拱無爲身體安¶
　端慤自守深暢元道不犯天禁身無災咎永保安也¶
<pb:CK-KZ_JY242_03p078b>¶
虛無之居在幃間¶
　虛無之性樂於清淨修和獨立與神言語施設幃帳惡聞人¶
　聲觀見玄德五色徘徊日月照察使以東西三五復反轉藏¶
　營機也¶
寂寞廓然口不言¶
　隱藏華蓋歸志洞虛寂然廣視目覩明珠昧然獨息不貪榮¶
　譽也¶
修和獨立眞人宮¶
　太和之宮在明堂垂華蓋之下衣朱衣明堂四達知者誰眞¶
　人小童衣璨爛欲知吾居處問太微乎¶
<pb:CK-KZ_JY242_03p079a>¶
恬惔無欲遊德園¶
　外如迷惑內懷玉潔恬惔歡樂不貪世俗也¶
清淨香潔玉女前¶
　棄捐世俗處無人之野焚燒香薰便溺六丁玉女自到徑來¶
　侍人也¶
修德明達神之門¶
　德潤身富潤屋心達志通視見神光重樓綺戸金門玉堂¶

**** 　　中部經第二¶
作道優游深獨居¶
　隱身藏形與世絶踰含氣養精顏如丹珠也¶
<pb:CK-KZ_JY242_03p079b>¶
扶養性命守虛無¶
　決謝祖先避世隱居司命定錄死籍以除改字易姓堅守虛¶
　無也¶
恬惔自樂何思慮¶
　恬惔忽然樂道守貧不念不慮至不煩也¶
羽翼已具正扶骨¶
　修道行仁骨騰肉輕道成德就雲車來迎玉女扶轅徑昇太¶
　清非生毛羽也¶
長生久視乃飛去¶
　萬世常存與一爲友玉女採芝啖之苗食之須臾立生毛羽¶
<pb:CK-KZ_JY242_03p080a>¶
　上帝徵聘飛入滄海¶
五行參差同根蒂¶
　五彩騰起或參或差混沌不别共生根蒂¶
三五合氣其本一¶
　三五十五在中央二友之隱往來三陽玄德微妙其狀似龍¶
　見之獨笑勿以語人¶
誰與共之斗日月¶
　雌在北極雄在南宮眞人不遠近在斗中三光洞明天地相¶
　望子欲得一問兩童¶
抱玉懷珠和子室¶
<pb:CK-KZ_JY242_03p080b>¶
　琭琭如玉連連如珠調和室房隨世沈浮¶
子能守一萬事畢¶
　一爲大神天地之根人之本命子能知之萬事自畢¶
子自有之持無失¶
　人人有一有一不知守素損本根愛財寶賢者得之以爲友¶
　也¶
卽欲不死入金室¶
　卻入三寸爲金室洞房之中當幽闕變吾形爲眞人眞人所¶
　處丹田中¶
出日入月是吾道¶
<pb:CK-KZ_JY242_03p081a>¶
　日出太陽月入太陰迴周返覆受符復行¶
天七地三迴相守¶
　天七地三橐籥縮鼻引地氣卽上希也故迴相守¶
昇降進退合乃久¶
　地氣上昇天氣下降陰陽列布合於絳宮或進或退正氣從¶
　容乃得長久¶
玉石落落是吾寶¶
　連珠玉璧落落如石出於太陽氣如火烟摶則不得則吾重¶
　寶¶
子自有之何不守¶
<pb:CK-KZ_JY242_03p081b>¶
　人自有一不知守之守之者日還一日失之命消也¶
心曉根基養華彩¶
　究備道眞深解無極留年卻老自守本歸根開闔陰陽布色¶
　華彩常若少年¶
服天順地合藏精¶
　頭為天足為地服食天氣灌漑身形合人丹田藏之腦戸天¶
　露雲雨何草不茂¶
七日之午迴相合¶
　行道之要七日一合¶
崑崙之上不迷誤¶
<pb:CK-KZ_JY242_03p082a>¶
　崑崙頭也上與天通禀受元氣不迷誤¶
九原之山何亭亭¶
　心爲九原眞人太一處其中也不出戸房知四方¶
中有眞人可使令¶
　眞人太一小童子金樓深藏伏不起隱藏九原不可使¶
蔽以紫宮丹城樓¶
金樓玉城丹黃爲郭百官宿衛一爲上客絳宮玉堂眞人宅舍¶
俠以日月如明珠¶
　左日右月合精中央五色混沌晝如明星暮如明珠晃晃煌¶
　煌曾不休哉¶
<pb:CK-KZ_JY242_03p082b>¶
萬歳昭昭非有期¶
　明珠來下堅當守之長生之符萬歳昭然非復有期司命定¶
　錄死籍已除¶
外本三陽物自來¶
　三陽三精也狀若冠纓扉玄無主用和爲根不呼自來默默¶
　翻翻¶
內拘三神可長生¶
　三神三子拘此三神生道畢也¶
魂欲上天魄入淵¶
　暮卧魂上天送日中三足烏雞鳴忽朦來還其處魄者形也¶
<pb:CK-KZ_JY242_03p083a>¶
　年七十八十魄欲入泉老人愁思形容欲別¶
還魂返魄道自然¶
　拘魂制魄不得行人善守自然不用筋力¶
庶幾結珠固靈根¶
　結珠連珠也入口中含咽其精固灌靈根¶
玉𥫽金籥身完堅¶
　玉𥫽齒金籥舌開口屈舌食母之氣不傳惡言身保完全¶
戴地懸天周乾坤¶
　人生地道來附已故言戴地玄母在天下養萬物不用機素¶
　神明微妙非俗所聞常欲令我得神仙迫於乾坤不可踰蹶¶
<pb:CK-KZ_JY242_03p083b>¶
　哉¶
象以四時赤如丹¶
　四時五行周則更始眞人子丹一化為己被服赤珠狀若丹¶
前仰後卑列其門¶
　仰高也前高後下背子向午右陰生陽離樓門戸¶
選以還丹與玄泉¶
　選取也縮引還丹及玄泉之氣所謂名上昇泥丸錬治髮根¶
　須臾微息其道自然象¶
龜引氣致靈根¶
　龜以鼻取氣極停微息閉口咽之致靈根¶
<pb:CK-KZ_JY242_03p084a>¶
中有眞人巾金巾¶
　金室眞人巾金巾¶
負甲持符開七門¶
　甲子也背子向午要帶卯酉制御元氣受符復行皇天大道¶
　君也常窺看七門¶
此非枝葉實是根¶
　上皇大道君老子太和常侍左右化生萬物非為枝葉¶
晝夜思之可長存¶
　常注意思念自覩三光道之至妙近在斗中¶
仙人道士非異有¶
<pb:CK-KZ_JY242_03p084b>¶
　仙人度世非有他神守一堅固上精不泄下精不脫精神內¶
　守千歳不死¶
積精所致和專仁¶
　育養精氣專心一意和氣仁義德合道¶
眞人盡食穀與五味¶
　俗人皆啖百穀之寶土地之精五味香連當令飽食厨內無¶
　眞道遂歸黃泉¶
獨食太和陰陽氣¶
　陰氣上昇陽氣下降合㑹六合之中生五味常自服食天相¶
　漑¶
<pb:CK-KZ_JY242_03p085a>¶
故能不死天相漑¶
　飲食太和不死之藥食之不解天自漑之¶
誠說五藏各有方¶
　五藏象五行六律腸胃方¶
心為國主五藏王¶
　身有三百六十神心爲主不出戸知天下不下堂知四方¶
受意動靜氣得行¶
　志之所從不可極也清香潔善氣自行¶
道自將我神明光¶
　座與吾俱息起與吾同衣我飴來食我居不行客常日月三¶
<pb:CK-KZ_JY242_03p085b>¶
　光相保守¶
晝日昭昭夜自守¶
　晝日朗然目覩景星暮卽徘徊來歸我已知陽者明不知陽¶
　妄作凶¶
渴可得漿飢自飽¶
　飢食自然之氣渴飲華池之漿不飢不渴可得長生也¶
經厯六府藏卯酉¶
　兩腎之神最爲精左王父右王母二氣交錯周六府上㑹目¶
　中左卯右酉¶
通我精華調陰陽¶
<pb:CK-KZ_JY242_03p086a>¶
　陰陽列布若流星流星七正益精華¶
轉陽之陰藏於九¶
　陽主陽中乃種其類陰生黍粟陽生熒火二氣相得更相包¶
　裏九在口中也¶
常能行之可不老¶
　知雄守雌其德不離知白守黑常德不忒¶
肝之為氣修而長¶
　肝為青龍肺為白虎上與天通故為長¶
羅列五藏主三光¶
　心精意專五內不傾平牀安卧仰觀三光¶
<pb:CK-KZ_JY242_03p086b>¶
上合三焦下玉漿¶
　上合三焦者六合中也流布四肢汗玉漿¶
我神魂魄在中央¶
　拘魂制魄不得動作俱坐俱起不得行止明堂正在中央¶
精液流泉去臭香¶
　精流液出常如源泉暮卧惺寤蕩滌口齒去臭取香治髮齒¶
立於玄膺舍明堂¶
　明堂之中方圓三寸生道之根大如雞子黃如橘過厯玄膺¶
　甜如蜜¶
雷電霹靂往相聞右酉左卯是吾室¶
<pb:CK-KZ_JY242_03p087a>¶
　午前子後之間中央朝發太一華蓋之卿陽氣以下在絳宮¶

**** 　　下部經第三¶
伏於志門候天道¶
　志門玄門也候天道守玄白¶
近在子身還自守¶
　大道不遠近在身中子自有之無求他¶
清靜無爲神留止¶
　道爲賢者施不爲愚者作精心定志神明懽也¶
精神上下開分理¶
　精神上下恍惚無常求玄中之玄¶
<pb:CK-KZ_JY242_03p087b>¶
精候天道長生草¶
　上知天上俯察地理留年住命白髮如墨則長生草¶
七竅已通不知老¶
　耳聽五音目觀玄黃鼻受清氣口啖五味不知老也¶
還坐天門候陰陽¶
　天門太陽一之門也陰陽雌雄微妙難覩故坐伺候之¶
下于喉嚨神明通¶
　喉嚨咽也啖食和氣則神明乃下降¶
過華蓋下清且涼¶
　華蓋之下五色青葱清靈之淵清且涼¶
<pb:CK-KZ_JY242_03p088a>¶
入清靈淵見吾形¶
　清靈之淵微妙玄通閉目內視則見江海伺候吾形有頃相¶
　望如照明鏡深井對相視樂無極也¶
期成還年可長生¶
　年到四十五十則不住還得其理者日益長久不能明者徒¶
　自苦耳¶
還過華下動腎精¶
　華蓋之下多陰涼萬神合會更相迎引動腎氣上布紫宮¶
立於明堂望丹田¶
　明堂丹田相去不遠相望見¶
<pb:CK-KZ_JY242_03p088b>¶
將使諸神開命門¶
　一名大神萬物之先保使羣神救護萬民出入命門¶
通利天道存靈根¶
　九九八十一首分爲二部從頭至足元氣通流周帀一身靈¶
　根堅固守之勿休也¶
陰陽列布若流星¶
　三氣昇降閉塞三關百脉九孔氣候鑠鑠光晃晃列布皮膚¶
　若犇星¶
肝氣周還終無端¶
　肝爲青龍出從吾左肺爲白虎住在右神道恍惚無有端緒¶
<pb:CK-KZ_JY242_03p089a>¶
肺之爲氣三焦起¶
　肺有三葉三焦起一名華蓋紫紅色¶
上座天門候故道¶
　天道雄門故道本根存本守根乃得長生¶
津液醴泉通六府隨鼻上下開兩耳¶
　閉氣縮鼻長久微息呼吸元氣一上一下縮鼻不止開其耳¶
窺視天地存童子¶
　上窺天門則覩三光俛視地理見小童子¶
調和精華治髮齒¶
　精液華池常以雞鳴啄齒三十六下漱咽之常以管籥開閉¶
<pb:CK-KZ_JY242_03p089b>¶
　九孔皆上頭中治髮齒¶
顏色光澤不復白¶
　門戸開張精神布合顏色光潤鬚髮滋榮不復白¶
下于嚨喉何落落¶
　存候天道要不煩落落如石中心獨喜¶
諸神皆㑹相求索¶
　大道遊戲眾神合㑹交游徘徊太素中¶
下入絳宮紫華色¶
　下入絳宮丹城樓金紫幃帳徘徊四隅¶
隱藏華蓋觀通廬¶
<pb:CK-KZ_JY242_03p090a>¶
　暮隱華蓋晝游明堂觀望神廬金匱鄕也¶
專守心神轉相呼¶
　心爲國主太一宮專心一意向太陽執志清潔眾神喜樂相¶
　呼來¶
觀我神明辟諸邪¶
　一居中央諸神宿衞當此之時仰觀神光元陽子丹辟萬邪¶
脾神還歸依大家¶
　脾神朝進明堂暮歸其宮故依大家太倉也¶
致於胃管通虛無¶
　胃管太倉口也虛無之宮在太初¶
<pb:CK-KZ_JY242_03p090b>¶
藏養靈根不復枯¶
　藏養靈根使漸潤調和滿口而咽之內不枯燥¶
閉塞命門如玉都¶
　關門閉牖以知天道耳玉堂之陽一神之都市知萬物之價¶
　數也¶
壽傳萬歳年有餘¶
　俗人有餘財聖人有餘年壽命無期¶
脾中之神主中宮¶
　中宮戊己主於土府萬物蚑行土地之子脾爲明堂神治中¶
　宮也¶
<pb:CK-KZ_JY242_03p091a>¶
朝㑹五藏列三光¶
　五藏六府神明之主日月朝㑹長幼有序仰觀三光日月斗¶
上合天門合明堂¶
　天門開閉出爲雄雌三光所生俠在明堂上圓下方中無不¶
　有¶
通利六府調五行¶
　安神養已六府通暢邪氣卻走正氣內守五行之精金木水¶
　火土爲榮¶
金木水火土爲王¶
　五行相生土爲其主萬物疇類皆歸於土¶
<pb:CK-KZ_JY242_03p091b>¶
通利血脉汗爲漿¶
　含氣養精血脉豐盈骨濡筋強潤滋皮膚汗出若漿¶
修護七竅去不祥¶
　同穴異竅各隔東西常當修護神明所依辟卻不祥萬物自¶
　化¶
二神相得化玉英¶
　日月之神陰陽之反暮宿明堂化生黃英下流口淡如無味¶
　用之不可旣也¶
上禀天氣命益長¶
　坐常仰頭鼻受上清氣跨座隨陽四肢安甯敬重天禁命益¶
<pb:CK-KZ_JY242_03p092a>¶
　長¶
日月列布張陰陽¶
　日月照察萬物瞻仰陰陽設張四時調和凡此四行亦在已¶
　軀也¶
五藏之主腎最精¶
　腎之爲氣清且香右爲王母左爲王公左青龍右白虎與天¶
　通¶
伏於太陰成吾形¶
　太陰小童玄武裏赤神之子伏不起轉陽之陰成吾形常存¶
　太素老小丁¶
<pb:CK-KZ_JY242_03p092b>¶
出入二竅合黃庭¶
　出入二竅兩手間黃庭中人主神仙欲得吾處入闕山¶
呼吸虛無見吾形¶
　虛無恍惚難悉言呼吸元氣環無端欲覩吾形若臨淵也¶
強我筋骨血脉盛¶
　精氣不泄骨髓充滿常自壯強血脉平盛行若犇馬終身不¶
　倦¶
恍惚不見過青靈¶
　恍惚中有物青靈中有形恍惚象大道有一莫見其景也¶
坐於廬下見小童¶
<pb:CK-KZ_JY242_03p093a>¶
　神廬之下金匱野顧見眞人小童子何從相求華蓋下¶
內息思存神明光¶
　閉目內視存在神明見吾光俛仰瞻之青赤白黃¶
出於天門入無閒¶
　出於天門見四鄰入於無閒覩太玄太玄中有眾妙之門¶
恬惔無欲養華莖¶
　閒居靜處深固靈珠素捐世俗摧剛就深含養五莖色如桃¶
　華¶
服食玄氣可遂生¶
　外爲太玄內爲大淵若如流俗合四海源審能服食可得遂¶
<pb:CK-KZ_JY242_03p093b>¶
　生¶
還過七門飲大淵¶
　大淵玉漿甘如飴近在吾身子不知何處取之蓬萊溪¶
道我懸膺過青靈¶
　太清之淵隨時涼青靈之臺四遠望懸膺菀降太倉¶
坐於膺間見小童¶
　金匱玉神小廬間坐仙道見小童子候吾規中道畢矣¶
問於仙道與奇方¶
　仙道謂虛無自然也不行而至舉足萬里坐在立無奇方不¶
　死之藥也¶
<pb:CK-KZ_JY242_03p094a>¶
服食芝草紫華英¶
　絶五穀棄飴糧使六丁玉女自來侍人爲取芝草金紫華英¶
　得乃食之¶
頭戴白素足丹田¶
　眞人致住常欲令人得神仙晝日頭黑至頭白如素也足履¶
　丹田中也¶
沐浴華池生靈根¶
　沐浴華池鍊身丹田之中主潤靈根華池玉池¶
三府相得開命門¶
　老子太和各為一府共侍道君常開闔命門陽明無端也¶
<pb:CK-KZ_JY242_03p094b>¶
五味皆至善氣還¶
　六合之中自生五味演而食之正氣並來¶
被髮行之可長存¶
　大道萬畢被髮僵卧鍊身五嶽則得長生¶
大道蕩蕩心勿煩¶
　大道蕩蕩昭然曠然要道不煩煩道不要求於無形¶
吾言畢矣愼勿傳¶
　吾者中央老君也解說天道從頭至足皆可生也勿傳非人¶
　令道不明愼之愼之¶
太上黃庭外景經¶
<pb:CK-KZ_JY242_03p095a>¶

**** 　　推誦黃庭內景經法¶
當入齋堂之時先於戸外叩齒三通閉目想室中有紫雲之氣¶
鬱鬱來冠兆身玉童侍左玉女侍右三光寶芝洞暎內外咒曰¶
天朗氣清三光洞明金房玉室五芝寶生玄雲紫蓋來映我形¶
玉童侍女爲我致靈九帝齊景三光同軿得乘飛蓋昇入紫庭¶
引氣三十九咽畢入戸北向四拜長跪叩齒二十四通上啟高¶
上天眞玉晨太上道君某甲今當入室詠誦玉經鍊神寶藏乞¶
胃宮華榮身得乘虛上拜帝庭畢還東向揖大帝又叩齒十二¶
通上啟扶桑大帝暘谷神王某乙今披詠玉經乞使靜室神芝¶
自生玉華寶耀三光洞明萬徧胎仙得同帝靈畢卽東向誦十¶
<pb:CK-KZ_JY242_03p095b>¶
徧爲一過竟還北向四拜東向揖不須復啟也但拜謁如法隨¶
誦多少然以十數爲限不依法而受經虧損俯仰之格徒勞於¶
神無益於求仙也五犯廢功斷事十犯身死於風刀之考死爲¶
下鬼負石之役萬劫還生不人之道當以八節日送金環青繒¶
九尺以奉於有經之師師得此信速錄上學弟子郡縣鄕里姓¶
名年紀生月日時於九尺青繒之上正中於山岳絶巖之側北¶
向奏名青帝宮叩齒二十四通微咒曰¶
天迴道氣八道運精三五應期九祚代傾命眞玄寂輔臣帝靈¶
玉劄已御今奏青名謹關九府五岳司靈記我所列上聞玉清¶
三年之後來迎(某甲)微形賜乘八景昇上帝庭畢埋青繒於絶¶
<pb:CK-KZ_JY242_03p096a>¶
巖之下如此三年有眞人下降一節不一送廢功斷事不得入¶
仙三節違盟告下三官受考無窮清虛眞人曰凡修黃庭內景¶
玉經應依帝君塡神混化之道讀竟禮祝畢正坐向東臨目內¶
想身神形色長短大小呼其名字還塡本宮不修此法雖萬萬¶
徧眞神不守終無感効徒亦損氣疲神無益於延命也今故抄¶
經中要節相示耳¶
髮神蒼華字太元(形長二寸一分)腦神精根字泥丸(形長一寸一分)眼神明上¶
字英玄(形長三寸)鼻神玉壟字靈堅(形長二寸五分)耳神空閑字幽田(形長三寸¶
一分)舌神通命字正綸(形長七寸)齒神崿鋒字羅千(形長一寸五分)¶
　右面部七神同衣紫衣飛羅裙並嬰兒形思之審正羅列一¶
<pb:CK-KZ_JY242_03p096b>¶
　面各塡其宮畢便叩齒二十四通咽氣十二過祝曰¶
靈源散氣結氣成神分別前後總統泥丸上下相扶七神敷陳¶
流形遯變愛養華元道引八靈上衝洞門衛驅攝景上昇帝晨¶
畢次思心神丹元字守靈(形長九寸丹錦飛裙)肺神皓華字虛成(形長八寸素錦¶
衣黃帶)肝神龍煙字含明(形長六寸青錦披裳)腎神玄冥字育嬰(形長三寸六分蒼錦¶
衣)脾神常在字魂停(形長七寸三分黃錦衣)膽神龍曜字威明(形長三寸六分九色¶
錦衣綠花裙)¶
　右六府眞人處五藏之內六府之宮形若嬰兒色如華童思¶
　之審正羅列一形叩齒二十四通咽氣十二過祝曰¶
五藏六府眞神同歸總御絳宮上下相隨金醴玉液不息縈洞¶
<pb:CK-KZ_JY242_03p097a>¶
三台流光已枯復滎萬物發生神眞氣精微保結丹田與日齊¶
暉得與八景合形昇飛紫微眞人曰昔孟先生誦黃庭修此道¶
八年黃庭眞人降之此妙之極也黃庭祕訣盡於此矣形中之¶
神亦可從朝至暮恒念勿忘不必待誦黃庭經矣¶
¶
¶
¶
¶
¶
¶
<pb:CK-KZ_JY242_03p097b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_03p098a>¶
*** 太清中黃眞經(并釋題)¶
 
**** 　　釋題¶
中黃眞經者¶
　中黃者中天之君也眞者得無爲之身也經者爲大道之徑¶
　也¶
九仙君譔¶
　九仙者天之眞也其位最崇下管八天上極眞位顯兩儀之¶
　成形然大道之人苞裹萬景含養天地以慈愛爲百行之源¶
　以眾善爲資身之本廓然洞達存不捨之根總察萬行無棄¶
　絶之智是以出五明殿入中和宮放無極光洞無極景及與¶
<pb:CK-KZ_JY242_03p098b>¶
　黃人論無極之義顯分聖教須知無中不無欲悟玄元先了¶
　義趣得之者同其生失之者共其死哀體內之莫測病生靈¶
　之不悟元氣分散隨彼行之所生體節分離掩太陰之泉戸¶
　依余大教必歸雲路¶
中黃眞人注¶
　中黃者九天之尊余始自人間登於聖路保養和氣深藏其¶
　精慮中行未成切厲精誠然後用其慈愍剪其癡怒去捨萬¶
　端百靈潛護永絶愛慾陰神私助然可服靈氣固眞一知神¶
　仙可學也¶
亦號曰胎藏論¶
<pb:CK-KZ_JY242_03p099a>¶
　夫胎藏論者蓋以人類受形於聖路保和於氣母陰陽交配¶
　隨行所成骨肉以精血爲根靈識以元氣爲本故有淺深愚¶
　智禍福不同此經辨人倫之有形明腹內之修養窮本見末¶
　尋苗識根端明五藏然可修身用之以人受之以法守之以¶
　功若虧是行徒擅其能亦不可學也¶
胎藏論者蓋九仙君兼眞人之所集也眞人常觀察元氣浩然¶
凝結成質育之以五藏法五行以相應明之以七竅象七曜以¶
昭晰¶
　夫人腹內有五行之正氣順之卽無疾逆之卽爲害頭應於¶
　天足應於地天欲得高高卽日月明七竅欲得大七竅大者¶
<pb:CK-KZ_JY242_03p099b>¶
　道易成爲心氣大骨氣大和氣大節氣大此爲神宅修道易¶
　成亦主有壽¶
其識潛萌其神布行¶
　夫人受形於胎然布情識之根心識爲最因心運已得無不¶
　爲道有存神宅皆以心識爲用卽未若無心捨損直上九天¶
　爲之大要¶
安魂帶魄神足而生¶
　魂生於天魄生於地入胎成形諸神居位嬰兒在胞善知人¶
　事無息無聲合於至理旣出胎腹六識潛萌體襲五穀貪恚¶
　並生隨識所用坐變癡盲故太微靈書有還魂制魄法皆須¶
<pb:CK-KZ_JY242_03p100a>¶
　用心存思若蹔有忘捨前功悉棄此書並不載蓋爲捨損心¶
　識¶
形神相託神形相成口受外味以亡識身受內役以喪情神離¶
形以散壞形離神以去生殊不知皮肉相應筋骨乃成肝合筋¶
其外爪心合脈其外色脾合肉其外脣肺合皮其外毛腎合骨¶
其外髮鹹傷筋苦傷骨甘傷肉辛傷氣酸傷血¶
　玉華靈書云陽爲氣陰爲味味歸形形歸氣氣歸精精食氣¶
　形食味味傷形氣傷精初皆相因後皆相反初相生成後皆¶
　尅害穀氣盛元氣衰卽反壯成老常欲得春七十二日省酸¶
　增甘以養脾氣夏七十二日省苦增辛以養肺氣秋七十二¶
<pb:CK-KZ_JY242_03p100b>¶
　日省辛增酸以養肝氣冬七十二日省鹹增苦以養心氣季¶
　月末各取十八日省甘增鹹以養腎氣但依此養生亦可得¶
　三百歲矣存神亦得奔於諸天只得爲仙官爾不得列於尊¶
　位¶
故聖人曰先除慾以養精後禁食以存命是知食胎氣飲靈元¶
不死之道返童還年此蓋聖人之所重也且夫一士專志下學¶
而上達一夫有心睹天道之不遠學而無志謂之愚¶
　准玄籙云無志之夫萬行不成矣¶
不學不知謂之蒙¶
　玄元章云三生修道未具志今生方遇中黃祕若能閉得養¶
<pb:CK-KZ_JY242_03p101a>¶
　形章陰神永不奪人志學道修行大忌輕言泄事縱得玉籙¶
　金章終不成道凡人遇異書奇術皆天神助應自是人愚慢¶
　其神理難成道也無分之人永不相遇矣¶
然三蟲未去子踐荆榛之田當三蟲已亡自達華胥之國¶
　玄鏡章云華胥國者非近非遠乎非人境所知非車馬所到¶
　此國方廣數萬里其國無寒熱無蟲蛇無惡獸國內人民盡¶
　處臺殿上通諸天往來人無少長衣食自然不知煙焰勞計¶
　之勤不識耕桑農養之苦所思甘膳隨意自生百味珍羞盈¶
　滿堂殿甘泉涌溜注浪橫飛九醖流池自然充溢人飲一盞¶
　體生光滑異竹奇花永無凋謝祥禽瑞獸韻合宮商一國人¶
<pb:CK-KZ_JY242_03p101b>¶
　民㸦相崇敬然其國境外有三十里草莽荆榛四面充合上¶
　有飛棘羅覆數重下有蒺藜密布其地欲遊是國先度此中¶
　不顧凡身然可得入少生悔意終不見達凡言三十里荆棘¶
　者爲與三尸相持身受虛羸寂寞思食無味等味及三蟲亡¶
　後身識冲和情理安暢冥心內境自達胎仙旣入華胥方驗¶
　是跡洞玄靈界非凡所知¶
顯章雲路備述胎仙知聖行之根源辨仙官之尊位至於霞衣¶
羽服玉館天厨蓋爲志士顯言聊泄天戒非人妄告殃爾明徵¶
　准玄元教令科凡是祕密天籙不可妄開爾當有滅門之禍¶
　輕言泄事陰神爲慢易玄科天奪人志雖欲學道多逢難事¶
<pb:CK-KZ_JY242_03p102a>¶
　隔塞也大忌之¶
密此聖門必登雲路¶
　三天教云閉言之人與道合神天助其德有其玉骨如此之¶
　人修道必成無疑耳¶
愼無傳於淺學誓莫示於斯文¶
　學道無成謂之淺學妄傳此等當有刑禍之殃道教禁科大¶
　忌違誓兼獲罪無量誡之¶
慢而折神輕言損壽¶
　玄格曰與人諍曲直尚減筭壽况泄天章輕文傳示彼旣受¶
　禍此亦獲殃家當橫難身備刀光¶
<pb:CK-KZ_JY242_03p102b>¶
若非志士無得顯言¶
　夫志士學道心跡無二然可口傳勿示文字¶
總一十八章列成一卷¶
　一十八章者爲人有五藏六府外有七竅顯應故有十八章¶
　不言九竅者同於北斗九星兩星不見一卷者萬行歸之於¶
　一此皆事合形神應於運理¶
號曰胎藏中黃經皆以篇目相御文句相繼義精於成道言盡¶
於養生行顯意直事具文切食氣之理備載歸天之道以成援¶
筆錄章列篇於後¶

**** 　　內養形神章第一¶
<pb:CK-KZ_JY242_03p103a>¶
内養形神除嗜慾¶
　洞元經云修養之道先除嗜慾內合五神次當絶粒心不動¶
　摇六府如燭常修此道形神自足¶
專修靜定身如玉¶
　夫人心起萬端隨物所動常令靜居不欲與眾混同內絶所¶
　思外絶所慾恒依此道元氣自足¶
但服元和除五穀¶
　世人常以五穀爲肌膚不知五穀壞身之有餘今取春三月¶
　淨理一室著机案設以厚暖牀席案上常焚名香夜半一氣¶
　初生之時乃靜心神當叩齒三十六通以兩手握固仰卧暝¶
<pb:CK-KZ_JY242_03p103b>¶
　目候常喘息出時便合口皷滿咽氣以咽入爲度漸漸咽之¶
　若入肚卽覺作聲以飽爲度飢卽更咽但當坦然服之無所¶
　畏懼氣入後如口覺乾卽服三兩盞胡麻湯此物能潤腸養¶
　氣其湯法取上好苣蕂三大升去皮九蒸九曝又取上好茯¶
　苓三兩細杵爲末先下苣蕂末煎三兩沸次下茯苓末又煎¶
　數沸卽入少酥蜜渴卽飲一兩盞兼止思食或四時枸杞湯¶
　時飲一兩盞亦善咽氣自得通暢但覺腹中安和咽氣漸當¶
　流滑一切湯水盡不要喫自得通妙理但服氣攻盤腸糞盡¶
　咽氣自然如湯水直至臍下初服氣小便黃赤勿怪也心胷¶
　躁悶亦勿懼但心境不移自合妙理若不絶湯水雖腹腸中¶
<pb:CK-KZ_JY242_03p104a>¶
　滓盡終不得洞曉是非或若要絶水穀只在自看任持亦不¶
　量時限遠近亦有一月亦有五十日亦有百日者三丹田自¶
　然相次停滿一月下丹田滿六十日中丹田滿九十日上丹¶
　田滿下丹田氣足藏府不飢中丹田氣滿體無虛羸上丹田¶
　凝結容貌充盛三焦平實永無所思神凝體清方鑒是非下¶
　丹田滿者神氣不泄中丹田滿者行步超越上丹田滿者容¶
　色殊絶旣三部充實自然身安道泰乃可棲心聖境襲息胎¶
　仙此爲專氣之妙門求仙之捷徑也若或食或斷令人志散¶
　好食諸味難遣穀氣此二事者習氣之所疾求仙之大病經¶
　曰鹹美辛酸五藏病津味入牙昏心境致令六府神氣濁百¶
<pb:CK-KZ_JY242_03p104b>¶
　骸九竅不靈聖人能堅守禁絶嗜慾諸味者九十日三丹田¶
　凝實百日內觀五藏三百日鬼怪不藏形陰神不敢欺千日¶
　名書帝錄形入太微¶
必獲寥天得眞籙¶
　凡飛鍊上昇爲下天仙官存想無爲氣神修三一之道得上¶
　天仙官若眞子服胎息成者得寥天昇眞籙千乘萬騎迎子¶
　當獲中天眞尊¶
百日專精食氣足¶
　謂三丹田氣足也凡食氣吞霞言是休糧蓋非旦夕之功先¶
　以德行護身次以除陰賊嗔怒此學道之志也陰賊未息三¶
<pb:CK-KZ_JY242_03p105a>¶
　蟲不除或行非教之事不復成矣故太微玄章曰除嗜慾去¶
　貪嗔安五藏神足矣¶

**** 　　食氣玄微章第二¶
食氣玄微總五事¶
　夫言玄微者皆事理莫達謂之玄妙言五事者但學絶粒卽¶
　魂魄變改三尸動摇¶
大關之要莫能知¶
　夫人內行未成不知諸魔相違謂言道法無效蓋不達眞正¶
　理也若是先具內行人只服津液由得不飢况於服氣乎¶
元氣初服力尚微¶
<pb:CK-KZ_JY242_03p105b>¶
　夫服氣爲有滓滯至一七二七已來滓穢退出漸覺體內虛¶
　弱百節無力但勿爲懼緣元氣未達腹胃中所以覺虛弱但¶
　咽氣使漸通流日勝一日但當堅志守一候下丹田滿頓無¶
　飢渴假令未達皮膚容色黃瘦亦勿以爲畏後當悅懌矣如¶
　不專志兼食行卽用氣無效也亦愛數敗此亦爲不具內行¶
　人卽如此有愛緣牽心彼自使敗¶
要子將心運守之¶
　太元經曰凡休粮諸門甚多學道至近須九年以下無成者¶
　唯有服氣堅守百日禁諸湯水子心不動三尸自除永無敗¶
　矣只爲學者浮心未定居二疑之端使心神動揺三尸齊起¶
<pb:CK-KZ_JY242_03p106a>¶
　百思旣至心跡難歸雖服氣易爲退敗裏誠必不靈矣¶
穀氣未除子何别氣則難停而易洩¶
　夫體服氣欲速達五藏除湯藥外諸物禁斷四十九日穀氣¶
　自絶若少食諸味卽難遣穀氣若要用氣使內藏分明當服¶
　此元氣經五十日百物不食閉目內想脾藏中氣從心起散¶
　至四肢仰卧咒曰中央戊己內藏元氣黃色力堅運之可治¶
　丹陽莫辭朱陰共議得達四支黃雲大起每至五更雞初鳴¶
　時常候莫令參差如此二十七日內見脾藏中氣鬱鬱如黃¶
　雲透過四支後當使此氣滅燭吹火百步外便使之如大風¶
　起可以興黃雲閉彼形人無見者若不依五更初及不能堅¶
<pb:CK-KZ_JY242_03p106b>¶
　守或則少一日卽無効矣此中黃閉氣法¶
或卽體弱而心虛或卽藏虛而力劣¶
　用氣未達四肢當有虛弱之患但志之勿爲懼矣大洞經云¶
　守之如初成道有餘¶
一者上蟲居腦宮¶
　洞神玄訣上蟲居上丹田腦心也其色白而青名彭居使人¶
　好嗜慾癡滯學道之人宜禁制之假令不絶五穀常行此心¶
　一年之外上尸自終人不知行空絶五穀若不絶貪欲焉得¶
　蟲終滅也¶
萬端齊起揺子心常思飲膳味無窮想起心生若病容¶
<pb:CK-KZ_JY242_03p107a>¶
　學道者不得內行扶身卻爲三蟲所惑亂也¶
二者中蟲住明堂¶
　洞神玄訣曰中蟲名彭質其色白而黃居中丹田使人貪財¶
　好喜怒濁亂眞氣使三魂不居七魄流閉洞玄經曰無喜無¶
　怒中尸大懼不貪不慾和氣常足坐見元陽萬神來集¶
遣子魂夢神飛揚或香或美無定方或進或退難守常精神恍¶
惚似猖狂令子坐敗食穀粮子若知之道自昌¶
　怡然不易其道自成也¶
三者下尸居腹胃¶
　下尸其色白而黑居下丹田名彭矯使人愛衣服耽酒好色¶
<pb:CK-KZ_JY242_03p107b>¶
　但學道之人心識內安三尸自死永無敗矣¶
令子淡泊常無味¶
　若常守淡泊三尸旣亡永無思慮矣¶
靜則心孤多感思撓則心煩怒多起¶
　服氣未通被三尸蟲較力或則多怒或則多悲思或則多嗜¶
　滋味¶
使人邪亂失情理子能守之三蟲棄¶
　太上昇玄經曰食氣堅心一月內一蟲當死二蟲無託人但¶
　能服氣志守三十日上蟲死六十日中蟲死九十日下蟲死¶
　百日心不移卽體康神清永永不敗若或食或斷令人志退¶
<pb:CK-KZ_JY242_03p108a>¶
　則無効也¶
得見五牙九眞氣¶
　五牙爲五行氣生子五藏中九眞者爲九天之道也此五藏¶
　成還應九天所以五藏之氣名九天也元氣成當自别得五¶
　行之氣驅使無所不通也¶

**** 　　五牙咸惡章第三¶
五牙咸惡辛酸味¶
　若五味不絶五藏靈氣不生終不斷思欲之想但令水穀除¶
　何慮不生五氣五氣旣生卽五情自暢五藏旣滿元氣自凝¶
　元氣旣凝五神自見五神旣見賤惡人間何世累之所能牽¶
<pb:CK-KZ_JY242_03p108b>¶
　也¶
爲有三蟲鎭隨子尸鬼坐待汝身死何得安然不驚畏¶
　三尸之鬼常欲人早終在於人身中求人罪狀每至庚申日¶
　白於司命若不驚不懼不早修鍊形神制絶五穀使年敗氣¶
　衰形神枯悴縱使志若松筠亦復無成矣一朝命絶悔恨何¶
　及¶
勸子將心捨煩事¶
　服氣人大要者靜持心神止捨煩務使三蟲動而無効神氣¶
　行而有徵自得五神獲安妙理潛達¶
超然自得煙霞志¶
<pb:CK-KZ_JY242_03p109a>¶
　能清能淨卽自得志潛明超然洞悟煙霞之暢在乎目前¶

**** 　　煙霞淨志章第四¶
煙霞淨志通神奧¶
　若得水穀氣除自然諸脉通曉五藏靈光生縱捨自有深奧¶
　故不可測也靈光神氣也¶
令子坐知生死道¶
　若能制絶諸味百日後無不成矣自得眾靈潛伏生死之路¶
　備覩機椷天外陰司之道常知矣¶
蒸筋暴骨達諸關握固潛通開百竅¶
　謹案胎息志理經云凡服氣五十日後假令未絶水穀氣遇¶
<pb:CK-KZ_JY242_03p109b>¶
　日色晴明時景朗曜景正午時當於室宇內淨軟牀席散髮¶
　於枕上握固於兩脅之傍然後叩齒七通端心瞑目似覺微¶
　悶卽須用力握固漸漸筋脉徐開靈氣潛通於骨肉之間津¶
　液汗澤於皮膚之上但當數數運用自得顏色光悅氣力兼¶
　倍髮如新沐髭若青絲如不解閉氣鍊形使用元氣行通於¶
　毛髮之間自然每度鬢髮跳躑若不得此術雖復休糧長生¶
　有同瓦礫草木無精光也¶

**** 　　百竅關連章第五¶
百竅關連總有神¶
　百竅通於百宂百宂通於百脉眼上二宂通於肝肝脉通於¶
<pb:CK-KZ_JY242_03p110a>¶
　心故心悲則淚發於臉間腭上雙穴通於鼻脉鼻脉通於心¶
　脉故心悲則鼻酸鼻脉復通於腦脉故腦熱則鼻乾洞神明¶
　藏經云百脉通流百竅相望百關相鎖百節相連故一穴閉¶
　則百病生一脉塞則百經亂故服氣無疾諸脉常自通暢道¶
　人不死胃腹無物停留鑒察吉凶百神歸集於體寒熱不近¶
　元氣調伏於身毒物不干五藏靈神固護狂獸不搏土地常¶
　自衛持隱現無難骨肉合於玄化卽何慮不通於聖智也¶
由子驅除歸我身¶
　百關九節皆神宅也藏府無邪氣所生卽萬神歸集邪氣卽¶
　穀氣是也若正氣流行所有瘡痕點靨客氣自然消滅¶
<pb:CK-KZ_JY242_03p110b>¶
恬然得達自明眞¶
　故得洞鑒昭然足辨邪正之類¶
自明眞道永長存¶
　致形神於不死之門昇子身於九天之上¶

**** 　　長存之道章第六¶
長存之道因專志¶
　若不專不志則難通於聖理也¶
返荷三魂知不死¶
　氣通之後當卽自荷形神明不死之路也¶
何物爲冤七七裏¶
<pb:CK-KZ_JY242_03p111a>¶
　服氣滓盡後絶水穀最切者在四十九日漸漸當百脉洞達¶
　返照如燭俗心頓捨五藏恬和若不能堅持前功併棄¶
堅然愼守鹹酸味¶
　少食諸味難遣穀氣¶

**** 　鹹美辛酸章第七¶
鹹美辛酸五藏病津味入牙昏心境¶
　但是五味入牙皆通於兩眼之宂散霑於百脉之內使穀氣¶
　堅實藏腹停留若求速達請卓然斷絶也¶
致令六腑神氣衰百骸九竅不靈聖¶
　爲神氣不凝於丹田之中靈光不照於藏府之內¶
<pb:CK-KZ_JY242_03p111b>¶
子能愼守十旬終諸脉洞然若明鏡¶
　使功滿十旬神氣自當凝實靈光煥耀如燭無不洞達¶
六腑明神不隱藏與子言語說心境¶
　五藏神自見也¶
滯子神功去路難大都穀實偏爲病¶
　若穀氣不除卽不見幽玄至理也¶

**** 　　穀實精華章第八¶
穀實精華與靈隔纏羅六腑昏諸脉¶
　穀氣精華化爲涎膜纏羅五藏六腑關節筋脉故不可知但¶
　是服氣人經五六十日後見腸胃中滓盡將謂更無别物不¶
<pb:CK-KZ_JY242_03p112a>¶
　知穀氣精華殊未出也所以有思食慮散之意反使情切心¶
　懸不可堪忍亦爲尸鬼所禍也自後但有物如膿如血或若¶
　壞脂或若雞鴨糞此乃穀氣欲出有此狀也後更三二十日¶
　又有異物如涎如膜此則穀實精華之狀也若先曾兼食服¶
　氣或斷或絶經厯歲餘一旦頓絶還校便成若無此物亦不¶
　怪也但無穀氣則諸脉洞達反照如燭大洞經云初服氣人¶
　亦覺腸中滓盡又見所食湯水旋於腸中出謂腹內更無别¶
　物不知穀氣未出也穀氣若盡想更有何所思形神如歸豁¶
　然安泰情無慮思寂寞瘦弱等患疾亦何懼退敗不進之憂¶
　必審而思之無得退也若能頓絶湯水得三十日已來卻退¶
<pb:CK-KZ_JY242_03p112b>¶
　不能堅持卽若穿井及泥見水而不取也一何痛也¶
元神不返欲何依子心未達焉能測¶
　穀氣未除於藏腑之間神氣不守於丹田之內故道者昧然¶
　無知神功在近也¶
可惜玄宮十二樓那知返作三蟲宅¶
　若不修鍊形神身上宮室皆爲三蟲之窟宅¶

**** 　　三蟲宅居章第九¶
三蟲宅居三部裏¶
　此蟲常在三丹田內¶
子能運用何憂死¶
<pb:CK-KZ_JY242_03p113a>¶
　但依聖人之言用心修行何殃累之所及也¶
漂然鬱鬱常居此¶
　元氣常引內氣周流身中卽卻復丹田之內也¶
自辯元和九仙氣¶
　穀氣盡卽自辨識元氣也¶

**** 　　九仙眞氣章第十¶
九仙眞氣常自靈三蟲已死復安甯¶
　大洞元經曰三蟲亡神氣昌內照五藏中氣使之如神若居¶
　世遊隱法具在胎息章中說¶
由子運動呼吸生¶
<pb:CK-KZ_JY242_03p113b>¶
　神氣若足呼吸運動興起雲霧自然得成隱化無滯¶
　居在丹田內熒熒¶
　服氣成者居在丹田中凝結若雞子炳煥如燭光照數里內¶
　無不見是爲三丹田氣自然如此也¶
筋骨康强體和平¶
　三光經曰鍊髓如霜換骨如剛服之千日力倍於常後能日¶
　馳千里奔馬不及也¶
心識怡然自暢情思逸神高心彩明¶
　食氣成者心神常自暢悅情高思逸棄賤人間也¶
卻聞五味覺膻腥¶
<pb:CK-KZ_JY242_03p114a>¶
　觀五味見滓敗示五香聞腥壞尋苗見根故有是聞自然如¶
　此爲天氣達也俱有此見¶
肌膚堅白筋骸清¶
　胎息章中自有鍊骨法具載也¶
地府除籍天錄名坐察陰司役神明內合胎仙道自成¶
　入胎息至五百息當入異境地籍除名三天錄仙至千息魂¶
　遊上境¶

**** 　　胎息眞仙章第十一¶
胎息眞仙食氣得卻閉眞氣成胎息¶
　服氣二百日五藏虛疎方可學入胎息准九天五神經云先¶
<pb:CK-KZ_JY242_03p114b>¶
　須密室無風厚軟氈席枕高四指纔與身平求一志人同心¶
　爲道侶然後捐捨心識握固仰卧情無所得物無所牽靈氣¶
　漸開心識怡然初閉息經十息至五十息至百息只覺身從¶
　一處如在一房中只要心不動移凡一日一夜十二時都一¶
　萬三千五百息故太微昇玄經云氣絶曰死氣閉曰仙魄留¶
　守身魂遊上天至百息後魂神當見其魄緣是陰神常不欲¶
　人生其神七人衣黑衣戴黑冠秉黑璽洞神經曰爲之玄母¶
　此神是陰屍之主若見此神子當謹心存念咒曰玄母玄母¶
　吾屍之主長骨養筋莫離屍戸吾與魂父同遊天去次當見¶
　魂父三人各長一尺五寸衣朱衣戴朱冠秉朱璽當引上元¶
<pb:CK-KZ_JY242_03p115a>¶
　宮諸腦神百餘人出子當身見三丹田中元氣如白雲光照¶
　洞達當呼三魂名一曰爽靈二曰胎光三曰幽精得此三魂¶
　陽神領腦宮神引子元神遊於上天初出之時只覺身從一¶
　黑房中出當見種種鬼神形容或偉大者數丈或微小者如¶
　燕雀或披髮若亂蓬或開眼如張電爲上界道路皆是鬼神¶
　之過路子但安心無生懼意亦須得良伴相助緣元氣上與¶
　魂神相應若有懼心元氣當自口鼻出卽子身不得去也但¶
　一夕之中令傍人自記喘息數至息已子當與三元神同遊¶
　上界也其道當成以後卽不得微有泄漏大愼大愼但不顧¶
　於物鬼神伏德¶
<pb:CK-KZ_JY242_03p115b>¶
羽服彩霞何所得皆自五藏生雲翼¶
　後鍊形上昇自成五色羽衣中天羽經曰輕輕狀蟬翼璨璨¶
　光何極蟬爲飲氣乘露故生羽翼人服元氣而天衣不礙於¶
　體卽可知也¶

**** 　　五藏眞氣章第十二¶
五藏眞氣芝苗英¶
　太華受經曰元氣含化布成六根吉凶受用應行相從內氣¶
　爲識胎氣爲神子能胎息復還童嬰反魂五藏之始先布於¶
　水內有六府外應六根¶
肝主東方其色青¶
<pb:CK-KZ_JY242_03p116a>¶
　太明五緯經曰肝主於木生於水尅之於土來自東方其色¶
　蒼受之於陽潛伏此氣千息生光但常用氣未至胎息當存¶
　想青氣出之於左脇但六時思之不輟自子時常隔一時至¶
　五十日當見此氣如青雲用此氣可治一切人熱疾時行臃¶
　腫疥癬急瘦但觀前人疾狀量其淺深想此氣攻之無不愈¶
　差如觀前人肝色枯悴不可治也¶
子但閉固千息經青氣周流色自成¶
　胎息經千息爲內養此氣青色當自凝結¶
心主南方其色赤伏之千息赤色出¶
　太明五緯經曰心主於火生之於木尅之於金來自南方其¶
<pb:CK-KZ_JY242_03p116b>¶
　色赤光受之於朱陽爲夏天也潛伏千息當出心堂常服氣¶
　未至胎息每日午時想赤氣在心大如雞子漸漸自頂而出¶
　自散咒曰南方丙丁赤龍居停陰神避位陽官下迎思之必¶
　至用之必靈自此三咒之能常行此氣存想五十日不闕當¶
　有赤氣如火光自見用此氣可治人一切冷病當用氣攻前¶
　人病時其人面色帶青卽不治陰氣不可治凡存神氣法並¶
　不欲得遣人知¶
肺主西方其色白服之千息白色極¶
　太明五緯經云肺主於金生之於水尅之於木來自西方其¶
　色白澄淨微芒功達千息光徹洋洋常服每至丑時存想肺¶
<pb:CK-KZ_JY242_03p117a>¶
　間有氣狀如白珠其光漸漸上注於眉間後乃咒曰西方庚¶
　辛太微玄眞內應六府化爲肺神見於無上遊於丹田固護¶
　我命用之成仙急急如律令存念一遍如此四十九日肺中¶
　有氣如白雲自見此氣照地下一切寶物及察人善惡示表¶
　知裏如不行存想五氣法服氣三年方見五藏內事此緣不¶
　具眞行使用不辨相尅相生如寒用心氣緣是火氣如熱用¶
　腎氣緣是水氣不辨用氣卽無效也九氣經中亦不言氣法¶
　寥廓尚祕况是人間也¶
脾主中央其色黃服之千息黃色昌¶
　太明五緯經云脾主於土生之於火尅之於水來自中方其¶
<pb:CK-KZ_JY242_03p117b>¶
　色黃閉氣千息不敢伏藏存想黃氣但一日一想不限時節¶
　亦無咒其脾藏存之四十九日自見此氣已後能用可將身¶
　入墻壁人盡不見¶
腎主北方其色黑服之千息黑色得¶
　太明五緯經曰腎主於水生之於金尅之於火來自北方其¶
　色黑微芒伏之下元主持命房內有眞白守之不忘此五藏¶
　神氣但至五更初各存想氣色都出於頂上訖卽止亦不假¶
　一一别存想兼不用咒亦得只是較遲滿百日方有效驗也¶
驅役萬靈自有則¶
　服氣心志正兼行內行內外相扶一年後應是人間鬼怪精¶
<pb:CK-KZ_JY242_03p118a>¶
　魅及土地神祇並不敢藏隱所到去處地界神祇先出拜跪¶
　常隨衛道者陰司六籍善惡具知然亦不可便將驅使緣未¶
　具三天眞籙慮有損折若入胎息得昇身訣且要遊人間但¶
　依此經尸解法然可遊世卽無遮礙不爾未可忘道若不務¶
　此術但務化人矣自他俱利¶
乘服彩霞歸太極¶
　胎息伏陰經曰內息無名唯行想成若不行戒行入胎息未¶
　得合神太微靈隱書曰凡人入胎息遊人間行尸解術隨物¶
　所化故有託衣衾所化者常以庚辛日取庚時於一淨室內¶
　焚名香一鑪於所卧牀頭兼須設机案上著香鑪下著所拄¶
<pb:CK-KZ_JY242_03p118b>¶
　者龍杖及履鞋等物盡安置於頭邊身衣不解以衾蓋之首¶
　西而卧自念身作死人當陰念此咒七遍咒曰太一玄冥受¶
　生白雲七思七召三魂隨迎代余之身掩余之形形隨物化¶
　應化而成急急如律令此存念一食間但依尋常睡如當存¶
　念之起一食久輙不得與人語若與人語其法不成如此常¶
　行四十九日漸漸法成後要作不問行住坐卧陰念此咒七¶
　遍隨手捉物身便别處去眾人只見所把之物身將以死矣¶
　後卻見物還歸本形此法卽可以下界助身不可以便行非¶
　法之事大須護愼其法大須隱默若卧在牀上但以被覆身¶
　隱念一遍便卻出入只見所卧衾被是身不見被形若於財¶
<pb:CK-KZ_JY242_03p119a>¶
　色留心當爲神理銷折矣¶

**** 　　太極眞宮章第十三¶
太極眞宮住碧空絳闕崇臺一萬重玉樓相行列危峯¶
　上界宮館生於窈冥皆有五色之氣而結成下界土地皆是¶
　水氣橫凝扶住故不得自在不得堅長不得平正上界以八¶
　珍爲土地七寶爲用器至於宮殿七珍合成有自然不運之¶
　力無人功興動之用上界以七珍精氣爲日月下界以陰陽¶
　純氣爲日月下界言一年三百六十日是上界一日十二時¶
　也太黃經曰不食土地精生居太一城爲形神俱得去也¶
瑶殿熒光彩翠濃¶
<pb:CK-KZ_JY242_03p119b>¶
　謂七珍翠彩煥爛光徹內外無隱礙千閣萬樓互相影對太¶
　仙眞人猶居此外也¶
紅雲紫氣常雍容玉壁金梁內玲瓏¶
　玄宮玉堂經曰白玉爲壁黃金爲梁青珊爲架紅璧爲牀進¶
　以九霄之膳酌以八瓊之漿¶
鳳舞鸞歌遊詠中¶
　上界有天鳳舞鸞霄之歌並是曲名也¶
玉饌金漿意任從¶
　九宴玄厨經曰一日十進九霄之膳七獻八瓊之漿一日十¶
　進食八獻酒¶
<pb:CK-KZ_JY242_03p120a>¶
九氣眞仙位列崇¶
　胎息得列九眞上仙¶

**** 　　九氣眞仙章第十四¶
九氣眞仙衣錦衣綃縠雲裳蟬帶垂¶
　眞君衣瓊文錦蟬縠之衣也¶
天冠揺響韻參差¶
　冠揺眾珮響韻五音爲自然也¶
九文花履錦星奇¶
　九文錦爲履其花零亂如眾星鑚壁也¶
卻佩霓裳朝太儀¶
<pb:CK-KZ_JY242_03p120b>¶
　霓服仙官朝裳人初得仙皆朝太儀眞君九天主也¶
十方彩女執旌麾百靈引駕玉童隨前有龍旛後虎旗¶
　前朱雀後玄武左青龍右白虎皆是百靈之數¶
羽服飄颻八氣吹¶
　八氣八方正氣先治道路也¶
更上寥天入太微¶
　太微都在第五天金星燈輪朱華宮亦太微管下界生死籍¶
　部每四時八節申籍奏聞上界太微凡此官吏有四十萬眾¶
　大數¶

**** 　　太微玄宮章第十五¶
<pb:CK-KZ_JY242_03p121a>¶
太微直上寥天界動靜風調鳴竽籟¶
　太微上界所有風揺皆如笙竽之韻如極樂之所自然如此¶
　也¶
殿閣穹崇何杳隗¶
　杳隗謂虛峻極也殿閣重數甚多橫壯尤麗也¶
壽永衣輕人體大九天各各皆相倍¶
　九天羽服儀仗各各相次加倍羽衣轉輕人體轉大彩翠鮮¶
　華日月轉邁長遠也¶
是爲因心得自在¶
　因心運身得出三界¶
<pb:CK-KZ_JY242_03p121b>¶
靜理修眞爲聖人九行門空列章戴¶
　夫九行者道人之窟宅動息住持不離其內一者以慈愍爲¶
　衣二者以止捨爲食三者以正心爲乘四者以專志爲才五¶
　者以謙下爲牀六者以順義爲器七者以勤惠爲屋八者以¶
　修空爲宅九者以陰施爲業修道之子不持此九行去道疎¶
　矣¶

**** 　　九行空門章第十七¶
九行空門至眞路大道不與人爭怒動息能持勿暫停陰神返¶
照神常助¶
　持心不息其道易成¶
<pb:CK-KZ_JY242_03p122a>¶
諸行無心是實心因心運得歸天去¶
　無心之心因心運心雖無有心還因心有¶
除苟無心是謂眞¶
　眾事曰苟無事曰除除心止念萬行歸余¶
自隨胎息入天門¶
　胎息以善行爲要機無念爲至路¶
玄元正理內藏身無曲潛形體合眞¶
　洞玄經曰心無曲萬神足¶
三部清虛元氣固六府翻成百萬神¶
　三元靜六府調眞氣歸於眞行二理相合五藏六府諸神共¶
<pb:CK-KZ_JY242_03p122b>¶
　有百萬自然相和應也¶

**** 　　六府萬神章第十七¶
六府萬神恒有常¶
　五藏六府百關九節有神百萬若日常清淨修之卽當自見¶
元和淨治穀實盡¶
　但以元氣攻運何穀氣之不去¶
大腸之府主肺堂¶
　肺爲首三焦之主¶
中有元神內隱藏¶
　藏府旣淨萬神自藏故太明經曰大腸主肺也鼻柱中央爲¶
<pb:CK-KZ_JY242_03p123a>¶
　侯色也重十二兩長一丈二尺廣八寸在臍左邊曲疊積一¶
　十二盤貯水穀一斗二升主十二時內有神各具本色衣冠¶
　十二人若除水穀氣盡元氣自足其神當見各據本時遞相¶
　更直以衛修道之子也¶
腎府當明內宮女外應耳宅爲門戸¶
　內神經曰精主腎腎爲後宫內宫列女主耳腎之官承氣於¶
　耳左腎爲壬右腎爲癸循環兩耳門中有神五百人內有元¶
　神守自都管兼主志凡人好嗔怒卽傷腎腎傷卽失志俱喪¶
　元神故道者忌嗔怒道成內神常見於人當衛道者也¶
膀胱兩府合津門氣海循環爲要路¶
<pb:CK-KZ_JY242_03p123b>¶
　膀胱是兩府氣腎合膀胱乃受津之府上應於舌根也津液¶
　往來常潤肥澤舌岸以應兩膀胱氣若少不潤服氣人未成¶
　當欲少語以養津也語多卽口乾口乾難用氣也中有神三¶
　百六十人以應一年之數氣成當見其神常抱無貪之行故¶
　道者不貪志合神理大洞昇玄經曰行合神見道成歸天此¶
　神人行胎息卽自出常護衛人近道者也¶
子當得見內神章終身不泄神常助¶

**** 　　勿泄天神章第十八¶
勿泄天神子存志¶
　終始不泄天神助子¶
<pb:CK-KZ_JY242_03p124a>¶
凡是天章勿輕示三十三篇世絶知況復中黃祕中祕¶
　道有胎光經三十三篇禁絶不許妄傳泄況兹中黃靈句祕¶
　之特重愼之愼之¶
先禮三眞玉仙使然後精心睹文字¶
　教令科云欲開示三眞等經先須擇甲子日淨室燒香心存¶
　南華眞人念三天眞君同開作證首東作禮四拜然後云某¶
　爲求道輒開九天大聖眞文傳示一遍故得百靈同助身歸¶
　太無名入天戸不得示三人切忌容易泄漏若不依經教妄¶
　開示如覩常文必有殃責非淺莫輕慢¶
違教身罹非命殃子孫受禍當須忌¶
<pb:CK-KZ_JY242_03p124b>¶
　餘殃明罰世世子孫受禍大忌大忌¶
¶
¶
¶
¶
¶
¶
¶
¶
¶
<pb:CK-KZ_JY242_03p125a>¶
*** 　　黄庭遁甲緣身經¶
道言昔於蘂珠宮中聽黃庭妙義大道琴心靈篇內固變化之¶
道人之受生分靈道氣含和陰陽逐戀聲色爲滋味所惑爲奢¶
淫所誘亡失正念虛度壯年焉知動靜出處當依教修習履厯¶
妙行以輔養其神則身安靜萬災不干邪魔不撓存念善道遠¶
離惡道往來出入當呼今日日神姓名字云某送我去來如是¶
呼之乃行其道直日神與人同行神道眾惡不干能卻百鬼不¶
逢惡毒又奏表上謁貴人皆書符持懷中三呼直日之神與我¶
同行入疾病家死生家置符於懷中遇陰日右畔陽日左邊若¶
入山林避難者三叩齒直呼之神名字并呼甲申神山中鬼魅¶
<pb:CK-KZ_JY242_03p125b>¶
狼虎之類盡皆迸走若辟除惡神鬼者書六甲六乙符持行并¶
呼甲寅神鬼皆散走若入軍陣辟兵卽書六丙六丁符并呼其¶
神姓名仍呼甲午神名兵刃不傷若欲辟火者書六壬六癸符¶
并呼其神又呼甲子神姓名字云與我同行卽不被燒熱若欲¶
避水難者書六戊六己符并呼甲戍神卽免水溺若縣官口舌¶
書六庚六辛符并呼其神姓名又呼甲辰神官符口舌悉皆解¶
散已上所言書符帶之祕之勿傳假令甲子神姓王字文卿王¶
自是姓文卿是字至癸亥他皆倣此從神計八百七人每日有¶
一神當直人能毎日清旦三叩齒誦直日之神名云某君爲直¶
日與我俱行使我所在咸亨利貞又每日三叩齒誦本命神須¶
<pb:CK-KZ_JY242_03p126a>¶
食之物宜與本命神契尤加福壽更能於本命日與本命神作¶
大福利吉慶尤甚某乞左青龍孟章甲寅右白虎監兵甲申頭¶
上朱雀陵光甲午足下玄武執明甲子月爲貴人入中央右此¶
一首常密念之令熟勿令出聲不要佗人知若有縣官或有殃¶
害之氣軍陣險難之處及入佗國未習水土或遇疫病辰日數¶
數存念之或入孝家臨屍見喪亦入門一步誦一遍叩齒三下¶
當誦三遍此我法也來日平覺便念四海神名¶
　　東海神名阿明　　西海神名祝良¶
　　南海神名巨乘　　北海神名禺强¶
四海大神辟百鬼蕩凶災急急如律令¶
<pb:CK-KZ_JY242_03p126b>¶
黄庭內景祕要六甲緣身經曰若人卒得疾及癰瘇惡氣飛尸¶
百毒惡夢之屬便閉氣誦甲午至戊戌止留氣在上斗中上斗¶
中者在兩乳間也閉氣闇誦甲午至戊戌十遍然後吐氣又誦¶
甲子至戊辰止留氣在下斗中下斗中者臍中也亦闇誦十遍¶
然後吐氣以治建八尺之質含萬有之軀外有四支九竅內有¶
五藏六府各有神主精禀金火氣諧水木¶
五藏者是五神之府含生之器神欲安氣欲寬導養之妙火則¶
躁而禮金則勇而義躁與勇義與禮陰陽之數也長陰則殺長¶
陽則生生殺之數也故抑躁行禮義則生長勇罷禮義則死外¶
行禮義內安脾膽導養之祕也以忠孝爲先不識其原傷生之¶
<pb:CK-KZ_JY242_03p127a>¶
道然知其本靈祕之術若能安其神鍊其形攝生得氣歸正背¶
僞出其恍惚入其玄妙辨補寫之理誕延育之方可昇仙矣子¶
龜鏡焉道在其中也黃帝敬受靈訣專精行之未逾一紀而神¶
猷先鑒行氣使心精步逾玄含靈契理入水不溺入火不焚氣¶
運於內神應於外豈非至眞哉謹具五藏玉軸圖於後¶

**** 　　肺藏圖¶
治肺當用呬呬爲寫吸爲補夫肺者兌之氣金之精其色白其¶
象如懸磬其神如白狩肺主魄魄化爲玉童長七寸持杖往來¶
於肺藏其神多怒者蓋發於肺藏也欲安其魄而存其形者則¶
當收思斂欲含仁育義不怒其怒不聲其聲息其生則含乎太¶
<pb:CK-KZ_JY242_03p127b>¶
和肺合於大腸上主於鼻故人之肺有風則鼻塞也色枯者肺¶
乾也人鼻痒者肺有蟲也人之多怖者魄離於肺也人之體生¶
白點者肺微也人之多聲者肺强也人之不耐寒者肺勞也好¶
食辛者肺不足也顏色鮮白者肺無他惡也人大腸鳴者肺氣¶
壅也夫肺主商肺有疾當用呬呬肺之氣也其氣義則瘳疾久¶
以安神人有怨怒塡塞胸臆者則呬而洩之蓋自然之理也向¶
若不呬必致傷敗獲呬而獲生乎故病用呬耳夫人無苦用呬¶
者不祥也夫肺處七宮驚門主信使人方正平直習武先忠則¶
魄安形全也且肺者秋之用事秋三月天地氣明肅殺萬物雀¶
卧雞起用安至精公施抑怒改息兩相形長秋之道也逆之則¶
<pb:CK-KZ_JY242_03p128a>¶
傷肺常以七月八月九月望旭旦西面平坐鳴天鼓七飲玉漿¶
三然後瞑目吸兌宮白氣入口吞之以補呬之損肺以正白之¶
用以致玉童餞則神安思强氣全兆體百邪不能殃之兵刃不¶
能害之延年益壽名飛仙耳蓋所謂補寫神氣安息靈魄之所¶
致哉¶
　　
**** 　　心藏圖¶
治心當用呵呵爲寫吸爲補夫心者離之氣火之精其色赤其¶
象如蓮花其神如朱雀心主神化爲玉女身長八寸持玉英出¶
入於心府也其神躁而無準人之暴急者蓋發於心藏也欲安¶
其神而全其形者則全忠履孝輔義安仁止其風靜其急息其¶
<pb:CK-KZ_JY242_03p128b>¶
熾澄其神而全其形則合中和也心合乎小腸主其血脉上主¶
於舌人之血壅者心驚也舌不知味者心虧也上智者心有七¶
孔中智五孔下智三孔明達者心有二孔尋常者有一孔愚癡¶
者無孔也多忘者心神離也好食苦者心不足也多悲者心傷¶
也重應者心亂也面青黑者心氷也容色赤者心無他惡也夫¶
心主徵心有疾當用呵呵者心氣也理其氣體呵能靜其心而¶
和其神所以人之心亂者則多呵蓋天全之候也人皆爲而不¶
知哉向若不呵當致憤怒者也故心疾用呵除邪氣也夫心處¶
九宮驚門主智使人樂善好施恭孝以修仁則心和而形全也¶
且夫心者夏之用事也天地氣交萬物華結亥寢丑起無厭於¶
<pb:CK-KZ_JY242_03p129a>¶
養英成實長夏之德也逆之則傷心常以四月五月六月弦朔¶
清旦南面端坐叩金梁九潄玄泉三靜思想吸离宮之赤氣入¶
口三吞之以補呵之損植其靈府開心穴餌离火濯玉女神平¶
體安眾殃不害金火不能傷治神之靈也¶

**** 　　肝藏圖¶
治肝當用噓噓爲寫吸爲補夫肝者震之氣水之精其色青其¶
象如懸匏肝主魂其神如龍化爲二玉女玉童一青衣一黃衣¶
各長七寸一負龍一持玉漿出入於肝藏也其神好仁人之行¶
惠者蓋發於肝也欲安其魂而延其齡者則當澤被芻棘恩覃¶
庶類而後全其生則合乎太清者也肝合於膽上主於目肝盛¶
<pb:CK-KZ_JY242_03p129b>¶
則目赤又主於筋肝虧則筋急皮枯者肝熱也肌肉黑黯者肝¶
風也好食醋味者肝不足也色青者肝盛也手足汗者肝無他¶
惡也毛髮枯者肝傷也夫肝主角故肝有疾者當用噓噓者肝¶
之氣也其氣仁也故除毀痛人之有傷痛者則噓之以止痛皆¶
自然之驗也豈不以爲靈哉此之至理也通玄之道且肝之主¶
春春之用事春三月天地氣生萬物花葉繁茂人及芻萌順陽¶
之道也逆之傷肝也傷之則毛骨不榮也常以正月二月三月¶
寅時東向平坐叩齒三通閉氣七息吸震宮之青氣三吞之補¶
噓之損以享青帝之祀以致二童之饌木精乘王則肝歡寡憂¶
精之妙也¶
<pb:CK-KZ_JY242_03p130a>¶

**** 　　脾藏圖¶
治脾當用呼呼爲寫吸爲補夫脾者坤之氣土之精其色黃狀¶
如覆盆脾主意其神如鳳化爲玉女長六寸循環於脾藏也其¶
神多疾妬人之疾妬蓋起於脾藏也土無正形故妬之無準也¶
婦人則妬劇者乘陰氣也欲安其神則當去欲寡色少思屏慮¶
長其土德而後全其生也脾合乎太陰脾連胃上主於口消穀¶
之腑如磨之轉化生而入熟也食不消者脾不轉也食堅硬之¶
物磨之不化也人不欲食訖便卧其脾則側側則不轉食堅物¶
生食不化則爲宿食之患也故食不調則傷脾脾藏不調則傷¶
質質神俱損則傷人之速故人之不欲食生硬堅澀之物全人¶
<pb:CK-KZ_JY242_03p130b>¶
之道也人不欲食爲脾中有不化食也多惑者脾識不安也多¶
食者脾虛也食不下者脾塞也無顏色者脾傷也好食甘者脾¶
不足也顏色鮮滑者脾無他惡也夫脾主於中宮土也故脾之¶
有疾當用呼呼者能引脾疾故人之中熱者呼之以驅熱温之¶
弊也向若不呼則熱氣擁於內陰氣息於外致憤悶之患形何¶
從而安哉夫脾位寄於土宮宮主義也使人寬舒廣大屈已濟¶
人以利不爭者也且脾之無正形寄王四季隨六氣助成萬物¶
脾育腸胃義之道也不以自專爲德不以物競爲功長坤之理¶
逆之則傷脾常以四季月末十八日旭旦正坐中宮禁氣五息¶
鳴天鼓七吸土宮之黃氣入口五吞之補呼之損飮玉醴以致¶
<pb:CK-KZ_JY242_03p131a>¶
神之和以補於脾以佐神氣則入山不畏虎狼登險不懼顚蹶¶
者行氣之精也¶

**** 　　腎藏圖¶
治腎當用吹吹爲寫吸爲補夫腎者陰之精坎之氣其色黑其¶
象如圓石其神如白鹿兩頭化爲玉童長一尺出入於腎藏其¶
神和也人之柔順者蓋發於腎藏也欲安其神則當仁德平廣¶
膏潤萬物長其精順其志而後全其生形則合乎太清者也腎¶
合於骨上主於齒齒痛者腎傷也又主於耳人之骨痛者腎虛¶
也耳不聞聲者腎虧也齒多楚者腎虛也齒黑𪘞者腎風也耳¶
痛者腎氣壅也腰不伸者腎氷也色黃者腎衰也容色紫光者¶
<pb:CK-KZ_JY242_03p131b>¶
腎無他惡也骨鳴者腎羸也夫腎主羽人之有疾當用吹吹者¶
腎之氣能瘳腎之疾故人之積氣衝臆者則强吹也腎氣沉滯¶
吹徹則通且腎者冬之用事冬三月乾坤氣閉萬物伏藏戌寢¶
寅起與玄陰并外陰內陽以養骨齒以治其神逆之則傷腎常¶
以十月十一月十二月面北平坐鳴金梁七飲玉泉三吸玄宮¶
之黑氣入口九吞之以補吹之損以符呦鹿之詞以致玉童之¶
饌益腎氣神和體安則群妖莫害可致長生之道矣¶

**** 　　膽藏圖¶
以前名五藏加膽名六府膽亦受水氣與坎同道膽有疾當用¶
嘻嘻爲寫吸爲補圖刑已附在肝藏夫膽者金之精水之氣其¶
<pb:CK-KZ_JY242_03p132a>¶
色青其象如懸瓠其神龜蛇化爲玉童長一尺戟其手奔馳於¶
膽其神勇人之勇決者蓋發於膽藏也欲安其神當息忿寢爭¶
與仁輔義其後全生也膽合於膀胱上主於毛髮毛髮枯者膽¶
損也髮燥者膽有風也無懼者膽洪大也顏貌青光者膽無他¶
惡也爪甲乾者膽虧也毛焦者膽熱也無事淚出者膽勞也好¶
酸者膽不足也夫膽寄於坎宮使人觀智慕善併邪去佞絶姦¶
治方直也且膽者生於金金主於武故多勇且抑之大吉夫膽¶
乘陰之氣秉金之精故主於殺殺則悲故人之悲者金生於水¶
目中墮淚也夫心主火膽主水火主辛水主苦所以人有弊者¶
卽言辛苦故爲水火二氣相背則火得水而煎陰陽交爭水勝¶
<pb:CK-KZ_JY242_03p132b>¶
於火故目淚出淚流也苦而出故曰淚夫悲啼號泣其聲稱苦¶
者爲淚出於膽而以苦爲詞也膽水也而主於陰目明也而主¶
於陽陰從陽故從目出常以孟月端居正北思吸玄宮之黑氣¶
入口九吞之以補嘻之損以食龜蛇之味飲玉童之漿然後神¶
治體和顚不能犯邪莫之向膽氣所致也¶
歧伯曰夫人之受天地之元氣生氣之來也謂之精精之媾也¶
謂之靈靈之變也謂之神神之化也謂之魂隨魂往來謂之識¶
並精出入謂之魄管主精魄謂之心心有所從謂之情情有所¶
屬謂之意意有所指謂之志志有所憶謂之思思而遠慕謂之¶
慮慮而用事謂之智智者乃識見者也蓋精神魂魄意志思慮¶
<pb:CK-KZ_JY242_03p133a>¶
情智見識之所用也抱朴子曰一人之身含天地之象具在身¶
矣則胸脇爲宮室四支爲郊境頭圓象天足方象地左目爲日¶
右目爲月髮爲星辰齒爲金玉大腸爲江河小腸爲川瀆兩乳¶
臍膝爲五岳肝腎脾肺心爲五行故修道者常理之若不修緝¶
必致毁敗營衛不通血氣不流齒髮不堅五藏不調則傾化隨¶
及故人修其未毁治其無疾也¶
¶
¶
¶
¶
<pb:CK-KZ_JY242_03p133b>¶
¶
¶
¶
¶
¶
¶
¶
¶
¶
¶
