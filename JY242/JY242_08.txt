#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: title 雲笈七籤
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
#+PROPERTY: JUAN 1
#+PROPERTY: JUAN 031
<pb:CK-KZ_JY242_08p001a>¶
#+PROPERTY: JUAN 032
<pb:CK-KZ_JY242_08p001a>¶
@fw重刊道藏輯要¶
　
* 雲笈七籖　　　　　　　　　　　　@by宋張君房輯¶
　
** 雜修攝¶
　　
*** 養性延命錄(并序)¶
夫稟氣含靈惟人爲貴人所貴者蓋貴於生生者神之本形者¶
神之具神大用則竭形大勞則斃若能遊心虛靜息慮無爲候¶
元氣於子後時導引於閑室攝養無虧兼餌良藥則百年耆壽¶
是常分也如恣意以耽聲色役智而圖富貴得喪縈於懷抱躁¶
撓未能自遣不拘禮度飮食無節如斯之流甯免夭傷之患也¶
余因正觀微暇聊復披覽養生要集其集乃前彥張湛道林之¶
<pb:CK-KZ_JY242_08p001b>¶
徒翟平黃山之輩咸是好事英奇志在寶育或鳩集仙經眞人¶
壽考之規或採摭彭祖李聃長齡之術上自農黃已來下及魏¶
晉之際但有益於養生乃無損於後患諸本先皆記錄今畧取¶
要法删棄繁蕪類聚篇題號爲養性延年錄庶補助於有緣冀¶
憑以濟物耳¶
神農經曰食穀者智慧聰明食石者肥澤不老(謂之鍊五石也)食芝者¶
延年不死食元氣者地不能埋天不能殺是故食藥者與天地¶
相弊日月並列老君道經曰谷神不死(河上公曰谷養也能養神不死神爲五藏之神¶
肝藏魂肺藏魄心藏神腎藏精脾藏志五藏盡傷則五神去矣)是謂玄牝(言不死之道在於玄牝玄天也天於人爲¶
鼻牝地也地於人爲口天食人以五氣從鼻入藏於心五氣清爲精神聰明音聲五性其鬼曰魂魂者雄也出入人鼻與天通¶
<pb:CK-KZ_JY242_08p002a>¶
故鼻爲玄也地食人以五味從口入藏於胃五味濁爲形骸骨肉血脈六情其鬼曰魄魄者雌也出入於口與地通故口與地¶
通故口爲牝也)玄牝之門是謂天地根(根元也言鼻口之門乃是天地之元氣所從往來也)綿綿¶
若存(鼻口呼吸喘息當綿綿微妙若可存復若無有也)用之不勤(用氣當寬舒不當急疾勤勞)老君¶
德經曰出生(謂情欲出於五內魂定魄靜故生也)入死(謂情欲入於胷臆精散神惑故死也)生之徒¶
十有三死之徒十有三(言生死之類各十有三謂九竅四關也其生也目不妄視耳不妄聽鼻不妄嗅¶
口不妄言手不妄持足不妄行精不妄施其死也反是)人之生動之死地亦十有三人(欲求¶
生動作反之十三之死地也)夫何故以其求生之厚(所以動之死地者以其求生活之太厚也遠道¶
反天妄行失紀)蓋聞善攝生者陸行不遇兕虎入軍不被甲兵兕無所¶
投其角虎無所措其爪兵無所容其刃夫何故以其無死地焉¶
(以其不犯上十三之死地也)莊子養生篇曰吾生也有涯(向秀曰生之所稟各有涯也)而¶
<pb:CK-KZ_JY242_08p002b>¶
智也無涯(嵇康曰夫不慮而欲性之動也識而發感智之用也性動者遇物而當足則無餘智從感而求倦而不已¶
故世之所患常在於智用不在性動也)以有涯隨無涯殆已(郭象曰以有根之性尋無窮之智安得而¶
不困哉)已而爲智者殆而已矣(向秀曰已困於智矣又爲以攻之者又殆矣)莊子曰達¶
生之情者不務生之所無以爲(向秀曰生之所無以爲者性表之事也張湛曰生理自全爲分¶
外所爲此是以有涯隨無涯也)達命之情者不務智之所無奈何(向秀曰命盡而死者是張¶
湛曰乘生順之理窮所稟之分豈智所奈何)列子曰少不勤行壯不競時長而安貧¶
老而寡慾閑心勞形養生之方也列子曰一體之盈虛消息皆¶
通於天地應於萬類(張湛曰人與陰陽通氣)和之於始和之於終靜神滅¶
想生之道也(始終和則神志不散)老君妙眞經曰人常失道非道失人人¶
常去生非生去人故養生者愼勿失道爲道者愼勿失生使道¶
<pb:CK-KZ_JY242_08p003a>¶
與生相守生與道相保黃老經元禾曰天道施化與萬物無窮¶
人道施化形神消亡轉神施精精竭故衰形本生精精生於神¶
不以精施故能與天合德不與神化故能與道同式元禾曰以¶
形化者尸解之類神與形離二者不俱遂象飛鳥入海爲蛤而¶
隨季秋陰陽之氣以氣化者生可冀也以形化者甚可畏也嚴¶
君平老君指歸曰遊心於虛靜結志於微妙委慮於無欲歸指¶
於無爲故能達生延命與道爲久大有經曰或疑者云始同起¶
於無外終受氣於陰陽載形魄於天地資生長於食息而有愚¶
有智有强有弱有壽有夭天耶人解者曰夫形生愚智天也强¶
弱壽夭人也天道自然人道自已始而胎氣充實生而乳食有¶
<pb:CK-KZ_JY242_08p003b>¶
餘長而滋味不足壯而聲色有節者强而壽始而胎氣虛耗生¶
而乳食不足長而滋味有餘壯而聲色自放者弱而夭生長全¶
足加之導養年未可量道機曰人生而命有長短者非自然也¶
皆由將身不謹飮食過差淫泆無度忤逆陰陽魂神不守精竭¶
命衰百病萌生故不終其壽河圖帝視萌曰侮天地者凶順天¶
時者吉春夏樂山高處秋冬居卑深藏吉利多福壽考無窮洛¶
書寶予命曰古人治病之方和以醴泉潤以元氣藥不辛不苦¶
甘甜多味常能服之津流五藏繫之在肺終身無患孔子家語¶
曰食肉者勇敢而悍(虎狼之類)食氣者神明而壽(仙人靈龜是)食穀者智¶
慧而夭(人也)不食者不死而神(直任喘息而無思慮)傳曰雜食者百病妖邪¶
<pb:CK-KZ_JY242_08p004a>¶
所鍾所食愈少心愈開年愈益所食愈多心愈塞年愈損焉太¶
史公司馬論曰夫神者生之本形者生之具也神大用則竭形¶
大勞則斃神形早衰欲與天地長久非所聞也故人所以生者¶
神也神之所託者形也神形離別則死死者不可復生離者不¶
可復返故乃聖人重之夫養生之道有都領大歸未能具其會¶
者但思每與俗反則闇踐勝轍獲過半之功矣有心之徒可不¶
察歟小有經曰少思少念少欲少事少語少笑少愁少樂少喜¶
少怒少好少惡行此十二少乃養生之都契也多思則神怠多¶
念則志散多欲則損智多事則形疲多語則氣爭多笑則傷藏¶
多愁則心懾多樂則意溢多喜則忘錯昏亂多怒則百脉不定¶
<pb:CK-KZ_JY242_08p004b>¶
多好則專迷不治多惡則燋煎無歡此十二多不除喪生之本¶
也無多者幾乎眞人大計奢懶者壽慳靳者夭放散劬勞之異¶
也田夫壽膏梁夭嗜慾多少之驗也處士少疾遊子多患事務¶
繁簡之殊也故俗人競利道士罕營胡昭曰目不欲視不正之¶
色耳不欲聽醜穢之言鼻不欲向羶腥之氣口不欲嘗毒辣之¶
味心不欲謀欺詐之事此辱神損壽又居常而歎息晨夜而吟¶
嘯不止來邪也夫常人不得無欲又復不得無事但當和心少¶
念靜慮先去亂神犯性之事此則嗇神之一術也黃庭經曰玉¶
池清水灌靈根審能修之可長存名曰飲食自然自然者則是¶
華池華池者口中唾也呼吸如法咽之則不飢也老君尹氏內¶
<pb:CK-KZ_JY242_08p005a>¶
解曰唾者潄爲醴泉聚爲玉漿流爲華池散爲精汋降爲甘露¶
故曰爲華池中有醴泉潄而咽之漑藏潤身流利百脉化養萬¶
神肢節毛髮宗之而生也中經曰靜者壽躁者夭靜而不能養¶
減壽躁而能養延年然靜易御躁難持盡順養之宜者則靜亦¶
可養躁亦可養韓融元長曰酒者五穀之華味之至也亦能損¶
人然美物難將而易過養性所宜愼之邵仲堪曰五穀充肌體¶
而不能益壽百藥療疾延年而不能甘口充肌甘口者俗人之¶
所珍苦口延年道士之所寶素問曰黃帝問岐伯曰余聞上古¶
之人春秋皆百歲而動作不衰(謂血氣猶盛也)今時之人年始半百動¶
作皆衰者時世異耶將人要之失耶岐伯曰上古之人其知道¶
<pb:CK-KZ_JY242_08p005b>¶
者法則陰陽和於術數(房中交接之法)飲食有節起居有度不妄動作¶
故能形與神俱盡終其天命壽過百歲今時之人則不然以酒¶
爲漿以妄爲常醉以入房以慾竭其精以好散其眞不知持滿¶
不時御神務快其心逆於陰陽治生起居無節無度故半百而¶
衰也老子曰人生大期百年爲限節護之者可至千歲如膏之¶
用小炷與大耳眾人大言而我小語眾人多煩而我少記眾人¶
悸暴而我不怒不以人事累意不修君臣之義淡然無爲神氣¶
自滿以爲不死之藥天下莫我知也無謂幽冥天知人情無謂¶
闇昧神見人形心言小語鬼聞人聲犯禁滿千地收人形人爲¶
陽善正人報之人爲陰善鬼神報之人爲陽惡正人治之人爲¶
<pb:CK-KZ_JY242_08p006a>¶
陰惡鬼神治之故天不欺人依以影地不欺人依以響老君曰¶
人修善積德而遇其凶禍者受先人之餘殃也犯禁爲惡而遇¶
其福者蒙先人之餘福也名醫叙病論曰世人不終耆壽咸多¶
夭殁者皆由不自愛惜忿爭盡意邀名射利聚毒攻神內傷骨¶
體外乏筋肉血氣將無經脈便壅內裏空疎惟招眾疾正氣日¶
衰邪氣日盛矣不異舉滄波以注爝火頽華嶽而斷涓流語其¶
易也甚於兹矣彭祖曰道不在煩但能不思衣不思食不思聲¶
不思色不思勝不思負不思失不思得不思榮不思辱心不勞¶
形不極常導引內氣息但爾可得千歲欲長生無限者當服上¶
藥仲長統曰蕩六情之者有心而不以之思有口而不以之言¶
<pb:CK-KZ_JY242_08p006b>¶
有體而不以之安安之而能遷樂之而不愛以之圖之不知日¶
之益也不知物之易也彭祖老聃庶幾不然彼何爲與人者同¶
類而與人者異壽陳紀元方曰百病橫夭多由飲食飲食之患¶
過於聲色聲色可絶之踰年飲食不可廢之一日爲益亦多爲¶
患亦切(多則切傷少則增益)張湛云凡貴權勢者雖不中邪精神內傷心¶
身死亡(非妖𦍙外侵直由冰炭內煎則自崩傷中嘔血)始富後貧雖不中邪皮焦筋出¶
委痺爲攣(貧富之於人利害猶於權勢故痾疹損於形骸)動勝寒靜勝熱能動能靜所¶
以長生精氣清淨乃與道合莊子曰眞人其寢不夢愼子云晝¶
無事者夜不夢張道人年百數十甚翹壯也云養性之道莫久¶
行久坐久卧久聽莫强食飮莫大醉莫大愁憂莫大哀思此所¶
<pb:CK-KZ_JY242_08p007a>¶
謂能中和能中和者必久壽也仙經曰我命在我不在於天但¶
愚人不能知此道爲生命之要所以致百病風邪者皆由恣意¶
極情不知自惜故虛損生也譬如枯朽之木遇風卽折將崩之¶
岸值水先頽今若不能服藥但知愛精節情亦得一二百年壽¶
也張湛養生集叙曰養生大要一曰嗇神二曰愛氣三曰養形¶
四曰導引五曰言語六曰飮食七曰房室八曰反俗九曰醫藥¶
十曰禁忌過此以往義可略焉青牛道士言人不欲使樂樂人¶
不壽但當莫强爲力所不任舉重引强掘地苦作倦而不息以¶
致筋骨疲竭耳然勞苦勝於逸樂也能從朝至暮常有所爲使¶
之不息乃快但覺極當息息復爲之此與導引無異也夫流水¶
<pb:CK-KZ_JY242_08p007b>¶
不腐戶樞不朽者以其勞動數故也飽食不用坐與卧欲得行¶
步務作以散之不爾使人得積聚不消之疾及手足痺蹶面目¶
黧皺必損年壽也皇甫隆問青牛道士(青牛道士姓封字君達其養性法則可施用)¶
大略云體欲常勞食欲常少勞無極少無過去肥濃節鹹酸減¶
思慮損喜怒除馳逐愼房室武帝行之有效彭祖曰人受氣雖¶
不知方術但養之得理常壽一百二十歲不得此者皆傷之也¶
少復曉道可得二百四十歳復微加藥物可得四百八十歲(嵇康¶
亦云道養得理上可壽千歳下可壽百歳)彭祖曰養壽之法但莫傷之而已夫冬温¶
夏凉不失四時之和所以適身也重衣厚褥體不堪苦以致風¶
寒之疾厚味脯腊醉飽厭飫以致聚結之疾美色妖麗嬪妾盈¶
<pb:CK-KZ_JY242_08p008a>¶
房以致虛損之禍淫聲哀音怡心悅耳以致荒耽之惑馳騁遊¶
觀弋獵原野以致荒狂之失謀得戰勝兼弱取亂以致驕逸之¶
敗蓋聖賢或失其理也然養生之具譬猶水火不可失適反爲¶
害耳彭祖曰人不知道經服藥損傷血氣不足內理空疎髓腦¶
不實內已先病故爲外物所犯風寒酒色以發之耳若本充實¶
豈有病乎仙人曰罪莫大於淫禍莫大於貪咎莫大於讒此三¶
者禍之車小則危身大則危家若欲延年少病者誡勿施精施¶
精命夭殘勿大温消骨髓勿大寒傷肌肉勿咳唾失肌汁勿卒¶
呼驚魂魄勿久泣神悲蹙勿恚怒神不樂勿念內志恍惚能行¶
此道可以長生¶
<pb:CK-KZ_JY242_08p008b>¶
　　
**** 雜戒忌禳災祈善¶
久視傷血久卧傷氣久立傷骨久行傷筋久坐傷肉遠思强健¶
傷人憂恚悲哀傷人喜樂過差傷人忿怒不解傷人汲汲所願¶
傷人戚戚所患傷人寒暖失節傷人陰陽不交傷人凡交須依¶
導引諸術若能避眾傷人事而復曉陰陽之術則是不死之道¶
大樂氣飛揚大愁氣不通用精令人氣力乏多睡令人目盲多¶
唾令人心煩貪美食令人洩痢俗人但知貪於五味不知有元¶
氣可飲聖人知五味之毒焉故不貪知元氣可服故閉口不言¶
精氣息應也唾不咽則氣海不潤氣海不潤則津液乏是以服¶
元氣飮醴泉乃延年之本也沐浴無常不吉夫婦同浴不吉新¶
<pb:CK-KZ_JY242_08p009a>¶
沐浴及醉飽遠行歸還大疲倦並不可行房室之事生病切愼¶
之丈夫勿頭北向卧令人神不安多愁忘勿跂井今古大忌若¶
見十步地墻勿順墻坐臥被風吹發癲癇疾勿怒目久視日月¶
使目睛失明凡大汗勿脫衣不愼多患偏風半身不遂新沐浴¶
訖不得露頭當風不幸得大風剌風疾觸寒來勿面臨火上成¶
癇起風眩頭痛勿跂床懸脚久成血痺足重腰疼凡脚汗勿入¶
水作骨痺亦作遁疾久忍小便脈冷兼成冷痺凡食熱物汗出¶
勿盪風發疰頭痛令人目澁饒睡凡欲眠勿歌咏不祥眠起勿¶
大語損人氣凡飛鳥投人不可食鳥若開口及毛下有瘡並不¶
可食之凡熱泔洗頭冷水濯成頭風凡人卧頭邊勿安火爐令¶
<pb:CK-KZ_JY242_08p009b>¶
人六神不安冬日温足凍腦春秋腦足俱凍此乃聖人之常法¶
也凡新哭泣訖便食卽成氣病夜卧勿覆頭婦人勿跂竈坐大¶
忌凡唾不用遠遠卽成肺病令人手重背疼咳嗽凡人魘勿點¶
燈照定魘死暗喚之卽吉亦不可近前及急喚凡人卧勿開口¶
久成病渴並失血色凡旦起勿以冷水開目洗面令人目澁失¶
明饒淚凡行途中觸熱逢河勿洗面生鳥䵟人睡訖忽覺勿飲¶
水更臥成水痺凡時病新汗解勿飮冷水損人心腹不平復凡¶
空腹不可見聞臭屍氣入鼻令人成病凡欲見死屍皆須先飮¶
酒及咬蒜辟毒氣凡小兒不用令指月兩耳後生瘡欲斷名月¶
會瘡搗蝦䗫末傅之卽差并別餘瘡並不生凡產婦不可見狐¶
<pb:CK-KZ_JY242_08p010a>¶
臭人善令產婦著腫凡人卧不用隱膊下令人六神不安凡臥¶
春夏欲得頭向東秋冬頭向西有所利益凡丈夫飢欲得坐小¶
便飽則立小便令人無病凡人睡欲得屈膝側臥益人氣力凡¶
臥欲得數轉側語笑欲令至少莫令聲高大春欲得瞑臥早起¶
夏秋欲得侵夜臥早起冬欲得早卧晏起皆有所益雖云早起¶
莫在雞鳴前晏起莫在日出後冬日天地閉陽氣藏人不欲作¶
勞出汗發洩陽氣損人新沐浴訖勿當風結髻勿以濕髻臥使¶
人患頭風眩悶髮秃面腫齒痛耳聾濕衣及汗衣皆不可著久¶
令發瘡及患風老君曰正月旦中庭向寅地再拜呪曰(某甲)年年¶
受大道之恩太清玄門願還(某甲)去歳之年男女皆三通自呪常¶
<pb:CK-KZ_JY242_08p010b>¶
行此道延年(玄女有清神之法淮南有祠竈之規咸欲體合眞靈護生者也)仙經祕要常存念¶
心中有氣大如雞子內赤外黃辟眾邪延年也欲却眾邪百鬼¶
常存念爲炎火如斗煌煌光明則百邪不敢干人可入瘟疫之¶
中暮臥常存作赤氣在外白氣在內以覆身辟眾邪鬼魅老君¶
曰凡人求道勿犯五逆六不祥有犯者凶大小便向西一逆向¶
北二逆向日三逆向月四逆仰視天及星辰五逆夜起躶形一¶
不祥旦起嗔恚二不祥向竈罵詈三不祥以足向火四不祥夫¶
妻晝合五不祥怨恚師父六不祥凡人旦起常言善事天與之¶
福凡言奈何歌嘯名曰請禍愼勿上牀卧歌凶始卧伏卧床凶¶
飲食伏床凶以匙筋擊盤上凶司陰之神在人口左人有陰禍¶
<pb:CK-KZ_JY242_08p011a>¶
司陰白之於天天則考人魂魄司殺之神在人口右人有惡言¶
司殺白之於司命司命記之罪滿卽殺二神監口惟向人求非¶
安可不愼言舌者身之兵革善惡由之而生故道家所忌飮玉¶
泉者令人延年除百病玉泉者口中唾也雞鳴平旦日中晡時¶
黃昏夜半一日一夕凡七漱玉泉飲之每飮輙滿口咽之延年¶
髮血之窮齒骨之窮爪筋之窮千過梳髮髮不白朝夕啄齒齒¶
不齲爪不數截筋不替人常數欲照鏡謂之存形形與神相存¶
此其意也若矜容顏色自愛玩不如勿照凡人常以正月一日¶
二月二日三月三日四月八日五月一日六月二十七日七月¶
十一日八月八日九月二十一日十月十四日十一月十一日¶
<pb:CK-KZ_JY242_08p011b>¶
十二月三十日但常以此日取枸杞菜煮作湯沐浴令人光澤¶
不病不老月蝕宜救人除殃活萬人與天同功(天不好殺聖人則之知不好之¶
者是助天地長養故招勝福)善夢可說惡夢默之則使之延命也¶
　　
**** 服氣療病¶
元陽經曰常以鼻內氣含而漱滿舌料唇齒咽之一日一夜得¶
千咽甚佳當少飲食多則氣逆百脈閉百脈閉則氣不行氣不¶
行則生病元禾曰志者氣之帥也氣者體之充也善者遂其生¶
惡者喪其形故行氣之法少食自節動其形和其氣志意專一¶
固守中外上下俱閉神周形骸調暢四溢修守關元滿而足實¶
因之而眾邪自出彭祖曰常閉氣內息從平旦至日中乃跪坐¶
<pb:CK-KZ_JY242_08p012a>¶
拭目摩搦身體舐唇咽唾服氣數十乃起行言笑其偶有疲倦¶
不安便導引閉氣以攻所患必存其身頭面九竅五藏四肢至¶
於髮端皆令所在覺其氣雲行體中起於鼻口下達十指末則¶
澄和眞神不須針藥灸刺凡行氣欲除百病隨所在作念之頭¶
痛念頭足痛念足和氣往攻之從時至時便自消矣時氣中冷¶
可閉氣以取汗汗出周身則解矣行氣閉氣雖是治身之要然¶
當先達解其理趣又宜空虛不可飽滿若氣有結滯不得空流¶
或致瘡癤譬如泉源不可壅遏若食生魚生菜肥肉及喜怒憂¶
恚不除而以行氣令人發上氣凡欲學行氣皆當以漸劉安曰¶
食生吐死可以長存謂鼻內氣爲生也凡人不能服氣從朝至¶
<pb:CK-KZ_JY242_08p012b>¶
暮常習不息徐而舒之分但令鼻內口吐所謂吐故納新也服¶
氣經曰道者氣也保氣則得道得道則長存神者精也保精則¶
神明神明則長生精者血脈之川流守骨之靈神也精去則骨¶
枯骨枯則死矣是以爲道務寶其精從夜半至日中爲生氣從¶
日中後至夜半爲死氣當以生氣時正偃卧瞑目握固(握固者如嬰兒¶
之捲手以四指押大母指也)閉氣不息於心中數至二百乃口吐氣出之日¶
增息如此身神具五藏安能閉氣至二百五十息華蓋明華蓋¶
明則耳目聰明舉身無病邪不忤人也凡行氣以鼻內氣以口¶
吐氣微而引之名曰長息內氣有一吐氣有六內氣一者謂吸¶
也吐氣六者謂吹呼唏呵噓呬皆出氣也凡人之息一呼一吸¶
<pb:CK-KZ_JY242_08p013a>¶
元有此數欲爲長息吐氣之法時寒可吹温可呼委曲治病吹¶
以去熱呼以去風唏以去煩呵以下氣噓以散滯呬以解極凡¶
人極者則多噓呬道家行氣多不欲噓呬噓呬者長息之心也¶
此男女俱存法法出於仙經行氣者先除鼻中毛所謂通神之¶
路若天惡風猛大寒大熱時勿取氣明醫論云疾之所起自生¶
五勞五勞旣用二藏先損心腎受邪府藏俱病五勞者一曰志¶
勞二曰思勞三曰心勞四曰憂勞五曰疲勞五勞則生六極一¶
曰氣極二曰血極三曰筋極四曰骨極五曰精極六曰髓極六¶
極卽爲七傷七傷故變爲七痛七痛爲病令人邪氣多正氣少¶
忽忽喜怒悲傷不樂飮食不生肌膚顏色無澤髮白枯槁甚者¶
<pb:CK-KZ_JY242_08p013b>¶
令人得大風偏枯筋縮四肢拘急攣縮百關隔塞羸瘦短氣腰¶
脚疼痛此由早娶用精過差血氣不足極勞之所致也凡病之¶
來不離於五藏事須識相若不識者勿爲之耳心藏病者體有¶
冷熱呼吸二氣出之肺藏病者胃膈脹滿噓出之脾藏病者體¶
上遊風飁飁身痒疼悶唏氣出之肝藏病者眼疼愁憂不樂呵¶
氣出之已上十二種調氣法但常以鼻引氣口中吐氣當令氣¶
聲逐字吹呼噓呵唏呬吐之若患者依此法皆須恭敬用心爲¶
之無有不差此卽愈病長生要術也¶
　　
**** 導引按摩¶
導引經云清旦未起啄齒二七閉目握固潄漏唾三咽氣尋閉¶
<pb:CK-KZ_JY242_08p014a>¶
而不息自極極乃徐徐出氣滿三止便起狼踞鴟顧左右自搖¶
曳不息自極復三便起下床握固不息頓踵三還上一手下一¶
手亦不息自極三又叉手項上左右自了戾不息復三又伸兩¶
足及叉手前却自極復三皆當朝暮爲之能數尤善平旦以兩¶
掌相摩令熱熨眼三過次又以指按目四眥令人目明按經云¶
拘魂門制魄戸名曰握固與魂魄安門戸也此固精明目留年¶
還魄之法若能終日握之邪氣百毒不得入(握固法屈大拇指於四小指下把之¶
積習不止卽眼中亦不復開一說云令人不遭魔魅)內解云一曰精二曰唾三曰淚四曰¶
涕五曰汗六曰溺皆所以損人也但爲損者有輕重耳人能終¶
日不涕唾隨有潄漏咽之若恒含棗核咽之令人愛氣生津液¶
<pb:CK-KZ_JY242_08p014b>¶
此大要也(謂取津液非咽核也)常每旦啄齒三十六通能至三百彌佳令¶
人齒堅不痛次則以舌潄漏滿口中津液咽之三過止次摩指¶
少陽令熱以熨目滿二七止令人目明每旦初起以兩手掩兩¶
耳極上下熱按之二七止令人耳不聾次又啄齒漱玉泉三咽¶
縮鼻閉氣右手從頭上引左耳二七復以左手從頭上引右耳¶
二七止令人延年不聾次又引兩鬢髮舉之一七則總取髮兩¶
手向上極勢擡上一七令人血氣通頭不白又法摩手令熱以¶
摩面從上至下去邪氣令人面上有光彩又法摩手令熱摩身¶
體從上至下名曰乾浴令人勝風寒時氣熱頭痛百病皆除夜¶
欲臥時常以兩手揩摩身體名曰乾浴辟風邪峻坐以左手托¶
<pb:CK-KZ_JY242_08p015a>¶
頭仰右手向上盡勢托以身并手振動三右托頭振動亦三除¶
人睡悶平旦日未出前面向南峻坐兩手托䏶盡勢振動三令¶
人面有光澤生旦起未梳洗前峻坐以左手握右手於左䏶上¶
前却盡勢按左䏶三又以右手握左手於右䏶上前却按右䏶¶
亦三次又兩手向前盡勢推三次又叉兩手向胷前以兩肘向¶
前盡勢三次直引左臂捲曲右臂如挽一斛五斗弓勢盡力爲¶
之右手挽弓勢亦然次以右手托地左手仰托天盡勢右亦然¶
次捲兩手向前築各三七次捲左手盡勢向背上握指三右手¶
亦如之療背膊臂肘勞氣數爲之彌佳平旦便轉訖以一長拄¶
杖策腋垂左脚於床前徐峻盡勢掣左脚五七迴右亦如之療¶
<pb:CK-KZ_JY242_08p015b>¶
脚氣疼悶腰腎冷氣冷痺及膝冷並主之日夕三掣彌佳勿大¶
飽及忍小便掣如不用拄杖但遣所掣脚不著地手扶一物亦¶
得晨夕梳頭滿一千梳大去頭風令人髮不白梳訖以鹽花及¶
生麻油搓頭頂上彌佳如有神明膏搓之甚佳旦欲梳洗時叩¶
齒一百六十隨有津液便咽之訖以水潄口又更以鹽末揩齒¶
卽含取微酢清漿半小合許熟潄取鹽湯吐洗兩目訖以冷水¶
洗面不得遣冷水入眼中此法齒得堅淨目明無淚永無𧏾齒¶
平旦洗面時漱口訖咽一兩咽冷水令人心明淨去胷臆中熱¶
譙國華佗善養性弟子廣陵吴普彭城樊阿授術於佗佗嘗語¶
普曰人體欲得勞動但不當使極耳人身常搖動則穀氣消血¶
<pb:CK-KZ_JY242_08p016a>¶
脈流通病不生譬猶戸樞不朽是也古之仙者及漢時有道士¶
君倩者爲導引之術作猿經鵄顧引挽腰體動諸關節以求難¶
老也吾有一術名曰五禽戲一曰虎二曰鹿三曰熊四曰猿五¶
曰鳥亦以除疾兼利手足以常導引體中不快因起作一禽之¶
戲遣微汗出卽止以粉塗身卽身體輕便腹中思食吴普行之¶
年九十餘耳目聰明牙齒堅完喫食如少壯也虎戲者四肢距¶
地前三擲却二擲長引腰乍却仰天卽返距行前却各七過也¶
鹿戲者四肢距地引項反顧左三右二左右伸脚伸縮亦三亦¶
二也熊戲者正仰以兩手抱膝下舉頭左僻地七右亦七蹲地¶
以手左右托地猿戲者攀物自懸伸縮身體上下一七以脚拘¶
<pb:CK-KZ_JY242_08p016b>¶
物自懸左右七手鉤却立按頭各七鳥戲者雙立手翹一足伸¶
兩臂揚眉鼓力右二七坐伸脚手挽足距各七縮伸二臂各七¶
也夫五禽戲法任力爲之以汗出爲度有汗以粉塗身消穀食¶
益除百病能存行之者必得延年又有法安坐未食前自按摩¶
以兩手相叉伸臂股導在引諸脈勝於湯藥正坐仰天呼出飲¶
食醉飽之氣立消夏天爲之令人凉矣¶
<pb:CK-KZ_JY242_08p016b>¶
　　
#+PROPERTY: JUAN 033
<pb:CK-KZ_JY242_08p016b>¶
*** 攝養枕中方¶
　　@by太白山處士孫思邈撰¶
夫養生繕性其方存於卷者甚眾其或幽微秘密疑未悟於心¶
至於澄神內觀遊元採眞故非小智所及常思所尋設能及之¶
<pb:CK-KZ_JY242_08p017a>¶
而志不能守之事不從心術卽不驗誠由前之誤交切而難遣¶
攝衛之道賒遠而易違是以混然同域絶而不思者也嵇叔夜¶
悟之大得論之未備所以將來志士覽而懼焉今所撰錄並在¶
要典事雖隱秘皆易知易爲以補斯闕其學者不違情欲之性¶
而俯仰可從不棄耳目之翫而顧盼可法旨約而用廣業少而¶
功多余研覈方書蓋亦久矣搜求祕道略無遺餘自非至妙至¶
神不入兹錄誠信誠效始冠於篇取其弘益以貽後代苟非其¶
道愼勿虛傳傳非其人殃及三世凡著五章爲一卷與我同志¶
者寶而行之云爾¶
　　
**** 自愼¶
<pb:CK-KZ_JY242_08p017b>¶
夫天道盈缺人事多屯居處屯危不能自愼而能尅濟者天下¶
無之故養性之士不知自愼之方未足與論養生之道也故以¶
自愼爲首焉夫聖人安不忘危恒以憂畏爲本營無所畏忌則¶
庶事隳壞經曰人不畏威則大威至矣故以治身者不以憂畏¶
朋友遠之治家者不以憂畏奴僕侮之治國者不以憂畏鄰境¶
侵之治天下者不以憂畏道德去之故憂畏者生死之門禮教¶
之主存亡之由禍福之本吉凶之元也是故仕無憂畏則身名¶
不立農無憂畏則稼穡不滋工無憂畏則規矩不設商無憂畏¶
則貨殖不廣子無憂畏則孝敬不篤父無憂畏則慈愛不著臣¶
無憂畏則勳庸不建君無憂畏則社稷不安養性者失其憂畏¶
<pb:CK-KZ_JY242_08p018a>¶
則心亂而不治形躁而不甯神散而氣越志蕩而意昏應生者¶
死應死者亡應成者敗應吉者凶其憂畏者其猶水火不可暫¶
忘也人無憂畏者子弟爲勍敵妻妾爲寇仇是以太上畏道其¶
次畏物其次畏人其次畏身故憂於身者不拘於人畏於已者¶
不制於彼愼於小者不懼於大戒於近者不悔於遠能知此者¶
水行蛟龍不得害陸行虎兕不能傷處世謗讟不能加善知此¶
者萬事畢矣夫萬病橫生年命橫夭多由飲食之患飮食之患¶
過於聲色聲色可絶之踰年飮食不可廢於一日爲益旣廣爲¶
患亦深且滋味百品或氣勢相伐觸其禁忌更成沉毒緩者積¶
年而成病急者災患而卒至也¶
<pb:CK-KZ_JY242_08p018b>¶
凡夏至後迄秋分勿食肥膩餅臛之屬此與酒漿果瓜相妨或¶
當時不覺卽病入秋節變生多諸暴下皆由涉夏取冷太過飲¶
食不節故也而或者以病至之日便爲得病之初不知其所由¶
來者漸矣欲知自愼者當去之於微也夫養性者當少思少念¶
少欲少事少語少笑少愁少樂少喜少怒少好少惡行此十二¶
少者養生之都契也多思則神殆多念則志散多欲則損智多¶
事則形勞多語則氣爭多笑則傷藏多愁則心懾多樂則意溢¶
多喜則忘錯昏亂多怒則百脉不定多好則專迷不理多惡則¶
憔悴無歡此十二多不除喪生之本也唯無多無少幾乎道也¶
故處士少疾遊子多患繁簡之殊也是故田夫壽膏粱夭嗜欲¶
<pb:CK-KZ_JY242_08p019a>¶
多少之驗也故俗人競利道士罕營夫常人不可無欲又復不¶
可無事但約私心約狂念靖躬損思則漸漸自息耳封君達云¶
體欲常勞食欲常少勞勿過極少勿過虛恒去肥濃節鹹酸減¶
思慮捐喜怒除馳逐愼房室春夏施瀉秋冬閉藏又魚膾生肉¶
諸腥冷之物此多損人速宜斷之彌大善也心常念善不欲謀¶
欺詐惡事此大辱神損壽也¶
彭祖曰重衣厚褥體不堪苦以致風寒之疾甘味脯腊醉飽饜¶
飫以致疝結之病美色妖麗以致虛損之禍淫聲哀音怡心悦¶
耳以致荒耽之惑馳騁遊觀弋獵原野以致發狂之迷謀得戰¶
勝取亂兼弱以致驕逸之敗斯蓋聖人戒其失理可不思以自¶
<pb:CK-KZ_JY242_08p019b>¶
朂也¶
夫養性之道勿久行久坐久聽久視不强食不强飲亦不可憂¶
思愁哀飢乃食渴乃飮食止行數百步大益人夜勿食若食卽¶
行約五里無病損日夕有所營爲不住爲佳不可至疲極不得¶
大安無所爲也故曰流水不腐戸樞不蠧以其勞動不息也¶
想爾曰(想爾蓋仙人名)勿與人爭曲直當減人算壽若身不甯反舌塞¶
喉嗽漏咽液無數須臾卽愈道人疾閉目內視使心生火以火¶
燒身燒身令盡存之使精神如髣髴疾卽愈若有痛處皆存其¶
火燒之祕驗¶
　　
**** 仙經禁忌¶
<pb:CK-KZ_JY242_08p020a>¶
凡甲寅日是尸鬼競亂精神躁穢之日不得與夫妻同席言語¶
面會必當清淨沐浴不寢警備也¶
凡服藥物不欲食蒜石榴猪肝犬肉¶
凡服藥勿向北方大忌¶
凡亥子日不可唾減損年壽¶
凡入山之日未至百步先却百步足反登山山精不敢犯人¶
凡求仙必不用見尸¶
又忌三月一日不得與女人同處¶
　　
**** 仙道忌十敗¶
一勿好淫二勿爲陰賊凶惡三勿酒醉四勿穢慢不淨五勿食¶
<pb:CK-KZ_JY242_08p020b>¶
父命本命肉六勿食己本命肉七勿食一切肉八勿食生五辛¶
九勿殺一切昆蟲眾生十勿向北大小便仰視三光¶
　　
**** 仙道十戒¶
勿以八節日行威刑勿以晦朔日怒勿以六甲日食鱗甲之物¶
勿以三月三日食五藏肉百草心勿以四月八日殺伐樹木勿¶
以五月五日見血勿以六月六日起土勿以八月四日市附足¶
之物勿以九月九日起床席勿以八節日雜處¶
　　
**** 學仙雜忌¶
若有崇奉六天及事山川魔神者勿居其室勿饗其饌¶
右已上忌法天人大戒或令三魂相嫉七魄流競或胎神所憎¶
<pb:CK-KZ_JY242_08p021a>¶
三官受惡之時也若能奉修則爲仙材不奉修失禁則爲傷敗¶
夫陰丹內御房中之術七九朝精吐納之要六一迴丹雄雌之¶
法雖獲仙名而上清不以比德雖均至化而太上不以爲高未¶
宏至道豈覩玄闥勿親經孕婦女時醑華池酣鬯自樂全眞獨¶
臥古之養生尤須適意不知祕術詎可怡乎勿抱嬰兒仙家大¶
忌¶
夫建志內學養神求仙者常沐浴以致靈氣如學道者每事須¶
令密泄一言一事輒減一筭一筭三日也凡咽液者常閉目內¶
視學道者常當別處一室勿與人雜居著淨衣燒香¶
凡書符當北向勿雜用筆硯¶
<pb:CK-KZ_JY242_08p021b>¶
凡耳中忽聞啼呼及雷聲鼓鳴若鼻中聞臭氣血腥者並凶兆¶
也卽燒香沐浴齋戒守三元帝君求乞救護行陰德爲人所不¶
能爲行人所不能行則自安矣¶
夫喜怒損志哀樂害性榮華惑德陰陽竭精皆學道之人大忌¶
仙法之所疾也¶
夫習眞者都無情慾之惑男女之想也若丹白存於胷中則眞¶
感不應靈女上尊不降陰氣所接永不可以修至道吾常恨此¶
賴改之速耳所以眞道不可以對求要言不可以偶聽愼之哉¶
　　
**** 導引¶
常以兩手摩拭一面上令人有光澤斑皺不生行之五年色如¶
<pb:CK-KZ_JY242_08p022a>¶
少女摩之令二七而止卧起平氣正坐先叉手掩項目向南視¶
上使項與手爭爲之三四使人精和血脉流通風氣不入行之¶
不病又屈動身體四極反張側掣宣搖百關爲之各三¶
又臥起先以手內著厚帛拭項中四面及耳後周匝熱温温如¶
也順髮摩頂良久摩兩手以治面目久久令人目自明邪氣不¶
干都畢咽液三十過導內液咽之又欲數按耳左右令無數令¶
耳不聾鼻不塞¶
常以生氣時咽液二七過按體所痛處每坐常閉目內視存見¶
五藏六腑久久自得分明了了¶
常以手中指接目近鼻兩眥(兩眥目睛明也)閉氣爲之氣通乃止周而¶
<pb:CK-KZ_JY242_08p022b>¶
復始行之周視萬里¶
常以手按兩眉後小穴中(此處目之通氣者也)三九過又以手心及指摩¶
兩目及顙上又以手旋耳各三十過皆無數時節也畢以手逆¶
乘額上三九過從眉中始乃上行入髮際中常行之勿語其狀¶
久而上仙修之時皆勿犯華蓋(華蓋眉也)¶
　　
**** 行氣¶
凡欲求仙大法有三保精引氣服餌凡此三事亦階淺至深不¶
遇至人不涉勤苦亦不可卒知之也然保精之術列叙百數服¶
餌之方畧有千種皆以勤勞不强爲務故行氣可以治百病可¶
以去瘟疫可以禁蛇獸可以止瘡血可以居水中可以辟飢渴¶
<pb:CK-KZ_JY242_08p023a>¶
可以延年命其大要者胎息而已胎息者不復以口鼻噓吸如¶
在胞胎之中則道成矣¶
夫善用氣者噓水水爲逆流噓火火爲滅炎噓虎豹虎豹爲之¶
伏匿噓瘡血瘡血則止聞有毒蟲所中雖不見其人便遙爲噓¶
呪我手男左女右彼雖百里之外皆愈矣又中毒卒病但吞三¶
九九當作九之氣亦登時善也但人性多躁少能安靜所以修¶
道難成¶
凡行氣之道其法當在密室閉戸安牀暖席枕高二寸半正身¶
偃臥瞑目閉氣自止於胷隔以鴻毛著鼻上毛不動經三百息¶
耳無所聞目無所見心無所思當以漸除之耳若食生冷五辛¶
<pb:CK-KZ_JY242_08p023b>¶
魚肉及喜怒憂恚而引氣者非止無益更增氣病上氣放逆也¶
不能閉之卽稍學之初起三息五息七息九息而一舒氣更噏¶
之能十二息氣是小通也百二十息不舒氣是大通也此治身¶
之大要也常以夜半之後生氣時閉氣以心中數數令耳不聞¶
恐有誤亂以手下籌能至於千卽去仙不遠矣¶
凡吐氣令人多出少入恒以鼻入口吐若天大霧惡風猛寒勿¶
行氣但閉之爲要妙也¶
彭祖曰至道不煩但不思念一切則心常不勞又復導引行氣¶
胎息眞爾可得千歲更服金丹大藥可以畢天不朽清齋休粮¶
存日月在口中晝存日夜存月令大如環日赤色有紫光九芒¶
<pb:CK-KZ_JY242_08p024a>¶
月黃色有白光十芒存咽服光芒之液常密行之無數若修存¶
之時恒令日月還面明堂中日在左月在右令二景與目瞳合¶
氣相通也所以倚運生精理利魂神六丁奉侍天兵衛護此眞¶
道也凡夜行及眠卧心有恐者存日月還入明堂中須臾百邪¶
自滅山居恒爾凡月五日夜半存日象在心中日從口入使照¶
一身之內與日共光相合會當覺心腹霞光映照畢咽液九遍¶
到十五日二十五日亦如是自得百關通暢面有玉光又男服¶
日象女服月象一日勿廢使人聰明朗徹五藏生華¶
　　
**** 守一¶
夫守一之道眉中却行一寸爲明堂二寸爲洞房三寸爲上丹¶
<pb:CK-KZ_JY242_08p024b>¶
田中丹田者心也下丹田者臍下一寸二分是也一一有服色¶
姓名出黃庭經中男子長九分女子長六分昔黃帝到峩嵋山¶
見皇人於玉堂中帝請問眞一之道皇人曰長生飛仙則唯金¶
丹守形却老則獨眞一故仙重焉凡諸思存乃有千數以自衛¶
率多煩雜勞人若知守一之道則一切不須也仙師曰凡服金¶
丹大藥雖未去世百邪不敢近人若服草木小藥餌八石適可¶
除病延年不足以禳外禍或爲百鬼所枉或爲太山橫召或爲¶
山神所輕或爲精魅所侵唯有眞一可以一切不畏也守一法¶
具在皇人守一經中¶
　　
**** 太清存神鍊氣五時七候訣¶
<pb:CK-KZ_JY242_08p025a>¶
夫身爲神氣爲窟宅神氣若存身康力健神氣若散身乃謝焉¶
若欲存身先安神氣卽氣爲神母神爲氣子神氣若具長生不¶
死若欲安神須鍊元氣氣在身內神安氣海氣海充盈心安神¶
定若神氣不散身心凝靜靜至定俱身存年永常住道元自然¶
成聖氣通神境神通性慧命注身存合於眞性日月齊齡道成¶
究竟依銘鍊氣欲學此術先須絶粒安心氣海存神丹田攝心¶
淨慮氣海若俱自然飽矣專心修者百日小成三年大成初入¶
五時後通七候神靈變化出没自存峭壁千里去住無礙炁若¶
不散卽氣海充盈神靜丹田身心永固自然迴顏駐色變體成¶
仙隱顯自由通靈百變名曰度世號曰眞人天地齊年日月同¶
<pb:CK-KZ_JY242_08p025b>¶
壽此法不服氣不咽津不辛苦要喫但喫須休卽休自在自由¶
無礙五時七候入胎定觀耳¶
　　
**** 五時¶
第一時心動多靜少思緣萬境取捨無常念慮度量猶如野馬¶
常人心也¶
第二時心靜少動多攝動入心而心散逸難可制伏攝之動策¶
進道之始¶
第三時心動靜相半心靜似攝未能常靜靜散相半用心勤策¶
漸見調熟¶
第四時心靜多動少攝心漸熟動卽攝之專注一境失而遽得¶
<pb:CK-KZ_JY242_08p026a>¶
第五時心一向純靜有事觸亦不動由攝心熟堅固准定也¶
從此已後處顯而入七候任運自得非關作矣¶
　　
**** 七候¶
第一候宿疾並銷身輕心暢停心在內神靜氣安四大適然六¶
情沉寂心安玄竟抱一守中喜悅日新名爲得道¶
第二候超過常限色返童顏形悅心安通靈徹視移居別郡揀¶
地而安鄰里之人勿令舊識¶
第三候延年千載名曰仙人遊諸名山飛行自在青童侍衛玉¶
女歌揚騰躡煙霞彩雲捧足¶
第四候鍊身成氣氣遶身光名曰眞人存亡自在光明自照晝¶
<pb:CK-KZ_JY242_08p026b>¶
夜常明遊諸洞宮諸仙侍立¶
第五候鍊氣爲神名曰神人變通自在作用無窮力動乾坤移¶
山竭海¶
第六候鍊神合色名曰至人神旣通靈色形不定對機施化應¶
物現形¶
第七候高超物外迥出常倫大道玉皇共居靈境賢聖集會宏¶
演至眞造化通靈物無不達修行至此方到道源萬行休停名¶
曰究竟今時之人學道日淺曾無一候何得通靈但守愚情保¶
持穢質四時遷運形委色衰體謝歸空稱爲得道謬矣此胎息¶
定觀乃是留神駐形眞元祖師相傳至此最初眞人傳此術術¶
<pb:CK-KZ_JY242_08p027a>¶
在口訣凡書在文有德志人方遇此法細詳留意必獲無疑賢¶
智之人逢斯聖文矣¶
<pb:CK-KZ_JY242_08p027a>¶
　　
#+PROPERTY: JUAN 034
<pb:CK-KZ_JY242_08p027a>¶
　　
*** 太清導引養生經(凡十二事)¶
赤松子者神農時雨師能隨風上下至高辛氏時猶存導引術¶
云導引除百病延年益壽朝起布蓆東向爲之息極乃止不能¶
息極五通止此自當日日習之久久知益¶
常以兩手叉頭上挽至地五噏五息止脹氣又側卧左肘肘地¶
極掩左手腦復以右手肘肘地極掩右手腦五息止引筋骨¶
以兩手據右膝上至腰胯起頭五息上引腰氣右手據腰左膝¶
右手極止引復以左手據腰右膝左手極上引皆五息止引心¶
<pb:CK-KZ_JY242_08p027b>¶
腹氣左手據腰右手極上引復以右手據腰左手極上引五息¶
止引腹中氣¶
叉手胷脅前左右搖頭不息自極止引面耳邪氣不復得入¶
兩手支腰下左右自搖自極止通血脉¶
兩手相叉極左右引肩中氣¶
兩手相叉反於頭上左右自調引肺肝中氣¶
兩手叉胷前左右極引除皮膚中煩氣¶
兩手相叉左右舉肩引皮膚氣¶
正立左右搖兩䏶引脚氣¶
　　
**** 甯先生導引養生法(蝦蟆龜鱉等氣法附)¶
<pb:CK-KZ_JY242_08p028a>¶
甯先生者黃帝時人也爲陶正能積火自燒而隨煙上下衣裳¶
不灼先生曰夫欲導引行氣以除百病令年不老者常心念一¶
以還丹田夫生人者丹救人者還全則延年丹去尸存乃夭所¶
以導引者令人肢體骨節中諸邪氣皆去正氣存處有能精誠¶
勤習理行之動作言語之間晝夜行之骨節堅强以愈百病若¶
卒得中風病固痹㾼不隨耳聾不聞頭眩癲疾欬逆上氣腰脊¶
苦痛皆可按圖視像於其疾所在行氣導引以意排除去之行¶
氣者則可補於中導引者則可治於四肢自然之道但能勤行¶
與天地相保¶
解髮東向握固不息一通舉手左右導引手掩兩耳令髮黑不¶
<pb:CK-KZ_JY242_08p028b>¶
白¶
東向坐不息再通以兩手中指口唾之二七相摩拭目令人目¶
明¶
東向坐不息三通手捻鼻兩孔治鼻宿息肉愈¶
東向坐不息四通琢齒無數伏前側坐不息六通愈耳聾目眩¶
還坐不息七通愈胷中痛欬¶
抱兩膝自企於地不息八通愈胷以上至頭耳目咽鼻疾¶
去枕握固不息企於地不息九通東首令人氣上下通徹鼻內¶
氣愈羸弱不能從陰陽法大陰霧勿行之¶
　　
**** 蝦蟆行氣法¶
<pb:CK-KZ_JY242_08p029a>¶
正坐自動搖臂不息十二通愈勞及水氣¶
左右側臥不息十二通治痰飲不消右有飲病右側臥左有飲¶
病左側臥有不消者以氣排之日初出日中日入時向日正立¶
不息九通仰頭吸日精光九咽之益精百倍若入火垂兩臂不¶
息卽不傷¶
又法面南方蹲踞以兩手從膝中入掌足五指令內曲利腰尻¶
完治淋遺溺愈¶
箕踞交兩脚手內並脚中又叉兩手極引之愈寐中精氣不泄¶
矣兩手交叉頤下自極致肺氣治暴氣欬¶
舉右手展左手坐以右脚上掩左脚愈尻完痛¶
<pb:CK-KZ_JY242_08p029b>¶
舉手交頸上相握自極治脅下痛¶
舒左手以右手在下握左手拇指自極舒右手以左手在下握¶
右手拇指自極皆治骨節酸疼¶
掩兩脚兩手指著足五指上愈腰折不能低若血久瘀爲之愈¶
佳足五指愈腰脊痛不能反顧頸痛¶
以右手從頭上來下又挽下手愈頸不能反顧視¶
坐地掩左手以右手指搭肩挽之傾側愈腰膝及小便不通¶
　　
**** 龜鱉等氣法¶
龜鱉行氣以衣覆口鼻不息九通正臥微微鼻出內氣愈塞不¶
通反兩手據膝上仰頭像鱉取氣致元氣至丹田治腰脊不知¶
<pb:CK-KZ_JY242_08p030a>¶
痛手大拇指急捻鼻孔不息卽氣上行致泥丸腦中令陰陽從¶
數至不倦以左手急捉髮右手還項中所謂血脈氣各流其根¶
閉巨陽之氣使陰不溢信明皆利陰陽之道也¶
正坐以兩手交背後名曰帶縳愈不能大便利腹愈虛羸¶
坐地以兩手交叉又其下愈陰滿¶
以兩手捉繩轆轤倒懸令脚反在其上愈頭眩風癲¶
以兩手牽反著背上挽繩自懸中愈不專精食不得下¶
以一手上牽繩下手自持脚愈尻久痔¶
坐地直舒兩脚以兩手叉挽兩足自極愈腸不能受食吐逆¶
東向坐仰頭不息五息五通以舌撩口中沬滿二七咽愈口乾¶
<pb:CK-KZ_JY242_08p030b>¶
苦鴈行氣低頭倚臂不息十二通以意排留飲宿食從下部出¶
息愈¶
龍行氣低頭下視不息十二通愈風疥惡瘡熱不能入咽可候¶
病者以向陽明仰臥以手摩腹至足以手持引足低臂十二不¶
息十二通愈脚足温痺不任行腰脊痛¶
以兩手著項相叉治毒不愈腹中大氣卽吐之¶
　　
**** 噏月精法¶
噏月精凡月初出時月中時月入時向月正立不息八通仰頭¶
噏月精八咽之令陰氣長婦人噏之陰精益盛子道通¶
凡入水舉兩手臂不息没¶
<pb:CK-KZ_JY242_08p031a>¶
面向北方箕踞以手挽足五指愈伏免痿尻筋急¶
箕踞以兩手從曲脚入據地曲脚加其手舉尻其可用行氣愈¶
淋瀝乳痛¶
舉脚交叉項以兩手據地舉尻持任息極交脚項上愈腹中愁¶
滿去三蟲利五藏¶
蹲踞以兩手舉足蹲極橫治氣衝腫痛寒疾致腎氣法蹲踞以¶
兩手舉足五指低頭自極則五藏氣總至治耳不聞目不明久¶
爲之則令人髮白復黑¶
　　
**** 彭祖導引法(凡十事)¶
彭祖者殷大夫厯夏至商比年七百常食桂得道導引法云導¶
<pb:CK-KZ_JY242_08p031b>¶
引除百病延年益壽要術也¶
凡十節五十息五通二百五十息欲爲之常於夜半至雞鳴平¶
旦爲之禁飽食沐浴¶
一凡解衣被臥伸腰瞑少時五息止引腎氣去痟渴利陰陽¶
二挽兩足指五息止引腹中氣去疝瘕利九竅¶
三仰兩足指五息止引腹脊痺偏枯令人耳聰¶
四兩足相向五息止引心肺去欬逆上氣¶
五踵內相向五息止除五絡之氣利腸胃去邪氣¶
六掩左脛屈右膝內厭之五息止引肺氣去風虛令人目明¶
七張脚兩足指五息止令人不轉筋¶
<pb:CK-KZ_JY242_08p032a>¶
八仰臥兩手牽膝置心上五息止愈腰痛¶
九外轉兩足十通止治諸勞¶
十解髮東向坐握固不息一通舉手左右導引以手掩兩耳以¶
指搯兩脈邊五通令人目明髮黑不白治頭風¶
　　
**** 王子喬導引法(凡三十四事)¶
王子喬八神導引法延年益壽除百病導引法曰枕當高四寸¶
足相去各五寸半去身各三寸解衣披髮正偃臥勿有所念定¶
意乃以鼻徐內氣以口出之各致其藏所竟而復始欲休先極¶
之而止勿強長息久習乃自長矣氣之往來勿令耳聞鼻無知¶
微而專之長遂推之伏免股胻以省爲貴若存若亡爲之百動¶
<pb:CK-KZ_JY242_08p032b>¶
腹鳴氣有外聲足則溫成功之士何疾而已喉嚨如白銀環一¶
十重繫膺下去得肺肺色白澤前兩葉高後兩葉卑心繫其下¶
上大下銳大率赤如茄華未拆倒懸著肺下也肝又繫其下色¶
正青如鳬翁頭也六葉抱胃前兩葉高後四葉卑膽繫其下如¶
綠綈囊脾在中央亦抱胃正黃如金鑠也腎如兩伏鼠挾脊直¶
齊肘而居欲得其居高也其色正黑肥肪絡之白黑昭然胃如¶
素囊念其屈折右曲無污穢之患肺藏魄心藏神肝藏意腎藏¶
志此名曰神舍神舍修則百脉調邪病無所居矣小腸者長九¶
尺法九州(一云九土小腸者長二丈四尺)諸欲導引虛者閉目實者開目以所¶
苦行氣不用第七息止徐徐往來度二百步所却坐小咽氣五¶
<pb:CK-KZ_JY242_08p033a>¶
六不差復如法引以愈爲效諸有所苦正偃臥被髮如法徐以¶
口內氣塡腹自極息欲絶徐以鼻出氣數十所虛者補之實者¶
瀉之閉口溫氣咽之三十過候腹中轉鳴乃止往來二百步不¶
愈復爲之病在喉中胸中者枕高七寸病在心下者枕高四寸¶
病在臍下者去枕以口出氣鼻內氣者名曰補閉口溫炁咽之¶
者名曰瀉閉氣治諸病法欲引頭病者仰頭欲引腰腳病者仰¶
足十指欲引胸中病者挽足十指引臂病者欲去腹中寒熱諸¶
所不快若中寒身熱閉氣張腹欲息者徐以鼻息已復爲至愈¶
乃止¶
一平坐生腰腳兩臂履手據地口徐吐氣以鼻內之除胸中肺¶
<pb:CK-KZ_JY242_08p033b>¶
中痛咽氣令溫閉目也¶
二端坐生腰以鼻內氣閉之自前後搖頭各三十除頭虛空耗¶
轉地閉目搖之¶
三左脇側臥以口吐氣以鼻內之除積聚心下不便¶
四端坐生腰徐以鼻內炁以右手持鼻除目昏淚若出去鼻中¶
息肉耳聾亦除傷寒頭痛洗洗皆當以汗出爲度¶
五正偃臥以口徐出氣以鼻內之除裏急飽食後小咽咽氣數¶
十令温若氣寒者使人乾嘔腹痛從鼻內氣七十咽卽大塡腹¶
內¶
六右脇側臥以鼻內氣以口小吐氣數十兩手相摩熱以摩腹¶
<pb:CK-KZ_JY242_08p034a>¶
令其氣下出之除脇皮膚痛七息止¶
七端坐生腰直上展兩臂仰兩手掌以鼻內氣閉之自極七息¶
名曰蜀王臺除脇下積聚¶
八覆臥去枕立兩足以鼻內氣四四所復以鼻出之極令微氣¶
入鼻中勿令鼻知除身中熱背痛¶
九端坐生腰舉左手仰其掌却右手除兩臂背痛結氣¶
十端坐兩手相叉抱膝閉氣鼓腹二七或三七氣滿卽吐候氣¶
皆通暢行之十年老有少容¶
十一端坐生腰左右傾側閉目以鼻內氣除頭風自極七息止¶
十二若腹中滿飲食飽坐生腰以鼻內氣數十以便爲故不便¶
<pb:CK-KZ_JY242_08p034b>¶
復爲之有寒氣腹中不安亦行之¶
十三端坐使兩手如張弓滿射可治四肢煩悶背急每日或時¶
爲之佳¶
十四端坐生腰舉右手仰掌以左手承左脇以鼻內氣自極七¶
息除胃寒食不變則愈¶
十五端坐生腰舉左手仰掌以右手承右脇以鼻內氣自極七¶
息除瘀血結氣等¶
十六兩手却據仰頭自以鼻內氣因而咽之數十除熱身中傷¶
死肌肉等¶
十七正偃臥端展足臂以鼻內氣自極七息搖足三十而止除¶
<pb:CK-KZ_JY242_08p035a>¶
胸足中寒周身痺厥逆嗽¶
十八偃臥屈膝令兩膝頭內向相對手翻兩足生腰以鼻內氣¶
自極七息除痺疼熱痛兩䏶不隨¶
十九覺身體昏沈不通暢卽導引兩手抱頭宛轉上下名爲開¶
脇¶
二十踞伸右脚兩手抱左膝頭生腰以鼻內氣自極七息除難¶
屈伸拜起䏶中痛瘀痺病¶
二十一踞伸左足兩手抱右膝生腰以鼻內氣自極七息展左¶
足著外除難屈伸拜起䏶中疼一本云除風目晦耳聾¶
二十二正偃臥直兩足兩手捻胞所在令赤如油囊裏丹除陰¶
<pb:CK-KZ_JY242_08p035b>¶
下濕小便難頽小腹重不便腹中熱但口出氣鼻內之數十不¶
須小咽氣卽腹中不熱者七息已温氣咽之十所¶
二十三踞兩手抱兩膝頭以鼻內氣自極七息除腰痺背痛¶
二十四覆臥傍視兩踵生腰以鼻內氣自極七息除脚中弦痛¶
轉筋脚酸疼(二十五段元闕)¶
二十六偃臥展兩䏶兩手兩踵相向亦鼻內氣自極七息除死¶
肌不仁足䏶寒¶
二十七偃臥兩手兩䏶左膀(一本作停字)兩足踵以鼻內氣自極七¶
息除胃中食若嘔¶
二十八踞生腰以兩手引兩踵以鼻內氣自極七息布兩膝頭¶
<pb:CK-KZ_JY242_08p036a>¶
除痺嘔逆¶
二十九偃臥展兩脚兩手仰足指以鼻內氣自極七息除腹中¶
弦急切痛¶
三十偃臥左足踵拘右足拇指以鼻內氣自極七息除厥疾人¶
脚錯踵不拘拇指依文用之¶
三十一偃臥以右足踵拘左足拇指以鼻內氣自極七息除周¶
身痺¶
三十二病在左端坐生腰右視目以鼻徐內氣極而吐之數十¶
一止所閉目目上入¶
三十三病在心下若積聚端坐生腰向日仰頭徐以鼻內氣因¶
<pb:CK-KZ_JY242_08p036b>¶
而咽之三十所而止開目作¶
三十四病在右端坐生腰右視目以鼻徐內氣而咽之數十止¶
　　
**** 導引雜說¶
文選江賦云噏翠霞此謂導引服氣稍與枕中相類俱用之兩¶
手相捉細捩如洗手法兩手相叉翻覆向胸前如挽三石弓力¶
左右同兩手相重共按髀徐徐捩身以返搥背上十度作拳向¶
後築十度大坐偏倚如排山如托千斤石上下數度兩手抱頭¶
宛轉䏶上兩手據地縮身曲脊三度兩手相叉以脚蹋中立地¶
反拗三舉起立以脚前後踏空大坐伸脚以手勾脚指¶
右導引之法深能益人延年與調氣相須令血脉通除百病宜¶
<pb:CK-KZ_JY242_08p037a>¶
好將息勿令至大汗能通伏氣行之甚佳又導引法在枕中卷¶
與此導引消息並宜相參作之大佳¶
諸服氣要法并忌觸雜錄如能服之便成眞人忌陰寒雨霧熱¶
等邪氣不可輙服也危執閉破除此等日亦不可服¶
凡日午已後夜半已前名爲死氣不可服也唯酉時氣可服爲¶
日近明淨不爲死氣加可服耳¶
凡服氣取子午卯酉時服是也如冬月子時氣不可服也爲寒¶
如夏月午時氣不可服爲熱仍須以意消息大略若是如腹中¶
大冷取近日氣及日午氣是如腹中大熱服夜半氣及平旦氣¶
如冬寒卽於一小淨室中生炭火煖之服卽腹中和如夏極熱¶
<pb:CK-KZ_JY242_08p037b>¶
時取月中氣服卽凉大冷¶
每欲服氣常取體中安隱消息得所如安隱時不住消息耳消¶
息住先舒手展足按捺支節舉脚跟向上左右展足長出氣三¶
兩度心念病處隨氣出病遂盡矣如服氣之時胸中悶微微細¶
吐之悶定則掩口勿盡盡則復吸入凡服氣入及出吐皆須微¶
微吹綿不動是其常候也如入氣太急勿令自耳聞則驚五神¶
招其損也如出氣太急令自耳聞亦然如後腹內熱及時節熱¶
出入氣太急轉轉增熱則盛也如服冷及時寒出入太急令自¶
耳聞亦增冷甚也¶
初入氣之時善將息以飽爲度若飽後卽左右拓更開托左右¶
<pb:CK-KZ_JY242_08p038a>¶
捩及蹴空各三度然後咳嗽耳拔髮摩面轉腰令四肢節皮肉¶
骨髓頭面貫徹腹中卽空如前服之取飽更不須動作耳自然¶
安泰也¶
　　
**** 神炁養形説¶
混元旣分天地得位人與萬物各分一氣而成形動者稟乎天¶
靜者法乎地天地之間最靈者人能養人之形者唯氣與神神¶
者妙萬物而爲言氣者借冲虛以爲用至人之言莫先乎氣至¶
人之用莫妙乎神我先生得至人之道見生死之機常味於無¶
味用於無用爲於無爲事於無事知神氣可以留形故守虛無¶
以養神氣知窈冥可以致信故入窈冥而觀至精則天地之間¶
<pb:CK-KZ_JY242_08p038b>¶
其猶橐籥乎至人之不死其猶谷神乎先生曰虛無之中有物¶
謂之神窈冥之中有物謂之氣氣者結虛無以成妙故大洞眞¶
人曰三月內視注心一神則靈光化生纏綿五藏其理明矣且¶
氣者神之母神者氣之子欲致其子先修其母若神不受味於¶
氣則氣無以通靈子不求食於母則母無以致和道經曰旣得¶
其母以知其子旣知其子復守其母東華玉書云母繁子長流¶
心安甯此皆謂修眞之要言也加以耳目者神之戸道經曰專¶
氣致柔能如嬰兒乎黃庭經曰仙人道士非有神積精所致和¶
專仁正謂此也後來學者或納四時五芽之氣或服引七宿二¶
景之精握固以象胎形閉氣以爲胎息殊乖眞人之妙旨蓋是¶
<pb:CK-KZ_JY242_08p039a>¶
古來之末事如此之徒濁亂元氣尤損於形神夫至人以心遊¶
於恬淡飮漱於玄泉胎息於無味則神光內照五氣生靈自然¶
有紫煙上浮玉彩交映敬傳先生之旨化白爲朱積精成形口¶
銜靈芝降於形中是謂眞仙之術守中抱一抱一勿失與天地¶
齊畢矣¶
　　
**** 將攝保命篇¶
夫人稟二儀之氣成四大之形愚智貴賤則別好養貪生不異¶
貧迫者力微而不達富貴者侮傲而難持性愚者未悟於全生¶
識智者或先於名利自非至眞之士何能保養生之理哉其有¶
輕薄之倫亦有矯情冒俗口誦其事行已違之設能行者不踰¶
<pb:CK-KZ_JY242_08p039b>¶
晦朔卽希長壽此亦難矣是以達人知富貴之驕傲故屈迹而¶
下人知名利之敗身故割情而去欲知酒色之傷命故量事而¶
撙節知喜怒之損性故豁情以寬心知思慮之銷神故損情而¶
內守知語煩之侵氣故閉口而忘言知哀樂之損壽故抑之而¶
不有知情欲之竊命故忍之而不爲若加之寒温適時起居有¶
節滋味無爽調息有方積氣補於泥丸魂魄守藏和神保氣吐¶
故納新嗜慾無以干其心邪淫不能惑其性此則持身之上品¶
安有不延年者哉¶
<pb:CK-KZ_JY242_08p039b>¶
　　
#+PROPERTY: JUAN 035
<pb:CK-KZ_JY242_08p039b>¶
　　
*** 明補¶
凡質氣礙皆是妄想而所爲並由想効也想成卽變化無常捨¶
<pb:CK-KZ_JY242_08p040a>¶
想則庶事空寂以其取鍊力毛孔開流所以須隨而補之其補¶
之法還舒脚手而臥息想項上有酥團融流注心周遍四肢又¶
想身臥酥乳池中心以澡沐久爲令人皮膚光澤旣取氣鍊補¶
訖欲起出行體上有汗當須少米粉摩令汗解燥然後始得見¶
風日不然傷人凡數章是一時間所作法耳恐後難曉是以依¶
序别勒成章焉¶
　　
*** 禁忌¶
夫鹽能益腎能傷肺故須忌之唼之取味欲令人衰故須禁之¶
夫因欲以生因欲以死譬於桃蹊李逕紫蒂紅葩遇風而開遇¶
風而落但人以身爲國也神爲君也精爲臣也氣爲民也當須¶
<pb:CK-KZ_JY242_08p040b>¶
眾戴元后本固邦甯君臣康强所以治也夫氣化爲精精化爲¶
神神化爲嬰兒故男女構精所以化生人形若能蓄精便得自¶
育夫育精爲血脉之泉源骨髓之靈沖五藏傷而筋骨枯卽魂¶
魄不守矣特宜愼焉猶恐欲性熾隆陶染難割雖自强抑尚恐¶
夢交當須修習靜觀以防遏之是謂不死之道還精補腦延齡¶
能益名上仙籍王母內傳若能終竟不唾淚者亦可含一棗唼¶
咽津液也¶
　　
*** 方便¶
凡人之心或迷不悟故須方便示以理矣假令童子旣獲妙術¶
乃趍而出遇博公子因而問之曰子免於八難乎何以學道對¶
<pb:CK-KZ_JY242_08p041a>¶
曰何謂八難曰不廢道心一難不就明師二難不託閑居三難¶
不捨世務四難不割恩愛五難不棄利欲六難不除喜怒七難¶
不斷色欲八難童子曰僕無此累矣公子曰凡人所患皆多以¶
氣爲主或有背氣脚氣疰癖等皆以氣爲根今子乃咽氣於腹¶
中能不爲病乎童子曰鄙哉言乎良可哀耳夫氣起於太極超¶
乎萬象之外應清明以出入佇神機以卷舒澄淺碧於高天淡¶
輕紅於落日不干雲雨不犯塵埃沉清漢而淨漪瀾度危絃而¶
蓄哀韻呼吸玄牝之門澡雪希夷之域載營魄修谷神去三尸¶
消百病者此乃清泠調和有道之氣故能生成靈命焉至如起¶
於空隙之間因於燥濕之處隨腥臊之穢饌逐徭役之奔喘伺¶
<pb:CK-KZ_JY242_08p041b>¶
宴息之失序俟劑和之乖宜結淟涊而不敬積勃鬱而遂留時¶
結嗇於胸鬲或煩疼於骨髓久而不消將傾大漸所謂垢濁沉¶
溺之死氣也公子曰夫人身匪瓠瓜焉能不食是身卽病未或¶
可除故知食爲養身之資身乃有病之聚今子乃去食養身留¶
身除病豈不惑哉童子笑而應之曰善哉或但疑者常抱此疑¶
不疑者因兹而得也故天地因乎而生天地滅而非滅其疑者¶
迷而不悟也但不知耳又不聞乎甘肥者貪欲之本卽爲得病¶
之源也調氣澄心離二入道者斯仙之常也眞教不二但至仁¶
齊物理合捐軀非謂賢聖繫之名實夫百篇之義一乘之典或¶
務理國之倫或究虛寂之相詎返入流之始豈暇汾水之遊哉¶
<pb:CK-KZ_JY242_08p042a>¶
避於穿履去泥傘蓋除雨未可得也亦何恠哉公子旣聞此言¶
已童子泠然乘風而去莫知所之也¶
　　
*** 化身坐忘法¶
每夜人定後偃臥閉目然後安神定魄忘想長出氣三兩度仍¶
須左右捩之便起拗腰如前法攝心入臍下作影人長三四寸¶
然後遣影人分身百億聳頭而出屋鑽房而上上至天滿法界¶
皆是我身便想中明卽自見之旣見之便令影人入臍下便大¶
飽其化身到來亦戰身動大况似行氣法仍須正念凝情於身¶
但用心無不動也故老君曰道以心得之¶
　　
*** 胎息法¶
<pb:CK-KZ_JY242_08p042b>¶
老君曰人之不死在於胎息矣夜半時日中前自舒展脚手拗¶
脚咳嗽長出氣三兩度卽坐握固攝心臍下作影人長三二寸¶
以鼻長吸引來入口中卽閉閉定勿咽之亦勿令出口卽於臍¶
下合氣作小點子下之米大如下數已盡却還吸引如前初可¶
數得三十二十點子漸可數百及二百後五百若能至數放千¶
點子此小胎息長生却老之術¶
　　
*** 影人¶
分身作影人長三四寸許立影人鼻止令影人取天邊元空太¶
和之氣從天而下穿屋及頭直入四肢百脉無處不徹其氣到¶
來覺身戰動每一度爲一通須臾卽數十通便大飽矣人有大¶
<pb:CK-KZ_JY242_08p043a>¶
病作之十日萬病俱差當下氣之時作念之我身本空我神本¶
通心旣無礙萬物以無障礙何以故得神通故凡一切作法一¶
種卽須下之吐氣法皆須作蛇喙莫動上頷其吸氣之時微叩¶
齒令熱¶
　　
*** 服紫霄法¶
坐忘握固遊神聳頭而出鑽屋直上到彼天邊引紫霄而來直¶
下穿屋而從頭上入內於腹中常含紫氣隨神而來向作解心¶
我本未悟之時不知道體今旣覺悟法本由來不從他得我知¶
今來得自在者更無別法直作定心心決定故卽得作意見此¶
氣眾多而來併聚稠密如赤雲拯神上天但作解脫直以心往¶
<pb:CK-KZ_JY242_08p043b>¶
天上取亦得卽下方萬物皆空屋亦空人性與道同此神通久¶
視也¶
　　
*** 至言總養生篇¶
老君西昇經曰僞道養形眞道養神通此道者能亡能存神能¶
飛形并能移山形爲灰土其何識焉又曰凡人之哀人不如哀¶
身哀身不如愛神愛神不如舍神舍神不如守身守身長久長¶
存也故神生於形形成於神形不得神不能自生神不得形不¶
能自成形神合同更相生更相成神常愛人人不愛神故絶聖¶
棄智歸無爲也雒書寶予命曰古人治病之方和以醴泉潤以¶
氣藥不辛不苦甘甜多味常能服之津流五藏繫在心肺終身¶
<pb:CK-KZ_JY242_08p044a>¶
無患大有經曰或疑者云始同起於無物終受氣於陰陽載形¶
魂於天地資生長於食息而有愚有智有强有弱有壽有夭天¶
耶解耶解者曰形生愚智天也强弱壽夭人也天道自然人道¶
自已始而胎氣充實生而乳哺有餘長而滋味不足壯而聲色¶
有節者强而壽始而胎氣虛耗生而乳哺不足長而滋味有餘¶
壯而聲色自放者弱而夭生長而合度加之以道養年未可量¶
也穎川胡昭字孔明曰常人不得無欲又復不得無事但當和¶
心約念靜身損物先去亂神犯性者此嗇神之一術耳黃帝中¶
經曰夫稟五常之氣有靜有躁剛柔之性不可易也靜者不可¶
令躁躁者不可令靜靜者躁者各有其性違之則失其分恣之¶
<pb:CK-KZ_JY242_08p044b>¶
則害其生故靜之弊在不開通躁之弊在不精密治生之道愼¶
其性分因使抑引隨宜損櫸益以漸則各得適矣然靜者壽躁¶
者夭靜而不能養減壽躁而能養延年然靜易御躁難持盡愼¶
養之宜者靜亦可養躁亦可養也凡貴權勢者雖不中邪精神¶
內傷身必死亡(非妖禍外至直冰炭內結則傷崩中嘔血而已)始富後貧雖不傷邪皮¶
焦筋出委辟內攣爲病(貧富之於人利害猶輕於權勢故疾痾止於形骸而已矣)夫養性者¶
欲使習以成性性自爲善不習而無不利也性旣自善而外百¶
病皆悉不生禍亂不作此養性之大經也善養性者則治未病¶
之病故養性者不但餌藥飡霞其在於五常俱全百行周備雖¶
絶藥餌足以遐年德行不充縱玉酒金丹未能延壽故老君曰¶
<pb:CK-KZ_JY242_08p045a>¶
陸行不避虎兕者此則道德之祐也豈假服餌而祈遐年哉聖¶
人所以和藥者以救無知之人也故不遇道者抱病厯年而不¶
修一行纏痾没齒終無悔心此其所以歧和長遊彭附永歸良¶
有以也嵇康曰養生有五難名利不去爲一難喜怒不除爲二¶
難聲色不去爲三難滋味不絶爲四難神慮精散爲五難五者¶
不去雖心希難老口誦至言咀嚼英華呼吸太陽不能回其操¶
不免夭其年五者無於胸中則信順日濟道德日全不祈喜而¶
有神不求壽而延年此亦養生之大經也然或服膺仁義無甚¶
泰之累者抑亦亞乎岐伯曰人年四十而養陰氣自半也起居¶
衰矣年五十體重耳目不聰明年六十陰痿氣大衰九竅不利¶
<pb:CK-KZ_JY242_08p045b>¶
下虛上實涕泣俱出故曰知之則强不知之則老又曰同出而¶
異名智者察其同愚者察其愚愚者不足智者有餘則耳目聰¶
明身體輕强年老復壯壯者益理是以聖人爲無爲事無事樂¶
恬淡無縱欲快志得虛無之守故壽命無窮與天地終此聖人¶
之理身也¶
眞人曰雖當服餌而不知養性之術亦難以長生也養性之道¶
不欲飽食便臥及終日久坐皆損壽也人欲少勞但莫大疲及¶
强所不堪耳人食畢行步躊蹰有所循爲快也故流水不腐戸¶
樞不蠧其勞動故也人不可夜食食畢但當行步計使中數里¶
往來飽食卽臥生百病也¶
<pb:CK-KZ_JY242_08p046a>¶
夫欲快意任懷自謂達識知命不泥異正極情肆力不營持久¶
者聞此言雖風之過耳電之經目不足喻也故身枯於流連之¶
中氣絶於綺紈之間而甘心焉亦安可告之以養性哉匪惟不¶
納反謂妖訛也而望彼信之所謂明鏡給於矇瞽絲竹娛於聾¶
夫者也抱樸子曰一人之身一國之象也胸腹之位猶宮室也¶
四支之列猶郊境也骨節之分猶百官也神猶君也血猶臣也¶
氣猶民也故能治民則治國也夫愛其民所以安其國愛其氣¶
所以全其身民散國亡氣竭人死死者不可生也亡者不可存¶
也是以至人消未起之患治未病之病醫之於無事之前不追¶
之於旣逝之後民難養而易危氣難清而易濁故審威德所以¶
<pb:CK-KZ_JY242_08p046b>¶
保社稷割嗜欲所以固血氣然後眞一存焉三七守焉百害却¶
焉年壽延焉人年五十至於一百美藥勿離手善言勿離口亂¶
想勿經心常以深心至誠恭敬於物愼勿詐善以悅於人¶
　　
*** 禁忌篇¶
玉珉山人養生方論云病由口入節宣方也生勞敗靜養道性¶
也酸鹹以時禮醫具也補瀉以性草經明也性調乎食命延乎¶
藥斷可知也苽蓼害筋蒜韭傷血生葷損氣葱臊炙神理生之¶
烱戒也白蒿芐(音戸)苗(地黃苗也)惡實(牛蒡)苜蓿四物濟身之要也退¶
與不退寡之於思慮進與不追在康之常志凡一切五辛皆害¶
於藥力又薰人神氣凡桃李芸臺蒜韭等不宜丈夫婦人亦宜¶
<pb:CK-KZ_JY242_08p047a>¶
少食漸斷¶
凡人年四十已下不宜全食補丸散爲陰氣尚未足陽氣尚盛¶
之故也特宜愼之就補中有延緩和通者可矣酉後不飲食若¶
冬月夜長及性熱少食温軟物食訖搖動令消不爾成脚氣入¶
春不宜晚脫綿衣令人傷寒霍亂飲食不消頭痛衝熱汗出不¶
宜洗身潄口令人五藏乾少津液臥不用著燈及被覆面兼不¶
用開口冬夏不用枕冷物鐵石等令人眼暗抱樸子曰或問所¶
謂之者色欲之間乎答曰亦何獨斯哉然長生之要其在房中¶
上士知之可以延年除病其次不以自伐若年尚少壯而知還¶
陰丹以補腦采七益於長谷者不能服藥物不失一二百歲但¶
<pb:CK-KZ_JY242_08p047b>¶
不得仙耳不知其術者古人方之於凌坯之拒盛陽羽堂之中¶
畜火者也又思所以不逮而强思之傷也力所以不勝而强舉¶
之傷也深憂重恚傷也悲哀焦悴傷也喜樂過差傷也汲汲所¶
欲傷也戚戚所患傷也久談言笑傷也寢息失時傷也挽强弓¶
弩傷也沈醉嘔吐傷也飽食卽臥傷也跳走乏氣傷也歡呼哭¶
泣傷也陰陽不交傷也積傷至盡盡亡非道也是以養性之方¶
唾不至遠行不疾步耳不極聽目不極視坐不至疲臥不至懻¶
(懻居致切强也直也)先寒而衣先熱而解不欲極飢而食不欲極渴而飲¶
食不過多凡食過多卽結積聚飲過多則成痰癖不欲甚勞不¶
欲甚逸不欲甚流汗不欲多唾不欲奔車走馬不欲極目遠望¶
<pb:CK-KZ_JY242_08p048a>¶
不欲多啖生冷不欲飮酒當風臥不欲數沐浴不欲廣志遠求¶
不欲規造異巧冬不欲極温夏不欲極凉不欲露星下不欲臥¶
中見扇大寒大熱大風大露皆不欲冒之五味不欲偏多故酸¶
多則傷脾苦多則傷肺辛多卽傷肝鹹多則傷心甜多則傷腎¶
此五行自然之理凡言傷者亦不便覺謂久則損壽耳是以善¶
攝生者臥起有四時之早晩興居而有至和之常制筋骨有偃¶
仰之方閑邪有吞吐之術流行營衛有補瀉之法節宣勞逸有¶
與奪之要忍怒以養陰氣抑喜以養陽氣然後先將草木以救¶
虧缺服金丹以定不窮養性之道盡於此矣¶
黃帝曰一日之忌夜莫飽食一月之忌暮莫大醉一歲之忌暮¶
<pb:CK-KZ_JY242_08p048b>¶
莫遠行終身之忌臥莫燃燭行房勿得起恨於人當以自怨仇¶
也一切温食及酒漿臨上看不見物形者勿食成卒病若已食¶
腹脹者急以藥下之諸熱食鹹物竟不得飲冷水酢漿水等令¶
人善失聲也¶
凡人不得北首而臥臥之勿留燈令魂魄六神不安多愁恐亦¶
不可北向喫食北向尿北向久坐思惟不祥起勿北向唾罵犯¶
魁岡神勿北向冠帶勿怒目視日月光令人失明凡大汗勿脫¶
衣得偏風半身不遂冬日温足凍腦春秋足腦俱凍此聖人之¶
常道旦起勿嗔恚旦下牀勿叱呼勿惡言勿舉足向火對竈罵¶
勿咨嗟呼奈何聲此名請禍特忌之勿竪膝坐而交臂膝上勿¶
<pb:CK-KZ_JY242_08p049a>¶
令髮覆面皆不祥清旦作善事聞惡事卽於所來方唾之吉惡¶
夢旦不用說以含水向東方噀之云惡夢著草木好夢成寶玉¶
卽無咎矣¶
凡上牀先脫左足履或遠行乘車馬不用迴顧顧則神去人凡¶
一切翾飛蠢動不可故殺傷損至於龜蛇此二物有靈異於他¶
族殺他有靈者或陰精害人深宜愼之勿陰霧中遠行¶
凡行止坐臥常存北斗魁同星在人頭上所向皆吉勿食父母¶
兄弟及自本命肉等令人魂魄飛揚家出不孝悌子息¶
凡旦起著衣誤翻著者云吉利便著無苦也衣有光當三振之¶
云殃去殃去則無害勿塞井及水溝瀆令人目盲向午後陰氣¶
<pb:CK-KZ_JY242_08p049b>¶
起不可沐髮令人心虛饒汗多夢及頭風也¶
<pb:CK-KZ_JY242_08p049b>¶
#+PROPERTY: JUAN 036
<pb:CK-KZ_JY242_08p049b>¶
　　
*** 元鑒導引法¶
抱樸子曰道以爲流水不腐戸樞不蠹以其勞動故也若夫絶¶
坑停水則穢臭滋積委木在野則蟲蝎太半眞人遠取之於物¶
近取之於身故上天行健而無窮七曜運動而能久小人習勞¶
而湛若君子優游而易傷馬不行而脚直車不駕而自朽導引¶
之道務於詳和俛仰安徐屈伸有節導引秘經千有餘條或以¶
逆却未生之眾病或以攻治已結之篤疾行之有效非空言也¶
今以易見之事若令食而卽臥或有不消之疾其劇者發寒熱¶
癥堅矣飽滿之後以之行步小小作務役搖胑體及令人按摩¶
<pb:CK-KZ_JY242_08p050a>¶
然後以臥卽無斯患古語有三疾之言暮食太飽居其一焉暮¶
食旣飽便以寢息希不生疾故無壽也諸風病疾尠不在臥中¶
得之臥則百節不動故受邪炁此皆病然可見近魏華佗以五¶
禽之戲教樊阿以代導引食畢行之汗出而已消穀除病阿行¶
之壽百餘歲但不知餘術故不得大延年一則以調營衛二則¶
以消穀水三則排却風邪四則以長進血炁故老君曰天地之¶
間其猶橐籥乎虛而不屈動而愈出言人導引搖動而人之精¶
神益盛也導引於外而病愈於內亦如針艾攻其滎俞之源而¶
眾患自除於流末也導引一十三條如後¶
第一治短炁結跏趺坐兩手相叉置玉枕上以掌向頭以額著¶
<pb:CK-KZ_JY242_08p050b>¶
地五息止¶
第二治大腸中惡氣左手按右手指五息右手按左手指亦如¶
之¶
第三治腸中水癖以左手指向天五息以右手指拄地左足伸¶
右足展極伸五息止¶
第四治小腸中惡炁先以左手叉腰右手指指天極五息止右¶
手亦如之¶
第五治腰脊間悶結跏趺坐以掌相按置左膝上低頭至頰右¶
五息外左迴左膝上還右膝而轉至五匝止右亦如之謂之腰¶
柱¶
<pb:CK-KZ_JY242_08p051a>¶
第六治肩中惡炁以兩手相叉拊左脅舉右手肘從乳至頭向¶
右轉振擿之從右抽上右振五過止¶
第七治頭惡炁反手置玉枕上左右搖之極五息止¶
(第八治腰脊病兩手叉腰左右搖肩至極五息止第九治胸中以兩手叉腰左右曲身極五息止)¶
第十治肩中勞疾以兩手相叉左右擗之低頭至膝極五息止¶
第十一治皮膚煩以左右手上振兩肩極五息止¶
第十二治肩胛惡注左右如挽弓各五息止¶
第十三治膊中注炁冷痺起立一足蹋高一足稍下向前後掣¶
之更爲之各二七無病亦常爲之萬疾不生¶
　　
*** 按摩法¶
<pb:CK-KZ_JY242_08p051b>¶
按摩日三遍一月後百病並除行及奔馬此是養身之法兩手¶
相捉紐綟如洗手法兩手淺相叉翻覆向胸兩手相叉共按䏶¶
(左右同)兩手相重按䏶徐徐捩身如挽五石弓(左右同)兩手拳向前¶
築(左右同)又如拓石(左右皆同)以拳却頓此是開胸法(左右同)大坐斜身¶
偏拓如排山(左右同)兩手抱頭宛轉䏶上此是抽腦法兩手據地¶
縮身曲脊向上三舉以手杖槌脊上(左右同)大坐伸脚三用手掣¶
向後(左右同)立地反拗三舉兩手拒地迴顧此乃虎視法(左右同)兩¶
手急相叉以脚踏地(左右同)起立以脚前後踏(左右同)大坐伸脚當¶
手相勾所伸脚著膝上以手按之(左右同)凡一十八勢但老人日¶
能行之三遍者常補益延年續命百病皆除進食眼明輕健不¶
<pb:CK-KZ_JY242_08p052a>¶
復疲也¶
　　
*** 食氣法¶
養生之家有食炁之道夫根植華長之類蚑行蠕動之屬莫不¶
仰氣以然何爲能使人飽乎但食之有法道家秘之須其人乃¶
傳俗人無緣得之知苟得其道所甚易也非唯絶穀抑亦辟百¶
毒却千邪百姓日用而不知仙經云食炁法從夜半至日中六¶
時爲生炁從日中至夜半六時爲死氣唯食生而吐死所謂眞¶
人服六氣也¶
　　
*** 食氣絶穀法¶
向六旬六戊從九九至八八七七六六五五而飽或念天蒼或¶
<pb:CK-KZ_JY242_08p052b>¶
思黃帝或春引歲星氣以肝受之(其餘四時亦皆然)初爲之頗有小瘦¶
行四旬已上顏色轉悅體力漸壯白髮更黑落齒更生負重履¶
嶮勝於食穀時余見十餘人爲之皆七八十歲丁健體輕而耐¶
寒暑有眞驗非虛傳也善其術者可以攻遣百病消逐邪風及¶
中惡卒急尸注所忤心腹切痛瘟瘧溪毒引炁驅之不過五六¶
十通無不卽除又行炁久多而斷穀最易唯有胎息之法獨難¶
所謂胎息者如人未生在胎之中時炁久息也習則能息鼻口¶
氣如已息鼻口炁則可居水底積日矣¶
又治金瘡以炁吹之血斷痛止¶
又蛇虺毒蟲中人皆禁之卽愈或十數里便遙治之呼其姓名¶
<pb:CK-KZ_JY242_08p053a>¶
而呪之男呼我左女呼我右皆愈此所共知孫先生曰旦夕者¶
是陰陽轉換之時日旦五更初陽炁至頻伸眼開是上生炁名¶
曰陽息而陰消暮日入後陰炁至凜然時坐睡倒時是下生炁¶
至名曰陽消陰息暮日入後天地日月山川江海人畜草木一¶
切萬物體中代謝往來一時休息一進一退如晝夜之更始又¶
如海水之朝夕是天地之道耳面向午展兩手於膝上徐按捺¶
肢節口吐濁氣鼻引清氣凡吐者去故炁引生炁也經云玄牝¶
門天地根綿綿若存用之不勤言鼻是天之門戸可以出納陰¶
陽生死之炁也良久徐徐乃以手左拓右拓上拓下拓前拓後¶
拓瞋目張口叩齒摩眼抱頭拔耳挽鬚挽腰咳嗽發陽振動也¶
<pb:CK-KZ_JY242_08p053b>¶
雙作隻作反手爲之然掣足仰展八十九十而止仰下徐徐定¶
心作止息之法見空中元和炁下入鳩尾際漸漸頃如雨晴雲¶
入山自皮肉至骨至腦漸漸入腹中四肢五藏皆受其潤如流¶
水滲入地地徹卽覺達於湧泉腹中有聲汨汨然意每存之不¶
得外緣卽便覺無炁若徹卽手體振動兩脚膝躍屈亦令牀有¶
聲拉拉然則名一通兩通乃至日別得三通覺身體悦懌膚色¶
滋潤耳目精明令人養美力健百病皆去行之五年十年長存¶
不忘得滿千萬通去仙不遠也¶
　　
*** 攝生月令            @by宋姚 稱¶
夫攝生大體畧有三條所爲吐納鍊藏胎津駐容其次餌芝术¶
<pb:CK-KZ_JY242_08p054a>¶
飛伏丹英其三次五穀資眾味終古不易者生生性命必繫於¶
兹也氣之與藥具標別卷今所撰集用食延生順時省味者也¶
按扁鵲論曰食能排邪而安臟腑神能爽志以資血氣攝生者¶
氣正則味順味順則神氣清神氣清則合眞之靈全靈全則五¶
邪百病不能干也故曰水濁魚瘦氣昏人病夫神者生之本本¶
者生之眞大用則神勞大勞則形疲也¶
按彭祖攝生論曰目不視不正之色耳不聽不正之聲口不嘗¶
毒糲之味心不起欺詐之謀此之數種乃亡魂喪精減折算壽¶
者也¶
按枕中傳曰五味者五行之氣也應感而成人卽因五味而生¶
<pb:CK-KZ_JY242_08p054b>¶
亦因五味而消¶
按黃帝內傳曰食風者靈而延壽食穀者多智而勞神食草者¶
愚癡而足力食肉者鄙勇而多嗔服氣者長存而得道¶
孫氏傳曰五味順之則相生逆之則相反夫人食愼勿愠怒勿¶
臨食上說不祥之事勿吞咽忽遽必須調理安詳而後食¶
黃帝內傳曰春宜食甘甘走肉多食甘則痰溢皮膚粟起夏宜¶
食辛辛走氣多食辛則氣躁好蹎秋宜食酸酸走骨多食酸則¶
筋縮骨中疼冬宜食鹹鹹走血多食鹹則血澁口乾多食苦則¶
嘔逆而齒疏¶
養生傳曰凡人雖常服餌不知養生之道必不全其眞也¶
<pb:CK-KZ_JY242_08p055a>¶
小有經曰才所不勝而强思之傷也力所不任而强舉之傷也¶
深憂重喜皆有傷也¶
抱樸子曰一人之身一國之象胸腹之位猶宮室也四肢之列¶
猶郊境也骨節之分猶百官也神猶君也血猶民也¶
養生傳曰一日之忌暮勿飽食一月之忌暮勿大醉一歲之忌¶
愼勿遠行永久之忌勿向西北二方大小便露赤也¶
孟春　　泰(斗建寅日在虛律中太簇五將東方月德丙月合辛生氣子天利卯五富亥月殺丑月厭戌九空辰¶
　死氣午歸忌丑往亡寅大敗甲寅血忌丑)¶
孟春是月也天地俱生謂之發陽天地資始萬物化生夜臥早¶
起以緩其形使志生生而勿殺予而勿奪君子固密無泄眞氣¶
<pb:CK-KZ_JY242_08p055b>¶
其藏肝木位在東方其星歲正月二月三月其卦震其地青州¶
其書詩其樂瑟其帝靈威仰其神勾芒青龍爲九天白虎爲九¶
地其蟲魚其畜犬其穀麥其果梅其菜韮其味酸其臭腥其色¶
青其聲怒其液泣立春木相春分木王立夏木休夏至木廢立¶
秋木囚秋分木死立冬木没冬至木胎¶
仲春　　大壯(斗建卯日在室律中夾鍾五將北方月德甲月合巳生氣丑天利辰五富寅月殺戌月厭酉九¶
　空丑死氣未歸忌寅往亡巳大敗甲午血忌未)¶
仲春是月也號厭於日和其志平其心勿極寒勿極熱安靜神¶
氣以法生成勿食黃花菜及陳葅發宿疾動痼氣勿食大蒜令¶
人氣壅關隔不通勿食蓼子及雞子滯人氣勿食小蒜傷人志¶
<pb:CK-KZ_JY242_08p056a>¶
性勿食兔肉令人神魂不安勿食狐狢肉傷人神是月腎藏氣¶
微肝藏正王宜淨膈去痰宜泄皮膚令得微汗以散去冬温伏¶
之氣是月六日八日宜沐浴齋戒天祐其福十四日忌遠行水¶
陸亦不可往九日忌食一切魚鱉二十日宜修眞道¶
季春　　夬(斗建辰日在婁律中姑洗五將西方月德壬月合丁生氣寅天利巳五富亥月殺未月厭申九空戌¶
　歸忌子往亡申大敗甲戊斗陽血忌寅)¶
季春是月也萬物發陳天地俱生陽熾陰伏臥起俱早勿發泄¶
大汗以養藏氣勿食韮發痼疾損神傷氣勿食馬肉令人神魂¶
不安勿食麞鹿肉等損氣損志是月肝藏氣伏心當向王宜益¶
肝補腎以順其時是月五日忌見一切生血物宜齋戒靜念眞¶
<pb:CK-KZ_JY242_08p056b>¶
籍不營俗務十六日忌遠行水陸俱不可往二十七日宜沐浴¶
是月火相水死勿犯西北風勿久處濕地必招邪毒勿大汗當¶
風勿露體星宿下以招不祥之事¶
孟夏　　乾(斗建巳日在昴律中仲呂五將南方月德庚月合乙生氣卯天利午五富申月殺辰月厭未九空未¶
　死氣酉歸忌丑往亡亥大敗丁巳斗陽血忌申)¶
孟夏謂之播秀天地始交萬物並實夜臥早起思無怒勿泄大¶
汗夏者火也位在南方其藏心其星熒惑時四月五月六月其¶
六月屬土大王於此月其地楊州其書禮其樂竽其帝赤熛弩¶
其神祝融朱雀爲九天玄武爲九地其蟲鳳其畜羊其穀麻其¶
果杏其菜薤其味苦其臭焦其色赤其聲呼其液汗立夏火王¶
<pb:CK-KZ_JY242_08p057a>¶
夏至火相立秋火休秋分火廢立冬火囚冬至火死立春火没¶
春分火胎¶
仲夏　　遘(斗建午日在參律中蕤賓五將東方月德丙月合辛生氣辰天利未五富亥月殺丑月厭午九空卯¶
　死氣戊歸忌寅往亡卯大敗丁酉血忌卯斗陽)¶
仲夏是月也萬物以成天地化生勿以極熱勿大汗當風勿曝¶
露星宿皆成惡疾勿食雞肉生癰疽漏瘡勿食蛇蟮等肉食則¶
令人折筭壽神氣不安愼勿殺生是月肝臟以病神氣不行火¶
氣漸壯水力衰弱宜補腎助肺調理胃氣以助其時是月八日¶
忌遠行涉水陸並不可往宜安心靜慮沐浴齋戒必得福慶之¶
事是月切忌西北不時之風此是邪氣犯之令人四肢不通致¶
<pb:CK-KZ_JY242_08p057b>¶
百關無力¶
季夏　　遯(斗建未日在東井律中林鍾五將北方月德甲月合巳生氣巳天利申五富寅月殺戌月厭巳九空¶
　子死氣亥歸忌子往亡午大敗丁丑血忌酉)¶
季夏是月也法土重濁主養四時萬物生榮增鹹減甘以資腎¶
藏勿食羊血損人神魂少志健忘勿食生葵必成水癖是月腎¶
藏氣微脾臟獨王宜減肥濃之物宜助腎氣益固筋骨切愼賊¶
邪之氣六日沐浴齋戒絶其營俗二十四日忌遠行水陸俱不¶
可往是月不宜起土功威令不行宜避温氣勿以沐浴後當風¶
勿專用冷水浸手足愼東來邪風犯之令人手癱緩體重氣短¶
四肢無力¶
<pb:CK-KZ_JY242_08p058a>¶
孟秋　　否(斗建申日在張律中夷則五將北方月德壬月合丁生氣午天利酉五富巳月殺未月厭辰九空酉¶
　死氣子歸忌丑往亡酉大敗庚申血忌辰)¶
孟秋謂之審天地之氣以急正氣早起早臥與雞俱興使志安¶
甯以緩形收斂神氣秋者金也位在西方其星太白時七月八¶
月九月其卦兑其地蔡州其書春秋其樂磬其帝少昊其神蓐¶
收白虎爲九天青龍爲九地其蟲虎其畜雞其穀黍其果桃其¶
菜葱其味辛其臭羶其色白其聲哭其液唾立秋金相秋分金¶
王立冬金休冬至金廢立春金囚春分金死立夏金没夏至金¶
胎¶
仲秋　　觀(斗建酉日在翼律中南呂五將南方月德庚月合乙生氣未天利戌五富巳月殺辰月厭卯九空酉¶
<pb:CK-KZ_JY242_08p058b>¶
　死氣丑歸忌寅往亡子大敗庚子血忌戌)¶
仲秋是月也大利平肅安甯志性收斂神氣宜增酸減辛以養¶
肝氣無令極飽令人壅勿食生蜜多作霍亂勿食雞肉損人神¶
氣勿食生果子令人多瘡是月肝藏少氣肺藏獨王宜助肝氣¶
補筋養脾胃是月七日宜屏絶外慮沐浴齋戒吉二十九日忌¶
遠行水陸並不可往起居以時勿犯賊邪之風勿增肥腥物令¶
人霍亂其正毒之氣最不可犯是月祈謝求福以除宿愆¶
季秋　　剥(斗建戌日在南斗律中無射五將東方月德丙月合辛生氣申天利亥五富亥月殺丑月厭丑九空¶
　寅死氣寅歸忌子往亡辰大敗庚辰斗陽血忌巳)¶
季秋是月也草木凋落眾物伏蟄氣清風暴爲朗無犯朗風節¶
<pb:CK-KZ_JY242_08p059a>¶
約生冷以防厲疾勿食諸薑食之成痼疾勿食小蒜傷神損壽¶
魂魄不安勿食蓼子損人志氣勿以猪肝和餳同食至冬成嗽¶
病經年不差是月肝藏氣微肺金用事宜減辛增酸以益肝氣¶
助筋補血以及其時勿食鵶雉等肉損人神氣勿食雞肉令人¶
魂不安魄驚散十八日忌遠行不達其所二十日宜齋戒沐浴¶
淨念必得吉事天祐人福¶
孟冬　　坤(斗建亥日在房律中應鍾五將北方月德甲月合巳生氣酉天利子五富巳月殺戌月厭辰九空亥¶
　死氣卯歸忌丑往亡未大敗癸亥斗陽血忌亥)¶
孟冬謂之閉藏水凍地坼早臥晚起必候天曉使至温暢無泄¶
大汗勿犯氷凍温養神氣無令邪炁外至冬者水也位在北方¶
<pb:CK-KZ_JY242_08p059b>¶
其星辰其時十月十一月十二月其卦坎其地分冀州其書周¶
易其樂簫其帝叶光紀其神元㝠元武爲九天朱雀爲九地其¶
蟲龜其畜㹠其穀大豆其果栗其菜藿其味鹹其臭腐其色黑¶
其聲沉其液唾立冬水相冬至水王立春水休春分水廢立夏¶
水囚夏至水死立秋水没秋分水胎¶
仲冬　　復(斗建子日在箕律中黃鍾五將北方月德丁月合壬生氣戌天刑丑五富巳月殺申月厭子九空申¶
　歸忌寅往亡戌大敗癸卯血忌午)¶
仲冬是月也寒氣方盛勿傷氷凍勿以炎火炙腹背無食焙肉¶
宜減鹹增苦以助其神氣無發蟄藏順天之道勿食蝟肉傷人¶
神魂勿食螺蚌蟹鱉等物損人志氣長尸蠱勿食經夏黍米中¶
<pb:CK-KZ_JY242_08p060a>¶
脯腊食之成水癖疾是月腎藏正王心肺衰宜助肺安神補理¶
脾胃無乖其時是月三日宜齋戒淨念以全神志二十日不宜¶
遠行勿暴温暖切愼東南賊邪之風犯之令人多汗面腫腰脊¶
强痛四肢不通¶
季冬　　臨(斗建丑日在南斗律中大呂五將南方月德庚月合乙生氣亥天利寅五富申月殺辰月厭巳九空¶
　巳死氣巳歸忌子往亡丑大敗癸未血忌子)¶
季冬是月也天地閉塞陽潛陰施萬物伏藏去凍就温勿泄皮¶
膚大汗以助胃氣勿甚温煖勿犯大雪勿食猪㹠肉傷人神氣¶
勿食霜死之果菜夭人顏色勿食生薤增痰飲疾勿食熊羆肉¶
傷人神魂勿食生椒傷人血脉七日忌遠行水陸並不吉一日¶
<pb:CK-KZ_JY242_08p060b>¶
宜沐浴是月時藏氣微腎藏方王可減鹹增苦以養其神宜小¶
宣不欲全補是月眾陽俱息水氣獨行愼邪風勿傷筋骨勿妄¶
針剌以其血澁津液不行¶
¶
¶
¶
¶
¶
¶
¶
<pb:CK-KZ_JY242_08p061a>¶
#+PROPERTY: JUAN 037
<pb:CK-KZ_JY242_08p061a>¶
　
** 齋戒¶
　  
*** 齋戒敘¶
夫入靖修眞要資齋戒檢口愼過其道漸階南華眞經云顏回¶
問道於孔子孔子曰汝齋戒吾將語汝顏回曰回居貧唯不飮¶
酒不茹葷久矣孔子曰是祭祝之齋非心齋也汝一志無以耳¶
聽而以心聽無以心聽而以氣聽疏瀹汝心志澡雪汝精神掊¶
擊汝智慮我將語汝夫道冥然難言哉將爲汝試言其約畧爾¶
混元皇帝聖紀云按諸經齋法略有三種一者設供齋以積德¶
解愆二者節食齋可以和神保壽斯謂祭祝之齋中士所行也¶
三者心齋謂疏瀹其心除嗜慾也澡雪精神去穢累也掊擊其¶
<pb:CK-KZ_JY242_08p061b>¶
智絶思慮也夫無思無慮則專道無嗜無慾則樂道無穢無累¶
則合道旣心無二想故曰一志焉蓋上士所行也夫齋者齊也¶
齊整三業乃爲齊矣若空守節食旣心識未齊又唯存一志則¶
口無貪味謂兹二法表裏相資大戒經云夷心靜然專想不二¶
過中不味內外清虛是也子雖薄閑節食未解調心故示齋法¶
令其受道而末學之徒孰能虛心一志哉夫鄙乎祭祀之教自¶
謂得心齋之理蓋嗊嗃怠慢之夫矣雖口談空寂無解其目是¶
自矜也¶
　　
*** 洞玄靈寶六齋十直¶
道教五戒一者不得殺生二者不得嗜酒三者不得口是心非¶
<pb:CK-KZ_JY242_08p062a>¶
四者不得偷盜五者不得淫色十善一念孝順父母二念忠事¶
君師三念慈心萬物四念忍性容非五念諫諍蠲惡六念損己¶
救窮七念放生養物種諸果林八念道邊舍井種樹立橋九念¶
爲人興利除害教化未悟十念讀三寶經律恒奉香花供養之¶
具凡人常行此五戒十善恒有天人善神衛之永滅災殃長臻¶
福祐唯在堅志¶
　　　年六齋¶
正月　三月　五月　七月　九月　十一月¶
　　　月十齋¶
一日(北斗下)八日(北斗司殺君下)十四日(太乙使者下)十五日¶
<pb:CK-KZ_JY242_08p062b>¶
(天帝及三官俱下)十八日(太乙下)二十三日(太乙八神使者下)¶
二十四日(北辰下)二十八日(下太乙下)二十九日(中太乙下)三¶
十日(上太乙下)¶
自下中上三太一下日皆天地水三官一切尊神俱下周行天¶
下伺人善惡¶
甲子日(太乙簡閱神祇庚申日伏尸言人罪過)本命日(計人功¶
行)八節日(有八神記人善惡)三元日(天地水官校人之罪福)¶
　　
*** 六種齋¶
第一道門大論云上清齋有二法¶
　一絶羣獨宴靜氣遺形清壇肅侶依太眞儀格¶
<pb:CK-KZ_JY242_08p063a>¶
　一心齋謂疏瀹其心澡雪精神¶
第二靈寶齋有六法¶
　第一金籙齋救度國王¶
　第二黃籙齋救世祖宗¶
　第三明眞齋懺悔九幽¶
　第四三元齋首謝違犯科戒¶
　第五八節齋懺洗宿新之過¶
　第六自然齋爲百姓祈福¶
第三洞神齋精簡爲上絶塵期靈¶
第四太一齋以恭肅爲首¶
<pb:CK-KZ_JY242_08p063b>¶
第五指教齋以清素爲貴¶
第六塗炭齋以勤苦爲功¶
已上諸齋自古及今登壇告盟啟誓玄聖或三日七日九日十¶
五日皆晝夜六時行道轉經禮懺儀格甚重除上清絶羣獨宴¶
靜氣遺形心齋之外自餘皆是爲國王民人學眞道士拔度先¶
祖已躬謝過禳災致福之齋此時移代同異不無詳畧於靈寶¶
齋中爲半景之齋旣無宿請亦無言功唯只一時或兩時懴悔¶
亦不三時上香步虛禮經並闕或小小齋中三禮歎願隨時去¶
取逐便制儀旣非大集心達而已¶
　　
*** 二種齋¶
<pb:CK-KZ_JY242_08p064a>¶
本相經曰齋有二種一則拯道二則濟度拯道者謂發心學道¶
從初至終念念持齋心心不退復有二門一謂志心二謂滅心¶
志心者始終運意行坐動形寂若死灰同於枯木滅諸想念唯¶
一而已滅心者隨念隨忘神行不係歸心於寂直至道場濟度¶
者謂迴心至道翹想玄眞願福降無窮災消未兆又云虔心者¶
唯罄一心丹誠十極燒香禮拜唯求於道捨財者市諸香油八¶
珍百味營饌供具屈請道士及以凡器歸心啟告委命至眞內¶
泯六塵外齊萬境冥心靜慮歸神於道克成道果永契無爲救¶
濟存亡拔度災苦隨其分力福降不差功德輕重各在時矣¶
　　
*** 十二齋¶
<pb:CK-KZ_JY242_08p064b>¶
元門大論一者金籙齋上消天災保鎭帝王簡文亦云兼爲師¶
友¶
二者玉籙齋宗云正爲人民今此本未行於世¶
三者黃籙齋拯拔地獄罪根開度九幽七祖¶
四者上清齋求仙念眞練形隱景¶
五者明眞齋學士自拔億曾萬祖長夜之魂¶
六者指教齋請福謝罪禳災救疾¶
七者塗炭齋拔罪謝殃請福度命¶
八者三元齋學士己身悔罪¶
九者八節齋學士謝過求仙¶
<pb:CK-KZ_JY242_08p065a>¶
十者三皇子午齋輔助帝王保安國界¶
十一者靖齋如千日百日三日七日修眞之用¶
十二者自然齋救度一切存亡自然之中修行時節¶
　　
*** 八節齋¶
凡八節之日是上天八會大慶之日也其日諸天大聖尊神上¶
會靈寶玄都玉京上宮朝慶天眞奉戒持齋遊行誦經此日修¶
齋持戒宗奉天文者皆爲五帝所舉書名玉厯¶
　　
*** 心齋¶
南華眞經曰顏淵問道於孔子孔子曰汝齋戒吾將告汝顏淵¶
曰回貧唯不飲酒不茹葷久矣孔子曰是祭祀之齋非心齋也¶
<pb:CK-KZ_JY242_08p065b>¶
汝一志無以耳聽而以心聽無以心聽而以氣聽疏瀹汝心除¶
嗜慾也澡雪汝精神去穢累也掊擊其智絶思慮也夫無思無¶
慮則專道無嗜無慾則樂道無穢無累則合道旣心無二想故¶
曰一志¶
　　
*** 齋直¶
三天內解經曰夫爲學道莫先乎齋外則不染塵垢內則五藏¶
清虛降眞致神與道合居能修長齋者則道合眞不犯禁戒也¶
故天師遺教爲學不修齋直冥如夜行不持火燭此齋直應是¶
學道之首夫欲啟靈告冥建立齋直者宜先散齋不使宿穢臭¶
腥消除肌體清潔無有玷汙然後可得入齋不爾徒加洗沐臭¶
<pb:CK-KZ_JY242_08p066a>¶
穢在肌膚之內湯水亦不能除¶
三元齋品曰建齋之日當輸金眞玉光九天之信置於五帝以¶
招神致靈¶
三元齋品曰學法未備卽俯仰之格多不合儀金鏁流珠經曰¶
古來呼齋曰社會今改爲齋會¶
太上太眞科經曰消遺世務三業爲修齋存三守一齋爲本基¶
齋者齊也潔也淨也不必六時行道三時講經晝夜存念懺悔¶
請福干造玄虛更失萬一能得一者心攝三業能攝身者端拱¶
不擾能攝口者默識密明能攝心者神與道合如斯爲主成聖¶
眞仙未合此者攝身朝禮離殺盜淫攝口誦經免妄言綺語兩¶
<pb:CK-KZ_JY242_08p066b>¶
舌罵詈攝心存神脫貪恚癡十惡旣去十善自來去來至極與¶
道合眞¶
　　
*** 釋齋有九食法¶
玄門大論云齋法大略有九一者麤食二者蔬食三者節食四¶
者服精五者服牙六者服光七者服氣八者服元氣九者胎食¶
粗食者麻麥也蔬食者菜茹也節食者中食也服精者符水及¶
丹英也服牙者五方雲芽也服光者日月七元三光也服氣者¶
六覺之氣太和四方之妙氣也服元氣者一切所稟三元之氣¶
太和之精在乎太虛也胎食者我自所得元精之和爲胞胎之¶
元卽清虛降四體之氣不復關外也粗食止諸耽嗜蔬食棄諸¶
<pb:CK-KZ_JY242_08p067a>¶
肥腯節食除煩濁服精其身神體成英帶服牙變爲牙服光化¶
爲光服六氣化爲六氣遊乎十方服元氣化爲元氣與天地合¶
爲體服胎氣久爲嬰童與道混合爲一也此之變化運運改易¶
不復待捨身而更受身往來死生也今意方法未必止是食事¶
其或是方藥或按摩等事可尋也¶
　　
*** 說雜齋法¶
三元品戒經云正月七日天地水三官檢校之日可修齋聖紀¶
云正月七日名舉遷賞會齋七月七日名慶生中會齋十月五¶
日名建生大會齋三官考覈功過依日齋戒呈章賞會可祈景¶
福¶
<pb:CK-KZ_JY242_08p067b>¶
明眞科云正月三月五月七月九月十一月一歲六齋月能修¶
齋上三天帝令太一使者除人十苦八道祕言云正月三月四¶
月六月七月八月九月十月十一月此九眞齋月一日十五日¶
二十九日此月中三齋日正月一日名天臘五月五日名地臘¶
七月七日名道德臘十月一日名民歳臘十二月節日名侯王¶
臘此五臘日並宜修齋並祭祀先祖明眞科云月一日初八日¶
十四日十五日十八日二十三日二十四日二十八日二十九¶
日三十日已上爲十直齋日庚申甲子八節太一八神下司察¶
人過咎修齋太一歡悅庚申日人身中伏尸上天言人罪過本¶
命日受法人身神吏兵上天計人功過三洞奉道科云正旦爲¶
<pb:CK-KZ_JY242_08p068a>¶
獻壽齋七日爲延神齋二月八日爲芳春齋四月八日爲啟夏¶
齋五月五日爲續命齋六月六日爲清暑齋七月七日爲迎秋¶
齋八月一日爲逐邪齋九月九日爲延筭齋十月一日爲成福¶
齋十一月十五日爲啟福齋十二月臘日爲百福齋二十八日¶
爲迎新齋立春爲建善齋春分爲延福齋立夏爲長善齋夏至¶
爲朱明齋立秋爲遐齡齋秋分爲謝罪齋立冬爲遵善齋冬至¶
爲廣慶齋如此等齋各具本經儀格故學道不修齋戒徒勞山¶
林矣夫齋者正以清虛恬靜謙卑恭敬戰戰兢兢如履冰谷若¶
對嚴君丹誠謙若必祈靈應檢勑內外無使喧雜行齋之人特¶
忌斬衰孝子新產婦人月信未斷及痎瘧瘡疥廢疾等並不得¶
<pb:CK-KZ_JY242_08p068b>¶
昇齋堂庭壇驅使如願苦求預齋乞解過咎者任投辭爲其陳¶
懺悔謝不得雜登堂宇應行法事等仍遷令別坐兼忌六畜¶
　(蓋此等人穢觸眞靈賢聖不降乃修齋無功也)¶
凡修齋主虔誠齋官整肅至如香燈不備亦曰疏遺啟聖祈眞¶
莫先於此香貴在沉水旃檀依上清香珠丸合和不得用甲麝¶
招眞致靈務存精志如寒棲學眞道士修齋單貧不可致者亦¶
宜以少爲信無令頓闕若純以乳頭非道家所用也¶
初登齋靖看焚香氣向東南西北直上者五帝依向而至登眞¶
隱訣云香者天眞用兹以通感地祇緣斯以達信非論齋潔祈¶
念存思必燒香左右侍香金童必爲招眞達意登眞隱訣云眞¶
<pb:CK-KZ_JY242_08p069a>¶
人攝日暉以通照役月精以朗幽故然九光之微燈晃八方之¶
盡夜炯徹四極明科云立春春分然九燈於庭立夏夏至然八¶
燈立秋秋分然六燈立冬冬至然五燈本命日十二燈自此陳¶
乞謝過祈恩用燈於庭法與修諸齋自有燈數於庭訖依記四¶
時向王唯本命向太歲叩齒二十四通呪曰高上太眞萬聖帝¶
皇五帝玉司總仙監眞今日吉辰八節開陳陽罪陰考絶滅九¶
陰於今永始拔釋七玄免脫火鄕永離刀山三塗五苦不累我¶
身得同天地長保帝晨五願八會靡不如言呪畢解巾叩頭百¶
二十過當令額向地而已勿令痛竟復巾仰天心念我身今日¶
上享天恩賜反形骸受生飛仙畢仰咽二十四氣止如此三年¶
<pb:CK-KZ_JY242_08p069b>¶
宿愆并除身與眞同案諸經齋法畧有三種一者設供齋可以¶
積德解愆二者節食齋可以和神保壽斯謂祭祀之齋中士所¶
行也三者心齋謂疏瀹其心除嗜慾也澡雪精神去穢累也掊¶
擊其智絶思慮也夫無思無慮則專道無嗜無慾則樂道無穢¶
無累則合道旣心無二想故曰一志焉蓋上士所行也詳矣齋¶
者齊也要以齊整三業乃爲齋矣若空守節食旣心識未齊又¶
唯在一志則口無貪味之謂也二法表裏相資故大戒經云夷¶
心靜嘿專想不二過中不味內外清虛是也子雖薄閑節食未¶
解調心故示兹齋法令其受道而末學之徒孰能虛心一志哉¶
夫鄙乎祭祀之教自謂得心齋之理蓋怠慢之夫矣雖口談寂¶
<pb:CK-KZ_JY242_08p070a>¶
無解其目是自矜焉易云聖人以此齋戒¶
　　
*** 齋科¶
道士王纂金壇人也居馬跡山常以陰功救物仁逮蠢動值晉¶
之末中原亂罹饑饉旣臻疫癘仍作時有毒瘴損斃者多閭里¶
凋荒死亡枕藉纂於靜室飛章告玄三夕之中繼之以泣至三¶
夜有光如晝照其家庭卽有祥風景雲紛郁空際俄而異香天¶
樂下集庭中介金執銳之士三十餘人羅列如有所候頃之珠¶
幢寶盖霓旆羽節紅旌錦旂各二人相對前行卽最後又有四¶
青童執花捧香侍女捧桉地鋪錦席前立巨屏左右龍虎將軍¶
侍從官將兵士二千許人立兩面若有備衛焉復有金甲大將¶
<pb:CK-KZ_JY242_08p070b>¶
軍二十六人神王十人次龍虎二君之外班列肅如也須臾笙¶
簫駭空自西北而至五色奇光灼爍豔逸一人佩劍持版而前¶
告纂曰太上道君至矣於是百寶大座自空而下太上道君侍¶
二眞人二天帝在座之左右道君坐五色蓮花二眞二帝立侍¶
焉纂拜首迎謁跪伏於地道君曰子慜念生民形於章醮刳心¶
抆血感動幽明地司列名蓋化育萬物而五行爲之用五行互¶
有相勝各有興衰代謝推遷間不容息是以生之不停氣氣相¶
續億劫已來未暫輟也得其生者合於純陽升天而爲仙得其¶
死者淪於至陰在地而爲鬼鬼物之中自有優劣强弱剛柔善¶
惡與人世無異玉皇天尊慮鬼神之肆橫害於人也常命五帝¶
<pb:CK-KZ_JY242_08p071a>¶
三官檢制部御之律令刑章罔不明備而季世之民澆僞者眾¶
淳源旣散妖詐萌生不忠於君不孝於家廢三綱五常之教自¶
投死地由是六天故氣魔鬼之徒與厯代已來敗軍死將聚結¶
爲黨伐害生民駕雨乘風因衰伺隙爲種種病中傷甚多亦有¶
不終天年罹其夭枉者尋於杜陽宮出神咒經授眞人唐平使¶
其流布以救於物民間有之世人見王剪白起名謂爲虛誕此¶
蓋從來將領生爲兵統死爲鬼帥有功者遷爲陰官殘害者猶¶
居魔屬乘五行敗氣爲瘵爲瘥然以陽威憚之神咒服之自當¶
弭戢矣今以神化神咒二經復授於子按而行之以拯護萬民¶
黎庶也卽命侍童披九光之韞以神化經及三五大齋訣授之¶
<pb:CK-KZ_JY242_08p071b>¶
於纂曰勉而勤之陰功克充眞階可冀也言訖千乘萬騎西北¶
而舉升還上清矣纂案經品齋科行於江表疫毒鋪弭生靈乂¶
康自晉及兹普蒙其福者不可勝紀焉¶
　　
*** 持齋¶
無上秘要云昔有道士持齋誦經有一凡人爲賃作治厨齋堂¶
道士見其用意至日中持齋因喚與同食食竟爲其說法語此¶
賃人今隨吾持齋功德甚大可至明日中時復食勿壞爾齋徒¶
勞無益能如此者將可得免見世窮厄此人稽首受戒而去暮¶
還家其婦一日待婿具以道士戒言喻婦婦甚不解遂致嗔怒¶
賃人不能免其婦意遂壞其齋與婦共食其後命過天使其人¶
<pb:CK-KZ_JY242_08p072a>¶
王蜀山千歲樹精恒給其中食其樹茂盛暑夏之月有精進賢¶
者三人經過依樹而息賢者歎曰此樹雖凉日已向中何由得¶
食此人於樹人曰當爲賢者供設中食無所爲憂須臾食至賢¶
者共食食竟言曰我覓道道在何所此自然非道也因問樹曰¶
不審大神可得暫降形見與某相面否此人於樹空中答曰我¶
非能使人得道者也具記姓字處所昔常爲道士勸使持齋爲¶
婦人所壞功德不全致令使我守此樹精不能得出天以我昔¶
經齋中食令毎至中給我齋食口不暇食又無緣得遷欲屈賢¶
者爲至我舍道我如此能爲我建三日齋戒我身便得昇天賢¶
者感此人意爲尋其家具以其言語家人如此家人卽爲建齋¶
<pb:CK-KZ_JY242_08p072b>¶
請諸道士燒香誦經三日謝過此人卽得飛行昇入雲中於景¶
霄之上受書爲散仙人故齋之功德甚重不可不修此人半日¶
持齋死經一日卽時出身不拘一年而得爲仙故天計功過明¶
之不虧也夫爲學者可懃持齋戒以期冥感能修之者必獲昇¶
騰之舉¶
　　
*** 陰陽雜齋日¶
三會日¶
正月七日(舉遷賞會齋)七月七日(慶生中會齋)十月五日(建生¶
大會齋)三會日三官考覈功過宜受符籙齋戒呈章以祈景福¶
五臘日¶
<pb:CK-KZ_JY242_08p073a>¶
正月一(日名天臘齋)五月五日(名地臘齋七)月七日(名道德臘¶
齋)十月一日(名民歲臘齋)十二月節(日名侯王臘齋)¶
五臘日常當祠獻先亡名爲孝子得福無量餘日皆是淫祀通¶
前三元日爲人解日皆可設淨供求福焉¶
明眞科云甲子日夜半時甲戌日黃昏時已上天皇眞官下日¶
甲申日晡時甲午日日中時已上地皇眞官下日¶
甲辰日食時甲寅日平旦時已上人皇眞官下日¶
右其日修齋五嶽四瀆神君各依方位糾察善惡無不上聞¶
又丁卯日日出時丁丑日雞鳴時已上天皇眞官下日¶
又丁酉日日入時丁亥日人定時已上地皇眞官下日¶
<pb:CK-KZ_JY242_08p073b>¶
又丁未日日限時丁巳日禺中時已上人皇眞官下日¶
其日修齋五嶽眞人各遣五神營衛記名仙籙¶
¶
¶
¶
¶
¶
¶
¶
¶
