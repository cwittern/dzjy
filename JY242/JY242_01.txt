#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: title 雲笈七籤
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY242_01p001a>¶
@fw重刊道藏輯要¶
　
* 雲笈七籖            @by宋張君房辑¶
　
** 道德部¶
　　
*** 總敘道德¶
老君指歸曰太上之象莫高乎道德其次莫大乎神明其次莫¶
大乎太和其次莫崇乎天地其次莫著乎陰陽其次莫明乎大¶
聖夫道德所以可道而不可原也神明所以可存而不可伸也¶
太和所以可體而不可化也天地所以可行而不可宣也陰陽¶
所以可用而不可傳也大聖所以可觀而不可言也故度之所¶
度者知而數之所數者少知之所知者淺而爲之所爲者薄至¶
<pb:CK-KZ_JY242_01p001b>¶
眾之眾不可數而至大之大不可度微妙窮理非知之所能測¶
大成之至非爲之所能得天地之間禍亂患咎非事之所能克¶
也故不道之道不德之德政之元也不名之名亡功而功化之¶
根也是故王者有爲而天下有欲去醇而離厚清化而爲濁開¶
人耳目示以聲色養以五味說以功德教以仁義導以禮節民¶
如寢覺出於冥室登邱陵而盻八方覽參辰而見日月故化可¶
言而德可列功可陳而名可别是以知放流而邪僞作道德壅¶
蔽神明隔絶百殘萌生太和消竭天下偟偟迷惑馳騁是非之¶
境失其自然之節情變至化糅於萬物悴憔黧黑憂患滿腹不¶
安其生不樂其俗喪其天年皆傷暴虐是以君臣相顧而營營¶
<pb:CK-KZ_JY242_01p002a>¶
父子相念而戀戀兄弟相憂而悽悽民人恐懼而愯身愯身相¶
結死不旋踵爲患禍也父子戀戀兄弟悽悽昏定晨省出辭入¶
面爲夭傷也臣見其君五色無主疾趨力拜翕肩促肘稽首膝¶
行以嚴其上者爲不相親也故可道之道道德彰而非自然也¶
可名之名功名顯而非素眞也¶
老君指歸略例曰夫物之所以生功之所以成必生乎無形形¶
由乎無名無形無名者萬物之宗也不温不涼不宮不商聽之¶
不可得而聞視之不可得而彰體之不可得而知味之不可得¶
而嘗故其爲物也則混成爲象也則無形爲音也則希聲爲味¶
也則無呈故能爲品物之宗主包通天地靡使不經也若温也¶
<pb:CK-KZ_JY242_01p002b>¶
則不能凉矣宮也則不能商矣形必有所分聲必有所屬故象¶
而形者非大象也音而聲者非大音也然則四象不形則大象¶
無以暢五音不聲則大音無以至四象形而物無所主焉則大¶
象暢矣五音聲而心無所適焉則大音至矣故執大象則天下¶
往用大音則風俗移無形暢天下雖往往而不能釋也希聲至¶
風俗雖移移而不能辯也是故天生五物無物爲用聖行五教¶
不言爲化是以道可道非常道名可名非常名也五物之母不¶
炎不寒不柔不剛五教之母不皦不昧不恩不傷雖古今不同¶
時移俗易此不變也所謂自古及今其名不去者也天不以此¶
則物不生治不以此則功不成故古今通終始同執古可以御¶
<pb:CK-KZ_JY242_01p003a>¶
今證今可以知古始此所謂常者也無皦昧之狀温凉之象故¶
知常曰明也物生功成莫不由乎此故以閱眾甫也夫奔電之¶
疾猶不足以一時周御風之行猶不足以一息期善速在不疾¶
善至在不行故可道之盛未足以官天地有形之極未足以府¶
萬物是故歎之者不能盡乎斯美詠之者不能暢乎斯弘名之¶
不能當稱之不能旣名必有所分稱必有所由有分則有不兼¶
有由則有不盡不兼則大殊其眞不盡則不可以名此可演而¶
明也夫道也者取乎萬物之所由也玄也者取乎幽冥之所出¶
也深也者取乎探賾而不可究也大也者取乎彌綸而不可極¶
也遠也者取乎緬邈而不可及也微也者取乎幽微而不可覩¶
<pb:CK-KZ_JY242_01p003b>¶
也然則道玄深大妙遠之言各有其義未盡其極者也然彌綸¶
無極不可名細微妙無形不可名大是以經云字之曰道謂之¶
曰玄而不名也然則言之者失其常名之者離其眞爲之則窒¶
其性執之則失其原矣是以聖人不以言爲主則不違其常不¶
以名爲常則不離其眞不以爲爲事則不敗其性不以執爲制¶
則不失其原矣然則老君之文欲辯而詰者則失其旨也欲名¶
而責者則違其義也故其大歸也論太始之原以明自然之性¶
演幽冥之極以定惑罔之迷因而不爲損而不施崇本以息末¶
守母以存子賤夫巧術爲在未有無責於人必求諸己此其大¶
要也而法者尚乎齊同而形以檢之名者尚乎定眞而言以正¶
<pb:CK-KZ_JY242_01p004a>¶
之儒者尚乎全愛而譽以進之墨者尚乎儉嗇而智以立之雜¶
者尚乎眾美而總以行之夫形以檢物巧僞必生名以定物理¶
恕必失譽以進物爭尚必起矯以立物乖違必作雜以行物穢¶
亂必興斯皆用其子而棄其母物失所載未足守也然致同塗¶
而異至合旨而趨乖而學者惑其所致迷其所趨觀其齊同則¶
謂之法睹其定眞則謂之名察其純愛則謂之儒鑒其儉嗇則¶
謂之墨見其不係則謂之雜隨其所鑒而正名焉順其所好而¶
執意焉故使有紛紜憤錯之論殊趨辯析之爭蓋由斯矣又其¶
爲文也舉終以證始本始以盡終開而弗達導而弗牽尋而後¶
旣其義推而後盡其理善法事始以首其論明夫會歸以終其¶
<pb:CK-KZ_JY242_01p004b>¶
文故使同趨而感發於事者莫不美其興言之始因而演焉異¶
旨而獨構者莫不說其會歸之徵以爲證焉夫塗雖殊必同其¶
歸慮雖百必均其致而舉夫歸致以明至理故使觸類而思者¶
莫不欣其思之所應以爲得其義焉凡物之所以存乃反其形¶
功之所以尅乃反其名夫存者不以存爲存以其不忘亡也安¶
者不以安爲安以其不忘危也故保其存者亡不忘亡者存安¶
其位者危不忘危者安善力舉秋毫善聽聞雷霆此道之與形¶
反也安者實安而曰非安之所安存者實存而曰非存之所存¶
侯王實尊而曰非尊之所尊皆理之大者也名號生乎形狀稱¶
謂出乎涉求名號不虛生稱謂不虛出故名號則大失其旨稱¶
<pb:CK-KZ_JY242_01p005a>¶
謂則未盡其極是以謂玄則玄之又玄稱道則域中有四大也¶
韓非子主道篇曰道者萬物之始(物從道生故曰始)是非之紀¶
也(是非因道彰故曰紀)是以明君守始以知萬物之源治紀以¶
知善敗之端故虛靜以待令令名自命也令事自定也虛則知¶
實之情靜則知動者正有言者自爲名有事者自爲形形名參¶
同君乃無事焉故曰君無見其欲臣將自雕琢(臣因欲雕琢以¶
稱之)君無見其意臣將自表異(君見其志臣用其意以稱之)故¶
曰去好去惡臣乃見素去賢去智臣乃自備故有智而不以慮¶
使萬物知其處有行而不以賢觀臣下之所因有勇而不以怒¶
使羣臣盡其武是故去智而有明去賢而有功去勇而有强羣¶
<pb:CK-KZ_JY242_01p005b>¶
臣守職百官有常因能而使之是謂習常故曰寂乎其無位而¶
處寥乎莫得其所名明君無爲於上羣臣悚懼於下明君之道¶
使智者盡其慮而君因以斷事故君不窮於智賢者敕其材君¶
因而任之故君不窮於能有功則君有其賢有過則臣任其罪¶
故君不窮於名是故不賢而爲賢者師不智而爲智者正臣有¶
其勞君有其成功此之謂賢主之經也¶
淮南鴻烈曰夫道者覆天載地廓四方拆八極高不可際深不¶
可測包裹天地稟授無形原流泉浡沖而徐盈混混汨汨濁而¶
徐清故植之而塞于天地橫之而彌于四海施之無窮而無所¶
朝夕舒之幎於六合卷之不盈於一握約而能張幽而能明弱¶
<pb:CK-KZ_JY242_01p006a>¶
而能强柔而能剛橫四維而含陰陽紘宇宙而章三光甚淖而¶
滒甚纖而微山以之高淵以之深獸以之走鳥以之飛日月以¶
之明星辰以之行麟以之遊鳳以之翔太古二皇得道之柄立¶
於中央神與化遊以撫四方是故能天運地滯輪轉而無廢水¶
流而不止與萬物終始風興雲蒸事無不應雷聲雨降並應無¶
窮鬼出電入龍興鸞集鈞旋轂轉周而復帀已雕已琢還反於¶
樸無爲爲之而合于道無爲言之而通乎德恬愉無矜而得於¶
和有萬不同而便于性神託於秋毫之末而大與宇宙之總其¶
德優天地而合陰陽節四時而調五行呴俞覆育萬物羣生潤¶
於草木浸于金石禽獸碩大毫毛潤澤羽翼奮也角觡生也獸¶
<pb:CK-KZ_JY242_01p006b>¶
胎不殰鳥卵不殈父無喪子之憂兄無哭弟之哀童子不孤婦¶
人不孀虹蜺不出賊星不行含德之所致夫太上之道生萬物¶
而不有成化象而弗宰跂行喙息蠉飛蠕動待而後生莫之知¶
德待之後死莫之能怨得以利者不能譽用而敗者不能非收¶
聚畜積而不加富布施稟授而不益貧周旋而不可究纖微而¶
不可勤累之而不高墮之而不平益之而不眾損之而不寡斲¶
之而不薄殺之而不殘鑿之而不深填之而不淺惚兮恍兮不¶
可爲象兮怳兮惚兮用不屈兮幽兮冥兮應無形兮邃兮洞兮¶
不虛動兮與柔剛卷舒兮與陰陽俛仰兮葛仙公五千文經序¶
曰老君體自然而然生乎太無之先起乎無因經厯天地終始¶
<pb:CK-KZ_JY242_01p007a>¶
不可稱載窮乎無窮極乎無極也與大道而輪化爲天地而立¶
根布氣於十方抱道德之至純浩浩蕩蕩不可名也煥乎其有¶
文章巍乎其有成功淵乎其不可量堂堂乎爲神明之宗三光¶
持以朗照天地稟之得生乾坤運以吐精高而無民貴而無位¶
覆載無窮是故八方諸天普弘大道開闢已前復下爲國師代¶
代不休人莫能知之匠成萬物而不言我爲玄之德也故眾聖¶
所共宗道尊德貴夫莫之爵而常自然惟老氏乎周時復託神¶
李母剖左腋而生生卽浩然號曰老子老子之號因玄而出在¶
天地之先無衰老之期故曰老子世人謂老子當始於周代老¶
子之號始於無數之劫窈窈冥冥眇邈久遠矣周室世衰大道¶
<pb:CK-KZ_JY242_01p007b>¶
不行西遊天下關令尹喜曰大道將隱乎願爲我著書於是作¶
道德二篇五千文上下經焉老君戒文云老君生玄洪聖堂爾¶
時未有天地日月手無所攀足無所躡懸身而處不墮不落身¶
著三光之衣照於虛芒如今日月之光也¶
混元皇帝聖紀序曰原夫大道元寂理極無爲上德冲虛義該¶
眾妙是以精凝眞一非假物以稱生形結九空不待有而成體¶
含神太混毓粹幽原怳惚帝先希微至極故能眞融金闕教逸¶
不言惠渙玉京慈光有物二儀持以覆載萬品賴以滋榮神冠¶
陰陽功成造化先天地而獨立後塵劫而無昧¶
唐開元皇帝道德經序曰昔在元聖强著玄言權輿眞宗啟迪¶
<pb:CK-KZ_JY242_01p008a>¶
來裔遺文誠在精義頗乖撮其指歸雖蜀嚴而猶病摘其章句¶
自河公而或略其餘浸微固不足數則我玄元妙旨豈其將墜¶
朕誠寡薄常感斯文猥承有後之慶恐失無爲之理每因清宴¶
輙叩玄關隨所意得遂爲箋注豈成一家之說但備遺闕之文¶
今兹絶筆是詢於眾公卿臣庶道釋二門有能起予類於卜商¶
鍼疾同於左氏渴於納善朕所虛懷苟副斯言必加厚賞且如¶
諛臣自聖幸非此流懸市相矜亦云小道旣其不諱咸可直言¶
勿爲來者所嗤以重朕之不德唐異筠玄綱論道篇曰道者何¶
也虛無之系造化之根神明之本天地之元其大無外其微無¶
內浩曠無端杳冥無際至幽靡察而大明垂光至靜無心而品¶
<pb:CK-KZ_JY242_01p008b>¶
物有方混漠無形寂寥無聲萬象以之生五行以之成生者無¶
極成者有虧生生成成今古不移此之謂道也德者何也天地¶
所稟陰陽所資經以五行緯以四時牧之以君訓之以師幽明¶
動植咸暢其宜澤流無窮羣生不知謝其功惠加無極百姓不¶
知賴其力此之謂德也然則通而生之謂之道道固無名焉畜¶
而成之謂之德德固無稱焉嘗試論之天地人物仙靈鬼神非¶
道無以生非德無以成生者不知其始成者不見其終探奧索¶
隱孰窺其宗入有之末出無之先莫究其朕謂之自然自然者¶
道德之常天地之綱也又曰道德者天地之祖天地者萬物之¶
父帝王者三才之主然則道德天地帝王一也而有今古澆淳¶
<pb:CK-KZ_JY242_01p009a>¶
之異堯桀理亂之殊者何哉夫道德無興衰人倫有否泰古今¶
無變易情性有推遷故運將泰乎則至陽眞精降而爲主賢良¶
輔而姦邪伏矣時將否乎則太陰純精昇而爲主姦邪弼而賢¶
良隱矣天地之道陰陽有數故理亂之殊也所以古淳而今澆¶
者亦猶人幼愚而長慧也嬰兒未孩則上古之含純粹也漸有¶
所辯則中古之尚仁義也成童可學則下古之崇禮智也壯齒¶
多欲則季世之競浮僞也變化之理世俗之宜故有澆淳之異¶
也覈其所以原其所由子以習教而性移人以隨時而朴散雖¶
然父不可不教於子君不可不理於人教子所於義方理人在¶
於道德義方失則師友不可訓也道德喪則禮樂不能理也雖¶
<pb:CK-KZ_JY242_01p009b>¶
加以刑罰益以鞭楚難制於姦人賊子矣是以示童兒以無誑¶
則保於忠信化時俗以純素則安於天和故非執道德以化人¶
者未聞其至理也唐陸希聲道德經傳序曰大道隱世教衰天¶
下方大亂當是時天必生聖人聖人憂斯民之不底于治而扶¶
衰救亂之術作周之末世其幾矣於是仲尼闡三代之文以扶¶
其衰老氏據三皇之質以救其亂其揆一也蓋仲尼之術興於¶
文文以治情老氏之術本於質質以復性性情之極聖人所不¶
能異文質之變萬世所不能一也易曰顯諸仁以文爲教之謂¶
也文之爲教其事彰故坦然明白坦然明白則雅言者詳矣易¶
曰藏諸用以質爲教之謂也質之爲教其理微故深不可識深¶
<pb:CK-KZ_JY242_01p010a>¶
不可識則妄作者眾矣夫惟老氏之術道以爲體名以爲用無¶
爲無不爲而格于皇極者也楊朱宗老氏之體失於不及以至¶
於貴身賤物莊周術老氏之用失於太過故務欲絶聖棄智申¶
韓失老氏之名而弊於苛繳刻急王何失老氏之道而流於虛¶
無放誕此六子者皆老氏之罪人也而世因謂老氏之指其歸¶
不合於仲尼故訾其名則曰槌提仁義絶滅禮學病其道則曰¶
獨任清虛不可以爲治於戲世之迷其來遠矣是使老氏受誣¶
於千載道德不行於當世良有以也且老氏本原天地之始厯¶
陳古今之變先明道德次說仁義下陳禮學之失刑政之煩言¶
其馴致而然耳其秉要執本在乎情性之極故其道始於身心¶
<pb:CK-KZ_JY242_01p010b>¶
形於家國終於天下如此其備也而惑者尚多云云豈不謂厚¶
誣哉昔伏羲氏畫八卦象萬物窮性命之理順道德之和老氏¶
亦先天地本陰陽推性命之極原道德之奥此與伏羲同其原¶
也文王觀太易九六之動貴剛尚變而要之以中老氏亦察太¶
易七八之正致柔守靜而統之以大此與文王通其宗也孔子¶
祖述堯舜憲章文武導斯民以仁義之教老氏亦擬議伏羲彌¶
綸黃帝冒天下以道德之化此與孔子合其權也此三君子者¶
聖人之極也老氏皆變而通之反而合之研至變之機探至精¶
之歸斯可謂至神者矣而王弼以爲聖人與道合體老氏未能¶
體道故阮籍謂之上賢亞聖之人蓋同於輔嗣豈以老氏經世¶
<pb:CK-KZ_JY242_01p011a>¶
之跡未足充其所言耶斯不然也於戲聖人之在世也有有跡¶
有無跡故道之不行也或危身厯聘以天下爲其憂或藏名飛¶
遯示世故不能累有跡無跡殊途同歸斯實道義之門非徒相¶
反而已然則仲尼之所以出老氏之所以處老氏之所以默仲¶
尼之所以語蓋屈伸隱顯之極也二子安能識之哉司馬遷統¶
序眾家以道德爲首可謂知本末矣班固作古今人表乃詘老¶
氏於第三品雖其名可詘而道可貶乎哉於戲老氏之術見棄¶
於當代久矣斯數子者之由也且仲尼親見老氏歎其道曰猶¶
龍乎從之問禮誠無間然著在記傳後世不能探其意是以異¶
端之說紛然蓋迷之者不窮其源故非之者不盡其致噫斯傳¶
<pb:CK-KZ_JY242_01p011b>¶
之不作則老氏之旨或幾乎息矣今故極其致顯其微使昭昭¶
然與羣聖人意相合有能體其道用其名執古以御今致理如¶
反掌耳自昔言老氏術者獨太史公近之爲治少得其道唯漢¶
文耳其他皮傅詭說皆不足取¶
¶
¶
¶
¶
¶
¶
<pb:CK-KZ_JY242_01p012a>¶
　
#+PROPERTY: JUAN 002
<pb:CK-KZ_JY242_01p012a>¶
　
** 混元混洞開闢劫運部¶
　　
*** 混元¶
混元者記事於混沌之前元氣之始也元氣未形寂寥何有至¶
精感激而眞一生焉元氣運行而天地立焉造化施張而萬物¶
用焉混沌者厥中惟虛厥外惟無浩浩蕩蕩不可名也廣大之¶
旨雖典冊未窮祕妙之基而玄經可見古今之言天者一十八¶
家爰考否臧互有得失則蓋混天儀之述有其言而亡其法矣¶
至如蒙莊逍遙之篇王仲任論衡之說山海經考其理舍列禦¶
寇書其清濁漢武王黃道張衡銅儀周髀之書宣夜之學昕天¶
安天之旨晁崇姚信之流義趣不同師資各異所以虞喜虞聳¶
<pb:CK-KZ_JY242_01p012b>¶
劉焯葛洪宋有承天梁有祖暅唐朝李淳風皆有述作廬江句¶
股之術釋氏俱舍之譚或託寓詞或申浮說若夫定兩規之分¶
次明二道之運行經緯不差上下無爽者惟渾天法耳葛稚川¶
言渾天之狀如雞子卵中之黃地乘天而中居天乘氣而外運¶
三百六十五度四分度之一半出地上半繞地下二十八舍半¶
隱半見此乃符上清之奧旨契玄象之明驗矣¶
　　
*** 空洞¶
道君曰元氣於眇莽之內幽冥之外生乎空洞空洞之內生乎¶
太無太無變而三氣明焉三氣混沌生乎太虛而立洞因洞而¶
立無因無而生有因有而立空空無之化虛生自然上氣曰始¶
<pb:CK-KZ_JY242_01p013a>¶
中氣曰元下氣曰玄玄氣所生出乎空元氣所生出乎洞始氣¶
所生出乎無故一生二二生三三者化生以至九玄從九反一¶
乃入道眞氣清成天滓凝成地中氣爲和以成於人三氣分判¶
萬化禀生日月列照五宿煥明上三天生於三氣之清處於無¶
上之上極乎無極也¶
　　
*** 混沌¶
太始經云昔二儀未分之時號曰洪源溟涬濛鴻如雞子狀名¶
曰混沌玄黃無光無象無音無聲無宗無祖幽幽冥冥其中有¶
精其精甚眞彌綸無外湛湛空虛於幽原之中而生一氣焉化¶
生之後九十九萬億九十九萬歲乃化生三氣各相去九十九¶
<pb:CK-KZ_JY242_01p013b>¶
萬億九十九萬歲共生無上也自無上生後九十九萬億九十¶
九萬歲乃生中二氣也中三氣也中二氣中三氣各相去九十¶
九萬億九十九萬歲三合成德共成玄老也自玄老生後九十¶
九萬億九十九萬歲乃化生下三氣也下三氣各相去九十九¶
萬億九十九萬歲三合成德共成太上也靈寶經曰一氣分爲¶
玄元始三氣而理三寶三寶皆三氣之尊神號生三氣三號合¶
生九氣九氣出乎太空之先隱乎空洞之中無光無象無形無¶
名無色無緒無音無聲導運御世開闢玄通三色混沌乍存乍¶
亡運推數極三氣開光氣清高澄積陽成天氣結凝滓積滯成¶
地九氣列正日月星宿陰陽五行人民品物並受成生天地萬¶
<pb:CK-KZ_JY242_01p014a>¶
化自非三氣所育九氣所導莫能生也三氣爲天地之尊九氣¶
爲萬物之根故三合成德天地之極也¶
　　
*** 混洞¶
太眞科云混洞之前道氣未顯於恍莽之中有無形象天尊謂¶
無象可察也後經一劫乃有無名天尊謂有質可覩不可名也¶
又經一劫乃生元始天尊謂有名有質爲萬物之初始也極道¶
之宗元挺生乎自然壽無億之數不始不終永存綿綿消則爲¶
氣息則爲人不無不有非色非空居上境爲萬天之元居中境¶
爲萬化之根居下境爲萬帝之尊無名可宗强名曰道¶
　　
*** 劫運¶
<pb:CK-KZ_JY242_01p014b>¶
上清三天正法經云天圓十二綱地方十二紀天綱運關三百¶
六十輪爲一周地紀推機三百三十輪爲一度天運三千六百¶
周爲陽勃地轉三千三百度爲陰蝕天氣極於太陰地氣窮於¶
太陽故陽激則勃陰否則蝕陰陽勃蝕天地氣反天地氣反乃¶
謂之小劫小劫交則萬帝易位九氣改度日月縮運陸地通於¶
九泉水母决於五河大鳥屯於龍門五帝受會於元都當此之¶
時凶穢滅種善民存焉天運九千九百周爲陽蝕地轉九千三¶
百度爲陰勃陽蝕則氣窮於太陰陰勃則氣極於太陽故陰否¶
則蝕陽激則勃陰陽蝕勃則天地改易天地改易謂之大劫大¶
劫交則天地翻覆河海湧决人淪山没金玉化消六合冥一白¶
<pb:CK-KZ_JY242_01p015a>¶
尸飄於無涯孤爽悲於洪波大鳥掃穢於靈嶽水母受事於九¶
河五龍吐氣於北元天馬玄轡以徒魔赤鎖伏精於辰門歲星¶
滅王於金羅日月昏翳於三豪之館五氣停暈於九嶺之巓龍¶
王鼓華於東井之上河侯受對於九海之下聖君顯駕於明霞¶
之館五帝科簡於善惡當此之時萬惡絶種鬼魔滅跡八荒四¶
極萬不遺一至於天地之會自非高上三天所不能禳自無青¶
籙白簡所不能脫也又云天關在天西北之角與斗星相御北¶
斗九星則天關之綱柄玉晨之華蓋梵行九天十二辰之氣斗¶
綱運關則九天並轉天有四候之門九天合三十六候一晝一¶
夜則斗綱運關經一候之門晝夜三十六日則經三十六候都¶
<pb:CK-KZ_JY242_01p015b>¶
竟則是九天一輪三百六十輪爲九天一周九天一周則六天之¶
氣皆還上三天三天改運促會以催其度三千六百周則爲小¶
劫小劫交則九氣改正萬帝易位民亡鬼滅善好清治六合甯¶
一九千九百周爲大劫終大劫終則九天數盡六天運窮運窮¶
則氣激於三五羣妖凶橫因時而行放毒滅民此皆運窮數極¶
乘機而鼓以至於此也地機在東南之分九泉之下則九河之¶
口吐翕靈機上通天源之淘注傍吞九洞之淵澳以十二時紀¶
推四會之水東迴一晝一夜則氣盈並凑九河之機晝夜三十¶
三日機轉西北迴東北張西南翕東南張則溢翕則虧周於四¶
會天源下流通波是爲一轉三百三十轉爲一度一度則水母¶
<pb:CK-KZ_JY242_01p016a>¶
促會於龍王河侯受封於三天三千三百度謂之陰否陰否則¶
蝕陰蝕則水涌河决山淪地沒九千三百度爲大劫之終陰運¶
之極當此之時九泉涌於洪波水母鼓於龍門山海冥一六合¶
坦然此陰運之充地氣之激也又云赤精開皇元年七月七日¶
丙午中時登琳琅之都月之上館受符於元始天王開金陽玉¶
匱玄和玉女口命出皇民錄譜自開皇已前三象明曜以來至¶
於開皇經累億之劫天地成敗非可稱載九天丈人於開皇時¶
算定元元校推劫運白簡青籙得道人名記皇民譜錄數極唐¶
堯是爲小劫一交其中損益有二十四萬人應爲得者自承唐¶
之後數四十六丁亥前後中間甲申之年乃小劫之會人名應¶
<pb:CK-KZ_JY242_01p016b>¶
定在此之際陽九百六二氣離合吉凶交會得過者特爲免哉¶
然甲申之後其中壬辰之初數有九周至庚子之年吉凶候見¶
其道審明當有赤星見於東方白彗干於月門祅子續黨於蟲¶
口亂羣填尸於越川人啖其種萬里絶煙强臣稱霸弱主蒙塵¶
其後當有五靈昺瑞義合本根龍精之後續族之君平滅四虜¶
應符者隆龍虎之世三六乃清民無橫命柞無危患自承唐之¶
後四十六丁亥是三劫之周又從數五十五丁亥至壬辰癸巳¶
是也則是大劫之周天翻地覆金玉化消人淪山沒六合冥一¶
天地之改運非眞所如何惟高上三天白簡青籙得晏鴻翮而¶
騰翔飛景霄而盼目耳此玄和玉女口命金陽玉匱論天地之¶
<pb:CK-KZ_JY242_01p017a>¶
成敗吉凶之兆也¶
上清八景飛經云大劫之周三道虧盈二氣合離理物有期承¶
唐之世陽九放災剪除兇勃搜採上眞也¶
老君戒文云西向流沙中無量國有巨石高二百丈周旋一千¶
五百里巨石北則有芥子城壁方四十里四面石壇高二十丈¶
飛仙一歲送一芥子著此城中以衣拂巨石令消與平地無別¶
芥子城令滿中芥子則時運周劫世轉一階也靈寶齋戒威儀¶
經訣下云石如崑山芥子滿四十里中天人羅衣百年一度拂¶
盡此石取芥子一枚譬如一劫之終若是之久誰當悟斯者也¶
又靈寶天地運度經云靈寶自然運度有大陽九大百六也小¶
<pb:CK-KZ_JY242_01p017b>¶
陽九小百六也三千三百年爲小陽九小百六也九千九百年¶
爲大陽九大百六也夫天戹謂之陽九也地虧謂之百六也至¶
金天氏之後甲申之歲是其天地運度否泰所終陽九百六會¶
至時道德方明兇醜頓肆聖君受任於壬辰之年也¶
　　
*** 太上老君開天經¶
蓋聞未有天地之間太清之外不可稱計虛無之裏寂寞無表¶
無天無地無陰無陽無日無月無晶無光無東無西無青無黃¶
無南無北無柔無剛無覆無載無壞無藏無賢無聖無忠無良¶
無去無來無生無亡無前無後無圓無方百億變化浩浩蕩蕩¶
無形無象自然空玄窮之難極無量無邊無高無下無等無偏¶
<pb:CK-KZ_JY242_01p018a>¶
無左無右高下自然唯吾老君猶處空元寂寥之外玄虛之中¶
視之不見聽之不聞若言有不見其形若言無萬物從之而生¶
八表之外漸漸始分下成微妙以爲世界而有洪元洪元之時¶
亦未有天地虛空未分清濁未判玄虛寂寥之裏洪元一治至¶
于萬劫洪元旣判而有混元混元一治萬劫至于百成百成亦¶
八十一萬年而有太初太初之時老君從虛空而下爲太初之¶
師口吐開天經一部四十八萬卷一卷有四十八萬字一字辟¶
方一百里以教太初太初始分別天地清濁剖判溟涬鴻濛置¶
立形象安竪南北制正東西開闇顯明光格四維上下內外表¶
裏長短麤細雌雄白黑大小尊卑常如夜行太初得此老君開¶
<pb:CK-KZ_JY242_01p018b>¶
天之經清濁已分清氣上昇爲天濁氣下沉爲地三綱旣分從¶
此始有天地猶未有日月天欲化物無方可變便乃置生日月¶
在其中下照闇冥太初時雖有日月未有人民漸始初生上取¶
天精下取地精中間和合以成一神名曰人也天地旣空三分¶
始有生生之類無形之象各受一氣而生或有朴氣而生者山¶
石是也動氣而生者飛走是也精氣而生者人是也萬物之中¶
人最爲貴太初一治至於萬劫人民之初故曰太初是時唯有¶
天地日月人民都未有識名太初旣沒而有太始太始之時老¶
君下爲師口吐太始經一部教其太始置立天下九十一劫九¶
十一劫者至於百成百成者亦八十一萬年太始者萬物之始¶
<pb:CK-KZ_JY242_01p019a>¶
也故曰太始流轉成練素象於中而見氣實自變得成陰陽太¶
始旣沒而有太素太素之時老君下降爲師教示太素以法天¶
下八十一劫至於百成亦八十一萬年太素者萬物之素故曰¶
太素太初已下太素已來天生甘露地生醴泉人民食之乃得¶
長生死不知葬埋棄屍於遠野名曰上古太素旣沒而有混沌¶
混沌之時始有山川老君下爲師教示混沌以治天下七十二¶
劫混沌流行成其山川五嶽四瀆高下尊卑乃其始起也混沌¶
以來始有識名混沌號生二子大者胡臣小者胡靈胡臣死爲¶
山嶽神胡靈死爲水神因卽名爲五嶽四瀆山川高下混沌旣¶
沒而有九宮九宮之時老君下爲師口吐乾坤經一部結其九¶
<pb:CK-KZ_JY242_01p019b>¶
宮識名天地清氣爲天濁氣爲地從九宮以來天是陽地是陰¶
陽者剛强遠視難睹在天成象日月星辰是也在地成形五嶽¶
四瀆是也在人成生心肝五藏是也分別名之有異總而名之¶
是一也取三剛名也九宮沒後而有元皇元皇之時老君下爲¶
師口吐元皇經一部教元皇治於天下始有皇化通流後代以¶
漸成之元皇之後次有太上皇太上皇之時老君下爲師教示¶
太上皇以治天下太上皇之後而有地皇地皇之後而有人皇¶
人皇之後而有尊盧尊盧之後而有句婁句婁之後而有赫胥¶
赫胥之後而有太連太連已前混沌以來名曰中古爾時天生¶
五氣地生五味人民食之乃得延年太連之後而有伏羲生於¶
<pb:CK-KZ_JY242_01p020a>¶
一源之始繼天而生調習陰陽以定八卦自伏羲已前五經不¶
載書文不達唯有老君從天虛空無億河沙在太清之外不可¶
稱計大道旣分天地以來開置皇化轉佐天帝通流後世以自¶
記之伏羲之時老君下爲師號曰無化子一名鬱華子教示伏¶
羲推舊法演陰陽正八方定八卦作元陽經以教伏羲伏羲已¶
前未有姓字直有其名爾時人民朴直未有五穀伏羲方教以¶
張羅網捕禽獸而食之皆衣毛茹血腥臊臭穢男女無別不相¶
嫉妬冬則穴處夏則巢居伏羲沒後而有女媧女媧沒後而有¶
神農神農之時老君下爲師號曰大成子作太微經教神農嘗¶
百草得五穀與人民播植遂食之以代禽獸之命也神農沒後¶
<pb:CK-KZ_JY242_01p020b>¶
而有燧人燧人時老君下爲師教示燧人鑽木出火續日之光¶
變生爲熟以除腥臊燧人沒後而有祝融祝融之時老君下爲¶
師號廣壽子教修三綱齊七政三皇修道人皆不病作按摩通¶
精經次有高原高陽高辛三世次有倉頡仲說教書學文三皇¶
之後而有軒轅黃帝黃帝之時老君下爲師號曰力牧子消息¶
陰陽作道戒經道康經黃帝以來始有君臣父子尊卑以別貴¶
賤有殊黃帝之後次有少昊少昊之時老君下爲師號曰隨應¶
子作玄藏經爾時昇平嘉禾生醴泉出麒麟至鳳凰來景星照¶
少昊之後次有帝顓頊顓頊之時老君下爲師號曰元陽子作¶
微言經顓頊沒後而有帝嚳帝嚳之後而有帝堯帝堯之時老¶
<pb:CK-KZ_JY242_01p021a>¶
君下爲師號曰務成子作政事經帝堯之後而有帝舜帝舜之¶
時老君下爲師號曰尹壽子作太清經帝舜之後而有夏禹夏¶
禹之時老君下爲師號曰直甯子作德誡經夏禹之後而有殷¶
湯殷湯之後而至周初周初時老君下爲師號曰郭叔子作赤¶
精經老君曰祕化之初吾體虛無經厯無窮千變萬化先下爲¶
師三皇已前爲神化之本吾後化三皇五帝爲師并及三王皆¶
勸令修善天一地二人三時四音五律六星七風八州九合有¶
四十五子午卯酉中央各有九筭戴九履一左三右七二四爲¶
肩六八爲足中有五龜體成八卦水流歸末分八至丑葉落歸¶
本分六至亥金剛本强分二至未土王四季分四至巳坎怨獨¶
<pb:CK-KZ_JY242_01p021b>¶
走離明數四艮八高摻三從坤位乾當城坤與一相逐巽吁天¶
門從乾貸一震雷動澤從兌所減辰午酉亥自刑之卦各內其¶
八卦以成餘有九筭成易字老君卽演行期術曰行期之法自¶
有術先舉坎就坤二西南王母東青龍習氣發裔地戶間巽上¶
四期入中宮筭出中宮昇於乾西之大澤華山巓東北之上寅¶
艮間南之炎火離霍山幡然變化北入玄¶
¶
¶
¶
¶
<pb:CK-KZ_JY242_01p022a>¶
#+PROPERTY: JUAN 003
<pb:CK-KZ_JY242_01p022a>¶
　
** 道教本始部¶
　　
*** 道教序¶
上古無教教自三皇五帝以來有矣教者告也有言有理有義¶
有授有傳言則宣教則告因言而悟教明理理明則忘言旣有¶
能教所教必在能師所師是有自然之教神明之教此二教無¶
師資也神明之教義說則有據理則無正眞之教三皇五帝返¶
俗之教訓世之教宜分權實且斯五教啟乎一眞自然教者元¶
氣之前淳樸未散杳冥寂爾顥曠空洞無師說法無資受傳無¶
終無始無義無言元氣得之而變化神明得之而造作天地得¶
之而覆載日月得之而照臨上古之君得之而無爲無爲教之¶
<pb:CK-KZ_JY242_01p022b>¶
化也神明之教者朴散爲神明夫器莫大於天地權莫大於神¶
明混元氣而周運叶至道而裁成整圓清而立天制方濁而爲¶
地溥靈通而化世界眞和氣而成人倫陰陽莫測其端倪神鬼¶
不知其情狀眞正之教者無上虛皇爲師元始天尊傳授洎乎¶
玄粹祕於九天正化敷於代聖天上則天尊演化於三清眾天¶
大弘眞乘開導仙階人間則伏羲受圖軒轅受符高辛受天經¶
夏禹受洛書四聖禀其神靈五老現於河渚故有三墳五典常¶
道之教也返俗之教者玄元大聖皇帝以理國理家靈文眞訣¶
大布人間金簡玉章廣弘天上欲令天上天下還淳返朴契皇¶
風也訓世之教者夫子傷道德衰喪闡仁義之道化乎時俗將¶
<pb:CK-KZ_JY242_01p023a>¶
禮智而救亂則淳厚之風遠矣噫立教者聖人救世愍物之心¶
也悟教則同聖人心同聖人心則權實雙忘言詮俱泯方契不¶
言之理意象固無存焉¶
　　
*** 道教所起¶
尋道家經誥起自三元從本降迹成於五德以三就五乃成八¶
會其八會之字妙氣所成八角垂芒凝空雲篆太眞按筆玉妃¶
拂筵黃金爲書白玉爲簡祕於諸天之上藏於七寶玄臺有道¶
卽見無道卽隱蓋是自然天書非關倉頡所作今傳靈寶經者¶
則是天眞皇人於峨嵋山授於軒轅黃帝又天眞皇人授帝嚳¶
於牧德之臺夏禹感降於鍾山闔閭竊窺於句曲其後有葛孝¶
<pb:CK-KZ_JY242_01p023b>¶
先之類鄭思遠之徒師資相承蟬聯不絶其老君道德經乃是¶
大乘部攝正當三輔之經未入三洞之教今人學多浮淺唯誦¶
道德不識眞經卽謂道教起自莊周始乎柱下眷言弱喪深所¶
哀哉蠡酌管窺一至於此何者尋老君生於殷末長自周初託¶
神玄妙玉女處胎八十一載逍遙李樹之下剖左腋而生生卽¶
皓然號曰老子指樹爲氏因姓李焉其相也美眉黃色日月角¶
懸蹈五把十耳有三門鼻有雙柱周德下衰世耳交喪平王三¶
十三年十二月二十五日去生西度青牛薄軬紫氣浮關遂付¶
道德眞經於關令尹喜由此明道家經誥非唯五千元始天尊¶
實殊老君豈唯年代差異亦有位號不同若爲名三界一者欲¶
<pb:CK-KZ_JY242_01p024a>¶
界有六天卽從度人經太皇黃曾天數滿六天是欲界人壽命¶
萬歲人在世生不犯身業殺盜邪淫之罪來生卽登此天之中¶
無六欲染著故生此天二者色界有十八天卽以次取之其天¶
人壽億萬歲若一生之中不犯身業貪嗔之罪得生此天三者¶
無色界天其中人壽命億劫歲若人一生之中不惡口兩舌妄¶
言綺語當來過往得居此天其中善男子善女人功行滿足堪¶
上四天者王母迎之登上四天其三界太虛無上常融天太釋¶
玉隆騰勝天龍變梵度天太極平育賈奕天此四天名種民天¶
卽三界之上三災所不及四種民天上有三清境三清之上卽¶
是大羅天元始天尊居其中施化敷教¶
<pb:CK-KZ_JY242_01p024b>¶
　　
*** 道教三洞宗元¶
原夫道家由肇起自無先垂跡應感生乎妙一從乎妙一分爲¶
三元又從三元變成三氣又從三氣變生三才三才旣滋萬物¶
斯備其三元者第一混洞太無元第二赤混太無元第三冥寂¶
玄通元從混洞太無元化生天寶君從赤混太無元化生靈寶¶
君從冥寂玄通元化生神寶君大洞之跡別出爲化主治在三¶
清境其三清境者玉清上清太清是也亦名三天其三天者清¶
微天禹餘天大赤天是也天寶君治在玉清境卽清微天也其¶
氣始青靈寶君治在上清境卽禹餘天也其氣元黃神寶君治¶
在太清境卽大赤天也其氣玄白故九天生神章經云此三號¶
<pb:CK-KZ_JY242_01p025a>¶
雖殊本同一也此三君各爲教主卽是三洞之尊神也其三洞¶
者謂洞眞洞玄洞神是也天寶君說十二部經爲洞眞教主靈¶
寶君說十二部經爲洞玄教主神寶君說十二部經爲洞神教¶
主故三洞合成三十六部尊經第一洞眞爲大乘第二洞玄爲¶
中乘第三洞神爲小乘從三洞總成七部者洞眞洞玄洞神太¶
玄太平太清爲輔經太玄輔洞眞太平輔洞玄太清輔洞神三¶
輔合成三十六部正一盟威通貫總成七部故曰三洞尊文七¶
部玄教又從七部汎開三十六部其三十六部者第一本文第¶
二神符第三玉訣第四靈圖第五譜錄第六戒律第七威儀第¶
八方法第九眾術第十傳記第十一讚誦第十二表奏右三洞¶
<pb:CK-KZ_JY242_01p025b>¶
各十二部合成三十六部其三氣者玄元始三氣也始氣青在¶
清微天元氣黃在禹餘天玄氣白在大赤天故云玄元始三氣¶
也又從玄元始變生陰陽和又從陰陽和變生天地人故道德¶
經云道生一一生二二生三三生萬物自元都玉京已下合有¶
三十六天二十八天是三界內八天是三界外其三界內者欲¶
界色界無色界從下六天爲欲界次十八天爲色界次四天爲¶
無色界三界合二十八天其三界勝境身相端嚴從欲界天已¶
上人壽命長遠皆以黃金薦地白玉爲階珠玉珍寶自然而有¶
雖復歡樂並不免生死其次三界上四天名爲種民天亦名聖¶
弟子天亦名四梵天此天人斷生死三災之所不能及其次卽¶
<pb:CK-KZ_JY242_01p026a>¶
至三境境別有左右中三宮宮別有仙王仙公仙卿仙伯仙大¶
夫別有一太上老君天師太清境有九仙上清境有九眞玉清¶
境有九聖三九二十七位也其九仙者第一上仙二高仙三大¶
仙四玄仙五天仙六眞仙七神仙八靈仙九至仙眞聖二境其¶
號次第亦以上高太玄天眞神靈至而爲次第最上一天名曰¶
大羅在元都玉京之上紫微金闕七寶騫樹麒麟師子化生其¶
中三世天尊治在其內三界二十八天其次四天其次三境最¶
上大羅合三十六天總是三尊所統故經云三界之上眇眇大¶
羅上無色根雲層峩峩唯有元始浩劫之家三代天尊者過去¶
元始天尊見在太上玉皇天尊未來金闕玉晨天尊然太上卽¶
<pb:CK-KZ_JY242_01p026b>¶
是元始天尊弟子從上皇半劫以來元始天尊禪位三代天尊¶
亦有十號第一曰自然二曰無極三曰大道四曰至眞五曰太¶
上六曰道君七曰高皇八曰天尊九曰玉帝十曰陛下¶
　　
*** 左乙混洞東蒙錄¶
東海青華小童曰余忝植昔因曠劫貽果曩辰恭承太上嘉命¶
試守青華之宮紫雲蓋上日月映傍眾仙玉女妙行眞人侍衛¶
左右安樂自然命登不死位毗上君統攝學生之人奉迎太平¶
後聖宮內東殿金房玉格有寶經三百卷玉訣九千篇無數文¶
誥彌劫不窮妙理要方備在此內此內之要左乙爲端簉職所¶
賞常用欣歡願濟一切同歸道源羣生垢滯諒難拯度太上大¶
<pb:CK-KZ_JY242_01p027a>¶
慈勅余嚴密隨運接引導誘勿休念兹在心不敢暫替旣正主¶
學仙簿錄領受爲眞之人誓志宣通開奬成美天寶禁重不得¶
輕傳傳之必是其人先啟告太上須有瑞應乃得施行三百寶¶
軸左乙在前思以廣救未遇其人學者雖多會眞者少出之懼¶
招泄寶之災閉之慮延絶道之咎積感淹時齋思累歲上相青¶
童君共尋寶經題目左乙東蒙之錄又名三天不死之章又名¶
智慧長生妙訣又名上聖接生寶篇又名源洞續善玉厯又名¶
雌一混洞眞文中三品總名簿錄檢其上品名不死之錄又名¶
紫字青文又名青錄紫章又名紫書錄文又名玉簡青符次有¶
中品名長生之籙又名黃籙白簡又名玉牒金篇又名玉書金¶
<pb:CK-KZ_JY242_01p027b>¶
字又名金文玉符次有下品名死籍之錄一名丹章玄牒一名¶
黑簡朱文一名赤目石記一名勒退幽符知下品錄名得進入¶
中品知中品錄名卽昇上品知識名題尚能進品况乃解了修¶
行者乎¶
　　
*** 靈寶略紀¶
述曰經法元起量世所謂與虛空齊量信不可計劫劫出化非¶
所思議過去有劫名曰龍漢爰生聖人號曰梵氣天尊出世以¶
靈寶教化度人無量其法光顯大千之界龍漢一運經九萬九¶
千九百九十九劫氣運終極天淪地崩四海冥合乾坤破壞無¶
復光明經一億劫天地乃開劫名赤明有大聖出世號曰元始¶
<pb:CK-KZ_JY242_01p028a>¶
天尊以靈寶教化其法興顯具如上說赤明經二劫天地又壞¶
無復光明具更五劫天地乃開太上大道君以開皇元年託胎¶
於西方綠那玉國寄孕於洪氏之胞凝神瓊胎之府三千七百¶
年降誕於其國鬱察山浮羅之嶽丹玄之阿側名曰器度字上¶
開元及其長乃啟悟道眞期心高道坐於枯桑之下精思百日¶
而元始天尊下降授道君靈寶大乘之法十部妙經元始時仍¶
住其國長樂舍中普爲時俗人天開暢大法是時得道之人塵¶
沙非譬元始乃與道君遊履十方宣布法緣旣畢然後以法委¶
付道君則賜道君太上之號道君卽爲廣宣經籙傳乎萬世爾¶
時十方大法布滿唯宛利城境法音未周而此土眾生與法有¶
<pb:CK-KZ_JY242_01p028b>¶
緣在昔帝嚳時太上遣三天眞皇齎靈寶五篇眞文以授帝嚳¶
奉受供養彌其年稔法籙傳乎世帝嚳將仙乃封之於鍾山鍾¶
山在西北弱水之外山高萬五千里至夏禹登位乃登名山巡¶
狩度弱水登鍾山遂得帝嚳所封靈寶眞文於是奉持出世依¶
法修行禹唯自修而已不傳於世故禹得大神仙力能鑿龍門¶
通四瀆功畢川途治導天下乂安乃託尸見死其實非死也故¶
智者美其迹眞人知其靈禹未仙之前乃復封之鎭乎北嶽及¶
包山洞庭之室距吳王闔閭時王出遊包山見一人在中問曰¶
汝是何人答曰我姓山名隱居闔閭曰子在山必有異見者試¶
爲吾取之隱居諾乃入洞庭訪遊乎地天一千五百里乃至焉¶
<pb:CK-KZ_JY242_01p029a>¶
見一石城不敢輒入乃於外齋戒三日然後入見其石城門開¶
於室內玉几上有素書一卷文字非常卽便拜而奉出呈闔閭¶
闔閭卽召羣臣共觀之但其文篆書不可識乃令人齎之問孔¶
子使者忽然譎誑曰吳王閑居殿堂忽有赤烏啣書來落殿前¶
王不解其意故令請問孔子愀然不答良久乃言曰邱聞童謠¶
云吳王出遊觀震湖龍威丈人山隱居北上包山入靈墟乃入¶
洞庭竊禹書天帝大文不可舒此文長傳百六初若强取出喪¶
國廬若是此書者邱能知之赤烏所銜則邱未聞使者乃自首¶
謝曰實如所言於是孔子曰此是靈寶五符眞文昔夏禹得之¶
於鍾山然後封之於洞庭之室使者反白闔閭乃尊事之然其¶
<pb:CK-KZ_JY242_01p029b>¶
侈性慢易不能遵奉道科而眞文乃飛上天不知所在後其子¶
夫差嗣位乃登勞山復得之奉崇供養自爾相承世世錄傳至¶
三國時吳主孫權赤烏之年有瑯琊葛玄字孝先孝先乃葛尚¶
書之子尚書名孝儒年八十乃誕玄玄多靈應年十三好慕道¶
德純粹忠信舉孝廉不就棄榮辭祿志尚山水入天台山學道¶
精思遐徹未周一年感通太上遣三聖眞人下降以靈寶經授¶
之其第一眞人自稱太上玄一第一眞人鬱羅翹其第二眞人¶
自稱太上玄一第二眞人光妙音其第三眞人自稱太上玄一¶
第三眞人眞定光三眞未降之前太上又命太極眞人徐來勒¶
爲孝先作三洞法師孝先凡所受經二十三卷并語稟請問十¶
<pb:CK-KZ_JY242_01p030a>¶
卷合三十三卷孝先傳鄭思遠又傳兄太子少傅海安君字孝¶
爰孝爰付子護軍悌悌卽抱朴子之父抱朴從鄭君盟鄭君授¶
抱樸於羅浮山去世以付兄子海安君至從孫巢甫以隆安之¶
末傳道士任延慶徐靈期等世世錄傳支流分散孳孕非一此¶
大運之通應根而作者因緣冥會乃神明之意有心君子可以¶
取焉¶
　　
*** 三寶雜經出化序¶
夫眾先元起資乎本眞本眞清凝嶷然淵靜湛體常住無去來¶
相自古及今其名不去無形無名爲萬物之宗矣三元經謂之¶
眾生眞父母者也我之所生乃是因緣和會寄胎父母耳眾生¶
<pb:CK-KZ_JY242_01p030b>¶
靈照本資眞父母而生但以本性旣微未能照見爲塵勞所惑¶
遂便有身有身之患萬累生焉是以轉輪五道還源靡遂因以¶
本性相資靈照本同皆有智性卒莫反眞聖人興慈父之悲愛¶
同赤子隨宜拯濟使之離苦得無爲之樂是以三洞及諸法門¶
隨其所好而開令其解脫解脫所由蓋緣能悟悟則受行能棄¶
俗法安神無爲得不死術若有智者能爲諸人解暢經旨使長¶
迷反曉者其福可量乎余未染道服披尋經教求之意緒度脫¶
彷彿輒述三寶出化所由并訓解經卷數篇辯諸疑惑以擬有¶
道君子述作而已不敢遠其中道植訓乖謬覽者詳焉¶
　　
*** 天尊老君名號厯劫經略¶
<pb:CK-KZ_JY242_01p031a>¶
老君至開冥賢劫之時託生榑桑太常玉帝天宮以法授榑桑¶
太帝號曰無極太上大道君亦號曰最上至眞正一眞人亦號¶
曰無上虛皇元始天尊在元陽之上則無極上上清微天中高¶
上虛皇道君也於是放身清涼神光明朗照大幽之中爾時盤¶
古眞人因立功德見召於天中盤古乃稽首元始虛皇道君請¶
受靈寶內經三百七十五卷時高上虛皇太上道君則授以三¶
皇內經三十六卷而盤古眞人乃法則斯經運行功用成天立¶
地化造萬物下遊天地發圓珠之應萬六千日月明三辰天元¶
而起遂有五億五千五百五十億萬重天地焉十方俱行道德¶
之化後天皇氏始興焉時老君降三玄空天宮以天皇內經十¶
<pb:CK-KZ_JY242_01p031b>¶
四篇授與天皇以治天下三十六萬歳乃白日昇仙上三玄空¶
天宮中天皇氏後而地皇氏興焉太極老君又授地皇內經十¶
四篇地皇氏得此經以治天下三十六萬歳乃白日昇天上素¶
虛玉皇天宮中萬帝朝尊地皇仙後人皇氏興焉太極老君又¶
授人皇內經十四篇人皇得此經以治天下三十六萬歳乃白¶
日昇仙上太素虛玉皇天宮受自然之壽由是以後九億九千¶
九百九十九萬歳方至於五帝興焉五帝各理三萬六千歳而¶
五帝氏後逮於中皇天皇君出而啟太上老君太極眞人下降¶
崑崙之山又授以天皇內經十四篇而天皇君得此經以道治¶
世三萬六千歳白日登仙上昇太清天中天皇君仙後而地皇¶
<pb:CK-KZ_JY242_01p032a>¶
君興焉地皇君出世太上老君太極眞人又下降流綱之山授¶
地皇君地皇內經十四篇而地皇君得此經以道治世三萬六¶
千歳白日登仙上昇太極虛皇天中而地皇君仙後而人皇君¶
興焉人皇君時太極眞人太上老君下降於南霍之山又授以¶
人皇君內經十四篇而人皇君得此經以道治世三萬六千歳¶
白日登仙于太極南朱上天宮自中三皇氏後老君經九萬九¶
千九百九十萬歳又以法授人皇君子孫俾治世修道元始天¶
尊眞人皆降焉後五龍氏興焉天眞人太上老君降下開明之¶
國以靈寶眞文三皇內經各十四篇授五龍氏五龍氏得此經¶
以道治世萬二千歳白日登仙爾時甘露降焉蒼生則於中化¶
<pb:CK-KZ_JY242_01p032b>¶
生是後運動陰陽作爲五行四微世欲生死之業於是而起人¶
乃任性混朴茹毛飲血男女無別夏則巢居冬則穴處經於三¶
十六萬歲後神人氏興焉神人氏出生其狀神異若盤古眞人¶
而亦號盤古卽是無劫蒼生萬物之所承也以己形狀類象分¶
別天地日月星辰陰陽四時五行九宮八卦六甲山川河海不¶
能決定故以天中元景元年七月一日上登太極天王上啟元¶
始太上天尊更授神寶三皇內經并靈寶五符經老君下降授¶
神人氏得斯經下世則按經圖分畫天地名前劫高上眞人更¶
新開乎造化時事故昧前皇聖人功用所以於此而爲更始但¶
世人相聚只知有此盤古豈明今天前始之初復有盤古者哉¶
<pb:CK-KZ_JY242_01p033a>¶
所以自斯盤古以道治世萬九千九百九十九載白日昇仙上¶
崑崙登太清天中授號曰元始天王則王母學道降人鳥之山¶
而盤古眞人氏仙後伏羲氏興伏羲興而太極天眞大神以清¶
濁已分元年上啟太上老君以天皇內經十四篇并靈寶圖道¶
德五千文授伏羲伏羲按經文以道化天下故致別白眾生殊¶
類則以人爲貴方列其男女夫妻父子兄弟氏族則靈寶五千¶
文經之功也伏羲以道治世六千歳白日昇天中號曰天眞人¶
景星眞人伏羲氏後而燧人氏興焉燧人氏興故玉虛眞人以¶
清濁已分元年上啟太上老君下降丹霍之邱以地皇內經十¶
四篇并靈寶五千文道德經授燧人氏燧人氏得斯經造火變¶
<pb:CK-KZ_JY242_01p033b>¶
生爲熟乃靈寶之功也燧人氏以道經治世六千歳於丹霍之¶
山白日昇仙登於太極左宮號曰玉虛眞人燧人氏後祝融氏¶
興焉祝融氏興太上老君以天漢元年下降南嶽衡山及蓬萊¶
山以人皇內經靈寶五千文道德經等以授祝融氏觀人皇內¶
文則知金玉七寶之所在故範土爲金冶石爲鐵乃造刀斧鋸¶
鑿等以利益眾生使不損眾生手爪之用是以祝融氏以道德¶
治天下六千歳白日昇於太極南昌上宮號大行眞人自伏羲¶
燧人各授六百歳傳子孫得六千歳祝融氏後而神農氏興焉¶
神農氏興而元始太上老君以天景元年下降形馬之山以靈¶
寶五篇眞文三皇內經道德經授神農氏所以神農按經文欲¶
<pb:CK-KZ_JY242_01p034a>¶
爲天下眾生合仙藥以濟天下萬民是時普四天下眾生旣非¶
仙藥能濟所以方按三皇內經召天上前劫高上父母天中大¶
聖眞人問以先劫造化時事旣决已則負靈寶眞文飛百卉之¶
山遇其苦則生遇其甘則死所以一日之中百生百死故於農¶
石山谷方備得五穀五辛以還教民種植以代生殺使教穀食¶
於時民旣爲日已久五臟見爛故重按道方爲品類草木石等¶
以爲醫方治民疾病造作稱尺斗斛貨易則駕雲輪之車周行¶
天下各隨國土所宜無不盡備矣而神農以道天下治二百歲¶
於大室之山白日昇仙上登太皇之天號曰靈寶虛皇眞人傳¶
世子孫合五百二十二年後則軒轅氏興以上皇元年十月五¶
<pb:CK-KZ_JY242_01p034b>¶
日老君下降於峨嵋之山授黃帝靈寶經五符眞文黃帝登南¶
霍山有朱靈神人以三皇內經授帝是黃帝旣平蚩尤以後方¶
思神妙化用之意不能開解而師廣成子按三皇內經召高天¶
大聖眞人前劫造化神仙眞人以九天父母問乎前劫造化功¶
用時事是元始天尊眞仙並降語帝曰爾欲知前劫造化時事¶
者汝可尋太上玄老靈寶君五符眞文經也功用本起莫不從¶
於是經以莊嚴天地至於萬物一切蒼生功德是足備出斯經¶
品物名色眾生殊類普陳載焉爾時元始老君爲帝解說所以¶
帝依其解文句深思俯察改致造作城臺宮闕房室衣冠教以¶
榮華之色乃製舟車以通水陸陶坏鼎器物以給天下飲食之¶
<pb:CK-KZ_JY242_01p035a>¶
用又推天文禮樂故百工周奏以助其化皆猶靈寶三等經文¶
之功又至上皇三年七月二十九日壬子天眞皇人下授黃帝¶
六壬式圖六甲三元遁甲造式之法法威天下流傳子孫也故¶
黃帝以道治世一百二十年於鼎湖山白日昇天上登太極宮¶
號曰中黃眞人¶
¶
¶
¶
¶
¶
<pb:CK-KZ_JY242_01p035b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_01p036a>¶
#+PROPERTY: JUAN 004
<pb:CK-KZ_JY242_01p036a>¶
　
** 道教經法傳授部¶
　　
*** 上清源統經目註序¶
上清者宮名也明乎混沌之表煥乎大羅之天靈妙虛結神奇¶
空生高浮澄淨以上清爲名乃眾眞之所處大聖之所經也宮¶
有丹青金書玉字上皇寶經皆玄古之道自然之章起於九天¶
之王九玄道君推校本元已厯九萬億九千劫上皇典格各不¶
相參道君以中皇元年九月一日於玉天瓊房金闕上宮命東¶
華青宮尋俯仰之格揀校古文撰定靈篇集爲寶經傳至漢武¶
帝時得經起栢梁臺以貯之帝旣爲神眞所降自云得道放情¶
怠懈不從王母至言明年天火燒栢梁臺經飛還太空於兹絶¶
<pb:CK-KZ_JY242_01p036b>¶
跡太元眞人茅君諱盈師西城王君受上清玉珮金璫二景璿¶
璣之道以漢宣帝地節四年三月昇天又玄洲上卿蘇君諱林¶
師涓子受上清三一之法以漢神爵二年三月六日登天又周¶
君李君眾仙各有所得並相承經業多不傳世漢孝平皇帝元¶
始二年九月戊午西城眞人以上清經三十一卷於陽洛之山¶
授清虛眞人小有天王王褒褒以晉成帝之時於汲郡修武縣¶
授紫虛元君南嶽夫人魏華存華存以咸和九年歳在甲午乘¶
飈輪而昇天去世之日以經付其子道脫又傳楊先生諱羲羲¶
生有殊分通靈接眞乃晉簡文皇帝之師也楊君師事南嶽魏¶
夫人受上清大洞眞經三十一卷至晉孝武皇帝太元十一年¶
<pb:CK-KZ_JY242_01p037a>¶
歳在丙戌昇仙許先生者名映丹陽句容人也七世祖許子阿¶
生有陰德福潤流灑鍾於後嗣子阿六世孫名副仕爲剡縣令¶
副有八子其第一子名邁字叔玄小名映改名遠遊少好仙道¶
躭心冥肆吐納和氣矯志雲漢超跡絶世以晉建興元年歳在¶
癸酉渡江入赤城山中往而不返師南海太守鮑靚太元眞人¶
茅君遠遊第五弟名謐仕爲護軍長史散騎常侍師太元眞人¶
受上清眾經於甯康元年隱景去世謐有三子其第三子名玉¶
斧長名翽字道翔道德淳瑩絶世無倫師楊先生授上清三天¶
正法曲素鳳文三十一卷遯跡潜化玉斧子黃民黃民子名豫¶
之以元嘉十二年終剡之白山臨工去世之時以上清寶經三¶
<pb:CK-KZ_JY242_01p037b>¶
洞妙文封以玄臺印以白銀留寄剡縣馬度生家語之曰今且¶
暫行不久當還勿開此經馬氏崇奉累世安康有道士婁化嘗¶
憩馬氏舍究悉經源苦求開看馬氏固執竟不從命結䠇無方¶
是時宋明皇帝崇敬大法招集道士供養後堂婁化乃因後堂¶
道士殳季眞密啟之帝卽命使逼取至京乃拜禮開之忽有五¶
色紫光洞煥眼前帝驚曰神眞叵觸比其年不愈而崩元徽元¶
年馬氏卽出訴啟請其經詔敕聽還於是天藏眞書復歸馬氏¶
兹乃上眞注筆朱簡紫書後之凡庶摸而傳奉號曰眞跡今記¶
神王所撰寶經卷三十一首篇章目第並指事爲名然天眞之¶
言理奧難尋或名同而事異或理合而字乖靈祕妙隱不與世¶
<pb:CK-KZ_JY242_01p038a>¶
合幸而見之卒難詳辨余宿植緣會遊涉法源性好幽旨躭靈¶
味玄鑽研彌齡始覺髣髴謹以鄙思尋校眾經爲上清目義非¶
敢有裨大乘聊自記而已¶
　　
*** 靈寶經目序¶
元嘉十四年某月日三洞弟子陸脩靜敬示諸道流相與同法¶
宏脩文業讚揚妙化興世隆福每欣一切遭遇慈澤離彼惡道¶
入此善塲逍遙長樂何慶如之但至賾宛奧妙義微遠靈匠未¶
遇羣滯莫披翹翹渴仰者豈予小子乎旣太虛眇邈玄師難希¶
宜求之於心卽理而斷也敢竭闇淺先言所懷夫靈寶之文始¶
於龍漢龍漢之前莫之追記延康長劫混沌無期道之隱淪寶¶
<pb:CK-KZ_JY242_01p038b>¶
經不彰赤明革運靈文興焉諸天宗奉各有科典一劫之周又¶
復改運遂積五劫迨于開皇已後上皇元年元始下教大法流¶
行眾聖演暢修集雜要以備十部三十六帙引導後學救度天¶
人上皇之後六天運行眾聖幽昇經還大羅自兹以來迴絶元¶
法雖高辛招雲輿之校大禹獲鍾山之書老君降眞於天師仙¶
公授文於天台斯皆由勳感太上指成聖業豈非揚芳於世普¶
宣一切也按經言承唐之後四十六丁亥其間先後庚子之年¶
殀子續黨於禹口亂羣塡尸於越川强臣稱霸弱主西播龍精¶
之後續祚之君罷除僞主退翦逆民眾道勢訖此經當行推數¶
考實莫不信然期運旣至大法方隆但經始興未盡顯行十部¶
<pb:CK-KZ_JY242_01p039a>¶
舊目出者三分雖玄藴未傾然法輪已遍於八方自非時交運¶
會孰能若斯之盛哉頃者以來經文紛互似非相亂或是舊目¶
所載或自篇章所見新舊五十五卷學士宗竟鮮有甄別余先¶
未悉亦是求者一人旣加尋覽甫悟參差或刪破上清或採搏¶
餘經或造立序說或迴換篇目裨益句章作其符圖或以充舊¶
典或別置盟戒文字僻左音韻不屬辭趣煩猥義味淺鄙顚倒¶
舛錯事無次序考其精僞當由爲猖狂之徒質非挺玄本無尋¶
眞之志而因修窺閱假服道名貪冒受取不顧殃考興造多端¶
招人宗崇敢以魚目厠於隋侯之肆輒將散礫託於和氏之門¶
衒誑愚蒙誣誷太玄旣晩學推信弗加澄研遂令精麤糅雜眞¶
<pb:CK-KZ_JY242_01p039b>¶
僞混行視聽者疑惑修味者悶煩上則損辱於靈囿下則恥累¶
於學者進退如此無一可宜徒傾產疲力將以何施夫輕慢之¶
咎旣深毀謗之罪靡赦余少躭玄味志愛經書積累錙銖冀其¶
萬一若信有可崇何苟明言坐取風刀乎慮有未悉今條舊目¶
已出并仙公所授事注解意疑者略云爾¶
　　
*** 上清經述¶
述曰尋經之意乃太虛齊量劫劫出化非可籌算自開皇之後¶
距天漢時范陽桑平王褒字子登以正月一日辭二親欲尋神¶
仙求不死之道乃入華陰山精思一十八年遂感上聖太極眞¶
人西梁子下降授䭀飯方并服雲牙法復五年太極眞人王總¶
<pb:CK-KZ_JY242_01p040a>¶
眞復降以上清經三十一卷付子登并將子登遊五嶽觀名山¶
備受上法逮乎晉武皇帝時任城魏華存字賢安乃魏陽元之¶
女也陽元仕至榮陽宜陽二郡太守散騎常侍冀州刺史其父¶
乃嫁賢安於南陽劉乂字幼彥乂妻時除爲修武縣令賢安隨¶
焉賢安自少爲女處乎內室性好至道雖未得仙而眞人屢降¶
及其長也女子有夫之義修尚之事有時而廢及至兒女成立¶
告誠子曰我願終尋眞之志於是離羣獨處不交人事深託隱¶
痾還修曩尚入室百日所期仙靈積思希感爾乃獨節應神丹¶
心濳會精苦仰徹天眞遐降於是季冬之月夜半清朗忽聞空¶
中有鍾鼓之響笳簫之聲音韻嘈𠾱出戶望之見從東方虛空¶
<pb:CK-KZ_JY242_01p040b>¶
而來旍旗鬱勃羽蓋紛紜光輝幽藹煥爛太虛他人莫之見也¶
須臾有虎輦玉輿隱輪之車並頓駕來降夫人之靜室凡四眞¶
人並年可二十餘容貌偉朗天資秀頴同著紫花蓮冠飛錦衣¶
裳瓊蘂寶帶體佩虎文項有圓光手把華旛其一人自稱曰我¶
太極眞人安度明也其一人曰我東華大神方諸青童君也其¶
一人曰我榑桑碧海暘谷神王景林眞人也其一人曰我清虛¶
眞人小有仙人王子登也於是夫人匍匐再拜叩頭自搏不期¶
今日道君降下唯乞神仙長生度世四人乃坐良久王子登告¶
夫人曰聞子曩日念善展轉求生密練眞氣魂和體清丹懷遠¶
邁錄字上清高契眞人抱信期靈幽感啟微濳曜赤城遂金書¶
<pb:CK-KZ_JY242_01p041a>¶
紫極藏簡玉庭故感高晨玄唱齊并是以太帝君勅我今來教¶
授於子神眞之道焉其東華青童君曰此清虛眞人者爾之師¶
也當受業焉其安度明曰子因緣上業積感求道苦心久矣用¶
思至也道今來矣子得之焉其景林眞人曰子勤感累世積念¶
眞靈將積應之所期乃明挺之標會也虛皇早鑒爾之用思太¶
極已注子名於玉札錄字紫虛之宮金書東華之閣刻名上清¶
丹文錦籍應爲紫虛元君上眞司命又加名山之號封南嶽夫¶
人今視子之質實霄景高煥圓精重照鳳骨龍姿腦色寶曜五¶
藏紫絡心有羽文形棲晨霞神友靈肆天人之任良不虛矣帝¶
誨王褒相爲盟師故遣太極眞人鑒子之精子其勗哉四眞各¶
<pb:CK-KZ_JY242_01p041b>¶
有辭致言畢夫人叩頭自搏而言曰華存卑賤枯骨之餘自處¶
塵垢久染濁穢天地寥邈高下懸隔縱恣五濁翻錯臭穢滯塞¶
靈祇沈淪凡俗無冀日月迴曜幽穴不謂天尊下交凡肆所以¶
割心斷意取同螻蚓自顧少好神仙貪樂長生心之所詣出於¶
自然志之所期誓以三光而值季世俱忌禮度制置無從脫免¶
良願不遂今形非顧影體氣臭惡久爲垢穢所逼者徒勵節無¶
益自入劉門修道日廢須者少閑內外乖隔容得齋思謹按道¶
法尋求經方入室之制爲欲靜護五藏辟諸疾病耳豈圖上願¶
惟在今日今夕道君並降慶出分外光照幽谷荷戴天眷不勝¶
惶懼此是婢子有幸當得度世唯乞哀矜賜以性命自陳畢東¶
<pb:CK-KZ_JY242_01p042a>¶
華小童指招而告之曰子少好道眞至誠密感是故因緣世生¶
胎鍊五神寄慧齊見超度八難氣適靈輝挺會眞筭自當爲紫¶
虛之宮上眞司命勤精彌綸太極所旍又加名嶽之封位均諸¶
侯然不受聞上道內法晨景玉經者仙道眾妙無緣得成也子¶
其勉哉我後日當更期會於陽洛山中汝勤之矣於是清虛眞¶
人王君乃命侍女華散條李明允等使披雲藴開玉笈出太上¶
寶文八素隱書大洞眞經靈書紫文八道紫度炎光石精玉馬¶
神眞虎文高仙羽玄等經三十一卷是王君昔於陽洛山遇南¶
極眞人西城王君所授者也今於汲郡修武縣授夫人焉暘谷¶
神王又別授夫人黃庭內景經正一眞人張君又別授治精制¶
<pb:CK-KZ_JY242_01p042b>¶
鬼法夫人前後所授非但此三十一卷而已其篇卷悉在傳中¶
不能一一書之此乃上清經從此而行世也¶
　　
*** 三皇經說¶
三皇經云昔天皇治時以天經一卷授之天皇用而治天下二¶
萬八千歲地皇代之上天又以經一卷授之地皇用而治天下¶
二萬八千歲人皇代之上天又以經一卷授之人皇用而治天¶
下亦二萬八千歲三皇所授經合三卷爾時號爲三墳是也亦¶
名三皇經三皇後又有八帝治各八千歲上天又各以經一卷¶
授之時號爲八索是也此乃三墳八索根本經也如法而言三¶
寶俱起無量之世但以隱顯有時自三皇八帝之後其文亦隱¶
<pb:CK-KZ_JY242_01p043a>¶
至於晉武皇帝時有晉陵鮑靚官至南海太守少好仙道以晉¶
元康二年二月二日登嵩高山入石室清齋忽見古三皇文皆¶
刻石爲字爾時未有師靚乃依法以四百尺絹爲信自盟而受¶
後傳葛稚川枝孕相傳至于今日三寶行世自然之數心與理¶
契因緣冥符使之然也術曰夫眾生昏惑長迷生死神明蔽暝¶
不能悟理聖人興大慈大悲愛若赤子隨時化生隨宜救拔欲¶
令離苦得無爲之樂但聖道淵邃難可頓悟必須階漸以發其¶
蒙未顯大法先教厨食章書雜法黃赤之道雜化淺近以應遇¶
情信伏能修雜法名爲奉道旣能奉道則能捨離魔俗之法漸¶
漸調伏而後教以靈寶旣信靈寶便求爲道士旣爲道士便宜¶
<pb:CK-KZ_JY242_01p043b>¶
受持一百八十大戒二百四十威儀修行六通能遣六塵四十¶
五念十二上願十二可從一切法行皆能受持研心宗極洞體¶
道眞洞然玄悟以得神仙從此而修終會無爲當知章厨雜化¶
爲漸導之義雖名奉道未識正理惟體識君子宜裁之焉¶
　　
*** 道教相承次第錄¶
謹按雲臺治中內錄言太上老君傳授雲臺正治官圖治山竈¶
鼎等得四十一代相承具人名代數如後¶
第一代老君(老君火山大丹治法傳授三百人唯三人系代王方平尹喜徐甲)¶
第二代王君(王君授三十人唯三人系代茅濛孫盈章震)¶
第三代章震(震授十七人唯二人系代若士李夫人名仙)¶
<pb:CK-KZ_JY242_01p044a>¶
第四代若士(士授五十二人唯三人系代李元君白石先生李常存)¶
第五代李元君(元君授七十二人唯二人系代王子喬許述成)¶
第六代諸仙別傳分散世絶系治官氣並治名老君念於志學¶
之子再下平蓋山授張陵爲雲臺治火芝火仙之經方術變化¶
長生不死之藥登昇雲天之道勑陵爲第六代道之外孫而東¶
海小童君爲陵保舉師太上老君爲度師度雲臺治封陵爲天¶
師(天師授三百人唯三人系代行治張申王昇李忠)¶
第七代張申(申授三十三人唯三人系代行傳治法李仲春李意期李玄)¶
第八代李仲春(仲春授十五人唯二人系代李少君魏伯陽)¶
第九代李少君(少君授九十人唯二人系代欒巴李常存)¶
<pb:CK-KZ_JY242_01p044b>¶
第十代欒巴(巴授五人唯二人系代陰長生李宙先)¶
第十一代陰長(生長生授八人唯二人系代張景霄王萬縉)¶
第十二代張景霄(景霄授五人唯一人系代劉馮)¶
第十三代劉馮(馮授五人唯一人系代劉政)¶
第十四代劉政(政授五人唯二人系代孫博嚴光)¶
第十五代孫博(博授三人無可代者乃入林屋山中合龍虎大丹而昇天治法遂絶)¶
太上老君命李仲甫出神仙之都以法授江南左慈字元放故¶
令繼十六代爲師相付(元放授八十人唯三人系代介象嚴光女李佗)¶
第十七代介象(介象授四十人唯五人系代李延張授萬葛卿阮玉李用)¶
第十八代(李延介談延談授十八人唯一人系代劉景)¶
<pb:CK-KZ_JY242_01p045a>¶
第十九代劉景(景授四人唯一人系代東海郭延)¶
第二十代東海郭延(延授三十人唯一人系代靈壽光)¶
第二十一代靈壽光(壽光本外國人授十八人唯一人系代何述)¶
第二十二代何述(述授十人唯一人系代羅先期)¶
第二十三代羅先期(先期授二十人唯二人系代甘季仁甘孝先)¶
第二十四代甘孝先(孝先授五十一人唯一人系代石帆公)¶
第二十五代石帆公(帆公授十九人唯一人系代宮戶一云宮中用字也)¶
第二十六代宮戶(戶授八十人無可傳者治法遂絶戶入南嶽及天台山經八十五年世絶仙人正道不繼)¶
老君念其功修之徒再降廬山勑左元放授施存葛玄令繼代¶
爲仙官世祖師傳仁人者也¶
<pb:CK-KZ_JY242_01p045b>¶
第二十七代施存(存授七十人但皆地仙耳唯同學葛玄繼代)¶
第二十八代葛玄(玄授十九人唯三人系代張秦仇眞李用别出)¶
第二十九代尹思(太上老君差紫衣使者下命於廬山授五人更二人尹思尹軌系代傳治思授七十人唯)¶
　(二人系代女子樊忠和韋義山)¶
第三十代尹軌(軌授十九人唯一人系代女仙李元一)¶
第三十一代女仙樊忠和(忠和授二人唯一人系代劉綱東陵母)¶
第三十二代女仙李元一(元一授四十人無人可傳治法代絶)¶
第三十三代劉綱(綱樊夫人弟子雖居官治又其夫也治法後絶)¶
第三十四代張秦(秦葛玄弟子玄見其代絶乃再令秦授十一人唯一人系代王列)¶
第三十五代王列(列授九人唯二人系代許遜胡少眞)¶
<pb:CK-KZ_JY242_01p046a>¶
第三十六代許遜(遜授一百人而無人可授系代又絶遜昇天後兩代人民征伐眞志不傳)¶
老君勅使三人於天台山令葛玄傳鄭思遠系三十七代(思遠授十¶
　九人唯二人系代葛洪李淳風)¶
第三十八代李淳風(淳風授四十人唯四人系代而未傳授二人者李道興李靖後又隱於房公之山一¶
　百年後出授張常存李太虛李惠舉同太師神等四人)¶
第三十九代李惠舉張常存而各分代傳授皆稱三十九代孫¶
　(惠舉授三十人唯三人可代李保眞白玄中李太昌張常存授三十七人唯三人願系代孫張眞應眞孫道用)¶
第四十代李保眞(保眞授二十四治一百人唯二人系代林通元李德仁)¶
第四十一代林通元¶
　　
*** 元都九眞盟科九品傳經錄¶
<pb:CK-KZ_JY242_01p046b>¶
元都上品第一篇曰大洞眞經雌一寶經太上素靈大有妙經¶
三奇之章高上玉皇寶篇祕在九天之上大有之宮太玄靈臺¶
玉房之中上皇之初舊科經萬劫一傳三道正明學眞日興高¶
上科七千年內聽得三傳侍衛玉童玉女各七千人執香典炅¶
按科傳授之法皆對告齋百日分金鈕爲盟給玉童玉女依四¶
極盟科不依科而傳罪延七祖幽魂充役吞火食鐵負山運石¶
以塡無極之考抱風刀之罰身沒形殘長閉地獄萬不得仙¶
元都上品第二篇曰傳大洞眞經三十九章於後者誓以上金¶
十兩銅二十五斤鈕五雙金魚玉龍各一枚青絲一兩纏鈕若¶
雌一以上金五兩五色錦繒各五十尺香一斤金鈕三雙太上¶
<pb:CK-KZ_JY242_01p047a>¶
素靈洞眞玄經上金三兩紫紋百尺青繒二十七尺赤絲五兩¶
香一斤丹一兩上皇以信誓心不得有闕闕則虧科師犯則奪¶
侍經玉童玉女還於本宮不過三年身被風刀考罰自然失經¶
受者不依盟科皆失明形殘七祖父母被受酆都之責萬劫還¶
生非人之道學者愼之¶
元都上品第三篇曰凡有金名東華玉字上清得授太霄琅書¶
瓊文帝章紫度炎光神玄變經上清變化七十四方九眞中經¶
丹景道精隱地八術解形遯變流景玉經七變舞天經皆九天¶
眞王元始天王太上天帝君中央黃老君受於太空中九玄之¶
內虛無之高章也皆祕在太上靈都之宮紫房三元君主之侍¶
<pb:CK-KZ_JY242_01p047b>¶
衛玉童玉女皆三千人元始之初經七千劫一傳自三道立正¶
之後七千年內聽三傳七百年中有其人亦聽傳傳皆對齋九¶
十日或九日告盟而授之給玉童玉女依四極盟科若不依科¶
而傳罪延七祖父母充責鬼官運蒙山之石塡積夜之河萬劫¶
還生非人之道己身被風刀之考自然失經終不得仙傳者愼¶
之¶
元都上品第四篇曰傳瓊文帝章齎金魚玉龍青繒三十二尺¶
金鈕三雙爲誓紫度炎光五色錦各五十尺上金五兩沈香五¶
斤眞朱一斤書刀一口金札七枚絳紋七十尺之誓上清變化¶
七十四方經青繒四十尺上金十兩金鈕六雙好香一斤金魚¶
<pb:CK-KZ_JY242_01p048a>¶
玉龍之誓九眞中經舊科落髮爲盟今以白絹九十尺准盟法¶
於九眞之數青絲一斤絳紋二十四尺北暉之誓碧繒二十四¶
尺月華之誓金鈕三雙元常童子圓變之信丹景道精隱地八¶
術解形遯變流景玉經悉上金十兩金魚玉龍各一枚青繒四¶
十尺紫紋四十尺金鈕各三雙七變舞天經上金五兩眞朱一¶
斤青繒三十二尺之誓信以質心不得有闕闕則違科師以天¶
信投於山棲以救窮乏餘以供營經書之具不得他散師犯上¶
科奪玉童玉女減筭奪紀注名度還北酆受者不依科皆喪魂¶
失神風刀之考不出三年自然失經終不得仙¶
元都上品第五篇曰消魔智慧玉清隱書寶洞飛霄絶元金章¶
<pb:CK-KZ_JY242_01p048b>¶
紫鳳赤書八景晨圖金眞玉光靈書紫文金璫玉珮金根上經¶
三天正法皆太上大道君元始天王金闕帝君之寶章祕在玉¶
清之宮金房紫戸之內典衛靈文玉童玉女各三千人元始之¶
初千劫一傳自三天立正之後七百年內聽得三傳百年中有¶
其人聽一傳給玉童玉女依四極盟科授者對齋九十日或九¶
日而傳不依科而傳罪延七玄之祖長充鬼役無有解脫己身¶
被風刀之考死充下鬼萬不得仙¶
元都上品第六篇曰傳消魔智慧寶洞飛霄絶玄金章赤書八¶
景晨圖皆上金十兩玉札一枚金魚玉龍各一枚紫繒四十尺¶
金根經靈書紫文上金五兩金簡玉札各一枚長一尺六寸廣¶
<pb:CK-KZ_JY242_01p049a>¶
二寸四分金魚玉龍各一枚紫繒百尺青紋四十尺三天正法¶
青繒三十尺青布四十三尺金鐶五雙以爲密誓上金十兩通¶
神之信金眞玉光玉珮金璫玉清隱書皆金魚玉龍各一枚以¶
爲誓信依科不得有闕闕則師奪玉童玉女注名還度北酆受¶
不依科皆喪魂失神罰以風刀不出三年自然失經萬不得仙¶
元都上品第七篇曰七星移度白羽黑翮飛行羽經飛步天綱¶
躡行七元太上隱書靈飛六甲皆太上太帝君太極太微天帝¶
君登空之道隱化之章祕在太上瓊宮之上紫房之內侍衛玉¶
童玉女皆三千人依科七千年一傳三天立正之後改七百年¶
內聽得三傳若百年中有其人便傳便授告齋九十日或三十¶
<pb:CK-KZ_JY242_01p049b>¶
日給玉童玉女依四極盟科不依科而傳罪延七玄之祖長充¶
北酆鬼役十苦八難已身被風刀之考身沒幽源萬不得仙¶
元都上品第八篇曰傳七星移度青紋三十一尺絳繒七十尺¶
鳳紋之羅九十尺金鈕一雙白羽黑翮飛行羽經上金二兩青¶
紋三十二尺以代截髮歃血之誓飛步天綱錦三十尺金魚玉¶
龍各一枚太上隱書金魚玉龍之誓靈飛六甲白素六十尺金¶
鐶六雙青絲六兩天科以信質心不得有闕闕則違科師奪玉¶
童玉女除落青簿玉名移還北酆受者不依科亡精喪神罰以¶
風刀不出三年自然失經終不得仙¶
元都上品第九篇曰方諸文震靈符豁落七元八天隱文流金¶
<pb:CK-KZ_JY242_01p050a>¶
火鈴金神虎符消魔支幹夜照神燭八術隱遯紫清玉符五籍¶
洞玄六甲上符五行祕文元都格諸符凡有六百部太上悉以¶
其文標於舊經之內以爲立用傳授盟科悉依經科傳授有闕¶
罪同上品有經無符則天魔害人有符無經則思念無感神眞¶
不降科云皆不得單行單行罪亦如之科經及符本同出於自¶
然之氣虛無之章故不可得獨修也無科修道萬不成仙¶
¶
¶
¶
¶
<pb:CK-KZ_JY242_01p050b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_01p051a>¶
#+PROPERTY: JUAN 005
<pb:CK-KZ_JY242_01p051a>¶
　
** 經教相承部¶
　　
*** 眞系¶
今道門以經籙授受所自來遠矣其昭彰尤著使搢紳先生不¶
惑者自晉興甯乙丑歲眾眞降授於楊君楊君授許君許君授¶
子玄文玄文付經於馬朗景和乙巳歲勑取經入華林園明帝¶
登極殳季眞啟還私廨簡寂陸君南下立崇虛館眞經盡歸于¶
館按黃素方因緣値經准法奉修亦同師授其陸君之教楊許¶
之冑也陸授孫君孫君授陶君陶君搜摭許令之遺經略盡矣¶
陶授王君王君又從宗道先生得諸勝訣云經法祕典大備於¶
王矣王授潘君潘君授司馬君司馬君授李君李君至於楊君¶
<pb:CK-KZ_JY242_01p051b>¶
十三世矣楊許並越漢登眞許令亦終獲度世馬殳幸會而不¶
業自陸君已降則帝者無不趨其風矣此皆史有明文或遺跡¶
可訪又世世從事於斯者其支裔焉且知理而不知神非長生¶
之士也超理入神混合於氣無爲而無不爲者我眞宗之道也¶
道無否泰教有通塞塞而通之者存乎其人故予述眞系傳其¶
同源分派者錄名仙籍不緝於此時貞元乙酉歳七月二十一¶
日於廬山白鹿洞棲眞堂中述¶
　　
*** 晉茅山眞人楊君¶
眞人姓楊名羲晉咸和五年九月生於句容似吳人潔白美姿¶
容善言笑攻書好學該涉經史性淵懿沈厚幼而通靈與二許¶
<pb:CK-KZ_JY242_01p052a>¶
早結神明之交(二許映與穆)思玄薦於相王用爲公府舍人以永和¶
初受中黃制虎豹法六年又就劉璞傳靈符(璞卽魏夫人長子也)君淵沈¶
應感虛抱自得若燥濕之引水火冥默幽歘相襲無眹矣年三¶
十六以興甯乙丑歲眾眞降授有若上相青童君太虛眞人赤¶
君上宰西城王君太元茅眞人清靈裴眞人桐柏王眞人紫陽¶
周眞人中茅君小茅君范中候荀中候紫元夫人南嶽夫人右¶
英夫人紫微夫人九華安妃昭靈夫人中候夫人莫不霓旌暗¶
曳神轡潛竦紛紛屬乎煙消淪蹤收於俗蹊讌聲金響於君月¶
無曠日歲不虛矣君師魏夫人儷九華而朋於諸眞故安妃云¶
明君受質虛閑祕構玉朗蘭淵高流清響金宮必高佐四輔承¶
<pb:CK-KZ_JY242_01p052b>¶
制聖君主察陰陽之和氣爲吳越鬼神之君後二十二年將乘¶
龍駕雲白日昇天今若不耐風火之煙可尋劍解作告終之術¶
也眞誥筭以太元十二年丙戌去世弟子許翽先師告翽父穆¶
亦因君偶眞故許氏九人雖道慶自先數至神發如塵鑒凝照¶
揮瑩之功並歸子君矣¶
　　
*** 雷平山眞人許君¶
眞人許翽字道翔小名玉斧父穆晉護軍長史眞位上清左卿¶
母陶氏名科斗入易遷宮眞人幼獨標挺含眞淵嶷長史器異¶
之郡舉上計掾主簿並不赴清秀瑩潔糠粃俗務如泉去蒙盈¶
其科而自進居雷平山下師楊君傳三天正法曲素鳳文後定¶
<pb:CK-KZ_JY242_01p053a>¶
錄眞人授其上道告之曰學道當如穿井井愈深土愈難出若¶
不堅心正行豈得見泉源耶眞人常願早遊洞室不欲久停人¶
間遂詣北洞告終卽居方隅山洞方源館中常去來四年方平¶
臺故眞誥云幽人在世時心樂居焉又楊君與長史書亦云不¶
審方隅幽人設座於易遷戶中朱眞人化後十六年當度東華¶
受書爲上清仙公上相帝晨二錄太和二年丁卯時年二十七¶
歲咸康七年辛丑生自太和三年已後無復顯跡世譜年三十¶
則庚午年去世耆舊傳云在此洞石壇上燒香禮拜因而不起¶
明旦視形如生壇今猶存眞誥云從張鎭南受衣解法蓋夜於¶
壇上去耳娶建康令黃演女生男黃民乃還家¶
<pb:CK-KZ_JY242_01p053b>¶
　　
*** 仙人臨沮令許君¶
臨沮令許仙人名黃民字玄文上清仙公翽之子上清左卿穆¶
之孫以昇平五年辛酉生時掾年二十一仕郡主簿察孝廉石¶
頭倉丞南蠻參軍臨沮令永興三年京畿紛亂令乃奉經入剡¶
爲馬朗所翹朗從父弟牢亦相周給時人咸知許先生得道又¶
父祖皆有名稱各加崇敬元嘉六年欲移居錢塘乃封其眞經¶
一厨付朗靖中語此是仙靈之跡非我自來縱有書亦勿與人¶
及至杜道鞫家停少時而終時年六十九眞誥言黃民及伯祖¶
邁姑婆娥皇伯聯與黃民子榮弟孫女瓊輝並得度世馬朗敬¶
經若君父每有神光靈氣見於堂宇朗妻數見有青衣玉女空¶
<pb:CK-KZ_JY242_01p054a>¶
中去來其家皆保富壽朗忿何道敬竊書泄意乃洋銅灌厨籥¶
勅家人不得復開朗終子洪殳季眞猶共尊尚景和元年婁惠¶
朗諷殳季眞啟取季眞善道術爲當時所知及至奉呈於華林¶
園旣見眞跡瓖異朱黃煥赫不敢窮覽至明帝登祚季眞乃啟¶
還私廨陸簡寂南下立崇虛館經亦歸于館何神眞巧運旣閟¶
於馬又發於殳終授於陸君殳馬猶巾几負籍冪之榮而無容¶
入其妙焉¶
　　
*** 宋廬山簡寂陸先生¶
先生吳興懿族陸氏之子諱修靜道降元氣生而異俗其色怡¶
怡其德熙熙明以啟著虛以貫幽少宗儒氏墳索讖諱靡不總¶
<pb:CK-KZ_JY242_01p054b>¶
該以爲先天撫化混一精氣與眞宰爲徒者載在金編玉字不¶
形於此遂收跡寰中冥搜潛衡態湘曁九嶷羅浮西至巫峽峨¶
嵋如雲映松風麗乎山而映乎水功成扣玄感神授靈訣適然¶
自得通交於仙眞之間矣宋元嘉末因市藥京邑文帝味其風¶
而邀之先生不顧及太初難作人心駭疑遂泝江南遊嗜匡阜¶
之勝概爰構精廬澡雪風波之思沐浴浩氣挹潄元精宋明皇¶
帝襲軒皇淳風欲稽古化俗虛誠致禮至于再三先生固稱幽¶
憂之疾曾莫降眄天子乃退齋築館恭肅以遲之不得已而莅¶
焉於是順風問道妙沃帝心朝野識眞之夫若水奔壑如風應¶
虎其誰能御之先生撥霧開日汰沙引金指方以倒之中人以¶
<pb:CK-KZ_JY242_01p055a>¶
上皆自盈其分司徒袁粲之流是也旣立崇虛館殳氏所寶經¶
訣並歸于我焉初先離山有熊虎猿鳥之屬悲鳴擁路出谷而¶
止及天子不豫請事塗炭之齋是夜卿雲紛郁翌日乃瘳先時¶
洞眞之部眞僞混淆先生刊而正之涇渭乃判故齋戒儀範至¶
於今典式焉桂陽王構逆暴白骨遍野先生具棺櫬收而瘗之¶
其陰德密運則無得而稱也迨元徽五年春正月謂門人曰吾¶
得還山可整裝眾感訝詔旨未從而有斯說至三月二日乃偃¶
臥解帶膚體輝爍目瞳映朗但聞異香芬馥滿室而已後三日¶
廬山諸徒共見先生霓旌靄然還止舊宇斯須不知所在相與¶
驚而異之顧命盛以布囊投所在崖谷門人不忍遂奉還廬山¶
<pb:CK-KZ_JY242_01p055b>¶
時春秋七十二所謂鍊形幽壤騰景太微者矣有詔諡曰簡寂¶
先生以故居爲簡寂館宗有道也凡撰記論議百有餘篇並行¶
於代門徒得道者孫遊嶽李果之最著稱首後孔德璋與果之¶
書論先生云先生道冠中都化流東國帝王稟其規人靈宗其¶
法而委世潛化遊影上玄微言旣絶大法將謝法師稟神定之¶
資居入室之品學悟之美門徒所歸宜其整緝遺蹤提綱振紀¶
光先師之餘化纂妙道之遺風可以導引末俗開曉後途者矣¶
　　
*** 齊興世館主孫先生¶
有吳裔子孫名遊嶽字穎達東陽人也幼而恭長而和其靜如¶
淵其氣如春甄汰九流濳神希微嘗步赤松礀縉雲堂遂卜終¶
<pb:CK-KZ_JY242_01p056a>¶
焉之地宋太初中簡寂先生至自廬嶽雲遊帝宅先生乃摳衣¶
而趨嗣承奧旨授三洞并所祕楊眞人許掾手跡因茹朮卻粒¶
服穀仙丸六十七年顏彩輕潤精爽秀潔曁簡寂上賓方旋舊¶
室捃摭道機斷覈眞假與褚章朱四君交密齊永明二年詔以¶
代師并任主興世館於是搜奇之士知襲教有宗若鳳萃於桐¶
萬禽爭赴矣孔德璋劉孝標等爭結塵外之好後頻謝病歸山¶
朝命未許至永明七年五月內以揮神託化沐浴稱疾怡然而¶
終門徒弟子數百人唯陶弘景入室焉自恭事六載義貫千祀¶
唯貴知眞故特蒙賞識經法誥訣悉相傳授方欲共營轉鍊已¶
集藥石將就治合事故不遂¶
<pb:CK-KZ_JY242_01p056b>¶
　　
*** 梁茅山貞白陶先生¶
吳荆牧陶濬七代孫名弘景字通明丹陽秣陵人也母初娠夢¶
日精在懷并二天人降手執金香鑪覺語左右曰當孕男子非¶
凡人也然恐無後及生標異幼而聰識成而博達因讀神仙傳¶
便有乘雲馭龍之志年十七與江斆褚炫劉俟爲宋昇明四友¶
仕齊厯數王侍讀皆總記室牋疏精麗爲時所重師法及清溪¶
宮成獻頌宣旨褒贊兼欲刻石王儉議之乃止年二十餘服道¶
後就興世館孫先生諮稟經法精行道要通幽洞微轉奉朝請¶
乃拜表解職答詔優勤賜與其厚公卿祖之征虜亭供帳之盛¶
咸云自齊以來未有斯事遂入茅山又得楊許眞書遂登巖告¶
<pb:CK-KZ_JY242_01p057a>¶
靜自稱華陽隱居書疏亦如此代名特愛松風庭院皆植之每¶
聞其響便欣然爲樂至明帝時欲迎往蔣山懇辭得止然勅命¶
餉賚常爲煩劇乃造三層樓棲止身居其上弟子居中接賓於¶
其下令一小豎傳授而已潛光隱耀內修祕密深誠所詣遠屬¶
霞人可謂感而遂通身長七尺八寸爲性圓通謙謹心如明鏡¶
遇物斯應少憂戚無疾競滅喜怒澹哀樂有形於言跡者是顯¶
事廣物深慕張良之爲人率任輕虛飄飄然有雲霞氣其所修¶
爲皆自得於心非傍識能及尤長於詮正僞謬地理曆筭文不¶
空發成卽爲體用造渾天儀轉之與天相會其纂眞誥隱訣注¶
老君等書二百餘卷至永元二年深託向晦及梁武帝革命議¶
<pb:CK-KZ_JY242_01p057b>¶
國號未定先生乃引諸讖記梁是應運之符又擇郊禪日靈驗¶
昭著勑使入山宣旨酬謝帝旣早與之遊自此之後動靜必報¶
先生旣得祕訣以爲神丹可成每苦無藥帝皆給之又手勑諮¶
迓先生畫兩牛一牛散放水草之間一牛著金絡頭有人執繩¶
以杖驅之帝笑曰此人無所求欲效曳尾龜豈有可致之理或¶
時有大事無不前己奉陳時人謂爲山中宰相以大通初獻刀¶
二口一名喜勝二名成勝爲佳寶梁帝金樓子云於隱士重陶¶
貞白於士大夫重周弘正其於義理情轉無窮眞一時名士也¶
先生常作詩云夷甫任散誕平叔坐談空不意昭陽殿化作單¶
于宮其時人士競談玄理不習武事侯景之難並如所言大同¶
<pb:CK-KZ_JY242_01p058a>¶
二年告化時年八十五顏色不變屈伸如常屋中香氣積日不¶
散詔贈中散大夫謚貞白先生仍遣舍人監護喪(馬樞得道傳云授蓬萊仙¶
監)弟子數十人唯王遠知陸逸冲稱上足焉¶
　　
*** 唐茅山昇眞王先生¶
瑯琊王遠知陳揚州剌史曇首之子外祖丁超梁駕部郎中其¶
母因夢靈鳳有娠又聞腹中啼寶誌曰生子當爲神仙宗伯也¶
年七歲日覽萬言博總羣書心冥至道年十五入華陽事貞白¶
先生授三洞法又從宗道先生臧矜傳諸祕訣陳主召入重陽¶
殿特加禮敬賞賚資送還茅山先生乃於洞西北嶺上結靖室¶
以居研味元祕大建末靖室中忽有一神人醉卧嘔吐先生然¶
<pb:CK-KZ_JY242_01p058b>¶
香禮候神人曰卿是得道之人張法本亦甚有心吾欲並將遊¶
天台山石橋廣闊可過得彼多散仙人又常降甘露以器盛之¶
服一升可壽得五百歲卿能去否先生便隨出上東嶺就法本¶
至山半忽思未別二三弟子付囑經書背行三十步囘望神人¶
化爲鶴飛去隋晉王廣鎭楊州王子相柳顧言相續奉請先生¶
旣至斯須而鬚髮變白王懼而歸之少選復舊王踐祚勅崔鳳¶
舉諮迓帝親執弟子禮敕城都起玉清玄壇以處之仍令代王¶
越師焉高祖龍潛時先生嘗密告符命秦王與房玄齡微服就¶
謁先生迎謂曰此中有聖人秦王因以實告先生曰方作太平¶
天子願自愛也秦王詣先生受三洞法及登極將加重位固請¶
<pb:CK-KZ_JY242_01p059a>¶
歸山至貞觀九年勅潤州於茅山置太平觀并度七人降璽書¶
曰朕昔在藩朝早獲問道眷言風範無忘寤寐近覽來奏請歸¶
舊山已有別敕不違高志所令置觀用表宿心先生浩氣虛懷¶
語默一致涵照如鏡應物無私時有竇德玄先經楊州遇司命¶
使者言其有重祿以九九數當終命德玄求哀於使者云眞人¶
王法主是少室仙伯檢錄人鬼之任關奏天曹無不卽應德玄¶
遂懇祈於先生先生不得已因與請命使者報曰更延十三年¶
至高宗朝德玄爲左相捐館舍之日言皆如之故舉世呼先生¶
爲法主又知已授仙職後謂潘師正曰吾昨見仙格以小時誤¶
損一童子吻不得白日昇天署少室仙伯將行在近翌日沐浴¶
<pb:CK-KZ_JY242_01p059b>¶
加冠衣焚香而寐告化時年一百二十六歲潘師正徐道邈同¶
得祕訣爲入室弟子陳羽王軌次之其餘各棲洞府終身無替¶
高宗調露二年贈大中大夫諡曰昇元先生乃勅置大平觀度¶
滿四十九人天后嗣聖初又贈金紫光祿大夫改謚昇眞先生¶
明皇天寶中敕李含光於太平觀造影堂寫眞像用旌仙跡焉¶
　　
*** 中嶽體玄潘先生¶
中嶽道士前有天師次稱潘先生先生名師正趙州贊皇人少¶
喪母廬於墓側以至孝聞先生眞氣內融輝光外發如隋珠荆¶
玉不假於飾而人自寶之隋大業中入道王仙伯盡以隱訣及¶
得符籙相授棲於太室逍遙谷積二十年但嚼松葉飲水而已¶
<pb:CK-KZ_JY242_01p060a>¶
高宗皇帝每降鑾輦親詣精廬先生身不下堂接手而已及問¶
所須答言松樹清泉山中不乏帝與武后共尊敬之留連信宿¶
而返尋敕於所居造崇唐觀嶺上別起精思院以處之勅置奉¶
天宮令於逍遙谷口特開一門號曰仙遊門復於苑北面置尋¶
眞門太常奏仙樂又以祈仙望仙翹仙爲曲皆謂先生名焉前¶
後賜詩五百首先生每歎曰大丈夫業道不能滅影雲林以煩¶
世主吾之過也遂欲東求蓬萊孤舟入海屬帝敦篤斯道祈歎¶
愈加踟蹰山隅輟策未往以永淳元年告化時年八十九帝追¶
望不止贈太中大夫諡曰體玄先生先生神標仙骨雅似隱居¶
夫階眞韜冥練景遊化者其有類乎弟子十八人並皆殊秀然¶
<pb:CK-KZ_JY242_01p060b>¶
鸞姿鳳態眇映雲松者有韋法昭司馬子微郭崇眞皆稟訓瑤¶
庭密受瓊室專玉清之業遺下仙之儔矣時陳子昂又作頌(云云)¶
　　
*** 王屋山貞一司馬先生¶
後周瑯琊公司馬裔玄孫名承禎字子微河內人也少事體玄¶
先生傳其符籙及辟穀導引服餌之術體玄特相賞異謂曰我¶
自簡寂傳授正法至汝六葉矣先生是後因浪遊遠詣於天台¶
山武太后聞其名召至都降手詔讚美及將還勅李嵪餞於洛¶
橋之東景雲二年睿宗令其兄子承禕就山迎至京入宮中問¶
以陰陽數術先生對曰經云爲道日損損之又損之以至於無¶
爲且目所見者損之尚未能已豈復攻乎異端而增其智慮哉¶
<pb:CK-KZ_JY242_01p061a>¶
帝曰治身無爲則清高矣治國無爲如何對曰國猶身也老君¶
曰遊心於澹合氣於漠順物自然而無私焉而天下理易曰大¶
人與天地合其德是知不言而信不爲而成無爲之旨理國之¶
道也帝歎曰廣成之言何以加此因固辭還山乃賜寶琴一張¶
及霞文帔中朝詞人贈詩者百餘首開元九年明皇又遣使迎¶
至京帝親受法籙前後賞賜甚厚十年駕入都先生又請歸山¶
帝賦詩於王屋山自選形勝置壇宇以居之先生因上言今五¶
嶽之神祠皆是山林之神非正眞之神也五嶽皆有洞府各有¶
上清眞人降任其職請別立齋祠帝從其言因置眞君祠其形¶
像制度皆請先生推按道經創爲之焉先生頗善篆隸寫三體¶
<pb:CK-KZ_JY242_01p061b>¶
道德經刊正文字著五千三百八言爲眞本又撰修眞祕旨窺¶
之者得其門矣勅於先生所居置陽臺觀帝自書額并相續賜¶
賚甚厚至二十三年告化時八十九制贈銀青光祿大夫諡曰¶
貞一先生又御製碑文先生門徒甚眾唯李含光焦靜眞得其¶
道焉靜眞雖稟女質靈識自然因精思間有人導至方丈山遇¶
二仙女謂曰子欲爲眞官可謁東華青童道君受三皇法請名¶
氏則貞一也乃歸而詣先生亦欣然授之¶
　　
*** 茅山元靜李先生¶
弘孝威者晉陵人家本純儒州里號貞隱先生避敬宗皇帝諱¶
改爲李氏其子曰含光年十三辭家奉道端視清霄慈向蠢類¶
<pb:CK-KZ_JY242_01p062a>¶
暗室之中如對君親時人見之情色皆斂幼攻篆隸或有稱過¶
其父者一聞此義終身不書後事貞一先生雲篆寶書傾囊相¶
付旣而目之曰眞玉清之客也抱虛無而行功者於道不窮託¶
幽阜而滅跡者於德亦淺承之自遠宜且救人是引後學升堂¶
稟玄訓也先生元氣不散瑤圖虛映達靈久矣晦輝爲常動非¶
用開靜非默閉當吹萬之會若得一之初應跡可名常道不可¶
名也孕育至化虛融物心心一變至於學學一變至於道同淑¶
氣自來得之不見所以摳衣而進者仰範元和若秋芳之依層¶
巘夏潦之會通川也先生忘情於身而慈於人禎祥屢應視同¶
眾象士庶諮詢色受其意常令章壇閉院醮火擇薪精微誠敬¶
<pb:CK-KZ_JY242_01p062b>¶
率皆類此開元末明皇禮請先生而問理化對曰道德君王師¶
也昔漢文行其言仁壽天下次問金鼎對曰道德公也輕舉公¶
中私也時見其私聖人存教若求生徇欲乃似繫風耳帝加玄¶
靜之號以尊之無何固以疾辭東還句曲山勑於其所居造紫¶
陽觀以居焉自後天書繼至資奉相續及公卿祈請往來無虛¶
月卒使玄門之中轉見眞操持慈儉之寶歸羲皇之風至矣哉¶
先生之教也所撰仙學傳及論三玄異同又著眞經并本草音¶
義皆備載闕遺窮頤精義矣以大厯四年冬十一月顧謂入室¶
弟子韋景昭孟湛然曰吾將順化神氣怡然若坐亡長往時年¶
八十七靈雲降室芝草叢生執簡如常和色不去據眞經斯乃¶
<pb:CK-KZ_JY242_01p063a>¶
秉化自然仙階深妙者也景昭授皋洞虛洞虛授李方來皆嗣¶
德不墜時柳識又頌先生云古有强名元精希夷黃帝遺之先¶
生得之縱心而往與一相隨眞性所容太元同規日行仙路不¶
語到時人言萬齡我見常姿明皇仰止徵就京師紫極徒貴白¶
雲不知遐方後學來往怡怡空有多門眞精自持順化而去人¶
焉能窺元科祕訣本有冥期¶
¶
¶
¶
¶
<pb:CK-KZ_JY242_01p063b>¶
¶
¶
¶
¶
¶
¶
¶
¶
¶
<pb:CK-KZ_JY242_01p063b>¶
