#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: pinyin Yunji Qiqian
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
<pb:CK-KZ_JY242_13p001a>¶
@fw重刋道藏輯要¶
* 　雲笈七籤　　　　　　　　　　　　@by宋張君房輯¶
** 　道教靈驗記¶
*** 　　宮觀¶
**** 眞宗皇帝御製序¶
夫妙道本於混成至神彰於不測經誥所以宣契象宮觀所以¶
宅威靈符籙所以備眞科齋詞所以達精懇驗徵應之非一明¶
肸蠁之無差誠覺悟於蒼黔而彰亶於善惡也朕顧惟寡昧獲¶
纂隆平荷祉福之咸臻務齋盟而匪懈思揚妙理普示羣生因¶
覽杜光庭所集道教靈驗記二十卷其事顯而要其指實而詳¶
<pb:CK-KZ_JY242_13p001b>¶
今昔所聞盈編而有次殊尤之迹開卷以斯存冀永流傳俾列¶
方版庶資訓範克暢淳風直叙厥由題於篇首云爾¶

**** 廣成先生敘¶
道之爲用也無言無爲道之爲體也有情有信無爲則任物自¶
化有信則應用隨機自化則冥乎至眞隨機則彰乎立教經曰¶
善者吾善之不善者吾亦善之此明太上渾其心而等觀赤子¶
也書曰不獨親其親天下皆親不獨子其子天下皆子此明聖¶
人體其道而慈育蒼生也惡不可肆善不可沮當賞罰以評之¶
經曰人之不善何棄之有故立天子置三公此聖人教民捨惡¶
從善也又曰爲惡於明顯者人得而誅之爲惡於幽闇者鬼得¶
<pb:CK-KZ_JY242_13p002a>¶
而誅之又曰爲善者善氣至爲惡者惡氣至此太上垂懲勸之¶
旨也書曰惟上帝不常作善降之百祥作不善降之百殃此聖¶
人法天道禍淫福善之戒也由是論之罪福報應猶響答影隨¶
不差毫末豈獨李釋言其事哉抑儒術書之固亦久矣宣王之¶
夢杜伯晉侯之夢大厲恭世子之非罪渾良夫之無辜化豕之¶
報齊侯結草之酬魏氏良宵之殂駟帶鄭玄之捽劉蘭之筆不¶
遺良史攸載足可以爲罪福之鑒戒善惡之準繩者也況積善¶
有餘福積惡有餘殃幽則有鬼神明則有刑憲斯亦勸善懲惡¶
至矣大道不宰太上好生固無責於芻狗而示其報應直以法¶
字像設有所主張眞文靈科有所拱衛苟或侵侮必陷罪尤故¶
<pb:CK-KZ_JY242_13p002b>¶
厯代以來彰驗多矣成紀李齊之道門集驗記十卷始平蘇懷¶
楚玄門靈驗記十卷俱行於世今訪諸耆舊採之見聞作道教¶
靈驗記凡二十卷庶廣愼微之旨以匡崇善之階直而不文聊¶
記其事¶

**** 　　饒州開元觀神運殿閣過湖驗¶
饒州開元觀舊在湖水之北去郭二里巨殿層樓迴軒廣廈枕¶
湖有水閣松徑有虛亭松竹森疎花木秀茂郡人避暑尋春爲¶
一州勝賞之所其後道流旣少廊廡摧損唯上清閣大殿齋堂¶
三門皆在里中民庶多葬於觀地中壇殿之外盡爲墟墓矣大¶
中二年郡中夜聞千萬人聲如風雷之響及明見開元殿閣門¶
<pb:CK-KZ_JY242_13p003a>¶
堂四十餘間移在湖水之南平地之內其所布列形勢遠近殿¶
閣相去與舊不殊太守上聞請易其名額以旌神異詔旨依舊¶
爲開元觀只改上清閣爲神運閣別命崇修遠近歸心爭捨美¶
利遂加繕葺觀殿鼎新記云所移之地途超二里水越一湖出¶
自神功事資聖感是也¶

**** 　　洋州馮行襲毀素靈宮驗¶
洋州素靈宮云漢武帝爲素靈夫人降眞內殿於太白之前爲¶
築宮宇卽其地也年代寖遠遺址僅存我唐高祖旣至長安受¶
隋恭帝禪是歲夢素衣神人云我太白之主也居素靈臺以荒¶
毀爲吿詔訪其地特創臺殿命爲素靈宮開元中傅天師曾奉¶
<pb:CK-KZ_JY242_13p003b>¶
詔齋醮於其上德宗幸梁洋欲駕幸其地又加營飾由是材石¶
之功最爲宏壯馮行襲自金州遙統洋州武定軍命其子守之¶
欲毀素靈屋宇以修公署工人揭瓦皆有毒蛇居於霤中莫知¶
其數竟無所措手以事白焉馮子怒使吏焚之曳薪炷火而雷¶
電大震風雨總至羣吏奔駭數輩死之靈跡巋然無敢犯者¶

**** 　　文銖臺二僧擊救苦天尊像驗¶
文銖者長安人也父母令於別業讀書爲莊前堆阜之上置書¶
堂焉而性本疎誕不樂文字但與鄰里少年彈射飛鳥捕格野¶
獸以爲戲樂至於筌笱之具罻羅之屬弋網罝罩弓矢槌刃靡¶
不置之數年之間殺獲不可勝記忽有道士見之謂曰子之頭¶
<pb:CK-KZ_JY242_13p004a>¶
何遽變也銖驚而問之乃引於臺下令其窺井照之自見其人¶
形而獸頭矣欲求道士悔謝更令熟視井中頃刻之間身形不¶
改而頭已百變或鳥或獸或蛇或魚銖見之異常憂懼道士曰¶
萬物營營各貪其生至於飛動皆重其命爾反天道而殺之當¶
有此報耳每變一頭則受一生終爾所殺之數一一償之積月¶
累日計其壽限自此之後爾身則死乃厯生異類之中報所殺¶
之命百千萬年未有還復人身之日銖號泣求救願焚弋獵之¶
具以謝前愆洗心改悔不敢更犯道士見其誠至乃謂之曰我¶
奉太上之勅厯救眾生之苦名曰救苦眞人爾有昔緣早合遇¶
道此若不救淪陷無期乃以道士衣與之令其終身修道陰功¶
<pb:CK-KZ_JY242_13p004b>¶
救世廣濟物命方免前罪道士卽踊身而起去地數丈立於金¶
蓮花上左執瓊椀右執柳枝金冠鳳履身逾三丈通身有五色¶
之光上連天表照曜一川逡巡乃隱文銖乃焚羅網之具披道¶
士天衣於其處立殿製所見之像晝夜精勤焚香懺罪居十餘¶
年又感眞仙授以藥訣令遊行海內救人疾苦後乃得道而去¶
其俗所居處相傳號曰文銖臺而救苦天尊之像猶在忽有僧¶
數人遊行見之曰旣是文銖聖跡何得有道士功德固知道士¶
無良侵我古跡已多年矣因拔得大木唯二僧共擊天尊像手¶
折耳傷口鼻亦壞力擊其項未能致損用力甚困二僧少歇看¶
天尊所傷之處並已如舊唯二僧口耳鼻項痛楚極甚及看其¶
<pb:CK-KZ_JY242_13p005a>¶
手亦已折矣匍匐號叫告於眾人自述其事良久而死¶

**** 　　亳州太清宮老君挫賊驗¶
亳州眞源縣太清宮聖祖老君降生之宅也厯殷周至唐而九¶
井三檜宛然常在武德中枯檜再生天寶年再置宮宇其古跡¶
自漢宣漢桓增修營葺魏太武隋文帝別授規模邊韶薛道衡¶
爲碑以紀其事唐高祖太宗高宗中宗睿宗明皇六聖御容列¶
侍於老君左右兩宮二觀古檜千餘樹屋宇七百餘間有兵士¶
五百人鎭衛宮所咸通中龐勛據徐州十道徵師招討長圍將¶
合龐勛恐力不支久遂領徒三千餘人徑來欲奪宮所據爲營¶
壘是日避難士庶千餘家咸在宮內見黑氣自九井中出良久¶
<pb:CK-KZ_JY242_13p005b>¶
昏曀一川老君空中應現龐勛徒黨迷失道路自相蹂踐蘄水¶
橋斷盡溺死水中逡巡開霽賊黨無孑遺矣廣明中黃巢將領¶
徒伴欲焚其宮亦有黑霧遍川迷失行路又有草賊遍地自欲¶
凌毀太清宮迷路乃往亳州城下因圍逼州城攻打彌急刺史¶
潘稠望宮焚香以希神力救護頃之黑霧自宮中而來周繞城¶
外腥風毒氣聞者頓仆密雪交至寒凍異常死者十有五六初¶
攻城之時有神鴉無數銜接賊箭投於城中賊輩已加驚異旣¶
而城內朗晏城外風雪賊人懼此神力解圍而去尋亦散滅潘¶
稠奏云自大寇犯闕之後羣兇誅殄已來大小寇逆前後一十¶
八度欲犯太清宮或迷失道途或龍神示見終挫兇計宮城晏¶
<pb:CK-KZ_JY242_13p006a>¶
然所庇護居人不知其數請移眞源縣就宮安置勅旨恐移縣¶
就宮必多穢瀆縣依舊所宜准萬年例昇爲赤縣仍降青詞修¶
齋告盟¶

**** 　　周眞人居上經堂基驗¶
周眞人名太玄陶隱居弟子也年二十一而得道先於隱居證¶
位其所居卽今紫陽觀處茅嶺之前平陸爽塏實爲福地堂側¶
一片地稍高如舊屋基而無磚甓蹤跡太玄於其上植花木時¶
見有人高冠褒衣或三或二亦有介金之士明月靜夜立於其¶
中家有小兒名小豆纔五六歲遊戲其上逡巡有人送置庭中¶
如是者數四而無傷損一旦問陶君說此祥異陶曰晉朝許君¶
<pb:CK-KZ_JY242_13p006b>¶
舊宅乃上經堂基正當其地速作靜室爲焚香之所不可褻瀆¶
也太玄因問上經所安之地何神明如此耶陶曰三洞寶經所¶
在之地萬靈侍衛百神朝揖豈可不尊之耶太玄曰眞經已去¶
其地久虛而猶眞靈衛之耶陶曰上經所安之地地祗守之七¶
百年法宇之地千年正一所安之地善神護之三百年經法雖¶
去年限未滿所以然耳太玄遂作靜室每旦夕香燈而不敢於¶
此室朝拜存修恐法位高卑有眞凡之隔爾¶

**** 　　魏夫人壇十僧來毀九遭虎噬驗¶
魏夫人壇在南嶽中峯之前巨石之上是一片大石方可丈餘¶
其形方穩下圓上平浮寄他石之上嘗試一人推之似能轉動¶
<pb:CK-KZ_JY242_13p007a>¶
人多卽屹然而定相傳以爲靈異往往神仙幽人遊憩其上奇¶
雰靈氣彌覆其頂忽有衲僧十餘人秉炬挾杖夜至壇所欲害¶
緱仙姑入其居處仙姑在牀上而僧不見乃出詣壇所推壞夫¶
人壇轟然有聲若已顚墜迴燭照之元不能動知其靈異奔迸¶
遁去及明有至遠村者大都不過走十餘里十人同志九人爲¶
虎噬殺一人推壇之時不同其惡遂免虎害乃以其事白於村¶
鄕之人遠近驚異焉¶

**** 　　嚴譔掘洪州鐵柱驗¶
洪州鐵柱神仙許眞君所鑄也晉朝豫章有巨蛟長蛇水獸肆¶
害於人許君與其師吳君得正一斬邪三五飛步之術制禦萬¶
<pb:CK-KZ_JY242_13p007b>¶
精自潭州井中奮劍逐蛟出於此井君出謂吳君曰此井之下¶
蛟螭所穴若不鎭之每三百年一度爲民之害後來復何人制¶
之役鬼神運鐵數百萬斤鑄於井中溢於井外數尺屹若柱焉¶
於井之下布巨索八條以鏁地脉自是鍾陵之境無妖惑之事¶
無墊溺之災誓之曰後人壞我柱者城池渰沒江波泛溢人皆¶
知之固不敢犯或有漁人敲柱上鐵用墜其網所損頗甚近亦¶
官中禁之嚴譔節制江西信誹毀之詞使人掘鐵柱將欲碎之¶
迅霆大擊江波遽溢掘未二三尺城池震動內外驚懼譔方信¶
之焚香吿謝而止柱側道院爲其所毀近亦再修矣¶

**** 　　王峯吳行魯毀掘成都龍興觀驗¶
<pb:CK-KZ_JY242_13p008a>¶
成都龍興觀卽後周至眞觀也基址廣袤四面通街大殿講堂¶
玉華宮碑碣皆在有王峯者事潁川王於小蠻坊創置私第以¶
基地卑濕乃使力役者斸觀門土墻及廣掘觀地取土數千車¶
築基址土木未畢已數口凋亡一旦自衙歸宅於其門外見二¶
黃衣人曰爲觀中取土事要有對勘應答之間下馬而卒其觀¶
內有鐘樓曰靈響臺有門樓宏壯制度精巧節度使吳行魯奏¶
移門樓於天王寺拆其鐘樓遺蹤勝賞併爲毀蕩矣頃年駕在¶
蜀明道大師尹嗣玄云行魯之吏因疾入冥數日復活言見行¶
魯爲鬼吏所驅般運龍興材木鐵鏁繫械晝夜不休木纔積垜¶
又卻飛去如是摙運不知何年當得息爾欲求子孫爲立觀門¶
<pb:CK-KZ_JY242_13p008b>¶
贖其罪子孫貧窘固不及爾¶

**** 　　劉將軍取東明觀土修宅驗¶
劉將軍者隸職右神策軍居近東明觀大修第宅於觀內取土¶
築基脫墼計數千車功用旣畢劉忽得疾沉綿旬日稍較忽如¶
風狂於其階庭之中攫土穴地指爪流血而終不已骨肉扶救¶
之似稍歇定又須匍匐穴土似有驅迫之者時聞爲物捶擊痛¶
楚之聲但流淚嗚咽而已問之竟無所答日又沉困垂命巫醫¶
殫術略無徵應偶召瞽者筮云求道法救之劉素不信道未嘗¶
有道士過其家妻子旣切因詣金仙觀請符理之置符於牀前¶
又焚數道和水飲之劉乃言曰我以無知犯暴道法取東明觀¶
<pb:CK-KZ_JY242_13p009a>¶
土修築私舍地司已奏天曹罰令運土填陪不知車數計我獨¶
力般運三二百年恐未可足稍或遲怠冥官考責鞭撻極嚴卒¶
無解免之日言訖嗚咽號叫若有所訴一家聞之俱爲嗟痛其¶
妻子就東明大殿上焚香祈乞續買淨土五千車填送所穿坑¶
處設齋告謝求賜寬赦疾乃稍定一旦又自言曰天符有勅穿¶
掘觀土修築私家雖已陪填尚未塞責有十二年祿命並宜削¶
奪所連累子孫卽可原赦是夕遂死余按道科凡故意凌毀大¶
道及福地靈壇殃流三世今劉生以陪塡首謝罪止一身得不¶
爲戒爾¶

**** 　　南康王夢二神人告以將富貴驗¶
<pb:CK-KZ_JY242_13p009b>¶
南康王太尉中書令韋公皋爲成都尹相國張公之愛婿而量¶
深器大舉止簡傲不狎於俗張家奕世相家德望清貴張族皆¶
輕侮於韋以此見薄亦未之悟也忽夢二神人謂之曰天下諸¶
化領世人名籍吾子名係葛璝祿食全蜀富貴將及何自滯耶¶
勉哉行矣異日當富貴無以葛璝爲忘也由是韋有干祿之志¶
謀於其室室家復勉勵之以粧奩數十萬金資其行計旣達秦¶
川屬歲饑久雨因知友所聘署隴州軍事判官俄而駕出奉天¶
郡守奔難行在皋率土客甲士饋輓軍儲以申扈衛以功就拜¶
防禦使復請赴覲行朝德宗望而器之旣平寇難大駕還京以¶
功檢校右僕射鳳翔節度使懇讓乞改西川乃授西川節度與¶
<pb:CK-KZ_JY242_13p010a>¶
張公交代焉擁師赴任張假道歸闕以避其鋒旣而累年蜀境¶
大穰金帛豐積南詔內附乞爲臣妾威名益重而貢賦不虧朝¶
廷倚注戎蠻懾伏由是請許南詔置習讀院入質子學生習詩¶
書禮樂公文翰之美冠於一時南詔得其手筆刻石以榮其國¶
而葛璝之事久已忘矣又夢二神人曰富貴而忘所因其何甚¶
耶公夢覺流汗驚駭久之乃躬詣雲林炷香禱福遂命工度木¶
揆日修崇作南宮飛閣四十間巨殿脩廊重門邃宇範金刻石¶
知無不爲支九隴租賦於山下列屯輸貯糗糧山積匠石雲趨¶
自製碑刊於洞門之側上構層樓僰僮七十人以供洒掃良田¶
五百畝以贍齋儲在鎭二十餘年封以王爵矣卽本命丁卯屬¶
<pb:CK-KZ_JY242_13p010b>¶
葛璝化也¶

**** 　　果州開元觀工匠同夢得材木驗¶
果州開元觀接郡城頗爲爽塏以形勝之美選立觀額雖州使¶
旋具結奏而制置之內猶闕大殿州司差工匠及道流將泝嘉¶
陵江於利州上游採買材木臨行道流工匠同夢有人云朱鳳¶
潭中有木可以足用如此者三因聚議曰夢兆如斯必有大商¶
貨木沿江而至可躊躇三五日以伺之或免遠適頗以爲便一¶
匠曰吾於朱鳳山下江中尋之莫有商筏已到來否卽往山下¶
尋求潭水澄澈忽見潭底有木因使善沉者鈎求得梓木千段¶
構成三尊殿鐘樓經閣三門廊宇咸得周足又市塼甃壇內有¶
<pb:CK-KZ_JY242_13p011a>¶
黃赤色者疑其火力未足棄而不用信宿皆化爲金起觀之費¶
過於豐資殿宇旣成將塑尊像又於白鶴山觀掘地得鐵數萬¶
斤鑄三尊鐵像僅高二丈今謂之聖像遠近祈禱立有徵驗起¶
觀道流何氏家世代豐足今爲胄族焉至今負販之徒錐刀求¶
利者每以三日五日必詣聖像前焚香祈祐或闕而不精信者¶
卽貿易無利貨鬻不售焉¶

**** 　　北都濳丘臺崔相國應夢修觀驗¶
北都濳邱臺有古觀焉像設精嚴樓臺宏麗地形顯敞迥出於¶
都城之中制創多年久無崇葺風號雨漬日以傾摧相國崔公¶
彥昭常夢野步尋幽至古臺之下翹首仰望其上有紫氣氤氲¶
<pb:CK-KZ_JY242_13p011b>¶
祥光四照無登躡之路良久復聆天樂笳簫之音尋訪之意彌¶
切但四隅陡絶咫尺萬里忽前有金橋如梯層級寬博遂攀梯¶
而上中路三四級板闕欄摧躋登不得卽見巨手金色引指而¶
接之公接指未定已登臺上矣徘徊四顧唯古殿欲摧荒壇蕪¶
沒歎嗟數四復到天尊之前認金橋乃座前之橋耳金手乃天¶
尊之手耳不復聞天樂之聲亦絶紫氣之像因言曰豈天尊有¶
所付囑耶何變化如此也天尊忽言曰子卽居此地無忘摧殘¶
也俄而驚覺旬日授北都留守到鎭期月恍恍然似有所失似¶
有所疑因命駕縱遊用攄其志聞濳丘臺不遠造而觀焉唯古¶
殿摧殘深草湮翳乃瞻拜天尊見儀像侍衛宛若曾所遊覩徐¶
<pb:CK-KZ_JY242_13p012a>¶
視座前金橋在焉欄折板斷矣復睨金臂及指皆醒然頓寤卽¶
前之所夢也施俸金募工役革故之弊鼎新其宇惟殿之且久¶
隨其古制增修而已其餘垣墻廊宇壇庭門房圖繢丹雘赭堊¶
金翠靡不畢備焉締構之功香花之獻鬱爲一時之盛也¶

**** 　　相國劉瞻夢天尊言再居相位驗¶
相國劉公瞻南遷交趾道過江陵旣登扁舟將欲解纜迴首道¶
左見像設甚嚴而朽殿傾圯問其名卽眞符玉芝觀也入門昇¶
階拜手濳祝是夕舟中夢青童前導登大山之上松徑連延崖¶
巘奇秀芳芝幽草好鳥靈花燦然在目行一里許見元始天尊¶
坐寶花座上瞻仰粹容乃玉芝殿中天尊也拜祝曰某得罪聖¶
<pb:CK-KZ_JY242_13p012b>¶
朝竄逐且遠非敢怨望但祈生還爾天尊曰爾之青簡列於方¶
諸矣何憂於世難乎再居相位而後得道自此齋一旬戒三日¶
則蠻陬瘴海魑魅之鄕無所憚矣辰未巳午與子爲期也自是¶
劉公南征至湖嶺間所在藩方勞問相繼旋得金帛寓信於荆¶
帥特創天尊殿齋廳廊宇選精介焚修之士以居之於是再徵¶
入掌鈞軸洎厭俗棄世果符夢中之言歲辰亦無爽矣¶

**** 　　李蔚相國應夢天尊修觀驗¶
李相國蔚擁旄汴州兼太清宮使每翹心玄關思眞念道一夕¶
夢野步郊外叢箔間見奇光五色中有天尊像頂光半缺手握¶
玉芝狀如白蓮花而圓莖條細芝有八秀厯厯詳記注於心目¶
<pb:CK-KZ_JY242_13p013a>¶
翌日因送賓出郊顧見有道像暴露問其所卽玉芝觀也相國¶
異之迴鑣而禮謁莎莠盈庭蕭蒿蔽路披榛而後進所覩尊像¶
與夢同焉雖不握玉芝而名與夢叶遂廣加崇飾焉巨殿森沈¶
飛甍烜赫齋宮講肆月牖霜壇前闞通街雄臨郛郭爲藩方之¶
壯觀焉噫開元皇帝尊祖奉先耽玄味道精誠上徹禎貺下通¶
得眞符於靈峯產玉芝於內殿因勅大鎭重地置觀以眞符玉¶
芝爲名封太白山爲靈應公改華陽爲眞符縣上瑞已彰於昔¶
日嘉徵復顯於兹辰所以相國名臣皆符吉夢夷門渚宮之完¶
葺自非大道應靈其孰能與於此乎¶

**** 　　鄭相國還願修甯州眞甯觀驗¶
<pb:CK-KZ_JY242_13p013b>¶
甯州眞甯縣通聖觀卽開元皇帝夢二十七眞得刻石眞像之¶
所置也歲祀寖深旋已摧毀邊徼素寡道流繕修之事因已曠¶
絶矣相國司空鄭公畋登龍之年偶嘗遊禮賦詩三十韻以紀¶
其故實亦冥祝曰異日官達必冀增修洎入掌絲綸尊居鈞軸¶
樞機少暇前願都忘一夕夢遊洞府之中羣仙賞翫奏鈞天廣¶
樂以恣嬉遊俄而幢節羽衛自天而下使者一人降曰太上有¶
命徵還上清於是羣仙或控鳴鶴或駕飛龍騰躍而去相國亦¶
欲振袂騫飛一仙人迴首笑曰還畢眞甯之願然後可此來爾¶
旣覺省憶眞甯修觀之事乃輟鼎食之資爲締構之費邠帥李¶
尚書偘命都校以董其事十旬而靈觀鼎新矣相國嘗話斯夢¶
<pb:CK-KZ_JY242_13p014a>¶
以爲洞天者羅川之洞也羣仙者二十七眞也驚其忽忘懋此¶
巨功信大道之明徵矣¶

**** 　　段相國報願修忠州仙都觀驗¶
忠州豐都縣平都山仙都觀前漢眞人王方平後漢眞人陰長¶
生得道昇天之所蕪沒旣久基址僅存晉代高先生首爲崇(御名)¶
太元中姚泓再加繕飾其後梁隋共葺國朝繼修華閣翔虛丹¶
簷照日黔荆蜀梓元戎重臣或弭棹登臨必命修葺相國鄒平¶
段文昌旅寓之年邅迴峽內時因登眺炷香稽首祝於二眞曰¶
苟使官達粗脫棲遲必有嚴飾之報自是不十歲擁旄江陵視¶
事之夕已注念及此俄夢二眞仙若平生密友引公登江渚之¶
<pb:CK-KZ_JY242_13p014b>¶
山及頂乃陰君洞門矣二眞亦不復見翌日施一月俸錢修觀¶
宇一月俸爲常住本錢常俾繕完以答靈貺¶

**** 　　樓觀赤光示人以避難驗¶
樓觀者周康王大夫尹喜宅也在京兆盩厔縣神就鄕聞仙里¶
居終南之陰觀內有周穆王秦始皇漢武帝所置殿宇及秦始¶
皇墨跡尹喜靈井老君支革樹昇天臺晉宋謁板秦漢銘記厯¶
代存焉大唐將受命義師起於河東觀內有赤光屬天者六七¶
夜廣明庚子寇犯長安觀中有光如義甯之歲近車駕幸鳳翔¶
盩厔將陷觀中復有光景之異由是避難士庶多投觀中靈跡¶
巋然人莫敢犯高祖時賜號爲宗聖觀焉¶
<pb:CK-KZ_JY242_13p015a>¶

**** 　　木文天尊見像驗¶
木文天尊者開元七年蜀州新津縣新興尼寺四月八日設大¶
齋聚食之次有一道流後至就眾中坐眾人輕侮之不與設齋¶
齋畢道流起入佛殿中良久不出人皆異之爭入殿尋求無復¶
蹤跡忽見道流隱形在殿柱中隱隱分明以刀斧削之益加精¶
好其像於殿柱中自然而見高三尺五寸以來雲冠霞衣左手¶
執手鑪右手炷香於煙上冠中有鳥如鴛鴦形足下方頭履履¶
下蓮花花後荷葉上有神龜之形左肘後有雲片連焰光中有¶
青龍之首右肩之前有虎形迴顧於左此外周身光熖如太一¶
天尊眉髯鬢髮細於圖畫自外繞身有雲葉天花一十二處頭¶
<pb:CK-KZ_JY242_13p015b>¶
光之上有大花如盖以廕其身長史張敬忠具以上聞勅內官¶
林昭隱就川迎取像柱令作寶輿好好立安至京進於內殿上¶
躬親禮謁三日大齋訖令衛尉寺於東明觀陳設宣送天尊就¶
觀安置大開道場許臣庶瞻禮仍令兩街大宮觀每處作道場¶
七日是時僧等上表抗論云寺中示現必是維摩詰之像非關¶
道門所有上令宣示曰朕觀像柱之異是天尊之冠非維摩詰¶
巾也僧等旣慚於妄奏乃雇有力之士使於東明觀道場中竊¶
之旣供養數日人心怠倦力士夜於道場中抱取像柱以絹繩¶
繫縳負之而出觀院之外厯街坊極遠約十餘坊力疲而坐歇¶
須臾旣曉只在道場之前眾遂擒之訊其所以乃西明寺僧召¶
<pb:CK-KZ_JY242_13p016a>¶
募三十人令其竊取像柱具事密奏明皇不令尋究收像柱於¶
大內其後榻寫絹本宣賜諸道及宰臣焉¶

**** 　　漢州什邡縣水浮鐵像天尊驗¶
漢州什邡縣鐵像天尊高丈二三俗謂之烏金像元在金堂峽¶
中崖壁之下大水石摧像仍露現或浮於水上出五六尺其側¶
卽昌利化也道眾焚香備幡花迎引尋却沉隱不見稍晴又泛¶
泛而出昌利三迎之皆不可致明年夏大水泛濫乃泝流至什¶
邡縣興道觀後水脉甚小不知其所來之由邑人迎引上岸初¶
只百人引拽已及平地欲置於大殿之中數百人挽之竟不能¶
動因立講堂以蓋之至今頻經亂離雖堂宇盡焚此像不損¶
<pb:CK-KZ_JY242_13p016b>¶

**** 　　青城丈人眞君賜錢驗(鐵像驗附)¶
青城山丈人觀眞君像冠蓋天之冠著朱光之袍佩三亭之印¶
以主五嶽威制萬神開元中明皇感夢乃夾紵製像送於山中¶
自天國祠宇移觀於今所蓋取春秋祭山去縣稍近以天國太¶
深故也數十年金冠之色宛如新製有村人無知以賦稅所迫¶
徵促鞭箠一夕走投觀中齎三數錢神香於眞君燒香告以官¶
稅所切累遭杖責乞眞君頭冠賣以充稅因睡忽夢見眞君謂¶
之曰我頭上冠非是純金乃金薄耳賣無所直汝或得金亦爲¶
官中所責損汝性命其禍不小山門廟前有十千錢碑傍木葉¶
下可以取之官稅之外資汝家產此人禮敬致謝出山得錢租¶
<pb:CK-KZ_JY242_13p017a>¶
稅旣畢家亦漸富自是每月送香油觀中至今眞君頭冠低俯¶
向前傳云令此人看驗冠非純金所以然矣雲頂山鐵像天尊¶
高三四尺亦是則天朝濛陽匠人廖元立所鑄其山本是仙居¶
觀有兩處洞門及盧照璘碑近無道士住持爲僧徒所奪爲寺¶
碑及洞穴亦已掩蔽摧損唯天尊一軀每有僧徒創意欲毀之¶
立有禍患捶擊不壞鎚鍛不傷僧徒託言山神有靈掩閉天尊¶
之驗遠近莫能知之廖元立初鑄天尊之時有紫雲如城其上¶
吐五色以捧於日眾共瞻禮忽有靈鶴數隻引一大鳥翼廣丈¶
餘通身赤色其形如鳳眾鶴繞爐盤旋嘹唳相應大鳥飛勢迅¶
疾徑入爐中眾方驚異卽有火焰高三五十丈其聲如雷邐迤¶
<pb:CK-KZ_JY242_13p017b>¶
屬天迸散流溢直遍山上眾人奔駭但聞異香之氣彌日方歇¶
旣鑄成天尊儀相奇妙四方禱請立蒙福祐靈驗如此豈常凡¶
之意可以毀傷哉¶

**** 　　金州洵陽縣望仙觀天尊理訟驗¶
金州洵陽縣望仙觀天尊古跡所造極多靈應縣境之人有論¶
訟難理之事公私攘竊之徒但焚香披陳卽有響答有隱情誣¶
蔽者卽夜有神人詣門喚之遽令對會被喚者見宮闕官署在¶
大殿之後別有樓閣十餘間兩廊下列曹吏鞠勘一如人間官¶
府矣故有匿情狡蠧朋黨姦惡者亦見送於獄中送獄者於此¶
卽死對會者但具情狀卽復放還由是境內畏威各洗心改過¶
<pb:CK-KZ_JY242_13p018a>¶
而爲善矣其邑中失走猫犬巨細論訟陳狀於殿壁之上動盈¶
百幅矣至今常然¶

**** 　　張仁表念太一救苦天尊驗¶
左街道士張仁表辯博多才應內殿講論逗機響答抗敵折衝¶
莫能當之也而所履浮誕未嘗有由衷之言及於儕友險躁詭¶
妄人多薄之因疾作逾月醫不能効夢爲司命所攝步卒騎吏¶
就所居以捕之亦如世上之擒寇捕姦爾竄匿無所縻束將去¶
厯荒徑曠原皆荆棘之地牽頓舁曳其速如飛衣罣叢刺肉碎¶
芒棘苦不可堪行可三十餘里遙見黑城上有煙熖漸近視之¶
乃鐵城也擁關衛門守陴抗敵皆獸頭人身辮蛇臂蛇之士或¶
<pb:CK-KZ_JY242_13p018b>¶
四口八目或十臂九頭齒若霜雪牙如鋒劍眞世之所畫地獄¶
狀也入門則珠宮瓊堂玉樓金殿非常目所覩頓異於冥關之¶
中行四五里一無所覩徐問所驅捕者此何處也與門外所見¶
不同或答曰此太一天尊宮爾過此方到本司仁表聞太一之¶
名忽記得平常講說之處多勸人念太一救苦天尊今此乃天¶
尊之宮何可不念卽高聲念太一救苦天尊十餘聲牽頓者皆¶
笑曰臨渴穿井事同噬臍胡可得也旣聞眾笑不阻其念更唱¶
十餘聲其調哀楚其音悲切亦淚下沾衣如是忽有赤光照其¶
左右牽頓者一時捨去獨在光明之中顧眄四方卽山川明媚¶
雲物閑暇頃之天尊與侍從千餘人現其前矣仁表禮謁悲咽¶
<pb:CK-KZ_JY242_13p019a>¶
叩搏稽顙述平生之過願乞懺悔天尊坐五色蓮花之座垂足¶
二小蓮花中其下有五色獅子九頭共捧其座口吐火焰繞天¶
尊之身於火焰中別有九色神光周身及頂光焰鋒鋩外射如¶
千萬鎗劍之形覆七寶之蓋後有騫木寶花照曜八極眞人力¶
士金剛神王玉女玉童充塞侍衛陰陽太一四十六神自領隊¶
從亦侍左右雲車羽蓋遍滿空中天尊謂仁表曰人之在生大¶
愼三業十惡三業之中口過尤甚一人妄說萬人妄行妄說之¶
人首當其罪汝之三業罪無不爲吾不救護永淪幽苦汝壽命¶
巳盡不當復還今赦汝七年誘化於世以吾此像廣示於人開¶
引進之門爲趣善之要勉宜行之卽使童子引還疾已瘳矣數¶
<pb:CK-KZ_JY242_13p019b>¶
日後以巳之財帛於肅明觀畫天尊之像東洛關外畿輔之間¶
傳寫其本遍令開悟仁表因出城於春明門外見蒿棘之中如¶
曾行之處視棘刺之末有所罥掛衣線紫縷及棘上微有血痕¶
果是所追之夕經行其路七年而終¶

**** 　　李邵畫太一天尊驗¶
李邵者爲葭萌縣令云其妻亡已八九年素不在京國忽因參¶
選入京就於三洞觀側客陀之中偶見其家亡婢自鄰居而出¶
熟視之果其婢小玉也以名呼之歛衽而至問其故卽云某隨¶
娘子在此巳歳餘矣暫出買物逡巡卽回回卽與報娘子矣邵¶
待之食頃方至買果實茶餅之屬奔馳還家良久延邵相見所¶
<pb:CK-KZ_JY242_13p020a>¶
居兩間自有庭除少許旣見叙存沒之事或泣或悲而頻令小¶
玉看時節久之小玉報云來矣顏色慘悴語聲哽咽揖邵請去¶
邵未出門有一少年張蓋而入邵忽遽避之小玉卽引於簾後¶
且立其妻出迎少年拜亦不顧擲蓋於地化爲大鑊水滿火起¶
煙焰蓬勃少時卽沸少年去大帽卽牛頭神人也持义立於鑊¶
前以叉其妻抛於鑊中號叫痛楚不久卽爛骨肉分張尋亦火¶
滅以叉挑其骨排於庭中張蓋而去其妻身亦復舊蘇而徐起¶
泣謂邵曰平生罪業合受三年今已一年餘矣每日如此痛苦¶
難言邵見其變化苦楚亦深悲歎問妻曰今旣相見所須何物¶
莫要作功德救拔否妻曰適令小玉相邀全無功德相託爾此¶
<pb:CK-KZ_JY242_13p020b>¶
處鄰里有受苦者畫太一天尊一身便得免罪知之數月無託¶
人處今得君來將有離苦之望矣邵卽於三洞觀中訪太一天¶
尊之像殿上有古本剝落厚以金帛召工畫之亦就觀設齋表¶
祝只三日內事事周畢躬自檢校無暇到妻所居功德旣了方¶
得往報見其所止已空屋爾留託鄰母深荷太一功德已得解¶
脫往生矣昨日辰巳間與小玉俱去也邵每勸人作太一天尊¶
像其福報可以立待矣¶

**** 　　楊師謨修觀享壽驗¶
合州慶林觀多年摧朽殿宇不修穿漏尤甚雨滴太上尊容刺¶
史楊師謨夢太上示現而左目有淚痕乃巡謁諸觀朝禮功德¶
<pb:CK-KZ_JY242_13p021a>¶
至慶林方驗尊像左目前漏滴之痕宛若垂淚因剗薙荒蕪恢¶
張制度創兩殿二樓裏門邃宇壯麗華盛冠絶一時旣畢復夢¶
太上謂之曰子以崇葺之功上簡玄府當流化十郡矣其後師¶
謨累典符竹日深渥恩凡一十一郡享壽九十焉(大中年)¶

**** 　　吕細修觀仙人來往驗¶
益州唐隆縣大通觀晉義熙元年乙巳置周末摧殘僅存基址¶
武德中邑人吕細因過其地遇一道士乘青驢自天而下於觀¶
基之內盤迴指畫良久昇天吕細與范仲良同受其教卽日共¶
出金帛特造觀宇有紫微閣高八十餘尺尤爲宏壯太尉南康¶
王韋臯再加修飾其側有市城觀在縣西南八里有石像天尊¶
<pb:CK-KZ_JY242_13p021b>¶
一十三身高一丈三尺每至齋月吉辰鐘或自鳴夜有神燈晝¶
有仙人來往遠近共知焉¶

**** 　　黑髭老君召代宗遊十洲三島驗¶
黑髭老君在京左街務本坊光天觀東聖祖院夾紵所作功用¶
精能相好周圓常作所不可及日月角隆起身長丈五六餘左¶
右侍立玉童玉女十二人眞人八身金剛力士神王各四身兩¶
壁畫金甲神王各八人天樂一部老君黑髭山水帔黃金九鳳¶
冠凭機而坐帳幄嚴備不知所置年月亦不知所製之由代宗¶
皇帝常夢爲二青童所召混元聖祖命皇帝從遊四海之外夢¶
中隨二童至老君所帝著絳紗衣平天冠執圭立於老君之後¶
<pb:CK-KZ_JY242_13p022a>¶
遊十州三島六合四方海嶽山川無不備到厯厯記之隊從儀¶
衛一無遺忘旣覺命畫工圖之宣示京師求訪其像於光天觀¶
所驗部仗人物與所夢同焉勅塑御容乘五色雲立從老君之¶
後選高德道士七人焚修住持內庫及度支別給服用齋厨刻¶
石以紀其瑞焉¶

**** 　　玉局化玉像老君應夢驗¶
玉局化玉像老君天寶中觀前江內往往夜中有光從水而出¶
高七八尺上赤下白其末如煙眾人瞻之以爲有寶器之物撈¶
摝求訪又無所見明皇幸蜀夢有聖祖眞容在江水之內果有¶
人見神光於光處得玉像老君以進高餘一尺天姿瑩潔其相¶
<pb:CK-KZ_JY242_13p022b>¶
圓明殆非人工所製駕迴留鎭太清宮其光見處號爲聖容壩¶
亦是玉女垻金砂泉古跡連接矣玉像老君自近年以來不知¶
所在¶

**** 　　自然石文老君降雨驗¶
閬州石壁自然石文老君像中書舍人高元裕責授閬州刺史¶
是歲大旱元裕禱祈山川祠廟無不周詣忽於玉臺觀前瞻望¶
山東叢林之上見有異氣披榛徑往果有嵌竇懸泉在峭巖之¶
曲喬木之下有石壁奇文自然老君之狀前有玉童裒袖捧爐¶
雙髻高竦後有神王之形恭若聽命元裕焚香叩祈以崇葺爲¶
請雨還未及州甘雨大霔聯綿兩夕遠近告足乃翦薙蕪翳創¶
<pb:CK-KZ_JY242_13p023a>¶
爲齋宮立碑以紀其事於懸泉之下堰爲方塘引水注爲流杯¶
小池植花木松竹遽成勝賞光啟年大駕還京光庭奏置玄元¶
觀寵詔褒允至今郡中水旱祈祝靈驗益彰矣¶

**** 　　賴處士預言老君降生作幼主驗¶
賴處士者江湖人也在楊公玄默門館爲客十餘年矣不知其¶
道術所習楊公每盡禮敬之若師友焉多在宅內少有見者楊¶
公時爲左軍有小判官數人有王有梁王則辯博聰明人多致¶
敬必謂其有非常之位也梁則謙默謹靜愼重寡言人多疎之¶
必謂其不肖也唯使宅軍將成君常與梁稍狎賴處士忽於宅¶
門與成語曰致身之道先須識貴人頗識之乎成曰某愚暗何¶
<pb:CK-KZ_JY242_13p023b>¶
以能辨願山丈教之處士曰梁大夫貴人也此後當主樞機重¶
務吾子立身領旄節須在其手善依託焉王大夫雖聰頴如此¶
壽且不永將歿於他鄕此後宗社不甯天下荒亂兵戈競起祚¶
厯甚危太上老君自降王宮作幼主以扶此難社稷可以存爾¶
梁大夫主機務吾子領藩方皆在幼主之手可自保愛爾吾自¶
此不復留也數日處士辭楊公而去成異其言禮敬於梁交結¶
甚固俄而楊公罷權位王有罪竄於南方死於道路其言愈驗¶
咸通十四年秋梁爲內樞密成爲軍使僖宗卽位三日對軍日¶
色初出微照階砌聖上起更衣未坐梁公醒然憶悟賴處士之¶
說因臨階與成話之左軍韓公頗異其私語詰之再三梁與成¶
<pb:CK-KZ_JY242_13p024a>¶
以實白之韓以少主初立中外未安聞此言極爲慰喜自是成¶
持節滄州皆如賴處士之說中原紛擾禍亂積年社稷晏安宮¶
城再復駐蹕數年聖德如一僖宗中興之力也¶

**** 　　賈湘嚴奉老君驗¶
賈湘累世好道崇奉香燈隸職計司家頗富贍然其修奉勤至¶
人所不及有一幅老君像幀持以自隨所至之處雖一日一夕¶
亦設焚香之位應感之效不可殫述黃巢旣陷長安大駕西幸¶
湘摙金帛挈骨肉自東渭橋出道路剽掠之人不知紀極其一¶
家百餘人行李無所驚懼遂於龍角山下葺居避難衣冠及遠¶
近道流皆投其家各與拯給請道流轉道德度人經不啻萬卷¶
<pb:CK-KZ_JY242_13p024b>¶
有羣賊忽圍其家湘入告老君乃出與語賊投刃於地羅拜其¶
前湘問其故默而不答拜亦不已湘捨而入門羣賊猶拜唯稱¶
罪過湘哀之持繒帛使人與之慰勉移時稍稍而去一無所取¶
自此外戸不扃人無敢犯或問羣惡有何所見而反拜之曰我¶
見賈湘常侍左右神兵極多皆長數丈呀口瞪目似欲吞噬不¶
覺亡魂喪膽唯恐不得命耳時旣修宮闕車駕將還湘於老君¶
前請進退之兆忽見香爐邊有粟苗甚茂上有兩穗如風所動¶
粟穗西指乃破產移家歸京永興里尋其舊第已隳拆有小舍¶
一二十間權爲栖止三月駕歸京師方薙草構宇於基址之下¶
得銀六千兩家產益贍五載亂離力未嘗闕乃其嚴奉精專太¶
<pb:CK-KZ_JY242_13p025a>¶
上垂祐使之然也¶

**** 　　沈瑩供養老君驗¶
吳興沈瑩宿奉至道常供養老君於越州剡縣市中有居第時¶
草寇裘甫起自農畝聚集凶徒奔突縣邑素無武備官吏奔駭¶
甫因據有縣城詔徵陳許鄭滑淮浙徐泗之軍以討之八道天¶
軍圍城以攻之海內久無兵戈居人不識征戰師至之日皆濳¶
竄村落瑩倉惶鏁其外門而逸士馬旣至瑩誤鏁小童一人在¶
舍中却回將開門則營幕施列不敢窺犯而去其後或勝或敗¶
兵勢不常市肆半被焚爇或逆徒所據或家軍所收十餘月日¶
方至誅殄罷兵之後瑩所居六七間扃鐍如常籬垣完備及開¶
<pb:CK-KZ_JY242_13p025b>¶
鐍小童安然問其故云門閉之後有一童子青衣年可十三四¶
云老君令與其嬉戲良久引去一大宅內得飲食果實餐啗了¶
卻與童子爲伴遊戲如半日頃卽聞老君令其添香纔炷香了¶
卽聞開門之聲瑩入門時香煙未歇問其鬬戰火燭鄰里焚燒¶
驚怕之事一無所聞是則十月戰爭比鄰灼爇如同頃刻殊不¶
覺知列肆併焚其家獨在非大聖神通之力孰能及於此乎瑩¶
亦自此棲心玄門探眞慕道將有長往之志尋離鄕邑莫知所¶
之只領此童而去¶

**** 　　姚鵠修老君殿驗¶
台州刺史姚鵠因遊天台山天台觀命於講堂後鑿崖伐木創¶
<pb:CK-KZ_JY242_13p026a>¶
老君殿焉將平基址於巨石下得石函方可三尺發之中有小¶
石函得丹砂三兩玉簡一枚長九寸闊二寸厚五六分上有文¶
曰海水竭台山缺皇家寶祚無休歇具以上聞勅曰上天降祉¶
厚地呈祥爰有白簡之靈書出於玄元之寶殿告國祚延洪之¶
兆示坤珍啟迪之符惟此休徵實爲上瑞宣付史館頒示萬方¶
乃咸通十三年壬辰之歲也鵠塑老君像而山中土石相渾求¶
訪極難夢青童告之曰殿東丈餘所有土如堊可以用之求而¶
果得塑太上之容侍衛凡八九身土無餘矣旣成天儀粲然睟¶
容伊穆月玄日角若載誕於渦川雙柱三門疑表靈於相野洎¶
潔齋以贊之則景氣融空奇光煒爍似聞笙磬絲竹之音咸以¶
<pb:CK-KZ_JY242_13p026b>¶
爲休瑞昔桐栢初構天尊之堂有雲五色浮靄其上三井有異¶
雲氣入堂復出者三書於國史以紀符應清河崔尚碑文詳焉¶
此聖祖殿亦自有記¶

**** 　　楊鬧兒奉事老君驗¶
成都楊鬧兒父母崇道常奉事老君精勤不怠鬧兒在軍伍中¶
於金堂把截爲敵人擒虜往南山寨中不被傷殺晝夜常念老¶
君願再見父母忽夢老君賜雲一朵令童子引之送於平地童¶
子曰可以歸矣及覺已出山寨因得還家到家之日父母爲其¶
作百日齋矣¶

**** 　　昭成觀壁畫天師驗¶
<pb:CK-KZ_JY242_13p027a>¶
昭成觀壁畫天師歳月旣深彩粉昏剝在通廊之下未嘗有香¶
燈之薦頒政坊內居人姓李患痁逾年醫不能愈日以羸瘠待¶
時而已忽夢一道流長八九尺來至其前以大袖布衣拂其面¶
目之上頓覺清涼謂之曰自此差矣勿復憂也於是醒然疾愈¶
稍能飲食洎晚策杖行繞其家不覺爲倦但覺所夢道流猶在¶
其前遽欲入昭成觀家人慮其困憊亦頗多止之不聽入觀於¶
天師眞前瞻眎良久曰卽所夢也拜禮數四乃命夾紵塑人劉¶
處士塑天師眞改葺堂宇旦夕供養人所祈禱福祥立應其所¶
塑夾紵眞於夾紵內畫羅隔布肉色縫絳綵爲五臟腸胃喉嚨¶
十二結十二環與舌本相應臟內填五色香各依五臟兩數當¶
<pb:CK-KZ_JY242_13p027b>¶
心置水銀鏡一一精至與常塑不同其塑中土形移在天長觀¶
金彩嚴飾亦皆靈驗彭城劉存希天師靈驗云自幼以來於唐¶
興觀瞻禮天師發心圖寫供養因得絹本出入護持雖祗命遠¶
行奉使南北未嘗一日闕香火之薦黃巢犯闕時在內署蒼惶¶
之際隨駕不及唯捲天師幀捧持而行同伍三十餘人皆爲擄¶
捉或被殺傷獨於眾中得免將入南山夜深村落行次遇避難¶
人偶語而聞妻在其間因得同往洋州大巖山深處結草寓居¶
况素無骨肉唯夫婦而已旣免支離决志林谷不復有名宦之¶
望野麋山鹿性已成矣山下居人以其口食不多時亦助其粮¶
儲饋其鹽酪此外拾栢子焚香禮敬天師而已無何舊交宋開¶
<pb:CK-KZ_JY242_13p028a>¶
府入掌樞務知其在洋山之中强之使出錫以朱紱加以品位¶
固辭不獲黽勉從焉又駕出石門因便奔竄投莎城山中自匿¶
數月有軍士搜山谷不得安居夫婦棄繒帛之衣夜行四十餘¶
里出及平陸遙見馬軍十餘騎兩面交至已擒擄行人數輩存¶
希夫婦驚恐而立馬軍過其側似若不見由是得免後數年奉¶
使西川攜天師幀而至余亦傳寫其本存希深山窮谷虎狼之¶
中軍士紛擾白刃之下心常坦然若與數人居憂懼之際隱隱¶
然若侍立在天師之側亦有感降之事祕而不言¶

**** 　　陵州天師井填欠數鹽課驗¶
陵州天師井本傳云天師經行山中有十二玉女來謁天師願¶
<pb:CK-KZ_JY242_13p028b>¶
奉箕帚天師知其地下陰神也謂之曰汝等何以爲獻將觀汝¶
心厚薄選而納焉玉女各持一玉環徑皆數寸天師曰所獻一¶
般不可併納吾化此十二環令作一環投之入地有得之者卽¶
納之焉遂合十二環爲一大環徑餘一尺投於地中隨卽深陷¶
已成井矣玉女皆脫衣入井以探玉環竟不能得天師取其衣¶
藏石匱中玉女至今只在井內今陵州鹽井直下五百七十尺¶
透兩重大石方及鹹水每年一度淘洗其中須歌唱喧聒然後¶
入井不然必見玉女裸居井中見者多所不利井旣深不可數¶
入或絙索斷損皮囊墜落唯於天師前炷香良久玉女自與掛¶
之依舊不失頃年井屬東川有張常侍主其鹽務於事稍怠鹽¶
<pb:CK-KZ_JY242_13p029a>¶
課不登欠數千斤交替之後縻留填納未得解去替人素亦崇¶
道因與虔告天師云張填所欠之鹽家資已盡空此留滯益恐¶
困窮於三五日內願借神力增加所出爲其填納與張俱拜祈¶
訴懇切自每日所煎水數四十五函如常而鹽數羨溢五六日¶
內填之果足此後一如舊數無復增減矣十二玉女戌亥二人¶
在天唯十人在井所煎鹽至戌亥時亦歇天師初以兹地荒梗¶
無人安居山川亦貧不可耕植化鹽井以救窮民民聚居井傍¶
戸口日眾遂置州統之以天師名故曰陵州天師誓曰我所化¶
井以養貧民若官奪其利千年外井當陷矣今諸井皆有天師¶
玉女之像焉¶
<pb:CK-KZ_JY242_13p029b>¶

**** 　　李環夢遇天師吿授陵州刺史驗¶
李環咸通中爲王府長史以勳貴之族不慣食貧居閑力闕鬱¶
鬱不得志中夜而寐夢入深山窮谷棧閣縈折流水潺湲如此¶
者不知其幾千百里又見闤闠雜遝城闉爽塏飛宇橫樓摩霄¶
槩日不知其幾千萬家縱神遊目熙熙自得又出郊甸涉岡源¶
荒榛茂草小松巨木間以果林側以筠篠山嶺危峭或迂或平¶
山囘遙盡抵一小郡茅棟縱橫隘路欹側傍有公署署內白氣¶
屬天其大如屋中有悲歌號呼之聲見一青童引瓌卽路躡危¶
磴步石梯入門甚峻門內古樹芳草若古觀宇焉瓌素崇玄教¶
頗爲慰悅俄而昇殿見像設尊儀笑而謂之曰爾來耶吾待爾¶
<pb:CK-KZ_JY242_13p030a>¶
久矣入天門漱玄泉古人所修也注丹田存白元上士所修也¶
混而合之子其行之陰功及人陰德濟物千百之家待子而字¶
之勉哉勉哉明年之春環再拜稽首受其言而覺是冬頻訴於¶
宰執復希入用乃授陵州刺史之任是時經厯山川郡邑神思¶
𢠵恍皆如常所經行素未入蜀莫可知其由也至郡乃謁天師¶
昇階及門至於殿所覩其眞像侍衛屋宇布列醒然而悟乃葉¶
其所夢矣乃以俸金修天師之堂加以丹雘立爲銘碑誌其白¶
氣屬天乃鹽井之所也悲歌之聲乃轉車之人也而內修之訣¶
瓌未得之矣(瓌卽西平王孫也)¶

**** 　　謝貞精意圬墁遇天師授符驗¶
<pb:CK-KZ_JY242_13p030b>¶
謝貞者臨卭工人也善圬墁而用意精確鵠鳴化天師修道老¶
君感降之所頂上有上清古宮相傳云天師時所制歲月甚多¶
而結構如舊但瓦破壁壞而已貞賃工爲修泥之貞精研盡意¶
墁飾周密有道流引二從者觀其功用神彩異常身逾九尺自¶
門而入謂貞曰山中難值修葺頗媿用心以手畫地作一符使¶
貞再三審記之曰此後有疾者雖千里之外行符必效勿多取¶
錢但可資家給終身衣食而貞具記符行之極效大獲金帛家¶
業殷豐鵠鳴諸山無天師眞像陵州井中所塑又非世代子孫¶
所傳之眞貞忽於青城山遇峽中賈客修齋有天師小幀供養¶
乃是授符應現之眞爾¶
<pb:CK-KZ_JY242_13p031a>¶

**** 　　道士劉方瀛依天師劍法治疾驗¶
天台道士劉方瀛師事老君精修介潔早佩畢道法籙常以丹¶
篆救人與同志弋陽縣令劉翽按天師劍法以五月五日就弋¶
陽葛溪鍊鋼造劍勅符禁水疾者登時卽愈嘗於黃巖縣修齋¶
勅壇以救疫毒有見鬼巫者濳往視之見鬼神數千奔北潰散¶
如大陣崩敗一縣之疫數日而愈咸通末方瀛無疾而終戒其¶
門人使與劍俱葬莫敢違之乾符中和間台州帥劉文下裨將¶
李生領徒發其墓欲以取劍見其尸柔軟容色不變如醉臥而¶
已顧視其劍哮吼有聲羣黨驚懼卒不敢取李生命瘞之而去¶
不獨劍之有靈劉方瀛亦陰景鍊形得道之流也¶
<pb:CK-KZ_JY242_13p031b>¶

**** 　　西王母塑像救疾驗(三將軍附)¶
玉局化西王母塑像多年頃因觀宇燒焚廊屋頹壞而儀像不¶
損人稱其靈居人范彥通忽患風癩瘡痍旣甚眉鬚漸落因入¶
觀於王母前發願但所疾較損卽竭力修裝是夕夢一玉女手¶
執花盤以衣袖拂其身曰王母令我救汝疾卽愈矣數日之間¶
所疾漸退瘡腫皆息眉鬚復生遂造紗窗裝金彩通檐兩楹嚴¶
潔修奉每月自送香燈近年方稍不見觀中三將軍亦古之所¶
塑觀因南詔焚燒屋宇摧盡而三將軍塑像不壞起觀之日再¶
於其上立堂宇居人閻士林卧疾月餘迨將不救夢三將軍以¶
戟揮其身上穿一物去狀如黑犬自此疾愈乃捨衣物製紗窗¶
<pb:CK-KZ_JY242_13p032a>¶
重加彩繢矣¶

**** 　　歸州黃魔神峽水救船驗¶
歸州黃魔神因相國李吉甫自忠州除替五月下峽至峽水之¶
中波濤極甚忽有神人湧於水上爲其扶船三面六手醜眸朱¶
髮袒而虓譀風濤遽息李公祝而謝曰是何靈神拯危救難神¶
曰我是黃魔神也旣而歸州駐船旬月選地立宇於紫極宮作¶
黃魔堂言是黃天魔王橫天檐力之神也刻石紀焉相國蕭遘¶
自拾遺左遷峽內徵還京師峽水泛漲舟船將沒亦見其神捧¶
船以救之復命修飾加其粉繢嚴其室宇刻石爲誌亦列於次¶
焉¶
<pb:CK-KZ_JY242_13p032b>¶

**** 　　青城丈人同葛璝化靈官示現驗¶
青城丈人眞君太和六年壬子節度使贊皇李公德裕差軍將¶
蔡舉二人就山修齋便令訪尋草藥蔡舉於六時巖下忽有勁¶
風自谷中出因見二神人行虛空中一人在前長丈餘著大袖¶
衣平冠一人居後著青衣大袖捧一帙書舉驚悸問曰何鬼神¶
也前一人答曰我是竹枝老又指其後人曰此是璝之璪我有¶
密語兩紙可一一記之錄與尚書今年西蜀合有水災以修齋¶
之故我囘後山一峯堰水向東梓州當秋大水卽其應也於是¶
授以密語述李公吉凶未兆之事蔡舉一一記之歸常道觀錄¶
於紙上果得兩紙依神人之言封題送李公書寫旣畢併亦遺¶
<pb:CK-KZ_JY242_13p033a>¶
忘矣是年八月東川水深數丈西蜀無害李公厯問官寮及道¶
流解隱語不得李公曰竹枝老丈人也此當是丈人眞君耳璝¶
之璪者本命屬葛璝化亦恐是化中靈官特此示見以彰靈應¶
也¶

**** 　　羅眞人降雨助金驗¶
羅眞人卽神仙羅公遠也于濛陽羅江壩接九隴什邡之界在¶
漓沅化後今相傳號羅仙范仙宅修道於青城之南今號羅家¶
山明皇朝出入帝宮輔導聖德自有內傳至今隱見於堋口什¶
邡楊村濛陽新繁新都畿服之內人多見之不常厥狀或爲老¶
嫗或爲丐食之人每風雨愆期田農曠廢則必見焉疑其仙品¶
<pb:CK-KZ_JY242_13p033b>¶
之中主司風雨水旱之事也楊村居人眾以旱暵將禱於洛口¶
後城李冰祠廟熱甚憩於路隔樹陰之下忽有老嫗歇而問曰¶
眾人欲何往眾以祈雨事答之嫗曰要雨須求羅眞人其餘鬼¶
神不可致也言訖不見眾知嫗卽羅眞人也於是見處焚香以¶
吿焉俄而風起雲布微雨巳至眾乃還家是夕數十里內甘雨¶
告足乃於其所置天宮塑像焉諸鄕未得雨處傳聞此說以音¶
樂香花就新宮祈請迎就本村別設壇場創宮室雨亦立應如¶
是什邡綿竹七八縣界眞人之宮處處皆有請禱祈福無不徵¶
效忽爲乞士於堋口江畔謂人曰此將大水漂損居人信我者¶
遷居以避之不旬日矣有疑其異者卽移卜高處以避水災其¶
<pb:CK-KZ_JY242_13p034a>¶
不信者安然而處五六日暴水大至漂壞廬舍損溺戸民十有¶
三四焉居人以爲信立殿塑像以祠之金銀行人楊初在重圍¶
之內配納贍軍錢七百餘千貨鬻家資未支其半初事母以孝¶
每爲供軍司追促必託以他出恐母爲憂嘗於山觀得眞人像¶
幀一幅香燈嚴奉已數年矣至是眞人託爲常人詣其肆中問¶
以所納官錢以何准備具以困窘言之此人令市生鐵備炭火¶
明日復來燃炭壘鐵投之一夕而去臨行謂之曰我羅公遠也¶
在青城山中以爾孝不違親心不忘道以此金相助支官錢之¶
外可以肥家復引初往山中時令歸覲初亦得丹藥以奉其親¶
髮白還青老能返壯矣¶
<pb:CK-KZ_JY242_13p034b>¶

**** 　　嘉州開元觀飛天神王像捍賊驗¶
嘉州開元觀後周所創本名弘明觀隋大業中方製大殿於殿¶
西頭塑飛天神王像坐高二丈餘坐二鬼之上初修觀道士吕¶
元璪數夕夢神人在山頂其形接天或白日髣髴如見郡人有¶
好道者時亦見之或通夢寐遂商議塑此形像本有十身初製¶
其一而隋末多事中原沸騰不果徧就像之靈應郡人所知矣¶
疾瘵之家祈禱必驗其下二鬼青黑者往往見於人家太和中¶
相國杜元頴鎭成都壃場不修關戍失守爲南詔侵軼木源川¶
路境上夷人導誘蠻蜑分三道而來掩我不備將取嘉州去州¶
四十餘里寇乃大驚奔潰而去州境稍安方設備禦有擒得夷¶
<pb:CK-KZ_JY242_13p035a>¶
人覘候者大寇及境何驚而去云三路蠻寇本欲徑取嘉州謂¶
州中無備去州四十里忽旗幟遍山兵士羅立不知其數有三¶
五人大將軍金甲持斧長三二丈聲如雷霆立二鬼之上麾諸¶
山兵士齊爲拒捍自量力不可敵驚奔而去是日蠻中主軍酋¶
帥死者三人蠻國之法行軍有死傷及糞穢旋卽瘞藏不令露¶
見由是不知酋帥瘞埋之所時眾聞之皆言飛天神王兵示現¶
以全州境自是祈福禱願迨無虛日又嘗有人下峽之時曾詣¶
飛天求乞保護至瞿唐水方汎溢波濤甚惡同䑸三船一已損¶
失二皆危懼忽見神人立於岸上如飛天之形使二大鬼入水¶
扶船鬼亦長丈餘船乃安定風濤亦止驚迫之際莫知所自徐¶
<pb:CK-KZ_JY242_13p035b>¶
而思之乃飛天所坐二鬼救其船耳一赤一青形與所塑無異¶
成都乾元觀在蠶市創制多年頃因用軍焚毀都盡三門之下¶
舊有東華南極西靈北眞四天神王依華清宮朝元閣樣塑於¶
外門之下並金甲天衣門旣隳壞而神王無損風雨飄漬亦無¶
所傷邑人相傳頗爲靈應時蜀王旣尅川蜀移軍收彭州圍州¶
久矣因暫還成都方當暑月參從將吏所在取便而行大將杜¶
克修先至神王之所見眾人聚觀塑像問其故云塑神皆動克¶
修以器盛水致神手中果搖動而水溢出頃之蜀主至復祝而¶
試焉曰若卽尅彭州更觀搖動之應良久而振動數四不逾月¶
而尅州城殲殄大敵乃施金幣命本邑創制堂宇以崇飾之¶
<pb:CK-KZ_JY242_13p036a>¶

**** 　　楚王趙匡凝北帝祥應¶
楚王趙匡凝鎭襄州也州郭舊有北帝堂歲久蕪毀在營壘中¶
一旦楚王寢室之上有物如曳戟皮革之聲瓦皆震動濳起視¶
之見黑氣一道自北帝舊基之所至板屋上楚王異之密加虔¶
祝將欲興創堂宇以答祥應詰明眎事之際先嘗選將校五十¶
人俾往營田日給以衣裝農器指揮教命一無應者楚王疑有¶
異圖拘而訊之得其構孽之狀咸勦戮焉王乃謂人曰北帝靈¶
驗信有徵矣中夜有雲氣之異詰朝乃姦慝彰明若非玄功告¶
示幾有不測之禍遂締飾堂廡崇嚴像貌俾謁之士主其香燈¶
闔境瞻禱累獲符應矣¶
<pb:CK-KZ_JY242_13p036b>¶

**** 　　李昌遐誦消災經驗¶
李昌遐者後漢兗州刺史之後也生而奉道常誦太上靈寶昇¶
玄消災護命經而稟性柔弱每爲眾流之所侵虐忽因晝寢夢¶
坐煙霞之境四顧而望熊羆虎豹圍繞周匝莫知所措不覺傷¶
歎何警戒之甚邪謂積善之無驗于時空中有一道士呼其名¶
而語之曰吾卽救苦眞人也汝勿驚駭吾奉太上符命與諸神¶
將密衛於汝且汝常念者經云流通讀誦則有飛天神王破邪¶
金剛護法靈童救苦眞人金精猛獸各百億萬眾俱侍衛是經¶
昌遐旣覺豁然大悟因知自前侵虐我者未有无禍患殃咎蓋¶
誦經之所驗也¶
<pb:CK-KZ_JY242_13p037a>¶

**** 　　崔畫誦度人經驗¶
崔晝者漢汶陽侯仲牟之後嘗謁白雲先生學修身之術先生¶
曰汝富貴之子何思淡泊崔子避席而對曰以財賑人財有數¶
而人無厭矣以爵賞人爵旣崇而人或驕矣如何示我以道將¶
以普濟生靈先生曰吾道之內有度人經在汝可誦之崔晝乃¶
作禮承受至誠誦之厥後有使者馳一緘遺崔公曰子之先君¶
令吾持此謝汝言訖使者忽然不見於是啟緘熟眎果備認得¶
先君親札云感汝念誦度人經功德之力累世之祖盡得生天¶
自後崔晝一家至今念誦¶

**** 　　姚元崇女精志焚修老君授經驗¶
<pb:CK-KZ_JY242_13p037b>¶
開元宰相姚元崇昔出官爲馮翊太守有一女名長壽年七歲¶
不茹葷不飲酒父母常令於玄元像前焚香點燈忽晝寢夢見¶
老君有二侍童二神將夾侍左右侍童語長壽曰爾之焚修精¶
志可隨口授汝九天生神經一章云云¶

**** 　　王道珂誦天蓬呪驗¶
王道珂成都雙流縣南笆居住當僖宗幸蜀之時常以卜筮符¶
術爲業行坐常誦天蓬呪每入雙流市貨符卜得錢須喫酒至¶
醉方歸其郭門外有白馬將軍廟曉夕有人祈賽長垂簾簾內¶
往往有光及聞吹口之聲以此妖異人皆競信所下酒食忽忽¶
不見愚民畏懼無有輒敢正視者道珂因喫酒回歸入廟朗誦¶
<pb:CK-KZ_JY242_13p038a>¶
神呪則廟堂之上悄悄然傍人視之無不驚駭道珂異日晨雞¶
初呌忽隨村人擔蒜趁市夜行至廟前忽然倒地蒼惶之間見¶
野狐數頭眼如火炬御拽入廟堂階之下聞堂上有人呵責曰¶
你何得恃酒入我廟內念呪驚動我眷屬道珂心中默持天蓬¶
神呪逡巡却蘇盖緣其時與擎蒜同行神兵遠其穢臭而不衛¶
其身遂被妖狐擒伏洎擎蒜人抛去道珂心中想念神呪卽妖¶
狐便致害不得旣蘇息之後遂歸家沐浴清潔却來廟內大詬¶
而責曰我是太上弟子不獨只解持天蓬呪常誦道經經云天¶
得一以清地得一以甯神得一以靈爾若是神明只合助道行¶
化何以惡聞神呪我知非白馬明神狐狸精怪傍附神祠幻惑¶
<pb:CK-KZ_JY242_13p038b>¶
生靈今日我決定於此止泊持呪爲民除害遂志心朗念神呪¶
至夜不歇廟堂之上寂然無聲亦無光透簾幕唯聞自撲呻吟¶
之聲至明呼喚鄰近居人眎之唯見老野狐五頭皆頭破血流¶
滿地已斃自後寂無妖異竟絶祭祀廟宇荒廢是知凡持此呪¶
勿得食蒜至甚觸穢天蓬將軍是北帝上將制服一切鬼神豈¶
止誅滅狐狸小小妖怪已乎¶

**** 　　王清遠誦神呪經驗¶
王清遠世居北邙山下唐咸通年時多疫疾清遠身雖在俗常¶
服氣行藥誦神呪經自稱是緱山眞人遠孫是時天子蒙塵入¶
蜀兵火不息疫癘大行連州匝縣飢荒病患眾矣清遠佩受神¶
<pb:CK-KZ_JY242_13p039a>¶
呪經籙每行符藥救人多不受錢只要少香油供養經籙鄉人¶
迎請醫療日夕喧闐清遠有表弟一人爲僧名法超亦持大悲¶
輪行祕字𡜍清遠之醫道大亨忽一日冒夜來投宿止濳以瓶¶
盛狗血傾於清遠道堂內至二更已來忽聞空中有兵甲之聲¶
頃聞法超於床上如有人挽拽叫譀唯言乞命清遠命燈照之¶
但見以頭自頓地頭面血流至平明不息須臾之間但見兩腳¶
直下如人拖拽奔竄入緱水江內浮屍水上闔市目擊無不驚¶
歎是知神呪眞經實有神將吏兵守護豈容嫉妒庸僧將穢惡¶
之物犯冒所謂爲不善於幽暗之中神得而誅之清遠襲氣持¶
經陰功濟物壽一百七歲辭世之夕闔境皆聞異香仙樂斯亦¶
<pb:CK-KZ_JY242_13p039b>¶
證之漸階矣¶

**** 　　忠州平都山仙都觀取太平經驗¶
忠州平都山仙都觀陰眞人鎭山太平經武德中刺史獨孤晟¶
取經欲進舟行半日有二龍一青一白橫江鼓波船不得進舟¶
人驚懼復泝流還郡晟卽命所由墊江路陸行進經時山川之¶
中久無摯獸至是蛇虎當道經使恐懼將經却迴晟卽修黃籙¶
道場拜表上告然後取經以進在內道場供養綿厯歲年開元¶
中供奉道士司馬秀准詔祭醮名山開函取經但空函而已訶¶
詰道眾疑是觀司隱藏法侣驚懼無詞披雪遂焚香告眞述武¶
德中經已將去今詔旨搜訪無經上進仰憂譴責時景氣晴朗¶
<pb:CK-KZ_JY242_13p040a>¶
野絶塵埃忽陰雲覆殿迅雷震擊俄而簷宇溢霽經在案上異¶
香盈空祥煙紛靄復得昔日所取之經以進會昌中賜紫道士¶
郭重光晏玄壽復齎詔醮山取經石函之中經復如舊至今鎭¶
觀者猶是此經不知何年歸還爾¶

**** 　　天台玉霄宮葉尊師符治狂邪驗¶
天台山玉霄宮葉尊師修養之暇亦以符術救人婺州居人葉¶
氏其富億計忽中狂瞽之疾積年不瘳數月沉頓後乃叫號悲¶
笑裸露奔走力敵數人初以絹索縻縶之俄而絶絆出通衢犯¶
公署不可枝梧官以富室之子不能加罪頻有所犯亦約束其¶
家嚴爲守衛加持禳制飯僧祈福祠神鬼召巫覡靡所不作莫¶
<pb:CK-KZ_JY242_13p040b>¶
能致效其家素不信道偶有人謂之令詣天台請玉霄宫葉尊¶
師符可祛此疾不然莫知其可也乃備繒帛器皿入山請符尊¶
師謂使者曰此符到家疾當愈矣無以器帛爲用盡歸之使者¶
未至三日疾者方作斷絙投石舉家閉戸以拒之折關拔櫺力¶
不可禦如此狂猛非人所遏怱怱遽斂容自歸其室盥洗巾櫛¶
束帶鞹足執板罄折於門內道左其色怡然一家忻喜爭問其¶
故笑而不答但言天使卽來飲食都忘夕不暇寢孜孜焉企踵¶
翹足延頸望風汗流浹背不敢爲倦如此二日三夕使者持符¶
而至入門迎拜懽呼踊躍前導得符服之瞑然食頃疾已瘳矣¶
由是躬詣山門厚施金帛助修宮宇一家脩道置靖室道堂旦¶
<pb:CK-KZ_JY242_13p041a>¶
夕焚修焉初玉霄賜二符一已吞之一帖房門之上葉之女使¶
竊酒飲之嘔於符下葉見一神人介金執劍長可三四寸從符¶
中出去焚香拜謝而不見其歸數日親戚家女使近患風魔疾¶
尚未甚困來葉房之前立且未定忽叫一聲葉見符中將軍如¶
前之形揮劍加女使頭上問其故云適有神人以劍於頭上斬¶
下一物墜於衣領中令二三女僕捧持驗有蛇頭如指斷在衣¶
領中血猶滴焉風魔之疾自此亦愈¶

**** 　　賈瓊受童子籙驗¶
成都賈瓊年三歲其母因看蠶市三月三日過龍興觀門眾齊¶
受籙遂詣觀受童子籙一階十餘年後因女兄有疾母爲請處¶
<pb:CK-KZ_JY242_13p041b>¶
士吳太玄爲入冥看檢致疾之由仍看弟兄年命凶吉經宿太¶
玄還言疾在江瀆求之卽差籍中不見有賈瓊之名父母愈憂¶
復請太玄看之時太玄每與人入冥檢事必鏁於一屋中安寢¶
而往不復人驚呼候其自醒喚人開門乃開之厯厯說冥中之¶
事有如目擊言必信驗或兩宿然後迴爾旣再往檢瓊名字云¶
年三歲時三月三日於龍興觀受正一籙已名係天府不屬地¶
司籍中不見名字於天曹黃簿之內檢得其名¶

**** 　　尹言念陰符經驗¶
尹言者修德坊居與明道大師尹嗣玄爲宗姓之弟常崇道慕¶
善孜孜不倦因詣嗣玄受陰符經至誠[言*奉]念爲其常少記性願¶
<pb:CK-KZ_JY242_13p042a>¶
得心神聰爽受之數年念逾萬遍稍覺心力開悟因本命日齋¶
潔焚香念三十遍忽了憶前生之事姓張名處厚在延壽坊居¶
家有巨業兒女皆存記其小字年幾一一明了與其家說之乃¶
往尋訪述張生死年月形色情性無所差異張之兒女聞之嗚¶
咽感認言其今之狀貌與昔不殊但性較舒緩爾自是兩家契¶
爲骨肉黃寇犯闕之前其二家皆在¶

**** 　　趙業受正一籙驗¶
趙業定州人開成中爲晉安縣令因疾暴卒手足柔軟心上微¶
暖三日乃蘇云初爲冥官所追牽拽甚急問其所以但云爲欠¶
債抵諱事自思身心無此罪犯必恐誤追行三五十里過一山¶
<pb:CK-KZ_JY242_13p042b>¶
嶺上有宮闕崇麗人物甚多有一青衣童子前來問云汝非道¶
士趙太玄乎某答云晉安縣令趙業爾童子笑曰豈得便忘卻¶
耶又一童子續來云太一令喚趙太玄追事人一時散去卽與¶
童子到宮闕中不見太一但見一道流云汝六歲時爲有疾受¶
正一八階法籙名爲太玄豈得流於俗官併忘此事耶太一有¶
命便令放還卻須佩籙修眞行功及物居官理務勿貪瀆貨財¶
輕人性命言訖不見所疾已蘇遂於思依山參受法籙累置壇¶
場廣崇功德復以法名太玄矣¶

**** 　　僧法成竊改道經驗¶
僧法成姓陳不知何許人立性拘執束於本教而矯飾多端因¶
<pb:CK-KZ_JY242_13p043a>¶
遊廬山至簡寂觀不遇道流而堂殿經廚素不關鑰遂取道經¶
看之將三十四卷往靈溪觀棲止誑云某在僧中本意好道欲¶
於此駐泊轉讀道經兼欲長髮入道人皆善其所言又取觀中¶
經百餘卷日夕披覽每三五日一度下山化糧人聞其所說施¶
與甚多糧鹽所須計月不闕乃改換道經題目立佛經名字改¶
天尊爲佛言眞人爲菩薩羅漢對答詞理亦多換易塗抹剪破¶
計一百六十餘卷忽山下有人請齋兼欲求丐紙筆借觀奴一¶
人同去行三二里見軍吏隊仗訶道甚嚴謂是刺史遊山法成¶
與奴下道於林中迴避良久見旗幟駐隊有大官立馬於道中¶
促喚地界令捉僧法成來法成與奴聞之未暇奔竄力士數人¶
<pb:CK-KZ_JY242_13p043b>¶
就林中擒去奴隨看之官人責曰大道經教聖人之言關汝何¶
事輙敢改易決痛杖一百令其依舊修寫填納觀中塡了報來¶
別有處分卽於道中決杖百下仆於道上瘡血徧身隊仗尋亦不¶
見奴走報觀中差人看驗微有喘息而已扶舁入山數日方較¶
遂出所改換經本呈眾道流法成本有衣鉢寄在江州寺中取¶
來貨賣更求乞紙筆經年修寫經足送還本觀燒香懇謝欲願¶
入道道流以其無賴無人許之是夜呼叫數聲如被毆擊耳鼻¶
血流而死矣¶

**** 　　僧行端輒改五厨經驗¶
僧行端性頗狂譎因看道門五厨經只有五首咒偈遂改添題¶
<pb:CK-KZ_JY242_13p044a>¶
目云佛說三停厨經以五咒爲五如來所說經末復加轉讀功¶
效之詞增加文句不啻一紙五厨經屬太清部明皇朝諫議大¶
夫肅明觀主尹愔注云盖五神之祕言五臟之眞氣持之百遍¶
則五氣自和可以不食其經第一咒云一氣和太和得一道皆¶
泰和乃無不和玄理同玄際開元中天師趙仙甫爲疏皆以習¶
氣和神爲指行端旁附此說卽云讀誦百二十遍可以咒水飲¶
之令人不食名爲三停厨經詞理鄙淺與尹趙注疏殊不相近¶
改經旣了已寫五六本傳於他人於窗下寫經之際忽有神人¶
長八九尺仗劍而來謂之曰太上眞經厯代所寶何得輕肆庸¶
愚輙爲改易奮劍斬之以手拒劍傷落數指同居僧二人共見¶
<pb:CK-KZ_JY242_13p044b>¶
其事驚爲哀乞神人曰如此無良也解惜命促令追收寫換然¶
後奏聽勑旨行端與同居僧散尋所行之本只得一半餘本已¶
被僧將出關別寫元本經十本燒香懺謝所改添本香上焚之¶
神人復見曰訾毀聖文追收不獲不宜免死逡巡頓仆而卒其¶
所改經至今往往傳行諸處覽觀其義自可曉焉¶

**** 　　崔公輔取寶經不還驗¶
崔公輔明經及第厯官至雅州刺史至官一年忽覺精神恍惚¶
多悲恚狷急往往忽忘舉家異之一旦無疾而終心上猶暖三¶
日再蘇亦卽平復謂其寮佐曰昨爲冥使齎帖見追隨行三五¶
十里甚爲困憊至城闕入門數重追者引到曹署之門立於屏¶
<pb:CK-KZ_JY242_13p045a>¶
外逡巡有官人著緋執版至屏迎之先拜公輔驚曰某爲帖所¶
追乃罪人也官人見迎致拜深所不安官人曰使君固應忘之¶
矣某是華陰縣押司錄事巨簡使君初官曾獲伏事庭廡近奉¶
天符得酆都掾地司所奏使君任酆都縣令之日於仙都觀中¶
取眞人陰君寶經四卷至今不還天符令追生魂勘責使君一¶
魂日夕在此對會恐使君不知故欲面見具此諮述以報往日¶
之恩耳使君頗覺近日忿怒悲愁精神遺忘否此是生魂被執¶
繫故也於是引至廳中良久言曰此有茶飯不可與使君食食¶
之不得復歸人間矣但修一狀請置黃籙道場懺悔所犯兼請¶
送經却歸本山卽生魂釋放矣因本司檢使君年祿遠近逡巡¶
<pb:CK-KZ_JY242_13p045b>¶
有吏執案云崔公輔自此猶有三任刺史二十三年壽言訖公¶
輔留手狀官人差吏送還乃於成都及雅州紫極宮忠州仙都¶
山三處修黃籙道場齎送經還本觀公輔平復如常其後厯官¶
年壽皆如所說此事是開成年中任雅州刺史也¶

**** 　　劉載之誦天蓬咒驗¶
彭城劉載之儒家子修辭學外常事北極香火不懈多寓京師¶
少而神氣怯懦每驚魘往往不悟嘗遇蘇門道士劉大觀授以¶
天蓬神咒令持誦千遍載之勤而行焉絶葷腥專香火逆旅之¶
中亦拳拳修尚自是無復魘悸矣寇陷長安在宣楊里爲寇所¶
虜力役勞苦之事素非其所能稍或遲舒必承之以劍性命憂¶
<pb:CK-KZ_JY242_13p046a>¶
迫在乎頃刻而密誦神咒以求其祐是夕有一人如軍士之飾¶
謂之曰勞役之事吾爲子免之此有徑路可以脫禍可相隨而¶
行也載之疑爲寇所試辭焉此人引其手若騰躍於空中良久¶
覆地是夕月光如晝但見山川參差泉聲流激已在巨石之上¶
驚異之際有村童前引入洞府中宮闕深嚴層城煥麗金樓玉¶
堂奇禽珍木周還數十里有謁者平冠褒袖云太帝君令於賓¶
宇憩息俄賜酒饌仙果二仙官與之宴飲載之問太帝君所主¶
何國某未曾朝拜忽奉恩勅深所憂懼仙官曰太帝是北斗之¶
中紫微上宮玄卿太帝君也上理斗極下統酆都陰境帝君乃¶
太帝之所部天蓬上將卽太帝之元帥也吾子冥心北元尊奉¶
<pb:CK-KZ_JY242_13p046b>¶
神咒而值此危難將陷鋒鏑太帝閱籍當在驅除之伍仰軫聖¶
慮已奏章太上述勤瘁之心延壽三紀使還於故里爾頃之得¶
朝謁太帝叩顙謝恩於闕下命二童送之食頃已達泗州其友¶
人謝良奏事行朝具話其事載之今猶在江表是則太帝之昭¶
鑒天蓬之威神不遺毫分之善也¶

**** 　　姚生持黃庭經驗¶
姚生者華原人也幼而好道持黃庭經光啟中僖宗再幸陳倉¶
遠近驚擾姚爲賊所迫夜走墮枯井中傷足求出未得乃旁有¶
窨穴匿於其中晝夜念經因不饑渴足疾亦愈時襄土旣平大¶
駕歸闕鄕里人戸稍復有遊軍夜宿井側見井中有光拯而出¶
<pb:CK-KZ_JY242_13p047a>¶
之具述經靈驗遂爲道士居華原西界觀中焉¶

**** 　　處州青田縣清溪觀古鐘自歸驗¶
處州青田縣清溪觀古有銅鐘因袁晁亂後失其所在有墨書¶
青田字人或記焉其後温州島嶼山下水中舟人時聞鐘聲幽¶
咽不遠一旦有人忽見水中一物如半鐘之形側露水上盪槳¶
視之旣近卽覆矣露其一半認其模範之跡蒲牢之形乃鐘也¶
以物觸之沉於水中矣與人語其異好事者乘舟看之天氣晴¶
霽亦時一見州寺僧結彩舫具幡花致齋迎之或經宿水上道¶
場禮懺而請或得見之尋又沉去道門亦備幡花舟舫香火迎¶
之見而不得清溪道士時亦在迎鐘眾中稽首祝之曰此州觀¶
<pb:CK-KZ_JY242_13p047b>¶
寺皆自有鐘唯清溪觀無鐘多年極是闕事遠地不辦香花丹¶
心而已鐘若有靈願泝流自往某旬日卽歸於觀前溪中奉候¶
眾聞其說皆笑之十餘日道士歸青田鐘已在觀前潭中矣焚¶
香迎之汎汎就岸重千餘斤數人挽拽懸掛若百許斤爾自後¶
時亦飛去旬日却迴今以大鎖繫之不復去矣其上墨書青田¶
字久在水中宛然不滅井邑老人詳認其字乃觀中舊鐘也¶

**** 　　青城山宗玄觀銅鐘不能損驗¶
青城山宗玄觀古跡銅鐘三千餘斤隱花文飛仙幢節之狀工¶
甚精好劉闢據成都取管內銅像大鐘鑄兵器及錢此鐘差縣¶
人挽曳下山磨其上隱起花文欲盡頻以巨石捶擊終不能損¶
<pb:CK-KZ_JY242_13p048a>¶
曳至江岸將入竹筏力敵萬斤竟亦不動縣狀申闢闢異之令¶
送山中三二十人牽送上山纔若一二百斤爾旣復懸掛時或¶
擊之立致雲雨至今見在¶

**** 　　温江縣太平觀鑄鐘道士得道驗¶
温江縣太平觀有任尊師者於市中每日戸乞一錢鑄鐘萬斤¶
數年鐘成尊師年已八十餘矣作大齋表讚扣鐘數百下辭決¶
而去卽大厯年中也其後劉潼僕射擁旄西川觀寺鐘上皆鐫¶
刻陀羅尼咒至是任尊師復歸領巧工於咒邊刻云觀家銅鐘¶
不合妄刻佛咒別立誓詞數句而人見任狀貌益少壯於當時¶
信是得道者¶
<pb:CK-KZ_JY242_13p048b>¶

**** 　　眉州故彭山市觀大鐘傷寺匠驗¶
眉州故彭山市觀有大鐘重千斤觀去州二十餘里每扣鐘之¶
時聲應州郭頃年僧輩誑陳文狀云觀無道士鐘在草中當用¶
運之時官無正理遂移於州寺懸掛上鐘之時折匠人之足人¶
以爲靈驗寺當州門扣擊之聲不聞州內羣僧別鑄大鐘此鐘¶
不還本觀賣與嘉州寺中下樓之時傷其二匠斷足折腰入船¶
出岸皆有傷損聾俗不以爲靈驗至今流俗未還良可惜也¶

**** 　　浴爰赤木古鐘水洗瘡驗(古鐘驗附)¶
爰赤木古鐘開元中所進云赤木莊在玉山之下時聞地中隱¶
隱然有鐘聲尋求莫能致一旦赤木患瘡疾且甚醫不能袪夢¶
<pb:CK-KZ_JY242_13p049a>¶
一青童曰得浴鐘水洗之卽愈赤木就近觀寺中以水洗鐘用¶
器盛之歸以洗瘡微加痛劇乃令人於常聞鐘聲處聽之果聞¶
鐘在地下掘數尺而得形上有坐師子爲鼻鼻下平闊其頂圓¶
大圍三尺餘六七寸頓小如腰鼓形向下復大奇文隱鏤萬狀¶
千名迨非鎔範所作旣得以水浴去泥土取其水洗瘡卽日痊¶
愈夜有光影時或自鳴爲鄰里所異不敢藏隱奉表進焉勅賜¶
景龍觀黃巢前此鐘猶在寶應中盩厔縣居人耕地亦得古鐘¶
百餘斤上有伏虎形爲鼻自鼻以下頓大數寸而小殺之如是¶
再殺三成共高一尺八九寸徧身天花雲葉工用殊妙比赤木¶
所得圓厚而重旣得夜夜有光或飛於空中聲韻清越亦表上¶
<pb:CK-KZ_JY242_13p049b>¶
進詔送玄眞觀久之取留内殿¶

**** 　　渝州南平縣道昌觀古鐘奇巧驗¶
渝州南平縣道昌觀有古鐘焉以二獅子對立捧花座蛟螭爲¶
鼻蛟尾分繞獅之足盤於鐘上鐘形再殺三成如盩厔古鐘之¶
狀於其殺處細花文五條當中一條黃色明淨累累若珠貫焉¶
次珠條之外作花片之狀屈曲相縈又外一重雲葉纏繞蹤跡¶
奇巧工甚周細若非人工此外周身有花不可細記云是湘東¶
王送與隱居陶貞白近因亂離鐘已遺失¶

**** 　　黔南鹽井古鐘多年無毀蝕驗¶
黔南鹽井中因摧損修築得一古鐘長三四尺中細而實如腰¶
<pb:CK-KZ_JY242_13p050a>¶
鼓瓦腔之狀兩頭圓厚扣之皆有聲奇音響亮與常鐘異在鹽¶
井多年益加光膩無毀蝕之勢時有金色精明異常節度使僖¶
公留鎭府庫焉¶

**** 　　天台山玉霄宮古鐘僧偷而卒驗¶
天台山玉霄宮古鐘高二尺重百餘斤制度渾厚形如鐸上有¶
三十六乳隱起之文亦甚精妙相傳云夏禹所鑄或云是越王¶
樂器頃年於空中夜夜飛鳴人皆聞之忽墮於禹廟內藏之府¶
庫綿厯七八十年累有名僧求請欲彰其異而皆嫌間不與咸¶
通中左常侍李綰爲浙東觀察使請玉霄峯葉尊師修齋受籙¶
於使宅立壇出此鐘以擊之旣而水部員外柳韜白上京得老¶
<pb:CK-KZ_JY242_13p050b>¶
君夾紵像高三四尺聖相奇妙乃重裝修作盝頂寶帳以白金¶
香鴨香龜數事送於玉霄亦便留籙壇內供養齋畢李貂命賓¶
爲鐘銘具以歲日刻於鐘上并老君像皆送山中所刻之處燦¶
然金色禹跡寺僧頻求此鐘不得旣知鐫勒銘篆已送天台計¶
無所出乃揚言曰天台所得古鐘乃眞金也匠人所刻之末是¶
數兩金況於鐘乎又有香鴨器皿計其所直多矣因有衲僧與¶
不道輩十餘人夜入玉霄宮伏於版閣之下中夜踰欄干而上¶
於道場中取香鴨香龜金龍道具實於囊中縻鐘於背出門羣¶
呼而去尊師知之不許徒弟追之僧等約行三十餘里憩一大¶
樹下良久天明只在閣柱之側眾小師往視之背鐘者已殭死¶
<pb:CK-KZ_JY242_13p051a>¶
矣其餘徒黨癡懵凝然不辨人物鐘及金帛一無所失尊師咒¶
水灑之良久僧亦稍醒羣賊乃蘇發願立誓乞不聞於官乃盡¶
釋之扶舁病僧而去僧至山下乃卒¶

**** 　　開州龍興觀鐘雪冤驗(雲安鐘附)¶
開州龍興觀鐘七八千斤未有鐘樓懸於殿上而已相傳云州¶
中有𣀮敓之徒遺失之物諍訟不決之事沉滯抑屈之情焚香¶
扣鐘立有明效至有囚徒刑獄推鞠不得其實者卽入款請擊¶
鐘便可分雪明白余頃駐泊觀中忽見官吏押領囚徒來於鐘¶
前焚香告誓援槌將擊之際有人抑止之更令取款如是數四¶
都不擊鐘論訟已得其理矣因問其故云累有公案不決者請¶
<pb:CK-KZ_JY242_13p051b>¶
擊此鐘擊鐘之後旬日之內誣罔冤抑於人者必暴病而死情¶
有相黨事有連累者一年之中無孑遺矣有理被抑之人宛然¶
無苦由是刑獄大小無敢有欺以鐘爲準的也雲安白鶴觀鐘¶
亦類於此遠近傳焉¶

**** 　　施州清江郡開元觀鐘見夢驗¶
施州清江郡開元觀有鐘焉其形絶古用麟爲鼻以系於簴狀¶
若懸匏扣之初則清音纖遠俄而震然響聞數里然不知何代¶
之器也初有郡民牧牛於郡南田間忽聞有異聲自地中發民¶
與牧童數輩聞之皆驚走辟易其後民熱病旬餘夢一丈夫衣¶
青襦告之曰汝遷我於開元觀民亦不悟其旨又到田間再聞¶
<pb:CK-KZ_JY242_13p052a>¶
其聲如前而密誌其地卽以事白於郡守郡守封君怒曰此民¶
昏妄輙以不急之事干我耶叱去之是夕民又夢青襦者曰吾¶
委跡於地下有年矣汝不速出者必有大咎民大懼及曉與其¶
子皆往鑿其地深丈餘得此鐘色青如所夢丈夫色也遂再白¶
郡守置於開元觀是日辰時不擊自鳴震響極遠郡人俱異而¶
歎之郡守以其事上聞明皇詔編於國史復命宰臣李林甫寫¶
其奏以頒示天下矣¶

**** 　　洪州遊惟觀鐘州官强取入寺驗¶
洪州遊惟觀有二鐘一是觀司特勅所鑄一是許眞君修行鐘¶
厯代傳之在眞君殿稍小於觀鐘爾節度使嚴譔創置節制威¶
<pb:CK-KZ_JY242_13p052b>¶
令風行素重緇徒長老增修其院長老欲取許眞君鐘嚴令官¶
吏取而授之道士皆不敢論其曲直取鐘之日雷風震擊是時¶
大設齋筵費用極廣風雨暴至曾不施張頃刻水溢數尺及扣¶
其鐘如擊土木並無音響長老謂嚴曰此州道士例多妖法必¶
是禁鐘使無聲爾嚴怒捕諸道士所在禁繫責其邪幻將加重¶
法官吏畏威無敢諫者嚴忽沉然思寐夢見許眞君與二從者¶
來至其前謂嚴曰無知無道彊取我鐘又加法於道士若不送¶
鐘還觀禮謝大道令侍者斷其頭來卽見授劍於侍者嚴驚覺¶
汗流而侍者持劍髣髴在其前遽釋諸道士送鐘還觀自詣遊¶
帷焚香致謝迴顧見持劍侍者謂之曰汝爲不道加害於人上¶
<pb:CK-KZ_JY242_13p053a>¶
帝所責斷頭之事恐將不免言訖而去不久已開江事敗斷鞅¶
而死¶

**** 　　天師劍愈疾驗¶
天師劍五所鑄狀若生銅五節連環之柄上有隱起符文星辰¶
日月之象重八十一兩嘗用誅制鬼神降剪兇醜昇天之日留¶
劍及都功印傳於子孫誓曰我一世有子一人傳於印劍及都¶
功籙唯此非子孫不傳於世頂上有朱髮十數莖以表奇相於¶
今二十一世矣其劍時有異光或聞吟吼乍存乍亡頗彰靈應¶
至十六世天師好以慈惠及人憂軫於物以神劍靈效每有疾¶
苦者多借令供養卽所疾旋袪鄰家夜產性命危切亦以此劍¶
<pb:CK-KZ_JY242_13p053b>¶
借之旣至產家有神光如燭閃然照一室之中墮地而折經數¶
十年十八世孫惠欽性温和守謙退與物無競俗機世務泛然¶
不經其心人有所言雖譎詐者亦皆信用略無疑慮一旦有人¶
挈布囊入雲錦山仙居觀周行廊廡之下瞻禮功德云解磨鏡¶
釘鉸門人令其綴銲小銅鎖子師見之問曰我有折劍焊綴得¶
乎此人請劍看之云可矣請別掃一室須炭數斤反扃其門以¶
巨石爲碪熾炭鎚擊聲聞於外門人皆股慄心戰憂此劍碎於¶
其手師殊不爲慮頃之鎚鍛聲絶工人執劍以呈果完綴如舊¶
所銲之處微有黑痕如絲髮爾師以錢半千酬之此人得錢媿¶
謝致於老君前負囊而去出門數步尋失所有識者疑是天師¶
<pb:CK-KZ_JY242_13p054a>¶
化現降於人間自續其劍不然何得重新若此而鎚擊不傷完¶
復如故¶

**** 　　張讓黃神印救疾驗¶
張讓家於桂州客遊湘鄂間因得心疾初則迷忘在途忘行在¶
室忘坐惑於昏曉迷其東西累月之後復多狂怒詬責鬼神凌¶
突於人至於裸露馳騁不知避忌履水火冒鋒刃不爲憂患時¶
亦燒灼害之傷割及之道士袁歸眞新刻黃神越章印醮祭方¶
畢試爲焚香依法以印印之印心及背讓正狂走執而印焉昏¶
然而睡歸眞知印之効也復染丹炷香再印其心倏然疾愈有¶
物如鶻從其口中飛去數丈之外墜於地上眾往視之乃大蝙¶
<pb:CK-KZ_JY242_13p054b>¶
蝠耳背上印字宛然讓乃平復如舊歸眞持此印所在救疾大¶
獲靈驗¶

**** 　　范希越天蓬印祈雨驗¶
范希越成都人也事北帝修奉之術雕天蓬印以行之祭醮嚴¶
潔逾於常法廣明庚子歲三月不雨五月愈望人心燋然穀稼¶
將廢願於萬歲池試行神印爲生靈祈雨於是詣至眞觀致齋¶
是日庚辰以戌時投印池中陰風遽起雲物周布亥時大雨達¶
曉及辰大雷迅電驚震數四至巳少霽乃得歸府昇遷橋水漸¶
及馬腹羅城四江平岸流溢螟蝗之屬淹漬皆死自是有年矣¶
駕駐成都上知其道術召對問以逆寇誅鋤宮城尅復之事命¶
<pb:CK-KZ_JY242_13p055a>¶
持印於內殿奏醮積雨之中雲霽月朗是夕夢神人示以誅寇¶
復城之兆上大悅授太常寺奉禮郎累遷主客員外郎衛尉少¶
卿錫以朱紱黃巢捷至果符聖夢之旨特加寵異自言初居煮¶
膠巷印篆初成而蠻寇凌突居人奔散藏印於堂屋瓦中蠻去¶
之後四鄰焚燼其所居獨在疑印之靈也¶

**** 　　越州上虞縣鐘時鳴地中驗¶
越州上虞縣郛郭間有隙地數畝時聞鐘鳴地中咸通年縣令¶
夏侯頗傾心崇道以縣邑無觀買其地創造觀宇掘地獲古鐘¶
百餘斤上有文字曰正觀是冬賜額以降誕節祝壽所奏賜名¶
延慶觀焉¶
<pb:CK-KZ_JY242_13p055b>¶

**** 　　王謙據蜀隋文帝黃籙齋尅平驗¶
隋文帝開皇之初干戈不施寰海克定唯王謙後周舊臣勳名¶
素重畏憚隋祖恐禍及身遂據三蜀以圖變帝出師征之頻戰¶
不克兵士多病死者相枕乃於內殿修黃籙道場祈天請祐三¶
日夜夢神人降曰帝王上承天命下順人心天人合符然後有¶
國今陛下革周立隋天所命也一方之力何以敵於四海之力¶
乎帝曰克蜀弔民蓋不獲已但主帥疾疫以此爲憂爾神人曰¶
疾疫者北人不堪瘴毒所以多病壇中法水可救億兆況偏師¶
乎卽見神人取壇中禁水向西南噀之曰雨至卽愈無煩聖慮¶
也子日進軍必當剋蜀旬日軍中奏某夜雷雨灑營壘之上三¶
<pb:CK-KZ_JY242_13p056a>¶
軍疾者皆蘇無復疾疫矣其後王謙傳首三蜀底甯果是子日¶
也¶

**** 　　青城丈人授黃帝龍蹻并降雨驗¶
青城山黃帝詣龍蹻眞人甯先生受龍蹻經得御飛雲之道乃¶
封先生爲五嶽丈人戴盖天之冠著朱光之袍佩三庭之印爲¶
五嶽之上司與濳山司命廬山使者爲三司之尊勅五嶽神一¶
月再朝虛中灑水以代晷漏其後厯代帝王雖置祠齋祭未再¶
加封號僖宗皇帝中和元年辛丑七月十五日詔內臣袁易簡¶
刺史王兹縣令崔正規與朕詣山修醮封爲五嶽丈人希夷眞¶
君是時縣境亢旱苗穀將燋封醮之夜龍吟於觀側溪中風雨¶
<pb:CK-KZ_JY242_13p056b>¶
大至枯苗再茂縣境乃豐以事上聞編於國史矣¶

**** 　　天師葉法善設醮攝魅驗¶
天師葉法善括州人也三世爲道士皆有神術攝養登眞之事¶
法善符籙尤能劾役鬼神顯慶中高宗徵入內道場恩禮優異¶
時駕幸東都法善於陵空觀作大壇設大醮城中士女咸往觀¶
之俄有數十人奔投火中眾皆大驚救之而免亦無傷損法善¶
曰此人皆有魅病爲吾法所攝及問之果然盡爲劾之其病皆¶
愈法善自高宗中宗則天睿宗明皇五朝來往名山累召入內¶
先天二年拜鴻臚卿越國公贈其父歙州刺史焉¶

**** 　　范陽盧蔚醮本命驗¶
<pb:CK-KZ_JY242_13p057a>¶
范陽盧蔚弱冠舉進士有日者言其年壽不永常宜醮本命以¶
增年祿蔚素崇香火勤於修醮未嘗輟焉年二十五寢疾於東¶
都逾月益困忽夢爲親友所招出門乘馬其行極速疑爲冥司¶
所攝有一人乘馬奔來所在留滯必爲撝解遮救言旨懇切及¶
到所司此人又懇爲請託因得却還部署行里有如親吏焉所¶
還道中見兵士數千初頗疑懼此人曰此皆他日郎君所主兵¶
士也將至所居自後垣乘虛而入徑及庭中有門旗麾鏘武器¶
之屬此人曰他日當用之瘞於兩階之下將別去蔚曰素未相¶
識何憂勤之甚也答曰某乃本命神爾郎君爲冥官所召大限¶
欲及某已於天司奏陳必及中壽疾亦就痊無以爲憂也蔚媿¶
<pb:CK-KZ_JY242_13p057b>¶
謝而去疾亦尋愈其後策名金紫亦享中年除㝛州刺史角橋¶
都知兵馬指揮使不到任死以其痊武器門旗故也¶

**** 　　崔圖修黃籙齋救母生天驗¶
崔圖者坊州中都人好遊獵馳馬於野中獵次馬忽不行鞭箠¶
數下亦不進圖怒下馬欲射之馬作人言曰吾是汝之母也不¶
得相害曾竊取汝三十千錢私與小女爲嫁資不告於汝吾死¶
冥司罰吾與汝爲馬八年今限已畢吾將死矣圖聞之舉身自¶
撲迷悶良久悲告母曰兒之不孝致令我母見受如斯罪馬亦¶
流淚曰吾爲馬身報汝未了更罰與汝爲瞽目之婢仍復喑啞¶
圖聞之號哭言曰如何免得此罪業母曰吾聞罪障重者須作¶
<pb:CK-KZ_JY242_13p058a>¶
黃籙道場懺悔卽得免苦言訖而死圖收葬其馬焚射獵之具¶
請道流修黃籙道場三日三夜至第三夜圖聞扣門之聲甚急¶
出看乃是其母還現本形立於門外謂其夫婦曰人生世間願¶
作善業勿爲惡事冥司報應一一分明母用子錢尚被責罰如¶
此况他人非己之物豈可偷盜乎吾受此罪苦痛萬般不可言¶
說賴汝夫婦爲吾修無上黃籙寶齋功德一切吾乘此功德已¶
得生天故來相別於是乘虛而去圖自此知罪福必應大道可¶
依夫婦詣王屋山同志修道矣¶

**** 　　赫連寵修黃籙齋解父冤驗¶
赫連寵者靈州定遠縣人也父悰領軍於邊上殺降兵一千餘¶
<pb:CK-KZ_JY242_13p058b>¶
人武德二年八月死於邊上冥司論對受諸罪苦寵總不知寵¶
爲靈州押衙貞觀八年奉使入京因與友人遊終南山行至炭¶
谷口有道士楊景通結廬修行三百餘歲寵醉歇廬前謂景通¶
曰吾飢有何所食景通素不飲食笑而不對寵令左右取火焚¶
其廬室景通曰汝父屈殺生民見受罪地府不能修善救父更¶
害於吾寵曰何以知之景通曰汝坐於此吾與汝喚令汝見之¶
言訖書一符擲於空中逡巡有黑雲至於廬前雲中有二十餘¶
鬼領一人枷杻鎖械來景通前曰汝子不孝不能救汝寵見之¶
果父悰也悲泣謂父曰何故受苦如斯父曰吾殺降兵被他冤¶
訟於地獄下受諸罪苦汝何故更毀眞人令吾轉轉罪重寵乃¶
<pb:CK-KZ_JY242_13p059a>¶
匍匐悲泣懺悔謝過乞捨已身之罪救亡父之魂景通曰汝要¶
免父之罪修黃籙道場可以救拔必得汝父生天免此罪報逡¶
巡父被諸鬼領去寵乃禮謝景通入城於三洞觀設黃籙道場¶
七日七夜至第五日見父乘雲氣而來謂寵曰吾奉天符乘黃¶
籙功德已生天堂凡是所殺冤魂皆已託生人世¶

**** 　　唐獻修黃籙齋母得生天驗¶
唐獻者蔡州平輿縣人也年二十三隋大業四年授導江縣尉¶
寵狎侍婢春紅不親官務公事數闕兼患風勞久未痊瘥母曰¶
我兒疎狂疾病皆嬖婢所致也母令貨此婢婢告於獻獻恨母¶
擬貨其婢與婢爲計遂鴆其毋毋死月餘獻亦暴死三日心暖¶
<pb:CK-KZ_JY242_13p059b>¶
家人不敢便葬忽卽起活曰我有大罪毒母之過也冥司令我¶
生受罪報自是每夜有二鬼使領夜叉數人舁大鑊於堂中良¶
久火起湯沸夜义义獻於鑊湯之中痛楚號叫至五更方息如¶
此三年萬般捨施功德終不能免忽有賣藥道士獻問其方術¶
道士曰眾生罪業重大無過黃籙道場祈告天地三日三夜燒¶
香散花懸諸旛蓋歌讚禮願懺悔拔罪救度亡魂解除冤對最¶
爲勝妙之法爾獻遂請道士置黃籙道場三日之後鬼使夜叉¶
不復更至身心安愈無復憂患忽見黃衣使者一人曰昨奉天¶
符以修齋之力母生天堂汝大逆之罪亦已原赦唯罪婢春紅¶
令瘡疥三年爾自此春紅果患三年方愈獻棄家於晉州羊角¶
<pb:CK-KZ_JY242_13p060a>¶
山請爲道士志修道矣¶

**** 　　李承嗣解妻兒冤修黃籙齋驗¶
李承嗣者鄂州唐年人也家富巨萬而娶妻貌醜有子年十歲¶
仍患腰腳承嗣常惡之乃娶小婦四人終日伎樂忽因酒醉小¶
婦佞言與醜妻一百千錢令其離異妻欲詣官訟之因此方免¶
承嗣遂與小妻爲計夜飲之次以毒藥殺其醜妻及兒葬後旬¶
日以來每至午時卽見二烏來啄承嗣心痛不可忍驅之不去¶
迷悶於地久而方定如此一年萬法不能救青城道士羅公遠¶
遊淮泗間承嗣請命至家問禳救方術公遠曰冤魂所爲皆上¶
告天帝奉天符來報人間方術不能免之只有修黃籙道場拜¶
<pb:CK-KZ_JY242_13p060b>¶
表奏天可解斯罪爾承嗣遂修黃籙道場三日三夜二日之後¶
烏鳥不復來其妻與兒現於夢中曰汝枉殺我母子二人併命¶
毒藥我上訴於天帝許報汝冤今以黃籙善功太上降勅我已¶
生天受諸福報與汝永解冤結留一玉合子可收之覺後於寢¶
室中得玉合子一枚承嗣捨於鄂州開元觀大修道門功德塑¶
尊像葺理觀宇以報道恩矣¶

**** 　　吳韜修黃籙齋却兵驗¶
吳韜者汴州開封人也家富爲魏大將軍領兵三萬泝江入蜀¶
至戎州值蜀將關羽總師五萬拒之與韜水陸大戰韜素好道¶
常持黃帝陰符經是日陣敗吿天曰吾聞持陰符者危急之日¶
<pb:CK-KZ_JY242_13p061a>¶
有陰靈助之喪敗如此願賜救護言訖有二白衣謂韜曰汝自¶
入峽縱意殺人幽魂咨怨致此亡敗韜曰危旣如此何以免之¶
二神人曰汝速爲冤魂告天發願請修黃籙大齋拔贖亡者如¶
此當免失利韜如其言卽爲發願關羽亦已收軍韜收合敗卒¶
直至夷陵屯集乃修黃籙道場三日前二神人復見謂之曰冤¶
魂並已託生諸方汝亦沾此餘福神兵密衛必得大勝愼勿殺¶
人夫天地生萬物一草一葉尚欲其生長成遂況人命至重上¶
應星辰豈可非理致殺恣汝胸襟也古今名將不及三世者爲¶
其心計陰謀殺人利己雖立功爲國亦須道在其間善分逆順¶
不枉物命使功過顯明卽必征伐有功神明祐助今蜀不久坐¶
<pb:CK-KZ_JY242_13p061b>¶
見敗亡矣旬月關羽兵至收夷陵交兵之次風雷震擊大雨忽¶
至蜀兵潰散韜開門納降得蜀兵三千擒其裨將關羽領兵却¶
迴自兹蜀亦削弱矣¶

**** 　　公孫璞修黃籙齋懺悔宿冤驗¶
公孫璞者雍州高陵人也武德二年爲華州司馬年四十餘沉¶
湎酒肉荒淫財色常令家童漁釣弋獵恣殺物命甘其口腹忽¶
夢千餘人持刀劍弓矢入其家擒璞殺之璞流汗驚懼因成瘡¶
疾遍身有瘡皆有口及舌日夜楚痛求死不得璞表兄華陰令¶
賈宣古見其所疾驚曰未嘗見有此瘡當是殺生太多宿業所¶
致然也華山道士姚得一多記神方可使人一往求問也璞依¶
<pb:CK-KZ_JY242_13p062a>¶
教令其長子到華山具述所疾涕泣求救得一曰此疾是殺生¶
害命眾冤所爲可修黃籙大齋懺悔宿冤疾異可愈爾其子以¶
此告璞便於所居修黃籙道場七日至第五日璞夢青童二人¶
引至一處門闕宏麗有如府署良久天上有黃光如日直照地¶
司其門大開卽見魚鼈鳥獸猪羊牛馬奇形異狀者千百頭從¶
門中出乘此黃光旋化爲人飛空而去逡巡化盡青童曰此是¶
汝之所殺冤魂今天符旣下乘功德力託生爲人汝罪已除瘡¶
疾亦愈旬日之間璞乃平復遂入華山禮謝姚尊師看覽雲泉¶
戀慕幽境直至日晩得一曰山中無食可以延留長者若住宿¶
宵必恐僕從飢餒此有徑路可以還家取一卷仙經擲之展於¶
<pb:CK-KZ_JY242_13p062b>¶
崖上化爲一橋二青龍負之放五色光其明如晝送璞與僕從¶
此而去須臾到家明日差人入山致謝已失得一所在璞全家¶
修道居於華陽山焉¶

**** 　　胡尊師修清齋驗¶
胡尊師名宗自稱曰[木*(竹/熱/山)](孚郭切)居梓州紫極宮嘗沿江入峽道中¶
遇神人授眞仙之道辯博該贍文而多能齋醮之事未嘗不冥¶
心滌慮以祈感通梓之連帥皆賢相重德慕下盡皆時英碩才¶
如周相國李義山畢加敬致禮其志亦泊如也洎解化東蜀顯¶
跡涪陵方知其蛇蟬之蛻得道延永爾梓益褒閬間自王法進¶
受清齋之訣俗以農蠶所務每歲祈穀必相率而修焉至有白¶
<pb:CK-KZ_JY242_13p063a>¶
衣之夫緇服之侣往往冒科禁而蕆事者固以爲常矣有郡人¶
劉崧慕師之道德請於別地以致齋焉師謂之曰夫嘯儔侣命¶
儕友者猶須正席拂筵整籩洗爵恭敬以成禮嚴恪以致事或¶
懼其誚讓責其不勤況感降天眞禱求福祐豈可陡然而買罪¶
乎俗之怠惰有自來矣子可訓勗于眾必精必虔乃可爲爾崧¶
承命誓眾潔己率先而撰香花備壇墠師然後往猶丁甯戒誨¶
旣昇壇展禮思神之際有黑雲暴起旋飈入座拔其二柱飄其¶
竹席投其鎗釜於千步之外而後卒事而融風熙熙祥氣亘野¶
師詰所投之物其二柱嘗閣於豕圈之上竹席嘗蔽於產婦之¶
室鎗釜嘗爨於縗絰之家其不投者皆物之潔矣師曰器用不¶
<pb:CK-KZ_JY242_13p063b>¶
潔神明惡之況爾之心乎心苟有疵行苟有玷雖百牢陳於席¶
九韶奏於庭適足以瀆神明延大禍爾人之修心必使乎言行¶
相脗內外坦然明不媿於人幽不慚於鬼吾知其可爾反於是¶
者豈言行之足徵哉士君子里巷之人聞師之言各革惡趣善¶
矣¶

**** 　　崔玄亮修黃籙齋驗¶
崔公玄亮奕葉崇道雖登龍射鵠金印銀章踐鴛鷺之庭列珪¶
組之貴參玄趨道之志未嘗怠也寶厯初除湖州刺史二年乙¶
巳於紫極宫修黃籙道場有鶴三百六十五隻翔集壇所紫雲¶
蓬勃祥風虛徐與之俱自西北而至其一隻朱頂皎白無復玄¶
<pb:CK-KZ_JY242_13p064a>¶
翮者棲於虛皇臺上自辰及酉而去杭州刺史白居易聞其風¶
而悅之作吳興鶴讚曰¶
有鳥有鳥　從西北來　丹頂火綴　白翎雪開 遼水一去¶
　緱山不囘　噫吳興郡　孰爲來哉 寶厯之初　三元四¶
齋　當白晝下　與紫雲偕 三百六十　拂壇徘徊　上昭¶
玄貺　下屬仙才 誰其尸之　太守姓崔¶
崔公常持黃庭度人道德諸經未嘗曠矣其後以感通之至彌¶
加篤勵去世之時入靖室[言/奉]黃庭無疾而化將葬棺輕若空衣¶
焉¶

**** 　　武昌人醮水驗¶
<pb:CK-KZ_JY242_13p064b>¶
武昌人寓居蜀之青城其邑每歲修竹笿之堰以隄川防水賦¶
稅之戸輪供其役武昌是歲籍在修堰之內邑吏第名分地以¶
授之自冬始功訖歲而畢所受之地當洄水之穴新有漩注基¶
址不立雖運石以塞之負土以實之一夕之後已復深矣主吏¶
疑其龍神所爲也求陀羅尼幢三四尺投於其中侵陷彌甚晝¶
勤夕勞不離其所諸家有緒而獨未定其址頗以爲憂乃備禱¶
醮之禮撰詞以告焉其大旨曰國以人爲本人以食爲先人依¶
神以安甯神依人而變化蜀之田疇旣廣租賦是資所修隄堰¶
二百餘里或少有怠廢則墊溺爲災歲苟不登則饑寒總至人¶
或失所神何依焉況復漂陷爲憂淪胥是懼有一於此則粢盛¶
<pb:CK-KZ_JY242_13p065a>¶
不供椒漿莫給春祈秋報何所望於疲民哉當使封畛克完浸¶
淫息患地租天賦無曠於循常東作西成克彰於幽贊矣如是¶
潔其器用豐其禮物掃地而醮焉是夕夢眾人紛紜檐囊荷橐¶
襁嬰攜孺若遷於他所明日投石以實之水乃退涸遽成其堰¶
八月之後方復摧陷濬爲洄潭焉¶

**** 　　徐翥爲父修黃籙齋驗¶
高平徐翥漣水人也因官遷于青州貨殖殷贍有子三人其二¶
癃殘小者項有肉枷人見所共驚畏翥初銳意求官驕佚自任¶
下輦成宴言行事隨欣欣然有凌雲霄之志見二子之疾未甚¶
介意及覩肉枷之異悒悒不樂道遽喪矣因遊東海山觀中與¶
<pb:CK-KZ_JY242_13p065b>¶
道士話其事道士曰三子之疾非已之過非子之罪蓋宿業所¶
鍾爾道門所謂宿業非是疾者前生之業乃先人之罪殃流後¶
裔也君家先世當有酷於刑法暴於捶楚爲官不恤牢獄不矜¶
囚徒意生法外殘毒害物遂使子孫受其報爾翥泫然流涕曰¶
實然先父爲官當則天之朝世亂讒勝誅鋤李氏諸王屠害宗¶
室朝廷德望必設法以陷之殘刑以毒之誅勦考掠不勝其毒¶
者陷於狴牢死於繫械故不可勝紀如武懿宗來俊臣周利貞¶
李義府之徒恩渥隆異囘天轉日天下畏之以矜恕慈惠者爲¶
懦夫以彊愎忍酷者爲能吏仁憫道息貞正事隳勢使然也先¶
父雖位卑威薄時稱能官累案大獄甯無枉抑今日之報信而¶
<pb:CK-KZ_JY242_13p066a>¶
有徵將袪此罪滌此冤奈何道士曰拔先世之考當修靈寶解¶
厄齋救存殁之苦當修黃籙齋勿恡金寶一遵天科竭財向善¶
孜孜不倦可以謝其罪爾翥還家大修黃籙道場三日第二日¶
夜時方嚮晦中夜聞門外車馬人物之聲甚眾出門視之則白¶
光如晝天兵千餘人官吏數百羅列門外若有所候良久黑氣¶
鬱勃直北而來中有三人枷鏁械縛鬼神數十人領之列於官¶
吏天兵之前一人卽翥父玄之也俄而黃赤光一道自西北來¶
照地上草木屋宇人物之形皆若金色異香盈空光中神仙一¶
人青童十餘人二力士執節前引其左一人武弁朱衣執金策¶
去地三丈許眾官拜迎神仙俯揖武弁者稱太上之勅讀金札¶
<pb:CK-KZ_JY242_13p066b>¶
曰徐玄之侮法害人宜加考謫以其子精修黃籙功簡上玄卽¶
宜赦宥同惡延逮並爲原除於是神仙復去官吏皆隱卽見其¶
父素服麻衣謂翥曰吾不知罪福但恣胷襟法外害人久被冤¶
訴考責已十八年同官屬吏皆均其罪猶有十二年殃苦報訖¶
方履惡道痛苦之狀不可具言賴汝歸向法門精修此福太上¶
降赦前罪併除冤訟之人先已解脫延累之罪自此亦銷吾得¶
生天去矣勤於香火以報道恩乃飛空而去翥之三子旬月之¶
間殘病者完復肉項亦銷更修黃籙齋十壇廣爲存歿仍令小¶
子於山觀入道永奉香燈翥終身高閑不窺祿利常持誦眞經¶
時亦鍊氣絶粒¶
<pb:CK-KZ_JY242_13p067a>¶

**** 　　張郃妻陪錢納天曹庫驗¶
成都張郃妻死三年忽還家下語曰聖駕在蜀之時西川進軍¶
在興平定國寨以討黃巢其時鄰家馮老父子二人差赴軍前¶
去時留寄物直三十千在某處馮父子歿陣不回物已尋破用¶
卻近忽於冥中論理某被追魂魄對會經今六年近奉天曹斷¶
下云自是歿陣不歸非關巨蠧故用令陪錢三十貫卽得解免¶
緣臘月二十五日已後百司交替又須停住經年其錢須是二¶
十五日已前就玉局化北帝天曹庫子送納一張紙作一貫其¶
餘庫子門司本案一一別送與人間无異光化三年臘月二十¶
三日就北帝院奏前件錢訖是夕妻夢中吿謝而去又成都縣¶
<pb:CK-KZ_JY242_13p067b>¶
押司錄事姓馮死十餘年其姪爲冥司誤追到縣馮怒所追吏¶
放其姪自縣後門倉院路而還見路兩畔有舍六十餘間云是¶
天曹庫收貯玉局化所奏錢¶

**** 　　蘇州鹽鐵院招商官修神呪道場驗¶
蘇州鹽鐵院招商官姓王其家巨富貨殖豐積而疾苦沉痼逾¶
年不痊齋供像設巫醫符呪靡不周詣莫能蠲除玉芝觀道士¶
陳道明專勤清齋拜章累有徵驗而招商素不崇道聞之蔑如¶
也攻理所疾費貨財萬計矣日以羸爾俟時而已其親友勸勉¶
俾請陳道明章醮祈禳不獲已而召焉道明爲於其家修神呪¶
道場疾方綿篤不保旦夕促以啟壇當禁壇之際疾士冥然家¶
<pb:CK-KZ_JY242_13p068a>¶
眷親友相顧失色禁壇旣畢道明持劍水詣房內外噴水除穢¶
疾士曰請尊師就此噴水可否道明就臥內噴之忽然起坐稽¶
首頂禮曰深謝神功我疾有瘳矣乃求衣命机隱坐而喜曰一¶
生錯用心不知有大道今日方荷天兵之力也徐與親友妻子¶
言曰我初困頓絶甚謂今夕死矣尊師開道場之時都不醒悟¶
但聞空中有言大帝下降領天兵討逆如是卽黃光如日照灼¶
遠近卽見千乘萬騎天兵神將圍繞此宅鬼物邪怪並已擒縛¶
去矣方見大帝太一乘七寶車對行前引侍衛儀仗如人間帝¶
王忽令召某至太一前令神以水噴面清涼徹心無復痛楚但¶
氣稍羸爾卽云元始下降乃見大帝太一對望迎拜隊仗倍於¶
<pb:CK-KZ_JY242_13p068b>¶
前百倍多矣元始天尊有光一道下照某身今則氣力亦似勝¶
任矣速備盥洗自要臨拜壇前親友尚恐其未任勸俟來日懇¶
要盥漱更衣扶杖而立良久捨杖而行便於拜跪數四家人扶¶
策揮手拒之因坐觀法事素若無疾飲食氣力逡巡如常自是¶
三日齋壇炷香虔對略無暫替乃獨修創玉芝觀講堂大殿三¶
門通廊齋廚道院前及官河開街廣四十餘步土木之用像設¶
之製牀机器皿服玩庖廚凡計錢數百萬二年之內畢周備焉¶
自兹氣爽神清智識明敏乃乞解所職養道閑居¶

**** 　　相國杜豳公修黃籙齋免閻羅王驗¶
相國杜豳公幼履顯榮厯居大任名藩重鎭皆再領之年九十¶
<pb:CK-KZ_JY242_13p069a>¶
餘薨於荆渚是夕中使楊魯周自五嶺使迴止於傳舍一更之¶
後風勢可懼敲磕擊觸若兵甲之聲人人股慄莫知所以魯周¶
馹騎所倦尋亦成寐四衢之內師旅充斥不通人行問其故皆¶
曰迎閻羅王今夜四更去又問王是何人曰此州大將官高年¶
長者是旣覺召驛吏問之時公不愈半月矣官高年長首冠眾¶
人疑其必有薨變是夕四更果去世矣魯周話此事於儕友間¶
自是京師亦有知者明年春女妓間有暴殞而蘇傳公之命云¶
我今居閻羅之任要作十壇黃籙道場以希退免令送錢二百¶
萬圖幕各二百事於開元觀古栢院詣沖眞大師胡紫陽嚴修¶
齋法齋畢前傳命之妓復暴殞如初云我已奉上帝之命爲他¶
<pb:CK-KZ_JY242_13p069b>¶
國之王免冥官之任矣言罪福之報信如影響不可不戒也凡¶
修黃籙道場表奏上帝上帝降命無所不可¶

**** 　　南康王韋皋修黃籙道場驗¶
太尉中書令南康王韋皋節制成都於萬里橋隔江創置新南¶
市發掘墳墓開拓通街水之南岸人逾萬戸鄽閉樓閣連屬宏¶
麗爲一時之盛然每至昏暝則人多驚悸投礫擲石鬼哭嗚咽¶
其喪失墳壠平剗墟墓無所告訴故俗謂之虛耗焉居旣不安¶
市亦不甚完葺韋公知之請道流置黃籙道場精伸懺謝至第¶
三日鬼哭之聲頓息居人亦安韋公夢神人曰所營南市開發¶
墳塚使幽鬼之類失其所居喪其骸骨相與悲怨幾爲分野之¶
<pb:CK-KZ_JY242_13p070a>¶
災賴黃籙之功爲其遷拔上帝勅窮魂三萬餘輩皆乘此福託¶
生諸方居人自此安矣勿復爲憂也公深異之自製黃籙記立¶
於眞符觀¶

**** 　　李約妻要黃籙道場驗¶
李約者咸通十二年爲諸衛小將軍妻王氏死已逾年忽一日¶
還家約勒大小幹當家事言語厯厯一如平生初一家甚驚及¶
旬月後亦已爲常矣約罷官二年力甚困闕頻入中書見宰相¶
求官未有成命妻忽謂約曰人間命官須得天符先下然後受¶
官近見陰司文字五月二十五日方得符下必受黃州刺史可¶
用二十三日更入中書投狀也約如其言二十三日入中書求¶
<pb:CK-KZ_JY242_13p070b>¶
官時相侍中路巖性甚强正早聞其妻還魂之事又聞二十五¶
日必除刺史適會其日路公知卽因會話之際已與諸廳有約¶
云李約妖妄之言固不可聽某已斷意不與除官矣至二十五¶
日路公知卽黃州刺史有闕路遲疑多時未欲注擬忽下筆與¶
署黃州刺史亦總不知勅下之後方復醒悟乃歎曰此天道也¶
豈人力可爭乎約將赴任妻亦隨之發日及上官日皆其妻所¶
擇到任旬月妻謂約曰我人間世限盡與君生死之決所以未¶
去者爲天司與一主持處日限未卽赴任又以平生過咎未得¶
原免今居官之際可爲作少功德也約問要何功德妻曰請修¶
黃籙道場三日約素不好道意甚疑之問何故須修黃籙道場¶
<pb:CK-KZ_JY242_13p071a>¶
曰天上地下一切神明無幽無顯無小無大皆屬道法所制如¶
人間萬國遵奉帝王爾黃籙齋者濟拔存亡消解冤結懺謝罪¶
犯召命神明無所不可上告天地拜表陳詞如世間表奏帝王¶
卽降明勅上天有命萬神奉行天符下時先有黃光如日出之¶
象照地獄中一切苦惱俱得停歇救濟拔贖功德極速故須修¶
黃籙道場爲急矣約問曰佛家功德甚有福利何得不言妻曰¶
佛門功德不從上帝所命不得天符指揮只似世間人情請託¶
囑致而已神鬼無所遵稟得力極遲雖云來世他生亦恐難得¶
其效約聞之乃備法物置黃籙道場三日三夜其兒女復爲母¶
氏於紫極宮別修一壇亦三日三夜齋時妻於壇前設位奉香¶
<pb:CK-KZ_JY242_13p071b>¶
觀聽法事旣畢謂約曰此官二十九箇月卽當除替授金吾小¶
將軍但勤心奉公濟恤貧弱矜憫孤獨疎薄財貨重人性命哀¶
矜刑獄崇奉大道清靜身心勿食珍鮮勿衣華美卽爲上矣勿¶
以久貧而貪財帛人生各有定分勉之思之此去授一職任足¶
以自安無以眷屬爲念也長子後宰昌明亦在道鄕中子一尉¶
不足榮顯小子當令入道以奉香火十年之內四海多事善自¶
保焉言訖不復影響約更焚香虔請竟無言矣後三子及約官¶
任皆如其所言¶

**** 　　盧賁修黃籙道場驗¶
盧賁者邠州三水人也晉永和二年爲道州司法參軍性强毒¶
<pb:CK-KZ_JY242_13p072a>¶
凡推詰刑獄鞭笞捶楚人不勝酷死者甚眾忽一日廳前地裂¶
有二鬼舁一大鑊置於庭中發火煎之水已沸湧數人上廳擒¶
賁投入鑊中煎煮楚痛呌喚半日餘乃擎出於地上諸鬼乃去¶
醒後渾身猶如火色官吏共見如此半年每日受苦無方救拔¶
羅浮山道士孟知微因遊州境賁延請到家告以斯苦知微曰¶
此乃枉害良善魂告於天乃受斯報急修黃籙道場得天符放¶
救冤魂生天此罪方免遂請道士修黃籙道場三日禮謝至第¶
三日夢三十餘人有鬼吏引之謂賁曰國之刑律自有常科訉¶
獄詳刑哀矜而勿喜賞宜從重所以示恩也罰宜從輕所以示¶
仁也憂人之情惜人之命常兢兢而愼之豈可肆汝心胸法外¶
<pb:CK-KZ_JY242_13p072b>¶
加罰苦毒捶楚害及於人非罪而死者其魂告天幽冥不能制¶
鬼神不能拒上帝有命許其雪冤所以汝受其苦今黃籙懺謝¶
救彼冤魂魂旣生天冤卽解矣此三十餘人各執蓮花乘雲氣¶
從道場之側翩翩上天自此鑊湯永息賁遂捨官入峨嵋山修¶
道矣¶

**** 　　樊令言修北帝道場誅狐魅驗¶
樊令言者汴州人也莊在外縣因晚歸莊僕從行遲其馬駿疾¶
不覺獨行三二十里道旁見一少女悲泣駐馬問之覩其妖豔¶
遲回不去遂與此女同入道側數里之間到其居處屋宇宏麗¶
侍從繁奢如公郡之家矣是夕女之母約與令言爲婚留連飲¶
<pb:CK-KZ_JY242_13p073a>¶
宴親賓皆集不覺已三日矣懇欲還莊母亦令從者車檐侍女¶
數人使其女隨往莊所嬿婉歡樂彌日移時令言日以瘦削因¶
而成疾未及牀枕體弱氣衰唯荒誕是務不接賓友惡見於人¶
時多恚怒心神恍惚偶自莊還家數里下馬頻頻憩息於店中¶
遇一道士自言是終南圭峯杜太明熟眎令言謂之曰子之邪¶
氣貫心妖疾已作百脉奔散五臟虛勞若不救理死亡無日矣¶
吾之山童善於雜術子可遽還與此童偕往可在密室之中作¶
北帝道場今夕當有其效勿爲驚怛如此卽性命可全形骸可¶
保矣令言異其說奉其教素亦貯疑徑與此童還莊中掃灑密¶
室借香火案几其婦望而怒之曰信邪妄之言行非正之事禍¶
<pb:CK-KZ_JY242_13p073b>¶
由自投非我本所知也洎晚有十餘人將鷹犬弋獵之具從空¶
中而下徑入堂內殺其婦及女僕凡七八人旣死皆化爲狐矣¶
令言驚懼投密室中不見童子但留朱字一行曰太上命北帝¶
鷹犬軍誅樊令言家害人狐魅之鬼如符命自此令言所疾日¶
痊心力日益神氣充溢年八十猶如少童則天時爲東臺御史¶

**** 　　鮮于甫爲解冤修黃籙道場驗¶
鮮于甫者鄧州南陽人也屬隋朝喪亂年三十七膽勇多計率¶
莊戸一百餘人初卽自衛鄕里尋乃攻劫近封汝郢荆襄之間¶
大爲劫奪殺害戸口侵掠行人至武德初甫忽患雙手痛疹如¶
被燒煮三日一爛疾狀異常萬藥千醫了不能救捨數百千錢¶
<pb:CK-KZ_JY242_13p074a>¶
作諸功德亦無所應乃入京尋醫至藍田與道士同店止宿因¶
話所疾道士曰此冤橫殺人業報使然也急詣宫觀修黃籙道¶
場可以濟拔耳遂還家置黃籙道場三日三夜手不復痛平復¶
如常有十餘人或朱或紫或官或庶去壇百餘步於東北隅髣¶
髴而現使人致謝於甫甫往見之欣然款晤曰君昔以無辜殺¶
我實抱沉冤上訴於天乞報其酷皇天降命得以相讎君忽值¶
神仙示以至道依玄經聖典開黃籙道場奏表九天垂恩大宥¶
非止我等之身君之九祖亦同得生天矣齋功重大聖力顯明¶
所有冤對自此永解十華眞人奉太上命下校善功但當修福¶
勿復念惡也甫捨錢三千餘貫廣修宮觀補葺尊像施及貧病¶
<pb:CK-KZ_JY242_13p074b>¶
救厄濟危於鄧州修觀立碑具紀靈驗之事¶

**** 　　竇德玄爲天符專追求奏章免驗¶
都水使者竇德玄貞觀中奉詔於淮浙名山檢括眞經於汴河¶
上逢一使者腳痛途步甚爲艱難欲託船後謂從者曰某遠道¶
行役腳疾忽甚官程有限又難駐留欲寄船後聊歇三五十里¶
不知可否從者白於德玄德玄亦以窗中窺見深有哀憫之心¶
因令船後安泊日給茶飯直過淮口將息已較欲辭德玄出船¶
方問其行止曰某太山使者非世間人也奉天符往揚州追竇¶
都水耳聞之極驚請天符一看如人間符牒不敢開之因問曰¶
某都水使者竇德玄也旣是專追何須待到揚州耶使者曰某¶
<pb:CK-KZ_JY242_13p075a>¶
不識其人但據文字行耳所到之處下天符之後當處土地同¶
共追收未到之間固不合妄洩於天機也旣君是都水與牒中¶
事同數日存卹之恩理須奉報欲免此難可徑詣揚州王遠知¶
仙伯拜章求請某卽未下天符待上章了必有勅命爾此外不¶
可禳之也德玄至揚州主客參迎纔畢便詣王仙伯具述性命¶
之急懇乞拜章仙伯曰某退迹自修不營章表旣有冥數之急¶
敢不奉爲也乃與自寫章拜之是夕使者復來白章已達矣太¶
上有勅更延三十年位爲左相其後年壽官秩皆如其言矣¶

**** 　　馬敬宣爲妻修黃籙道場驗¶
馬敬宣者懷州武陟人也開元六年春授司農寺丞移家入京¶
<pb:CK-KZ_JY242_13p075b>¶
妻亡有二男一女亦皆幼小後妻姓謝前室兒女多被抑挫衣¶
食不足鞭楚異常敬宣皆不得知因夜作煎餅前室女方七歲¶
飢甚竊而食之謝氏候敬宣不在以熱火筯刺其手掌不經旬¶
日女乃致死數日謝亦無疾而卒心上微暖三日却活敬宣問¶
其所見之事曰汝前妻訴我爲火筯之事冥司罰我生受爛足¶
之報今乃雙足痛苦不可堪忍敬宣遂看之足已爛矣膿血橫¶
流痛楚極甚敬宣初不知火筯刺女手之事及是聞之甚加痛¶
恨謝之所病三年求死不得醫藥彌甚廣作功德亦無濟益敬¶
宣於永穆觀燒香女冠杜子霞頗有高行因以此事問之子霞¶
曰解冤釋結除宿報之災唯黃籙道場可以懺拔冤魂生天疾¶
<pb:CK-KZ_JY242_13p076a>¶
病自損過此不知也遂於景龍觀修黃籙齋七日七夜謝夢前¶
妻及亡女曰以功德故捨汝大冤天符下臨不得久住今則受¶
福於天堂去矣足疾遂愈敬宣夫婦常修齋戒歸心妙門矣¶

**** 　　秦萬受斗尺欺人罪修黃籙齋驗¶
秦萬者廬州巢縣人也家富開米麵綵帛之肆常用長尺大斗¶
以買短尺小斗以賣雖良友勸之終不改悔元和四年五月身¶
死冥司考責了罰爲大蛇身長丈餘無目在山林中被諸小蟲¶
日夜噆食疼痛苦楚無休歇時託夢與其子具說此苦云汝明¶
日於南山二十里林間看我與少水喫廣造功德其子夢覺語¶
之一家悲歎坐以待旦及明徑至城南林中果見大蛇無目被¶
<pb:CK-KZ_JY242_13p076b>¶
眾蟲噆食鱗甲血流異常腥穢一家見之號泣以水於盆飲之¶
飲水欣喜舉身蟠屈若有所吿其子廣求救護厯問於人紫極¶
宮道士霍太清曰可修黃籙道場三日懺悔必可濟拔其子卽¶
於宮中修齋三日三夜至第二日見一大蛇在道場中香案之¶
下與林中蛇大小無異忽復不見是夜妻夢見萬著白衣坐紫¶
雲中謂其妻曰深媿修此道場已蒙天符釋放前罪併盡今便¶
生天上更可捨三千貫錢大修道門功德以救貧病自此子孫¶
不得輕秤小斗短尺狹度欺於平人受無眼眾毒之報此事顯¶
然如影隨形爾非黃籙大齋懺拔上達天宮太上有勅天符放¶
赦此罪萬劫不可卒除吾有金裝割爪刀子留以爲驗夢覺果¶
<pb:CK-KZ_JY242_13p077a>¶
得此刀乃是棺中隨殮之物信知生天非謬齋畢却往林中不¶
復見大蛇矣乃施刀子入紫極宮大修宮宇立碑標載其事¶

**** 　　杜鵬舉父母修南斗延生醮驗¶
京兆杜鵬舉相國鴻漸之兄也其父年長無子厯禱神祇乃生¶
鵬舉二三歲間終年多疾十歲猶尫劣怯懦父母常以爲憂太¶
白山道士過其家說陰陽休咎之事因以鵬舉甲子問之道士¶
曰此子年壽不過十八歲父母大驚曰年長無子唯此一兒將¶
以紹續祭祀如其不永杜氏之鬼神將有若敖之餒乎相視洒¶
涕請其禳護之法道士曰我有司命延生之術但勤而行之三¶
年之外不獨保此一兒更當有興門族居大位者父母拜而請¶
<pb:CK-KZ_JY242_13p077b>¶
之因授以醮南斗延生之訣使五月五日依法祈醮然後每日¶
所食別設一分若待賓客雖常饌亦可設之如是一年當有嘉¶
應父母懃奉無闕致醮之夕有物如流星墜席中一年之外忽¶
有青衣吏二人過憩其門留連與語吏曰主人每日常饌亦設¶
位致饗何所求也具以前事白之吏曰司命知君竭誠明年復¶
當有一子此之二子皆保眉壽其名有一邊著鳥向下懸鍼者¶
當居重任必爲相國所食自此無煩致享明年果有此子兄弟¶
俱充盛無疾自是兄名鵬舉終安州都督弟名鴻漸爲國相西¶
川節度使並壽逾九十終身無疾¶

**** 　　衢州東華觀監齋隱常住驗¶
<pb:CK-KZ_JY242_13p078a>¶
衢州東華觀物產殷贍財用豐美主持綱領多恣隱欺有監齋¶
一人其過尤重不知禍福不信神明或聞罪福報應謂之虛誕¶
常曰道士用常住物如子孫用父母物耳何罪之有以此故教¶
誨所不及矣辯於飾非給於應對人有文過者率引之以爲語¶
端如俗中之說徐六侯白耳旣死數年一旦道侣三五人縱步¶
園林遊春肆目坐石藉草之際觀中牛十餘頭飲齕於坐側一¶
人偶曰某監齋常能排斥罪善不信報對量其積過莫在羣牛¶
中否眾方言笑一牛忽詣眾前驅之不去試以某監齋呼之跪¶
而雨淚每呼名必隨應焉道侣愍之爲拜章修齋謝過遷拔二¶
日夜寓夢致謝言宿過已赦徑得往生矣三夕而牛斃¶
<pb:CK-KZ_JY242_13p078b>¶

**** 　　婺州開元觀蒙刺史復常住驗¶
婺州開元却倚小坡形勢高爽元置之地四面通街其後居人¶
所侵基地漸狹大殿之後便逼居人私舍亦有州司勢要占地¶
造宅道士明知其事未嘗敢言主觀道士夢天上官吏三五十¶
人自空而下集於殿前卽喚此道士問觀地疆界答云某後生¶
晚長自主觀來但據見在而已據老人所言此觀元置爲御容¶
四面通街以防水火今去街極遠盡隔人家官人點頭曰實然¶
又見一人云是地司所說亦同有朱衣吏一人進曰此事不煩¶
躬親指說但處分刺史温璋卽時忽見令人往傳處分言訖昇¶
空而去明日刺史忽入觀行腳登尊殿上顧望問道流此觀形¶
<pb:CK-KZ_JY242_13p079a>¶
勢布置不合隘窄如此何得側近便有戸人居住道流逡巡未¶
敢祗對温郎中曰固應難說卽令懸榜發遣居人四面以官街¶
爲界併還常住所侵占地者據侵住年月限一月日內陪納租¶
地錢隨間數徵地租約數百千充版築垣墻修飾屋宇六十餘¶
日觀復舊制温夜夢青童降曰汝有政理常住之功賜節鎭三¶
任若瀆貨殺人得其一矣亦如其言¶

**** 　　杭州餘杭上清觀道流隱欺常住驗¶
杭州餘杭上清觀田畝沃壤常住豐實主持道流每減尅隱欺¶
以私於巳雖教門鈐轄官中舉明必廣費金帛以請託於局吏¶
賄貨旣行多覆藏其罪掩蔽其惡由是州吏縣曹相知罔冒積¶
<pb:CK-KZ_JY242_13p079b>¶
弊久矣殿宇摧殘香燈寢絶遊客經過略無投足之所有識者¶
爲之寒心嫉惡者有爲之扼腕固有日矣會昌中人家併產兒¶
女五六輩皆形骸不具瘖聾瞽躄數歲有白尊師自金華山至¶
駐留旬日住持道流因話其事尊師促令召之旣至愍然曰汝¶
何得作此重業犯負大道致兹考責邪謂觀中諸道流曰此奴¶
婢輩皆是此觀前輩道流隱欺常住恣爲罪業不唯祇受此報¶
方欲更履諸苦未有解免之期卽次第呼其昔日姓名一一問¶
之數輩亦以曉悟先身之罪啼號嗚咽悶絶於地尊師令其家¶
各備香油爲之焚香懺謝求乞赦宥常住亦爲辦齋食供養如¶
是三日尊師冥心靜定經宿方起曰太上有明科常住法物供¶
<pb:CK-KZ_JY242_13p080a>¶
養三寶傳於無窮之世固不可輙有隱盜侵欺之者罪及七世¶
生受荼毒死履諸苦或爲賤人畜類以償昔債雖三元八節天¶
地肆赦此罪不在可赦之例吾以愍物之故適爲冒禁上干天¶
府此輩已得止此一報卽生身得於善處矣三旬之後相次有¶
應此後主持者當明爲鑒戒勿履此轍也月餘瘖瞽聾者相續¶
而死惟躄者足稍能履十餘年後平復如常白尊師言此奴罪¶
名稍輕卽當赦免此奴免之日諸輩皆釋其幽牢也果如其言¶
以此奴平復能行爲冥中赦宥之期爾¶

**** 　　李賞斫龍州牛心山古觀松栢驗¶
龍州牛心山古觀卽大唐遠祖隴西李龍遷梁武陵王蕭紀理¶
<pb:CK-KZ_JY242_13p080b>¶
益州使遷築城於此所居旣沒葬於山側鄉里立祠號李古人¶
廟武德中改爲觀其後武氏篡國濳欲革命勅鑿斷山脉其崗¶
斷處水色變赤其腥如血天寶末明皇幸蜀駕入劍門有老人¶
蘇坦迎駕奏曰龍州牛心山國之祖墓因李古人名遂爲州名¶
古老相傳皆有靈應陛下今日蒙塵之禍乃則天掘鑿所致請¶
御衣一襲藏於山脉斷處修築復舊山必有聲如此則克復兩¶
京回鑾有日矣明皇異其言卽命內使齎御衣國信祭山修築¶
刺史蘇邈准詔以近山四鄕百姓放明年租稅併功修填還使¶
如舊山果有聲如牛呴焉明年誅祿山復宮闕至德二年十月¶
二十八日詔曰江油舊壤境帶靈山自狩巴梁屢昭感應眷兹¶
<pb:CK-KZ_JY242_13p081a>¶
郡邑合有增崇可昇龍州爲都督府賜號應靈郡長慶四年中¶
使張士謙王元宥刺史蔚遲銳修之寶厯元年三月內使閻文¶
清又齎詔祈醮僖宗朝宗子李特立復以前事上奏請修觀及¶
廟置金籙道場乃授特立龍州錄事參軍與內使高品王彥忠¶
就山修飾委東川節度使楊師立選高法道士袁道常等開黃¶
籙道場醮山祈福山亦有牛呴之聲明年誅黃巢復京邑靈應¶
復如初中和三年詔昇江油爲望縣其後東川修造將李賞嘗¶
過山觀見貞松古栢皆可材用因修立廨署苟圖其功不奉使¶
司指揮徑往望林採伐山臨江滸便於運載所斫材木摙運未¶
半日夜常有神人詬責之賞厯厯聞所詬之聲莫知禳謝之路¶
<pb:CK-KZ_JY242_13p081b>¶
旣而以贓賄發露爲眾所怒今相國瑯瑘公斬之於都市¶

**** 　　蜀州新津縣平蓋化被盜毀伐驗¶
蜀州新津縣平蓋化卽第十六化也神仙崔孝通得道之所眞¶
像存焉化有玉人長一丈見則天下太平殿左有玉女泉水深¶
三四尺飲之愈疾化之上當山之半有榑木樹徑六七尺居人¶
常聞其下有考楚號叫之聲莫知所以大順元年丁未山下居¶
人何六者性本凶悍不懼罪福因值干戈化中無道流棲止乃¶
毀拆屋宇採伐林木爲樵薪以貨之固有日矣一旦詣山前僧¶
舍中求水漿以救其渴乏僧素與相識聞其聲哀切出門視之¶
見其仰面反手如被拘縛喉口喘急流涕於口問其所疾答曰¶
<pb:CK-KZ_JY242_13p082a>¶
爲我毁平蓋化屋宇斫伐樹木今有黃衣使者追捉繫縛將往¶
榑木樹下地獄中考問去渴乏旣甚乞少水相救耳以水與之¶
良久徑去死於榑木之下鄕里共所知焉又有人取水泉側古¶
跡雕塑二玉女以爲奇玩傳於人間旣無玉女之像泉畔小舍¶
亦被人毀拆近化居人見擒取盜玉女人生魂入化中其人遂¶
風癩焉¶

**** 　　嘉州開元觀門扉爲馬棧驗¶
嘉州開元觀在層崗之上下眺城邑俯眎江山二水縈迴眾峯¶
環抱頗爲郡中之勝舊有高閣臨崖崇樓切漢制度宏巧遠近¶
稱之久曠葺修樓已摧壞官收其材用之餘者爲馬廄焉有古¶
<pb:CK-KZ_JY242_13p082b>¶
制門扉堅朽不蠹亦置於木棧之旁旣而夜夜有光烱然可鑒¶
以其爲怪棄而不用及遷於紫極宫玄元殿內有小赤蛇蟠綴¶
門櫺之上累日不去雖眾人聚觀以物驅斥宛然猶在涉旬之¶
外不知所之爾¶

**** 　　成都景雲觀三將軍堂柱礎驗¶
成都景雲觀舊在新北市內節度使崔公安濳置新市遷於大¶
西門之北觀有三將軍堂此頗靈應旣毀撤之後唯柱礎一枚¶
穿掘不得置手足於其上熱愈於火逡巡應心側近居人有犯¶
觸者立有祥應至今猶存¶

**** 　　成都卜肆支機石騐¶
<pb:CK-KZ_JY242_13p083a>¶
成都卜肆支機石卽海客攜來自天河所得織女令問嚴君平¶
者也君平卜肆卽今成都小西門之北福感寺南嚴眞觀是也¶
有嚴君通仙井圖經謂之嚴仙井及支機石存焉太尉燉煌公¶
好奇尚異多得古物命工人鐫取支機一片欲爲器用以表奇¶
異工人鐫刻之際忽若風瞀墜於石側如此者三公知其靈物¶
不復敢取至今所刻之迹在焉復令人穿掘其下則風雷震驚¶
咫尺昏曀遂不敢犯¶

**** 　　成都玉局化洞門石室驗¶
成都玉局化洞門石室昔老君降現之時玉座局腳從地而湧¶
老君昇座傳道旣去之後座隱地中陷而成穴遂爲深洞與青¶
<pb:CK-KZ_JY242_13p083b>¶
城第五洞天相連天師以爲玉局上應鬼宿不宜開穴通氣將¶
不利分野乃刻石以閉之因爲石室高六七尺廣一步中鏤玄¶
元之像焉節度使長史章仇兼瓊開元中遍修觀宇崇顯靈迹¶
欲開洞門使人究其深淺發石室之際晴景雷震大風拔木因¶
不敢犯¶

**** 　　漢州金堂縣三元觀轍跡驗¶
漢州金堂縣大廳前有雙轍跡與三元觀殿前相連入昌利江¶
際而絶無窪陷之狀與平地一般但隱隱然土色稍異晝眎之¶
其跡似黑夜眎之其色似白月中看之亦帶黑色屈曲行勢遠¶
近相合雨霽卽先乾雪卽先消此最爲異綿厯歲年雖鋤斸踐¶
<pb:CK-KZ_JY242_13p084a>¶
蹂其迹常在頃因離亂主兵者斬人於其廳前微汙其迹所汙¶
之處微不相續爾青城山天倉峯側地中亦有此迹陷地四五¶
寸闊一尺雖年歲更移其迹依舊縉雲仙都山温州仙巖山皆¶
有轍迹或輾石上或在平地與此轍迹靈應無異矣¶

**** 　　玉局化九海神龍驗¶
玉局化九海神龍會稽山處士孫立畫也乾符庚子年九月庚¶
辰辰時下筆巳時已畢蟠拏蹴縮者七十三尺壁廣一丈八尺¶
許噴雲鼓波頗爲奇狀燕國公劉景宣因夢神龍降於玉局遂¶
畫其像頴川王陳公敬瑄濬并於其前遠近居人時有禱祈者¶
率言有應一旦川境亢旱有一健步者恃酒臥於龍前井欄之¶
<pb:CK-KZ_JY242_13p084b>¶
上慢罵曰天旱如此用汝何爲以大石擊畫龍之腳其痕尚在¶
旣還家足疾忽甚痛不可忍使人焚香吿謝竟不能解於是數¶
日而殂¶

**** 　　青城絶頂上清宮天池驗(六時水驗附)¶
青城絶頂上清宮有天池焉距宮之下東南十步深三尺廣亦¶
如之水常深尺許滯雨不加積旱不減每春遊山致齋者多則¶
一二百人少或三五十人飲用其水亦無涸竭經夏霖霔無人¶
汲水水亦不溢或人所汙穢立致竭焉頃因遊禮有府中健步¶
一人隨余登山令以椀汲水誤投足於其間頃刻卽涸數月經¶
雨竟亦無水余宿於上清宮焚香祈謝一夕復舊矣昔黃帝命¶
<pb:CK-KZ_JY242_13p085a>¶
甯君爲五嶽丈人嶽神一月再朝虛中灑水以代刻漏陽時則¶
颯然而下陰時卽無晝夜凡六時灑水故號六時水焉其所出¶
處在天倉巨巖之前宗玄觀之南三師壇側其下有明皇御容¶
碑水所落處側石爲六角池闊三四尺以貯之焉上無泉源亦¶
無流注應時懸降勢若暴雨人或炷香執爐祝而引之自東自¶
西隨香而灑可移數步之內乾符己亥年觀未興修水常如舊¶
忽有飛赴寺僧竊據明皇眞碑舍中擬侵占靈境創爲佛院其¶
水遂絶半歲餘僧爲飛石所驚蛇虺所擾奔出山外縣令崔正¶
規秋醮入山聞鄉閭所說芟薙其下焚香以請水乃復降至今¶
不絶¶
<pb:CK-KZ_JY242_13p085b>¶

**** 　　葛璝化丁東水驗¶
葛璝化周回巖巒左右嵌穴地靈境秀迥絶諸山故有二十四¶
峯八十一洞焉觀下有磎泉深在谷底汲之非便此宮之西過¶
崖磴十五步巨石之下有丁東水出於崖腹滴入窪石竅中積¶
雨不加久旱不竭人或污之立致枯涸中和年刺史安金山准¶
詔投龍郡縣參從者三百餘人忽有污觸其水者頃刻乃竭安¶
公與道流頗爲憂懼夜至泉所拜手焚香叩祈良久涓涓而滴¶
雖從騎之眾食之充足每年三月三日蠶市之辰眾逾萬人宿¶
止山內飲食之外水常有餘¶

**** 　　金堂縣昌利化玄元觀九井驗¶
<pb:CK-KZ_JY242_13p086a>¶
金堂縣昌利化玄元觀南院玄元殿前有九井焉平陸之上纔¶
深一二尺或方或圓大者五六尺小者三二尺相去各數步泉¶
脈相通而水色皆異其味甘香蓋醴泉之屬也無水旱增減之¶
變常涵岸不溢蜀王討東川之年岐隴之師赴援乘銳深入來¶
屆金堂江側江水泛漲雷雨異常遂不克濟師驚而遁時以盛¶
暑探騎十餘人入昌利化見井而喜繫馬解衣將赴泉以浴忽¶
大井中有馬絆蛇騰湧而出首如白虎大若車軸噓氣噴毒勢¶
欲噬人騎卒見之奔迸而去又每歲三月三日蠶市之辰遠近¶
之人祈乞嗣息必於井中探得石者爲男瓦礫爲女古今之所¶
效驗焉¶
<pb:CK-KZ_JY242_13p086b>¶

**** 　　仙都山陰君洞驗(道陽驗附)¶
仙都山陰君將欲昇天謂門人劉玄遠曰此山孤峙勢若龍蟠¶
其首東向必當吐雲送我言訖有五色雲從地湧出乘雲昇天¶
出雲之處呀成洞穴水旱祈禱立有感通大厯九年七月十五¶
日邑人宇文萬年女人阿仵等一十五人以元節之辰奉香花¶
於洞門禮拜忽見洞中波濤湧溢出一金手一玉手其大如扇¶
良久乃隱水波亦不復見長慶元年江陵人傅緗聞洞中雷吼¶
之聲咸通初道士王芳芝聞洞中聲如羣鳥飛異香紛郁遍於¶
山頂鄕人常占於歲鶴翔必致於年豐鹿鳴必致於歲歉不棲¶
凡鳥每有二烏廣明辛丑歲刺吏陳侊修置道場有祥雲天樂¶
<pb:CK-KZ_JY242_13p087a>¶
之應甘露泫於叢林寵詔褒美中和甲辰年賜紫大德曹用言¶
准詔齋醮有卿雲瑞雪之祥時旣畢黃籙道場未撤門纂有神¶
人見曰靈山齋醮必命神祇主張某卽近廟之神差衛壇靖齋¶
功旣畢門纂未移某不敢輒還本廟道眾聞其言覩其異遽坼¶
門纂其神見形媿謝而去兹山靈應今古昭彰傳於眾多非可¶
備述¶

**** 　　嘉州東觀尹眞人石函驗¶
嘉州東十餘里有東觀在羣山中石壁四擁殿有石函長三尺¶
其上鏨鳥獸花卉文理纖妙鄰於鬼工緘鏁極固泯然無毫縷¶
之隙相傳云是尹喜眞人石函也眞人昇天之時以石函付門¶
<pb:CK-KZ_JY242_13p087b>¶
弟子約之曰此函中有符籙愼不可開犯之必有大禍郡人遠¶
近咸所敬之大厯中清河崔公爲太守惟剛果自恃聞有眞人¶
石函笑謂官屬曰辛坦平之詐見矣卽詣觀眎函使破其鏁道¶
士白曰眞人有遺教啟吾函者必有大禍幸君侯無犯仙官之¶
約崔怒曰尹喜死且千年安得獨有函在促命破鏁而堅不可¶
動卽以巨索繫函鼻以數牛拽之鞭驅半日石函乃開但有符¶
籙數十軸黃素爲幅丹書其文炳然如新矣崔觀畢謂道士曰¶
吾向者謂函中有奇寶故開而閱之今但符籙而已於是令緘¶
鎖如舊崔旣歸郡是夜暴卒三日而蘇官吏將佐且謁且賀崔¶
謂其眾曰吾甚大愚未嘗知神仙之事無何開關尹眞人石函¶
<pb:CK-KZ_JY242_13p088a>¶
果有紫衣冥吏直至寢門曰我冥吏也奉命召君君不可拒拒¶
則禍益大矣始聞甚懼不覺隨吏俱去出郡城五十餘里至一¶
官署其冥官卽故相呂公諲也謂吾曰子無何開尹眞人石函¶
乎今奉上帝命削君之祿壽果如何哉卽召吏案吾名籍吏曰¶
崔公有官五任有壽十五年今奉上帝命削五任官削十三年¶
壽獨有二年在矣於是聽崔還生崔與呂公友善泣告呂公曰¶
(某)之罪固不可逃上帝之責固非三赦所及矣過自己招甘心¶
受責知復何言然故人何以爲救乎公曰折壽削官不可逃矣¶
吾爲足下致一年假職優其祿廩用副吾子之託耳崔拜謝卽¶
爲吏所導還郡廨中見其身臥於榻妻子環而哭之使者命崔¶
<pb:CK-KZ_JY242_13p088b>¶
俯眎其尸魂神翕然相合卽蘇焉問其家已三日矣本郡以白¶
廉使崔卽治裝盡室之成都具以事告節制崔甯署攝副使月¶
給俸錢二十萬果二年而卒矣¶

**** 　　九嶷山女仙魯妙典石盆鐵臼驗¶
九嶷山魯妙典仙女得道之所妙典居山修道自山門漸遷就¶
高深岑寂之地每居作一麓牀蹤跡皆在妙典初居山北無爲¶
觀中去何侯宅舜壇三二里後居第一麓牀已在山上去舜壇¶
五里其居所有古鏡一面闊三尺次作第二麓牀又直北上山¶
三十里中有石盆可廣三尺長四尺自有神水雨不加溢旱不¶
減耗飲之不竭又有鐵臼重二百五十斤延唐縣令王翱令人¶
<pb:CK-KZ_JY242_13p089a>¶
强取藥臼行未及縣王翱家舉二十餘口兩三日中相次俱死¶
藥臼今在潭州麓山寺中寺中有犯者輙病極有靈驗¶

**** 　　眞宗皇帝御製天童護命妙經序¶
夫妙本難窮至眞善應可道而非常道無爲而靡不爲是以瓊¶
簡瑤函爰敷寶訓雲章鳳篆咸演秘文標示明科形容造化所¶
以宣揚博利欲助洪鈞爲善教之筌蹄道舍靈之耳目朕獲膺¶
元命茂育羣黎冀廣眞詮潛資庶品以天童護命經者¶
太清密語金闕眞符素有前徵播於別籙其或洗心誠誦結念¶
奉持固可卻癘蠲邪臻和致壽類羲圖之立象幽贊神明同夏¶
鼎之除祅不逢魑魅愈凶災於六極集戩穀於百祥因模寫以¶
<pb:CK-KZ_JY242_13p089b>¶
頒行乃標題而敘列所期寰海共樂生成云耳¶

**** 　　太上天童經靈驗錄¶
益州西門內石笋街百姓李萬壽者年五十餘景福元年壬子¶
歲三月中值亂城門盡閉家道罄竭親屬二十餘口悉皆淪沒¶
萬壽一身窮悴其月城開之後遂往漢州投託親知行至新都¶
縣覺日色猶早乃更前去殆至昏黑無處止息遙見西山之下¶
隔橋似有人居茅齋四向園林森聳萬壽至門扣扉良久一女¶
子出年纔及䈂忽見萬壽甚驚問曰君是何人因何至此萬壽¶
曰欲往漢州至此抵夜願寄一宿希不艱阻女子曰君宜速去¶
此不可住萬壽再三懇吿乃曰緣妾夫婿非人也萬壽堅問其¶
<pb:CK-KZ_JY242_13p090a>¶
故乃曰妾夫卽行病鬼王也啖食生人莫知其數妾卽新都縣¶
藍淀行內王萬回家女也偶然被攝至此無由歸得萬壽曰(某)¶
至此山路險惡去亦死住亦死願得一處藏匿必可免難當爲¶
娘子通報本家令知在此女子良久欣然遂引萬壽入大罋中¶
以物蒙之萬壽旣喜又懼不敢喘息但志心密誦太上天童護¶
命經四更以來忽聞大風拔樹走石飛砂俄見鞍馬鏗訇旗隊¶
震耀入於堂內須臾而風止俄又聞鼾睡之聲雷吼達於屋外¶
夜未曉女子濳至甕間語萬壽曰我王與羣鬼睡矣然王問妾¶
云適來忽見宅四面金剛力士遍滿空中紫雲之內白鶴仙童¶
羅列前後吾遂急歸復遇一老翁四目部領兵使三十餘萬逐¶
<pb:CK-KZ_JY242_13p090b>¶
吾至大鐵圍山吾奔迸竄避直候兵散崎嶇至此今大困乏豈¶
是有術人至此否妾但答云此無人也君必有祕術邪爲妾言¶
之萬壽曰(某)無所能適但至心密誦天童護命經耳女子曰君¶
試誦之我願聞也萬壽遂密密厯誦經一遍女子稽首跪聽移¶
時贊歎乃曰豈非此經靈驗否言訖復入室內忽寂然無物但¶
有空房四向尋覓絶無影響但聞香風颯颯覺在土穴中仰見¶
天色皎然遂奔至甕所驚告萬壽同尋香氣而出天色漸曉方¶
知身在大古墓中相顧悚懼萬壽遂引女子至新都縣尋其本¶
家父母聚族悲喜問其事由遠近人民傳說驚歎以錢十萬莊¶
一所贈萬壽卽於嚴眞觀入道其女子之父王萬囘卽於萬壽¶
<pb:CK-KZ_JY242_13p091a>¶
處傳受天童經於玉皇觀中入道¶
¶
¶
¶
¶
¶
¶
¶
¶
¶
<pb:CK-KZ_JY242_13p091b>¶
¶
¶
¶
¶
¶
¶
¶
¶
¶
¶
