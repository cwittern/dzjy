#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: title 雲笈七籤
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
#+PROPERTY: JUAN 1
#+PROPERTY: JUAN 045
#+PROPERTY: JUAN 045
#<md:CK-KZ_JY242_10p001a>¶
<pb:YP-C_JY242_22jingji-03-0001a>¶
@fw重刊道藏輯要¶
　
* 雲笈七籖　　　　　　　　　　　　@by宋張君房輯¶
　
** 秘要訣法¶
　　
*** 序事第一¶
道者虛無之至眞也術者變化之玄伎也道無形因術以濟人¶
人有靈因修而會道人能學道則變化自然道之要者深簡而¶
易知也術之祕者唯符與氣藥也符者三光之靈文天眞之信¶
也氣者陰陽之太和萬物之靈爽也藥者五行之華英天地之¶
精液也妙於一事則無不應矣¶
　　
*** 性情第二¶
#<md:CK-KZ_JY242_10p001b>¶
<pb:YP-C_JY242_22jingji-03-0001b>¶
夫生我者道稟我者神而壽夭去留不由於己何也以性動而¶
爲情情反於道故爲化機所運不能自持也將超跡存亡之域¶
棲心自得之鄕者道可以爲師神可以爲友何謂其然乎夫道¶
與神無爲而氣自化無慮而物自成入於品彙之中出於生死¶
之表故君子黜嗜慾隳聰明視無色聽無聲恬淡純粹體和神¶
清希夷忘身乃合至眞所謂返我之宗復與道同與道同者造¶
化不能移鬼神不能知而况於人乎蓋傳受之者多不能叩師¶
旨曉玄奧濫參經法不會修行之由不知避忌動靜進退取捨¶
之端致於俯仰觸於正眞雖然立功功不足以補過學仙之士¶
須探幽賾玄制遏情性性常靜之情無撓之情性平和方可以¶
#<md:CK-KZ_JY242_10p002a>¶
<pb:YP-C_JY242_22jingji-03-0002a>¶
學道矣¶
　　
*** 明正一籙第三¶
籙者戒錄情性止塞愆非制斷惡根發生道業從凡入聖自始¶
及終先從戒籙然後登眞夫事悉兩存則理無不通籙者亦云¶
籙三天妙氣十方神仙靈官名號與奉道之人修行經云生無¶
道位死爲下鬼若高人俗士有希道之心未能捨榮祿初門不¶
可頓受可受三五階若修奉有功然更遷受上古眞人尋按經¶
籙唯受一二階修行便登上眞多受不會至理師又不明修行¶
之由於身未能有益道在用心眞而又正修行契合於道其應¶
如神也正一籙流傳總二十四階今略云一二階以明正一之¶
#<md:CK-KZ_JY242_10p002b>¶
<pb:YP-C_JY242_22jingji-03-0002b>¶
由正一三五百五十將軍籙有兩階每一階分爲七十五將軍¶
上階云上仙下階云上靈是人身中二儀正神也正一三五混¶
沌元命眞人籙正一法中王也正則不邪一則不二制伏邪僞¶
悉歸正道混沌者我初生亦如天地混沌之初也元命者有身¶
之元命也知道修其元命可爲眞人也此元命之理稍長事難¶
具載臨壇受度師合明示弟子令識元命之由矣萬法悉有內¶
外及兩存外以天中指事者正一盟威處乎星漢斗宮之中若¶
內以指事者以身中三丹田爲三氣正神變化有千二百形影¶
萬二千精光經云得三氣之所生能知六數之所因卽陽氣化¶
爲龍車陰氣化爲玉女騰轉無方輪舞空玄之上又氣之所在¶
#<md:CK-KZ_JY242_10p003a>¶
<pb:YP-C_JY242_22jingji-03-0003a>¶
隨神所生焉神在則氣盛神去則氣遷氣者則二十四神之正¶
氣氣亦成神神亦成氣散之爲雲霧合之爲形影出爲亂入爲¶
眞上結三元下生萬物靜用爲我身動用爲我神故知道成動¶
用悉在我身修煉之人陰氣日消陽氣日隆旣無陰氣自然上¶
昇吳天師曰九天之上無陰也九地之下無陽也¶
　　
*** 避忌第四¶
正一籙云弟子遇大風雨時皆不可朝眞醮請當默坐燒香爲¶
眞靈不降候晴爲之受道之家或遭疾病唯思愆悔過不得怨¶
咎神明可晨夕虔心焚香禮念陳列章表乞贖過尤無不應也¶
道士行法爲人治病所受信物分於寒栖之人次充功德之用¶
#<md:CK-KZ_JY242_10p003b>¶
<pb:YP-C_JY242_22jingji-03-0003b>¶
若私用非道則治病不驗罪考難解殃流子孫凡人詣師受道¶
入靖啟事弟子皆應三叩頭搏頰再拜受訖三日謝恩若師在¶
遠處入靖室面向師所在方至心再拜焚修香火不得用竈中¶
灰火天師門下科令云竈灰火爲伏龍屎故宜忌耳經大喪一¶
年殗朞喪四十日殗限內不得入靖朝眞限滿沐浴然可朝眞¶
犯者考病十日凡人入靖朝禮啟事言詞章表欲得質而不繁¶
約而不華上眞聖聰不在繁詞凡欲入靖朝眞具衣褐執簡當¶
心定神存思然後閉氣入靖經云閉口入靖百神畏憚功曹使¶
者龍虎君各可見與語謂能精心久久行之¶
　　
*** 殗穢忌第五¶
#<md:CK-KZ_JY242_10p004a>¶
<pb:YP-C_JY242_22jingji-03-0004a>¶
科曰忌臨屍產婦喪家齋醮食櫛沐飯食便曲不欲向北及不¶
得見三光婦人月經不得造齋食近道場不得見諸畜產喪車¶
靈堂等¶
　　
*** 解穢湯方第六(出眞誥)¶
竹葉十兩　　　桃白皮四兩¶
右以水二斗煎取一兩沸適寒温先飮一盞次澡浴兼以水摩¶
髮穢自散也¶
眞誥曰旣除殗穢又辟濕痺瘡且竹清素而內虛桃卽折邪而¶
辟穢故用此二物以消形中之滓濁見屍及喪車速存火從己¶
心中出往燒之令火赫然與屍柩等並爲灰燼便想烈風吹之¶
#<md:CK-KZ_JY242_10p004b>¶
<pb:YP-C_JY242_22jingji-03-0004b>¶
又閉目內視令火自焚舉體潔白見穢氣自滅忽於街衢道中¶
見諸穢尤要此法也¶
¶
¶
¶
¶
¶
¶
¶
¶
#<md:CK-KZ_JY242_10p005a>¶
<pb:YP-C_JY242_22jingji-03-0005a>¶
凡書符叩齒三通三度稱合明天帝日閉口閉氣書之置水碗¶
中以刀子左攪水三帀想北斗七星在水中呪曰¶
北斗七星之精降臨此水中百殗之鬼速去萬里如不去者斬¶
死付西方白童子急急如律令呪訖卽含水噴灑穢氣都散當¶
噴之時存正一眞官朱衣頭戴籙中九鳳之冠口中含水噴灑¶
穢亦自解¶
沐浴洗面常用此呪三呵水呪曰¶
四大開明天地爲常玄水澡穢辟除不祥雙童守門七靈安房¶
雲津鍊濯萬氣混康內外利貞保滋黃裳急急如律令¶
　　
*** 旦夕燒香第七¶
#<md:CK-KZ_JY242_10p005b>¶
<pb:YP-C_JY242_22jingji-03-0005b>¶
每日卯酉二時燒香三捻香三叩齒若不執簡卽拱手微退瞑¶
目視香煙微祝曰¶
玉華散景九炁含煙香雲密羅上衝九天侍香金童傳言玉女¶
上聞帝前令某長生世爲神仙所向所啟咸乞如言畢叩齒心¶
禮四拜亦云眞禮四拜¶
　　
*** 旦夕衛靈神呪第八¶
每朝及臨卧之際焚香向王長跪叩齒三十二通誦衛靈神呪¶
一遍其呪¶
北斗七眞天中大神上朝金闕下覆崑崙調理綱紀統制乾坤¶
貪狼巨門祿存文曲廉貞武曲破軍輔星大周天象細入微塵¶
#<md:CK-KZ_JY242_10p006a>¶
<pb:YP-C_JY242_22jingji-03-0006a>¶
何災不滅何福不臻玄黃正炁來合我身天罡所指晝夜常輸¶
俗居小人好道求靈常見眞儀願賜長生高上玉皇紫微帝君¶
　　
*** 朝眞儀第九¶
每月一日       十五日¶
三元日(正月十五日七月十五日十月十五日)庚申日¶
甲子日        本命日¶
三會日(正月七日七月七日十月五日)¶
八節日(立春春分立夏夏至立秋秋分立冬冬至)¶
右此日並須朝禮若其日遇值戊辰戊戍戊寅卽不須朝眞道¶
家忌此日辰凡入靖朝禮預先一日不食五辛酥乳酪能常斷¶
#<md:CK-KZ_JY242_10p006b>¶
<pb:YP-C_JY242_22jingji-03-0006b>¶
尤佳若未能常斷但修行日愼勿食之可以桃竹湯沐浴至其¶
日五更以潔淨衣服執簡香爐至靖戸叩齒三通微祝曰¶
四明功曹通眞使者傳言玉女侍靖玉女爲我通達道室正神¶
上元生炁入臣身中今日朝眞願爲通達皆使上聞訖便開門¶
先進右足次進左足至香案前置爐案上執簡臨目叩齒三通¶
存思玉女童在香案左右卽上香訖起執簡當心平立微僂身¶
發爐呪曰¶
太上玄元五靈老君當召功曹使者左右龍虎使者捧香使者¶
三氣正神急上關啟三天玄元無上道君臣今正爾入靖燒香¶
朝眞願得九天正眞生氣降入臣身中令臣所啟速達逕御太¶
#<md:CK-KZ_JY242_10p007a>¶
<pb:YP-C_JY242_22jingji-03-0007a>¶
清紫微君玄元大道君几前畢再拜長跪存思太上道君著九¶
色雲霞之帔戴九德之冠左玄眞人在左右玄眞人在右龍虎¶
君玉童玉女並在左右天師在西位四面功曹使者青雲之氣¶
滿堂所存並坐紫雲座座如雲之昇畢退身再拜又長跪叩齒¶
二十四通啟曰¶
正一盟威弟子某稽首歸身歸神歸命¶
太清玄元無上三天無極大道太上老君太上丈人天帝君天¶
帝丈人九老仙都君九氣丈人百千萬重道炁千二百官君太¶
清玉陛下臣某幸資宿慶得奉道眞竊不自揆輒希長生誓將¶
克己立功改過修德伏乞原赦臣積生已來至於今日所犯元¶
#<md:CK-KZ_JY242_10p007b>¶
<pb:YP-C_JY242_22jingji-03-0007b>¶
惡重罪咸賜蕩除許臣自新補復前咎令九祖父母幽魂苦爽¶
皆拔九幽上昇天衢令臣修道允合至誠請削臣死籍注上玄¶
籙闔門之內共保元吉生成之惠實在於此臣某叩頭謹啟再¶
拜又長跪曰臣某蒙師資受道荷佩法籙雖未明眞理志願神¶
仙長生度世自頃已來轗軻病疾注連沈滯卽日上請虛素天¶
精君一人赤衣兵士十萬人在天柱宮以制鬼滅禍遏却六天¶
之氣令臣某百病除愈仰荷大道生育之恩某稽首再拜叩頭¶
又長跪曰臣某自頃已來轗軻不甯夢想不眞魂魄不守上請¶
收神上明君一人官將一百二十人主爲臣某治之令臣心安¶
神定與道合同再拜又長跪曰臣某身常有疾病四大昏沉有¶
#<md:CK-KZ_JY242_10p008a>¶
<pb:YP-C_JY242_22jingji-03-0008a>¶
骸委頓慮恐一旦沉沒泉壤上請天官賜秩君一人官將一百¶
二十人左右吏兵一百二十人爲某治之開生門益壽命當請¶
南上君一人官將一百二十人在倉廩宮爲臣某延年長生不¶
死仰荷大道生成之恩臣某誠惶誠恐稽首再拜又長跪曰臣¶
某自居止此已來夢想不安及有凶强故氣之鬼不忌太上道¶
法每來逼近身中若不早請天官將吏削除日月深遠恐爲災¶
禍臣今謹上請召仙君一人官將一百二十人乞制滅凶危故¶
氣之鬼使眞氣降流室宇清淨妖邪斥卻耳目聰明仰荷大道¶
罔極之恩臣某誠惶誠恐稽首再拜便於彼處地上伏地以簡¶
叩頭摶頰訖起立復鑪呪曰¶
#<md:CK-KZ_JY242_10p008b>¶
<pb:YP-C_JY242_22jingji-03-0008b>¶
香官使者左右龍虎君捧香使者三氣正神當令朝眞之所自¶
然生金液丹碧芝英百靈眾眞交會在此香火案前令臣修道¶
克合至眞闔門受福天下蒙恩仙童玉女侍衛香煙傳臣所奏¶
徑至帝前再拜便出勿迴顧入靖預約家人勿令囂喧畢須寂¶
然¶
　已上五等朝儀及魏夫人傳嵩嶽吳天師亦常用此儀也¶
　　
*** 入靖法第十¶
眞誥云上清眞人馮延壽訣曰凡人入靖燒香皆當對席心拜¶
叩齒陰祝隨意所陳唯使精專必獲靈感正心平氣故使人陳¶
啟通達上聞也燒香時勿反顧顧則忤眞致邪外應又清虛眞¶
#<md:CK-KZ_JY242_10p009a>¶
<pb:YP-C_JY242_22jingji-03-0009a>¶
人曰每入靖當以水潄口洗穢氣出靖漱口以閉三宮故氣出¶
靖戸之時亦不得反顧顧則忤眞克致不誠入靖戸之時不得¶
與外人言語及不得腳蹋門限敕禁至重¶
　　
*** 燒香法第十一¶
太上教曰夫燒香不得以口嚙香靈禁至重登眞隱訣曰夫朝¶
奏之時先烈火豐香使一舉便到了不宜綿綿翳翳¶
　　
*** 存思訣第十二¶
天師燒香儀曰入靖燒香常存左青龍右白虎前朱雀後玄武¶
陸先生思神訣曰常存罏左金童右玉女侍香煙也李氏儀曰¶
存香火中有五色煙也玄都入治律曰呈章朝眞存五方氣及¶
#<md:CK-KZ_JY242_10p009b>¶
<pb:YP-C_JY242_22jingji-03-0009b>¶
功曹使者吏兵左右分位森然如相臨對侍左右前後天師墨¶
教篇曰入靖燒香皆目想髣髴若見形儀不可以空靜寥然無¶
音響趨拜而退也¶
　　
*** 叩齒訣第十三¶
九眞高上寶書神明經曰叩齒之法左相叩名曰打天鐘右相¶
叩名曰搥天磬中央上下相叩名曰鳴天鼓若卒遇凶惡不祥¶
當打天鐘三十六遍若經凶惡辟邪威神大咒當搥天磬三十¶
六遍若存思念道致眞招靈當鳴天鼓當以正中四齒相叩閉¶
口緩頰使聲虛而深響也¶
　　
*** 臨目訣第十四¶
#<md:CK-KZ_JY242_10p010a>¶
<pb:YP-C_JY242_22jingji-03-0010a>¶
臨目目欲閉而不閉欲開而不開令幽顯相關存注審諦今人¶
入靖及呈章可依此法¶
　　
*** 稽首訣第十五¶
登眞隱訣曰稽首者先一拜額至地乃再拜按先一拜而世相¶
承不見至於再拜猶不肯全何况能先别一拜以行稽首今或¶
因坐仍額至地稽首首至地如因坐地非稽首也¶
　　
*** 再拜訣第十六¶
夫再拜者兩拜是也别起更坐勿因拜便坐也拜坐止一拜全¶
非再拜也¶
　　
*** 誠惶誠恐訣第十七¶
#<md:CK-KZ_JY242_10p010b>¶
<pb:YP-C_JY242_22jingji-03-0010b>¶
夫誠惶誠恐者卽握簡低身戢地兩過捧簡長跪當心少時復¶
下戢地又兩過止若言頓首者便以頭頓也陶隱居曰道雖心¶
存亦須形恭口宣詞列進退足蹈並使應機赴會動靜得宜內¶
以冲神外以協禮¶
　已上出登眞隱訣¶
　　
*** 明二人同奉第十八¶
太玄都云高人俗士居家或有妻室志有希道之心心遊道德¶
之鄉者宜夫妻同修若不同修皆相賊害以一人不知故見一¶
人修行心有相阻遂成相賊可同奉朝修入靖之日男官立左¶
女官立右一人啟奏二人虔心同時再拜女人至朝眞日身有¶
#<md:CK-KZ_JY242_10p011a>¶
<pb:YP-C_JY242_22jingji-03-0011a>¶
穢亦宜止之但有同奉心卽可合於玄感耳¶
　　
*** 本命日第十九¶
夫本命日可轉度人經一兩過卽魂神澄正萬氣長存不經苦¶
惱身有光明三界侍衛五帝司迎功滿德就名書上清本命日¶
早朝焚香向本命位叩齒三通心存再拜而微祝曰太一鎭生¶
三氣合眞室胎上景母玄父元生我五藏攝我精神下灌玉液¶
上朝泥丸夕練七魄朝和三魂右命玉華左嘯金晨令我神仙¶
役靈使神常保利貞飛行十天畢叩齒三通咽液三過心禮四¶
拜此名太上祝生隱朝胎元之道常能行之令人魂魄保守長¶
生神仙此法不用入靖室可坐所但少靜無人卽爲之(出眞誥¶
#<md:CK-KZ_JY242_10p011b>¶
<pb:YP-C_JY242_22jingji-03-0011b>¶
第三)¶
　　
*** 入室對席第二十¶
凡人入室焚香皆當對席心禮叩齒陰祝適意所陳唯使專精¶
必獲靈感¶
　　
*** 制三尸日第二十一¶
凡甲寅庚申之日是三尸鬼競亂精神之日也不可與夫妻同¶
室寢食可愼之甲寅日可割指甲甲午日可割腳甲此日三尸¶
遊處故以割除以制尸魄也¶
　　
*** 常存識己形第二十二¶
凡人常存識己之形極使髣髴對我前存我面上常有日月同¶
#<md:CK-KZ_JY242_10p012a>¶
<pb:YP-C_JY242_22jingji-03-0012a>¶
照一形使日在左月在右去面九寸日紫色光芒赤光九芒也¶
月黃色光芒白光十芒也存了叩齒三通微祝曰¶
元胎上眞雙景二玄右抱七魄左拘三魂令我神明與形常存¶
畢叩齒三通咽液七過名爲帝君錄形拘魂制魄之道黃庭經¶
云攝魂還魄永無傾也¶
　　
*** 寢卧時祝第二十三¶
凡人卧床常令高則地氣不及鬼吹不干鬼氣侵人常因地氣¶
而逆上耳人卧室宇當令潔盛潔盛則受靈氣不盛則受故氣¶
故氣之亂人室宇者所爲不成所依不立一身亦爾當數沐浴¶
潔淨¶
#<md:CK-KZ_JY242_10p012b>¶
<pb:YP-C_JY242_22jingji-03-0012b>¶
眞誥云世人有知酆都六天宮名者則百鬼不敢害欲卧時常¶
先向北祝之三遍微其音也祝曰¶
吾是太上弟子下統六天六天之宮是吾所部不但所部乃太¶
上之所主吾知六天門名是故長生敢有犯者太上斬汝形¶
第一宮名紂絶陰天宮以次東行¶
第二宮名泰殺諒事宗天宮¶
第三宮名明辰耐犯武城天宮¶
第四宮名恬照罪炁天宮¶
第五宮名宗靈七非天宮¶
第六宮名敢司連宛屢天宮¶
#<md:CK-KZ_JY242_10p013a>¶
<pb:YP-C_JY242_22jingji-03-0013a>¶
畢叩齒六下仍卧辟諸鬼邪之氣如此凡三過也此法亦出酆¶
都記¶
北帝祝法北帝神祝之法若非制鬼神常持者可微微而誦自¶
然除穢惡滅三尸消故氣鬼魅邪精永不敢近久久持之北帝¶
每差天丁侍衛若制伏用事乃可高聲誦持法面北叩齒三十¶
六通存五神誦持四言一叩齒祝曰¶
天蓬天蓬九元殺童五丁都司高刁北公七政八靈太上浩凶¶
長顱巨獸手把帝鍾素梟¶
二神嚴駕夔龍威劍神王斬邪滅蹤紫氣乘天丹霞赫衝吞魔¶
食鬼橫身飲風蒼舌綠齒四目老翁天丁力士威南禦兇天騶¶
#<md:CK-KZ_JY242_10p013b>¶
<pb:YP-C_JY242_22jingji-03-0013b>¶
激戾威北銜鋒三十萬兵衛我九重辟尸千里去卻不祥敢有¶
小鬼欲來見狀钁天大斧斬鬼五形炎帝烈血北斗然骨四明¶
破骸天猷滅類神刀一下萬鬼自潰急急如太上帝君律令畢¶
皆四言一叩齒以爲節也若冥夜白日得祝爲常祝也鬼有三¶
被此祝者眼睛盲爛而身滅矣此上神祝皆斬鬼之司名北帝¶
祕其道若世人得此法常能行之乃不死之道也男女大小皆¶
得行之此所謂北帝神咒殺鬼之法鬼常畏聞困病行之立愈¶
叩齒當臨目存見五藏五藏具五神自然在身酆都中祕此咒¶
法令密耳不可泄非其人也此咒出上清部登眞隱訣眞誥中¶
並有正一部中及法事要訣皆有其文道教靈驗記亦錄上古¶
#<md:CK-KZ_JY242_10p014a>¶
<pb:YP-C_JY242_22jingji-03-0014a>¶
及近世修持有効者甚多略而言之¶
　　
*** 服日月光芒第二十四¶
服日月光芒大方諸宮青童君常治處其上人皆天仙高眞太¶
極公卿司命所在也有服日光芒法雖以得道爲眞猶故服之¶
凡存心中有日象大如錢在心中赤色有光芒從心中上出喉¶
至齒間卽不出卻迴還胃中如此良久臨目存見心中胃中分¶
明乃吐氣訖嚥液三十九過止一日三爲之日出時食時日中¶
時行之一年除疾五年身有光彩十八年得道日中行無影辟¶
百邪千災之氣常存日在心月在泥丸中晝服日夜服月服月¶
法存月十芒白色從腦中下入喉芒亦至齒而嚥入胃一云常¶
#<md:CK-KZ_JY242_10p014b>¶
<pb:YP-C_JY242_22jingji-03-0014b>¶
存月一日至十五日已前服十五日已後不服月減光芒損天¶
炁故言止也又此方諸眞人法出大智慧經中篇常能用之保¶
見太平南極夫人所告行此日在心月在泥丸之道謂省易得¶
旨須勤行無令廢絶也除身中三尸百疾千惡乃鍊魂制魄之¶
道也日月常照形卽鬼無藏形青童君云故常行之吾卽其人¶
也今告子子脫可密示有心者耳行此道亦不妨行寶書所以¶
服日月法兼行有益也仙人一日一夕行千事不覺勞倦勤道¶
之至生不可失(出眞誥第三)¶
　右出西城王君告¶
　　
*** 孟先生訣第二十五¶
#<md:CK-KZ_JY242_10p015a>¶
<pb:YP-C_JY242_22jingji-03-0015a>¶
山世遠受孟先生法暮卧先讀黃庭內景經一過乃眠使人魂¶
魄自然制鍊常行此法二十八年亦仙矣是合萬遍夕得三四¶
過乃佳北嶽蔣夫人云讀此經年限未滿亦且使人無病是不¶
死之道也¶
　已上出眞誥第三¶
　　
*** 惡夢吉夢祝第二十六¶
太素眞人教始學者辟惡夢法若數遇惡夢者一曰魄妖二曰¶
心試三曰尸賊此乃厭消之方也若夢覺以左手捻人中二七¶
過叩齒二七通微祝曰¶
大洞眞玄長練三魂第一魂速守七魄第二魂速守泥丸第三¶
#<md:CK-KZ_JY242_10p015b>¶
<pb:YP-C_JY242_22jingji-03-0015b>¶
魂受心節度速啟太素三元君向遇不祥之夢是七魄遊尸來¶
協邪源急召桃康護命上告帝君五老九眞各守體門黃闕神¶
師紫戸將軍把鉞握鈴消滅惡精返凶成吉生死無緣畢若又¶
卧必獲吉應而造爲惡夢之氣則受閉於三關之下也三年之¶
後唯神感應乃有夢者皆有將來之明審也無復惡夢不祥之¶
想若夜有善夢吉應如夢而心中自以爲佳則吉感也卧覺當¶
摩目二七過而祝曰¶
太上高精三帝丹靈絳宮明徹吉感告情三元柔魄天皇受經¶
所向諧合飛仙上清常與玉眞俱會紫庭¶
　已上出太丹隱書¶
#<md:CK-KZ_JY242_10p016a>¶
<pb:YP-C_JY242_22jingji-03-0016a>¶
山源者是鼻下人中之左側在鼻下尖谷中也暮常嚥液三九¶
過急以左手第二第三指按三九下常爲之令人致靈徹視杜¶
遏萬邪之道也旦亦宜爲之按了密咒曰¶
開通天庭使我長生徹視萬里魂魄返嬰滅鬼卻魔來致千靈¶
上昇太上與日合并得補眞人列象玄名¶
　　
*** 明耳目訣第二十七¶
眞誥曰求道要先令目明耳聰爲事主也且耳目是尋眞之梯¶
級綜靈之門戸得失繫之而立存亡須之而辯也今抄經相示¶
可施用之道日常以手按兩眉後小穴中三九過又以手心及¶
指摩兩目顴上以手旋耳行三十過唯令數無時也畢輒以手¶
#<md:CK-KZ_JY242_10p016b>¶
<pb:YP-C_JY242_22jingji-03-0016b>¶
逆乘額三九過從眉中始入髮際中仍須嚥液多少無數如此¶
常行耳目清明二年可夜書眉後小穴爲上元六合之府化生¶
眼睴和瑩精光長映徹瞳保鍊目神是眞人坐起之上道也¶
　　
*** 青牛道士存日月訣第二十八¶
青牛道士口訣暮卧存日在額上月在臍下上辟千鬼萬邪致¶
玉童玉女來降萬禍伏走甚祕驗此卽封君達也¶
　　
*** 欒巴口訣第二十九¶
欒巴口訣行經山野及諸靈廟惡神之門存口中有眞人字赤¶
靈丈人侍以玉女二人一女名華正一女名攝精丈人著赤羅¶
袍玉女二人上下黃衣所存畢乃咤曰¶
#<md:CK-KZ_JY242_10p017a>¶
<pb:YP-C_JY242_22jingji-03-0017a>¶
廟中鬼神速來使百邪詣赤靈丈人受斬死眾邪走千里此是¶
三天前驅使者赤靈丈人捕鬼之法也¶
　　　
*** 服食忌第三十¶
女仙程偉妻曰服食靈藥勿食血物使三尸不得去乾肉可耳¶
鳳綱訣曰道士有疾內視心使生火以燒身及疾處存之要精¶
如彷彿疾卽愈凡痛處加其火必驗也¶
沈羲曰服神藥勿向北方大忌亥子日不得唾損精失氣減折¶
年命也¶
¶
¶
#<md:CK-KZ_JY242_10p017b>¶
<pb:YP-C_JY242_22jingji-03-0017b>¶
¶
¶
¶
¶
¶
¶
¶
¶
¶
¶
#<md:CK-KZ_JY242_10p018a>¶
<pb:YP-C_JY242_22jingji-03-0018a>¶
　　
*** 黄素內法第一¶
凡精誠密向耽味玄眞清齋苦志感慕神仙忽自遇此三品之¶
經而不師受者其人皆玄會宿感列籍帝鄕眞人密授應得此¶
經其人異挺以摽世功依太上黃素四十四方聽得隱盟玄誓¶
神科也當以甲子之日清齋入室夜半生氣之時眠坐任意臨¶
目髣髴叩齒二十四通心拜四方畢而微祝曰¶
太上九靈三素元精仙都大神四極三清昔奉法化遇會上經¶
玄師冥遠靡覽眞形乞山隱盟誓以神明玉童侍衛玉華扶生¶
八願九合妙慧通靈願神願仙飛行上清祝畢又叩齒二十四¶
通嚥液十過心拜經前因此而寢亦可起坐誦經必有吉感常¶
#<md:CK-KZ_JY242_10p018b>¶
<pb:YP-C_JY242_22jingji-03-0018b>¶
能行之三年之中得爲經師成其眞人大夫之任矣此是黃素¶
內法不煩復經營師及歃血之盟也眞人雖已受經亦常行之¶
　　
*** 八朝三元內禮隱法第二¶
凡爲道士受三眞品經雌一洞玄隱玄羽章者當勤慕上契感¶
會神明精心齋淨專道固生孜孜不替味景玄清若此人者必¶
獲上仙依太上黃素四十四方得行八朝三元內禮隱法當以¶
甲寅丙寅戊申庚申丁巳己巳癸亥乙亥之日平旦入室燒香¶
左右臨目髣髴叩齒二十四通心拜四方微祝曰¶
太上太靈三素元精謹以吉日內朝眞經神童玉女散香虛庭¶
使我神仙天地相傾祝畢疾閉兩目使內外冥合不相聞見又¶
#<md:CK-KZ_JY242_10p019a>¶
<pb:YP-C_JY242_22jingji-03-0019a>¶
叩齒三七通嚥液三過開目都畢也此名爲八朝三元內禮隱¶
法常能行之令人通靈徹視精應三元眞會妙感陟降太玄侍¶
經玉女奏子求生神仙不死天地相傾諸未受經者行之三年¶
得爲經師靈瑞吉祥¶
　　
*** 內除罪籍第三¶
凡修受大洞眞經雌一奇文者皆當别寢一室不交人物常置¶
經於機格潔淨之處旦夕燒香禮拜陳願人間內除罪籍常以¶
月三日七日二十一日侍經玉女乃奏人罪過於三元與太一¶
帝君共詳子之云爲是其日也當入室燒香叩齒三七通冥目¶
微祝曰¶
#<md:CK-KZ_JY242_10p019b>¶
<pb:YP-C_JY242_22jingji-03-0019b>¶
太上神方大洞眞經昔以有幸遭遇神明啟蔭七圖受會三清¶
若有陰罪帝君散靈二象開明上帝合形令我飛仙神眞長生¶
祝畢又叩齒二七通心拜四方開目都畢常當行之則三元密¶
感帝君赦過諸有奏子之罪者皆不見用也¶
　　
*** 三元隱謝解穢內法第四¶
凡道士存思上法及修學太一之事皆禁見死尸血穢之物若¶
兆見之者得聽三元隱謝解穢內法當以朱砂一銖散內水中¶
因以洗目漱口并洗手足畢入室正寢交手心上叩齒二七通¶
心拜四方乃微祝曰¶
三元上道太一護形司命公子五神黃甯血尸散滅凶穢沈零¶
#<md:CK-KZ_JY242_10p020a>¶
<pb:YP-C_JY242_22jingji-03-0020a>¶
七液灌注五藏華生令我神仙長亨利貞祝畢因疾閉兩目并¶
氣自持使內外冥合不相聞見良久覺身中小熱爲候竟又叩¶
齒七下嚥液三過都畢誦此三元隱謝解穢之內法也¶
　　
*** 大帝開結經法第五¶
凡道士修受上法欲有所看省誦讀經文發篋之時皆當燒香¶
左右心拜經前叩齒三通乃微祝曰¶
玉帝上法上聞三清吉日齋戒敢開神經萬試隱伏所向皆成¶
玉童侍衛玉華散馨上告三元與我長生祝畢開經然後乃得¶
誦讀之此名爲大帝開經之法令玉女玉童侍守燒香啟降神¶
靈上聞九天¶
#<md:CK-KZ_JY242_10p020b>¶
<pb:YP-C_JY242_22jingji-03-0020b>¶
　　
*** 祝太一帝君法第六¶
凡道士受學洞經修行太一之事不得宣泄太一帝君之名字¶
以語於不同志之人泄則犯太玄陰考兆三犯之者則五神廢¶
宅不得復爲仙矣過三以往死爲下鬼已無仙冀¶
凡道士受經以後常晨夕存祝太一帝君之名字先叩齒三通¶
微祝曰¶
凌梵履昌七靈丈人太一務猷五神黃甯上昇九天與帝共并¶
乞願飛仙七祖胎嬰解愆釋罪上登玉清畢又啄齒七通嚥液¶
三過此爲存神釋罪請帝求仙也行之七年則神明感會帝君¶
喜歡玄母注生五神常存七祖罪釋受胎南仙長生不死白日¶
#<md:CK-KZ_JY242_10p021a>¶
<pb:YP-C_JY242_22jingji-03-0021a>¶
昇晨¶
　　
*** 帝君捕神祝第八¶
凡道士獨宿山林而多爲山精惡鬼所犯試者當叩齒二七通¶
閉氣祝曰¶
吾昨被帝君召攝領眞元令我封掌此五嶽摧割酆山山精萬¶
靈受事俱會帝前七神所引三元司眞若有小妖卽時梟殘山¶
精澤尉速來奉迎神師口命上聞三清一如大洞之法不得稽¶
停咒畢又叩齒三七通此爲帝君捕神祝伐山精百鬼法諸山¶
神地祇房祠正氣之神聞此之咒皆來執鞭奉迎神兵侍衛若¶
與萬人同宿矣¶
#<md:CK-KZ_JY242_10p021b>¶
<pb:YP-C_JY242_22jingji-03-0021b>¶
　　
*** 遏邪大祝第九¶
大洞眞經高上內章遏邪大祝上法曰每當經危險之路鬼廟¶
之間意有疑難之處心有微忌者乃當返舌內向喉嚥液三過¶
畢以左手第二第三指捻兩鼻孔下人中之本鼻中鬲孔之內¶
際也三十六過卽手急按勿舉指計數也鼻中鬲之際名曰山¶
源一名鬼井一名神池一名邪根一名魂臺也捻畢因叩齒七¶
通畢又進左手心以掩鼻於是臨目乃咒曰¶
朱鳥凌天神威內張山源四鎭鬼井逃亡神池吐氣邪根伏藏¶
魂臺四明瓊房玲琅玉眞巍峨坐鎭明堂手揮紫霞頭建晨光¶
執詠洞經三十九章中有辟邪龍虎截嶽斬崗猛狩奔牛啣刀¶
#<md:CK-KZ_JY242_10p022a>¶
<pb:YP-C_JY242_22jingji-03-0022a>¶
吞鎗揭山玃天神雀毒龍六頭吐火啖鬼之王電猪雷父掣星¶
流橫梟嗑駮灼逆風橫行天禽羅陣皆在我傍吐火萬丈以除¶
不祥羣精啟道封落山鄕千神百靈併首叩顙澤尉捧罏爲我¶
燒香所在所經萬神奉迎畢又叩齒三通乃開目徐去左手手¶
按山源則鬼井閉門手薄神池則邪根散發手臨魂臺則眞神¶
守闕於是感激靈根天獸來衛千精震伏莫干我眞此自然之¶
理忽爾而然也鼻下山源是我一身之靈津眞邪之通府背眞¶
者所以生邪氣爲眞者所以遏萬邪在我運攝之爾故吉凶兆¶
焉¶
　　
*** 三天正法祝魔神第九¶
#<md:CK-KZ_JY242_10p022b>¶
<pb:YP-C_JY242_22jingji-03-0022b>¶
凡道士隱跡山林精思感靈或讀洞經發響之時多爲北帝大¶
魔來試敗兆每至昏夜當叩齒三十六通畢乃祝曰¶
北帝大魔王受事帝君前泉曲之鬼四明酆山千祅混形九首¶
同身神虎放毒馘滅雷霆神公吐咒所戮無親太微有命攝錄¶
山川鳴鈴交擲流煥九天風火征伐神鋒十陳凶試伏滅萬精¶
梟殘妖毒敢起受閉三關請依洞法莫不如言咒畢又叩齒三¶
十六通此名爲三天正法咒魔神方常能行之則神兵侍衛山¶
川攝精千妖受閉萬試不干¶
　　
*** 思三台猒惡法第十¶
凡於靜房端坐思三台覆頭次思兩腎氣從胸中出與三台相¶
#<md:CK-KZ_JY242_10p023a>¶
<pb:YP-C_JY242_22jingji-03-0023a>¶
連久久思畢二七啄齒二鼻微微內氣閉口滿便嚥之嚥畢乃¶
咒曰¶
節節榮榮願乞長生太玄三台常覆我形出入行來萬神携營¶
步之五年仙骨自成步之七年令藥皆精步之十年上昇天庭¶
急急如律令¶
上台(虛精)中台(六湻又作六停)下台(曲生)¶
　　右三台內諱知者眾惡悉除諸善備至¶
步台日¶
正月三日　 二月二日¶
五月五日 　九月九日¶
#<md:CK-KZ_JY242_10p023b>¶
<pb:YP-C_JY242_22jingji-03-0023b>¶
十月二十六日(法在本經)¶
步台法¶
凡道士步台當先劉沐淨身凝神閉闡精思三台覆頭次思兩¶
腎氣從胸中出興三台相邊久久思華叩齒二七通咽液三七¶
過咒日¶
上台一黃袪却不祥中台二白議身鎮宅三台三青祛病除精¶
台精到處大賜威靈急如律令¶
　　　
*** 帝一燒香祝第十一¶
凡修行洞法及太一帝一之事者常至黃昏時入室燒香心拜¶
經前因叩齒二七通乃微祝曰¶
#<md:CK-KZ_JY242_10p024a>¶
<pb:YP-C_JY242_22jingji-03-0024a>¶
太一帝尊帝一玄經五雲散景鬱徹三清玉童玉女燒香侍靈¶
上願開陳與我合形使我神仙長亨利貞咒畢又叩齒二七通¶
此名爲帝一燒香開陳上願與靈合形之道也常能爾者則玉¶
華侍衛神靈輔眞鬱散香雲上徹九天將來三年則玉童玉女¶
都見於子矣¶
　　
*** 魂胎受馨祝第十二¶
凡道士入室齋戒之時臨食當以左手持筯琢枓三過乃微咒¶
曰¶
二玄上道四極清泠太一帝君百神黃甯受糧三宮灌漑脾靈¶
上饗太和餐味五馨魂胎之命七液流停百關通和五臟華明¶
#<md:CK-KZ_JY242_10p024b>¶
<pb:YP-C_JY242_22jingji-03-0024b>¶
雙星合景飛行上清食畢又啄齒三通此名爲魂胎受馨百神¶
饗糧之道常能行之令人神明氣和魂魄安甯羣惡除試常保¶
利津¶
　　
*** 理髮祝第十三¶
凡道士理髮及沐頭將散髮之時先啄齒七通乃微咒曰¶
太帝散華玄歸大神今日吉日理髮沐塵辟惡除病長生神仙¶
咒畢乃髻髻竟叩齒一通都畢此名爲太帝散華理髮內法令¶
人終年不病耳目聰明頭腦不痛理髮常向本命旣櫛髮之始¶
而陰咒曰¶
太帝散靈五老返神泥丸玄華保精長存左拘隱月右引日根¶
#<md:CK-KZ_JY242_10p025a>¶
<pb:YP-C_JY242_22jingji-03-0025a>¶
六合清鍊百神受恩畢行之使人頭腦不痛太極綠華經曰理¶
髮欲向土地旣櫛之始而微咒曰¶
泥丸玄華保精長存左爲隱月右爲日根六合清鍊百神受恩¶
畢嚥液三過能行之使髮不落而日生當數易櫛櫛之取多而¶
不使痛亦可令侍者櫛取多也於是血脉不滯髮根常堅¶
　　
*** 大帝隱祝第十四¶
凡道士入室燒香有所修願皆先啄齒三通乃微祝曰¶
玉華散景九炁含煙香雲密羅徑衝九天侍香玉女上聞帝前¶
令我長生世爲神仙所向所願莫不如言祝畢心拜精念亦適¶
意所陳矣此名大帝隱祝散香九天降靈寢室願會神仙也¶
#<md:CK-KZ_JY242_10p025b>¶
<pb:YP-C_JY242_22jingji-03-0025b>¶
　　
*** 厭惡夢咒第十五¶
太上大道君具言其狀不過四五則自消絶也青童君口訣曰¶
夜遇惡夢非好覺當卽返枕而咒曰¶
太靈玉女侍眞衛魂六宮金童來守生門化惡返善上書三元¶
使我長生乘景駕雲畢嚥液七過叩齒七通而更卧如此四五¶
亦自都絶也此祝亦儂返惡夢而更吉祥也一雲每遇惡夢但¶
北向啓¶
　　
*** 揮神內咒第十六¶
凡道士行來獨宿山林廟座之間或有魔精惡鬼之地當先叩¶
齒三十六通閉氣微咒曰¶
#<md:CK-KZ_JY242_10p026a>¶
<pb:YP-C_JY242_22jingji-03-0026a>¶
太帝陽元四羅幽關千妖萬毒敢當吾前巨獸重吻刳腹屠肝¶
神公使者守衛營蕃黃衣帥兵斬伐妖魂馘滅千魔摧落凶姦¶
絶種滅類取令梟殘玉帝上命清蕩三元咒畢又叩齒三十六¶
通此名爲太帝揮神內咒塞滅萬魔之法常能誦之則神兵見¶
衛萬鬼受事千妖死伏¶
　　
*** 太帝寢神滅鬼除凶咒第十七¶
凡道士臨眠解衣之時先啄齒三通立而咒曰¶
受命太帝上昇九宮百神安位列侍神公魂魄和鍊五藏華豐¶
百醴玄注七液虛充火鈴交煥滅鬼除凶上願神仙常生無窮¶
咒畢又叩齒三通脫衣而卧此名爲太帝寢神滅鬼除凶之法¶
#<md:CK-KZ_JY242_10p026b>¶
<pb:YP-C_JY242_22jingji-03-0026b>¶
令人精明不病魂魄常存數有吉感¶
　　
*** 又滅鬼除惡咒第十八¶
本命之日及有心震之地閉關精思叩齒三通安氣呼吸正身¶
北向而心存微祝曰¶
羅勒那朝方奈閼鍊班目勃隊憚漢巨蛇赫察白鼠丹利大魔¶
眞馥廣敷虛靈峙霄總攬吉凶發洞暢幽儛眄眾品領括繁條¶
百方千塗莫不豁寥天地齊度孰云能彫¶
　　
*** 澡穢除凶七房祝法第十九¶
凡道士沐身及洗手之時先臨水啄齒三通乃微祝曰¶
四大開朗天地爲常玄水澡穢辟除不祥雙皇守門七靈安房¶
#<md:CK-KZ_JY242_10p027a>¶
<pb:YP-C_JY242_22jingji-03-0027a>¶
雲津鍊灌萬氣混康內外利貞保兹黃裳咒畢又叩齒三通乃¶
洗沐手面此名爲澡穢除凶七房咒法常能行之者使人神明¶
血淨解諸凶炁¶
　　
*** 除六天隱咒第二十¶
凡道士夜行之時及有所畏恐震之地叩齒二七通乃咒曰¶
吾是小有眞王三天師君昔受太上神方殺邪之文夜行遊尸¶
七惡妖魂九鬼共賊千魔成羣赫柏圖兵巨獸羅千揮割萬妖¶
當我者殘龍烽七燭逐邪無閒玉帝神咒揮劍東西滅凶除邪¶
萬鬼卽懸三天正法皆如我言咒畢又叩齒二七通此名爲三¶
天正法除六天之隱咒也鬼有被此咒者皆目盲腳殘自然死¶
#<md:CK-KZ_JY242_10p027b>¶
<pb:YP-C_JY242_22jingji-03-0027b>¶
滅矣凡行來有恐之處但按如此不必須夜行事也常能誦之¶
則萬魔伏試千妖滅形¶
　　
*** 太帝制魂伐尸神咒第二十一¶
凡道士祝滅三尸之法常以月晦朔之日及甲寅庚寅庚申之¶
日兆身中七魄遊尸諸血尸之鬼上天白人罪過自還中傷於¶
身或遊走他鄕召呼外鬼協進爲妖賊是以惡夢交於寢魂痾¶
眚纏於神室人所以惡夢疾病者皆七魄遊尸之所爲也至其¶
日常當沐浴淨服燒香入室精思懃懇不營他事以夜半生炁¶
時或黃昏時正寢東首按手心上先叩齒三七通乃微咒曰¶
七靈八神八願四陳上告靈命中皇雙眞錄魂鍊魄塞滅邪精¶
#<md:CK-KZ_JY242_10p028a>¶
<pb:YP-C_JY242_22jingji-03-0028a>¶
血鬼遊尸穢滯長泯利我生關閉我死門若有眞命聽對帝前¶
使我長生劫齡常存太帝之法敢告三元畢又叩齒三七通嚥¶
液十過都畢此名爲太帝制魂伐尸神咒之法也血尸七惡被¶
此咒者皆得滅於死尸之下魂明魄柔受化於三宮之中辟惡¶
除病令人神明不死常能誦之則終身不被魘昧凡存念上道¶
咒除三尸之時常當採取白芷草根及青木香合以東流水煮¶
取其汁以沐浴於身辟諸血尸惡氣亦常可和香燒之以致神¶
明若無青木香香亦可單用白芷凡庚申甲寅之日是血鬼遊¶
尸直合之日也天炁交合七魄競亂淫穢混眞邪津流煥明法¶
動精七魄飈散每至其日當清齋别處不雜他席愼不可與夫¶
#<md:CK-KZ_JY242_10p028b>¶
<pb:YP-C_JY242_22jingji-03-0028b>¶
妻相見及同床而寢又不可爭競財色所行非道之方也每當¶
燒香感炁修行之時消咒之法亦可誦經混神若思洞房帝一¶
之事唯使精眞以爲意也¶
　　
*** 太帝辟夢神咒第二十二¶
凡道士忽得不祥之夢或夢與人鬬爭或相收錄者此亦七魄¶
遊尸所爲也或導將外鬼來入本宅或三魂散翳五神戰勃或¶
被束縛不得來還故使惡夢非祥將有禍敗之漸也卧覺之時¶
卽正寢上向接手心上叩齒三七通畢微咒曰¶
九天上帝四門八靈七房二玄三素元精太一桃康上詣三清¶
速告帝君攝命黃甯速召七魄校實神庭若有不祥七尸鬼兵¶
#<md:CK-KZ_JY242_10p029a>¶
<pb:YP-C_JY242_22jingji-03-0029a>¶
從呼雙眞流燭鍊形太微大神斬伐邪精三魂和柔血尸沈零¶
神歸絶宅觸向利貞使我神仙長保劫齡咒畢又啄齒二七通¶
嚥液十過此名爲太帝神咒辟夢除凶之法能行之者則三魂¶
和鍊七魄受制神明氣正尸穢散滅而向所咒之鬼卽已受考¶
於地獄矣經三咒之後自非靈感吉應不復夢於非常也¶
　　
*** 三元八節朝隱祝第二十三¶
凡道士禮願神明精思上法行諸隱咒之時皆當燒香心拜密¶
咒而已勿使得耳聞之也若欲咒伐六天滅諸凶鬼者乃可小¶
發聲耳亦不得絶大高響使傍人聞解之也若讀誦之時乃任¶
意耳凡八節之日皆三天仙靈朝宴禮會之日兆修行禮願朝¶
#<md:CK-KZ_JY242_10p029b>¶
<pb:YP-C_JY242_22jingji-03-0029b>¶
禮之時皆當齋用此日至於朔望朝禮非上法也凡是其日欲¶
行禮願陳祝之時當先叩齒七通心拜四方乃微祝曰¶
上清玉帝三素元君太上高靈仙都大神今日吉日八願開陳¶
上願飛霄長生神仙中願天地合景風雲下願五藏與我長存¶
次願七祖釋罪脫愆又願帝君斫伐胞根六願世世智慧開全¶
七願滅鬼馘斬六天八願降靈徹聽東西上願一合莫不如言¶
願神願仙上朝三元祝畢又拜如初亦適意所陳求解脫七祖¶
之愆及首已之罪狀一續於行事之後也此名爲三元八節朝¶
隱祝上願神仙之要法也行之三年七祖父母及己之罪都解¶
釋矣然後玉華降衛感會神明八願開陳必獲靈仙之要契¶
#<md:CK-KZ_JY242_10p030a>¶
<pb:YP-C_JY242_22jingji-03-0030a>¶
　　
*** 雜法第二十四¶
凡行來畏恐常鳴天鍾於左齒三十六通先閉氣左噓之叱叱¶
五通常行之辟精邪惡物不祥之氣常夜寢臨欲眠時以手撫¶
心叩齒三通閉目微祝曰¶
太靈九宮太一守房百神參位魂魄和同長生不死塞滅邪凶¶
咒畢而寢此名爲九宮隱咒寢魂之法常能行之使人魂魄安¶
甯常保吉祥¶
凡傳授上法之時有經之師當先求感應然後傳之乃入室燒¶
香密願神明卽心拜經前微祝曰¶
太上元君仙都大神今日吉日八願開陳欲傳某上法敢告靈¶
#<md:CK-KZ_JY242_10p030b>¶
<pb:YP-C_JY242_22jingji-03-0030b>¶
元未知可否須應乃宣祝畢便寢必獲靈應¶
凡經師授經之法先心拜四方以感神明爲宗師之主餘皆執¶
經起立仰天而祝告誓神靈以爲玄科之約當說受經者之姓¶
名并啟天神陳受經之品目爲之科條名策告誓合麗文傳諱¶
而陳之祝畢弟子再拜跪受畢又再拜此眞人告神之盟內法¶
不必盡存割血爲敢漏之約也¶
凡存修太一之事欲有所禮願不可叩頭叩頭者則傾九天動¶
千眞神官迴覆泥丸倒懸天帝號於上府太一泣於中田數如¶
此者則存念無益三眞棄宮七神漂散玄宅納凶是爲太上五¶
神之至忌也故古之眞人但心存叩頭運精感而行事不因頰¶
#<md:CK-KZ_JY242_10p031a>¶
<pb:YP-C_JY242_22jingji-03-0031a>¶
顙以祈靈也¶
凡修行太一之事眞人道士不得有所禮拜亦帝君五神之所¶
忌也若有所精思行禮願之時但心拜而已不形屈也自不修¶
受上法者不得同於外學之夫矣¶
凡道士登齋入室忽有靈感妙應當有吉祥之夢皆道之欲成¶
兆當勤修苦志感慕上會如是不替則眞靈玉女將憩子之寢¶
矣卧覺之時當正身上向叩齒三七通閉目微咒曰¶
上一赤子丹皇運珠太一帝尊凝天伯无七靈上感五神歸遊¶
靈童玉女豁落雙符七星同昇上登晨邺咒畢又叩齒三七通¶
嚥液三過開目都畢此名爲太一留神感會仙賢之咒也如此¶
#<md:CK-KZ_JY242_10p031b>¶
<pb:YP-C_JY242_22jingji-03-0031b>¶
者三年則九天諸神及太玄玉女將降衛於兆身¶
凡道士入室齋戒存修而數有不祥之物及奇怪血光諸鬼精¶
氣來恐試人者兆當行北帝咒鬼殺邪神方先叩齒三十六通¶
乃咒之曰¶
二象迴傾玄一之旌七靈護命上詣三清雙皇驅除赫柏羅兵¶
三十萬人侍衛神營巨獸百丈吐威攝精揮劍逐邪馘落魔靈¶
神伯所咒千妖滅形咒畢又叩齒三十六通此名爲北帝咒鬼¶
殺邪神方諸神靈正氣聞此之咒皆來奉衛於子而向不祥之¶
氣得卽死滅矣¶
¶
#<md:CK-KZ_JY242_10p032a>¶
<pb:YP-C_JY242_22jingji-03-0032a>¶
　　
*** 安魂魄咒(出北帝經)¶
紂絶標帝晨諒事構重阿炎如霄中煙㪍若景耀華武城帶神¶
鋒恬照吞青阿閶闔臨丹井雲門鬱嵯峨七非通奇蓋連宛亦¶
敷魔六天橫北道此是鬼神家急急如律令¶
　　
*** 著衣咒¶
旦起叩齒著衣咒曰¶
左青童玄靈右青童玉英冠帶我身輔祐我形百邪奔散鬼賊¶
摧精敢有犯我天地滅形急急如律令¶
　　
*** 櫛髮咒¶
凡欲櫛髮先叩齒三通咒曰¶
#<md:CK-KZ_JY242_10p032b>¶
<pb:YP-C_JY242_22jingji-03-0032b>¶
上清朱雀不得動作勿離吾身勿受邪惡六丁七星邪魔分形¶
敢有當我北帝不停急急如律令畢閉目存想髮神蒼華字太¶
元如嬰兒之形在己髮上然後解櫛之當令三五百遍爲佳然¶
經中唯須一千五百遍畢成髻兩手握固於膝上閉目微咒曰¶
泥丸玄華保精長存左爲隱月右爲日根六合清煉百神受恩¶
急急如律令¶
三洞奉道科曰凡梳頭先洗手面然後梳之皆不得使人見增¶
壽八百二十¶
又凡梳頭髮及爪皆埋之勿投水火正爾抛擲一則敬父母之¶
遺體二則有鳥曰鵂鶹夜入人家取其爪髮則傷魂若能勤行¶
#<md:CK-KZ_JY242_10p033a>¶
<pb:YP-C_JY242_22jingji-03-0033a>¶
增筭六百二十訖卽入靖或殿堂朝禮便於寢卧之處焚香左¶
右叩齒二十四通存思如圖下床躡履之際三稱大吉得所願¶
微言言不可使人聞卻當存斗星在頭上斗合於頂指於前閑¶
和其心使虛靜恬然心動必思立功濟物也¶
將卧之際焚香東面長跪叩齒三十六通誦衛靈神咒曰¶
東方九氣青天明星大神煥照東方洞映九門轉燭揚光掃穢¶
除氛開明童子備衛我軒收魔束妖上對帝君奉承正道赤書¶
玉文九天符命攝龍驛傳普天安鎭我得飛仙¶
南方丹天三氣流光熒星轉燭洞照太陽上有赤精開明靈童¶
總御火兵備守三宮斬邪束妖剪截魔王北帝所承風火入衝¶
#<md:CK-KZ_JY242_10p033b>¶
<pb:YP-C_JY242_22jingji-03-0033b>¶
流鈴交煥靡有不從正道流行我享上功保天長存億劫無終¶
西方七炁之天太白流精光耀金門洞朗太冥中有素皇號曰¶
帝靈保神安鎭衛我身形斷絶邪源王道正明宮殿整肅三景¶
齊并道合自然飛昇紫庭靈寶符命普惠萬生功加一切天地¶
咸甯¶
北方玄天五氣徘徊辰星煥爛光耀太微黑靈尊神飛玄羽衣¶
備衛五門檢精捕非敢有干試豁落斬摧玉符所告神眞八威¶
邪門閉塞正道明開映照我身三光同輝策空駕浮舉形仙飛¶
中央黃中理氣總統玄眞鎭星吐輝流煥九天開光童子一十¶
二人元氣陽精焰上朱煙洞照天下及得我身百邪摧落殺鬼¶
#<md:CK-KZ_JY242_10p034a>¶
<pb:YP-C_JY242_22jingji-03-0034a>¶
萬千中山神咒普天使然五靈安鎭身飛上仙¶
此咒攝五方五星眞氣入人五臟中每經恐畏之處及欲卧時¶
面向東正立叩齒三十六通誦之一徧欲卧時又存斗星依前¶
橫在頭¶
　　
*** 洗手面神咒¶
凡道士浴身及洗手面時先臨水叩齒三通咒曰¶
四大開朗天地爲常玄水澡穢辟除不祥雙皇守門七眞衛房¶
靈津灌練萬氣混康內外利貞保兹黃裳畢又叩齒三通乃洗¶
手面浴身此名澡穢除凶七房咒法常能行之目明血淨辟諸¶
凶炁¶
#<md:CK-KZ_JY242_10p034b>¶
<pb:YP-C_JY242_22jingji-03-0034b>¶
　　
*** 耳鳴祝¶
道士聞耳鳴祝(出大有妙經中卷)凡聞耳鳴者錯手掩耳祝曰¶
赤子在宮九眞在房請聽神命示察不祥太一流光以滅萬凶¶
以手指捻耳門一七過畢當覺面熱卽佳候也若覺頭頸間索¶
索寒者惡氣入也當急卧臨目存玄丹宮太一眞人以流火之¶
鈴煥而擲之令惡氣卽出身外光亦隨之在後炯炯然以照己¶
身良久平復矣¶
　　
*** 審耳鳴吉凶法¶
凡耳中忽聞灘水雷電鼓鳴聲者是身中勞損心藏極不能味¶
眞注生而淫放喪亂使六府失攝魂哀魄號蓋將結疾致死之¶
#<md:CK-KZ_JY242_10p035a>¶
<pb:YP-C_JY242_22jingji-03-0035a>¶
兆矣是以泥丸流縱九宮失常悲憂錯亂鳴鼓亂行將欲寫其¶
居館以棄一身也聞之者當精念不怠還專其心若罪未深者¶
自聽改也所以耳鳴者神亡之故也耳中忽聞金聲玉音者眞¶
氣入道欲成也忽聞絃歌之聲者六丁玉女來衛子道也當隱¶
靜專修所行勤至之心愈彌强也眞人因是遂有形見之漸也¶
自非爾師且勿言於他人也耳中聞簫角之音吉貴象至也聞¶
號呼之聲者凶敗之象也聞惡氣者必有殗穢之事急更沐浴¶
燒香掃除寢室此是帝君戒勸於人也若聞血氣者及無故見¶
聚血者兵凶也急遁人間急守三元帝君求救自藏齋三月禍¶
方止也此皆是帝君先告人吉凶以令懼畏戒其禍耳¶
#<md:CK-KZ_JY242_10p035b>¶
<pb:YP-C_JY242_22jingji-03-0035b>¶
夫見凶惡當行陰德施惠救爲人所不能爲免乎必死之兆也¶
子朂之勿犯守常而已修道得眞天差玉女來護也於人有記¶
記卽道者鼻頭以玉爲記也其鼻上如黍米一顆白如玉也¶
　　
*** 未食咒¶
凡道士臨於盛饌皆正心存一目想一先飲食然後兆乃食食¶
之畢心微咒曰¶
百穀入胃與神合氣塡補血液尸邪亡墜飛登金闕長生天地¶
役使六丁靈童奉衛眞氣來前邪氣遠退¶
　　
*** 道士三時食飯咒(出北帝經)¶
瓊漿玉液北帝降來王母親示玉童捧盃五藏受正眞之氣雙¶
#<md:CK-KZ_JY242_10p036a>¶
<pb:YP-C_JY242_22jingji-03-0036a>¶
眸朗耀一顧百神變作塵埃敢有當我太上滅摧急急如律令¶
　　
*** 齋見不祥之物解法(出四十四方經)¶
道士齋入室有不祥之物者常行北帝咒南向叩齒三十六下¶
咒曰¶
二象迴傾玄一之精七靈護命上詣三清雙皇驅除赫奕羅兵¶
三十萬人侍衛神營巨獸百萬威攝千精揮劍逐邪馘落魔靈¶
神伯所咒千妖滅形畢又叩齒三十六通¶
　　
*** 行道見死屍法(出精要經)¶
紫書訣云凡上學之士遊行忽見死屍穢物氣干身者兆當行¶
二十四步止北向叩齒九通男屍思玉童三人女屍思玉女七¶
#<md:CK-KZ_JY242_10p036b>¶
<pb:YP-C_JY242_22jingji-03-0036b>¶
人來請兆身玉谷之中皇芝素水以灌死屍之上斯須存死人¶
屍化成生人便陰咒曰¶
已枯復榮已滅復生得生上天更禀太靈九天之劫反復胎嬰¶
穢累盪滅白屍返生以手拭目二七過止如此穢氣卽解死人¶
更受化後爲靈人兆遇二十四過行鍊咒畢功滿得加名標上¶
清二十四年克昇素虛輪飛行九玄也¶
　　
*** 道士旣見死屍上經解殗法(出四十四方經)¶
凡道士見死屍血穢之物當以硃砂一銖散內水中以洗目漱¶
口洗手足畢入室正寢交手心上叩齒二十四通咒曰¶
三元上道太一護形司命公子五神黃甯血尸散滅穢炁流零¶
#<md:CK-KZ_JY242_10p037a>¶
<pb:YP-C_JY242_22jingji-03-0037a>¶
七液纏注五藏華生令我神仙長亨利貞畢閉目逆氣良久覺¶
熱爲候竟又叩齒二七通咽液三七過此三元解穢內法¶
　　
*** 練祝死屍法(出青要紫書金根眾經)¶
紫書訣云凡修上清之道兆身父母伯叔兄弟於世上死亡兆¶
身未得絶跡故在人中身履死殗者三日當取清水一盆眞朱¶
一兩投水中兆於中庭南向臨水上叩齒九通咒曰¶
氣化成神尸變入玄三化五練昇入九天九天之劫更度甲身¶
甲身更化得爲眞人男屍思玉童三人女屍思玉女七人盆盛¶
水以灌死人取水自洗手面仰天噴噀又陰咒曰¶
天氣已清人化已生得生上天九變受形五苦三塗斷落死名¶
#<md:CK-KZ_JY242_10p037b>¶
<pb:YP-C_JY242_22jingji-03-0037b>¶
超度窮魂還向帝庭如此亡人更受化生於九天之上九年得¶
昇玉清之宮其法妙於大洞度七祖之法玉帝所祕不傳非眞¶
有金名帝圖錄字紫文者得見此文勿輕施用妄傳於人七祖¶
父母長閉鬼官三塗五苦萬劫不原四極明科七百年有眞者¶
聽傳¶
　　
*** 修行咒詛訣¶
夫身者神之宅神者身之器若不安宅以全道修身以養神則¶
精氣爲物遊魂爲變以成萬類宜常拘咒矣故須存乎守一神¶
器研精道心則眾神備矣邪氣去矣太上寶神經曰每日早起¶
(早起每至雞鳴時也)平坐東向王或春夏東南秋冬西北任所宜先以兩¶
#<md:CK-KZ_JY242_10p038a>¶
<pb:YP-C_JY242_22jingji-03-0038a>¶
手摩拭面目次將兩手第二第三指於眼下橫手摩三七遍次¶
將左手中指從眉逆拓上至髮際三七遍此名爲手朝三元次¶
將兩手二指三指各摩眼後靨中三七遍此名爲眞人榮瑩府¶
又將左手第二第三指入鼻孔中摩三七過名爲開山源又將¶
兩手捋耳畢叩齒三十六通微祝曰¶
太上四明九門發精耳目玄徹通眞達靈天中之臺流氣調平¶
驕女雲儀眼瞳英明華聰晃朗百度眇清保和上元徘徊九成¶
五藏植根耳目自生天臺鬱素梁柱不傾七魄澡鍊三魂安甯¶
赤子攜景遙與我并有敢掩我耳目太上當摧以流鈴萬凶消¶
滅所願必成日月守門心藏五星眞皇所咒羣嚮敬聽(此名眞人常居¶
#<md:CK-KZ_JY242_10p038b>¶
<pb:YP-C_JY242_22jingji-03-0038b>¶
之道故眞誥曰子欲夜寫書先當修常居也)修天眞旦暮咽液三九過以手舉急按¶
天眞(天眞在眉內角者也)山源(在鼻下人中人谷裏也)華庭(在兩眉下凹中是也)各三九過按¶
而咒曰¶
開通天庭使我長生徹視萬里魂魄返嬰滅鬼却魔來致千靈¶
上昇太上與日合并得補眞人列象玄名此道令人致靈徹視¶
杜遏萬哀如此亦可以次按亦可一時俱按行咒之¶
　　
*** 道士被天魔所試卽誦拂魔咒(出消魔經)¶
先存思頭上圓光如日左朱鳳右玄武紫霞之蓋光明身形仙¶
童玉女執五色之節從三界萬神前嘯九鳳後鳴八鸞白帝啟¶
道太極參軒叩左齒三十六通叩右齒二十四通叩天鼓十二¶
#<md:CK-KZ_JY242_10p039a>¶
<pb:YP-C_JY242_22jingji-03-0039a>¶
通微咒曰¶
羅天毒獸備巨四門吞流割膽山醜萬羣張喉玃天猛衛高聲¶
毒龍奮爪金頭橫吞威兵巨萬受符接山六天不恂合玉成羣¶
妖魔波洋穢氣紛紛謠歌空洞禮帝障雲水鬼賈形當人生門¶
神王所告無幽不聞上攝六氣下檢河源五嶽四瀆善惡速分¶
萬萬千千來對我前五帝校錄有功者原凶魔千羣束形帝君¶
敢不從命所誅無蠲屠割刳腹斬首滅根北鑊漬湯南陵火焚¶
金眞錄氣流鈴捕魂妖爽無遺極盡形元身佩天書宣行正文¶
滌蕩九氣清明三元玄舉天眞上合自然莫有干試改動上聞¶
引氣十二咽止¶
#<md:CK-KZ_JY242_10p039b>¶
<pb:YP-C_JY242_22jingji-03-0039b>¶
　　
*** 玉帝衛靈咒鬼上法(出消魔經)¶
玉帝咒曰¶
九天有命上告玉清促召千眞俱會帝庭太一下觀雙皇翼形¶
監察萬邪理氣攝生若有不祥干試神明清帝之道整敕神兵¶
七神秉鉞天鋒右征揮劍前驅煥擲火鈴檄命甲騶武卒天丁¶
風火齊戰伐邪狡精上威六天下攝魔靈旣威旣攝萬凶滅形¶
神戈電掃姦妖無生仙皇秉節有命敢停拒節違令是誅汝形¶
各驚各愼保兹皇甯九天告命萬神敬聽急急如律令¶
若夜恐怖夢想魔鬼試人干犯眞氣欲病者急念此咒心存至¶
道求請於帝乃向北叩齒三十六通閉氣密念前咒咒畢又叩¶
#<md:CK-KZ_JY242_10p040a>¶
<pb:YP-C_JY242_22jingji-03-0040a>¶
齒三十六通咽液十過於是百惡魔邪伏滅七神纏綿太一監¶
攝萬靈衛眞亦可日日誦卧寢念之以塞百邪也¶
　　
*** 治急病法¶
凡受三五法在存識三天眞名三師眞名有急災困病三大喚¶
天名密呼三師名卽災病皆消¶
　上清微天眞名(防中)¶
　中禹餘天眞名元¶
　下大赤天眞名德丘¶
　　　右三天眞名也¶
　左無上眞名𡙎¶
#<md:CK-KZ_JY242_10p040b>¶
<pb:YP-C_JY242_22jingji-03-0040b>¶
　右玄老眞名众¶
　中央太上眞名[地/(地*地)]¶
　　　右三師名¶
　　
*** 反舌塞喉法¶
凡守一者身神常安若體中不甯當反舌塞喉嗽漏醴泉滿口¶
咽之訖又如前嚥液無數覺甯乃止止而未甯重復爲之須臾¶
之間不甯之痾卽應廓散自然除也當時有効覺體中寬軟逍¶
遙復常太極眾眞太虛眞人南嶽赤君妙行眞人莫不修此以¶
成聖眞矣¶
　　
*** 金仙內法¶
#<md:CK-KZ_JY242_10p041a>¶
<pb:YP-C_JY242_22jingji-03-0041a>¶
金仙內法感降靈輿常以月五日夜半子時存日烏從兆口入¶
住在心中使光照一心一心之內與日同光共相合會赫赫炯¶
炯當覺心暖霞暉映曖良久有驗乃密祝曰¶
大明育精內練丹心光暉合映神眞來尋畢咽液九過叩齒九¶
通止到十五日二十五日二十九日復作如前一月之中四度¶
如上使人開明聰察百關解通萬神洞徹面有玉光體有金澤¶
行之十五年太一遣寶車來迎上登太霄遊宴紫極行之務欲¶
數不必一月四辰也¶
¶
¶
#<md:CK-KZ_JY242_10p041b>¶
<pb:YP-C_JY242_22jingji-03-0041b>¶
¶
¶
¶
¶
¶
¶
¶
¶
¶
¶
#<md:CK-KZ_JY242_10p042a>¶
<pb:YP-C_JY242_22jingji-03-0042a>¶
　　
*** 明照法(誓法附)¶
老君曰金水內景以陰發陽能爲此道分身散形以一爲萬立¶
成六軍千億里外呼吸往還乘雲履水出入無間天神地祇邪¶
鬼老鬽隱蔽之類皆可見也審其精思逆見方來子能守之爲¶
仙王也¶
又曰欲行明鏡勿入喪家產乳之中精澄萬慮沐浴五香當飮¶
蘭桂之液無食葷辛之物絶棄腥臊無近婦人於密靖之地幽¶
室之中不聞車馬之聲金鼓之音鳥獸嚾噪乃可爲之此道之¶
忌莫甚於驚一往不復反一敗不復成也當其時心不欲復有¶
所存耳不欲復有所聽注心正目彷彿想念至精不怠乃可成¶
#<md:CK-KZ_JY242_10p042b>¶
<pb:YP-C_JY242_22jingji-03-0042b>¶
矣¶
又曰當得明鏡九寸無令面有偏缺毁漬疵瑕務欲清明周正¶
不失人容色者善昔我先師以尺二寸鏡前後左右一焉名曰¶
四規行此道者甚難速成易得驚敗驚則有大殃少能成也又¶
容成皆以一尺鏡一枚正置其前亦見以神而不能長生也商¶
子云以九寸鏡各一枚俠其左右名曰日月亦以延年矣若欲¶
分身散形坐在立亡上昇黃庭長生不死役使百靈入水入火¶
入金入石入木入土飛行在意者當用吾四規之道若但欲逆¶
知吉凶日月卽用此矣¶
又曰青紫爲裏合之九寸規者一尺二寸鏡也¶
#<md:CK-KZ_JY242_10p043a>¶
<pb:YP-C_JY242_22jingji-03-0043a>¶
又曰立規之法皆去己一尺五寸高三尺令與眉齊各垂紫青¶
線下有華水務令平也晝夜不閉目以得爲効不可閉目者恐¶
當閉目之時神明忽見而不卽見之或失神以去或卒開目見¶
之不漸致驚懼而敗也¶
又曰四規之道必見尊神非上士至眞勿以此示之吾道至密¶
世無其人甯見道門¶
又曰東規當見仙二人冠丹纚之冠面貌狹小耳高其頭身皆¶
生黑毛見之勿驚¶
又曰西規當見西王母玉女侍之¶
又曰南規當見中和無極元君一身十一頭冠自然之冠衣赤¶
#<md:CK-KZ_JY242_10p043b>¶
<pb:YP-C_JY242_22jingji-03-0043b>¶
色¶
又曰北規當見天皇君十三頭衣冠之色如其時也¶
又曰或見一人衣黃衣冠黃冠白鬚者卽延壽君也少者受命¶
君也¶
又曰或見一人赤衣赤幘年少者禀命君也老者司命君也¶
又曰或見二人羽衣黃色玄冠察行君也¶
又曰或見三人羽衣赤色青冠聽響君也¶
又曰或見一人大冠朱衣執筆扎者司過君也¶
又曰或見一人黃衣冠掩面者增年君也¶
又曰或見二人赤裳者視形君也¶
#<md:CK-KZ_JY242_10p044a>¶
<pb:YP-C_JY242_22jingji-03-0044a>¶
又曰或見玉女青衣者名曰惠精玉女¶
又曰或見玉女黑衣者名曰太玄玉女¶
又曰或見玉女赤衣者名曰赤圭玉女¶
又曰或見玉女黃衣者名曰常陽玉女¶
又曰或見童子三人青衣紫下裳俱來者一名常在一名絶洞¶
一名五德¶
又曰或見九玉女衣服五綵俱來者一名上一名虎一名扶一¶
名靈闕一名孔林一名憑一名住一名多一名¶
又曰或見一人目下徑三寸黃衣青下裳者同目君也¶
又曰或見嬰兒長二三尺向人笑者是九都童子也¶
#<md:CK-KZ_JY242_10p044b>¶
<pb:YP-C_JY242_22jingji-03-0044b>¶
又曰或見童子長五六尺立而笑其左上有自然蓋者日中童¶
子也右上有自然蓋者月中童子也¶
又曰或見人頭鳥身五色玄黃者上上太一君道父也¶
又曰或見九人皆衣青而白首者無極太元君也¶
又曰或見一人長六尺五寸冠角冠白衣赤領或虎文鳳章者¶
姓李名耳字伯陽見之常以平旦¶
又曰或見一人長六尺七寸冠重華冠白衣青祿者名李舕字¶
伯陽見之常以日出時¶
又曰或見一人長六尺九寸冠重華冠五色衣者名李 字伯¶
光見之常以食時¶
#<md:CK-KZ_JY242_10p045a>¶
<pb:YP-C_JY242_22jingji-03-0045a>¶
又曰或見一人長七尺二寸冠辟邪冠衣羅袿形像龍蛇者名¶
李石字孟公見之常在禺中¶
又曰或見一人長七尺三寸冠飛龍冠衣朱衣者名李重泉字¶
子文見之常以日中¶
又曰或見一人長七尺五寸冠三傑冠朱玉衣者名李定字元¶
陽見之常以日昳¶
又曰或見一人長八尺冠皮毛冠衣黑衣者名李元字伯始見¶
之常以日晡¶
又曰或見一人長一尺五寸冠自然冠衣龍蛇者名李願字元¶
生見之常以日入¶
#<md:CK-KZ_JY242_10p045b>¶
<pb:YP-C_JY242_22jingji-03-0045b>¶
又曰或見一人長九尺五寸冠自然冠衣青紫者名李德字伯¶
文見之常以黃昏¶
又曰凡爲明鏡之道上士爲之七日中士一旬下士一月成矣¶
又曰上士爲之先見己形次見宅中鬼神次見天神也¶
又曰見神或見有一身多不過六神七神來也但熟視規中物¶
熟所見卽見神也亦勿語亦勿拜急自定無驚恐¶
又曰爲此道者春無伐木夏無水灌滅火四季之月無握土秋¶
無鑠金冬無遏水抒井¶
又曰爲此道者春無食肝夏無食心四季之月無食脾秋無食¶
肺冬無食腎五臟神怒則令人不明不壽¶
#<md:CK-KZ_JY242_10p046a>¶
<pb:YP-C_JY242_22jingji-03-0046a>¶
又曰爲此道者長不怠七日得者七十日一施之必如初日見¶
也¶
又曰此道可以還年却老也¶
又曰見神之後更施之可問以長生之要則具以告人耳¶
又曰爲此四規之道旣成可握一規之道施之不復用四也¶
又曰幽闕二童齊著綠幘上入北極下入玄宮以鏡其事¶
又曰爲此道常當上朱鳥高三尺下玄武高五尺左青龍高九¶
尺右白虎高七尺又當履日月耳¶
又曰不唯己也又當令朱鳥銜九寸鏡玄武背負尺二鏡青龍¶
銜日白虎銜月己形象龍蛇須能分形坐見四海之外乃止者¶
#<md:CK-KZ_JY242_10p046b>¶
<pb:YP-C_JY242_22jingji-03-0046b>¶
眞物來也¶
又曰夜則以燭燈麻油爲火大善¶
又曰欲理病人及入大山恐山神及百鬼試人者以一規著戸¶
上一器盛華水著戶下用刀劍橫水上以刃外向百鬼不敢前¶
老鬽直入戸者亦不得過水卽死血在水中祕之勿示俗人¶
又曰欲辟五兵百邪者以三寸規一枚鑄圓天符著其背懷之¶
陰日右陽日左入大眾所以爲勝人人皆畏之吾道祕矣¶
　　
**** 誓法¶
某州某縣某鄕某里某宮觀道士某以老君四規明鏡要訣授¶
學者某州某縣某鄕某里某人以白絹四十尺米一㪷薪一束¶
#<md:CK-KZ_JY242_10p047a>¶
<pb:YP-C_JY242_22jingji-03-0047a>¶
鹽五升爲盟某不得不告要言兆若不奉行身入黃泉一同先¶
師科律盟誓專勤一志某與兆共畫一爲信三年有功乃得傳¶
傳非其人身謝天地水三官永不得仙及不得有背本之言¶
　　
*** 明照法¶
照鏡欲見形之法當小開戸居闇向明暫閉目思想見面形初¶
時若無所見中宿之後漸漸洞遠自見面目巾幘心中了然開¶
明平旦及日入此時最好若日盛明當小開戸在灼灼中闚鏡¶
無所見也若火下照鏡當以火自遠勿得逼近火欲開目照鏡¶
自視形體當在灼灼明中無若若欲閉目思見面形當居闇向¶
明然後形耳照鏡大要當安卧思想精誠未卧之間使身體條¶
#<md:CK-KZ_JY242_10p047b>¶
<pb:YP-C_JY242_22jingji-03-0047b>¶
條須臾之頃當有赤黃從額上出照耀一室中於是彷彿恍恍¶
如覺如卧便自見面形在光中對共相視如頃卽便消滅卧覺¶
之後輒復照鏡欲卧思之如前法當夕夕自見也或卧覺兩面¶
相對見或己形兩人相併坐或卧寐之間見好神童玉女年十¶
五六好衣服頭額正見輒再拜或耳邊聞語聲天下吉凶萬事¶
皆預知之或在壁東見壁西或暮卧夢照鏡或還光內視五藏¶
當以申始¶
明鏡君官屬將吏百二十人住開陽宮主人兩目童子童子精¶
光相視見景知吉凶明鏡有三童九女侍之三童長六尺九女¶
長五尺¶
#<md:CK-KZ_JY242_10p048a>¶
<pb:YP-C_JY242_22jingji-03-0048a>¶
三童¶
青腰青衣　　 當聞紫衣　　 內子青衣¶
九女¶
素女白衣　　 皇女黃衣　　 帳上衣緗¶
道女黃衣　　 女嬰衣紅　　 曾女衣絳¶
　　
*** 寶照法¶
夜半存神訖(存道一竟仍起坐爲之未可别行餘一事起向王平坐握固臨目)又存兩目中有¶
白氣如鷄子大在面目前(存目中忽出白氣懸在目前乃如鷄子大)須臾變成兩明¶
鏡徑九寸以前後照我一體上二十四神使洞鑒分明良久(鏡形¶
旣成仍存左鏡當前照見神前面右鏡當後照見神後其鑒二十四神各安其所雖不呼名而存形色長短厯然示於鏡中)¶
#<md:CK-KZ_JY242_10p048b>¶
<pb:YP-C_JY242_22jingji-03-0048b>¶
乃心祝曰¶
大明寶鏡分形散化鑒朗元神制御萬魔飛行上清披雲巾羅¶
役使千靈封山召河畢(鏡忽然光變小還入眉目中奄然而滅仍以卧之)常能行之災¶
害不生而位登仙¶
　　
*** 摩照法¶
昔有摩鏡道士遊行民間賃爲百姓摩鏡鏡無大小財責六七¶
錢耳不以他物摩也唯以藥塗而拭之而鏡光明不常有好事¶
袁仲陽者知其有道乃要留使宿爲好設主人禮乃拜而請問¶
之道士告仲陽曰明鏡之道可以分形變化以一爲萬又能令¶
人聰明逆知方來之事又令人與天上諸眞相見行其道德法¶
#<md:CK-KZ_JY242_10p049a>¶
<pb:YP-C_JY242_22jingji-03-0049a>¶
則天上諸神仙皆來至道士自見己身則長生不老遠成少童¶
又道士入山山精老魅多來試之或作人形故道士在石室之¶
中常當懸明鏡九寸於背後以辟眾惡又百鬼老物雖能變形¶
而不能使鏡中形影變也見其形在鏡中則便消亡退走不敢¶
爲害也是以道士有摩鏡之藥藥方出於帛子方用錫四兩燒¶
釜猛下火令釜正赤與火同色乃內錫末又胡粉三兩合內其¶
中以生白楊刻作人令長一尺廣二寸厚一寸其後柄長短在¶
人耳以此攪之手無消息盡此人七寸又復內眞丹四兩胡粉¶
一兩復攪之人餘二寸內摩照錫四兩攪令相得欲用時末如¶
胡豆以唾和之得膒脂爲善又以如米大者於前齒上噓之復¶
#<md:CK-KZ_JY242_10p049b>¶
<pb:YP-C_JY242_22jingji-03-0049b>¶
以唾傅拂其上以自拂之卽明如日月欲作藥先齋戒七日乃¶
爲之作清靜密室勿令人見之也其火欲猛祕之勿妄傳非其¶
人¶
　　
*** 拂童法¶
拂童之道徹見二十四神之法常以甲子旬庚午日日中時取¶
清水一升(東流水爲佳亦用古井)以一銖眞丹(極精末細者)投水中攪之左行¶
三七過(當以上物向月建左旋攪一周爲過也)微祝曰¶
玄元水精生光八明身神眾列並來見形徹視萬里中達九靈¶
祝畢向東以左手洒目二七過(祝則隨月建洒目常東向流餘水仍留以洒目不復更祝也)¶
　　
*** 神枕法(并叙)¶
#<md:CK-KZ_JY242_10p050a>¶
<pb:YP-C_JY242_22jingji-03-0050a>¶
叙曰昔太山下老翁者失其名字漢武東巡見老翁鋤於道背¶
上有白光高數尺帝怪而問之有道術否老翁對曰臣昔年八¶
十五時衰老垂死頭白齒落有道士者教臣服棗飲水絶穀并¶
作神枕法中有三十二物其三十二物中二十四物善以當二¶
十四氣其八物毒以應八風臣行之轉少白髮返黑墮齒復生¶
日行三百里臣今年一百八十矣不能棄世入山顧戀孫子復¶
還食穀又已二十餘年猶得神枕之力往不復老武帝視老翁¶
顏狀當如五十許不人驗問其鄰皆云信然帝乃從受其方作¶
枕而不能隨其絶穀飮水也¶
方用五月五日七月七日取山林柏以爲枕長一尺二寸高四¶
#<md:CK-KZ_JY242_10p050b>¶
<pb:YP-C_JY242_22jingji-03-0050b>¶
寸空中容一斗二升以柏心赤者爲蓋厚二分蓋致之令密又¶
當使可開閉也又鑚蓋上爲三行行四十孔凡一百二十孔令¶
容粟米大其用藥¶
　　芎藭　當歸　白芷　辛荑　杜衡¶
　　白术　藁本　木蘭　蜀椒　桂¶
　　乾薑　防風　人參　桔梗　白薇¶
　　荆實(一云壯荆實)肉蓯蓉　飛廉　柏實¶
　　薏苡子　款冬花　白蘅　 秦椒¶
　　麋蕪(凡二十四物以應二十四氣加毒者八物以應八風)烏頭¶
　　附子　藜蘆　皂莢　菵草　礜石¶
#<md:CK-KZ_JY242_10p051a>¶
<pb:YP-C_JY242_22jingji-03-0051a>¶
　　半夏　細辛¶
　右三十二物各一兩皆㕮咀以毒藥上安之滿枕中用布囊¶
　以衣枕百日面有光澤一年體中所疾及有風疾一一皆愈¶
　差而身盡香四年白髮變黑齒落更生耳目聰明神方驗祕¶
　不傳非其人也藁本是老芎藭母也武帝以問東方朔答云¶
　昔女廉以此方傳玉青玉青以傳廣成子廣成子以傳黃帝¶
　近者穀城道士淳于公枕此藥枕耳百餘歲而頭髮不白夫¶
　病之來皆從陽脉起今枕藥枕風邪不得侵人矣又雖以布¶
　囊衣枕猶當復以幃囊重包之須欲卧枕時乃脫去之耳詔¶
　賜老翁疋帛老翁不受曰臣之於君猶子之於父也子知道¶
#<md:CK-KZ_JY242_10p051b>¶
<pb:YP-C_JY242_22jingji-03-0051b>¶
　以上之於父義不受賞又臣非賣道者以陛下好善故進此¶
　耳帝止而更賜以諸藥¶
　　
*** 神杖法¶
神杖用九節向陽竹取擇具别有法凡用之齋戒沐浴焚香再¶
拜訖叩齒三十六通思五帝直符吏各一人衣隨方色有五色¶
之光流煥杖上五帝玉女各一人合衛杖左右微祝曰¶
太上之仙元始上精開天張地甘竹通靈直符守吏部御神兵¶
五色流煥朱衣金鈴輔翼上眞出幽入冥招天天恭攝地地迎¶
指鬼鬼滅妖魔束形靈符神杖威制百方與我俱滅與我俱生¶
萬劫之後以代我形景爲吾解神昇上清承符告命靡不敬聽¶
#<md:CK-KZ_JY242_10p052a>¶
<pb:YP-C_JY242_22jingji-03-0052a>¶
畢引五方氣二十咽止以杖指天天神設禮以杖指地地祇司¶
迎以杖指東北萬鬼束形¶
　　
*** 帝君明燈內觀求仙上法¶
南極上元君授於帝君帝君居朗玄之宮金房紫戸之內明玄¶
燈以自映通霞光於照窗念太眞於五形披三願於帝房靈上¶
降以紫蓋元皇給以金童自然號我位總掌於玄宮太品生乎¶
始妙道在微芒今以相告子勤奉焉告南極上元君曰子學神¶
眞之道處靈宮之上瓊房之內而不知明燈以自映通玄光於¶
五藏五藏之內罔得明矣形體之神因得歸也子若能暮明燈¶
於本命朝明燈於行年常明燈於太歲上三處願念卽體澄氣¶
#<md:CK-KZ_JY242_10p052b>¶
<pb:YP-C_JY242_22jingji-03-0052b>¶
眞光明內照萬神朗清元君奉受法度施行三年卽致夜光童¶
子二十四人玄光自然而明不須明燈而通光也然此上眞之¶
妙法亦不傳於下世若其金名玉字玄格者得吾此道行之九¶
年身體光明徹視萬里朗觀自然夜光童子降子之房授以眞¶
書白日登晨¶
法曰常明燈於所住靜室本命之上暮入室向燈長跪叩齒十¶
二通祝曰¶
玄光映太陰八達且朗明澄神曲室裏仰徹曜上清五暉發朗¶
臺玉芝自然生洞照通太眞萬神監我形削滅九陰氣記上東¶
華名保我無終劫體與日月并拔度七玄榮明光啟玉皇上受¶
#<md:CK-KZ_JY242_10p053a>¶
<pb:YP-C_JY242_22jingji-03-0053a>¶
內觀經天降飛霄輦騰空御綠軿得謁太皇館進拜玉皇庭畢¶
再拜向本命仰頭咽液七過止¶
又常明燈於行年之上朝燈叩齒十二通咒曰¶
明燈照行年散光煥八方嬰嬰色象澄內觀朗空洞披釋朗神¶
衿子與玉眞通仰高宗上道渺邈無行蹤恩得玄雲降整轡御¶
飛龍却我百年期還返嬰兒容賜我西華女給我金晨童侍香¶
履年命稽首玉帝房神泰道亦暢懽適香煙中整心注太玄精¶
感洞虛無室招神霄降冥目矚仙公拔過七祖難度形還南宮¶
畢再拜向燈嚥氣二七過止¶
常於太歲上明燈以通神禮願以求眞滿三年則玄光內映神¶
#<md:CK-KZ_JY242_10p053b>¶
<pb:YP-C_JY242_22jingji-03-0053b>¶
眞下降授子不死之方當時自有感應也當朝夕燒香叩齒十¶
二通向燈祝曰¶
燈火映太眞明光徹玄虛披朗無上道心注玉帝廬洞達空洞¶
內神覩形自舒積感致靈降心恬理潛居朝禮太帝堂夕誦金¶
眞書逍遙玄都裏萬歳返嬰孩天符紫霄霞帝給玄瓊轝浮遊¶
五嶽巓適一得所如七祖免三塗福慶有盈餘畢再拜咽液二¶
七過止¶
若能常於三處明燈不滅七玄九祖卽得去離十苦上昇南仙¶
一身神明澄正目視萬里耳聰遠聽心智逆知未然神眞來降¶
夜光童子當教子求仙之道九年如此靈光自表通於裏也¶
#<md:CK-KZ_JY242_10p054a>¶
<pb:YP-C_JY242_22jingji-03-0054a>¶
　　
*** 守一(一在人心鎭定三處)¶
太上智慧消魔眞經云一無形象无欲无爲求之難得守之易¶
失失由識闇不能進明貪欲滯心致招衰老得喜失嗔致招疾¶
病迷著不改致招死歿衰患及老三一所延治救保全惟先守¶
一非一不救非一不成守一恬惔夷心寂寞損欲折嗔返迷入¶
正廓然无爲與一爲一此乃上上之人先身積德所致也中中¶
已上先善未積積而未極皆由漸昇當存三元諦識神炁狀貌¶
出入有无生鎭三宮三尸必落尸毒旣去煉暗成明智慧神通¶
長生不死眞聖神仙隨因受果太平經云何以爲初思守一也¶
一者數之始也一者道之生也元氣所起也天之綱紀也五符¶
#<md:CK-KZ_JY242_10p054b>¶
<pb:YP-C_JY242_22jingji-03-0054b>¶
經云知一者无一之不知也不知一者无一能知也一者至貴¶
無偶之號也¶
上清三天君列紀經云柏成欻生請問雲房之道三眞之訣二¶
玉皇曰三眞者兆一身之帝君百神之內始眞也若使輔弼審¶
正三皇內甯太一保胎五老扶精一居丹田司命護生一居絳¶
宮紫氣灌形一居洞房三氣合明變化離合與眞洞靈明堂雲¶
宮紫戸玉門黃闕金室丹城朱窗皆帝一之內宅三眞之寶室¶
也於是雲房一景混合神人上通崑崙下臨清淵雲蓋嵯峩竹¶
林葱蒨七靈迴轉五色纏綿層樓萬重三氣成煙玉闕虛靜七¶
門幽深金扉玉櫃符籍五篇公子內伏外牽白元渾一成形呼¶
#<md:CK-KZ_JY242_10p055a>¶
<pb:YP-C_JY242_22jingji-03-0055a>¶
陽招陰上帝司命各保所生微哉難言非仙不傳¶
　　
*** 三一訣¶
昇玄經曰仙人竇子明問云向聞法師咨請眞一太一未聞三¶
一之訣當復云何旣爲一而復言三爲一有三耶爲三有一耶¶
昔雖奉行未能曉了願爲究盡使後來末學得知眞要法師曰¶
三一者正一而已三處授名故名三一所以一名三一者一此¶
而三彼也雖三常一故名三一三一者向道初門未入眞境得¶
見一分未能捨三全一是未離三雖未離三少能見一故名三¶
一分言三不離一故名三一子明曰此一者何所有也答曰無¶
所有而有問曰無所有而有何名爲有答曰以無爲有又問無¶
#<md:CK-KZ_JY242_10p055b>¶
<pb:YP-C_JY242_22jingji-03-0055b>¶
何而有答曰得無爲有又問得而無爲者何所義答曰形聲虛¶
僞又問何爲虛僞答曰不住又問云何不住答曰速變異又問¶
雖速變異非無所有旣云變異果是有物可變安得云無邪答¶
曰向曰變異者亦不言都無如虛空故但言一切皆有僞非眞¶
生者必死有者必無成者必壞盛者必衰少者必老向有今無¶
寒暑推變恍惚無常也¶
　　
*** 玄門大論三一訣(并叙)¶
夫三一者蓋乃智照無方神功不測恍兮爲像金容玉質之姿¶
窈兮有精混一會三之致因爲觀境則開眾妙之門果用成德¶
乃極重玄之道道經云三者不可致詰故混而爲一洞神經三¶
#<md:CK-KZ_JY242_10p056a>¶
<pb:YP-C_JY242_22jingji-03-0056a>¶
環訣云精神炁也¶
釋名云三一者精神炁混三爲一也精者虛妙智照之功神者¶
無方絶累之用氣者方所形相之法也亦曰希微夷希疎也微¶
細也夷平也夷卽是精希卽是神微卽是氣精言夷者以知萬¶
境均爲一照也神言希者以神於無方雖遍得之甚疎也氣言¶
微者以氣於妙本義有非麤也精對眼者眼故見明義同也耳¶
對神者耳空故聞無義同也鼻對氣觸於體義相扶也¶
孟法師云言三言一不四不二者以言言一卽成三也今謂明¶
義各自有宜少多非爲定准如六通四達豈止三耶若教之所¶
興無乖此說然三義雖異不可定分一體雖同不容定混混亦¶
#<md:CK-KZ_JY242_10p056b>¶
<pb:YP-C_JY242_22jingji-03-0056b>¶
不混故義别成三分不定分故體混爲一混三爲一三則不三¶
分一爲三一則不一不三而三不一而一斯則三是不三之三¶
一是不一之一不三之三非直非三亦非非三不一之一非止¶
非一亦非非一此合重玄之致也¶
出體之義略有四家¶
一者大孟法師解云三一之法以妙有爲體有而未形故謂爲¶
妙在理以動故言爲一經言道生一又云布氣生長裁成靡素¶
兼三爲用卽一爲本今不同此果法若起故非未形之妙經云¶
生豈是常在之本¶
二者宋法師解云有總有别總體者三一卽精神氣也别體者¶
#<md:CK-KZ_JY242_10p057a>¶
<pb:YP-C_JY242_22jingji-03-0057a>¶
精有三智謂道實權神有三宮謂上中下氣有三别謂玄元始¶
今謂此判三一之殊非定三一之體¶
三者徐素法師云是妙極之理大智慧源圓神不測布氣生長¶
裁成靡素兼三爲義卽一爲體此解雖勝語猶混通未的示體¶
如極理之與大智卽是境智之名慧源之與裁成卽是本迹之¶
目故未盡爲定也¶
四者玄靖法師解云夫妙一之本絶乎言相非質非空且應且¶
寂今觀此釋則以圓智爲體以圓智非本非迹能本能迹不質¶
不空而質而空故也今依此解更詳斯意旣非本非迹非一非¶
三而一而三非一之一三一旣圓亦非本之本非迹之迹迹圓¶
#<md:CK-KZ_JY242_10p057b>¶
<pb:YP-C_JY242_22jingji-03-0057b>¶
者明迹不離本故雖迹而本本不離迹故雖本而迹雖本而迹¶
故非迹不迹雖迹而本故非本不本本迹皆圓故同以三一爲¶
體也三一圓者非直精圓神氣亦圓何者精之絶累卽是神精¶
之妙體卽是氣神之智卽是精氣之智卽是精氣之絶累卽是¶
神也斯則體用圓一義共圓三圓三之三三不乖一圓一之一¶
一不離三一不離三故雖一而三三不乖一故雖三而一雖三¶
而一故非一不一雖一而三故非三不三三一旣圓故同以精¶
智爲體三義並圓而取精者名殊勝也¶
義有九條用有五迹義九條者三一各三合成九義精有三正¶
實權也神有三空洞無也氣有三始元玄也精三者具如境智¶
#<md:CK-KZ_JY242_10p058a>¶
<pb:YP-C_JY242_22jingji-03-0058a>¶
科解神三者無是豁然之名洞是通同之目空是虛容之理也¶
氣三者正一經云太無變化三氣明焉黃氣爲玄白氣爲元青¶
氣爲始也論其相生者正智生實智實智生權智無生於洞洞¶
生於空空生於始始生於元元生於玄也然自一之三從三至¶
九千應萬變同歸本一不殊而殊殊而不殊也用五迹者洞神¶
經云大道無極極乎自然變化無極其中要妙三五八九三者¶
精神氣也五者精有二君精氣也神有二君神炁也精有二君¶
赤氣名曰太陽化爲元陽子丹變爲道君是二君也神有二君¶
赤氣變黃名曰中和變爲老子又爲黃神是二君也氣有一君¶
黃氣變白名曰太陽變爲太和是一君也以五當法體義不分¶
#<md:CK-KZ_JY242_10p058b>¶
<pb:YP-C_JY242_22jingji-03-0058b>¶
二分三一之變有此五君以三就五爲八三內有一成九也斯¶
亦一途應用示此五身然化迹多端塵沙莫辯¶
孟法師云用則分三本則常一今解論其正意體一義三本迹¶
而言四句變九四句者一者本一迹三二者本三迹一三者本¶
迹俱三四者本迹俱一本一迹三者妙本圓一分應開三迹一¶
本三者應氣爲一本體俱三第三第四兩句者望前兩句不知¶
本迹不殊故同三同一其義具顯前章也九變者三一之化號¶
精神氣精神氣中又各相生三三相續遂爲九變故從一之九¶
從九反一上元眞書云一曰源一二曰元一三曰太一四曰玄¶
一五曰眞一六曰雌一七曰雄一八曰三一九曰正一源者至¶
#<md:CK-KZ_JY242_10p059a>¶
<pb:YP-C_JY242_22jingji-03-0059a>¶
道之根眾妙之本元者眾善之長萬法之先太者極大之名包¶
含爲德玄者不滯爲用妙絶高虛也眞者去假除惑卽色皆空¶
也雌者安靜柔和觀空照實也雄者剛動能化方便善權也三¶
者精神氣也正者治邪滅惡去闇就明也此明至道垂迹有此¶
九條攝會歸本同爲一致故三天正法云從九返一乃入道眞¶
辯教曰第一出眾經不同孟法師云涉學所宗三一爲本故七¶
部九結皆有圖術今列如左¶
第一洞眞三一(上元泥丸宮天帝帝卿中元絳宮丹皇君輔皇卿下元丹田宮黃庭元王保鎭弼卿出三元眞¶
　一經)¶
第二洞玄三一(治三丹田元先子丹元陽子也出太上眞一經)¶
#<md:CK-KZ_JY242_10p059b>¶
<pb:YP-C_JY242_22jingji-03-0059b>¶
第三洞神三一(南極老人中極道元北極玄妙出洞神太上三一經)¶
第四皇人三一(始青元白玄黃出皇人祕旨)¶
第五太清三一(赤子眞人嬰兒出太清上中經上卷)¶
第六太平三一(意神志神念神出第一卷自占盛衰法)¶
第七太玄三一(夷希微出太存圖及道德經)¶
第八正一三一(𨴠䦢[門@耑]卽治三元)¶
第九自然三一(虛赤光元黃光空白光)¶
合有九經所明三一並治三宮其條守體儀具如彼經所辯然¶
洞神所出三一之變亦云精神氣虛無空等具如彼經第十三¶
卷所明也今三一者神氣精希微夷虛無空所以知此爲三一¶
#<md:CK-KZ_JY242_10p060a>¶
<pb:YP-C_JY242_22jingji-03-0060a>¶
者以其明義圓極故也昔正一三一等是以其明義淺迹故也¶
昇玄經太上告道陵云汝昔所行名爲眞一道者是則陰陽之¶
妙道服御之至術耳非吾所問眞一此昔教也下文云汝以堪¶
受吾至眞平等要訣無上妙經乃至第四辯不一之一此之教¶
也其外六經所辯三一旣不彰言辯空而但爲氣觀之境可屬¶
於昔故涓子修上清僅得地仙而已若言三氣三色並是界外¶
之事三洞三一本意皆爲入空此則攝屬於今也能倫聖教本¶
不有無何曾今昔故九經所辯皆不有無並非今昔但逐物情¶
不了滯教爲昔物情若悟曉教成今也更二義往分今昔一就¶
大小乘分二就因果義分大小乘分凡有三義一約定有分二¶
#<md:CK-KZ_JY242_10p060b>¶
<pb:YP-C_JY242_22jingji-03-0060b>¶
約偏並分三約待絶分定有者昔小乘以三一爲定境義極於¶
有今大乘以三一爲智慧義在於空何者昔小乘入定則捨於¶
有故在空之時無復三一也今大乘爲觀羣色是空故雖於空¶
不失三一也故洞神經釋守三一云知守虛無空者爲大乘守¶
神鍊形爲中乘守氣含和爲小乘也二偏並者昔小乘學偏今¶
大乘能並小乘捨色入空故不能並大乘卽色辯空故能並也¶
三待絶者昔因三一以入於無得無之時謂爲眞一此之無一¶
猶對於有之無是爲挾二故爲待也今之三一卽體非有亦復¶
非無非有非無故無所挾旣無所挾故爲絶也二就因果義分¶
亦有三義一約近遠别二約方便究竟别三約常無常别一約¶
#<md:CK-KZ_JY242_10p061a>¶
<pb:YP-C_JY242_22jingji-03-0061a>¶
近遠者昔以三爲氣觀果則近極三有今以一爲神觀果則遠¶
極道場故極果圓智成今三一義如前也二約方便究竟者昔¶
開方便果極三界今開究竟果極常一故昇玄經云是爲究竟¶
究竟者功業成罪行畢則常一也三約常無常者昔三有之果¶
爲災所成故是無常今一常之果嶷然不動故爲常也¶
　　
*** 金闕帝君五斗三元眞一經口訣¶
涓子受之東海青童君至春分日夜半時起坐東向冥目存身¶
中三宮三一三卿及我合七人我在中央也俱乘紫氣之烟共¶
登北斗陽明星陽明星者北斗之東神也於是存入星中共坐¶
吞紫氣三十過行之久久自見陽明星東元太上宮宮中有青¶
#<md:CK-KZ_JY242_10p061b>¶
<pb:YP-C_JY242_22jingji-03-0061b>¶
玄小童授子眞光也(先當存北斗星紫炁大如弦從上直流我前然後乃存三一也)¶
周君口訣云存七眞人並北斗七星而共登陽明雁行我居中¶
央也巾七星者以魁覆頭杓柄前指也我存吞紫氣三十過而¶
嚥之也又思三一三卿並同吞之也吞畢更存七眞人緣向從¶
紫氣空中來下還兆三宮中良久心祝曰¶
三尊上眞太玄高神陽明主春萬童開門丹元主夏朱紫含烟¶
陰精主秋天威六陳北極主冬萬邪塞姧五土乘王戊己天關¶
所指皆滅所向莫干煉我七魄和我三魂生我五藏使我得眞¶
登飛上清浮景七元長生順往嘯吟千神畢亦可眠存之四節¶
共此一咒爾¶
#<md:CK-KZ_JY242_10p062a>¶
<pb:YP-C_JY242_22jingji-03-0062a>¶
夏至之日夜半時起坐南向冥目存我身中三宮三一三卿及¶
我合七人我在中央也俱乘紫氣之煙共登北斗丹元星丹元¶
星者北斗之南神也於是存入星中共坐吞紫炁三十過行之¶
久久自見丹元星南極太上宫宫中有朱陽靈妃授子絳書寶¶
衣也¶
秋分日夜半時起坐西向冥目存我身中三宫三一三卿及我¶
合七人我在中央也俱乘紫炁之煙共登北斗陰精星陰精星¶
者北斗之西神也於是存入星中共坐吞紫炁三十過行之久¶
久自見陰精星西元太上宮宮中有白素少女授子玉章虎書¶
也¶
#<md:CK-KZ_JY242_10p062b>¶
<pb:YP-C_JY242_22jingji-03-0062b>¶
冬至之日夜半時起坐北向冥目存我身中三宮三一三卿及¶
我合七人我在中央也俱乘紫炁之煙共登北斗北極星北極¶
星者北斗之北神也於是存入星中共坐吞紫炁三十過行之¶
久久自見北極元星北元太上宮宮中有玄精眞人授子金書¶
祕字三五順行¶
六月一日或十五日令與秋分夏至日相避也夜半時坐西南¶
向冥目存身中三宮三一三卿及我合七人我居中央也俱乘¶
絳紫青黃四炁之煙共登北斗天關星天關星者北斗之中神¶
也於是存入星中共坐並臨目各吞四色氣各十過先吞絳氣¶
以次行之久久自見天關星中元太上宮宮中有太上威眞人¶
#<md:CK-KZ_JY242_10p063a>¶
<pb:YP-C_JY242_22jingji-03-0063a>¶
授子滅魔符钁邪鉞黃衣邺籙¶
八節日各守八日耳以節日夜半爲始餘唯存在三宮中安坐¶
而已極精想使有至髣髴耳¶
　　
*** 守五斗眞一經口訣¶
厯八節蓋璇璣之正度萬眞靈仙神明朝宴之日也北帝自然¶
發月數之中日二景氣相隨之日亦大吉時也宜以修道建思¶
併而論之吾從唯一¶
毎至建日或月一日平旦存三一從己三宮中出坐巳前乃心¶
起再拜若如見之髣髴在目心咒曰¶
天尊三帝守我命門出遊虛中六氣互分養我五神正我三魂¶
#<md:CK-KZ_JY242_10p063b>¶
<pb:YP-C_JY242_22jingji-03-0063b>¶
五藏自生長生飛仙畢又存從虛中還三宮良久咽液三十過¶
十過爲良夜當見三一及三卿也或夢見白鳥白鵠白虎金玉¶
之物皆三一之化景示象也如此守之勿怠則相見之象也對¶
面之漸也每至除日夜半時密起北向仰視北斗七星之內象¶
見三一從輔星中下來入巳三宮中畢還寢精思存之髣髴似¶
見乃微咒曰¶
太上天輔三帝所遊三卿扶持與眞合俱下入我身安寂坐無¶
吐精灌形魂魄和濡使我飛仙雲車行浮畢咽液二七過月取¶
一除日爾¶
每至開日夜半時起坐東向去巾亦可散髮更梳櫛結之結令¶
#<md:CK-KZ_JY242_10p064a>¶
<pb:YP-C_JY242_22jingji-03-0064a>¶
通良久畢祝曰¶
上元三眞眞中嬰兒散髮開煙上通天台泥丸堅凝與天同時¶
使我飛仙交行洞臺畢咽液十九過畢乃巾而寢精思存三一¶
三卿各安其宮帝與卿相對而坐存三一呼氣宮中三十過已¶
存時亦自呼氣三十過也呼者開口吐氣之謂也其時亦當覺¶
一體熱則和神凝魂之驗也存三一皆當臨兩目內視神宮也¶
存一之道使太上三素氣見三宮中三素者紫青絳三沓色炁¶
也紫在上存守三一在其中目想見北極紫房玉宮天官序列¶
思我將在帝前對坐所乞所求乃心拜焉太上是上清之帝極¶
貴者也北極紫房帝之房耳亦存己三一與帝諭飛眞生生之¶
#<md:CK-KZ_JY242_10p064b>¶
<pb:YP-C_JY242_22jingji-03-0064b>¶
道凡臨盛饌皆正心存一目想一先飮食然後兆乃食之也常¶
如此則邪氣遠退眞氣來前飲食畢心祝曰¶
百穀入胃與神合氣塡補血液尸邪亡墜長生天地飛登金闕¶
役使六丁靈童奉衛¶
守一之法以甲午甲辰甲寅日夜半掃除靜寢之庭方圓一丈¶
布席燒香北向再拜亦可心拜因仰視北斗七星使紫炁從斗¶
中出入兆身中三宮之內北向接手兩膝上心存三一三卿與¶
兆俱乘紫氣上登太極太極北極星也存令忘身失體恍焉如¶
昇天之狀如此則仙道近矣仙人謂之大靜也陰雨可於寢牀¶
上爲之亦可預作壇於盛處使方圓一丈籬四面使高數尺至¶
#<md:CK-KZ_JY242_10p065a>¶
<pb:YP-C_JY242_22jingji-03-0065a>¶
日常當修之此大靜之道也¶
守一之法道當伺月初出時向月再拜畢心祝曰¶
太陰玄精明月夫人初生流光照我三宮神仙上飛高遊八方¶
所向所願皆與福會¶
守一之道常存七星覆頭上柄指前如此百邪之不干凶氣之¶
滅亡要訣也¶
守一人忌食五辛猪犬肉履產婦家甲子日思存又忌大醉及¶
諸殗臭皆避而愼之勿疑矣又勿抱嬰兒不與人共衣履同床¶
席而存一也思眞靜神念道招靈皆欲别處非徒此事而已¶
¶
#<md:CK-KZ_JY242_10p065b>¶
<pb:YP-C_JY242_22jingji-03-0065b>¶
¶
¶
¶
¶
¶
¶
¶
¶
¶
¶
#<md:CK-KZ_JY242_10p066a>¶
<pb:YP-C_JY242_22jingji-03-0066a>¶
　　
*** 三一九宮法¶
夫三一者乃一身之靈宗百神之命根津液之山源魂精之玉¶
室是以胃池體方以受物腦宮員虛而適眞萬毛植立千孔生¶
烟德備天地混同太玄故名曰泥丸泥丸者形軀之上神所居¶
也兆唯知吞炁咽津鳴齒納液不知此所因者乃泥丸之末流¶
腦家之邊枝爾今將告子三一之訣上眞之妙法也閉口奉修¶
愼勿宣傳負違盟誓身沒鬼官考延七祖長閉河源兩眉間却¶
入一寸爲明堂宮卻入二寸爲洞房却入三寸爲丹田丹田直¶
上辟方一寸爲玄丹腦精泥丸魂宮也¶
　明堂宮左有明童眞君右有明女眞官中有明鏡神君明童¶
#<md:CK-KZ_JY242_10p066b>¶
<pb:YP-C_JY242_22jingji-03-0066b>¶
　眞君諱玄陽字少青明女眞官諱微陰字少元明鏡神君諱¶
　招精字四明此三君共治明堂宮並著綠錦衣腰錦裙帶四¶
　玉鈴口銜玉鏡鏡鈴並如赤玉也頭如嬰兒形亦如之對坐¶
　俱向外面或相向也此明堂之道也若道士恐畏存三神使¶
　鳴玉鈴聲聞太極使口吐玉鏡赤光令萬丈存之俱畢因三¶
　呼三君名字叩齒九通則千妖伏息萬鬼滅形也若道士飢¶
　渴亦存三君並口吐赤炁使灌己口中因吸而咽之須臾而¶
　飽也若道士夜行闇不見路又存三君使口出火光照前須¶
　臾路自朗明也若行凶處厄難之中有刀兵之地急存三君¶
　使鳴玉鈴精而想之敵人自然心駭意懾不復生害心也若¶
#<md:CK-KZ_JY242_10p067a>¶
<pb:YP-C_JY242_22jingji-03-0067a>¶
　道士欲求延年不死及疾病臨困求救而生者當正心安寢¶
　存明堂三君並向外長跪口吐赤炁使光貫我身令帀我口¶
　傍咽赤炁無數當閉目微咽之也須臾赤炁繞身都變成火¶
　火因燒身與火共作一體內外洞光良久乃止名曰日月鍊¶
　形死而更生者也又暮卧常當爲之則必長生不死也又數¶
　存咽赤炁使人顏色返少色如童女此不死之道明堂之要¶
　訣畢也旦起皆咽唾三十過以手拭面摩目以爲常存唾色¶
　作赤津液洞房中有三眞左爲無英公子右爲白元君中爲¶
　黃老君三人共治洞房中此爲飛眞之道别自有經事在金¶
　華經中¶
#<md:CK-KZ_JY242_10p067b>¶
<pb:YP-C_JY242_22jingji-03-0067b>¶
　丹田宮有上元眞一帝君帝君之卿合三人共治丹田宮守¶
　三元眞一之道是也此眞地之要路控乘龍車之經也天眞¶
　多官位樂欲爲地眞人地眞人隱遁於官位不勞損於朝宴¶
　故從容任適隨時而遊坐七輿以造步四炁也至於天眞雖¶
　差階小異俱一眞矣地眞人亦各安其所之不願爲雲中官¶
　也¶
　流珠宮有泥丸太一眞人在丹田後却入一寸爲流珠宮流¶
　珠眞神自别有經司命之所行也其道妙大發誓用珠帛結¶
　盟乃能付之此經三百年一傳滿五授止不得復出此太極¶
　公卿司命之道也玄丹宮在丹田之上正方一寸紫房綠室¶
#<md:CK-KZ_JY242_10p068a>¶
<pb:YP-C_JY242_22jingji-03-0068a>¶
　朱烟滿內其中有泥丸太一眞君治玄丹之宮太一眞君貎¶
　如嬰兒始生之狀坐在金床玉帳之中著紫繡錦衣腰帶流¶
　火之鈴流火之鈴者無質而赤光動之聲聞十萬里蓋上清¶
　中太一眞人之寶鈴也左手把北斗七星之柄右手把北辰¶
　之綱北辰者北極不動之星謂之辰綱也正坐玄丹宮向外¶
　左右無侍者所以名之爲太一眞君也旦夕守諸三一訖獨¶
　後乃末存之末存之者先造其輕後行其重也¶
夫頭有九宮請先說之兩眉間上其裏有黃闕紫戸絳臺青房¶
共搆立守寸之中(左右耳爲守寸)左面有絳臺右面有黃闕其九宮眞¶
人出入皆從黃闕絳臺中間爲道故以道之左右置臺闕者以¶
#<md:CK-KZ_JY242_10p068b>¶
<pb:YP-C_JY242_22jingji-03-0068b>¶
伺非常之炁伺迎眞人往來也紫戸大神名平靜字法王青房¶
大神名正心字初方形並如嬰孩各服衣如其方房戸之神手¶
執流金火鈴守寸者却入三分名爲守寸也暮卧及旦存思之¶
時先存二大神髣髴存見仍呼其神名字畢微咒曰¶
紫戸青房有二大神手把流鈴身生風雲俠衛眞道不聽外前¶
使我思感達利靈關出入利貞上登九門卽見九眞太上之尊¶
祝畢乃可存思三一洞房九眞諸要道也守寸二大神唯聽九¶
宮中眞官在九宮內者出入耳目上帝信命及玉童靈眞往來¶
諸帝軒二大神聽以進其餘非眞者二大神皆不聽進此中黃¶
太一法度也於是赤子帝君乃命兩耳神嬌女雲儀使引進之¶
#<md:CK-KZ_JY242_10p069a>¶
<pb:YP-C_JY242_22jingji-03-0069a>¶
故人覺耳鳴者外使入也雲儀時扣磬鍾以聞九宮使知外人¶
來入令警備也磬鍾者是今耳鳴之聲音也其聞之者錯手掩¶
耳而祝曰¶
赤子在宮九眞在房請聽神命永察不祥太一流鈴以滅萬殃¶
祝畢以手拍耳門二七遍畢當覺面熱卽佳候也若覺頭項頸¶
間索索寒者惡氣入也當急臥臨目內存玄丹宮太一眞君以¶
流火之鈴煥而擲之惡氣卽出身外火光亦隨之在後炯炯然¶
以照己一身良久平復也其明堂洞房丹田流珠四宮之經皆¶
神仙爲眞人之道傳於世其玄丹宮經亦眞仙司命之要言四¶
宮之領宗須太極帝君告可與乃與之爾凡合五宮之道行乎¶
#<md:CK-KZ_JY242_10p069b>¶
<pb:YP-C_JY242_22jingji-03-0069b>¶
世上有眞名者遭値之自非骨相挺命不聞此言也又有玉帝¶
宮玉清神母居之又有天庭宮上清眞女居之又有極眞宮太¶
極帝妃居之又有太皇宮太上君后居之此四宮皆雌眞一也¶
道高於雄眞一並有寶經傳已成眞人者未得成眞非所聞也¶
太上所以出極八景入驂瓊軒玉女三千侍眞扶轅靈妃俠唱¶
神后執巾者寔守雌一之道用以高會玄晨也此太上之宗根¶
虛皇之所傳也此四宮人皆有之但不修此道者宮中空耳夫¶
不盡修於九宮九宫中亦空爾非但雌家而已至於丹田宮中¶
常有帝君守寸常有大神須修乃見在宮中爾修之者神仙不¶
修者以壽死矣雌雄一神者男女並可兼修之無不在也唯决¶
#<md:CK-KZ_JY242_10p070a>¶
<pb:YP-C_JY242_22jingji-03-0070a>¶
精苦之至乃獲益矣¶
守玄丹太一眞君之道暮夕靜寢去諸思念臥坐任意先存北¶
極辰星紫炁來入已玄丹宮中須臾滿宮溢出耳外使帀身通¶
洞內外與紫炁合體畢又存日來入玄丹宮中日滿宮內在紫¶
炁中央望視如闇中視火珠之狀畢乃存上清中黃太一眞君¶
從北極紫炁中來下入玄丹宮日中坐君諱規英字化玄貌如¶
嬰兒始生之狀坐在金床玉帳之中著紫繡錦衣腰帶流火之¶
鈴無質而赤光動之聲聞十萬里又存已一身忽然昇上入玄¶
丹宮日中在太一眞君前對坐服色任意因心起再拜稽首膝¶
前問道求神仙長生隨意言之因存乃吞紫炁三十過咽液三¶
#<md:CK-KZ_JY242_10p070b>¶
<pb:YP-C_JY242_22jingji-03-0070b>¶
十過畢又存北斗七星內有一赤炁大如弦徑下直入玄丹宮¶
中於是太一眞君及已俱乘日入行赤炁道中直上詣北斗魁¶
中寢息良久自因此寢卽有眞應十四年行之則與太一同遊¶
俱到七元綱也十八年詣上清宮受書佩符役使玉童玉女各¶
十八人一夕一存之唯數而已勿令脫夕專修此道不必須守¶
三一也兼之益精致感速爾月一日三日七日十一日十五日¶
夜半之時存玄丹宮太一眞君正坐向外口吐青炁下入我口¶
中我隨咽之凡五十過畢乃咽液五十過畢微祝曰¶
太一眞皇中皇紫君厥諱規英字曰化玄金床玉帳繡帔錦裙¶
腰帶火鈴斬邪滅奸手把星精項生日眞正坐吐炁使我咽吞¶
#<md:CK-KZ_JY242_10p071a>¶
<pb:YP-C_JY242_22jingji-03-0071a>¶
與我共語同宴玄丹鍊灌七魄和柔三魂神靈奉衛使我飛仙¶
五藏自生還白童顏受書上清司命帝君所願所欲百福唯新¶
又存已上入宮中在太一前寢息因以取眠亦當夢感妙應矣¶
日爲此而數精至卽相見之階漸也¶
　　
*** 四宮雌一內神寶名玉訣¶
凡學上眞之道而不知雌眞之一內名亦萬不得仙也學者受¶
師口訣然後奉行每以正旦月朔太歲本生之日入室東向思¶
存¶
玉清神母姓廉名銜字荒彥長九寸九分著玄黃素靈之綬頭¶
戴七稱珠玉之髻冠無極進賢之冠居無上之上太極珠宮七¶
#<md:CK-KZ_JY242_10p071b>¶
<pb:YP-C_JY242_22jingji-03-0071b>¶
寶府五靈鄕玄元里下治兆身玉帝宮中¶
上清眞女姓厥名迴字粥類長六寸六分著青寶神光錦繡霜¶
羅九色之綬頭戴玉寶飛雲之髻冠玄黃進賢之冠居無上之¶
上崑崙太幽中宮明堂府九光鄕大化里下治兆身天庭宮中¶
太極帝妃姓玄名虛生字伯無長七寸七分著玄羅流光五色¶
鳳文之綬頭戴七寶玄雲之髻冠無極進賢之冠居元景之上¶
太清極玄宮中玉房府三丹鄕丹元里下治兆身極眞宮中¶
太上君后姓遷名含孩字合延生長三寸三分著七寶飛精玄¶
光雲錦霜羅九色之綬頭戴九玄玉精頽雲之髻冠玄黃無極¶
三寶玉冠居太清九玄之洞無極眞宮丹精府雲光鄕玄玄里¶
#<md:CK-KZ_JY242_10p072a>¶
<pb:YP-C_JY242_22jingji-03-0072a>¶
下治兆身太皇宮中¶
行玄丹之道守三一之訣當常存四宮雌眞一之神衣服形影¶
名諱鄕居所在此寶經之上篇以傳見成眞人者始學不得參¶
問其要素靈所祕不行於世凡受上眞之法三寶神經雖通靈¶
究幽不知雌眞一之法亦萬無成矣故太上標其重禁格於輕¶
洩不載於紙墨有者宜審實內心然後受焉每以正旦月朔及¶
太歲本生日沐浴清齋燒香入室東向存思四宮雌眞一之神¶
鄕居姓名服色長短如上法畢當叩齒十六通祝曰¶
太陰眞神號曰女靈含景九玄乘眞隱冥日吉天朗告齋上清¶
心念目矚洞鑒神形還守宮宅玉華芳盈五色變化流黃紫青¶
#<md:CK-KZ_JY242_10p072b>¶
<pb:YP-C_JY242_22jingji-03-0072b>¶
運致飛霞上造帝庭畢咽氣三十六過止如此則九年面生玉¶
華金眞映光神見軀形與兆共言子旣見神心知而已愼勿妄¶
傳也¶
此四宮雌眞一之神是天元始生之陰官受號帝妃也始其元¶
氣未立五政未開光景未通氣極虛無無上無下無外無內無¶
左無右無前無後太上之元精玄始之妙眞虛極之先結氣而¶
凝混化萬物天地得存皆由於四眞也能有至心存思者千齡¶
不知老九天之中萬神同壽也¶
　　
*** 金闕帝君三元眞一經訣¶
涓子受之東海青童君太上曰眞人所以貴一爲眞者上一而¶
#<md:CK-KZ_JY242_10p073a>¶
<pb:YP-C_JY242_22jingji-03-0073a>¶
已一之所契太無感化一之變通天地冥合是以上一爲一身¶
之天帝中一爲絳宮之丹皇下一爲黃庭之元王並監統身中¶
二十四炁炁以受生生立一身上應太微二十四眞眞炁徊和¶
品彙成形玄神混分紫房杳冥夫氣者結虛煙而成神也神者¶
托三一以自生也變化者三一之所造得化者皆由神之自隱¶
混黃相成得玄之極故三一元君各有眞炁眞炁結成自爲千¶
乘萬騎雲車羽蓋常以內入紫宮以登玉清列錄元圖化胞保¶
胎三一養身得爲眞人飛行九霄受事高上所以一之所濟者¶
乃生乎天地非但行飛蠕動小事而已子若能守之彌固則精¶
應感暢精應感暢則三元可見三元可見則白氣鬱變白氣鬱¶
#<md:CK-KZ_JY242_10p073b>¶
<pb:YP-C_JY242_22jingji-03-0073b>¶
變則混分自生混分自生則千乘萬騎忽然至矣於是羽蓋可¶
御雲車可乘白日昇天上造太微實三一之玄功精感之所會¶
也太微中有二十四氣混黃雜聚結炁變化有時忽爾而分覺¶
然而生也化炁中有二十四眞人結虛生成不由胞胎皆三一¶
帝皇之神炁所以分道變化託玄立景矣旣能守身中三一則¶
天上太微中三一帝皇之眞君而降見於外與子面言矣身中¶
二十四眞人亦精光爽炁所分而變萬化若雲車來迎合炁晨¶
景以登太微則二十四眞人俱與身中神明合宴於混黃之中¶
共景於紫房之內託形炁於千塗迴老艾以返嬰改死籍於北¶
酆壽長存乎帝鄕出入玉清寢止太微又兼行帝一太一五神¶
#<md:CK-KZ_JY242_10p074a>¶
<pb:YP-C_JY242_22jingji-03-0074a>¶
及三五七九之事則一神之感易致也蓋紫房須守一爲根本¶
守一須守紫房爲華蓋故三一三素相須也紫房六合相待也¶
雖其居不同而致一之用俱濟也子善思而存之則三一之事¶
畢矣若單得一道者則三元不備但注心於一亦可長生不死¶
得入太清而已不得遊宴太極北登上清之宮也上一眞帝之¶
極也中一眞皇之至也下一眞王之妙也天皇得極故上成皇¶
極地皇得至故上成正一人皇得妙故上成眾妙之君三皇體¶
眞以守一故一無藏形仙人尋眞以求一故三一俱明一無藏¶
形其眞極也三一俱明得一而明已其眞旣極三一旣明得一¶
而生也夫眞守一者當令心寂神凝體專求感所以百念不尋¶
#<md:CK-KZ_JY242_10p074b>¶
<pb:YP-C_JY242_22jingji-03-0074b>¶
精意不散但三月內視注心一神則靈光化生纏綿五藏若其¶
注念不散專炁致和由樸之至也得一之速也若華僞僣起競¶
心亂生故一不卒見神不卽應非不卒見卽應由存之者不專¶
思之者不審是故積年之功罔有髣髴也若能心濟遠感縱心¶
無勞亦必三月之精思與一混合也¶
太上告曰三元者九天之玉眞太上之正道胎根之所生六合¶
之所存故正一大道以出眞帝正道玄眞以生大神離合五化¶
萬化忽成三元解變則一之所生也故變氣布結神得以靈眾¶
眞歸一而玄功成焉此正道之宗祖元氣之根始也散之於無¶
則白氣沓合養之於形則長生永久夫三一之法觀道備於三¶
#<md:CK-KZ_JY242_10p075a>¶
<pb:YP-C_JY242_22jingji-03-0075a>¶
元其道奇妙總括靈篇天人仙皇握寶神經第一之訣大洞眞¶
經三十九章第二之訣雌一合變大有妙經第三之訣洞眞玄¶
經三五七九號太上素靈是故上一帝君寶洞眞經中一丹皇¶
寶雌一大有妙經下元一王寶太上素靈洞玄大有妙經此之¶
三文眞道之至精一神之玉章是天眞之禁訣也高上之祕篇¶
兆守三一得吾三經卽能乘雲上昇太清洞觀無窮遊宴紫庭¶
微哉深矣難可文宣守一所生三一見矣旣見三一可求此經¶
當必授守三一之法皇天上清金闕帝君眞書之首篇眾眞之¶
妙訣子而守一一亦守子子而見一一亦見子一須身而立身¶
須一而生子身進退千端萬事常當念一飲食念一喜樂念一¶
#<md:CK-KZ_JY242_10p075b>¶
<pb:YP-C_JY242_22jingji-03-0075b>¶
哀戚念一疾病念一危難念一履水火念一乘車馬念一有急¶
念一人之念一舉止矚目念亦多矣思念必專不專無冀矣患¶
人有志不固固不能久知一名字而不能守守不能堅志志不¶
能苦思念無極多有誇心不能常守故三一去則正氣離失失¶
正氣者故氣前故氣前死日近也俗人學道多尋浮華不信眞¶
一爲貴初有其志後必變敗由用志不一邪氣來入故也守一¶
之戒戒於不專專復不久久不能精精不能固固而不常則三¶
一去矣爲空宅爾空宅無主其身安久矣¶
太上告曰氣結爲精精感爲神神化爲嬰兒嬰兒上爲眞人眞¶
人昇爲赤子此一眞之旨也天有三玄謂日月星也亦爲三精¶
#<md:CK-KZ_JY242_10p076a>¶
<pb:YP-C_JY242_22jingji-03-0076a>¶
是用長生人有三寶三丹田也亦爲三眞是用永存靈寶經曰¶
天精地眞六寶常存此之謂也兩眉間上却入一寸爲明堂却¶
入二寸爲洞房却入三寸爲丹田泥丸宮却入者却就項後之¶
背向也丹田泥丸宮正四方面各一寸紫氣衝天外映照九萬¶
里北斗七星以魁爲蓋以杓柄前指外向也變化大小飛形恍¶
惚在意存之上元赤子居其中在斗蓋之下諱凝天字元先位¶
爲泥丸天帝君其右有帝卿一人坐相對是齒舌腦之精神化¶
而生也上入爲帝卿君諱肇精字玄生此二人共治泥丸中並¶
著赤繡華衣貌如嬰孩始生之形天帝君執上清神虎符帝卿¶
執大洞眞經坐俱外向或相向也內以鎭守泥丸面目齒舌兩¶
#<md:CK-KZ_JY242_10p076b>¶
<pb:YP-C_JY242_22jingji-03-0076b>¶
耳鼻髮之境外以振威六天萬鬼凶惡魔也三魂七魄五日一¶
來朝而受事焉心爲中丹田號爲絳宮鎭心之中央正四方面¶
各一寸朱烟參天外映照三萬里變化恍惚在意存之中元眞¶
人居其中諱神珠字子丹位爲絳宮丹皇君其右輔皇卿一人¶
是五藏精神之結化也入絳宮爲輔卿諱光堅字四靈此二人¶
共治絳宮中並著朱錦衣貌如嬰兒始生之形丹皇君左手把¶
太清經輔卿君執大有妙經八景章坐俱外向或相向也內則¶
鎭守筋骨五藏血肉之境外以震折萬邪之不祥養炁安神長¶
生久視飛仙太霄三魂七魄三日一來朝而受事焉臍下三寸¶
號命門丹田宮下元嬰兒居其宮四方各一寸白氣衝天外映¶
#<md:CK-KZ_JY242_10p077a>¶
<pb:YP-C_JY242_22jingji-03-0077a>¶
照七萬里變化大小飛形恍惚在意存之下元嬰兒諱胎精字¶
元陽位爲黃庭元王其右有寶鎭弼卿一人是津氣津液之神¶
結烟昇化也入在丹田宮弼卿諱歸明字谷玄此二人共治丹¶
田下元宮並著黃繡羅衣貌如嬰孩始生之狀黃庭元王左手¶
把太白星君右手執玉晨金眞經弼卿執太上素靈經九庭生¶
景符坐俱向外或相向也內以鎭守四胎津血腸胃膀胱之府¶
外以消災散禍辟卻萬邪三魂七魄一日三來朝而受事於王¶
矣守一之法立春之日夜半之時正坐東向服氣九過咽液三¶
十五過畢乃存北斗七星冉冉來下我頂上却向天以杓柄正¶
向前指東也存陰精眞人二星親泊頭頂上陽明玄冥二星卻¶
#<md:CK-KZ_JY242_10p077b>¶
<pb:YP-C_JY242_22jingji-03-0077b>¶
在上也陽明陰精二星在後面玄冥眞人在前面於是髣髴存¶
念位定又思三一之尊君忽見變生共出在斗魁之中須臾三¶
卿君復坐如三尊須臾見六人俱登玄冥綱行東去達天關而¶
止俱向我口又存見上元手扶上卿中元手扶中卿下元手扶¶
下卿也我乃咽氣一通良久上元二人從氣中來入我口上昇¶
還泥丸宮次咽氣一通良久中元二人從氣中來入我口中歸¶
絳宮次咽氣一通良久下元二人從氣中來入我口中咽入下¶
丹田中存天關星令去口七尺星在口前三元入我三宮中都¶
畢乃精念眞一各安所在坐臥思之在心心有所願事事心啟¶
之所求者亦心啟求之存思唯令靜寂若寢室內晝日亦可存¶
#<md:CK-KZ_JY242_10p078a>¶
<pb:YP-C_JY242_22jingji-03-0078a>¶
思¶
立春存三一東向如立冬精思¶
立夏存三一南向如立春精思¶
立秋存三一西向如立夏精思¶
立冬存三一北向如立秋精思¶
存思三一各安其宮畢乃微祝曰¶
五方命斗神致七星三尊凝化上招紫靈六神徘徊三宮丹城¶
玄通大帝下洞黃甯天眞保衛召引六丁神仙同浮乘烟三清¶
四體堅鍊五藏自生¶
¶
#<md:CK-KZ_JY242_10p078b>¶
<pb:YP-C_JY242_22jingji-03-0078b>¶
¶
¶
¶
¶
¶
¶
¶
¶
¶
¶
#<md:CK-KZ_JY242_10p079a>¶
<pb:YP-C_JY242_22jingji-03-0079a>¶
　　
*** 八道命籍¶
八道命籍一名八間一名八達又名八解纏綿釋結謝罪延福¶
妙經太素三元君受於自然之章封於太上靈都紫房之內金¶
章玉華三百人侍衛典香東海小童四極眞人西城王君封於¶
峨嵋之山西室之中萬劫一傳有玄名帝簡紫字青宮玉藏之¶
人千年之內聽得三傳上學之子不得此文虛困山林終不得¶
道所謂八道者日月四時八節所行也日行赤道月行黃道黃¶
赤二道陰陽之所恒行至於立春春分日月行青道二(出黃道東)立¶
夏夏至日月行赤道二(出黃道南)立秋秋分日月行白道二(出黃道西)立¶
冬冬至日月行黑道二(出黃道北)此八道也日月行八道之日各有¶
#<md:CK-KZ_JY242_10p079b>¶
<pb:YP-C_JY242_22jingji-03-0079b>¶
變化翾飛蠕動含炁之流草木飛沉隨緣感應改故易新輕者¶
或更重重者或更輕善惡迴換炁象之運自然而然上學眞人¶
因變行化習吉除凶進善黜惡申明棄闇入正治邪練僞成眞¶
厲思登聖其法高妙兹道玄通故曰八達至極無窮矣¶
一道命籍立春清朝北望有紫綠白雲者是太上三元君三素¶
飛雲也正存之叩頭搏頰各九心禮四拜再密咒曰曾孫名今¶
日幸遇三元君出行願得長生侍給輪轂餘所言隨人意也某¶
病乞差某厄乞度某災乞消某事乞果三見雲轝白日昇仙不¶
須復存思千百所施爲行此必有仙錄是故謂之八道命籍也¶
二道命籍春分夜半子時東北望有玄青黃雲是太微天帝君¶
#<md:CK-KZ_JY242_10p080a>¶
<pb:YP-C_JY242_22jingji-03-0080a>¶
三素雲也存思密咒皆如上法¶
三道命籍立夏清旦北望有紫青黃雲者是太極上眞君三元¶
內宮眞人三素雲也存思密咒皆如上法¶
四道命籍夏至清旦南望有赤白青雲者是扶桑大帝君三素¶
雲也存禮密咒皆如上法¶
五道命籍立秋清旦正西望有白赤紫雲者是太素眞人天皇¶
白帝君三素雲也存禮密咒皆如上法¶
六道命籍秋分清旦南望有素赤黃雲者是南極眞人上皇赤¶
帝三素雲也存禮密咒皆如上法¶
七道命籍立冬清旦西南望有綠紫青雲者是上清眞人帝君¶
#<md:CK-KZ_JY242_10p080b>¶
<pb:YP-C_JY242_22jingji-03-0080b>¶
皇祖三素雲也存禮密咒皆如上法¶
八道命籍冬至清旦正東望有朱碧黃雲者是太霄玉妃太虛¶
上眞人三素雲也存禮密咒皆如上法¶
右八道命籍之日月未至一二日先沐浴燒香以待至日依時¶
出望一食頃還室陰雨則不望非其日忽見此雲禮咒如上三¶
倍勝於其日也凡先身今身前世今世罪結不除謾謝不的原¶
恕賒遲功行難進魔試不知多致退落衰老易至求昇難期一¶
去長夜幽苦未央上學之士悟此驚心誓志感玄徹靈能得命¶
籍的斷罪根解釋惡結滋長善源羣邪不敢干得眞必速諦念¶
密修卽有驗矣¶
#<md:CK-KZ_JY242_10p081a>¶
<pb:YP-C_JY242_22jingji-03-0081a>¶
　　
*** 八道祕言¶
閑心靜室寥朗虛眞逸想妙觀騰躍玄人苟誠感上會精悟輝¶
晨亦將得見丹景之炁三素飛雲八輿朱輦紫霞瓊輪上清淨¶
眄徊轡三元高皇秉節靈童攀轅太素擁蓋南極臨軒於是冥¶
光外映濛蔚龍顏象燭太虛流逸七觀也子能見之則白日昇¶
晨不煩凝霜濯華玄映金丹矣¶
一道祕言曰以八節日清朝北望有紫綠白雲者是爲三元君¶
三素雲也其時三元君乘八輪之輿上詣天帝子候見之當再¶
拜自陳乞得侍給輪轂之祝矣三見元君輦者則白日昇仙¶
二道祕言曰以八節日夜半東北望有玄青黃雲者是爲太微¶
#<md:CK-KZ_JY242_10p081b>¶
<pb:YP-C_JY242_22jingji-03-0081b>¶
天帝君三素雲也其時太微天帝君乘八景之輿上詣高上玉¶
皇也四見天帝之輿者則白日有龍輿見迎而昇天也¶
三道祕言曰以甲子上旬戊辰己巳之日清旦西北望有紫青¶
黃雲者是爲太極眞君眞人三素雲也其時太極眞君太極眞¶
人乘玄景綠輿上詣紫微宮九見太極輿者則白日昇仙¶
四道祕言曰以甲戌上旬戊寅己卯之日清旦東北望有赤白¶
青雲者是爲扶桑大帝君三素雲也其時扶桑公大帝君乘光¶
明八道之輦上詣太微宮七見之者則白日有雲龍見迎而昇¶
天也¶
五道祕言曰以甲申上旬戊子己丑之日清旦正西望見白赤¶
#<md:CK-KZ_JY242_10p082a>¶
<pb:YP-C_JY242_22jingji-03-0082a>¶
紫雲者是爲太素上眞白帝君三素雲也其時太素上眞人白¶
帝君乘翛條玉輦上詣玉天玄皇高眞也十四過見之則白日¶
昇仙¶
六道祕言曰以甲午上旬戊戌己亥之日清旦正南望有素赤¶
黃雲者是爲南極上眞赤帝君三素雲也是時南極上眞赤帝¶
君乘絳琳碧輦上詣閬風臺十過見之則白日昇仙¶
七道祕言曰以甲辰上旬戊申己酉之日清旦西南望見綠紫¶
青雲者是爲上清眞人三素雲也其時上清眞人乘玄景八光¶
丹輦上詣高上九天帝君四見之者則太一來迎白日昇仙¶
八道祕言曰以甲寅上旬戊午己未之日清旦正東望有朱碧¶
#<md:CK-KZ_JY242_10p082b>¶
<pb:YP-C_JY242_22jingji-03-0082b>¶
黃雲者是爲太虛上眞人三素雲也其時太虛上眞人乘徘徊¶
玉輦上詣太微天帝君十五見之者則白日昇仙¶
右八道祕言見者當再拜自陳如上法三素雲各自有色色氣¶
上下相沓積如所次說也假令八節日見三元三素雲者則紫¶
雲在上綠雲次之白雲在下共相沓也子謹視之上旬者謂甲¶
子之日初入月上十日之內有甲子日是也非其時日而見此¶
雲者亦當拜祝則三倍於其日見也他日效於甲子矣行九眞¶
司八道之事者則天人衛護眞皇守其命骨矣夫非有仙名玉¶
籍者亦不能遇此經見之者皆玄書宿名應爲仙人故也七百¶
年內聽得三傳施行此道者勿令人犯其履屐弄其巾褐也七¶
#<md:CK-KZ_JY242_10p083a>¶
<pb:YP-C_JY242_22jingji-03-0083a>¶
魄變成龍虎守人地關伏於屐履之下三魂化成靈光之雲映¶
其巾中若有犯之者則心震意惕惕然自失所以神虧魂散精¶
光翳滯也常愼之侍書有玉童玉女各七人言白有經者之功¶
過攝萬邪之不祥若子視文皆燒香於左右面也傳授之時對¶
齋四日立誓委盟爲不漏不宣之約須得其人然後乃可付耳¶
違科負盟七祖父母受拷於玄都地獄身死下鬼如四極明科¶
太虛眞人南嶽赤松子曰此經或名九素上書或名太極中眞¶
玉文或名八道金策按四極明科受書皆立誓約盟不傳泄以¶
代歃血割髮之信驗也其受九眞太上眞文𧵥白素九十尺其¶
受八道祕言黃老隱法𧵥素絲八兩其受太上鎭生五藏雲腴¶
#<md:CK-KZ_JY242_10p083b>¶
<pb:YP-C_JY242_22jingji-03-0083b>¶
之法𧵥金縱容珠二枚以爲閉密之誓若有違盟泄露如神州¶
四極法晉永和七年歲在辛亥十月四日丁巳夜受劉君九眞¶
中經八道祕言齋盟如法¶
　　
*** 太上曲素五行祕符¶
太上告後聖金闕帝君曰太上五行祕文與天地同生混仙萬¶
眞總御神靈天無五行則三光不明地無五行則山崩嶽傾人¶
無五行則身朽零故五行混合相須而生若有志心當尋眞名¶
旣受其法天地同根呼魂招魄保命役神修之九年克登上仙¶
夫受曲素訣辭學上眞之道當知五行父母眞君內諱存以招¶
魂召以制魄魂魄長存眞神總歸宮宅備守形身便得反於自¶
#<md:CK-KZ_JY242_10p084a>¶
<pb:YP-C_JY242_22jingji-03-0084a>¶
知若此克遂遊宴玉清與炁合眞矣¶
凡修此道當以甲乙之日入室燒香東向存思甲父乙母二眞¶
之神父諱青嬰冠九玄碧寶玄冠衣翠羽章衣手執青精保命¶
祕符母諱浩先頭作頹雲之髻著飛青錦裙手執化生丹霞符¶
二人以玄符授我身便叩齒九通祝曰¶
眞君父母化生二靈三五反眞與元合冥外攝遊魂內固魄精¶
長居宮宅無離我形長與三元同保玉清畢服符又叩齒九通¶
嚥液三過止修此九年洞睹無窮徹視遠聞逆知吉凶¶
丙丁之日入室燒香南向存思丙父丁母二眞之神父諱樞戸¶
冠朱陽通天寶冠衣絳章之衣手執朱明保身長存祕符母諱¶
#<md:CK-KZ_JY242_10p084b>¶
<pb:YP-C_JY242_22jingji-03-0084b>¶
內靈頭作飛雲之髻衣丹羅飛裙手執中原黃精祕符來授我¶
身便三呼二眞內諱咒曰¶
陰陽變化二景生眞玉靈反魂拘魄鎭神三五混合無離我身¶
得保日月三景齊晨畢服符又叩齒九通嚥炁三過止修此八¶
年眞靈降見雲輿來迎¶
戊己之日入室燒香向西南存思戊父己母二眞之神父諱長¶
御冠黃華三寶玄冠衣黃章單衣手執中元度命祕符母諱來¶
生頭生二角頽雲髻著黃錦飛裙手執金兕自然祕符來授我¶
身便三呼二眞內諱咒曰¶
中元玄紀攝御四方化生五炁混合帝房拘魂御魄與形合同¶
#<md:CK-KZ_JY242_10p085a>¶
<pb:YP-C_JY242_22jingji-03-0085a>¶
長保天地厯劫無窮服符畢又叩齒九通嚥液三過止修此十¶
二年徹見八方身化金光乘虛太空¶
庚辛之日入室燒香西向存思庚父辛母二眞之神父諱啟明¶
冠九元碧寶玄冠衣素羽衣手執素靈召神保命祕符母諱德¶
神頭作飛雲之髻衣素錦飛裙手執玄陰生形上化祕符來授¶
我身便三呼二眞內諱咒曰¶
金精玄注結炁九靈流眞混合灌養身形使我魂魄安鎭黃甯¶
饑食三元渴飮玉精乘虛駕浮遊宴紫庭仍服符畢又叩齒九¶
通嚥炁三過止修此六年得駕景霄晨出入紫房¶
壬癸之日入室燒香北向存思壬父癸母二眞之神父諱朔靈¶
#<md:CK-KZ_JY242_10p085b>¶
<pb:YP-C_JY242_22jingji-03-0085b>¶
冠玄晨之冠衣皂紈單衣手執通靈長命祕符母諱法勞頭作¶
頽雲髻衣玄錦飛裙手執飛仙騰化祕符來授我身便三呼二¶
眞內諱祝曰¶
上有九元化生陰陽五行參差金剛反强三晨寶耀冠我衣裳¶
五色流黃天關開張上昇玉清出入帝房乃服符畢又叩齒九¶
通嚥炁九過止修行五年洞視無涯逆知吉凶乘虛駕浮上昇¶
霄晨¶
　　
*** 玉珮金璫¶
上靈元年正月一日六元合慶甲子直辰元始天王與太帝君¶
共乘碧霞流飈輦上登九玄之崖無色之端徘徊洞天逍遙極¶
#<md:CK-KZ_JY242_10p086a>¶
<pb:YP-C_JY242_22jingji-03-0086a>¶
元流眄縱體適意浮輪有青鳥來翔口銜紫書集於玉軒奉受¶
記文曰玉珮金鐺大極金書玄眞洞飛二景寶經二君以金青¶
盟天禀受上眞鑄金爲簡刻書靈文使龜母按筆太一拂筵盛¶
以雲錦之囊祕於鬱森之笈封以玉清三元之章付仙都老公¶
侍仙羽郎藏太素瑤臺玄雲羽室夫玉珮者九天魂精九天之¶
上名日晨燈一曰太上隱玄洞飛寶章處於玉清之館太霄之¶
中結青陽之炁靈照九天青光沌沌洞照三元之臺色如青玉¶
形如月圓內有空玄玉臺紫殿則魂精帝君處在中央太霄隱¶
書云玉珮玄臺南軒之文經曰欲求長生宜先取諸身月華月¶
精日霞日精左迴玉珮右把金鐺二景纏綿雙神安康上行太¶
#<md:CK-KZ_JY242_10p086b>¶
<pb:YP-C_JY242_22jingji-03-0086b>¶
極下造十方堅存玄眞寶固靈根玄谷華嬰灌映沉珍漱月咀¶
日以入天門金鐺仰注玉珮執關青白分明適我泥丸寶液閉¶
精鍊柔身形三君備衛丹絳之裙珠繡華帔飛錦青裙帶月銜¶
日首建紫冠安坐明堂陰以七元黃庭戊己塞鎭邪源恭司二¶
子無英白元桃康三老當我生門通徹五府十二之綸吐納六¶
宮魂魄歡欣卻此百痾辟熱除寒二景纏絡萬神內歡有明其¶
文飛昇南軒把金鐺玉珮八景玄光九天同靈玄母齊房陰哺¶
陽導明色鮮容位刻丹室名題帝宮三周九度與運混同此玉¶
珮寶文太極玄眞之經也能修之者皆飛行太虛逸放九清白¶
簡結錄東華書名西王母令刻書此於崑崙山玄圃之室自非¶
#<md:CK-KZ_JY242_10p087a>¶
<pb:YP-C_JY242_22jingji-03-0087a>¶
清虛之質不得窺參夫欲騰九清宴南軒迴玉珮於明堂引金¶
鐺於泥丸降魂眞於晨燈招飛景於帝君凡行此道常以暮卧¶
兩手撫心閉目在景存玉珮青陽之氣光色沌沌如月之圓靈¶
映兆身洞達一形魂精帝君姓開明形長九寸頭建紫冠身披¶
珠繡華帔衣飛錦青裙帶月銜日乘御青鳥在青光之中下降¶
兆身安鎭泥丸兆當叩齒九通嚥液二十七過陰咒曰¶
玄元太靈九天魂精晨燈朗映結炁光青號曰玉珮洞耀太明¶
帶月銜日建符執鈴華光流煥普天鬱冥乘空控翮丹轅紫軿¶
先晏三元迴降我形鎭在泥丸下流黃庭檢魂束魄萬鬼安甯¶
五藏結絡九穴華榮八景騰飛升入玉清畢以手相摩令熱拭¶
#<md:CK-KZ_JY242_10p087b>¶
<pb:YP-C_JY242_22jingji-03-0087b>¶
目二七過嚥炁三過止便卧如此則魂安魄甯萬神鎭宮內固¶
靈氣外塞邪源八景變化鍊眞變仙行之九年尅能洞睹幽冥¶
逆究未然坐在立亡與神對顏一十八年道成眞降飛行上清¶
學無此法則三魂不守七魄不甯三尸飛翔九蟲奔驚攻伐形¶
內來邪通精神炁散遊體不潔清徒勞嚥液損氣喪靈有得此¶
道克成長生寶愼密修命胡可傾金鐺者九天魄靈九天之上¶
名曰虹映一曰上清華蓋陰景之內眞處於上清之館太霄之¶
中結白烟之炁靈映九天白光奕奕洞觀上清色如白雲形如¶
玉山上有瓊林之宮則魄靈帝君所處太霄隱書云金鐺之經¶
藏於玄臺北軒之內文曰欲求飛仙當鍊魄靈魂精九天俱生¶
#<md:CK-KZ_JY242_10p088a>¶
<pb:YP-C_JY242_22jingji-03-0088a>¶
二景纏綿雙神洞明右迴金鐺左旋玉鈴流光紫虛耀眞上清¶
飛行太極下造八冥堅存玄眞保固華嬰日月交漑玄谷益盈¶
玉珮金鐺青白分明鎭我明堂魂安魄甯是謂華蓋九天帝靈¶
紫繡珠帔飛羅丹裙帶日銜月首建華精安坐明堂陰以七星¶
上降陵梵務猷黃甯三老帝尊固我長生通徹胃管六府五庭¶
虹映纏絡萬神衛形有得其文飛昇上清此金鐺寶文上清陰¶
景之內眞也能修之者皆上步霄霞遨遊太極寢宴九空遊行¶
紫虛也西王母令刻書此文於崑崙山積石之陰自無玄圖帝¶
簡錄字丹臺此文不可得而披也夫欲騰景九霞之上運身上¶
清之中迴金鐺於泥丸引玉珮於明堂降華蓋於虹映招飛景¶
#<md:CK-KZ_JY242_10p088b>¶
<pb:YP-C_JY242_22jingji-03-0088b>¶
於帝君者常以雞鳴天光未分之時叩齒二十四通思金鐺白¶
雲之氣光色奕奕如玉山映靈兆身洞達一形魄靈帝君姓暉¶
諱𨴤無形長九寸頭建華冠身披紫繡珠帔飛羅丹裙帶日銜¶
月乘白翮之鸞在白光之中下降兆身入明堂之中便引炁二¶
十四嚥陰咒曰¶
九天魄靈元始上眞虹映峨峨白光玉山號曰金鐺天帝之神¶
帶日銜月迅轡白鸞上宴玉清出入三元迴降我形安鎭靈關¶
拘魂御魄萬神自歡五內生華靈秀玉顏策雲飛行上昇帝晨¶
畢摩兩掌令熱拭額二十七過捻兩目後二十七過嚥液二十¶
七過止此則金鐺下映帝君安鎭萬神總歸身生光明行之九¶
#<md:CK-KZ_JY242_10p089a>¶
<pb:YP-C_JY242_22jingji-03-0089a>¶
年之內飛行上清矣¶
又當以月一日及甲子太歲本命之日清齋入室白書九天魄¶
靈太霄陰符於青紙上夜半向東方叩齒二十四通誦金鐺之¶
經一遍存金鐺白氣之光當奕奕洞明如玉山靈映兆身洞匝¶
一形兆引白光二十四嚥止服太霄陰符微祝曰¶
玄陰七雲九天魄精玉山奕奕虹映上清金鐺玉珮與天同生¶
二景纏綿下降我形列奏丹臺刻書紫名得乘飛輿流黃鬱冥¶
飛空騰虛昇入洞庭上享無極與天齊靈畢摩兩掌拭額三九¶
過手接目外眥一七過又嚥氣三七過止¶
　　
*** 黃衣童¶
#<md:CK-KZ_JY242_10p089b>¶
<pb:YP-C_JY242_22jingji-03-0089b>¶
華陽諸洞記曰黃衣童者卽玉珮金鐺之官凡坐上常有一人¶
共坐眆䀟者卽太極眞人也時或往來蓋受行玉珮金鐺經者¶
自然致太極眞人耳唁云服九靈日月之華得降我太極之家¶
此之謂也凡修太霄之道存迴金鐺玉珮之法當兼日月之精¶
以鍊五胎之神招日中五帝月中五夫人二景玄映下降我形¶
使面有玉澤體發奇光內外洞朗心聰目明於是玉珮可挹金¶
璫可旋也魂魄帝尊將憩子之房晨燈虹映之光將可立昇也¶
　　
*** 流金火鈴¶
流金火鈴以太上大道君遊宴之圓光上激九天之威下滅六¶
天之凶玄光靈映道君之項流照八極四十萬里三天立正之¶
#<md:CK-KZ_JY242_10p090a>¶
<pb:YP-C_JY242_22jingji-03-0090a>¶
初六天罷除之始太上大道君以傳太微天帝君神文藏於瓊¶
宮玉房之內靈光自明煥赫上清飛龍毒獸翼其側紫雲玄暉¶
蓋其巓玉華之女金眞之童各三百人典衛靈文散香虛庭積¶
七千年化生五符光徹八方因有五方營衛之官太微天帝君¶
以傳金闕後聖道君後聖道君以付上相青童君使授諸爲眞¶
人者佩遊上清學眞之夫而無流金火鈴項生圓光皆不得上¶
登三光若有金骨玉質玄名青宮得受此文佩之而行諸天諸¶
地四海五嶽率天眾聖仙官莫不稽首來迎淨光駭動所制不¶
輕三元立遣玉女玉童三十六人侍衛其身佩之九年得乘八¶
景玉轝飛行太空流金火鈴者九星之精一名圓光太上之威¶
#<md:CK-KZ_JY242_10p090b>¶
<pb:YP-C_JY242_22jingji-03-0090b>¶
幸生於九天之先結氣成文光明煥赫徹照十方懸精垂映太¶
上之項積七千年化生五鈴神符玄降太微天帝君威攝八極¶
天之魔神布之霞庭率天以下莫不總統太上大道君寶祕此¶
道告下普天主司眞仙糺察輕洩有眞仙之才者得佩此符不¶
依玄科而輕付非眞穢慢靈文皆七祖受殃考及先師同充鬼¶
官以紫繒二尺二寸朱書戴之頭上佩符之身出入遊行恒當¶
存想己身項上有圓光映照四十萬里之外九年之中勤心念¶
眞清齋篤志克得眞靈下降圓光自明乘空而行坐在立亡五¶
鈴登空虛保仙上符(在本經)¶
　　
*** 流金火鈴內存振威大祝¶
#<md:CK-KZ_JY242_10p091a>¶
<pb:YP-C_JY242_22jingji-03-0091a>¶
修佩流金火鈴出入遠近經履危險冦病之中戹害之下當存¶
眞光以自衛開道萬里之路發行之始正向其方叩左齒二七¶
通咽炁三十六過思所在之處形象山林草木人民禽獸神靈¶
分明朗然皆來朝拜我身思北斗七星覆我頭上仍存我左目¶
爲奔星右目爲迅電其光煥赫奔星九萬里外所見之道路隨¶
光開通山林草木人民屋宅兵寇鬼炁盡令消滅無復孑遺四¶
道豁然因祝曰¶
前開後閉天平地昂神公出遊四道開張當令天地通我橋梁¶
前後左右洞達八方我左擲奔星右迅電光流火萬里何妖敢¶
當太一將送萬神來迎有所之向靡不吉良乘雲駕虛上昇太¶
#<md:CK-KZ_JY242_10p091b>¶
<pb:YP-C_JY242_22jingji-03-0091b>¶
空畢引二目之精各還其宮左取七炁右取七炁嚥之畢如此¶
可以冒險涉艱攻鬼伐兵炁無不應應響盪然其法至妙不得¶
妄傳口口相授而已明愼之焉¶
五帝流鈴五符威制極天之魔召攝五方神靈上應五晨參落¶
七元下應人身九孔七明周天竟地靡有不關無幽不測無細¶
不鑒有符則光見擲符則振威子若佩之口受師言若在人間¶
遇惡鬼之地當作振威大祝北向閉炁十二息思五方炁覆冠¶
一身內外晻冥覩無所見因叩齒三十六通嚥五方炁方各三¶
嚥炁徐盡入兆身存我兩目童子光如流星煥落五方便祝曰¶
天元七精五帝流鈴煥擲電光如天奔星光耀十方照鬼眞形¶
#<md:CK-KZ_JY242_10p092a>¶
<pb:YP-C_JY242_22jingji-03-0092a>¶
有何小妖當我生門太上有命誅戮無親屠肝刳腹絶鬼滅精¶
千千皆摧萬萬皆傾神威吐祝攝錄無停便嚥炁三十六過止¶
如此一祝則五方神官皆保甲命卒攝錄所在有靈之炁束縛¶
詣庭三祝則鬼王滅種若入五嶽周遊山川冒險履峻皆當未¶
及其處五步叩左齒三十六通若之東嶽便存東方青帝希林¶
珠官屬九千人衛我前後左右以青霞之炁覆冠我身若之南¶
嶽當存赤帝丹玄子官屬八千人衛我前後以絳雲之炁覆冠¶
我身若之西嶽當存西方白帝少皓靈官屬六千人衛我前後¶
以素霞之炁覆冠我身若之北嶽當存黑帝玄冥皓官屬五千¶
人衛我前後以皂雲之炁覆冠我身若之中嶽當思黃帝執中¶
#<md:CK-KZ_JY242_10p092b>¶
<pb:YP-C_JY242_22jingji-03-0092b>¶
元官屬萬二千人衛我前後以黃雲之炁覆冠我身畢祝曰¶
乾元耀靈七星玄精五斗華蓋繞絡我形五色飛霞混合交并¶
身佩七元流金火鈴煥擲無方極天鬱冥五帝神官驅策天兵¶
爲我攝制山川土地千鬼萬靈皆來束首自送眞形前誅後戮¶
所捕無停畢如此一祝天魔滅迹萬鬼來朝遊行五嶽履涉山¶
川無復試觀之患五嶽仙官自奉送五芝玉英來給子身若在¶
軍寇之中懸白刃之下厄難之處當叩右齒十二通存七星覆¶
我玄光洞映周匝一體存肝爲木星出在左肺爲太白星出在¶
右心爲熒惑星出在前腎爲辰星出在後脾爲鎭星出在胸上¶
令五星精炁纏繞前後我身居斗魁之中五星之下又思五帝¶
#<md:CK-KZ_JY242_10p093a>¶
<pb:YP-C_JY242_22jingji-03-0093a>¶
神官衛我左右祝曰¶
天爲我屋地爲我床五嶽山河爲我橋梁玄斗元精爲我衣裳¶
藏身七元之內流火之鄕度我者太一務猷過我者白元無英¶
災不能干兵不能傷當令我身上詣金闕九老之京畢如此在¶
屈厄之中垂終之命便得解脫矣¶
¶
¶
¶
¶
¶
#<md:CK-KZ_JY242_10p093b>¶
<pb:YP-C_JY242_22jingji-03-0093b>¶
¶
¶
¶
¶
¶
¶
¶
¶
¶
