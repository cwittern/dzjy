#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: title 雲笈七籤
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
#+PROPERTY: JUAN 1
#+PROPERTY: JUAN 006
#+PROPERTY: JUAN 006
#<md:CK-KZ_JY242_02p001a>¶
<pb:YP-C_JY242_21canji-02-0001a>¶
@fw重刋道藏輯要¶
　
* 雲笈七籖　　　　　　　　　　　　@by宋張君房輯¶
　
** 三洞經教部¶
　　
*** 三洞(并序)¶
道門大論云三洞者洞言通也通玄達妙其統有三故云三洞¶
第一洞眞第二洞玄第三洞神乃三景之玄旨八會之靈章鳳¶
篆龍書金編玉字修服者因兹入悟研習者得以還源故玉經¶
隱注云三洞經符道之綱紀本際經云若有經文具十二部應¶
三洞者是名正法洞眞以不雜爲義洞玄以不滯爲名洞神以¶
不測爲用故洞言通也三洞上下玄義相通洞眞者靈祕不雜¶
#<md:CK-KZ_JY242_02p001b>¶
<pb:YP-C_JY242_21canji-02-0001b>¶
故得名眞洞玄者生天立地功用不滯故得名玄洞神者召制¶
鬼神其功不測故得名神此三法皆能通凡入聖同契大乘故¶
得名洞也然三洞所起皆有本跡洞眞之教以教主天寶君爲¶
跡以混洞太無元高上玉皇之氣爲本洞玄之教以教主靈寶¶
君爲跡以赤混太無元无上玉虛之氣爲本洞神之教以教主¶
神寶君爲跡以冥寂玄通元無上玉虛之氣爲本也又云天地¶
是玄義虛是精義神是無累之義此旣三洞垂法從仙達聖品¶
級轉遷之理也謂修學之人始入仙階登無累境故初教名洞¶
神神寶其次智漸精勝旣進中境故中教名洞玄靈寶旣登上¶
境智用無滯故上教名洞眞天寶也通名寶君者寶是可尊君¶
#<md:CK-KZ_JY242_02p002a>¶
<pb:YP-C_JY242_21canji-02-0002a>¶
是羣義明爲羣生之所尊仰也又洞眞法天寶君住玉清境洞¶
玄法靈寶君住上清境洞神法神寶君住太清境此爲三清妙¶
境乃三洞之根源三寶之所立也今明玉以無雜就體而名玉¶
清也上以上登逐用而名上清也泰以通泰體事故爲太清也¶
又修道之人初登仙域智用通泰漸昇上境終契眞淳故以三¶
境三名示其階位之始也通名三清者言三清淨土無諸染穢¶
其中宮主萬緒千端結氣凝雲因機化現不可窮也又三洞之¶
元本同道氣道氣惟一應用分三皆以誘俗修仙從凡證道皆¶
漸差別故有三名其經題目洞神卽云洞神三皇洞玄卽云洞¶
玄靈寶洞眞卽雜題諸名或言以教垂文或以色聲著體並是¶
#<md:CK-KZ_JY242_02p002b>¶
<pb:YP-C_JY242_21canji-02-0002b>¶
難思知用隨方立名耳¶
原夫經教所出按業報經應化經並云天尊曰吾以道氣化育¶
羣方從劫到劫因時立化吾以龍漢元年號無形天尊亦名天¶
寶君化在玉清境說洞眞經十二部以教天中九聖大乘之道¶
也玉緯云洞眞是天寶君所出又云以元始高上玉帝出上清¶
洞眞之經三百卷玉訣九千篇符圖七千章祕在九天之上大¶
有之宮後傳玉文付上相青童君封於玉華宮元景元年又封¶
一通於西城山中又太帝君命榑桑太帝暘谷神王出獨立之¶
訣三十卷上經三百卷行之於世又襄城小童授軒轅黃帝七¶
元六紀飛步天綱之經漢元封元年西王母上元夫人同授漢¶
#<md:CK-KZ_JY242_02p003a>¶
<pb:YP-C_JY242_21canji-02-0003a>¶
武帝靈飛六甲上清十二事又太元眞人茅盈受西城王君所¶
傳玉佩金璫纏璇之經又玄洲上卿蘇林眞人受涓子所傳三¶
一之法又眞人王褒漢平帝時西城王君所傳上清寶經三十¶
一卷晉成帝時於汲郡傳南嶽魏夫人夫人之子傳茅山楊羲¶
羲傳許邁邁復師南海太守鮑靚受上清諸經邁弟謐謐子玉¶
斧皆受三天正法曲素鳳文¶
天尊曰吾以延康元年號無始天尊亦名靈寶君化在上清境¶
說洞玄經十二部以教天中九眞中乘之道也玉緯云洞玄是¶
靈寶君所出高上大聖所傳按元始天王告西王母曰太素紫¶
微宮中金格玉書靈寶文眞文篇目十二部妙經合三十六帙¶
#<md:CK-KZ_JY242_02p003b>¶
<pb:YP-C_JY242_21canji-02-0003b>¶
又四極盟科云洞玄經萬劫一出今封一通於勞盛山昔黃帝¶
於峩嵋山詣天眞皇人請靈寶五芽之經於青城山詣甯封眞¶
君受靈寶龍蹻之經又九天眞王降於牧德之臺授帝嚳靈寶¶
天文帝行之得道遂封祕之於鍾山又夏禹於陽明洞天感太¶
上命繡衣使者降授靈寶五符以理水檄召萬神後得道爲太¶
極紫庭眞人演出大小劫經中山神咒八威召龍等經今行於¶
世矣時太極眞人徐來勒與三眞人以己卯年正月降天台山¶
傳靈寶經以授葛玄玄傳鄭思遠思遠以靈寶及三洞諸經付¶
玄從弟少傳奚奚付子護軍悌悌付子洪洪卽抱朴子也又於¶
馬跡山詣思遠告盟奉受洪又於晉建元二年三月三日於羅¶
#<md:CK-KZ_JY242_02p004a>¶
<pb:YP-C_JY242_21canji-02-0004a>¶
浮山付弟子安海君望世等後從孫巢甫晉隆安元年傳道士¶
任延慶徐靈期遂行於世今所傳者卽黃帝帝嚳禹葛玄所受¶
者十二部文未全降世¶
天尊曰吾以赤明之年號梵形天尊亦名神寶君化在太清境¶
說洞神經十二部以教天中九仙小乘之道也玉緯云洞神經¶
是神寶君所出西靈眞人所傳此文在小有之天玉府之中序¶
目曰小有三皇文本出大有皆上古三皇所授之書亦諸仙人¶
所授以藏名山昔黃帝東到青邱過風山見紫府眞人受三皇¶
內文又黃盧子西嶽公皆受禁虎豹之術眞人介象受乘虎之¶
符八威使者受策虎豹文又鮑靚於晉惠帝永康年中於嵩山¶
#<md:CK-KZ_JY242_02p004b>¶
<pb:YP-C_JY242_21canji-02-0004b>¶
劉君石室清齋思道忽有刻石三皇天文出於石壁靚以絹四¶
百尺告玄而受後授葛洪又壺公授費長房亦有洞神之文石¶
室所得與今三皇文小異陸修靜先生得之傳孫游嶽游嶽傳¶
陶隱居其天中十二部經未盡出世今傳者是黃帝黃盧子西¶
嶽公鮑靚抱朴子所授者也三洞旣降遂有大小中乘初中後¶
法三種分別以教於世夫三洞者蓋是一乘之妙旨三景之玄¶
言了達則上聖可登曉悟則高眞斯陟龍章鳳篆顯至理之良¶
詮玉簡金書引還元之要術故玉經隱注云三洞經符道之綱¶
紀太虛之玄宗上眞之首經矣豈中仙之所聞哉正一經又云¶
三洞妙法兼而該之一乘道也¶
#<md:CK-KZ_JY242_02p005a>¶
<pb:YP-C_JY242_21canji-02-0005a>¶
　　
*** 三洞品格¶
八素眞經云太上之道有三上眞之道有七中眞之道有六下¶
眞之道有八今出如左¶
玉清隱書¶
神虎大符¶
金虎眞符¶
　右是太上之道行此眞道得爲太上之眞位爲上眞玉皇君¶
　也¶
太上鬱儀奔日文¶
太上結璘奔月章¶
#<md:CK-KZ_JY242_02p005b>¶
<pb:YP-C_JY242_21canji-02-0005b>¶
太上八素奔晨隱書¶
太微帝君飛行天綱上經¶
高上大洞眞經三十九章¶
金闕靈書紫文上經¶
黃老八道九眞中經¶
　右上眞之道總而行之其道則爲上清上元眞人¶
太丹隱書朝眞上經玉帝神符¶
三天正法鳳眞之文九眞昇玄文¶
三元布經四眞之章太上金策¶
方諸洞房玉字上經六甲靈飛符¶
#<md:CK-KZ_JY242_02p006a>¶
<pb:YP-C_JY242_21canji-02-0006a>¶
靈寶祕符三皇內文天文大字¶
青要紫書曲素訣詞三五順行經¶
　右中眞之道總而行之則爲上清中道眞人¶
上清九化十變三九素語¶
丹景道精隱地八術¶
天關三圖玄皇玉書¶
神州七變七轉洞經¶
紫度中方石精玉馬水母經¶
絳綠黃道玉目龍書眾文¶
素奏中章五行祕符¶
#<md:CK-KZ_JY242_02p006b>¶
<pb:YP-C_JY242_21canji-02-0006b>¶
五帝玉女上元五書¶
　右下眞之道總而行之則爲上清下元眞人也¶
元始天王告西王母曰太上紫微宮中金格玉書靈寶眞文篇¶
目有十部妙經合三十六卷是靈寶君所出高上大聖所撰具¶
如靈寶疏釋有二十一卷已現於世十五卷未出孟法師云高¶
玄大法師夏禹師仙公所撰十卷及修行要用五卷足爲三十¶
六合爲六卷卽今世所行其後分有內教十卷卽是昇玄之文¶
亦世所行也按太玄都四極盟科曰洞玄經萬劫一出今封一¶
通於太山一通於勞盛山元始天王告西王母云太上紫微金¶
格玉書靈寶眞文十部妙經太上所祕不盡傳世王母所得詎¶
#<md:CK-KZ_JY242_02p007a>¶
<pb:YP-C_JY242_21canji-02-0007a>¶
已極源五嶽所藏亦多不備龜山西室王屋南洞天經備足昔¶
黃帝登峩嵋山詣天眞皇人請受此法駕龍昇玄帝嚳之時九¶
天眞王駕九龍之輿降牧德之臺授帝嚳此法帝後封之於鍾¶
山夏禹所感之書出見有異今略序者按眞一自然經云太極¶
眞人夏禹通聖達眞太上命鈔出靈寶自然經分別有大小劫¶
品經棲山神咒八威召龍神經云小劫至時必脫大水焉又云¶
徐來勒等三眞以己卯年正月一日日中時於會稽上虞山傳¶
仙公葛玄玄字孝先後於天台山傳鄭思遠竺法蘭釋道微道¶
微傳吳主孫權等仙公昇化令以所得三洞眞經一通傳弟子¶
一通藏名山一通付家門子孫與從弟少傳奚奚子護軍悌悌¶
#<md:CK-KZ_JY242_02p007b>¶
<pb:YP-C_JY242_21canji-02-0007b>¶
子洪洪又於馬跡山詣思遠盟而授之洪號曰抱朴子抱朴以¶
建元六年三月三日於羅浮山隆安之末傳道士任延慶徐靈¶
期之徒相傳于世于今不絶玉緯云昔元始天王以開皇元年¶
七月七日丙午中時三天玉童傳皇上先生教曰若白簡青籙¶
之人自然得乎此法又虛無先生傳於唐堯後聖帝君命小有¶
天王撰集宣行青童君云自唐堯之後得上文者乃七千人此¶
飛龍玄昇或淪化濳引不可具記得道者皆藏文五嶽經內明¶
三劫化主及開皇劫以此妙經生天立地大聖應於始青之中¶
號元始天尊或太上道君人天化主此如三寶科釋今不具詳¶
玉經隱注云三皇天文或云洞神或云洞仙或云太上玉策洞¶
#<md:CK-KZ_JY242_02p008a>¶
<pb:YP-C_JY242_21canji-02-0008a>¶
仙者明此教法能通行者登太清仙故曰洞仙也玉策者是策¶
進之名亦是扶持之目謂策勤行者扶持使仙也三皇文者洞¶
神第十四云第一天皇文內字字者志也明天使人仰觀上文¶
心識覺悟內志習勤外不炫燿第二地皇內記書文文者明也¶
內學志明記正無惑舒以廣濟緣明至極也第三人皇文文者¶
明也人能俯察地理法地則天定內安外普度無窮同歸玄門¶
由學所得此並經釋也又稱三皇經者謂三皇各受隔世稟行¶
又八帝之經亦是隨方爲化猶如靈寶一文五帝分寶卽爲五¶
帝文鮑南海序目云上古初以授於三皇名之三皇文也洞神¶
第六又云仙人曰皇文乃是三皇已前鳥跡之始大章者也第¶
#<md:CK-KZ_JY242_02p008b>¶
<pb:YP-C_JY242_21canji-02-0008b>¶
三又云皇文帝書皆出自然虛無空中結氣成字又云本源無¶
異矣至于三皇各受一部分爲三元三才之道也第十三卷云¶
三元八會自然成文方丈懸空字字各現第十四云得失由人¶
此文不滅聖眞寶之鎭太極宮中也¶
序目云小有三皇文本出大有皆上古三皇所受之書也天皇¶
一卷地皇一卷人皇一卷凡三卷皆上古三皇時所授之書也¶
作字似符文又似篆文又似古書各有字數神寶君所出西靈¶
眞人所撰此文在小有之天玉府之中諸仙人授之以藏諸名¶
山石室皆不具足唯蜀郡峩嵋山具有此文昔仙人智瓊以皇¶
文二卷見義起不能解遂還之王公以帛公精勤所得傳之賢¶
#<md:CK-KZ_JY242_02p009a>¶
<pb:YP-C_JY242_21canji-02-0009a>¶
達宣行至今大字序說十四篇是天文次第之訣小有經下記¶
所載十一卷推部本經分別儀式合一十四卷今孟先生所錄¶
者是其山中所傳猶十一卷此二本並行於世抱朴子云昔黃¶
帝東到青邱過風山見紫府先生受三皇內文晉時鮑靚學道¶
於嵩高以惠帝永康二年於劉君石室清齋忽有三皇文刊石¶
成字乃依經以四百尺絹告玄而受後亦授葛洪按三皇經序¶
云鮑君所得石室之文與世不同洪或兼受也陸先生時所得¶
初傳弟子孫游嶽有四卷而已孫後傳陶先生先生分析支流¶
稍至十一卷耳卽山中所傳者是命召咒文云三皇治世各受¶
一卷以理天下有急皆召天地鬼神勅使之號曰三墳後有八¶
#<md:CK-KZ_JY242_02p009b>¶
<pb:YP-C_JY242_21canji-02-0009b>¶
帝次三皇而治人各授一卷凡八卷號曰八索八帝之治邪鬼¶
逆竄黃帝述以斷邪惡¶
　　
*** 七部(并序)¶
夫七部者蓋乃總道化之教方統玄門之正典包羅羣藝綜括¶
眾文六綜之辯莫階五時之說非擬睹斯法海靡不成眞涉此¶
慈波咸皆捨僞者也¶
七部者今因正一經次一者洞神部二者洞玄部三者洞眞部¶
四者太清部五者太平部六者太玄部七者正一部前之三部¶
已如三洞義釋今釋後四言太清者孟法師云大道氣之所結¶
清虛體大故曰太清以境目經也今謂此經是從所輔之境得¶
#<md:CK-KZ_JY242_02p010a>¶
<pb:YP-C_JY242_21canji-02-0010a>¶
名何者此經旣輔洞神洞境是太清故也亦未必示者此經旣¶
明金丹之術服御之者遠昇太清故言太清也太平者太言極¶
太平謂和平明六合太通爲一正平之氣斯行故太平經云今¶
平氣行矣平亦是安又云欲復古太平之法先安中氣也又云¶
三五氣和日月常光明乃爲太平爾雅云明成也此亦可訓明¶
言明君治世成濟品物爲太平也或有解云三階正爲太平或¶
有解云景星現曰太平此並一事爲釋耳今明此經現世能使¶
六合同風萬邦共軌君明物度可謂太平也太玄者孟法師云¶
是太玄都也今爲老君旣隱太平之鄕亦未詳此是何所必非¶
攝跡還本遣之又遣玄之又玄寄名太玄耶此經名太玄者當¶
#<md:CK-KZ_JY242_02p010b>¶
<pb:YP-C_JY242_21canji-02-0010b>¶
是崇玄之致以玄爲太故曰太玄也若言起自玄都不無此義¶
但七部皆爾非獨此文也正一者盟威經云正以治邪一以統¶
萬又言法文者法以合離文以分理此言眾生離本所以言離¶
故下文云反離還本合眞捨僞由法乃成言統萬者總攝一切¶
令得還眞故下文云一切學士覺悟少欲欲少近乎道宗宗道¶
在乎戒也治邪文云眾生根麤去道賒邈大道慈悲立法訓治¶
趣令心開兩半成一一成無敗與常道合眞故曰正一法文也¶
通言部者以部別爲義三部通名太正一獨稱正者以三部輔¶
於三洞大法故言太正一旣遍陳三乘簡異邪道故稱爲正也¶
　　
*** 四輔¶
#<md:CK-KZ_JY242_02p011a>¶
<pb:YP-C_JY242_21canji-02-0011a>¶
第一太清者太一爲宗¶
老君演說建豐經云微妙之旨出於太清天老祕䜟經云生道¶
實妙人不釋誠釋誠不倦昇太清也九君申明道要云太清中¶
經元始出來出於老君傳付元君九皇眞人祖習不絶皆開此¶
君也正一經云太清金液天文地理之經四十六卷此經所明¶
多是金丹之要又著緯候之儀今不詳辯按黑錄所明卽漢安¶
元年太上以此經四十六卷付於天師因此至今也¶
第二太平者三一爲宗¶
老君所說甲部第一云學士習用其書尋得其根根之本宗三¶
一爲主玉緯云太平者六合共行正道之號也今宛利世界九¶
#<md:CK-KZ_JY242_02p011b>¶
<pb:YP-C_JY242_21canji-02-0011b>¶
州八十一域擺除六天上問神人詳說古道家國安甯長居慶¶
樂丁部第四云欲知吾道大效付賢明道德之君使其按用之¶
立與天地乃響應是其大明效證驗也甲部第一又云誦吾書¶
災害不起此古賢聖所以候得失之文也又云書有三等一曰¶
神道書二曰覈事文三曰浮華記神道書者精一不離實守本¶
根與陰陽合與神同門覈事文者覈事異同疑誤不失浮華記¶
者離本已遠錯亂不可常用時時可記故名浮華記也又云澄¶
清大亂功高德正故號太平若此法流行卽是太平之時故此¶
經云應感而現事已卽藏又云聖主爲治謹用兹文凡君在位¶
輕忽斯典然其卷數或有不同今甲乙十部合一百七十卷今¶
#<md:CK-KZ_JY242_02p012a>¶
<pb:YP-C_JY242_21canji-02-0012a>¶
世所行按正一經云有太平洞極之經一百四十四卷今此經¶
流亡殆將欲盡此之二經並是盛明治道及證果修因禁忌眾¶
術等也若是一百四十卷洞極經者按正一經此漢安元年太¶
上親授天師流傳兹目若是甲乙十部者按百八十戒云是周¶
赧王時老君於蜀郡臨卭縣授於瑯琊干吉爾來又隱近人相¶
傳云海嵎山石函內有此經自宋梁以來求者不得或往取之¶
每值風雨暝暗雷電激揚至陳祚開基又屢取不得每至山所¶
風雨如故至宣帝立帝好道術乃命太平周法師諱智響往取¶
此經法師挺素清高良難可序受請至山清齋七日將就取經¶
未展之頃朝雲暗野曉霧昏山師拜禮進趨天光開朗乃命從¶
#<md:CK-KZ_JY242_02p012b>¶
<pb:YP-C_JY242_21canji-02-0012b>¶
人數十齊心運力前跪取函函遂不得開法師斂氣開之乃見¶
此經請還臺邑帝乃具禮迎接安於至眞觀供養經放大光明¶
傾國人民並皆瞻仰帝命法師於至眞觀開敷講說利安天下¶
時稱太平自此以來其文盛矣帝因法師得此經故號法師爲¶
太平法師卽臧靖法師之稟業也¶
第三太玄者重玄爲宗¶
老君所說故經云玄玄至道宗然其卷數亦有不同正一經云¶
太玄道經二百七十卷今玉緯所撰止有一百三十五卷又非¶
盡是本經餘者不見當時運會未行然此經所明大略以玄爲¶
致故太玄經云無無曰道義極玄玄樂眞人云道德五千文兹¶
#<md:CK-KZ_JY242_02p013a>¶
<pb:YP-C_JY242_21canji-02-0013a>¶
境之經也舊云道德經有三卷玉緯云其中經珍祕部入太清¶
亦未詳此解按西昇序云列以二篇乃河濱授於漢文又云素¶
書二卷尹喜所受凡得五卷旣說有三時玄靖法師開爲三部¶
宗致道德二卷是先說以道德爲體其致則總以其文內無的¶
對揚之旨故也西昇次說以無欲爲體故云當持上慧源妙眞¶
一後說旣盛明眞一故以眞一爲體其源流者所授尹生五卷¶
由漸甚多今不更說通諸一部者按正一經云太上親授天師¶
太玄經有二百七十卷推檢是漢安元年七月得是經爾來傳¶
世乃至今日但其零落闕遺亦是運還天府耳¶
第四正一者眞一爲宗¶
#<md:CK-KZ_JY242_02p013b>¶
<pb:YP-C_JY242_21canji-02-0013b>¶
太上所說正一經天師自云我受於太上老君教以正一心出¶
道法謂之新者物厭故舊盛新新出名異實同學正除邪仍用¶
舊文承先經教無所改造亦教人學仙皆用上古之法王長慮¶
後改易法師故撰傳錄文名爲正一新出儀故天師云後世男¶
女必改吾法貪財愛色不施散一切汝曹重檐地獄爲家宜各¶
愼之正一經云正一法文一百卷今孟法師錄亦一百卷凡爲¶
十帙未知並是此經不耳斯經所明總述三乘之用故此經云¶
正一遍陳三乘王長所撰新出之儀四十卷但未有次第長旣¶
隨師昇玄于時多承口訣祇錄爲卷名未詮次第也其源流者¶
玉緯云昔元始天王以開皇元年七月七日丙午中時使玉童¶
#<md:CK-KZ_JY242_02p014a>¶
<pb:YP-C_JY242_21canji-02-0014a>¶
傳皇上先生白簡青籙之文自然得乎此法虛無先生傳於唐¶
堯又後聖帝君命小有天王撰集宣行青童云自爾之後得此¶
文者乃七千人皆飛龍玄昇或淪化濳引不可具記得道者藏¶
文五嶽精思積感先得此文此文極妙得之隨緣文來或出河¶
洛或戒經方依因結果也漢末有天師張道陵精思西山太上¶
親降漢安元年五月一日授以三天正法命爲天師又授正一¶
科術要道法文其年七月七日又授正一盟威妙經三業六通¶
之訣重爲三天法師正一眞人按正一經治化品目錄云正目¶
經九百三十卷符圖七十卷合千卷付天師正一百卷卽在其¶
內後會教重自當具顯道本尊卑經云眞經要妙其文無雙三¶
#<md:CK-KZ_JY242_02p014b>¶
<pb:YP-C_JY242_21canji-02-0014b>¶
十六萬四千正言無數不離正一演氣布化五千爲宗眞精要¶
妙三洞爲最也然此法雖復久遠論其所盛起自漢朝天師旣¶
昇天後以此法降與子孫弟子嗣師系師及諸天人一切內外¶
至信者修行傳習屢有傳道之人今不具載此文因此行矣謹¶
按正一經圖科戒品云太清經輔洞神部金丹以下仙業太平¶
經輔洞玄部甲乙十部以下眞業太玄輔洞眞部五千文以下¶
聖業正一法文宗道德崇三洞遍陳三乘太平經云輔者父也¶
今言三太輔三洞者取其事用相資成生觀解若父之能生也¶
眾生鈍劣聞深教不解更須開說翼成方能顯悟卽是扶贊之¶
義也¶
#<md:CK-KZ_JY242_02p015a>¶
<pb:YP-C_JY242_21canji-02-0015a>¶
　　
*** 十二部¶
夫十二部經者蓋是通三乘之妙訓貫七部之鴻規尋之者知¶
眞翫之者悟理實出生死之津梁入大道之途徑故正一經云¶
三乘所修各十二部¶
夫十二部道義通於三乘今就中乘爲釋餘例可知十二者第¶
一本文第二神符第三玉訣第四靈圖第五譜錄第六戒律第¶
七威儀第八方法第九眾術第十記傳第十一讚頌第十二表¶
奏言本文者卽三元八會之書長行元起之說其例是也紫微¶
夫人云三元八會之書太極高眞所有本者始也根也是經教¶
之始文字之根又爲得理之元萬法之本文者分也理也旣能¶
#<md:CK-KZ_JY242_02p015b>¶
<pb:YP-C_JY242_21canji-02-0015b>¶
分辨二儀又能分別法相旣能理於萬事又能表詮至理如木¶
有文亦名爲理也不名眞文者十二義通三乘眞文教主中洞¶
非通義也神符者卽龍章鳳篆之文靈跡符書之字是也神則¶
不測爲義符以符契爲名謂此靈跡神用無方利益眾生信若¶
符契玉訣者如河上釋柱下之文玉訣解金書之例是也玉名¶
無染訣語不疑謂决定了知更無疑染靈圖者如含景五帝之¶
像圖局三一之形其例是也靈妙也圖度也謂度寫妙形傳流¶
下世譜錄者如生神所述三君立本所陳五帝其例是也譜緒¶
也錄記也緒記聖人以爲教法亦是緒其元起使物錄持也戒¶
律者如六情十惡之例是也戒者解也界也止也能解眾惡之¶
#<md:CK-KZ_JY242_02p016a>¶
<pb:YP-C_JY242_21canji-02-0016a>¶
縛能分善惡之界防止諸惡也律者率也直也慄也率計罪愆¶
直而不枉使懼慄也威儀者如齋法典戒請經軌儀之例是也¶
威是儼嶷可畏儀是軌式所宜亦是曲從物宜爲威法也方法¶
者如存三守一制魄拘魂之例是也方者方所法者節度修行¶
治身有方所節度也眾術者如變丹鍊石化形隱景之例是也¶
眾多也術道也爲趣至極之初道也記傳者如道君本業皇人¶
往行之例是也記誌也傳傳也謂記至本業傳示學人讚頌者¶
如五眞新頌九天舊章之例是也讚以表事頌以歌德故詩云¶
頌者美盛德之形容亦曰偈偈憩也以四字五字爲憩息也表¶
奏者如六齋啟願三會謁請之例是也表明也奏凑也謂表心¶
#<md:CK-KZ_JY242_02p016b>¶
<pb:YP-C_JY242_21canji-02-0016b>¶
事上共凑大道通言部者以部類爲義亦以部別爲名謂別其¶
義類以相從也無方釋義十二互通從通制別意如前釋然十¶
二部內唯本文有通相別相以十二部皆是文字爲得理之本¶
通名爲本文本文猶是經之異名十二部旣通名爲經是通相¶
本文也於通相文內則出一部是五篇眞文有生天立地之能¶
是一切法本爲別相本文也不可言十二部皆是玉訣別出一¶
部是別相玉訣也餘部例然又有長行爲偈本稱本文者餘二¶
乘經望此可知本文是生法之本數自居前旣生之後卽須扶¶
養故次辯神符八會雲篆三元玉字若不諳鍊豈能致益故須¶
玉訣釋其理事也眾生暗鈍直聞聲教不能悟解故立圖像助¶
#<md:CK-KZ_JY242_02p017a>¶
<pb:YP-C_JY242_21canji-02-0017a>¶
以表明聖功旣顯若不祖宗物情容言假僞故須其譜錄也此¶
之五條生物義定將欲輔成必須鑒戒惡法文弊宜前防止故¶
有戒律旣捨俗入道出家簉於師寶須善容儀故次明威儀也¶
又前乃防惡宿罪未除故須修齋軌儀悔已生惡也儀容旣善¶
宿根已淨須進學方術理期登眞要假道術之妙顯乎記傳論¶
聖習學以次相從也亦是學功旣著名傳竹帛故次記傳始自¶
生物終乎行成皆可嘉稱故次有讚頌又前言諸教多是長行¶
散說今論讚頌卽是句偈結辭旣切功滿德成故須表申靈府¶
如齋訖言功之例故終乎表奏也又前十一部明出世之行後¶
之表奏祛世間之災如三元塗炭子午請命之流皆關表也¶
#<md:CK-KZ_JY242_02p017b>¶
<pb:YP-C_JY242_21canji-02-0017b>¶
　　
*** 三十六部¶
三乘之中乘各有十二部故合成三十六部也論其相攝者一¶
往大乘具有三十六部中乘具有二十四部小乘唯十二部何¶
者以大得兼小故也又大乘得學小爲遍行也小不得兼學大¶
故止十二中乘可知此遠論界內化門意也再論三洞卽是會¶
前三乘入此一乘故三洞大乘唯一耳而又約三洞開三乘者¶
此欲示一乘之內無所不包又云有二經不同一者太玄部老¶
君自然齋儀云經有三條一曰天經天眞所修二曰地經洞天¶
所習三曰人經世間所行三景之法相通而成一曰三乘三乘¶
之用各有十二部交會相通總曰三十六部十二條一曰無爲¶
#<md:CK-KZ_JY242_02p018a>¶
<pb:YP-C_JY242_21canji-02-0018a>¶
二曰有爲三曰無爲而有爲四曰有爲而無爲五曰續愛六曰¶
斷愛七曰不斷不續八曰分段九曰無斷十曰知微十一曰知¶
彰十二曰適用當境而曰十二部隱顯兼施則有七十二部今¶
謂此文所出前之三經自可是教後之十二意在行也二者正¶
一所明十二者一者心跡俱無爲二者心無爲跡有爲三者心¶
有爲跡無爲四者捨家處人間五者携家入川澤六者出世與¶
人隔絶七者與世和光同塵八者斷欲斯斷九者不斷而斷十¶
者遊空中十一者在地下十二者住天上三乘皆有十二故成¶
三十六部也釋此文意已在位業義科但此兩經名味不同者¶
亦當教義自是一途之說耳太玄所出多據於心正一所明通¶
#<md:CK-KZ_JY242_02p018b>¶
<pb:YP-C_JY242_21canji-02-0018b>¶
論心跡但太玄十二中第八一事言分段考事涉跡又不顯十¶
二部經科¶
¶
¶
¶
¶
¶
¶
¶
¶
#<md:CK-KZ_JY242_02p019a>¶
<pb:YP-C_JY242_21canji-02-0019a>¶
　
** 本文¶
　　
*** 說三元八會六書之法¶
道門大論曰一者陰陽初分有三元五德八會之氣以成飛天¶
之書後撰爲八龍雲篆明光之章陸先生解三才謂之三元三¶
元旣立五行咸具以五行爲五位三五和合謂之八會爲眾書¶
之文又有八龍雲篆明光之章自然飛玄之氣結空成文字方¶
一丈肇於諸天之內生立一切也按眞誥紫微夫人說三元八¶
會之書建文章之祖八龍雲篆是根宗所起有書之始也又云¶
八會是三才五行形在旣判之後赤書云靈寶赤書五篇眞文¶
出於元始之先卽此而論三元應非三才五德應非五行也此¶
#<md:CK-KZ_JY242_02p019b>¶
<pb:YP-C_JY242_21canji-02-0019b>¶
正應是三寶丈人之三氣三氣自有五德耳故九天生神章云¶
天地萬化自非三元所育九氣所導莫能生也又曰三氣爲天¶
地之尊九氣爲萬物之根故知此三元在天地未開三才未生¶
之前也宋法師解八會祇是三氣五德三元者一曰混洞太無¶
元高上玉皇之氣二曰赤混太無元無上玉虛之氣三曰冥寂¶
玄通元無上玉虛之氣五德者卽三元所有三五會卽陰陽和¶
陰有少陰太陰陽有少陽太陽就和中之和爲五德也篆者撰¶
也撰集雲書謂之雲篆此卽三元八會之文八龍雲篆之章皆¶
是天書三元八會之例是也雲篆明光則五符五勝之例是也¶
八會本文凡一千一百九字其篇眞文合六百六十八字是三¶
#<md:CK-KZ_JY242_02p020a>¶
<pb:YP-C_JY242_21canji-02-0020a>¶
才之元根生立天地開化人神萬物之由故云有天道地道神¶
道人道此之謂也玉訣云修用此法五篇皆分字數各有四條¶
一者主召九天上帝校神仙圖籙求仙致眞之法二者主召天¶
宿星宮正天分度保國甯民之道三者攝制酆都六天之氣四¶
者勅命水帝制召龍鳥也其諸天內音一天有八字三十二天¶
合二百五十六字論諸天度數期會大聖眞仙名諱位號所治¶
官府臺城處所神仙變化昇降品次眾魔種類八鬼生死轉輪¶
因緣其十三字是五方元精名號服御求仙鍊神化形白日騰¶
空之法餘一百二十二字闕元音解¶
二者演八會爲龍鳳之文謂之龍書此下皆玄聖所述以寫天¶
#<md:CK-KZ_JY242_02p020b>¶
<pb:YP-C_JY242_21canji-02-0020b>¶
文也¶
三者軒轅之時倉頡傍龍鳳之勢採鳥跡爲古文以代結繩卽¶
古體也¶
四者周時史籀變古文爲大篆¶
五者秦時程邈變大篆爲小篆¶
六者秦後旴陽變小篆爲隸書又云漢謂𨽻書曰佐書或言程¶
邈獄中所造出於徒𨽻故以𨽻爲名此卽爲六書也¶
　　
*** 雲篆¶
又有雲篆明光之章爲順形梵書文别爲六十四種播于三十¶
六天今經書相傳皆以𨽻字解天書相雜而行也¶
#<md:CK-KZ_JY242_02p021a>¶
<pb:YP-C_JY242_21canji-02-0021a>¶
　　
*** 八體六書六文¶
一曰大篆二曰小篆三曰刻符四曰蟲書五曰摹印六曰署書¶
七曰殳書八曰𨽻書王莽時使司徒甄豐校定文字復有六書¶
一曰古文孔子壁中書二曰奇字古文異書三曰篆書四曰佐¶
書卽𨽻書五曰繆篆所以摹印六曰鳥篆翻言也倉頡始書已¶
應有筆詩云彤管則是筆也而言蒙恬造筆者蓋恬爲秦將三¶
世有名制削筆精能獨擅名也漢和帝時蔡倫始造紙爾前唯¶
書簡牒牒者詮牒語事也簡者在簡而不繁也但知本是天書¶
金簡餘地書以下八體六文皆從眞出外學者自更詳之又未¶
知何時書於此經在紙作卷今謂劫初已自有筆太眞所書何¶
#<md:CK-KZ_JY242_02p021b>¶
<pb:YP-C_JY242_21canji-02-0021b>¶
言無也及以八體六文等耶以天尊造化具一切法也後人承¶
用自有前後耳六文一曰象形日月是也二曰指事上下是也¶
三曰形聲河海是也四曰會意武信是也五曰轉注考老是也¶
六曰假借令長是也¶
　　
*** 符字¶
一切萬物莫不以精氣爲用故二儀三景皆以精氣行乎其中¶
萬物旣有亦以精氣行乎其中也是則五行六物莫不有精氣¶
者也以道之精氣布之簡墨會物之精氣以却邪僞輔助正眞¶
召會羣靈制御生死保持劫運安鎭五方然此符本於結空太¶
眞仰寫天文分置方位分別圖象符書之異符者通取雲物星¶
#<md:CK-KZ_JY242_02p022a>¶
<pb:YP-C_JY242_21canji-02-0022a>¶
辰之勢書者別析音句銓量之旨圖者畫取靈變之狀然符中¶
有書參似圖象書中有圖形聲並用故有八體六文更相發顯¶
　　
*** 八顯¶
八顯者一曰天書八會是也二曰神書雲篆是也三曰地書龍¶
鳳之象是也四曰內書龜龍魚鳥所吐者也五曰外書鱗甲毛¶
羽所載也六曰鬼書雜體微昧非人所解者也七曰中夏書草¶
蓺雲篆是也八曰戎夷書類於昆蟲者也此六文八體或今字¶
同古或古字同今符彩交加共成一法合爲一用故同異無定¶
也此依宋法師所說未見正文而三洞經中符有字者如古文¶
尚書中有古字與今同者耳¶
#<md:CK-KZ_JY242_02p022b>¶
<pb:YP-C_JY242_21canji-02-0022b>¶
　　
*** 玉字訣¶
太上道君於南丹洞陽上館爲學士王龍賜說此靈文玉字之¶
訣但未知定是何世所注學者尋之又說諸修行符醮五方思¶
存禳災等法然正是解訣八會之文而就本文理中復明理如¶
解眞文中更明感通之理定志經又云出思微之義事中復有¶
事如玉訣中復明傳經及盟授威儀之事然諸經中凡有解訣¶
皆通謂之玉訣也¶
　　
*** 皇文帝書¶
三皇經云皇文帝書皆出自然虛無空中結氣成字無祖無先¶
無窮無極隨運隱見綿綿常存¶
#<md:CK-KZ_JY242_02p023a>¶
<pb:YP-C_JY242_21canji-02-0023a>¶
　　
*** 天書¶
諸天內音經云忽有天書字方一丈自然見空其上文彩煥爛¶
八角垂芒精光亂眼不可得看天眞皇人曰斯文尊妙不譬於¶
常是故開大有之始而閉天光明以寶其道而尊其文其字宛¶
奥非凡書之體蓋貴其妙象而隱其至眞也¶
　　
*** 龍章¶
靈寶經云赤明開圖運度自然元始安鎭敷落五篇赤書玉字¶
八威龍文保制劫運使天長存此之龍章也¶
　　
*** 鳳文¶
紫鳳赤書經云此經舊文藏在太上六合紫房之內有六頭師¶
#<md:CK-KZ_JY242_02p023b>¶
<pb:YP-C_JY242_21canji-02-0023b>¶
子巨獸夾墻玉童玉女侍衛鳳文¶
　　
*** 玉牒金書¶
三元布經皆刻金丹之書盛以自然雲錦之囊封以三元寶神¶
之章藏於九天之上大有之宮謂之玉牒金書又云以紫玉爲¶
簡生金爲文編以金縷纏以青絲太上太眞科云玉牒金書七¶
寶爲簡又名紫簡¶
　　
*** 石字¶
本行經云道言昔禪黎世界隊王有女字絓音生仍不言年至¶
十四王怪之焉乃棄女於南浮長桑之阿空山之中女行山周¶
匝忽與神人會於丹陵之舍柏林之下神執絓音右手題赤石¶
#<md:CK-KZ_JY242_02p024a>¶
<pb:YP-C_JY242_21canji-02-0024a>¶
之上語絓音曰汝雖不能言可憶此也天爲其感愍其疾遣朱¶
宮靈童下教絓音治身之術授其赤書八字絓音於是能言靈¶
寶玉訣經云道告阿邱曾曰汝前生與南極尊神同在禪黎世¶
界於丹陵之舍柏林之下同發道意爾時南極姓皇字度明執¶
汝右手俱題赤石以記姓名南宮卽書汝筆跡題於南軒今猶¶
尚在石字亦存汝憶之不邱曾心悟舉目卽見南極所主南壁¶
刻書云太甲歲七月一日皇度明王阿邱曾同於丹陵柏林下¶
發願合二十三字字甚分明¶
　　
*** 題素¶
五符經云五符一通書以南和之繒南和赤色繒也封以金英¶
#<md:CK-KZ_JY242_02p024b>¶
<pb:YP-C_JY242_21canji-02-0024b>¶
之函印以玄都之章付震水洞玄之君仙公請問經云道德上¶
下經及洞眞玄經三皇天文上清眾篇詠等皆是太上所撰而¶
爲文書於南和之繒故曰題素也¶
　　
*** 玉字¶
內音玉字經云天眞皇人曰諸天內音自然玉字字方一丈自¶
然而見空玄之上八角垂芒精光亂眼靈書八會字無正形其¶
趣宛奥難可尋詳皆諸天之中大梵隱語結飛玄之氣合和五¶
方之音生於元始之上出於空洞之中隨運開度普成天地之¶
功¶
天尊命天眞皇人注解其正音使皇道清暢澤被十方皇人不¶
#<md:CK-KZ_JY242_02p025a>¶
<pb:YP-C_JY242_21canji-02-0025a>¶
敢違命按筆注解之曰形魂頓喪率我所見聊注其文五合之¶
義其道足以開度天人也和合五方無量之音以成諸天內音¶
故曰五合之義也¶
　　
*** 文生東¶
太平經云文者生於東明於南故天文生東北故書出東北而¶
天見其象虎有文章家在寅龍有文章家在辰文者生於東盛¶
於南是知眞文初出在東北也¶
　　
*** 玉籙¶
玉清隱書有帝簡金書玄玉籙籍可以傳玄羽玉經也又云自¶
非帝圖玉籙者不得聞見上皇玉慧玉清之隱書金玄隱玄之¶
#<md:CK-KZ_JY242_02p025b>¶
<pb:YP-C_JY242_21canji-02-0025b>¶
羽經也¶
　　
*** 玉篇¶
眾篇序云元始命太眞按筆玉妃拂筵鑄金爲簡刻書玉篇五¶
老掌籙祕於九靈仙都之宮雲藴而授葛仙公之經也¶
　　
*** 玉札¶
金根經云太上大道君以大洞眞經付上相青童君掌錄於東¶
華青宮使傳後聖應爲眞人者此金簡玉札出自太上靈都之¶
宮刻玉爲之¶
　　
*** 丹書墨籙¶
太眞科云丹簡者乃朱漆之簡明火主陽也墨籙者以墨書文¶
#<md:CK-KZ_JY242_02p026a>¶
<pb:YP-C_JY242_21canji-02-0026a>¶
明水主陰也人學長生遵之不死故名丹簡墨籙祕不妄傳¶
　　
*** 玉策¶
天皇手執飛仙玉策人皇手執上皇保命玉策地皇手執元皇¶
定錄玉策¶
　　
*** 福連之書¶
三十九章經曰太上有瓊羽之門合延爲胎命之王玄一爲三¶
氣之尊元老爲上帝之賓並扶兆身神臺刊名於福連之簡又¶
曰太上金簡玉札爲福連之書¶
　　
*** 琅蚪瓊文¶
飛行羽經云金書玉籙乃琅虯瓊文也¶
#<md:CK-KZ_JY242_02p026b>¶
<pb:YP-C_JY242_21canji-02-0026b>¶
　　
*** 白銀之編¶
金房度命經云太常靈神都宮中有金房度命延年之訣皆鑄¶
金爲簡刻白銀之編紫筆書編也¶
　　
*** 赤書¶
玉訣經云元始赤書五篇眞文置以五帝導以陰陽轉輪九天¶
之紐運明五星之光也¶
　　
*** 火鍊眞文¶
本相經曰吾昔赤明元年與高上大聖玉帝於此土中鍊其眞¶
文以火瑩發字形爾時眞文火漏餘處氣生化爲七寶林是以¶
枝葉成紫書金地銀鏤玉文其中及諸龍禽猛獸一切神蟲常¶
#<md:CK-KZ_JY242_02p027a>¶
<pb:YP-C_JY242_21canji-02-0027a>¶
食林露眞氣入身命皆得長壽三千萬劫當終之後皆轉化爲¶
飛仙從道不輟亦得正眞無爲之道¶
　　
*** 金壺墨汁字¶
聖紀云浮提國獻善書二人乍老乍少隱形則出影聞聲則藏¶
形時出金壺四寸上有五龍之檢封以青泥壺中有黑汁若湻¶
漆灑木石皆成篆隸科斗之字記造化人倫之始老君撰道經¶
垂十萬言皆寫以玉牒編以金繩貯以玉函及金壺汁盡浮提¶
二人乃欲刳心瀝血以代墨焉¶
　　
*** 瓊札¶
玉清隱書金虎符云鬱儀赤文招日同輿結璘黃章與月共居¶
#<md:CK-KZ_JY242_02p027b>¶
<pb:YP-C_JY242_21canji-02-0027b>¶
上清消魔經啟洞門於希林尋靈跡於丹穴發元天之朱匱望¶
上清之瓊札玄書旣刻於玉章絳名始刊於靈闕四遇三元於¶
玄宮六造五老於靈室¶
　　
*** 紫字¶
八素經云八素眞經玄文生於太空之內見於西龜之山玄圃¶
之上積石之陰八素高玄羽章靈文鬱乎洞標紫字煥乎瓊林¶
神光流輝於九元金音虛朗於紫天文威煥赫氣布紫庭眾眞¶
晏禮稱慶上清¶
　　
*** 自然之字¶
玉帝七聖玄記云爾乃迴天九霄白簡青籙上聖帝君受於九¶
#<md:CK-KZ_JY242_02p028a>¶
<pb:YP-C_JY242_21canji-02-0028a>¶
空結飛玄紫氣自然之字玄記後學得道之名靈音韻合玉朗¶
稟眞或以字體或以隱音上下四會皆表玄名空生刻書廣靈¶
之堂舊文有十萬玉言字無正類韻無正音自非上聖莫能意¶
通積七千年而後崑崙之室北洞之源字方一丈文蔚煥爛四¶
合垂芒虛生晻曖若存若亡流光紫氣拂其穢黃金冶鍊瑩其¶
文遂經累劫字體鮮明至上皇元年九月十七日七聖齊靈清¶
齋長宮金青盟天跪誓告靈奉受靈文高上解其曲滯七聖通¶
其妙音記爲迴天九霄得道之篇刻以白銀之簡結以飛青之¶
文藏於雲錦之囊封以啟命之章付於五老仙都左仙公掌錄¶
瓊宮也¶
#<md:CK-KZ_JY242_02p028b>¶
<pb:YP-C_JY242_21canji-02-0028b>¶
　　
*** 四會成字¶
玉帝七聖玄記云七聖玄記迴天上文或以韻合或以支類相¶
參或上下四會以成字音或標其正諱或單復相兼皆出玄古¶
空洞之中高眞撰集以明靈文後學之人若有玄名者得見此¶
文青空捒(初角切)名四司所保五帝記名也¶
　　
*** 琅簡蘂書¶
八素經云西華宮有琅簡蘂書當爲眞人者乃得此文¶
　　
*** 石碽¶
三洞珠囊云西王母以上皇元年七月於南浮洞室下教以授¶
清虛眞人王君傳於夏禹禹封文於南浮洞室石[石*匱]之中[石*匱]亦¶
#<md:CK-KZ_JY242_02p029a>¶
<pb:YP-C_JY242_21canji-02-0029a>¶
有作此碽者故五符云九天靈書猶封於石碽是也今檢諸字¶
類無此碩字也玉訣下云五老眞文封題玉[石*匱]亦其例也孔靈¶
符會稽記云會稽山南有宛委山其上有石俗呼爲石簣壁立¶
干雲累梯然後至焉昔禹治洪水厥功未就齋於此山發石簣¶
得金簡字以知山河體勢於是疏導百川各盡其宜也¶
¶
¶
¶
¶
¶
#<md:CK-KZ_JY242_02p029b>¶
<pb:YP-C_JY242_21canji-02-0029b>¶
¶
¶
¶
¶
¶
¶
¶
¶
¶
¶
#<md:CK-KZ_JY242_02p030a>¶
<pb:YP-C_JY242_21canji-02-0030a>¶
　
** 經釋¶
　　
*** 釋三十九章經¶
大洞眞經云高上虛皇道君而下三十九道君各著經一章故¶
曰三十九章經乃大洞之首也¶
　　
**** 第一章¶
高上虛皇君曰元氣生於九天之上名曰辟非辟非之煙下入¶
人之身而爲明梁之氣居人五藏之中處乎心華之下此至氣¶
之所在長煙之所託能知辟非之由者乃得領祖太無領祖太¶
無者盡體虛玄之大冠道素之標矣益元羽童乃人鼻之神也¶
眾風亂玄人鼻之氣也四清撫閑乃鼻下口上之間也當令鼻¶
#<md:CK-KZ_JY242_02p030b>¶
<pb:YP-C_JY242_21canji-02-0030b>¶
氣恒閑又當數加手按讀此篇捻鼻間乃高上之正座天嶽之¶
混氣氣之來也解百結鼻神翩翩列坐綠室綠室者脣上人中¶
之際也是以帝一上景攝煙連眾長契虛運反華自然矣易有¶
者九天之上西北之門名也若旣登易有之門乃得昇帝堂之¶
會然後五塗旣化森羅幽鬱音暗(一云音響)太和萬唱幽發百混九¶
迴還而順一耳太一隱生之寶人之心也乃明梁之所館辟非¶
之所棲是故七祖反生道濟帝簡高上之旨理於此矣讀高上¶
之洞經旣畢乃口祝曰三藍羅波逮臺此九天之祝言高上之¶
內名也夫三藍羅波逮臺者於地上之音曰天命長人常甯也¶
易有者於地上之音曰長臺¶
#<md:CK-KZ_JY242_02p031a>¶
<pb:YP-C_JY242_21canji-02-0031a>¶
　　
**** 第二章¶
上皇玉虛君曰玄歸者於九天之音曰泥丸也天晨金霄帝一¶
雌雄之道天晨爲雌金霄爲雄雄一之神曰晨雌一之神曰霄¶
玉州黃籙者帝之金簡也德刃者九天之臺名也¶
　　
**** 第三章¶
皇上玉帝君曰玉帝有玄上之幡一名反華之幡皆玉帝之旌¶
旗招仙之號令也以制命九天之階級徵召四海五嶽之神王¶
也九天眞人呼日爲濯耀羅三天眞人呼日爲圓光蔚玉清天¶
中有樹似松名曰空青之林得食其華者身爲金光自非妙尋¶
雲景而金房不登自非重誦洞章而玉賓弗見也若旣陟其塗¶
#<md:CK-KZ_JY242_02p031b>¶
<pb:YP-C_JY242_21canji-02-0031b>¶
則可以窺森然晃朗之門而手掇空青之華也¶
　　
**** 第四章¶
上皇先生紫晨君曰太冥在九天之上謂冥氣遠而絶乎九玄¶
惟讀大洞玉經者可以交接其間也故謂洞景寄以神道耳又¶
玉清天中有綺合臺下有萬津之海其水波湧如連嶽焉¶
　　
**** 第五章¶
太微天帝君曰九天眞人呼風爲浮金房在明霞之上九戸在¶
瓊闕之內此皆太微之所館天帝之玉宇也¶
　　
**** 第六章¶
三元紫精君曰紫精之天處太無之中三元之氣在上景之衢¶
#<md:CK-KZ_JY242_02p032a>¶
<pb:YP-C_JY242_21canji-02-0032a>¶
秀朗者玉清天中臺名太混者玉清天中殿館名羽明者上清¶
天人之車名也¶
　　
**** 第七章¶
眞陽元老玄一君曰眞陽者上清之館名玉皇者虛無之眞人¶
逸宅者眞氣之明堂丹玄乃泥丸之所在也若能七轉洞經於¶
震靈之上三回帝尊於白氣之中則眞人定錄而魔王立到則¶
注生籍於玉闕招五老於金臺矣太上有瓊羽之門合延爲胎¶
命之王玄一爲三氣之尊元老爲上帝之賓並扶兆身神臺刊¶
名於福連之簡也太上金簡玉札名爲福連之書¶
　　
**** 第八章¶
#<md:CK-KZ_JY242_02p032b>¶
<pb:YP-C_JY242_21canji-02-0032b>¶
上元太素三元君曰太素三元宮中有三華之氣生於自然也¶
似芙蓉之暉晨燈者玉眞天中明氣之光洞照於三元之臺也¶
廣靈堂者上清之房名兆若能存雌一於夙夜誦洞章以萬遍¶
者則太微小童負五圖於帝側絳宮眞人承五符於胎尊合變¶
於三素之氣得形於晨燈之光則人無哭兆終身不亡矣¶
　　
**** 第九章¶
上清紫精三素君曰上清紫精天中有樹其葉似竹而赤其華¶
似鑑而明其子似李而無核名曰育華之林食其葉而辟飢食¶
其華以不死食其實卽飛仙所謂絳樹丹實色照五藏者也自¶
非長冥眇思棲神太無而育華之實不可得而食也上清玉房¶
#<md:CK-KZ_JY242_02p033a>¶
<pb:YP-C_JY242_21canji-02-0033a>¶
生七寶之雲雲色七重其氣九扇以童子辟非童女宣彌得乘¶
此寶雲上入玉清之天也而辟非者太微之內神宣彌者玉清¶
之神女若兆能離合百神間關帝一變化九魂混暢五七者則¶
辟非可賴宣彌可致七度死厄三光所利五老延日以曲照太¶
上三便以相入矣三便者太上金房之名也¶
　　
**** 第十章¶
青靈陽安元君曰青靈者眞人之位號八氣者雲色之相沓元¶
君者虛皇之司命三華者玉清之房名乃陽安元君之所處也¶
　　
**** 第十一章¶
皇清洞眞道君曰皇清乃上清三仙皇之眞人也洞眞乃上清¶
#<md:CK-KZ_JY242_02p033b>¶
<pb:YP-C_JY242_21canji-02-0033b>¶
元老之君也皆俱合生於太無之外俱合死於廣漢之上能生¶
能死是以皇清洞眞三帝合生理出於此矣日母者玉清之老¶
母主胞胎於尊神也名曰正薈條兆能知日母之名則胞結自¶
解七祖罪消¶
　　
**** 第十二章¶
高上太素君曰高上皇人常宴紫霄之上玉根者玉清天中山¶
名也乃五老上眞之所治太素眞人拂日月之光於帝一之前¶
太素天中呼日爲眇景也玉門蘭室並是上清宮中門戸名也¶
月中樹名騫樹一名藥王凡有八樹在月中也得食其葉者爲¶
玉仙玉仙之身洞徹如水精瑠璃焉¶
#<md:CK-KZ_JY242_02p034a>¶
<pb:YP-C_JY242_21canji-02-0034a>¶
　　
**** 第十三章¶
皇上四老道中君曰皇上四老眞人在日中無影呼日名爲九¶
曜生常乘明玉之輪轉宴於日中也廣霞者玉清天中山名乃¶
九日之所出矣日帝之所司也¶
　　
**** 第十四章¶
玉晨太上大道君曰道君保形景於法化之內回眄鏡於上清¶
之上解襟帶於玉映之室乘八素入於四明之門反日中之神¶
王併月中之高靈矣玉映者玉晨之宮名四明者上清玉帝之¶
南門也¶
　　
**** 第十五章¶
#<md:CK-KZ_JY242_02p034b>¶
<pb:YP-C_JY242_21canji-02-0034b>¶
太清大道君曰太清天中有山名浮絶三天神王之所治也彼¶
天人呼日爲太明又有金華樓諸受眞仙玉錄者皆在此樓之¶
中¶
　　
**** 第十六章¶
太極大道元景君曰太極有元景之王司攝三天之神仙者也¶
太漠者太清之外也太極眞人呼日爲圓明¶
　　
**** 第十七章¶
皇初紫元君曰皇初紫元之天常有暉暉之光鬱鬱如薄霞焉¶
乃九日之所出有如一日之照耳六淵者乃元君之宮名寒童¶
者山名也故曰登寒童之嶽會六淵之中矣¶
#<md:CK-KZ_JY242_02p035a>¶
<pb:YP-C_JY242_21canji-02-0035a>¶
　　
**** 第十八章¶
無英中眞上老君曰無英中眞上老君處上眞之宮領五帝之¶
籍解兆五符於重結化兆五神於胎骨常遊紫房明堂之內也¶
　　
**** 第十九章¶
中央黃老君曰中央黃老君三元之眞皇也圓華者黃老之宮¶
名也玉壽者太微天中之山名也皆黃老君之理所¶
　　
**** 第二十章¶
青精上眞內景君曰青精之宮有上華之室室中有自然青氣¶
號曰返香之煙逆風聞三千里紫空者內景之山名也青精君¶
常乘羽逸之車攜玄景之童登紫空之山入玉室之內也¶
#<md:CK-KZ_JY242_02p035b>¶
<pb:YP-C_JY242_21canji-02-0035b>¶
　　
**** 第二十一章¶
太陽九氣玉賢元君曰太陽九氣者變化三晨之上策駕紫軿¶
於微玄之下微玄者日中之神名曰玉賢天中或呼日爲微玄¶
也開陰太漠者是胎神之所在也胎門旣塞乃滯血之所穢胎¶
門旣開而嬰神之所棲太漠爲玄重之根開陰爲常生之源若¶
胎開而明潔則帝一之氣全也若太漠之內修則五老之宴歡¶
故云開陰太漠長保陽源陽源者猶人之有勢也兆能使陽源¶
不傾玄泉不動淡然淵停潭然天靜亦迴老駐年與靈均氣也¶
　　
**** 第二十二章¶
太初九素金華景元君曰太初天中有華景之宮宮有自然九¶
#<md:CK-KZ_JY242_02p036a>¶
<pb:YP-C_JY242_21canji-02-0036a>¶
素之氣氣烟亂生雕雲九色入其烟中者易貌居其煙中者百¶
變又有慶液之河號爲吉人之津又有流汨之池池廣千里中¶
有玉樹飲此流汨之水則五藏明徹面生紫雲¶
　　
**** 第二十三章¶
九皇上眞司命君曰九皇上眞者玉虛之元君也四司者天帝¶
之禁宮也晨暉者玉虛司命之宮名也飛霞者玉虛天中之山¶
名逸錄者仙皇之符籙也¶
　　
**** 第二十四章¶
天皇上眞玉華三元君曰天皇上眞者是上清眞人之典禁主¶
玉華仙女之母故號曰玉華三元君也乘神徊之車登雲飈之¶
#<md:CK-KZ_JY242_02p036b>¶
<pb:YP-C_JY242_21canji-02-0036b>¶
宮入流逸之室神徊者是眞人一輪車名九曲下戸者是男女¶
之陰地也男曰九曲女曰下戸此陰地常生白雲之氣以薰黃¶
庭之間是得道之候驗也¶
　　
**** 第二十五章¶
太一上元禁君曰太一上元君者萬仙之司主方嶽眞氣也主¶
除死籍刻書生簡赤氣王者日中之上神其名曰將車梁能知¶
赤氣王名者不死¶
　　
**** 第二十六章¶
元虛黃房眞晨君曰元虛黃房者是眞晨仙君之所治也玉宮¶
者是得道符籍之所在也九元鎭眞者是九元太帝之名也太¶
#<md:CK-KZ_JY242_02p037a>¶
<pb:YP-C_JY242_21canji-02-0037a>¶
帝名鎭字眞兆能知之者不死¶
　　
**** 第二十七章¶
太極主四眞人元君曰太極元君乘凌羽之車結雲氣以雕華¶
控九龍以齊驟揚威於高上之天轉轂於太明之邱鳴鐘於朱¶
火之臺¶
　　
**** 第二十八章¶
四斗中眞七晨散華君曰玉清天中有散華之臺是四斗七晨¶
道君之所治也七晨天中有反生之香氣反衝於三寶之山山¶
在四斗之中上有金琅之館名曰映清夷之宮其中上皇眞人¶
皆項負寶曜體映圓光氣合三寶靈洞五藏也洞經所謂香風¶
#<md:CK-KZ_JY242_02p037b>¶
<pb:YP-C_JY242_21canji-02-0037b>¶
扇三寶五藏映清夷¶
　　
**** 第二十九章¶
辰中黃景元君曰辰中眞人帶迎延之符登太霄之庭飛羽輪¶
於滄浪之臺佩玉章之文於太霞之宮¶
　　
**** 第三十章¶
金闕後聖太平李眞天帝上景君曰金闕之中有上景之氣氣¶
色鬱鬱暉照十方乃後聖之靈都太平之所會也種年祚於日¶
氣之中植三命於月宮之庭五毒絶於沉沒解結生於天堂¶
　　
**** 第三十一章¶
太虛後聖無景彭室眞君曰太霞之中有彭彭之室結白氣以¶
#<md:CK-KZ_JY242_02p038a>¶
<pb:YP-C_JY242_21canji-02-0038a>¶
造構合九雲而立宇紫煙重扉神華所聚故號曰彭彭之室而¶
太虛元君之所處焉¶
　　
**** 第三十二章¶
太玄都九氣丈人主仙君曰太玄都九氣丈人乘晨徊之風登¶
蕩滯之山煥鬱然之烟入太暉之宮伐胞樹於死戸養胎氣於¶
冥初濟五毒於常關定三命於金書¶
　　
**** 第三十三章¶
上清八皇老君曰上清之天在絶霞之外有八皇老君運九天¶
之仙而處上清之宮也乘廣琅之車把鳳羽之節登華便之山¶
入太老之堂上清眞人呼日月爲太寶九華¶
#<md:CK-KZ_JY242_02p038b>¶
<pb:YP-C_JY242_21canji-02-0038b>¶
　　
**** 第三十四章¶
東華方諸宮高晨師玉保仙王曰青童君東華者仙眞之州也¶
在始暉之間高晨玉保王所治也東華眞人呼日爲紫曜明或¶
曰圓珠青童君乘雕玉之軿御圓珠之氣登雲波之山入東華¶
之堂¶
　　
**** 第三十五章¶
榑桑太帝九老仙皇君曰九老京者山名也在榑桑之際九老¶
仙皇處榑桑之際治九老之京太帝君治榑桑之杪會方丈之¶
臺也二道君時乘合羽之車合羽車者雲沓之色登榑桑之杪¶
會九老之京出靈戸之符召大魔之王矣¶
#<md:CK-KZ_JY242_02p039a>¶
<pb:YP-C_JY242_21canji-02-0039a>¶
　　
**** 第三十六章¶
小有玉眞萬華先生主圖玉君曰小有玉眞天中有萬華之宮¶
小有先生主圖玉君之所治也此宮之中藏錄上帝之寶經玉¶
清之隱書也又有洞觀之堂懸在太無之中重泉曲者魔王之¶
陰府也兆旣得洞一之道乃拔死於泉曲之籍書仙名於靈羽¶
之錄¶
　　
**** 第三十七章¶
玄洲二十九眞伯上帝司禁君曰玄洲有三溺之津非飛仙而¶
莫越也又有羽景之堂在太無之庭又有絶空之宮在五雲之¶
中王靈仙母金華仙女常所遊也司禁眞伯上帝玉君時乘日¶
#<md:CK-KZ_JY242_02p039b>¶
<pb:YP-C_JY242_21canji-02-0039b>¶
月之軿披虎文之裘登重漠之山入宴羽景之堂濯纓帝川之¶
池會仙絶空之宮也¶
　　
**** 第三十八章¶
太無晨中君刊峩嵋山中洞宮玉戸太素君曰太無在洞景之¶
表太素在幽玄之上九宮列金門於大素之表丹樓沓七重於¶
大無之庭乃太素三元君所遊也¶
　　
**** 第三十九章¶
西元龜山九靈眞仙母青金丹皇君曰崑崙山有九靈之館又¶
有金丹流雲之宮上接璇璣之輪下在太空之中乃王母之所¶
治也西元龜山在崑崙之西太帝玉妃之所在¶
#<md:CK-KZ_JY242_02p040a>¶
<pb:YP-C_JY242_21canji-02-0040a>¶
　　
*** 釋太上大道君洞眞金玄八景玉籙¶
經釋題曰東華上仙名太上八素隱書南華上仙曰大洞眞經¶
西華上仙曰金眞玉光映天洞觀玉經北華上仙曰蕭條九曜¶
豁落七元上經玉皇中仙曰太上高聖八景玉籙中央黃老君¶
南極元君藏錄二經於太素瑤臺玄雲羽室封以鬱林之笈玉¶
清三元之章乃命北寒金臺龍華玉女七百人又命白空虞宮¶
西靈玉童七百人侍衛焉晉永和十一年歲在乙卯九月一日¶
夜半受經於紫微王夫人凡二萬二百三十字其大洞眞經一¶
萬字上清高聖太上大道君金玄八景玉籙¶
上清高聖太上大道君者蓋二晨之精氣慶雲之紫煙玉暉輝¶
#<md:CK-KZ_JY242_02p040b>¶
<pb:YP-C_JY242_21canji-02-0040b>¶
煥金映流眞結化含秀苞凝玄神寄胎母氏育形爲人諱[(日*日)/十/(日*日)]天¶
眞字開元母妊三千七百年乃誕於西那天鬱察山浮羅嶽丹¶
玄之阿於是受書玉虛朓景上清位爲太上高聖玉晨大道君¶
治蘂珠日闕館七映紫房玉童玉女各三十萬人侍衛於是振¶
策七圃楊青建朱騰空舞旍駕景騁飈徘徊八烟盤桓空塗仰¶
簪日華拾落日珠摘絳林之琅實餌玄河之紫蕖偃蹇靈軒領¶
理帝書萬神八拜五德把符上眞侍晨天皇抱圖乃仰空而言¶
曰子欲爲眞當存日中君駕龍驂鳳乘天景雲東遊桑林遂入¶
帝門若必昇天當思月中夫人駕十飛龍乘我流鈴西朝六領¶
遂詣帝堂精根運思上朝玉皇薈薈敷鬱儀以躡景晃晃散結¶
#<md:CK-KZ_JY242_02p041a>¶
<pb:YP-C_JY242_21canji-02-0041a>¶
璘以曁霄雙皇合輦後天而凋夫大有者九天之紫宮小有者¶
清虛之首洞於是¶
太上大道君初乘一景之輿駕八素紫雲攝希微倉帝名錄豐¶
子俱東行詣鬱悅那林昌玉臺天見玉清紫道虛皇上君受九¶
暉大晨隱符¶
太上大道君次乘二景之輿駕七素絳雲攝中微赤帝名定無¶
彥俱南行詣高桃厲冲龍羅天見玉清翼日虛皇太上道君受¶
觀靈元晨隱符¶
太上大道君次乘三景之輿駕六素紅雲攝紫微白帝名渠淵¶
石俱西行詣碧空歌飲黎天見玉清昌陽始虛皇高元君受總¶
#<md:CK-KZ_JY242_02p041b>¶
<pb:YP-C_JY242_21canji-02-0041b>¶
晨九極隱符¶
太上大道君次乘四景之輿駕五素青雲攝玄微黑帝名齊元¶
旋俱北行詣𨚧摩坦婁于醫天見玉清七靜道生高上虛皇君¶
受沓曜旋根隱符¶
太上大道君次乘五景之輿駕四素黃雲攝始微上帝名接空¶
子俱東北行詣扶力蓋浮羅天見玉清太明虛皇洞清君受玄¶
景晨光隱符¶
太上大道君次乘六景之輿駕三素綠雲攝靈微中帝名秉巨¶
文俱東南行詣具謂耶渠初默天見玉清始元虛皇太霄君受¶
合暉晨命隱符¶
#<md:CK-KZ_JY242_02p042a>¶
<pb:YP-C_JY242_21canji-02-0042a>¶
太上大道君次乘七景之輿駕二素紫雲攝宣微下帝名宏膚¶
子俱西南行詣沖容育鬱離沙天見玉清七觀無生虛皇金靈¶
君受齊暉晨玄隱符¶
太上大道君次乘八景之輿駕一素靈雲攝洞微眞帝名洄澄¶
攄俱西北行詣單綠察寶輪法天見玉清八觀高元虛皇渟景¶
君受高上龍煙隱符¶
太上大道君又乘洞景玉輿駕太霞紫煙玄景之暉攝九微內¶
帝君名申明閑及上皇九玄九天諸眞仙王等俱仰登彌梵羅¶
臺霄絶寥邱飛元雲根之都玉清上天見玉清紫暉太上玉皇¶
明上大道君受高清太虛無極上道君隱符¶
#<md:CK-KZ_JY242_02p042b>¶
<pb:YP-C_JY242_21canji-02-0042b>¶
　　
*** 釋太上神州七轉七變儛天經¶
神州在天關之北日月迴度其南七星輪轉其中央晝左迴八¶
緯夜右轉七經七星運周天光迴靈此上皇紫晨受化之庭修¶
七轉之法位登於玉清¶
七轉七變之道上皇紫晨君受於九天父母修行道成以傳玄¶
感清天上皇君皇君以傳三天玉童玉童以傳紫極眞元君紫¶
極眞元君傳天帝君天帝君傳南極上元君南極上元君傳太¶
微天帝君太微天帝君傳後聖金闕君後聖金闕君傳上相青¶
童君承眞相系皆經萬劫一傳小有天王後撰一通以封於西¶
城山中得者皆奉迎聖君於上清宮給玉童玉女各二十一人¶
#<md:CK-KZ_JY242_02p043a>¶
<pb:YP-C_JY242_21canji-02-0043a>¶
典衛靈文營護有經者身¶
神州玉章凡十四章乃十四帝君洞野之曲百神內名玉天之¶
玄象三晨之精誦其章玉響激朗上元誦之萬遍白日昇天¶
　　
*** 釋神虎上符消魔智慧經¶
神者靈也靈變無窮陰陽不測名之曰神也虎者威也威震九¶
遐之域神光煥乎上清上者太上祕乎靈都上宮神虎七千備¶
于玉闕因以爲名符者信也太上之信召會羣靈消魔者滅鬼¶
也凡有玉簡紫名得修上經莫不爲眾邪所乘鬼魔所試兆當¶
諷詠此經則激百陽以生電鼓千陰以吐威六天失氣九魔消¶
摧也智者日中之星也慧者宜以生生爲急也故慧字有兩生¶
#<md:CK-KZ_JY242_02p043b>¶
<pb:YP-C_JY242_21canji-02-0043b>¶
并而共乘一急之象者也誦經五千遍則神智開朗聖慧明發¶
命八景以高登騁神虎以飛昇此大威變之道故以消魔爲名¶
　　
*** 釋太上素靈洞玄大有妙經¶
太者大也彌綸而不可極故曰太也上者處乎無窮之表故曰¶
上也是道君之號也素靈者房名也洞者洞天洞地無所不通¶
也玄者幽㝠之所出也大有者宮名也妙者微之極也經者營¶
也弘暢幽極經理神關故謂之經而有玄丹上化三眞元洞之¶
道本與玄氣同存元始俱生三精凝化結朗玉章構演三洞之¶
府總御萬眞之淵乃祕在九天之上大有妙宮金臺玉室素靈¶
之房蓊藹玄玄之上蕭蕭始暉之中是時上聖眾帝清齋三月¶
#<md:CK-KZ_JY242_02p044a>¶
<pb:YP-C_JY242_21canji-02-0044a>¶
仰稟太冥玄思感於大寂積稔啟於上清而受焉因經所藏之¶
處而以爲名¶
　　
*** 釋迴元九道飛行羽經¶
迴元者運星元之綱輪也輪空洞之大輻調四氣之長存九道¶
者北斗九星也九星之運觀渙五常五行乘之以致度萬物稟¶
之以得生皆九道之運也飛行羽經者九天父母太眞丈人同¶
宴景龍之輿息駕無崖之端忽致玄靈瑞降白鸞之車黑翮之¶
鳳口銜素章登空步虛經厯無窮因名白羽黑翮飛行羽經¶
　　
*** 釋九靈太妙龜山元錄¶
龜山在天西北角周迴四千萬里高與玉清連界西王母所封¶
#<md:CK-KZ_JY242_02p044b>¶
<pb:YP-C_JY242_21canji-02-0044b>¶
也元錄者九虛上眞始生變化大妙之法記爲名錄也皆刻書¶
龜山流精紫閭金華瓊堂其旨隱奥其音宛妙蓋九天書錄名¶
題龜山¶
　　
*** 釋大有八稟太丹隱書¶
大有宮名也在九天之上八者八節也稟者授節度也太丹南¶
宮名也隱藏也書文也言八節吉辰天上宴會八稟開眞大慶¶
之日其時乃萬神集議皆列言大有之宮爲學之士以其日清¶
齋首過卽上生於南宮也¶
　　
*** 釋七聖玄記迴天九霄經¶
七聖者高聖玉帝君高聖太上大道君上聖紫清太素三元君¶
#<md:CK-KZ_JY242_02p045a>¶
<pb:YP-C_JY242_21canji-02-0045a>¶
上聖白玉龜臺九靈太眞西王母上聖中央黃老君上聖榑桑¶
太帝君後聖金闕帝君也玄記者七聖各逆注得道之人玄名¶
也迴天者太上道君携契玉虛紫賓迴天傾光上登九層七映¶
朱宮徘徊明霞之上蕭條九空之中列七範於仙錄刻王名於¶
隱篇九霄九天也一名九空上聖帝君受命於九空結飛氣成¶
自然之字玄記後學得道之名靈音韻合玉朗稟眞或以字體¶
或以隱音上下四會皆表玄名¶
　　
*** 釋曲素訣辭五行祕符¶
曲者臺名也素者八方之素也玄都上有九曲崚嶒鳳臺皆結¶
自然鳳氣而成瓊房玉室處於九天之上玉京之陽虛生八會¶
#<md:CK-KZ_JY242_02p045b>¶
<pb:YP-C_JY242_21canji-02-0045b>¶
交眞之氣十折九曲洞達八方上招扶搖之翮傍通八素之靈¶
故以曲素爲名訣者旨詣也辭者憂樂之曲也結九元正一之¶
氣以成憂樂之辭上慶神眞之歡下悲兆民之憂故曰憂樂之¶
辭也五行者金木水火土也祕者藏於上清瓊宮也符者文也¶
五色流精凝而成文也混化萬眞總御神靈¶
　　
*** 釋天關三圖七星移度經¶
天關三圖者九天之上有關玉臺一名天關一名天圖一名天¶
開是九天之生門關之樞機也其西五千里則金闕宮東九千¶
里則青華宮上去玉清宮七千里是眾眞之所經神仙之所厯¶
學者之所由也七星者斗星也移度者厯轉也日月迴周其境¶
#<md:CK-KZ_JY242_02p046a>¶
<pb:YP-C_JY242_21canji-02-0046a>¶
七星厯轉其關上運九天明皇之氣下潤流灑梵行諸天高上¶
玉帝出入遊宴之道乃學者簡錄所通之門上相所撰以挾後¶
學有知上帝宮館之次第上眞所遊處剋成眞人也¶
　　
*** 釋除六天玉文三天正法¶
除者罷也六天者赤虛天泰玄都天清皓天泰玄天泰玄倉天¶
泰清天此六天起自黃帝以來民人互興殺害不稟自然六天¶
之理於兹而興太上給以鬼兵使於三代之中驅除惡民而六¶
天臨治轉自僞辭太上下玉文遂截六天之氣更出三天正法¶
割惡救善三天者清微天禹餘天大赤天是也¶
　　
*** 釋青要紫書金根眾經¶
#<md:CK-KZ_JY242_02p046b>¶
<pb:YP-C_JY242_21canji-02-0046b>¶
青要者紫清帝君之別號也紫書者紫筆繕文也金者金簡也¶
根者日根也眾經者科集眾經之最要也蓋玉帝命高上侍眞¶
總仙君科集寶目採日根之法合爲眾經以紫筆繕文金簡爲¶
篇也¶
　　
*** 釋石精金光藏景錄形經¶
石精者妙鐵也石者鐵之質精者石之津治之爲劍而發金光¶
金者劍之幹光者刃之神藏景者隱身也錄形者代身也¶
　　
*** 釋太上九赤斑符五帝內眞經¶
太上者是無極大道之號也九赤者乃九元之氣也九元者五¶
嶽四海也山海色雜目之斑也符者眞文也五嶽得之以鎭四¶
#<md:CK-KZ_JY242_02p047a>¶
海得之以潤五帝得之以靈人得之以神仙也¶
¶
¶
¶
¶
¶
¶
¶
¶
¶
#<md:CK-KZ_JY242_02p047b>¶
¶
¶
¶
¶
¶
¶
¶
¶
¶
¶
#<md:CK-KZ_JY242_02p048a>¶
<pb:YP-C_JY242_21canji-02-0047a>¶
　
** 經釋¶
　　
*** 釋太霄琅書¶
太霄琅書妙經云九天九王萬炁之本宗眾帝之祖先乃九炁¶
之精源以天地未凝三晨未明結自然而生於空洞之內溟涬¶
之中厯九黃劫而分氣各治置立天地日月星辰於是而明萬¶
氣流演結成道眞元始上皇高上玉虛並生始天之中三十九¶
帝二十四眞遂有宮闕次序之官上皇寶經皆結自然之章以¶
行長生之道不死之方符章玉訣皆起於九天之王傳於世代¶
之眞至三五改運九靈應期後聖九玄道君推校本元以厯九¶
萬億九千累劫上皇典格多不相參道君以中皇元年九月一¶
#<md:CK-KZ_JY242_02p048b>¶
<pb:YP-C_JY242_21canji-02-0047b>¶
日於玉天瓊房金闕上宮命東華青宮尋俯仰之格揀校古文¶
撰定靈篇集爲寶經三百卷以付上相青童君使傳後學玉名¶
合眞之人¶
　　
*** 釋太微黃書¶
太微黃書八卷素訣乃含於九天玄母結文空胎厯歲數劫以¶
成自然之章太皇中歲成洞眞金眞玉光八景飛經元始天王¶
名之八景飛經廣生太眞名之八素上經青眞小童名之豁落¶
七元太上道君曰隱書玉訣金章¶
　　
*** 釋太上金書祕字¶
金書祕字出乎混洞太無紫氣練眞鋒芒豔乎日月斷諸邪闇¶
#<md:CK-KZ_JY242_02p049a>¶
<pb:YP-C_JY242_21canji-02-0048a>¶
飛綵空玄太上有命付諸天君青眞小童奉受修習傳太極眞¶
人清虛眞人南嶽赤松子劉子先等寶祕尤嚴得者勿泄¶
　　
*** 釋太上上皇民籍定眞玉籙¶
凡欲定心當受上皇民籍定眞玉籙此籙至要爲學之先先能¶
定心仙名乃定仙名者由此籙焉是三天正一先生所佩以定¶
得仙之名傳於玉帝三十九眞也青童君請問太上道君曰治¶
心入道科術參羅各云要妙由之有緣未審今之所最要何方¶
爲勝太上答曰勝理雖多其有最者治心之要在乎慚愧動心¶
舉目轉體安身常懷慚愧不忘須臾心神乃定定則入道此爲¶
最要也青童曰何所慚愧而得入道太上曰心有神識識道可¶
#<md:CK-KZ_JY242_02p049b>¶
<pb:YP-C_JY242_21canji-02-0048b>¶
尊尊由無爲而我有爲有爲有累志願無爲無爲無累不可便¶
及力進苦遲負累稍至爲此慚愧不離心中又當思我稟生生¶
由父母父母鞫養辛苦劬勞而我成長學術不深無奇方異法¶
令父母延年長生不死同得神仙此期未克供養又虧公私愆¶
過父母垂憂思慮不精功行怠退爲此慚愧不離心中又父母¶
愛念令其携誘從師學問智慧通神求得仙聖爲道種人師又¶
勸勵方便抑揚善誘善接旣練旣陶而任欲肆心負違師訓或¶
將成而罷叛正入邪攻伐師友反道破經罪延尊上禍滅己身¶
災殃將至不知改悛或不自覺悟以爲眞正苦及方悔悔無所¶
追爲此慚愧不離心中又君王賞德搜賢訪美舉其宗鄕拔其¶
#<md:CK-KZ_JY242_02p050a>¶
<pb:YP-C_JY242_21canji-02-0049a>¶
萃類爵祿光厚宴集綢繆不能竭力盡忠贊宣聖化貪榮慕勢¶
阿諛面從佞媚自進抑絶高明嫉害勝已結對連仇災凶賊害¶
毒至不知知不能脫誤及親友爲此慚愧不離心中又崇道不¶
忘事親能孝奉君必忠不負幽顯而前身宿障否病相纏公私¶
口舌誹謗橫生或鬭訟牢獄非意而及或執勤守愼清直異羣¶
君上所憎眾邪所怨或事師敬友往還身心遭罹凶醜惡鬼惡¶
人交互劫掠慴脅中傷或爲善成惡捨財致怨盡禮爲佞竭誠¶
爲姦或起立館舍繕寫經圖堂宇雖立不得常安篇部雖多不¶
得披覽公私罣礙風火志失慘疾飢寒不從本忘白日空去素¶
願未成一失生道方向㝠㝠幽苦煩惱未測還期今欲救之未¶
#<md:CK-KZ_JY242_02p050b>¶
<pb:YP-C_JY242_21canji-02-0049b>¶
得要訣爲此慚愧不離心中心中有神不知慚愧則馳競遑遑¶
無時得定定由慚愧慚愧旣立常在心中心中有慚愧俯仰思¶
道思道不忘須臾則神明定乎內內定則罪去罪去則福來福¶
來則成眞成眞則入道入道由慚愧慚愧則入神也青童曰慚¶
愧在心謹聞命矣請問慚愧在迹其狀可聞乎太上曰善哉善¶
哉要爾之問也夫有形則有心有心則有事有事則有迹有迹¶
則有狀有狀則有言有言則有法有法則有道有道則法可陳¶
矣學士治心慚愧在內慚愧之迹其狀在外豫兮若冬涉川猶¶
兮若畏四鄰是其狀也愼言語懼悀總也節飲食慮貪饕也衣¶
麤而淨在素潔也居陋而隱守靜篤也恭敬一切避凌辱也不¶
#<md:CK-KZ_JY242_02p051a>¶
<pb:YP-C_JY242_21canji-02-0050a>¶
敢爲先免嫉謗也始終貞信潛化導也進止和光密行教也挫¶
銳解紛明道有時也出處變化見神應之緣也各有其法同是¶
慚愧之狀也¶
　　
*** 釋太上倉元上籙¶
倉元上籙一名太清內文又名玉鏡寶章又名金圖瓊字又名¶
破淹洞符又名玄覽寶籙又名人鳥山經又名金生策文又名¶
威武太一扶命玉晨君所修祕於素靈上宮得而奉行能飛能¶
沈能隱能顯位爲眞人¶
　　
*** 釋太上太素玉籙¶
太素玉籙者玉晨君所修五帝神使祕於素靈上宮大有之房¶
#<md:CK-KZ_JY242_02p051b>¶
<pb:YP-C_JY242_21canji-02-0050b>¶
得者飛行太空能隱能藏給玉童玉女各二人密修卽驗泄露¶
致災精加謹愼諦憶師官也¶
　　
*** 釋太上神虎玉符¶
老君曰神虎玉符太眞九天父母所出太眞丈人以傳東海小¶
童九天眞王九天眞王以傳太上道君太上道君常所寶祕藏¶
於太陵靈都瓊宮玉房之裏衛以巨獸捍以毒龍神虎七千備¶
于玉闕也神虎班其匠金虎亘其眞智慧標其幹消魔演其源¶
微旨幽邃妙趣難詳皆署天魔隱諱或標百神內名誦其章千¶
精駭動詠其篇萬祅束形以三天立正之始傳付太微天帝君¶
使威制六天斬馘萬神攝山召海束縛羣靈威魔滅試迴轉五¶
#<md:CK-KZ_JY242_02p052a>¶
<pb:YP-C_JY242_21canji-02-0051a>¶
星¶
　　符在本經¶
晉興甯三年乙丑歲三月七日桐柏眞人授道士許遠遊言至¶
甲申乙亥壬辰癸巳歲九月一日七月一日四月八日當有道¶
士著七色法衣手持九曲策杖或在靈壇之所或在人間告乞¶
或詠經詩或作狂歌子若見之勤請其道必授子神虎上符此¶
南嶽眞人太上常使其時下在人間察視學者之心也¶
　　
*** 釋太上金虎符¶
此符本刻于上清玉簡智慧篇中有七萬言靈音道妙微旨難¶
詳或著天魔隱諱或表萬神內名或釋幽論凝决於瓊音也小¶
#<md:CK-KZ_JY242_02p052b>¶
<pb:YP-C_JY242_21canji-02-0051b>¶
有王君抄出此符及威神內文之法以制天地羣靈有一百言¶
耳此咒甚祕名曰三天虎書太元上籙受之者先齋七十日賫¶
金虎玉金素金玄羅三十尺以爲金眞之誓盟天地不宣之約¶
依四極明科聽使七百年中得傳三人¶
　符在本經¶
　　
*** 釋太上金篇虎符¶
太微天帝君以傳金闕帝君朱書白素盛以紫錦囊佩之頭上¶
以行則制命天地羣靈神仙敬伏玉華執巾天丁衛軀山嶽稽¶
精加勅威神之祝玉清之章便得斬馘九魔千妖滅形矣此上¶
清禁符不傳於世得佩之者飛昇上清¶
#<md:CK-KZ_JY242_02p053a>¶
<pb:YP-C_JY242_21canji-02-0052a>¶
　　
*** 釋太上玉清神虎內眞隱文¶
太上道君曰李山淵德合七聖爲金闕之主方當參謁十天理¶
命億兆定中元於玄機制陰陽於不測以齊首拔眞擢領封河¶
召海斷任死生把執天威馘滅六天總罰三官旣以說之以智¶
慧又復記之以消魔智慧可以驅神消魔可以滅邪復授之以¶
神虎眞符助之以散穢去患也　文辭在本經中¶
　　
*** 釋太上三元玉檢布經¶
高上三元布經乃上清三天眞書上眞玉檢飛空之篇上元檢¶
天大籙下元檢地玉文中元檢仙眞書如是寶篇高上皆刻金¶
丹書貯以自然雲錦之囊封以三元寶神之章藏於九天之上¶
#<md:CK-KZ_JY242_02p053b>¶
<pb:YP-C_JY242_21canji-02-0052b>¶
大有之宮金臺玉室九曲丹房南極上元君主之以上元朱宮¶
玉女七百人侍衛¶
　　
*** 釋洞眞太上九眞中經¶
太上九眞中經一名天上飛文一名外國放品一名神州靈章¶
雖有四號故一書耳¶
　　
*** 釋洞眞玉晨明鏡金華洞房雌一五老寶經¶
一名三元玉晨法一名雌一隱玄經¶
　　
*** 釋洞眞中黃老君八道祕言經¶
太虛眞人南嶽赤松子曰此經或名九素上書或名太極中眞¶
玉文或名八道金策¶
#<md:CK-KZ_JY242_02p054a>¶
<pb:YP-C_JY242_21canji-02-0053a>¶
　　
*** 釋洞神祕籙¶
小有經下記曰三皇治世各受一卷以天下有急召天上神地¶
下鬼皆勅使之號曰三墳後有八帝次三皇而治又各受一卷¶
亦以神靈之教治天下上三卷曰三精次三卷曰三變次二卷¶
曰二化凡八卷號曰八索¶
　　
*** 釋玄眞文赤書玉訣¶
東方九氣青天眞文赤書一名生神寶眞洞玄章一名東山神¶
咒八威策文¶
南方三氣丹天眞文赤書一名南雲通天寶靈鈐一名九天神¶
咒一名赤帝八威策文¶
#<md:CK-KZ_JY242_02p054b>¶
<pb:YP-C_JY242_21canji-02-0053b>¶
中央黃天眞文赤書一名寶劫洞清九天靈書一名黃神大咒¶
一名黃帝威靈策文¶
西方七氣素天眞文赤書一名金眞寶明洞微篇一名西山神¶
咒一名八威召龍文¶
北方五氣玄天眞文赤書一名元神生眞寶洞文一名北山神¶
咒¶
　　
*** 釋紫度炎光神玄經¶
紫度炎光神玄經者非紫度炎光有本元乃是神經自生空虛¶
之中凝氣成章玄光炎映積七千年其文乃見太微天帝君以¶
紫簡結其篇目金簡刻書其文仍記爲紫度炎光神玄變經者¶
#<md:CK-KZ_JY242_02p055a>¶
<pb:YP-C_JY242_21canji-02-0054a>¶
從玄中變而名焉¶
　　
*** 釋胎精中記¶
九天丈人告三天玉童曰九丹上化胎精中記乃生九玄之初¶
結太空自然之氣以成寶文二十四眞三十九帝悉所修行一¶
名瓊胎靈曜經一名洞眞太丹隱書一名帝君七化變景九形¶
經一名太一二度帝寶五精經¶
　　
*** 釋隱地八術¶
隱地八術乃紫清帝君遊隱之道玄變之訣舊文乃有八卷變¶
化八方藏形隱影之事¶
　　
*** 釋外國放品經¶
#<md:CK-KZ_JY242_02p055b>¶
<pb:YP-C_JY242_21canji-02-0054b>¶
外國放品經皆玄古洞空之書自然之章是上眞帝皇以下及¶
學仙得道者莫不受音於太空¶
　　
*** 釋四十四方經¶
太上黃素四十四方皆九天之上書八會之隱文也是以太上¶
大道君命上清高仙太極眞人科集品目陳其次序合爲黃素¶
神方四十四首¶
　　
*** 釋八素眞經¶
八素眞經乃玄清玉皇之道又有地仙八素經論服王氣吐納¶
之道也又有九素經論召鬼使精行厨檢魂魄之事¶
　　
*** 釋三九素語¶
#<md:CK-KZ_JY242_02p056a>¶
<pb:YP-C_JY242_21canji-02-0055a>¶
三九素語玉精眞訣上相青童君曰三九素語出九帝三眞命¶
咒之辭理氣停年開解靈關五藏華鮮¶
　　
*** 釋紫鳳赤書¶
龍景九文紫鳳赤書曰太上閑居崚嶒之臺金華九曲之房說¶
龍景九文紫鳳赤書¶
　　
*** 釋靈飛六甲¶
瓊宮五帝靈飛六甲內文一名太上六甲素奏丹符一名五帝¶
內眞通靈之文一名玉精眞訣一名景中之道一名白羽黑翮¶
隱玄上經靈飛左右六十上符並生於九玄之中結清陽之氣¶
以成玉文¶
#<md:CK-KZ_JY242_02p056b>¶
<pb:YP-C_JY242_21canji-02-0055b>¶
　　
*** 釋元始洞玄靈寶赤書五篇眞文¶
五老靈寶五篇眞文元始天書生於空洞之中爲天地之根又¶
云元始赤書五篇眞文上清自然之書九天始玄化空洞之靈¶
章成天立地開張萬眞¶
　　
*** 釋洞玄智慧大誡經¶
洞玄智慧大誡經元始天尊以開皇元年七月一日於西那玉¶
國鬱察山浮羅之嶽長桑林中授太上大道君智慧上品大誡¶
法文¶
　　
*** 釋洞玄通微定志經¶
天尊曰卿並還坐吾欲以思微定志旨訣告卿其要簡易得悟¶
#<md:CK-KZ_JY242_02p057a>¶
<pb:YP-C_JY242_21canji-02-0056a>¶
不亦快乎二眞曰思微定志爲有經也天尊曰都無文字二眞¶
曰斯徒解壁無底大癡如無文字何從得悟答曰卽時一切經¶
書本無文字也今日之言不亦經乎¶
　　
*** 釋洞眞黃氣陽精三道順行經一名藏天偃月經¶
南極上元君曰吾愛高上順行三道之要黃氣陽精之道喻御¶
靈暉口啜皇華仰餐飛根存七曜於紫庭行三道於金門洞闊¶
狹於淵景明日月之方圓覩朱階於洞陽入練湯於廣寒登七¶
寶於玄圃攀飛梯於靈關回陽精於浮黎採黃氣於鬱單傍金¶
翅於高木回石景以映顏修御靈圖遂感神眞乃三景垂映七¶
精翼軒五靈交帶四司結篇西龜定錄名題高晨故位登南極¶
#<md:CK-KZ_JY242_02p057b>¶
<pb:YP-C_JY242_21canji-02-0056b>¶
上元之君此道高妙非庸夫狹學所可言論今集其所稟粗說¶
高上玉帝口言以標玄虛自然靈文付上相青童君掌錄玄宮¶
經萬劫之後當授玄記白簡青錄之人¶
　　
*** 釋洞眞玉佩金璫太極金書上經¶
玉佩者九天魂精九天之名曰晨燈一名太上隱玄洞飛寶章¶
金璫者九天魄靈九天之名曰虹映一名上清華蓋陰景之內¶
眞¶
　　
*** 釋洞玄太極隱注經¶
太上玉經隱注曰上清之高旨極眞之微辭飛仙之妙經也靈¶
寶經或曰洞玄或云太上昇玄經皆高仙之上品虛無之至眞¶
#<md:CK-KZ_JY242_02p058a>¶
<pb:YP-C_JY242_21canji-02-0057a>¶
大道之幽寶也三皇天文或云洞神或云洞仙或云太上玉策¶
此三洞經符上道之綱紀太虛之玄宗上眞之首經矣豈中仙¶
之所聞哉¶
　　
*** 釋七經(并序)¶
道學七經經者徑也由也常也成也徑直易行由之得進常通¶
不塞正以治邪轉敗爲成經緯相會也玄素黃帝容成彭鏗巫¶
咸陳赦習學七經演述陰陽生生爲先先仁之志非但七人七¶
人迹多亦號七經天門玉子皆傳斯道外儒失道不知道爲儒¶
本儒爲道末本末不知致無長壽之人遂爲淫亂之俗也至於¶
外儒五經備有詩首關雎禮貴婚嫁傳嗣之重厯代所同無後¶
#<md:CK-KZ_JY242_02p058b>¶
<pb:YP-C_JY242_21canji-02-0057b>¶
之罪三千莫大而知男女氣數陰陽興衰聞之疑怪蚩鄙成災¶
良可痛念智者悟之能歸內道救理外儒詩禮傳易至于尚書¶
禮樂孝經斂末崇本本孝合乎道習樂同乎德道德弘深仁義¶
備舉禮智恒用信不蹔虧緣末入本引外還內上學之功於此¶
乎在¶
七經者一曰仁經男女婚嫁恩愛交接生子種人永世無絶¶
二曰禮經旣生當長壯不可恣夫清婦貞內外分別尊卑相敬¶
和而有節¶
三曰信經旣知禮節親疎相間朝野忠直無相違負¶
四曰義經旣知忠直有與有取罰惡賞善更相成濟¶
#<md:CK-KZ_JY242_02p059a>¶
<pb:YP-C_JY242_21canji-02-0058a>¶
五曰智經旣知賞罰防有枉濫抑揚通流除邪入正¶
六曰德經治邪保正五德均平無偏無苦常樂長存¶
七曰道經常樂長存騰泰無上上德不德教化立功功成身退¶
權變無窮¶
凡人學道共修七經經有所明各有多少仁經恩多餘事皆少¶
少不受稱多故立名名爲仁經亦有禮義信智德道六同若斯¶
唯道獨多少行均平故號大道一切所宗也¶
¶
¶
¶
#<md:CK-KZ_JY242_02p059b>¶
<pb:YP-C_JY242_21canji-02-0058b>¶
¶
¶
¶
¶
¶
¶
¶
¶
¶
¶
#<md:CK-KZ_JY242_02p060a>¶
<pb:YP-C_JY242_21canji-02-0059a>¶
** 老君太上虛無自然本起經¶
道者謂太初也太初者道之初也初時爲精其炁赤盛卽爲光¶
明名之太陽又曰元陽子丹丹復變化卽爲道君故曰道之初¶
藏在太素之中卽爲一也太素者人之素也謂赤氣初變爲黃¶
氣名曰中和中和變爲老君又爲神君故曰黃神來入骨肉形¶
中成爲人也故曰人之素藏在太始之中此卽爲二也太始者¶
氣之始也謂黃氣復變爲白氣白氣者水之精也名太陰變爲¶
太和君水出白氣故曰氣之始也此卽爲三氣也夫三始之相¶
包也氣包神神包精故曰白包黃黃包赤赤包三三包一三一¶
混合名曰混沌故老君曰一生二二生三三生萬物又曰混沌¶
#<md:CK-KZ_JY242_02p060b>¶
<pb:YP-C_JY242_21canji-02-0059b>¶
若雞子此之謂也夫人形者主包含此三一故曰三生又曰三¶
精又曰三形元包含神神得氣乃生能使其形安止其氣如此¶
三事當相生成¶
夫道爲三一者謂虛無空空者白也白包無無者黃也黃包赤¶
赤爲虛何爲虛虛者精光明明而無形質譬若日月及火其精¶
明然而無有形質故爲虛何謂無無者炁也炁有形可見無質¶
可得故爲無何謂空空者未有天地山川左顧右視蕩蕩漭漭¶
無所障礙無有邊際但洞白無所見無以聞道自然從其中生¶
譬若琴瑟鼓簫之屬以其中空故出聲音是以聖人作經誡後¶
賢者欲使守道空虛其心關閉其耳目不復有所念若有所念¶
#<md:CK-KZ_JY242_02p061a>¶
<pb:YP-C_JY242_21canji-02-0060a>¶
思想者不能得自然之道也所以者何道未變爲神時無端無¶
緒無心無意都無諸欲澹泊不動不搖及變爲神明神者外其¶
光明多所照見使有心意諸欲因生更亂本眞或曰思想不能¶
復還反于道便入五道無有休息時何謂五道一道者神上天¶
爲天神二道者神入骨肉形爲人神三道者神入禽獸爲禽獸¶
神四道者神入薜荔薜荔者餓鬼名也五道者神入泥黎泥黎¶
者地獄名也神有罪過入泥黎中考如此五道各有劫壽歲月¶
是以賢者學道當曉知虛無自然守虛無者得自然之道不復¶
上天也常在世間變化見死生爲世人師守神者能練骨肉形¶
爲眞人屬天官當飛上天此謂中自然也守氣者能含陰陽之¶
#<md:CK-KZ_JY242_02p061b>¶
<pb:YP-C_JY242_21canji-02-0060b>¶
氣以生毛羽得飛仙道名曰小自然故神有廣狹知有淺深明¶
有大小由是言之學道讚誦聖文尋逐明師開解愚冥也¶
夫守道之法當熟讀諸經還自思惟我身神本從道生道者清¶
靜都無所有乃變爲神明便有光明便生心意出諸智慧智慧¶
者謂五欲六情五欲者謂耳欲聲便迷塞不能止目欲色便淫¶
亂發狂鼻欲香便散其精神口欲味便受罪入網羅心欲愛憎¶
便偏邪失正平凡此五欲爲惑亂覆蓋六情者謂形識知痛痒¶
欲得細滑耳聞聲心樂之目見色心欲之鼻聞香心逐臭口得¶
味心便喜身得細滑衣被心便利之得所愛心便悅之坐此六¶
情以喪故復名六情喪人神但坐此六情所牽引迷亂淫邪垢¶
#<md:CK-KZ_JY242_02p062a>¶
<pb:YP-C_JY242_21canji-02-0061a>¶
濁闇蔽使神明不暢達便有肉人不能識別聽視不聰明情志¶
閉塞皆坐此五欲六情之所惑亂受罪展轉入五道死生無有¶
休息時以是故當熟自思此意其神本自清淨無此情欲但思¶
念此意諸欲便自然斷止斷止便得垢濁盡索垢濁盡索便爲¶
清淨便明見道與道合便能聽視無方變化無常人若復不解¶
此意且聽吾說譬如此類若鏡其師本作鏡時極令清明至於¶
人買鏡持歸不肯護之至使令冥無所光照乃復令摩鏡師以¶
藥摩之乃復正明以明能見人形影人神亦如此神本從道生¶
道者清淨故神本自清淨而使以情欲迷惑陷於闇冥其鏡冥¶
者藥摩之便明人神以欲自蔽冥者亦當以經法自摩諸欲乃¶
#<md:CK-KZ_JY242_02p062b>¶
<pb:YP-C_JY242_21canji-02-0061b>¶
得自然斷止而復清淨乃有所見又若天新雨之水皆擾濁若¶
收此水置一器中初時水尚渾濁無所照見久久稍自澄清便¶
明明便可於其中照見形影人神以諸欲亂時如此濁水人能¶
斷此情欲者如澄清水諸欲斷便自然清淨澄明明便爲得道¶
當曉知其本者諸欲便自然斷其餘外道不曉知其本清淨而¶
反常相教斷情欲夫情欲非有形質也來化無時不效有形之¶
物可得斷截使不復生此神情欲思想出生無時不可見知不¶
可預防遏不得斷截不效懸懸之緒可得寄絶不效草木可得¶
破碎不効光明可得障蔽不效水泉可得壅遏故神無形呼吸¶
之間丹㳅萬封以是故不可得斷絶但曉知其本清淨無欲自¶
#<md:CK-KZ_JY242_02p063a>¶
<pb:YP-C_JY242_21canji-02-0062a>¶
然斷止而不曉知其本强欲自斷情欲終不能斷絶之譬如斷¶
樹木使不生當掘出其根本根本已出便不復生癡人不曉之¶
而但齊地斫之其根續生如故人不曉情欲之本而强斷絶其¶
末如此情欲絶不斷也會復生如故外道家不曉人神本清淨¶
而反入室强塞耳目斷情欲不知情欲本在於心意心意者神¶
也神無形往來無時情欲從念中生出生出無時以無形故不¶
得斷絶但當曉知其本自當斷止其意不復生爲道當熟明此¶
意若不明知此但自勞傷其精神耳夫爲道旣知此情欲當復¶
解知道德經行之法夫道者謂道路也經者謂徑路也行者謂¶
行步也德者謂爲善之功德也法者謂有成道經可修讀而得¶
#<md:CK-KZ_JY242_02p063b>¶
<pb:YP-C_JY242_21canji-02-0062b>¶
道也謂有成道路之徑可隨而行之夫有德之人念施行諸善¶
行者謂舉足從徑行乃得大道此欲賢者因經法思念十善施¶
行功德功德已行爲得道譬如舉足因成之徑行步以前當得¶
大道假令人堅坐在家殊不行步何時得道賢者若不思經法¶
施行功德何能得道乎人爲道但守一不移而不作功德譬若¶
人生在家未嘗出入不能見道路也愚者雖守道不作功德亦¶
不能得道也故老君作道經復作德經使忠信者奉行之假令¶
但守道便可得遂聖人但作一言之訣何須並作諸經云耶¶
夫道得三乃成故言三合成德自不滿三諸事不成夫三者謂¶
道德人也人爲一當行功德功德爲二功德行乃爲道道爲三¶
#<md:CK-KZ_JY242_02p064a>¶
<pb:YP-C_JY242_21canji-02-0063a>¶
如此人入道德三事合乃可得若有人但作功德不曉道而無¶
功德亦不得道也若但有道德而無人人亦不得道也譬若種¶
穀投種土中不得水潤何能生乎譬若釀酒有麴有米而無水¶
何由成酒乎譬若有君臣而無民當何宰牧乎譬若有火有水¶
而無穀食人當何以自活乎譬若有車有馬而無人御之何能¶
自隨行乎如此譬喻皆得三乃能成道¶
夫道者有三三一爲三一爲三皇爲三神爲三太一三太一謂¶
上太一中太一下太一爲三元其三元各自有三三一如此三¶
三之一爲九一故有九宮從一始到九終九陽氣從十月冬至¶
始生黃泉之下到新年六月更終從十月到六月合爲九月陽¶
#<md:CK-KZ_JY242_02p064b>¶
<pb:YP-C_JY242_21canji-02-0063b>¶
氣便終故陽數九故言九天子午亦數爲道當知此九一之變¶
化始終之上下¶
夫人形體爲一神爲二炁爲三此三三一乃成人又神爲一炁¶
爲二精爲三此三三一乃復成神又天爲一地爲二人爲三此¶
三三一乃復成道德天地之本三一者謂虛爲一虛中有自然¶
已立身也亦道君亦元陽子丹也亦貴人也亦神人也其左方¶
之一者亦天也亦日也亦父也亦陽也亦得也亦師也亦魂也¶
爲人主作政也其右方之一者亦地也亦月也亦母也亦陰也¶
亦形也亦司命鬼爲邪爲魔主爲人作邪惡賢者當曉了此三¶
三一分別善惡邪正覺知此者便能得道¶
#<md:CK-KZ_JY242_02p065a>¶
<pb:YP-C_JY242_21canji-02-0064a>¶
夫道當曉知此左右之一善惡之教中央之一正自我身神者¶
卽道子也左右之一輔相我爲善惡左方之一日月關告我爲¶
善其功德日日盛强我便爲正道右方之一不能復持邪事反¶
戾我也不能使我爲惡也右方之一日日教告我爲惡事牽引¶
我惡日日深大便繫屬邪右方之一此爲屬邪日與惡通賢者¶
爲道但曉知其道而不作功德便當屬邪不能自出於邪部界¶
邪則日日迷亂入便暗冥怒作妄語邪精邪鬼神日來附近人¶
賢者不曉此邪而强爲靜閉塞耳目欲斷情欲此諸邪鬼便姦¶
亂人又爲人造作邪念前念適滅後念復起如此之間無有解¶
已若有功德之人至於靜時便爲左方之一不能持邪事來干¶
#<md:CK-KZ_JY242_02p065b>¶
<pb:YP-C_JY242_21canji-02-0064b>¶
亂人也以是言之無功德之人而强爲靜欲斷情欲則終爲邪¶
所亂情欲不得定也夫自然有三法守太虛無謂高學功德之¶
人解道根元深洞微妙曉知三元九一之變化玄中之玄始祖¶
無中之無極道知其所始見其所終天地人物皆各有形物旣¶
有形故有成敗死生精神無形展轉變化故無止故曰常在不¶
惑世所聞不迷世所知能知之明覽虛無之自然故澹泊無憂¶
喜情欲不能傾所以者何此人但曉解其本故不惑其末但爲¶
與人並有內形耳智慧無窮極此乃爲虛無也亦從學而知之¶
非有素自然也其靜守道時當少食正閉耳目還神光明著絳¶
宮絶去諸念不得强有所視思想也久久喘息稍微從是以往¶
#<md:CK-KZ_JY242_02p066a>¶
<pb:YP-C_JY242_21canji-02-0065a>¶
不復自覺喘息泊然不自知有身無身從是以往爲得定道之¶
門道者虛也當爾之時神在天上虛無中左顧右視但皓然正¶
白中無所見有狀如雨雪時四向樹亦白山亦白地亦白一切¶
都白皆無所見所以者何神出天上前向視不復日月星㝛山¶
川河海如此爲復命返道還入虛無也若得是當下視乃見天¶
下諸事便當迴心念師言爲道當濟度天下但見是念故便止¶
前所見白更冥神便來還形中不如此者神便入道中散形與¶
道合便爲天下骨肉形便蹌踤故老君曰知白守黑爲天下式¶
見白者爲見空守黑者發心下視念天下以有之故便冥是謂¶
守黑爲天下式謂神還形中長在天下爲人道師是謂大虛無¶
#<md:CK-KZ_JY242_02p066b>¶
<pb:YP-C_JY242_21canji-02-0065b>¶
之自然也夫守中自然之法不能曉知天地人物所從出不能¶
知道之根源變化所由緣不能及不能知虛空之事其所見聞¶
心便疑惑怪之且迥然不知道獨坐無能生於自然直受師言¶
告身中道云言當守神者亦當除情欲閉塞耳目還神絳宮下¶
視崑崙山或有教令將神昇崑崙山視其上想見中黃道君始¶
時想見久而見之久久悉見諸神與神語言講說天上事無復¶
有世俗之念身中骨腦血日變成萬神盛强共舉身而上天受¶
籙署不得下在人間此謂眞人道也名曰中虛無之自然也¶
夫守小虛無自然之法亦當除去情欲閉塞耳目還神絳宮下¶
視崑崙山和合天地日月陰陽雌雄魂魄之精炁以養眞人以¶
#<md:CK-KZ_JY242_02p067a>¶
<pb:YP-C_JY242_21canji-02-0066a>¶
吾身陰陽炁凝精骨潤光便生毛羽飛上五山時有奉使按行¶
民間亦不得久止也此謂小虛無自然也¶
夫從此大虛無中虛無小虛無以下便有爲之法不及虛無也¶
夫有爲者謂曆藏導引動作諸氣飛丹合藥吞符跪拜帶印禁¶
忌隨日時王相醮祭名號精靈使人解占候此謂有爲不能知¶
道何所謂也亦有得仙亦有住年亦有得尸解從此已下便爲¶
鬼道非得長生也¶
夫得大虛無自然之道者不屬天但屬道君耳便能散形與道¶
合能變化聽視無方所在作爲欲得此道者當行道教化作功¶
德奉行經誡平等其心無所貪著無親無疎一心等之如天如¶
#<md:CK-KZ_JY242_02p067b>¶
<pb:YP-C_JY242_21canji-02-0066b>¶
地不得殺生所以者何夫蜎飛蠕動之類道皆形之大虛無象¶
有曉道而殺生者爲害道是以禁之其守中自然者爲守中神¶
尚頗有殺生所以者何神有虛無所以有虛形故有食有殺生¶
祀祭道無有故無祭祀不殺生¶
夫得道者但能已得夫人耳目聽有聲之聲見有形之形不能¶
聽視無形無聲也所以者何神赤赤者陽陽者離離爲日爲目¶
但能見前不能見後亦不能見頭上日者天目也但能照天內¶
不能照天外也亦不能照覆冥之中是以得神道上天者但能¶
以天耳夫道耳目所聽視無前無後無覆冥無障蔽洞徹見無¶
數天下事能聽無聲之聲能見無形之形夫作仙道者當故持¶
#<md:CK-KZ_JY242_02p068a>¶
<pb:YP-C_JY242_21canji-02-0067a>¶
天耳目聽視但獨見目前事所以者何仙人持骨肉去故¶
夫欲知神何以養象神赤但有光以光爲虛形譬若鏡中水中¶
所見景是爲無所有其所治止常在天上爲生君其壽有劫數¶
終不得在人間也其天上壽續盡當復入五道更形生死如故¶
耳或時壽盡取道便滅矣¶
夫眞人者有形景屬天爲吏壽歲有萬數治天上時時有奉使¶
人間天上壽盡便或上補神人則不入五道中受形生死矣¶
夫守太虛無得自然之道住身天上劫有千數壽盡變化滅神¶
亦盡神續入五道中受形生死如故天神都無死生也但展轉¶
在五道耳唯有朕兆常知智神譬如火滅無所復有故取道夫¶
#<md:CK-KZ_JY242_02p068b>¶
<pb:YP-C_JY242_21canji-02-0067b>¶
爲道所已神有滅盡者何此皆道人爲不曉知道本空靜專心¶
守空便著空使人空滅盡¶
夫守神之人不能知曉道本空靜但自信有不信無以故自守¶
神爲守有爲著不還道何以故神展轉入五道中無有滅盡時¶
唯有善譬最爲功覺有曉了知道本空靜亦不守有亦不守無¶
亦不念實亦不念空遍在三界中間有慈哀之心欲度脫勤苦¶
者不肯入空取道因是乃有功德便自然之道無有壽也亦不¶
復入五道生死亦不滅盡常在久後功滿當補道君賢者爲道¶
當熟解此意當知優劣各有所致到賢者學道若知枝末自謂¶
深足不肯復講問窮究淵深是不知道乃獨各自用有所致到¶
#<md:CK-KZ_JY242_02p069a>¶
<pb:YP-C_JY242_21canji-02-0068a>¶
深淺微妙不齊等聞仙便呼得道賢者學道譬若上山下視言¶
獨是高徑住至頂乃復前有高處住上高頂直復見前有高高¶
處學道亦如此從小師學道得至中師見大師乃知道根元以¶
是言之學不可呼爲足也當努力求明師爲道切若言爾等何¶
不取大道乎而於小道止是闇冥淺近哉¶
夫賢者學道不廣聞深見更閱眾師者此人學不足言也夫日¶
月不高所照不遠江海不廣不能含納出名寶學之人譬若陂¶
中魚遊到池四塞之下自謂窮盡天下之水終日終夜不能學¶
大水之魚交會語言不知外乃有江湖淮濟河海恒溺之水也¶
譬若深山中有癡人從生至老不行出入無所見聞安知外方¶
#<md:CK-KZ_JY242_02p069b>¶
<pb:YP-C_JY242_21canji-02-0068b>¶
人士之學問尊卑差序車馬衣服鮮綺甘香乎譬若學經書之¶
人但聞天下九州共一天子云言四邊但有夷狄以謂天地界¶
際極盡於此安能知其外復何等有乎學道亦如此從師受道¶
以謂盡於此安能如學道修行書不能記載也¶
夫學仙道自謂爲足定得飛仙上天乃自知道不及眞人也學¶
眞人道亦自謂爲足定得眞人乃自知道不及神人也學神人¶
道亦自謂爲足定得神人乃自知不及大道也學旣得大道之¶
中當復有尊卑者謂知不等也是以言之學學無有極天下神¶
尚後行從君學道何况內政滅神光明變化各有所主有所入¶
各有所致¶
#<md:CK-KZ_JY242_02p070a>¶
<pb:YP-C_JY242_21canji-02-0069a>¶
夫爲太虛無之道得無象無聲教無思想都無識念之欲守時¶
亦法教道不得取景夢候效也或時神相見尚不得與神共語¶
言所以者何或有邪神來試人此處無象自然求道不求神也¶
畧小取大故可得自然故老君曰有光而不曜謂欲養其光明¶
至於徹視不欲小電曜光精獨與一神相見也如此不能悉見¶
天下之事矣¶
¶
¶
¶
¶
#<md:CK-KZ_JY242_02p070b>¶
<pb:YP-C_JY242_21canji-02-0069b>¶
¶
¶
¶
¶
¶
¶
¶
¶
¶
