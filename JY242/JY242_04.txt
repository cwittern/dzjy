#-*- mode: org; -*-
#+TITLE: 雲笈七籤
#+DATE: 2011-05-31 20:02:40
#+PROPERTY: kxid KX238
#+PROPERTY: title 雲笈七籤
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1032
#+PROPERTY: id JY242
#+PROPERTY: JUAN 1
#+PROPERTY: JUAN 015
#+PROPERTY: JUAN 015
<pb:CK-KZ_JY242_04p001a>¶
@fw重刋道藏輯要¶
　
* 雲笈七籤            @by宋張君房輯¶
　
** 三洞經教部¶
*** 黄帝陰符經敘¶
陰符自黃帝有之蓋聖人體天用道之機也經曰得機者萬變¶
而愈盛以至於王失機者萬變而愈衰以至於亡厥後伊吕得¶
其末分猶足以拯生靈况聖人乎其文簡其義玄凡有先聖數¶
家注解互相隱顯後學難精雖有所主者若登天無階耳近代¶
李筌假託妖巫妄爲注述徒參人事殊紊至源不慙窺管之微¶
輒呈酌海之見使小人竊窺自謂得天機也悲哉臣固愚昧嘗¶
<pb:CK-KZ_JY242_04p001b>¶
謂不然朝願聞道夕死無悔偶於道經藏中得陰符傳不知何¶
代人製也詞理玄邈如契自然臣遂編之附而入注冀將來之¶
君子不失道旨¶
　　
*** 陰符經(張果註解)¶
經曰觀天之道執天之行盡矣¶
　觀自然之道無所觀也不觀之以目而觀之以心心深微而¶
　無所不見故能照自然之性性惟深微而能照其斯謂之陰¶
　執自然之行無所執也故不執之以手而執之以機機變通¶
　而無所繫故能契自然之理夫惟變通而能契斯謂之符照¶
　之以心契之以機而陰符之義盡矣李筌以陰爲暗符爲合¶
<pb:CK-KZ_JY242_04p002a>¶
　以此文爲序首何昧之至也¶
故天有五賊見之者昌¶
　五賊者命物時功神也傳曰聖人之理圖大而不顧其細體¶
　瑜而不掩其瑕故居夷則遵道布德以化之履險則用權發¶
　機以拯之務在匡天地謀在濟人倫於是用大義除天下之¶
　害用大仁興天下之利用至正措天下之枉用至公平天下¶
　之私故反經合道之謀其名有五聖人禪之乃謂之賊天下¶
　賴之則謂之德故賊天之命人知其天而不知其賊黃帝所¶
　以代炎帝也賊天之物人知其天而不知其賊帝堯所以代¶
　帝摯也賊天之時人知其天而不知其賊帝舜所以代帝堯¶
<pb:CK-KZ_JY242_04p002b>¶
　也賊天之功人知其天而不知其賊大禹所以代帝舜也賊¶
　天之神人知其天而不知其賊殷湯所以革夏命也周武所¶
　以革殷命也故見之者昌自然而昌也太公以賊命爲用味¶
　以取其喻也李筌不悟以黃帝賊少女之命白日上騰爲非¶
　也¶
五賊在乎心施行在乎天宇宙在乎手萬化生乎身¶
　傳曰其立德明其用機妙發之於內見之於外而已矣豈稱¶
　兵革以作寇亂哉見其機而執之雖宇宙之大不離乎掌握¶
　况其小者乎知其神而體之雖萬物之眾不能出其胸臆况¶
　其寡者乎自然造化之力而我有之不亦盛乎不亦大乎李¶
<pb:CK-KZ_JY242_04p003a>¶
　筌等以五賊爲五味順之可以神仙不死誣道之甚也¶
天性人也人心機也立天之道以定人也¶
　傳曰人謂天性機謂人心人性本自玄合故聖人能體五賊¶
　也¶
天發殺機龍蛇起陸人發殺機天地反覆¶
　傳曰天機張而不生天機弛而不死天有弛張用有否臧張¶
　則殺威行弛則殺威亡人之機亦然天以氣爲威人以德爲¶
　機秋冬陰氣嚴凝天之張殺機也故龍蛇畏而蟄伏冬謝春¶
　來陰退陽長天之弛殺機也故龍蛇悅而振起天有寒暄德¶
　亦有寒暄德刑整肅君之張殺機也故以下畏而服從德失¶
<pb:CK-KZ_JY242_04p003b>¶
　刑偏君之弛殺機也故姦雄悅而馳騁位有尊卑象乎天地¶
　故曰天發殺機龍蛇起陸寇亂所由作人發殺機天地反覆¶
　尊卑由是革也太公諸葛亮等以殺人過萬大風暴起晝若¶
　暝以爲天地反覆其失甚矣¶
天人合德萬變定基¶
　傳曰天以禍福之機運於上君以利害之機動於下故有德¶
　者萬變而愈盛以至於王無德者萬化而愈衰以至於亡故¶
　曰天人合德萬變定基自然而然也¶
性有巧拙可以伏藏¶
　傳曰聖人之性巧於用智拙於用力居窮行險則謀道以濟¶
<pb:CK-KZ_JY242_04p004a>¶
　之對强與明則伏義以退避之理國必以是用師亦以是¶
九竅之邪在乎三要可以動靜¶
　傳曰九竅之用三要爲機三要者機情性也機之則無不安¶
　情之則無不邪性之則無不正故聖人動以伏其情靜以常¶
　其性樂以定其機小人反此故下文云太公爲三要爲耳目¶
　口李筌爲心神志皆忘機也俱失陰符之正意¶
火生於木禍發必剋姦生於國時動必潰知之修鍊謂之聖人¶
　傳曰夫木性靜動而生火不覺火盛而焚其質由人之性靜¶
　動而生姦不覺姦成而亂其國夫明者見彼之隙以設其機¶
　智者知彼之病以圖其利則天下之人彼愚而我聖是以生¶
<pb:CK-KZ_JY242_04p004b>¶
　者自謂得其生死者自謂得其死無爲無不爲得道之理也¶
　天生天殺道之理也¶
天地萬物之盜萬物人之盜人萬物之盜三盜旣宜三才旣安¶
　傳曰天地以陰陽之氣化爲萬物萬物不知其盜萬物以美¶
　惡之味饗人人不知其盜人以利害之謨制萬物萬物不知¶
　其盜三盜玄合於人心三才靜順於天理有若時然後食終¶
　身無不愈機然後動庶類無不安食不得其時動不得其機¶
　殆至滅亡¶
故曰食其時百骸治動其機萬化安人知其神而神不知其神¶
　所以神也¶
<pb:CK-KZ_JY242_04p005a>¶
　傳曰時人不知其盜之爲盜只謂神之能神鬼谷子曰彼此¶
　不覺謂之神蓋用微之功著矣李筌不知此文意通三盜別¶
　以聖人愚人爲喻何甚謬也¶
日月有數大小有定聖功生焉神明出焉¶
　傳曰日月有准運數也大小有定君臣也觀天之時察人之¶
　事執人之機如是則聖得以功神得以明心冥理合安之善¶
　也筌以度數爲日月以餘分爲大小以神氣能生聖功神明¶
　錯謬之甚也¶
其盜機也天下莫能見莫能知也君子得之固窮小人得之輕¶
命¶
<pb:CK-KZ_JY242_04p005b>¶
　傳曰其盜微而動所施甚明博所行極玄妙君子用之達則¶
　兼濟天下大公其人也窮則獨善一身夫子其人也豈非擇¶
　利之能審乎小人用之則惑名而失其身大夫種之謂歟得¶
　利而亡義李斯之謂歟豈非信道之不篤焉¶
瞽者善聽聾者善視絶利一源用師十倍三返晝夜用師萬倍¶
　傳曰瞽者善於聽忘色審聲所以致其聰聾者善於視遺耳¶
　專目所以致其明故能十眾之功一晝之中三而行之所以¶
　至也一夜之中三而思之所以精也故能用萬眾之人李筌¶
　不知師是眾以爲兵師誤也¶
心生於物死於物機在於目¶
<pb:CK-KZ_JY242_04p006a>¶
　傳曰心有愛惡之情物有否臧之用目視而察之於外心應¶
　而度之於內善則從而行之否則違而止之所以勸善而懲¶
　惡也筌以項羽昧機心生於物以符堅見機心死於物殊不¶
　知有否臧之用¶
天之無恩而大恩生迅雷烈風莫不蠢然¶
　傳曰天以凶象咎徵見人人能儆戒以修德地以迅雷烈風¶
　動人人能恐懼以致福其無恩而生大恩之謂也李筌以天¶
　地不仁爲大恩以萬物歸於天爲蠢然與陰符本意殊背¶
至樂性餘至靜性廉¶
　傳曰情未發謂之中守中謂之常則樂得其志而性有餘矣¶
<pb:CK-KZ_JY242_04p006b>¶
　性安常謂之自足則靜得其志而廉常足矣筌以奢爲樂性¶
　以廉爲靜殊乖至道之意¶
天之至私用之至公¶
　傳曰自然之理微而不可知私之至也自然之功明而不可¶
　違公之至也聖人體之亦然筌引孫子云視卒如愛子可以¶
　之俱死何也¶
擒之制在氣¶
　傳曰擒物以氣制之以機豈用小大之力乎太公曰豈以小¶
　大而相制哉筌不知擒之義誤以禽獸注解引云玄龜食蛇¶
　黃腰啖虎之類爲是悲哉¶
<pb:CK-KZ_JY242_04p007a>¶
生者死之根死者生之根恩生於害害生於恩¶
　生者人之所愛以其厚於身太過則道喪而死自來矣死者¶
　人之所惡以其損於事至明則道存而生自固矣福理所及¶
　謂之恩禍亂所及謂之害損己則爲物之所益害之生恩也¶
　筌引孫子用兵爲生死丁公管仲爲恩害異哉¶
愚人以天地文理聖我以時物文理哲人以虞愚我以不虞聖¶
人以期其聖我以不期其聖¶
　傳曰觀天之運四時察地之化萬物無所不知而蔽之以無¶
　知小恩於人以蒙自養之謂也知四時之行知萬物之生皆¶
　自然也故聖人於我以中自居之謂也故曰死生在我而已¶
<pb:CK-KZ_JY242_04p007b>¶
　矣人之死亡譬如沈水自溺投火自焚自取滅亡理國以道¶
　在於損其事而已理軍以權在於亡其兵而已故無死機則¶
　不死矣鬼神其如我何聖人修身以安其家理國以平天下¶
　在乎立生機以自去其死性者生之機也除死機以取其生¶
　情者死之機也筌不瞭天道以愚人聖人體道愚昧之人而¶
　驗天道失之甚也¶
故曰沈水入火自取滅亡¶
　注在上矣¶
自然之道靜故天地萬物生¶
　傳曰自然之道無爲而無不爲動靜皆得其性靜之至也靜¶
<pb:CK-KZ_JY242_04p008a>¶
　故能立天地生萬物自然而然也伊尹曰靜之至不知所以¶
　生也¶
天地之道浸故陰陽勝¶
　傳曰浸微也天地之道體著而用微變通莫不歸於正微之¶
　漸也微漸故能分陰陽成四時至剛至順之謂也¶
陰陽相推而變化順矣¶
　傳曰聖人變化順陰陽之機天地之位自然故因自然而冥¶
　之利自然而用之莫不得自然之道也¶
是故聖人知自然之道不可違因而制之¶
　注在文上¶
<pb:CK-KZ_JY242_04p008b>¶
至靜之道律厯所不能契¶
　傳曰道之至靜也律曆因而制之不能叶其中鳥獸之謂也¶
爰有奇器是生萬象八卦甲子神機鬼藏¶
　傳曰八卦變異之伎從是而生上則萬象下則萬機用八卦¶
　而體天用九疇而法地參之以氣候貫之以甲子達之以神¶
　機閉之以詭藏奇譎之蕩自然也¶
陰陽相勝之術昭昭乎進乎象矣¶
　傳曰陰陽相勝之術恒微而不違乎本明之信可明故能通¶
　乎精曜象矣¶
　　
*** 天機經(解陰符也)¶
<pb:CK-KZ_JY242_04p009a>¶
叙曰有機而無其人者敗有其人而無其道者敗故易曰卽鹿¶
無虞惟入于林中君子幾不如舍往吝故聖人觀其時而用其¶
符應其機而制其事故能運生殺於掌內成功業於天下者也¶
易曰君子藏器於身待時而動是以聖人保之於靈臺以觀機¶
變卷之則自勝舒之則勝人察之則無形用之則不極易曰陰¶
陽不測之謂神而陰符象之矣故聖人不測之符陶均天下而¶
無所歸怨矣夫天爲地主道爲德君故聖人奉地而法天立德¶
而行道舉天道而爲經首明地以奉之易曰乃順承天待時而¶
動是故聖人將欲施爲必先觀天道之盈虛後執而行之舉事¶
應機則無遺策易曰後天而奉天時¶
<pb:CK-KZ_JY242_04p009b>¶
　　
**** 昌¶
夫聖人法地而奉天立德而行道居天地道德之間建莫大之¶
功者未有不因五賊而成也五賊者其一賊命其二賊物其三¶
賊時其四賊功其五賊神皇帝王霸權變之道也是以聖人觀¶
其機而應之度其時而用之故太公立霸典而滅殷朝行王風¶
而理周室豈不隨時應機驅馳五賊者也故聖人立本於皇王¶
之中應機於權霸之內經邦治身五賊者備矣則天下望風而¶
從之竭其性命而無所歸其恩怨也乃謂之曰有道之盜無形¶
之兵嗚呼寇莫大焉五賊在心擒縱在手治身佐世莫尚於斯¶
經云見之者昌不亦宜乎¶
<pb:CK-KZ_JY242_04p010a>¶
　　
**** 身¶
術曰夫人心身之主魂之宮魄之府將欲施行五賊者莫尚乎¶
心事有所圖必合天道此則宇宙雖廣覽之只在於掌中萬物¶
雖多生殺不離於術內則明天地不足貴以遠以厚而况耳目¶
之前乎¶
　　
**** 機¶
夫殺機者兩朝終始之萌萬人生死之兆處雲雷未泰之日玄¶
黃流血之時故天之爲變也則龍出於田蛇游乎路此爲交戰¶
之機故曰龍蛇起陸人之爲變也則春行秋令賞逆罰忠此爲¶
顚墮之機故曰天地反覆天人之機同時而發雖千變萬化成¶
<pb:CK-KZ_JY242_04p010b>¶
敗之機定矣¶
　　
**** 藏¶
夫仁者必有勇勇者不必有仁智者能愚愚者不必能智故聖¶
人時通則見其巧而建其功時否則見其拙而昧其跡故孔明¶
序曰太公八十非不遇也蓋審其主焉嗚呼性命巧拙之時識¶
達行藏之勢可以觀變察機運用五賊所以然者夫聖人所以¶
深衷遠照動不失機觀天料人應時而作故易曰知進退存亡¶
而不失其正者其惟聖人乎¶
　　
**** 靜¶
夫九竅者在天爲九星在地爲九州在人爲九竅九竅之氣不¶
<pb:CK-KZ_JY242_04p011a>¶
正故曰受邪受邪則識用偏識用偏則不可發機觀變故九竅¶
之急在乎三要太公曰耳目口也夫耳目口者心之佐助也神¶
之門戸也智之樞機也人之禍福也故耳無聰不能別其音目¶
無明不能見其機口無度不能施其令夫三要不精上不能治¶
國下不能治家况兵者乎懸人之性命爲國之存亡靜動之間¶
不得無事豈可輕而用之¶
　　
**** 人¶
夫火生於木火發而木焚國生於姦姦深則國亂亦猶蠶能作¶
蠒蠒成則殺其身人能生事事煩則害其命非至聖不能修身¶
鍊行防之於未萌治之於未亂夫十圍之木起於拱把百仞之¶
<pb:CK-KZ_JY242_04p011b>¶
臺起於足下小惡不懼必成大禍鳴呼木不相摩火無由出國¶
無亂政姦無由生有始有終是非不動能知之其惟聖人乎¶
　　
**** 安¶
萬物盜天地之精以生成人盜萬物之形以御用萬物盜人之¶
力以種植彼此相盗各獲其宜俱不知爲萬物化故能用機者¶
法此三事以道之盜而賊於物物亦知爲盜之道所以然者貴¶
得其時也貴得其機也故曰合其時而食則百骸治應其機而¶
動則萬化安乖時失機則禍亂生也¶
　　
**** 神¶
老君曰功成不有爲而不恃此全生立德之本也夫小人者貪¶
<pb:CK-KZ_JY242_04p012a>¶
其財則以身徇利愛其名則以力爭功矜衒神跡而求神名物¶
共嫉之必喪其命欲益招損是不神矣夫君子建大功而不恃¶
防小禍於未萌退己進人推能讓物物共戴之故不奪其利自¶
發神智不能爭物物共讓之不居其後爲損招益是以至神矣¶
故老君曰爲者敗之執者失之誠哉言也¶
　　
**** 聖¶
假如千年一聖五百年一賢應日月之數所生而大小之人定¶
矣夫大人出世應明德而建聖功小人當時則廢正綱而生禍¶
亂故太公說於西伯知人望而已歸周劉琨表於琅琊識天時¶
而未離晉陵母自死知明主之必興括母不誅見趙軍之必敗¶
<pb:CK-KZ_JY242_04p012b>¶
故天道人事賢者可以預知佐非其人夷於九族故易曰長子¶
帥師開國成家小人勿用必亂邦也¶
　　
**** 命¶
夫成敗之道未形死生之機未發小人能見君子能知則易見¶
而難知見近而知遠也夫見機者則趨時而就利皆不保其天¶
年知機者則原始而要終固必全其性命¶
　　
**** 倍¶
瞽者善聽神不離於耳聾者善視心不離於目其爲聽也神則¶
專耳其爲視也心則專目耳之與目遞爲用師當用之時利絶¶
其一心之所主則無事不精猶有十倍之利何况反覆以此用¶
<pb:CK-KZ_JY242_04p013a>¶
之三思精誠一計順時隱顯應機行藏以此用師固萬倍之勝¶
利¶
　　
**** 物¶
夫人之心無故不動生之與死緣物而然物動則心生物靜則¶
心死生死之狀其惟物乎¶
　　
**** 目¶
目者神之門神者心之主神之出入莫不游乎目故見機者莫¶
不尚乎目能知機者莫不尚乎心¶
　　
**** 蠢然¶
夫道不爲萬物而生春萬物感春氣而自生秋不爲萬物而殺¶
<pb:CK-KZ_JY242_04p013b>¶
萬物感秋氣而自殺其爲生也不恃其恩不求其報故其恩大¶
矣其爲殺也不恃其威不求其懼其威大矣凡物取而得之者¶
小不取而得之者大故聖人不取夫君王有道無道則人民治¶
亂之機謌謠或樂或哀則時年豐儉之兆時人不能省察天地¶
乃降徵祥或五雲騰起七曜變行皆因國風是以然矣且宋君¶
失德熒惑守心及乎謝愆退之三舍用今儔古皎在目前以彼¶
喻斯豈勞心術故智者悟於人事之初而愚者晦於星象之前¶
　　
**** 生¶
老君以無爲有母靜爲躁君夫靜者元氣未分之初形於元氣¶
之中故能生天地萬物亦猶人宏靜其心不撓則能生天下萬¶
<pb:CK-KZ_JY242_04p014a>¶
物也¶
　　
**** 勝¶
勝浸長也天地之道各自浸長天則長陽也地則長陰也陰陽¶
相招一晝一夜遞爲君臣更相制勝故曰陰陽相勝夫開國用¶
師必侵天道亦猶金火相交而非交不伏也天且弗違而况於¶
人乎¶
　　
**** 順¶
易曰剛柔相摩而生變化變化不慝故曰順也夫人之育身治¶
性尚不可逆時爲之而况經邦佐世之雄哉¶
　　
**** 契¶
<pb:CK-KZ_JY242_04p014b>¶
至聖之道窈然無爲無爲則無機無機則至靜夫律厯之妙動¶
則能知體旣虛無莫得施其管術亦猶兵者不失其機不露其¶
釁雖有智士從何制焉¶
　　
**** 象¶
奇器者陰陽之故能生萬物亦猶人心能造萬事象矣進前象¶
狀也八卦六甲鬼神機密之事剛柔相制之術昭昭乎前列其¶
狀矣¶
¶
¶
¶
<pb:CK-KZ_JY242_04p015a>¶
#+PROPERTY: JUAN 016
<pb:CK-KZ_JY242_04p015a>¶
*** 靈寶洞玄自然九天生神章經(一名三寶大有經書)¶
天寶君者則大洞之尊神天寶丈人則天寶君之祖氣也丈人¶
是混洞太無元高上玉皇之氣九萬九千九百九十億萬氣後¶
至龍漢元年化生天寶君出書時號高上大有玉清宮靈寶君¶
者則洞玄之尊神靈寶丈人則靈寶君之祖氣也丈人是赤混¶
太無元無上玉虛之氣九萬九千九百九十九萬氣後至龍漢¶
開圖化生靈寶君經一劫至赤明元年出書度人時號上清玄¶
都玉京七寶紫微宮神寶君者卽洞神之尊神神寶丈人則神¶
寶君之祖氣也丈人是冥寂玄通元無上玉虛之氣九萬九千¶
九百九十萬氣後至赤明元年化生神寶君經二劫至上皇元¶
<pb:CK-KZ_JY242_04p015b>¶
年出書時號三皇洞神太清太極宮此三號雖年殊號異本同¶
一也分爲玄元始三氣而治三寶皆三氣之尊神號生三氣三¶
號合生九氣九氣出乎太空之先隱乎空洞之中無光無像無¶
形無名無色無緒無音無聲導運御世開闢玄通三色混沌乍¶
存乍亡運推數極三氣開光氣清高澄積陽成天氣結凝滓積¶
滯成地九氣列正日月星宿陰陽五行人民品物並受生成天¶
地萬化自非三元所育九氣所導莫能生也三氣爲萬物之根¶
故三合成德天地之極也人之受生於胞胎之中三元育養九¶
氣結形故九月神布氣滿能聲聲尚神具九天稱慶太一執符¶
帝君品命主籙勒籍司命定筭五帝監生聖母衛房天神地祇¶
<pb:CK-KZ_JY242_04p016a>¶
三界備守九天司馬在庭東向讀九天生神寶章九過男則萬¶
神唱恭女則萬神唱奉男則司命敬諾女則司命敬順於是而¶
生九天司馬不下命章萬神不唱恭諾終不生也夫人得還生¶
於人道濯形太陽驚天駭地貴亦難勝天眞地神三界齊臨亦¶
不輕也當生之時亦不爲陋也所以能愛其形保其神貴其氣¶
固其根終不死壞而得神仙骨肉同飛上登三清是與三氣合¶
德九氣齊并也但人得生而自不能尊其氣貴其形寶其命愛¶
其神自取死壞離其本眞耳九天生神章乃三洞飛玄之氣三¶
合成音結成靈文混合百神隱韻內名生氣結形自然之章天¶
寶誦之以開天地之光靈寶誦之以開九幽長夜之魂神寶誦¶
<pb:CK-KZ_JY242_04p016b>¶
之以制萬靈太一誦之以具身神帝君誦之以結形九天誦之¶
以生人學士誦之以昇天鬼靈聞之以昇遷凡夫聞之以長存¶
幽魂聞之以開度枯朽聞之以發煙嬰孩聞之以能言死骸聞¶
之以還人三寶神奧萬品生根故非鬼神所知凡夫所聞也夫¶
學上道希慕神仙及得尸解滅度轉輪終歸仙道形與神同不¶
相遠離俱入道眞而無此文則胞胎結滯死氣固根眞景不守¶
生氣無津九戸閡塞體不生神徒受一形若寄氣而行學得此¶
法可坐致自然三寶尊重九天至眞祕之大有九重金格紫陽¶
玉臺自非天地一開其文不出元始禁書非鬼神所聞竊之者¶
風刀萬劫魂死無生依科奉法形神同仙三元宮中宿有金名¶
<pb:CK-KZ_JY242_04p017a>¶
紫字刻書來生應爲三清神仙之人當得此文有其緣會當齎¶
金寶奉師效心依科盟受閉心奉行愼勿輕泄風刀考身修行¶
之法千日長齋不關人事諸塵漏盡夷心默念清心執戒入室¶
東向叩齒九通調聲正氣誦詠寶章誦之一過聲聞九天誦之¶
二過天地設恭誦之三過三界禮房誦之四過天王降仙誦之¶
五過五帝朝眞誦之六過魔王束身誦之七過星宿停關誦之¶
八過幽夜光明誦之九過諸天下臨一切神靈莫不衛軒一過¶
徹天胞原宣通二過響地胎結解根三過神禮魂門練仙四過¶
天王降仙魄戸閉關五過五帝朝眞藏府清凉六過魔王伏諾¶
胃管生津七過星宿朗明孔竅開聰八過幽夜顯光三部八景¶
<pb:CK-KZ_JY242_04p017b>¶
整具形神九過諸天下臨三關五藏六府九宮金樓玉室十二¶
重門紫戸玉閤三萬六千關節根原本始一時生神九徧爲一¶
過一過周竟三界舉名五帝友別稱爲眞人十過通氣制御萬¶
靈魔王保舉列上諸天百過通神坐致自然太一度符元君受¶
生千過通靈坐在立亡仙童玉女役使東西萬過道備馳騁龍¶
駕白日登晨¶
元始天尊時靜處閑居偃息雲宮黃房之內七寶幃中熙夷養¶
素空碧鍊眞耽咀洞惠俯研生神理微太混嘯朗九天是時飛¶
天大聖無極神王玉輔上宰四協侍晨清齋建節侍在側焉憑¶
瓊顏而妙感仰靈眸而開衿竊神章而踊躍餐天音而蒙生敢¶
<pb:CK-KZ_JY242_04p018a>¶
乘機而悟會冒靈盼而披心於是飛天大聖無極神王前進作¶
禮稽首而言上白天尊賤臣幸會得仰侍靈軒不以短狹叨濯¶
冥津重悟凝玄位登神王緫御生死領括天仙賞監七覺遠覽¶
遐方雍觀上宰對司侍晨方當乘機應會履九太陽洞理陰符¶
撫掌兆民大運將期數終甲申洪流蕩穢凶災彌天三官鼓筆¶
料別種人考筭功過善惡當分自赤明以來至上皇元年依元¶
陽玉匱受度者應二十四萬人開皇以後數至甲申諸天選叙¶
仙曹空廢官僚不充遊散職司皆應選人依元陽玉曆當於三¶
代更料有心積善建功爲三界所舉五帝所保名在上天者取¶
十萬人以充其任又當別舉一十二萬人以充儲官如此之例¶
<pb:CK-KZ_JY242_04p018b>¶
或以宿名玄圖或骨像合仙或以滅度因緣轉輪或以篤好三¶
寶善功徹天或供養師寶爲三官所稱或修齋奉戒功德積感¶
或施散財寶建立道堂或救卹窮乏載度天人或爲三師建功¶
充足天官有名考筭簿錄三官相應皆逆注種名上下有别毫¶
分無遺又九幽之府被東華青宮九龍符命使拔九幽玉匱男¶
女死魂宿名有善功德滿足應受開度者取三十二萬人以充¶
甲申驅除之後開大有之民當此之時生死交會善惡分判得¶
過者眞爲樂哉然三官相切文墨紛紜龍門受會鳥母督仙萬¶
聖顯駕晝夜無閑功過平等使生死無偏此之昏鬧亦臣之憂¶
矣大期旣切觸事闕替恒恐一旦受罹公門伏聞天尊造大慈¶
<pb:CK-KZ_JY242_04p019a>¶
之化垂憐蒼生開九天之奧以濟兆民明科有禁戒非賤臣所¶
可參聞然大數有期甲申垂終運度促急大法宜行使有心者¶
得於考筭之中聞於法音開示於視聽勸化於未悟者也緣兹¶
上陳懼觸天顏願見哀愍賜所未聞於是天尊撫机高亢凝神¶
遐想仰誦洞章嘯詠琳琅良久忽然歎曰上範虛漠理微大幽¶
道達重玄氣冠神霄至極難言妙亦難超子旣司帝位受任神¶
王飛天翼於瓊闕四宰輔於明輪遐盼極覽領綜無窮雍和萬¶
化撫料蒼生今大運啟期三五告辰百六應機陽九激揚洪泉¶
鼓波萬災厲天四宮選舉以充種民三代昏亂善惡宜分子當¶
勞心兆庶疲於三官興廢之際事須開能今以相委其勉之焉¶
<pb:CK-KZ_JY242_04p019b>¶
寶書妙重九天靈音施於上聖非鬼神所聞明眞有格四萬劫¶
一行今冒禁相付子祕之矣愼勿輕傳登命九天司馬侍仙玉¶
郞開紫陽玉笈雲錦之囊出九天生神玉章四輔別位五老監¶
眞太一命辰玉帝唱盟一依俯仰明眞具典南向長跪以付飛¶
天無極神王法事旣畢諸天復位天尊重告飛天神王此九天¶
之章乃三洞飛玄之氣三會成音結成眞文混合百神隱韻內¶
名故太一試觀攝生十方領會洞虛啟誓丹青自無億劫因緣¶
宿名帝圖不得參見得眄篇目九祖同仙當採擇其人應爲仙¶
者七百年中清齋千日齎金繒誓心依盟以傳愼之則享祚漏¶
之則禍臻享祚則福延九祖德重山海招禍則考流億劫痛於¶
<pb:CK-KZ_JY242_04p020a>¶
毒湯風刀相刑可不愼之焉¶
　　
**** 鬱單無量天生神章第一¶
帝眞胞命元元一黃演之氣¶
混合空洞氣飛爽浮幽寥延康無期劫眇眇離本條苦魂沈九¶
夜乘晨希陽翹大有通玄戸鬱單降晨霄黃雲凝靈府陰陽氣¶
象交胞元結長命惡根應化消桃康合精延二帝秀玉飄灌漑¶
胞命門精練神不凋九天命靈章生神神自超元君遏死路司¶
馬誦洞謠一唱萬眞和九徧諸天朝稽首恭劫年慶此榮舊苗¶
　　
**** 上上禪善無量壽天生神章第二¶
帝眞胎命元洞冥紫戸之氣¶
<pb:CK-KZ_JY242_04p020b>¶
無量結紫戸氣尊天中王開度飛玄爽凝化輪空洞故根離昔¶
愛緣本思舊宗幽夜淪遐劫對盡大運通帝眞始明精號曰字¶
元陽嬰兒史伯華結胎守黃房斬根斷死戸熙頤養嬰童禪善¶
導靈氣玄哺飛天芳華景秀玉質精練自成容務玄育尚生羅¶
列備明堂太虛感靈會命我生神章一唱動九玄二誦天地通¶
混合自相和九徧成人功大聖慶元吉散華禮太空諸天並歡¶
悅一切稽首恭¶
　　
**** 梵監須延天生神章第三¶
帝眞魂命元長靈明仙之氣¶
須延總三雲玄元始氣分落落大範布華京翠玉尊明梵飛玄¶
<pb:CK-KZ_JY242_04p021a>¶
景開度長夜魂遊爽赴期歸氣氣反故根太帝號陽堂字曰八¶
靈君九關迴祿道胎氣生上元陵梵度命籍太一輔精延泥丸¶
敷帝席三部八景分魂生攝遊氣九轉自成仙琅琅九天音玉¶
章生萬神三遍列正位氣叅八辰門玄關遏死戸靈鎭津液源¶
應會感靈數明道潜迴輪慶此嬰兒蛻稽首讚洞文¶
　　
**** 寂然兜術天生神章第四¶
帝眞魄命元碭尸冥演由之氣¶
寂然無色宗兜術抗大羅靈化四景分萬條翠朱霞遊魄不顧¶
反一逝洞羣魔神公攝遊氣飄飄練素華榮秀椿劫期乘運應¶
靈圖空洞生神章瓊音逸九霞一唱萬眞會騫爽合成家九轉¶
<pb:CK-KZ_JY242_04p021b>¶
景靈備鬱鬱曜玉葩兜術開大有一慶享祚多上聖迴帝駕嬰¶
兒欻以歌不勝良晨會一切稽首和¶
　　
**** 波羅尼密不驕樂天生神章第五¶
帝眞藏府命元五仙中靈之氣¶
翻翻五帝駕飄飄玄上門遊步黃華野迴靈驕樂端採集飛空¶
景舊爽多不存太微迴黃旗無英命靈旛攝召長夜府開度受¶
生魂公子輔黃甯總錄具形神玉章洞幽靈五轉天地分氣鍊¶
元藏府紫戸自生仙數周眾眞會啟陽應感繁玉女灌五香聖¶
母慶萬年三界並歡樂稽首禮天尊¶
　　
**** 洞元化應聲天生神章第六¶
<pb:CK-KZ_JY242_04p022a>¶
帝眞靈府命元高眞沖融之氣¶
應聲無色界霄映冠十方迴化輪無影冥期趣道場靈駕不待¶
轡朗然生神章空洞諒無崖玄爽亦爲彊練胎反本初長乘飛¶
玄梁蘄畜喪天眞散思候履常斬伐胞樹滯心遊超上京願會¶
旣玄玄悟我理兼忘界福九天端交禮地辰良混化歸元一高¶
結元始王稽首儔靈運長謝囂塵張¶
　　
**** 靈化梵輔天生神章第七¶
帝眞元府命元高仙洞笈之氣¶
玄會統無崖混氣歸梵輔務猷運靈化濳推無寒暑乘數構眞¶
條振袂拂輕羽瓊房有妙韻汎登高神所圓輪無停映眞仙森¶
<pb:CK-KZ_JY242_04p022b>¶
列序上上霄衢邈洞元深萬巨秀葉翳翠霞停蔭清泠渚遨翫¶
怡五神繁想嘯明侣五難緣理去沖心自怡處爽魂隨本根亹¶
亹空中處七誦重關開豁滯非神武運通由中發高唱稽首舉¶
　　
**** 高虛清明天生神章第八¶
帝眞華府命元眞靈化凝之氣¶
清明重霄上合期慶雲際玉章散沖心孤景要靈會煥落景霞¶
布神矜靡不邁玉條流逸響從容虛妙話靈音振空洞九玄離¶
幽裔感爽無凝滯去留如解帶明識生神章高遊無終敗玄景¶
曜雲衢跡超神方外應感無方圓聊以運四大研心稽首誦眾¶
聖共稱快¶
<pb:CK-KZ_JY242_04p023a>¶
　　
**** 無想無結無愛天生神章第九¶
帝眞神府命元自然玄照之氣¶
無結固無情玄玄虛中澄輪化無方序數來亦叵乘誰云無色¶
平峩峨多丘陵冥心縱一往高期清神徵良遇非年歲劫數安¶
可稱浮爽緣故條反胎自有恒靈感洞太虛飛步霄上冰津趣¶
鼓萬流濳凝眞神登無愛固無憂高觀稽首昇¶
　　
**** 太極眞人頌二首¶
大道雖無心可以有情求佇駕空洞中迴盻翳滄流淨明三界¶
外蕭蕭玉京遊自無玄挺運誰能悟冥陬落落天漢澄俯仰卽¶
虛柔七玄散幽夜反胎順沈浮冥期苟潛凝陽九無虞憂親此¶
<pb:CK-KZ_JY242_04p023b>¶
去來會時復爲淹留外身而身存眞仙會良儔¶
亹亹玄中趣湛湛清漢波代謝若旋環椿水不改柯靜心念至¶
眞隨運順離羅感應理常通神適逮自徂淡遊初無際繁想洞¶
九霞飛根散玄葉理反非有它常能誦玉章玄音徹霄霞甲申¶
洪災至控翮王母家永享無終紀豈知年劫多¶
¶
¶
¶
¶
¶
<pb:CK-KZ_JY242_04p024a>¶
#+PROPERTY: JUAN 017
<pb:CK-KZ_JY242_04p024a>¶
*** 洞玄靈寶定觀經¶
　靈者神也在天曰靈寶者珍也在地曰寶天有靈化神用不¶
　測則廣覆無邊地有眾寶濟養羣品則厚載萬物言此經如¶
　天如地能覆能載有靈有寶功德無窮證得此心故名靈寶¶
　定者心定也如地不動觀者慧觀也如天常照定體無念慧¶
　照無邊定慧等修故名定觀¶
天尊告左玄眞人曰¶
　左者定也玄者深妙也眞者純也一而無雜人者通理達性¶
　之人也曰者語辭也¶
夫欲修道先能捨事¶
<pb:CK-KZ_JY242_04p024b>¶
　進趣之心名爲修道一切無染名爲捨事¶
外事都絶無與忤心¶
　六塵爲外事須遠離也六塵者色聲香味觸法更不染著名¶
　爲都絶境不來忤心卽無惱心不起染境則無煩心境兩忘¶
　卽無煩惱故名無與忤心¶
然後安坐¶
　攝澄煩惱名之爲安本心不起名之爲坐¶
內觀心起若覺一念起須除滅務令安靜¶
　慧心內照名曰內觀漏念未除名爲心起前念忽起後覺則¶
　隨起心旣滅覺照亦忘故稱除滅了心不起名之爲安覺性¶
<pb:CK-KZ_JY242_04p025a>¶
　不動名之爲靜故稱安靜¶
其次雖非的有貪著浮遊亂想亦盡滅除¶
　眾心不起妄念悉忘亂想不生何有貪著故曰滅除¶
晝夜勤行須臾不替¶
　晝之言淨夜之言垢垢淨兩忘無有間替故名不替¶
唯滅動心不滅照心¶
　妄想分别名曰動心覺照袪之故名爲滅慧照常明無有間¶
　故名不滅照心¶
但凝空心不凝住心¶
　不起一切心名空心一切無著名之不凝住心¶
<pb:CK-KZ_JY242_04p025b>¶
不依一法而心常住¶
　若取一法卽名著相心不取法名爲不依照而常寂故爲常¶
　住¶
然則凡心躁競其次初學息心甚難或息不得蹔停還失¶
　言習性煩惱難可滅除定力未成蹔停還失也¶
去留交戰百體流行¶
　心起染境境來牽心心境相染故名交戰妄念不息百非自¶
　生名曰百體流行¶
久久精思方乃調熟勿以蹔收不得遂廢千生之業¶
　定心不起則契眞常一念不收千生遂廢¶
<pb:CK-KZ_JY242_04p026a>¶
少得淨已則於行立坐臥之時¶
　初得清淨正慧未生故云少得淨已四威儀之時也¶
涉事之處諠閙之所皆作意安¶
　見一切諸相爲涉之處起一切諸心名爲諠閙之所也息亂¶
　歸寂名爲作意恬淡得所名之爲安也¶
有事無事常若無心處靜處諠其志唯一¶
　有無雙遣寂用俱忘萬法不二名之唯一¶
若束心太急又則成病氣發狂顚是其候也¶
　偏心執靜名曰束心心外見相名爲顚也¶
心若不動又須放任寬急得所自恒調適¶
<pb:CK-KZ_JY242_04p026b>¶
　從定發慧名爲放任定慧齊融名曰得所定多卽愚慧多卽¶
　狂定慧等用名曰調適¶
制而不著放而不動處喧無惡涉事無惱者此是眞定¶
　寂而常照照而常寂空而常用用而常空得本元寂故爲眞¶
　定¶
不以涉事無惱故求多事不以處諠無惡强來就諠¶
　習性塵勞常須制御不可縱逸¶
以無事爲眞宅有事爲應跡¶
　見本性空寂故爲眞宅慧用無邊故爲應跡¶
若水鏡之爲鑒則隨物而現形¶
<pb:CK-KZ_JY242_04p027a>¶
　本心清淨猶如水鏡照用無礙萬物俱現名爲現形¶
善巧方便唯能入定¶
　諸法性空寂無所起故爲入定¶
慧發遲速則不由人勿令定中急急求慧急則傷性傷則無慧¶
　急求知見眞定乃亡貪著諸相故云無慧¶
若定不求慧而慧自生此名眞慧¶
　心體寂靜妙用無窮故名眞慧¶
慧而不用實智若愚¶
　了無分別名之不用韜光晦跡故曰若愚¶
益資定慧雙美無極¶
<pb:CK-KZ_JY242_04p027b>¶
　寂照齊融故云雙美無極¶
若定中念想多感眾邪妖精百魅隨心應見¶
　爲心取相諸相應生一切邪魔競來撓亂¶
所見天尊諸仙眞人是其祥也¶
　此爲諸相不可取著¶
唯令定心之上豁然無覆定心之下曠然無基¶
　前念不生故云無覆後念不起故曰無基¶
舊業日銷新業不造¶
　宿習並盡名曰舊業日銷更不起心故名新業不造¶
無所罣礙迥脫塵籠¶
<pb:CK-KZ_JY242_04p028a>¶
　一切無染故名無所罣礙解脫無繫故云迥脫塵籠¶
行而久之自然得道¶
　智照不滅名曰行而久之契理合眞故云得道¶
夫得道之人凡有七候一者心得定易覺諸塵漏¶
　心得清淨塵念盡知故曰覺諸塵漏¶
二者宿疾普銷身心輕爽¶
　眞氣胎息故疾盡瘳體道合眞身輕不老¶
三者塡補夭損還年復命¶
　骨髓堅滿故塡補夭損駐顏不易名爲還年復命也¶
四者延數萬歲名曰仙人¶
<pb:CK-KZ_JY242_04p028b>¶
　長生不死延數萬歲名編仙籙故曰仙人¶
五者鍊形爲氣名曰眞人¶
　得本元氣故曰鍊形爲氣正性無偽故曰眞人¶
六者鍊氣成神名曰神人¶
　眞氣通神陰陽不測故曰神人¶
七者鍊神合道名曰至人¶
　眞神契道故曰至人¶
其於鑒力隨候益明¶
　鑒力者常照不息也益明者明明不絶也¶
得至道成慧乃圓備¶
<pb:CK-KZ_JY242_04p029a>¶
　若了本性得道成眞智慧圓明萬法俱備¶
若乃久學定心身無一候促齡穢質色謝方空自云慧覺又稱¶
成道者求道之理實所未然¶
　通神合道卽身得道眞心證身亡不離生死西昇經云是故¶
　失生本焉能知道源¶
而說頌曰¶
智起生於境火發生於緣各是眞動性承流失道源起心欲息¶
知心起知更煩了知性本空知則眾妙門¶
老君清淨心經¶
老君曰夫道一清一濁一靜一動清靜爲本濁動爲末故陽清¶
<pb:CK-KZ_JY242_04p029b>¶
陰濁陽動陰靜男清女濁男動女靜降本流末而生萬物清者¶
濁之源靜者動之基人能清靜天下貴之人神好清而心擾之¶
人心好靜而欲牽之常能遣其欲而心自靜澄其心而神自清¶
自然六欲不生三毒消滅而不能者心未澄欲未遣故也能遣¶
之者內觀於心心無其心外觀於形形無其形遠觀於物物無¶
其物三者莫得唯見於空觀空亦空空無所空旣無其無無無¶
亦無湛然常寂寂無其寂無寂寂無俱了無矣欲安能生欲旣¶
不生心自靜矣心旣自靜神卽無擾神旣無擾常清靜矣旣常¶
清靜及會其道與眞道會名爲得道雖名得道實無所得旣無¶
所得强名爲得爲化眾生開方便道¶
<pb:CK-KZ_JY242_04p030a>¶
老君曰道所以能得者其在自心自心得道道不使得得是自¶
得之道不名爲得故言實無所得¶
老君曰道不能得者爲見有心旣見有心則見有身旣見其身¶
則見萬物旣見萬物則生貪著旣生貪著則生煩惱旣生煩惱¶
則生妄想妄想旣生觸情迷惑便歸濁海流浪生死受地獄苦¶
永與道隔人常清靜則自得道於是而說偈曰¶
　　　天尊妙用常眼前　　　　舉體動心皆自然¶
　　　息箇動心看動處　　　　動處分明無際邊¶
　　　邊際由來本性空　　　　非觀心照得虛空¶
　　　自悟因緣無自性　　　　翛然直入紫微宮¶
<pb:CK-KZ_JY242_04p030b>¶
　　　宮中宮外光且明　　　　萬法圓中一道平¶
　　　清心清鏡皎無礙　　　　無礙無心心自在¶
　　　平等道平無有異　　　　天堂地獄誰安置¶
　　　神旣內寂不虧盈　　　　善惡若空何處生¶
　　　只爲凡夫生異見　　　　强於地上起縱橫¶
　　　縱橫遮莫千般苦　　　　一一諦觀無宰主¶
　　　諦觀無主本無宗　　　　只箇因緣卽會中¶
　　　中間雖會常無會　　　　放會無爲任物通¶
若時有人知是經意行住坐卧若能志心念誦深心受持則能¶
滅除無量一切宿障諸惡冤家皆得和合無受苦報邪魔外道¶
<pb:CK-KZ_JY242_04p031a>¶
道能降伏告諸眾生欲度厄難各已清靜信受奉行¶
¶
¶
¶
¶
¶
¶
¶
¶
¶
<pb:CK-KZ_JY242_04p031b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_04p032a>¶
*** 太上老君內觀經¶
老君曰天地搆精陰陽布化萬物以生承其宿業分靈道一父¶
母和合人受其生始一月爲胞精血凝也二月爲胎形兆胚也¶
三月陽神爲三魂動以生也四月陰靈爲七魄靜鎭形也五月¶
五行分藏以安神也六月六律定腑用滋靈也七月七精開竅¶
通光明也八月八景神具降眞靈也九月宫室羅布以定精也¶
十月氣足萬象成也元和哺食時不停也太一帝君在頭曰泥¶
丸君總衆神也照生識神人之魂也司命處心納心源也無英¶
居左制三魂也白元居右拘七魄也桃孩住臍保精根也照諸¶
百節生百神也所以周身神不空也元氣入鼻灌泥丸也所以¶
<pb:CK-KZ_JY242_04p032b>¶
神明形固安也運動住止關其心也所以謂生有由然也子内¶
觀之歷歷分也心者禁也一身之主禁制形神使不邪也心則¶
神也變化不測無定形也所以五藏藏五神也魂在肝魄在肺¶
精在腎志在脾神在心所以字殊隨處名也心者火也南方太¶
陽之精主火上爲熒惑下應心也色赤三葉如蓮花神明依泊¶
從所名也其神也非青非白非赤非黄非大非小非短非長非¶
曲非直非柔非剛非厚非溥非圓非方變化莫測混合陰陽大¶
包天地細入毫芒制之則正放之則狂清淨則生濁躁則亡明¶
照八表暗迷一方但能虚寂生道自常永保無爲其身則昌世¶
以無形莫之能名禍福吉㐫悉由之矣所以聖人立君臣明賞¶
<pb:CK-KZ_JY242_04p033a>¶
罰置官僚制法度正以教人人之難伏惟在於心心若清淨則¶
萬禍不生所以流浪生死沈淪惡道皆由心也妄想憎愛取捨¶
去來染著聚結漸自纏繞轉轉繫縛不能解脫便至滅亡猶如¶
牛馬引重趨泥轉增䧟没不能自出遂至於死人亦如之始生¶
之時神源清淨湛然無雜旣受納有形形染六情眼則貪色耳¶
則滯聲口則耽味鼻則受馨意懷健羨身欲輕肥從此流浪莫¶
能自悟聖人慈念設法教化使内觀巳身澄其心也又曰諦觀¶
此身從虚無中來因緣運會積精聚氣乘業降神和合受生法¶
天象地含陰吐陽分錯五行以應四時眼爲日月髮爲星辰眉¶
爲華蓋頭爲崑崙布列宫闕安置精神萬物之中人稱最靈性¶
<pb:CK-KZ_JY242_04p033b>¶
命合道當保愛之内觀其身誰尊之焉而不自貴妄染諸塵不¶
靜臭穢濁亂形神孰觀物我何踈何親守道全生爲善保眞世¶
愚役役徒自苦辛¶
又曰從道受生謂之命自一稟形謂之性所以任物謂之心心¶
有所憶謂之意意之所出謂之志事無不知謂之智智周萬物¶
謂之慧動以營身謂之魂靜以鎭形謂之魄流行骨肉謂之血¶
保神養氣謂之精氣清而駃謂之榮氣濁而遲謂之衛緫括百¶
骸謂之身衆象備見謂之形塊然有閡謂之質狀貌可則謂之¶
體大小有分謂之軀衆思不得謂之神莫然應化謂之靈氣來¶
入身謂之生神去於身謂之死所以通生謂之道道者有而無¶
<pb:CK-KZ_JY242_04p034a>¶
形無而有情變化不測通神群生在人之身則爲神明所謂心¶
也所以教人修道則修心也教人修心則修道也道不可見因¶
生以明之生不可常用道以守之若生亡則道廢道廢則生亡¶
生道合一則長生不死羽化神仙人不能保者以其不内觀於¶
心故也内觀不遺生道常存¶
又曰人所以流浪惡道沉淪澤穢縁六情起妄而生六識六識¶
分别繫縛憎愛去來取捨染著煩惱與道長隔所以内觀六識¶
因起六識從何而起從心識起心從我起我從欲起妄想顚倒¶
而生有識亦曰自然又名無爲本來虚淨元無有識有識分别¶
起諸邪見邪見旣興盡是煩惱展轉纒縛流浪生死永失於道¶
<pb:CK-KZ_JY242_04p034b>¶
又曰道無生死而形有生死所以言生死者屬形不屬道也形¶
所以生者由得其道也形所以死者由失其道也人能存生守¶
道則長存不亡也¶
又曰人常能清淨其心則道自來居道自來居則神明存身神¶
明存身則生不亡也人常欲生而不能虚心人常惡死而不能¶
保神亦猶欲貴而不肯用道欲富而不肯求寶欲疾而足不行¶
欲肥而食不飽也¶
又曰道以心得心以道明心明則道降道降則心通神明之在¶
身猶火之在卮明從火起火自炷存炷因油潤油藉卮停四者¶
若廢明何生焉亦如明緣神照神託心存心由形有形以道全¶
<pb:CK-KZ_JY242_04p035a>¶
一物不足明何依焉所以謂之神明者眼見耳聞意知身覺分¶
别物理微細悉知由神以明故曰神明也¶
又曰所以言虚心也遺其實也無心者除其有也定心者令不¶
動也正心者使不邪也清心者使不濁也淨心者使不穢也此¶
皆已有今使除也心直者不反覆也心平者無高低也心明者¶
不暗昧也心通者不質礙也此皆本自然也粗言數者餘可思¶
也¶
又曰知道易信道難信道易行道難行道易得道難得道易守¶
道難守道不失身常存也¶
又曰道也者不可以言傳口受而得之當虚心靜神道自來也¶
<pb:CK-KZ_JY242_04p035b>¶
愚者不知乃勞其形苦其心役其志躁其神而道愈逺而神愈¶
悲背道求道怨道不慈¶
又曰道貴長存保神固根精氣不散淳白不分形神合道飛昇¶
崑崙先天以生後天長存出入無間不由其門吹陰煦陽制魄¶
抱魂億歳眷屬千載子孫黄塵四起騎牛眞人金堂玉室送故¶
迎新¶
又曰内觀之道靜神定心亂想不起邪妄不侵周身及物閉目¶
思尋表裏虚寂神道微深外觀萬境内察一心了然明靜靜亂¶
俱息念念相係深根寧極湛然常住窈冥難測憂患永消是非¶
莫識¶
<pb:CK-KZ_JY242_04p036a>¶
又曰吾非聖人學而得之故我求道無不受持千經萬術唯在¶
心志也¶
¶
¶
¶
¶
¶
¶
¶
¶
<pb:CK-KZ_JY242_04p036b>
#+PROPERTY: JUAN 018
<pb:CK-KZ_JY242_04p037a>¶
*** 老子中經(一名珠宮玉厯)¶
　　
**** 第一神仙¶
經曰上上太一者道之父也天地之先也乃在九天之上太清¶
之中八冥之外細微之內吾不知其名也元氣是耳其神人頭¶
鳥身狀如雄雞鳳凰五色珠衣玄黃正在兆頭上去兆身九尺¶
常在紫雲之中華蓋之下住兆見之言曰上上太一道君曾孫¶
小兆王甲潔志好道願得長生¶
　　
**** 第二神仙¶
經曰無極太上元君者道君也一身九頭或化爲九人皆衣五¶
色珠衣冠九德之冠上上太一之子也非其子也元氣自然耳¶
<pb:CK-KZ_JY242_04p037b>¶
正在兆頭上紫雲之中華蓋之下住兆見之言曰皇天上帝太¶
上道君曾孫小兆王甲好道願得長生養我育我保我護我毒¶
蟲猛獸見我皆蟄伏令某所爲之成所求之得太清鄕虛無里¶
姓朱愚名光字帝卿乃在太微勾陳之內一星是也號曰天皇¶
太帝耀魄寶兆常念之勿忘也人亦有之常存之眉間通於泥¶
丸氣上與天連¶
　　
**** 第三神仙¶
經曰東王父者青陽之元氣也萬神之先也衣五色珠衣冠三¶
縫一云三鋒之冠上有太清雲曜五色治於東方下在蓬萊山¶
姓無爲字君鮮一云君解人亦有之在頭上頂巓左有王子喬¶
<pb:CK-KZ_JY242_04p038a>¶
右有赤松子治在左目中戲在頭上其精氣上爲日名曰伏羲¶
太清鄕東明里西王母字偃昌在目爲日月左目爲日右目爲¶
月目中童子字英明王父在左目王母在右目童子在中央兩¶
目等也兆欲修眞當念東王父西王母正在頭上有三人並立¶
乃合日月精光下念紫房太一絳宮黃庭太淵丹田行其眞氣¶
五周施於腹中復行氣十二周施于一身中道畢卽止朱雀闕¶
門闕門兩乳是也左乳曰君阿右乳曰翁仲當兩乳下有玉闕¶
天狗天雞在其上主晨夜鳴吠¶
　　
**** 第四神仙¶
經曰西王母者太陰之元氣也姓自然字君思下治崑崙之山¶
<pb:CK-KZ_JY242_04p038b>¶
金城九重雲氣五色萬丈之巓上治北斗華蓋紫房北辰之下¶
人亦有之在人右目之中姓太陰名玄光字偃玉人須得王父¶
王母護之兩目乃能行步瞻視聰明別知好醜下流諸神如母¶
念子子亦念母也精氣相得萬世長存夫人兩乳者萬神之精¶
氣陰陽之津汋也左乳下有日右乳下有月王父王母之宅也¶
上治目中戲於頭上止於乳下宿於絳宮紫房此陰陽之氣也¶
　　
**** 第五神仙¶
經曰道君者一也皇天上帝中極北辰中央星是也乃在九天¶
之上萬丈之巓太淵紫房宮中衣五色之衣冠九德之冠上有¶
太清元氣雲曜五色華蓋九重之下老子太和侍之左右姓制¶
<pb:CK-KZ_JY242_04p039a>¶
皇氏名上皇德字漢昌人亦有之在紫房宮中華蓋之下元貴¶
鄕平樂里姓陵陽字子明身黃色長九分衣五色珠衣冠九德¶
之冠思之長三寸正在紫房宮中華蓋之下其妻太陰玄光玉¶
女衣玄黃五色珠衣長九分思之亦長三寸在太素宮中養眞¶
人子丹稍稍盛大自與已身等也子能存之與之語言卽呼子¶
上謁道君道君者一也乘雲氣珠玉之車驂駕九極之馬時乘¶
六龍以御天下子常思之以八節之日及晦朔日日暮夜半時¶
祝曰¶
天靈節榮眞人王甲願得長生太玄之一守某甲身形五藏君¶
侯願長安甯¶
<pb:CK-KZ_JY242_04p039b>¶
　　
**** 第六神仙¶
經曰老君者天之魂也自然之君也常侍道君在左方故吾等¶
九人九頭君也吾爲上首作王父餘人無所作也人亦有之金¶
樓鄕小廬里姓皮名子明字藍藍衣青衣長九分把芝草持青¶
旛侍道君在左方從仙人仲成子思之長三寸常在已左方正¶
與己身等也其妻素女衣黃衣長九分思之亦長三寸¶
　　
**** 第七神仙¶
經曰太和者天之魄也自然之君也常侍道君在右方人亦有¶
之烏臺鄕姓角里先生字㵱㵱衣白衣長九分持金劍捧白旛¶
侍道君在右方從仙人曲文子思之亦長三寸起坐行止常在¶
<pb:CK-KZ_JY242_04p040a>¶
己右其妻青腰玉女衣青衣長九分思之亦長三寸¶
　　
**** 第八神仙¶
經曰泥丸君者腦神也乃生於腦腎根心精之元也華蓋鄕蓬¶
萊里南極老人泥丸君也字元先衣五色珠衣長九分正在兆¶
頭上腦中出見於腦戸目前思之長九分亦長三寸兆見之言¶
曰南極老人使某甲長生東西南北入地上天終不死壞迷惑¶
上某甲生籍侍於道君與天地無極¶
　　
**** 第九神仙¶
經曰南極者一也仙人之首出也上上太一也天之侯王太尉¶
公也主諸災變國祚吉凶之期上爲熒惑星下治霍山人亦有¶
<pb:CK-KZ_JY242_04p040b>¶
之在長吳鄕絳宮中元里姓李名尚(一名常)字曾子衣絳衣長九¶
分思之亦長三寸在心中其妻玉女也衣白衣長九分思之亦¶
長三寸常思心中有華蓋下有人赤幘大冠絳章單衣名曰天¶
侯玉帶紫綬金印玄黃子能見之徹視八方千日登仙時候視¶
腦中小童子見之是也¶
　　
**** 第十神仙¶
經曰日月者天之司徒司空公也主司天子人君之罪過使太¶
白辰星下治華陰恒山人亦有之兩腎是也左腎男衣皂衣右¶
腎女衣白衣長九分思之亦長三寸爲日月之精虛無之氣人¶
之根也在目中故人之目左爲司徒公右爲司空公兩腎各有¶
<pb:CK-KZ_JY242_04p041a>¶
三人凡有六人左爲司命右爲司錄左爲司𨽻校尉右爲延尉¶
卿主記人罪過上奏皇天上帝太上道君兆常存之令削去死¶
籍著某長生屬太初鄕玄冥里司錄六丁玉女字道明皆在神¶
龜上乘紫雲氣之車驂駕雙鯉魚字太成子玄母道母也在中¶
央身之師也主生養身中諸神在五色雲氣華蓋之下坐戴太¶
白明星明月之珠光曜照一身中常存以八節之夜卧祝曰司¶
命司錄六丁玉女削去某甲死籍更著某甲長生玉厯¶
　　
**** 第十一神仙¶
經曰中極黃老者眞人之府中斗君也天之侯王主皇后素女¶
宮也人亦有之黃庭眞人道之父母也赤子之所生也己吾身¶
<pb:CK-KZ_JY242_04p041b>¶
也皇后者太陰玄光玉女道之母也正在脾上中斗中也衣五¶
色珠衣黃雲氣華蓋之下坐主哺養赤子常思兩乳下有日月¶
日月中有黃精赤氣來入絳宮復來入黃庭紫房中黃精赤氣¶
塡滿太倉中赤子當胃管中正南面坐飮食黃精赤氣卽飽矣¶
百病除去萬災不干兆常思存之上爲眞人故曰同出而異名¶
也有注云日月同出異名太素鄕中元里中黃眞人字黃裳子¶
主辟穀令人神明乍小乍大常以雞鳴食時祝曰¶
黃裳子黃裳子黃庭眞人在於已爲我致藥酒松脯粳粮黍臛¶
諸可食飮者令立至祝訖瞑目有頃閉口咽之二七過卽飽矣¶
　　
**** 第十二神仙¶
<pb:CK-KZ_JY242_04p042a>¶
經曰吾者道子之也人亦有之非獨吾也正在太倉胃管中正¶
南面坐珠玉床上黃雲華蓋覆之衣五綵珠衣母在其右上抱¶
而養之父在其左上教而護之故父曰陵陽字子明母曰太陰¶
字玄光玉女己身爲元陽字子丹眞人字仲黃眞吾之師也常¶
教吾神仙長生之道常侍吾左右休舍太倉在脾中與黃裳子¶
共宿衛吾給事神所當得主致行厨故常思眞人子丹正在太¶
倉胃管中正南面坐食黃精赤氣飲服醴泉元陽子丹長九分¶
思之令與己身等也父母養之乃得神仙常自念己身在胃管¶
中童子服五色綵衣坐珠玉之牀黃雲赤氣爲帳食黃金玉餌¶
服神丹芝草飲醴泉乘黃雲氣五色珠玉之車駕十二飛龍二¶
<pb:CK-KZ_JY242_04p042b>¶
十四白虎三十六朱鳥思之九年乘雲去世上謁道君吾之從¶
官凡三萬六千神舉吾宗族皆得仙道白日昇天常以四時祠¶
吾祖先正月亥日雞鳴時祠郊廟二月亥日祠社稷風伯雨師¶
四月五月申卯日七月八月巳午日十月十一月卯戌日四季¶
月不祠但解洿土公逐去伏尸耳郊在頭上腦戸中廟在頂後¶
骨之上社在脾左端稷在大腸窮風伯在八門八門者在臍旁¶
五城十二樓也雨師在小腸窮四瀆雲氣出崑崙弱水在胞中¶
諸神食廚在於太倉中以次呼神名召之勿忘也¶
　　
**** 第十三神仙¶
經曰璇璣者北斗君也天之侯王也主制萬二千神持人命籍¶
<pb:CK-KZ_JY242_04p043a>¶
人亦有之在臍中太一君人之侯王也柱天大將軍特進侯也¶
主身中萬二千神中極鄕璇璣里姓王名陽字靈子冠三縫之¶
冠衣絳章單衣長九分思之亦長三寸其大與自身等也太一¶
君有八使者八卦神也太一在中央主總閱諸神案比定錄不¶
得逋亡八使者以八節之日上對太一故臍中名爲太淵都鄕¶
之府也常以秋分之日案比算之齋戒沐浴靜卧三日勿出日¶
三呼之三日九呼之常如此諸神不得逋亡名上仙籙定爲眞¶
人故太一不得妄上白事不吉則凶但八使者耳故以八節日¶
晦朔弦望日右手拊臍二七左手拊心三七祝曰¶
天靈節榮眞人某甲願得長生太玄眞一守某甲身形五藏諸¶
<pb:CK-KZ_JY242_04p043b>¶
君侯願且安甯公兆七遍庶兆二七明日平旦復祝曰¶
太一北極君敬守告諸神常念魂魄安甯無離某甲身形此所¶
謂拘魂制魄者也常以十二月晦日人定時向月建太一於空¶
室中再拜正坐瞑目祝曰¶
五藏之君魂魄諸神某乞長生無得離身常與形合同成爲一¶
身男女各三通常以八節日於室中向其王地再拜瞑目祝曰¶
大道鴻涬鴻涬天節之日萬兆魂魄皆上諸天眞人身與神合¶
某甲欲得長生獨在空室之中不豫死籍數男女各三遍常以¶
十二月晦日宿夜晝朝至平旦於室中向寅地再拜祝曰¶
鴻涬鴻涬某受大道之恩太清玄巓願還某甲去歲之年魂魄¶
<pb:CK-KZ_JY242_04p044a>¶
保身男女各三通¶
　　
**** 第十四神仙¶
經曰臍者人之命也一名中極一名太淵一名崑崙一名特樞¶
一名五城五城中有五眞人五城者五帝也五城之外有八吏¶
者八卦神也并太一爲九卿八卦之外有十二樓者十二太子¶
十二大夫也并三焦神合爲二十七大夫四支神爲八十一元¶
士故五城眞人主四時上計八神主八節日上計十二大夫主¶
十二月以晦日上計月月不得懈怠卽免計上事常當存念留¶
之卽長生矣故太一常以晦朔八節日夜半時五城擊鼓集召¶
諸神校定功德謀議善惡有錄者延命眾神共舉無錄者終亡¶
<pb:CK-KZ_JY242_04p044b>¶
司命絶去生籍故常以晦朔八節之日夜欲卧時念上太一中¶
太一下太一五城十二樓眞人祝曰¶
天帝太一君天帝太一君敬存諸神與之相親司錄司命六丁¶
玉女削去某死籍著某生文皆當言長生¶
　　
**** 第十五神仙¶
經曰五城眞人者五方五帝之神名也東方之神名曰句芒子¶
號曰文始洪崖先生東方蒼帝東海君也南方之神名曰祝融¶
子號曰赤精成子南方赤帝南海君也西方之神名曰蓐收子¶
號曰夏里黃公西方白帝西海君也北方之神名曰禺强子號¶
曰玄冥子昌北方黑帝北海君也此皆后神也天地人神等耳¶
<pb:CK-KZ_JY242_04p045a>¶
風伯神名吒君號曰長育雨師神名馮修號曰樹德諸神常當¶
存念之令與司命君司錄君共削去某死籍爲眞人長生矣不¶
與相知存念之卽爲疾風暴雨雷電霹靂持子遠去殺子之身¶
埋子深山投子深淵或爲毒氣所中眾鬼害人子欲爲道宜致¶
敬之此神能害人王者之治不可不知也中央之神名曰黃裳¶
子號曰黃神彭祖中央黃帝君也與中太一并治度人命愛養¶
善人成就人常侍黃天眞人人亦有之常侍眞人名曰子丹給¶
神所得兆欲志道常思念之卽不飢渴長生久視上爲眞人能¶
致行厨役使鬼神社稷河伯之神名曰馮夷號曰元梁使者¶
　　
**** 第十六神仙¶
<pb:CK-KZ_JY242_04p045b>¶
經曰八卦天神下遊於人間宿衛太一爲八方使者主八節日¶
上計校定吉凶乾神字仲尼號曰伏羲坎神字大曾子艮神字¶
照光玉震神字小曾子巽神字大夏侯離神字文昌坤神字揚¶
翟王號曰女媧兌神字一世(注一云字八世)常以八節之日存念之其¶
神皆在臍中令人延年¶
　　
**** 第十七神仙¶
經曰丹田者人之根也精神之所藏也五氣之元也赤子之府¶
男子以藏精女子以藏月水主生子合和陰陽之門戸也在臍¶
下三寸附著脊膂兩腎根也丹田之中中赤左青右黃上白下¶
黑方圓四寸之中所以在臍下三寸者言法天地人天一地二¶
<pb:CK-KZ_JY242_04p046a>¶
人三時四故曰四寸法五行故有五色清水鄕敖丘里丹田名¶
藏精宮神姓孔名丘字仲尼傳之爲師也兆常以夜半存心之¶
赤氣上行至絳宮華蓋各右繞之太一入黃庭滿太倉養赤子¶
復入太淵忽忽不知所在復念太一氣還入丹田中止常念太¶
一玄光道母養眞人子丹正吾身也自兆名也勿忘之¶
　　
**** 第十八神仙¶
經曰大腸小腸爲元梁使者主逐捕邪氣三焦關元爲左社右¶
稷主捕奸賊上焦元氣上入頭中爲宗廟兆身與天地等也天¶
地萬物不可犯觸也天地之神則知之矣而人身體四支亦不¶
可傷也有痛癢者神亦知之由是言之昭然明矣天不可欺地¶
<pb:CK-KZ_JY242_04p046b>¶
不可負修身愼行勿令懈怠也兆欲除邪氣治百病啄齒二七¶
過祝曰¶
左社右稷元梁使者逐捕災殃急急如律令五咽一咒三十咽¶
止一日一夜三百六十咽三十日邪氣去六十日小病愈百日¶
大病愈三蟲皆死三尸走出面目生光與神爲友六祝一止十¶
二爲之一周¶
　　
**** 第十九神仙¶
經曰兩腎間名曰大海一名弱水中有神龜呼吸元氣流行作¶
爲風雨通氣四支無不至者上有九人三三爲位左有韓眾右¶
有范蠡中有太城子左爲司徒公右爲司空公中有太一君左¶
<pb:CK-KZ_JY242_04p047a>¶
有青腰玉女右有白水素女中有玄光玉女玄光玉女者道元¶
氣之母也左有司錄右有司命風伯雨師雷電送迎仙人玉女¶
宿衛門戸故名曰太淵之宮先正紫房宮太一玄女赤子故玄¶
女常戴太白明星耳著太明之珠光照一身中卽延年而不死¶
也¶
　　
**** 第二十神仙¶
經曰胃爲太倉三皇五帝之厨府也房心爲天子之宮諸神皆¶
就太倉中飮食故胃爲太倉日月三道之所行也又爲大海中¶
有神龜神龜上有七星北斗正在中央其龜黃色狀如黃金盤¶
左右日月照之故臍下爲地中中有五岳四瀆水泉交通崑崙¶
<pb:CK-KZ_JY242_04p047b>¶
弱水沈沈滉滉玄冥之淵也日月之行故天晝日照於地下萬¶
神皆得其明人亦法之晝日下在臍中照於丹田臍中萬神皆¶
得其明也夜日在胃中上照於胸中萬神行遊嬉戲相與言語¶
故令人有夢也天不掩人不備故召其神問善惡吉凶之事令¶
賢者自愼也夜月在臍中下照於萬神晝月在胃中上照胸中¶
萬神更相上下無有休息故胃中神十二人諫議大夫名曰黃¶
裳子黃騰子中黃子主傅相太子玄光玉女主取金液神丹芝¶
草玉液松脯諸可飮食者立至矣¶
　　
**** 第二十一神仙¶
經曰兆審欲得神仙當知天地父母赤子處兆汝爲道不可不¶
<pb:CK-KZ_JY242_04p048a>¶
知此五神名也當自苦耳知之行之堅守之常念之卽神仙矣¶
經中俱有但當心解耳旣知其神當須得太一神丹金液乃得¶
神仙耳諸神元氣虛無無爲自然爲聖人耳不爲俗人所施也¶
兆不能服神丹金液勞精思念當自苦耳故謂兆汝晝日常念¶
臍中有日赤黃精氣光明照於臍中胃中有月白光赤黃精氣¶
塡滿胃中暮卧念日在胃中赤黃精氣光明照於胸中月在臍¶
中赤黃白光精氣照於臍中以此爲常萬世無止¶
　　
**** 第二十二神仙¶
經曰頭髮神七人七星精也神字祿之兩目神六人日月精也¶
左目字英明右目字玄光頭上神三人東王父也腦戸中神三¶
<pb:CK-KZ_JY242_04p048b>¶
人泥丸君也眉間神三人南極老人元光天靈君也兩耳神四¶
人陰陽之精也字嬌女鼻人中神一人名太一字通盧本天靈¶
也口旁神一人廚宰守神也口中神一人太一君也字丹朱頤¶
下神三人太陰神也頸外神二人玉女君也兩手中神二人太¶
陽之精也字魂陰項中神二人字上間也肩背神二人少陰少¶
陽之精也字女爵胸中神二人虎賁神也兩乳下日月也日月¶
中有太神各一人王父母也兩腋下神二人魂魄兆神也小腹¶
中神二人玉女也兩陛內神二人亦玉女也字陰隱兩脛神二¶
人金木神也字隨孔子兩足神二人太陰之精也字柱天力士¶
頭髮神字祿之兩耳神字嬌女兩目神字英明玄光鼻孔中神¶
<pb:CK-KZ_JY242_04p049a>¶
字通盧口神字丹朱肩背神字朱雀一云字女爵兩手神字魄¶
陰上元神字威成子中元神字中黃子下元神字明光子一云¶
字命光陰神字窮英兩陛神字陰隱兩膝神字樞公兆欲臥瞑¶
目從上次三呼之竟乃止其有病痛處卽九呼其神令治之百¶
病悉去爲神仙矣¶
　　
**** 第二十三神仙¶
經曰肺神八人大和君也名曰玉眞宮尚書府也其從官三千¶
六百人乘白雲氣之車驂駕白虎或乘白龍心神九人太尉公¶
也名曰絳宮太始南極老人元光也其從官三千六百人乘赤¶
雲氣之車朱雀爲蓋丹虵爲柄驂駕朱雀或乘赤龍肝神七人¶
<pb:CK-KZ_JY242_04p049b>¶
老子君也名曰明堂宮蘭臺府也其從官三千六百人乘青雲¶
氣之車驂駕青龍或乘白鹿膽神五人太一道君也居紫房宮¶
乘五彩玄黃紫蓋珠玉雲氣之車驂駕六飛龍從官三千六百¶
人脾神五人玄光玉女子丹母也乘黃金珠玉雲氣之車驂駕¶
鳳凰或乘黃龍從官三千六百人眞人子丹在上卧胃管中黃¶
雲氣爲帳珠玉爲牀食黃金玉餌飲醴泉玉液服太一神丹噉¶
玉李芝草存而養之九年成眞矣千乘萬騎上謁太上黃道君¶
東謁王父西謁王母南謁老人元光之前眞人得道與天地合¶
元陽子丹者吾也吾道成乃去白日昇天或乘黃金雲氣珠玉¶
之車驂駕六飛龍轡無極之馬從官凡萬八千人天師大神使¶
<pb:CK-KZ_JY242_04p050a>¶
萬八千人來下著吾身合三萬六千人故能白日昇天也胃神¶
十二人五元之氣諫議大夫也臍中神五人太一八人凡十三¶
人合二十五人五行陰陽之神也神龜之上神三人玄女虛無¶
道母也腎神六人司徒司空司命司錄司𨽻校尉廷尉卿也乘¶
神龜之車駕六鯉魚一云白魚玄白雲氣之蓋丹田神三人人¶
之根也三合成德以應道數也三焦神六人左社右稷風伯雨¶
師雷電霹靂也大腸小腸神二人爲元梁使者虎賁神二人爲¶
力士在朱雀闕門延年益壽爲齡下侍眞人鳳凰閣玄谷神五¶
人大將軍司馬也陰神三人上將軍也萬神之精也男子字窮¶
英女子字丹城天之神萬八千人人之神萬八千人都合三萬¶
<pb:CK-KZ_JY242_04p050b>¶
六千人共舉一身升天卽神仙也¶
　　
**** 第二十四神仙¶
經曰東方之神女名曰青腰玉女南方之神女名曰赤圭玉女¶
中央之神女名曰黃素玉女西方之神女名曰白素玉女北方¶
之神女名曰玄光玉女左爲常陽右爲承翼此皆玉女之名也¶
五行之道常以所勝好者爲妻假令今日甲乙木木勝土則甲¶
以己爲妻故言甲己乙庚丙辛丁壬戊癸此皆夫妻合會之日¶
也言肝膽木也木帝以中宮戊己素女爲妻他皆效此此二神¶
玉女之來敬而侍之愼無妻也妻之殺人終不得道也兆欲爲¶
道愼勿婬婬卽死矣此玉女可使取玉漿致行厨也¶
<pb:CK-KZ_JY242_04p051a>¶
　　
**** 第二十五神仙¶
經曰太上神字元光太一君其欲得太一之神也非心神也乃¶
天神南極老人元光也下在人心中常以平旦日中甲午日丙¶
午日呼之曰南極老人元光太一君某甲欲願得太一神丹長¶
生之道因瞑目念心中太一童子衣絳章單衣其色正赤黃如¶
日九十息頓止心中神字光堅中太一中極君也在脾中主養¶
兆身常以雞鳴食時日西黃昏時辰戌丑未日呼之曰中極光¶
堅太一君某甲欲得眞人神仙黃庭之道因瞑目默念黃氣滿¶
太倉胃管中脾上有一黃人五十息頓止心下神字玄谷北極¶
君也玄光道母也常以夜半時甲子丙子戊子庚子壬子日呼¶
<pb:CK-KZ_JY242_04p051b>¶
之曰北極君玄谷道母某甲願欲得金液醴泉可飲食者因瞑¶
目念腎閒有白氣中有神龜龜上有玄女女右有司命左有司¶
錄見之呼曰司命司錄六丁玉女削去某甲死籍著玉曆生錄¶
皆當言長生故曰能知三神字可以還命延年此三神者乃天¶
地神道君三元君字也人之先也常念勿忘也三元天之貴神¶
是也¶
　　
**** 第二十六神仙¶
經曰子欲爲道當先厯藏皆見其神乃有信有信之積神自告¶
之也先念天靈君天靈君青身白頭正在眉間思之三日卽見¶
其神念玄膺狀正赤生光念咽喉中正白如銀環十二重凡三¶
<pb:CK-KZ_JY242_04p052a>¶
日念遍乃念肺色正白名曰鴻鴻七日念心色正赤名曰呴呴¶
九日念肝色正青名曰藍藍三日念膽色正青名曰護護三日¶
念脾色正黃名曰俾俾五日念胃色正黃名曰旦旦五日念腎¶
色正黑名曰㵱㵱三日念臍中太一色赤人名曰玉靈子三日¶
念大腸正白色名曰胴胴一作洞洞七日念小腸色正赤名曰¶
契契九日念丹田色正赤中有赤人名曰藏精三日念玄丈方¶
丈其中有人到住七日念金玉印乾燥完堅三日念玄英正黑¶
潤澤有光三日念兩脾一作陛左右脾內各有一玉女衣絳帔¶
襦青裙正立兩陛上三日念兩足下各有一人正白三日念爲¶
道竟矣不出靜室辭庶俗赴清虛先齋戒節飲食乃依道而思¶
<pb:CK-KZ_JY242_04p052b>¶
之¶
　　
**** 第二十七神仙¶
經曰子審欲爲道神仙不死當先去三蟲下伏尸三日百六十¶
息食氣三十通一止九十通一休息日四爲之常以夜半雞鳴¶
時祝曰東方青牙紫雲流霞飲食青牙服食朝華三咽之南方¶
朱丹煥燿徘徊服食朱丹飲以丹池三咽之中央黃氣黃庭高¶
仙服食黃氣飮之醴泉三咽之西方明石皓靈金質服食明石¶
飮以金液三咽之北方玄滋玄珠潤滋服食玄滋飮以玉飴三¶
咽之如此三十日三蟲皆死伏尸走去而三神正氣自安定伏¶
尸不敢復還兆身中卽神仙不死玉字金名乘雲而上升¶
<pb:CK-KZ_JY242_04p053a>¶
#+PROPERTY: JUAN 019
<pb:CK-KZ_JY242_04p053a>¶
　　
**** 第二十八神仙¶
經曰常以六甲之日平旦時拊心祝曰¶
蒼林玄龜流水如河炎火周身(一作宮)安能知他道來歸己道來¶
歸己因念肝色正青潤澤生光其上高危在左方次念膽色正¶
青圓中黃外青潤澤清泫傍生拊心著肝肝覆其巓此道之始¶
也念之旣畢乃呼其神曰肉(一本作皮)子藍藍與己爲友留爲己使¶
某欲得太一神丹服食之令某甲長生勿去某身常在紫房宮¶
中與道合同也因瞑目念日精青氣來下著身入鼻孔中念肝¶
色青氣與之合於目前來入口中咽之三七而止思行青氣周¶
徧一身中九十息止至乙日復存其神呼曰太一紫宮(一作紫房)素¶
<pb:CK-KZ_JY242_04p053b>¶
女與己爲友留爲己使某甲欲得太一華符服之至甲寅乙卯¶
之日復存之¶
　　
**** 第二十九神仙¶
經曰常以六丙之日禺中時拊心祝曰¶
朱雀丹液天海地河願求不死服食天和(一作至和)因瞑目念心色¶
正赤如日在肺葉間乃止念日精赤黃氣來在目前入口中咽¶
之三九而止思行赤氣周遍一身中百八十息止呼其神曰李¶
尚(一作李常)曾子與己爲友留爲己使某甲願求太一神丹如金汋¶
可飮食者常在絳宮中與己合同至丁日復存其神呼曰天皇¶
絳宮玉女與己爲友留爲己使某甲欲得天皇長生之道至丙¶
<pb:CK-KZ_JY242_04p054a>¶
午丁巳之日復存之¶
　　
**** 第三十神仙¶
經曰常以六戊之日鷄鳴時日西黃昏時拊心祝曰¶
天道天道願得不老壽比中黃昇天常早願延某命與道長久¶
因瞑目念脾中黃氣來上至口中上念天精黃氣來在目前入¶
口中咽之三五而止思行黃氣周遍一身中百五十息止呼其¶
神曰玄光玉女養子赤子眞人子丹服食元氣飲宴醴泉故言¶
一身神有父母凡三人至己日復存之呼其神曰眞人黃庭玉¶
女與己爲友留爲己使某甲欲求眞人黃庭神仙之道至戊辰¶
己未戊戌己丑之日復存之¶
<pb:CK-KZ_JY242_04p054b>¶
　　
**** 第三十一神仙¶
經曰常以六庚之日日晡時拊心祝曰¶
本子本子白雲卒起霧合萬里願雲來歸己常爲我使反復仙¶
命終而復始因瞑目念肺色正白令白氣來止至口中念曰天¶
精白氣來下在目前入口中咽之三七而止思行白氣周遍一¶
身中百四十息止呼其神曰先生㵱㵱與己爲友留爲己使奉¶
持華蓋金液玉英常在勿出侍我道君共合爲一身至辛日復¶
存其神曰光黃玉堂青腰玉女與己爲友留爲己使某甲欲得¶
彭祖長生不死之藥服之至庚申辛酉之日復存之¶
　　
**** 第三十二神仙¶
<pb:CK-KZ_JY242_04p055a>¶
經曰常以六壬之日夜半時拊心祝曰¶
願覩天鏡玄滋玉池還白使黑常爲嬰兒神來歸己五藏相隨¶
因瞑目念兩腎間白氣周行一身中十二遍翕然布散流行四¶
肢乃復念兩腎巍隗狀如雙鯉魚右黑左赤俠脊而居炫耀光¶
明相照一身中乃念青天太清元氣下在目前入口中咽之一¶
九而止思行太清白元氣周遍一身還藏丹田中呼其神曰司¶
錄六丁玉女削去某死籍使某甲長生上爲眞人十二太一皆¶
當言生至壬子癸亥之日復存之¶
　　
**** 第三十三神仙¶
經曰所存念五藏神皆畢乃更念玄釐玉英金液恒勿忘也更¶
<pb:CK-KZ_JY242_04p055b>¶
念玄釐欲其潤澤而起行列也別念玉英其中有一人大囘倒¶
堅小童子服飾也存之欲令堅强長大自倍也念金液欲令其¶
乾燥而緩也如紫縠盛水銀也念此盡遍而復存之法十二周¶
精神處之和氣自來百病去除壽命與天地期長生無極安知¶
死時¶
　　
**** 第三十四神仙¶
經曰食日之精可以長生緣兹上天上謁道君其法常以月一¶
日二日五日七日九日十一日十三日十五日日初出時被髮¶
向日瞑目念心中有一小童子衣絳衣文彩五色灼灼正赤兩¶
手掌中亦正赤以兩手掌摩面下至心止十二反爲之念天日¶
<pb:CK-KZ_JY242_04p056a>¶
精正赤黃氣來下在目前存入口中咽之一九以手摩送之拊¶
心祝曰¶
景君元陽與我合德俱養絳宮中小童子須臾復念心下至丹¶
田中止以手摩送之以日託心心得日精已乃神仙矣¶
　　
**** 第三十五神仙¶
經曰食月之精以養腎根白髮復黑齒落更生已乃得神仙常¶
以夜半時思腎間白氣周行一身中上至腦戸下至足心自然¶
之道易致難行常以月十五日向月祝曰¶
月君子光與我合德養我丹田中小童子因瞑目念月白黃精¶
氣來下在目前入口中咽之三七而止以手摩送之下至丹田¶
<pb:CK-KZ_JY242_04p056b>¶
之中丹田中氣正赤氣中有一人長九分小童子也衣朱衣故¶
丹田中赤外黑左青右黃上白五色氣已具但以其月託腎腎¶
得月精乃得陞沈丹田中赤者太陽之精也心火之氣也其外¶
黑者太陰之精也腎水之氣也其左青者少陽之精也肝木之¶
氣也其右黃者中和之精也脾土之氣也其上白者如銀盤而¶
照覆之者少陰之精也肺金之氣也其中有五人卽五藏之太¶
子也五行之精神也人須得丹田成乃爲眞人故生子仁者肝¶
之精也禮容者心之精也義慧者肺之精也和樂者腎之精也¶
忠信篤厚者脾之精也辯勇者膽之精也緩和者膽之氣衰也¶
盲者肝之氣衰也懦者肺之氣衰也癲者心之氣衰也濡者腎¶
<pb:CK-KZ_JY242_04p057a>¶
之氣衰也不肖喑聾者脾之氣衰也其五藏衰者皆自見於己¶
也憂悲不樂則傷肝傷肝者則目瞑頭白當思腎心以養之淫¶
樂過度卽傷腎傷腎則腰疼痛身沉重大小便膿血思肝肺以¶
養之恚怒則傷心傷心則病狂吐血思肝脾以養之遭患憂難¶
則傷肺傷肺則思脾腎以養之飲食絶飽酒醉過度則傷脾傷¶
脾則思心肺以養之令其子母相養之卽病愈疾除(求神仙之人惡傷五¶
藏學士明照之)¶
　　
**** 第三十六神仙¶
經曰食太極之精乃得長生常以六戊之日時加其辰(辰一作神)道¶
士於室中冠帶北向再拜曰皇天上帝太上道君曾孫小兆王¶
<pb:CK-KZ_JY242_04p057b>¶
甲好道願得長生暮夜卧上念北斗太極中央大明星精正黃¶
氣來下在兆目前入口中咽之三五而止黃精氣塡滿太倉黃¶
庭中下至丹田中乃念絳宮中有一赤人紫房宮中有五人太¶
一君在其中老子仙人仲成子在左太和曲文子在右明堂宮¶
中有玄光玉女左有黃裳子右有中黃眞人俱宿衛眞人子丹¶
也乃復下念玉堂三公呼曰司錄六丁玉女削去某甲死籍令¶
某甲長生氣定乃復念眞人子丹在胃管中祝曰¶
玄光玉女養我眞人子丹服食元氣飮宴醴泉以北斗中極託¶
脾脾得斗極之精乃爲眞人¶
　　
**** 第三十七神仙¶
<pb:CK-KZ_JY242_04p058a>¶
經曰肺爲尚書肝爲蘭臺心爲太尉公左腎爲司徒公右腎爲¶
司空公脾爲皇后貴人夫人膽爲天子大道君胃爲太倉太子¶
之府也吾之舍也大腸小腸爲元梁使者下元氣爲大鴻臚中¶
元氣爲八十一元士上元氣爲高車使者通神於上皇故肺爲¶
玉堂宮心爲絳宮朱雀闕門腎爲北極幽闕玄武掖門脾爲明¶
堂侍中省閣也胃爲上海日月之所宿也臍爲下海日月更相¶
上下至胃中故太初者元氣之始也道也一也心上爲天太始¶
者爲萬物之始也山川也地也爲腎太素者人之始也精也脾¶
也土也上亦有三宮兩目爲絳宮兩耳爲玉堂宮鼻口爲明堂¶
宮眉間爲郊山能合三元氣以養其眞人小童子則列然徹視¶
<pb:CK-KZ_JY242_04p058b>¶
矣¶
老君曰萬道眾多但存一念子丹耳一道也在紫房宮中者膽¶
也子丹者吾也吾者正巳身也道畢此矣¶
　　
**** 第三十八神仙¶
經曰道士鍊水銀消沙液珠玉八石以作神丹服一刀圭飛昇¶
天宮身常食氣乃得長生神仙存神食丹乃爲眞人眞人得道¶
上佐上皇治故眞人以水土溟溟浩浩天地潰潰濛濛不知所¶
存藏萬八千歲乃成天地人故眞人以土作人呼吸飲食從騎¶
伏使令土不得獨處人不得獨存故言黃土本人之先也眞人¶
去之上昇九天世人無道下入黃泉益土三升子(一作了)無骨筋¶
<pb:CK-KZ_JY242_04p059a>¶
(一本作肋)故九天丈人有言曰食於天者以身報天上爲眞人神仙¶
戲游食於地者以身報地下爲尸鬼食於人者以身報人骨毛¶
棄捐兆欲爲道勿食飛鳥天之所生殺之數數減子壽年人畜¶
食之可以爲厨宰六畜也避六丁神獸類也勿食丁卯兔也丁¶
丑牛也丁亥猪也丁酉雞也丁未羊也丁巳蛇也此大禁之六¶
丁神之諱也乘氣服丹入室之時無食生物禁食五畜肉五畜¶
肉者馬牛羊猪狗也但得食雞子魚耳禁食五辛臭惡自死之¶
物愼勿食服丹尚可乘蹻禁之¶
　　
**** 第三十九神仙¶
經曰道者吾也上上中極君也兆常以日出時日中時酉時夜¶
<pb:CK-KZ_JY242_04p059b>¶
半時(一云日申酉)上念太極中央太黃星其精氣來下在兆額上眉¶
閒止正赤黃白如日狀以意致之下入口中咽之令其氣下入¶
絳宮紫房黃庭中咽之三五而止祝曰¶
皇天上帝太上道君曾孫小兆王甲好道願得長生此吾之氣¶
也吾從此氣生念之萬遍無止也令兆長生上爲眞人雲車下¶
迎飛升天宮上謁上帝南極老人元光之前¶
老君曰聖人銷珠賢人水玉銷珠水玉其道同法銷珠者服日¶
之精左目日也水玉者食月之精右目月也被髮正偃卧瞑目¶
常念兩目中黃精赤氣來下入口中咽之三九而止令人神明¶
徹視八方食肺之精常念肺中白氣來上出至咽喉入口中咽¶
<pb:CK-KZ_JY242_04p060a>¶
之三七而止令人神明身生光澤辟邪致神玉女侍之卽長生¶
辟百鬼矣常念身中小童子衣絳衣在心中央中央卽神明也¶
時念心中有紫華蓋下有一人著赤幘大冠絳單衣銜箭引弩¶
憤然而嗔卽能辟兵役使鬼神矣¶
　　
**** 第四十神仙¶
經曰常思頂中紫雲出如車蓋狀如火氣文彩五色上與天連¶
以意極布之與天相率下念胃中黃氣如橘忽長稍大身形如¶
日念目下元氣赤人黃人道氣行布四支登高入日中(登高一作登臺)¶
上至絳宮紫房太一祝曰¶
太一北極敬告諸神常令魂魄安甯無離某甲身是謂自然無¶
<pb:CK-KZ_JY242_04p060b>¶
形者也¶
　　
**** 第四十一神仙¶
經曰鬼箭十二可以辟兵常思心中十二芝莖上與肺連以意¶
挹之名曰鬼箭兆常行之五兵自辟凶惡自亡以擊四夷捐撝¶
電光但間兵楯刀戟金銀天神皆助眞也雷公擊鼓也太白揚¶
光白帝持弩蚩尤辟兵青龍守門武夷在庭螣蛇玄武主辟凶¶
殃白兔擣藥蟾蜍在傍太一和劑彭祖先當服一刀圭面目生¶
光身出毛羽上謁上皇此道也使諸神氣與子合同愼之勿解¶
殆也¶
　　
**** 第四十二神仙¶
<pb:CK-KZ_JY242_04p061a>¶
經曰常以庚申之日申時被髮西南首申地偃卧縱體瞑目念¶
肺正白潤澤光明中有芝草莖大如小指其中空而明下與心¶
相連其中有青赤氣上下交通出心入肺之中念之至下晡時¶
止肺者人之天也心者人之日也日氣上出如赤丹之精未嘗¶
有之時人須得此氣以生耳失此氣者則死矣名曰自然之道¶
道通神靈矣¶
　　
**** 第四十三神仙¶
經曰常念心中赤氣如日內青外黑三合成德以應道數師曰¶
常以平旦念心中正赤如日日中有人著大冠赤幘衣絳單衣¶
兆見之呼曰天皇太一君使某甲長生上爲眞人¶
<pb:CK-KZ_JY242_04p061b>¶
　　
**** 第四十四神仙¶
經曰還精絳宮之中法常以月一日十五日晦日以日初出時¶
被髮東首向日臥以左手摩兩乳間下至心九反而止柑心言¶
曰神手神還絳宮無離己身神乎安君靜處與己言語如此三¶
乃止師曰每摩兩乳間者使氣上下道也拊摩其心存小童子¶
此名虛無還精絳宮者月三日爲之也神仙之道也¶
　　
**** 第四十五神仙¶
經曰元陽赤人太一也元陽道君中太一也元陽子丹已吾身¶
也元陽玄光玉女道之母元陽皇人太一王也元陽丹田藏精¶
宮也師曰元者氣也陽者日也當思心中有日日有赤人著赤¶
<pb:CK-KZ_JY242_04p062a>¶
幘大冠衣絳單衣次思膽中有太白明星三光耀而相照星上¶
各有一人衣絳朱衣冠九德之冠道君在中央左有老子仲子¶
右有太和曲文子凡五人是一也次念脾上正黃中有日日中¶
有三人道母玄光玉女在中央左有黃裳子右有中黃直次念¶
胃管中有眞人子丹坐珠玉之狀上黃金色雲氣爲帳玉女小¶
童子侍之次念臍中太一衣五綵朱衣冠三縫之冠左有青人¶
右有白人前有赤人後有黑人次念丹田中有赤氣赤氣中有¶
三人赤人在中央左有青人右有黃人赤氣繞之內青外黑上¶
白中黃念此畢卧有所見神氣來語人也¶
　　
**** 第四十六神仙¶
<pb:CK-KZ_JY242_04p062b>¶
經曰常念脾中有黃氣升上至口中咽之三五而止卽飽矣可¶
以辟穀坐在立亡師曰常思脾中有日日中有黃金匱匱中有¶
書封之以黃玉[戸*阝][戸*阝]廣三寸字曰威喜精而思之則耶自出兆¶
能見而讀之心開目明卽時神仙矣¶
　　
**** 第四十七神仙¶
經曰常思念胃中正白如凝脂中有黃氣塡滿太倉上至口中¶
咽之卽飽師曰胃者太倉也諸神皆就太倉中飲食中黃金釜¶
金甑玉女小童主給使之故呼曰黃裳子致行廚矣¶
　　
**** 第四十八神仙¶
經曰腎者元氣之根也常思腎間白氣上昇至頭中下至足心¶
<pb:CK-KZ_JY242_04p063a>¶
十指之端周行一身中十二遍而止手足皆熱可以不飢不渴¶
不寒令人不老白髮復黑兆常念行之¶
　　
**** 第四十九神仙¶
經曰常以月朔望日思兩腎間白氣上頂中下至足心神龜五¶
彩爲甲文若總系上有玄光玉女二公相對坐前有太一後有¶
玄冥司錄司命共議死生人精念之三十息止咒曰司錄君司¶
命君六丁玉女削去某死籍著上生文此當言長生神龜呼吸¶
吐故納新恣意所爲白龜之神元氣布行四友皆温人須得腎¶
氣神龜呼吸乃生耳常以甲子日及壬子日存行之卽長生矣¶
　　
**** 第五十神仙¶
<pb:CK-KZ_JY242_04p063b>¶
經曰常以甲午之日日中時被髮南首偃卧瞑目念臍下三寸¶
丹田中黃其氣正赤大如手掌其外黑次其外青臍上有白氣¶
覆之肺氣也左有青右有黃各大如手掌此三者肝氣脾氣肺¶
氣師曰丹田中赤者太陽氣其外黑者太陰氣次外青者少陽¶
氣三合成德三氣守之卽長生矣¶
　　
**** 第五十一神仙¶
經曰心爲虛腎爲元虛氣以青上爲天元氣以甯下爲地入於¶
太淵故虛氣生爲呼元氣生爲噏心爲日腎爲月脾爲㪷心氣¶
下腎氣上合卽爲一布行四友不休息故心爲血腎爲氣合卽¶
流行名曰脉脉者魂魄人之容也魂魄以去主人寂寂故血脈¶
<pb:CK-KZ_JY242_04p064a>¶
盡卽氣絶氣絶卽死矣是以爲道者不可不存其神養其根益¶
其氣兆汝弩力弩力將去矣眞人得道萬八千歲一會道士得¶
道千歲一會故作中經以遺後世本上皇藏之金匱道人得千¶
金勿傳出也¶
　　
**** 第五十二神仙¶
經曰三元之日會合於己亥三元者太一太陰宮氣是也三元¶
俱起己亥太一左行歲一辰害氣右行四孟歲行一孟太陰右¶
行三歳一辰九年行方四九三十六年三元俱合於亥三合之¶
歲水旱兵飢災害並起三合之歲陰陽隔并感天動地害氣流¶
行晝行則傷穀中有人卽疾疫中穀卽飢貴兆汝居其間不能¶
<pb:CK-KZ_JY242_04p064b>¶
自生也可不弩力勉時學道哉當期之世水旱蝗蟲五穀飢貴¶
兵革並起人民疾疫道路不通負老提幼散流他方其父母妻¶
子兄弟哀氣內發摧肝絶腸略爲奴婢不知縣鄕於期乃欲學¶
道豈不晚哉豈不晚哉吾深戒子存神作丹早自防卽遭亂世¶
遠去深藏聖主明世道可照而行也故天地之會四十五歲一¶
小貴九十歲一小飢一百八十歳一大貴三百六十歲一大飢¶
五百歲賢者一小聚千歲聖人一小聚三千六百歲聖人大會¶
萬八千歲眞人一小出治三萬六千歲至極仙人一出治三百¶
六十萬歳天地一大合元氣溟涬濛鴻元形人爲萬物不知東¶
西南北人化爲禽獸禽獸化爲人眞人乃在元氣之上仙人乃¶
<pb:CK-KZ_JY242_04p065a>¶
在絶域元崖之際道人隱居可以貴重也¶
　　
**** 第五十三神仙¶
經曰天都京兆合在勾陳之左端號曰安德君主與天太一北¶
君共笇計說諸神主人魂魄會於南極有錄者延壽眾神共舉¶
之無錄者終矣司命絶去之人魂魄會於北極有功德於人天¶
地萬物者子孫富貴壽考鮮明身得封侯復出爲人無德者有¶
三一曰殘賊酷虐害逆天地四時二曰咒咀嫉妒淫泆慢易天¶
地神靈三曰不孝不忠盜竊陰賊推埋殺人犯此三者子孫絶¶
滅人生自有三命至娶婦嫁女復定其一命移徙葬埋復定其¶
一命得吉身者壽考子孫富貴得凶者死子孫貧困屯汝居世¶
<pb:CK-KZ_JY242_04p065b>¶
間當何著於天地神可畏也故天置日月北斗二十八宿五星¶
主之六甲六丁諸神主行民間兆汝不知汝甚可畏之常復有¶
邪鬼精魅至於家思不祥里社水土公司命門戸井竈清溷太¶
陰水瀆皆能殺人者兆汝欲卻邪辟鬼當被符次服神藥符者¶
天地之信也藥者人丹也益其氣力身輕堅强卽邪氣官鬼不¶
能中人也卽成神仙矣鬼者神之使也鬼見天信卽去矣人亦¶
有之京兆舍中極鄕璇璣里夏里黃公字德皇正在臍中央太¶
一是也一名玉靈子衣五彩朱衣總閱黃神常以八月秋分之¶
日案比計笇常先之一日後之一日正節之日凡三日入室勿¶
出常以雞鳴時思之平旦兆悅之至日禺中時止爲之三日被¶
<pb:CK-KZ_JY242_04p066a>¶
髮西北向偃臥縱體無令他人見之豫勅家中人無得有聲先¶
齋戒沐浴至其日入靜室中安心自定先祝之曰曾孫小兆某¶
甲好道願得長生今日秋分之日天帝使者夏里黃公來下入¶
吾身中案比總閱諸神不得逋亡皆當來會從上三呼之比爲¶
之日三呼之三日九呼之日中乃止卽言曰司錄六丁玉女削¶
去某死籍更著某長生神仙玉曆急急如律令卽日有天帝無¶
極君教自應曰諾下床回向再拜謝天神一身道畢此矣¶
　　
**** 第五十四神仙¶
經曰子欲知眞人仙人何類仙人衣揲衣生毛羽眞人無影衣¶
五綵朱衣其居無常處東春南夏西秋北冬浮游名山崑崙蓬¶
<pb:CK-KZ_JY242_04p066b>¶
萊大郢九域之上時上謁上謁上皇故眞人得道八千萬歳乘¶
珠玉雲氣之車駕元極之馬時乘六飛龍佐上皇治中仙之士¶
中天而上乘雲往來厯越海江下仙之士法當尸解晦日朝會¶
拜禮不得解怠當爲神使道非有所異也但有尊卑等故耳故¶
百歳之人黃頭髮二百歲之人兩顴起三百歳之人萬物耳四¶
百歲之人面縱理五百歲之人方瞳子六百歲之人脅助胼七¶
百歲之人骨體塡八百歳之人腸爲筋九百歲之人延耳生千¶
歳之人飛上天上謁上皇太一爲仙眞人重瞳子故能徹視八¶
方食芝服丹卽不老人萬八千歲更爲童子男八女七從此始¶
　　
**** 第五十五神仙¶
<pb:CK-KZ_JY242_04p067a>¶
經曰子欲制百邪百鬼及老精魅常持符利劔亭水瓮上於中¶
視其形影凡行出入卒逢非常恠物於日月光中視其形影皆¶
可知也以丹書制百邪符置於瓮水上邪鬼見之皆自然消去¶
矣諸精鬼魅龍蛇虎豹六畜狐狸魚鱉龜飛鳥麏鹿老木皆能¶
爲精物犯人者符刻之斬之付河伯社令常召今日直符使六¶
丁神守之宿衛左文字在八十一首玄圖六甲宮四十九眞中¶
亦有珠胎七機華蓋清觀皆能制百邪此四符者惡穢人不可¶
服也當被服威喜巨勝左契右射太極太清太玄陽章叅天包¶
元氣太虛此大道也可常被服無所不防亦無禁忌也上制文¶
曰皇天上帝太上道君曾孫小兆王甲好道願得長生所願從¶
<pb:CK-KZ_JY242_04p067b>¶
心來自在心也不多言上封文曰皇天上帝太上道君天一太¶
一北斗君日月陰陽君司命君司錄君曾孫小兆王某好道願¶
得長生唯司命司錄君削去死籍更著長生玉厯仙籍定爲眞¶
人臣某卽日除爲太一使者再拜受命上皇道君中黃門子再¶
拜著契封符傳當清潔先解過常以西四時除日及八節日以¶
酒脯於東流水上解過南流亦可神仙玄圖日玉曆五十五章¶
姓名符信本在上皇金匱玉笈玉笥中封之九重兆得之愼勿¶
妄傳子愼之勿受錢之得其人卽傳之可得神仙吾時時自案¶
行此三篇三篇上下中經也吾常使司命教鬼守汝勿妄增减¶
吾文一字不具吾卽知之兆汝愼之愼之如吾言符與下字以¶
<pb:CK-KZ_JY242_04p068a>¶
丹青之此吾之信也兆汝審欲神仙當先服還丹金液存神卽¶
時仙矣上爲眞人兆汝不服神丹金液當自苦耳爲寒温風鬼¶
所繫司命不救汝也道神無奈汝何兆爲道温衣適食守虛元¶
爲自然鬼亦不能救殺也年壽終竟自死矣何以言之以其不¶
堅守神故也譬猶萬物之生非欲求死但自然老枯槁腐死其¶
人亦如此矣吾以喻汝努力求師吾教八十一弟子皆仙其十¶
人布在民間遊榖穀仙吾越度秦項不出爲漢出合於黃世見¶
吾大吉¶
¶
¶
<pb:CK-KZ_JY242_04p068b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_04p068b>¶
#+PROPERTY: JUAN 020
<pb:CK-KZ_JY242_04p069a>¶
*** 太上飛行九神玉經(一名金簡內文)¶
太上大道君告北極眞公曰吾昔遊於北天策駕廣寒足踐華¶
蓋手排九元逸景雲宮遨戲北玄逍遙朔陰之館賞於洞毫之¶
門盼璇璣以召運促劫會以舞輪歎萬物之凋衰俯天地而長¶
存乃覺九星之奇妙悟斗魁之至靈也夫九星者寔九天之靈¶
根日月之明梁萬品之淵宗也故天有九氣則以九星爲其靈¶
紐地有九州則以九星爲其神主人有九孔則以九星爲其命¶
府陰陽九宮則以九星爲其門戸五嶽四海則以九星爲其淵¶
府五九參列綱維無窮制御天宿迴轉三辰調理四五致天地¶
得存萬品之所宗神仙之所憑夫天無九星則無以爲高清地¶
<pb:CK-KZ_JY242_04p069b>¶
無九星則無以爲至靈人無九星則九孔不明上帝兼之以通¶
眞神仙憑之以得成五行乘之以致度萬物稟之以得生也天¶
清地靜則九星煥明天激地否則九星翳昏璇璣召劫度之期¶
天關運五行之氣輪空洞之大輻促九天之應會是以神光轉¶
灼玄監萬生傍行越位以告災祥天地所以有大運之交百六¶
應符皆九星緯轉數終所以陰陽勃蝕二氣否激天翻地覆九¶
海冥一金玉化消毫末不失也悉九星之所迴璇璣之所促明¶
天地之用玄綱之妙得其中則有空常隱步藏景逃形變化三¶
辰萬物立成黑點隱淪二十五名其趣幽微祕不下傳上有九¶
辰華君中有九皇夫人魂精魄靈皆九斗之威神吐煥七曜之¶
<pb:CK-KZ_JY242_04p070a>¶
光流映九天之門洞朗幽虛無毫不彰也其星陽芒則爲流金¶
火鈴陰芒則爲豁落七元皆高上之靈策元始之威章也龍飛¶
尺素之訣隱諱口口之中列帛華晨之下羊鴈禮天以招眞則¶
玄光曲照於盟場九晨下降於靈宇夫人懽悅於寢席玄斗記¶
名於隱書有知此道存之便足以免大劫之會度洪災於甲申¶
也修之二七年便得晏鴻翮而騰翔斥紫霄而升晨也此玉清¶
之上道不比上清之中仙也玉清則上清之高眞上清則太清¶
之高神太清則飛仙之高靈凡行玉清之道出則諸天侍軒給¶
玉童玉女各三千人建三七色之節駕紫雲飛軿十二瓊輪前¶
導鳳歌後從玄鈞六師啟路飛龍翼轅其位准高仙列圖玉清¶
<pb:CK-KZ_JY242_04p070b>¶
行上清之道出則五宿侍衛給玉童玉女各一千五百人建紫¶
毛之節駕飛雲丹輿前吹鳳鸞後奏鈞天玄龍啟道五帝參軒¶
位准上清左右位卿行太清之道出則五帝侍衛給玉童玉女¶
各八百人建五色之節駕龍輿飛煙前嘯九鳳後吹八鸞白虬¶
啟道太極參軒故眞中有高卑玄中有階次也玉清之道玄遠¶
絶邈不比中眞及飛仙之徒九星上法玄映之道吾昔受之於¶
元始於今七億萬劫經天地成敗萬品衰滅而其道獨存今猶¶
修之於雲景之上而不能忘之於時節者意玩此道高妙愛樂¶
夫人接遇也况來生始學飛晏之舉而不知幽尋步空之法何¶
由得披重霄之門觀天地之始終乎旣無此道與九晨乖域夫¶
<pb:CK-KZ_JY242_04p071a>¶
人絶遊也徒有玄名帝錄超卓高騰正可得策駕雲龍遊盼五¶
嶽但不死而已如此望踐斗魁旋步華晨騰景玉清當未有期¶
也子方當匡御劫運封掌十天科簡玄錄理判神仙宜受此法¶
以綜萬生今出相付子祕而修焉九晨眞人曰行飛步之道先¶
一日沐浴齋淨是日於中庭布星圖隨斗建也北向長跪燒香¶
於玄冥星下叩齒三十六通閉眼存歲星在左脇太白星在右¶
脇熒惑星在頭上辰星在臍下鎭星在心次覆衣九星先舉左¶
手屈於頭上如斗勢存陽明星在左手掌中陰精星在左肘上¶
眞人星在左乳上玄冥星當心(故燒香於玄冥星下而啟事因心而應天明也)¶
丹元星在右陛上北極星在右膝頭上天關星在右足胚上輔¶
<pb:CK-KZ_JY242_04p071b>¶
星在臍下弼星在頭上畢微咒曰¶
衣天斗戴金巾乘魁綱入斗門朝眞人拜華晨二十八宿覆絡¶
我身乘空步虛飛升自然畢咽氣九過止次舉右手如斗勢臨¶
頭上存陽明還右手掌中陰精星右肘上眞人星在右乳上玄¶
冥星當心上丹元星在左䏶上北極星在左膝頭上天關星在¶
左足胚上弼星在左目上輔星在右目上畢微咒曰¶
我乘天綱步九元履斗魁行飛仙得天心萬神懽隱形藏景變¶
化萬端敢有干試收繫斗門掃除不祥正眞明分左煥火鈴右¶
輝靈幡威光萬里嘯命立前玉帝所咒靡不如言畢咽氣十六¶
通止次乘斗旋行斗星之外步斗魂魄從天樞星上對陽明次¶
<pb:CK-KZ_JY242_04p072a>¶
登天璇天機以次周於隱元往反三過畢於隱元星上歌三洞¶
飛空章而登陽明也(便立思夫人形象如左也)¶
第一天樞星則陽明星之魂神也天樞星威而不曜光而不照¶
潛洞太虛圍九百二十里對陽明星之西北門其星則號元斗¶
宮魁精玄上眞皇夫人姓明通諱甖玄眞名上精頭建飛雲華¶
頽之髻餘髮散至腰衣紫黃青三色之䙱帶九鈴之綬口恒吐¶
青氣之光以注於陽明星上以明星之煥也修飛步之道當思¶
夫人姓諱形像然後咒則魂神澄正明星懽悅天光洞映使魂¶
影俱飛登晨也并足上天樞星上對陽明星左手撫心右手指¶
陽明星叩齒九通咽液九過閉氣三息而微呪曰天妃九星凝¶
<pb:CK-KZ_JY242_04p072b>¶
氣結眞七曜纏絡號曰玉晨上建華蓋下躡斗魁身乘天機飛¶
步瓊軒魂精魄靈與形合仙保元日月天地長存隨運變化夫¶
人齊連上升九天浮景自然畢閉氣三息次左足躡天璇進右¶
足與左足并通氣¶
第二天璇星則陰精星之魂神也天璇星景而遠映照而不煥¶
潛洞太虛圍五百五十里對陰精星之西門其星則號玄斗宮¶
虛精上玄皇夫人姓玄鏡諱鬱勃光眞名金歸頭建飛雲華頽¶
之髻餘髮散至腰衣飛錦羅裙鳳文錦帔帶靈飛紫綬口恒吐¶
黑氣之光以注於陰精星上以明星之暉曜也修飛步之道當¶
思夫人姓諱形像并足上天璇星上對陰精星左手撫心右手¶
<pb:CK-KZ_JY242_04p073a>¶
指陰精星叩齒九通咽液九過閉氣九息而微呪曰¶
北玄皇靈九上開清玉華潛映緯絡紫庭今日飛步萬道通明¶
魂魄澄正安附我形無使飛翔同升北星上噏玄精飲以玉泉¶
變化九微保命天靈畢閉氣三息次進左足躡天璣星次右足¶
來并通氣¶
第三天璣星則眞人星之魄精也天璣星猛而不顯暉而不曜¶
潜洞太虛圍七百七十里對眞人星之東南門也其星則號上¶
精宮靈妃元皇夫人姓常明諱化雲眞名流爓頭建晨嬰寶冠¶
衣飛雲明光錦䙱帶六山飛晨之綬口恒吐黃氣之精以注眞¶
人星上以明星之曜也修飛步之道當思夫人姓諱形像并足¶
<pb:CK-KZ_JY242_04p073b>¶
上天機星上對眞人星右手撫心左手指眞人星叩齒九通咽¶
液九過閉氣十二息而微呪曰¶
靈妃元皇九星中眞上理璣度總監諸天下試羣方遊景紫煙¶
是日上吉皇道敷陳潤流九外曲灑我身飛行羽步上入帝晨¶
與皇同眉永享劫年畢閉氣三息次進左足躡天權星進右足¶
與左足并通氣¶
第四天權星則玄冥星之魄精也天權星微而隱隱而同映濳¶
煥太虛圍八百里對玄冥星之東門也其星則號綱極宮上靈¶
神妃華皇夫人姓開生諱運明眞名嬰關頭建七稱之冠衣緋¶
羅鳳文之䙱帶金眞玉光口恒吐赤氣之精以注玄冥星上以¶
<pb:CK-KZ_JY242_04p074a>¶
明星之煥曜也修飛步之道當思夫人姓諱形像并足上天權¶
星上對玄冥右手撫心左手指玄冥叩齒九通咽液三過閉氣¶
三息而微呪曰¶
神妃上靈號曰華皇安鎭華蓋北上之宮左侍玉女右衛靈童¶
道引七精九暉之光爲我致眞飛步天綱使我魂魄俱升帝堂¶
畢閉氣三息次進左足躡玉衡進右足與左足并通氣¶
第五玉衡星則丹元星之魂靈也玉衡星大而嘿踊而不煥潛¶
洞太虛圍七百二十里對丹元星東北門也其星則號紀明宮¶
北上金蓋中皇夫人姓元方諱神武眞名勃頭建紫晨飛華之¶
冠衣九色之䙱帶神虎玉文口恒吐白氣之光以注丹元星上¶
<pb:CK-KZ_JY242_04p074b>¶
以明星之暉也修飛步之道當思夫人姓諱形像并足上玉衡¶
星上對丹元星右手撫心左手指丹元叩齒三通咽液三過便¶
閉氣三息而微呪曰¶
皇華中妃上元所居九斗吐暉精煥八嵎流煙鬱勃散靈朱廬¶
使我魄靈天地同符形魂俱升駕空策虛玉光纏絡丹軿紫輿¶
飛行北上參受隱書畢閉氣三息次進左足躡闓陽星進右足¶
與左足並通氣¶
第六闓陽星則北極星之魄靈也闓陽星朗而濳照暉而不煥¶
洞微太虛圍七百七十里對北極之下開北洞之門也其星則¶
號紫極宮安上晨華元皇夫人姓王元諱根華眞名冥會頭建¶
<pb:CK-KZ_JY242_04p075a>¶
玉晨進賢之冠衣飛青羽䙱帶流金火鈴口恒吐綠氣之精以¶
注北極星上以明星之曜暉也修飛步之道當思夫人姓諱形¶
像并足上闓陽星上對北極星而左手撫心右手指北極叩齒¶
三通咽液五過閉氣五息而微呪曰¶
九天上帝黃華之宗運轉璇璣總輪八方使我飛步躡紀天綱¶
反覆交并三五縱橫通靈八微羽衣玄黃龍輿玉景飛行太空¶
長享眉壽天地同功畢閉氣五息次左足躡搖光星進右足并¶
通氣¶
第七搖光星則天關星之魂太明也搖光星則光轉空洞迴旋¶
天關也潛煥太虛圍九百里上對天關星之南門下對北極星¶
<pb:CK-KZ_JY242_04p075b>¶
也其星則號運天宮玉華靈皇夫人姓度元諱終會眞名啟光¶
頭建飛華頹雲之髻餘髮散至腰衣七色夜光雲錦之裙九色¶
錦帔九天威靈玉策口恒吐赤氣之精注天關星上以明星之¶
大光也修飛步之道當思夫人姓諱形像并足上搖光星上對¶
天關星而左手撫心右手指天關叩齒九通咽液九過閉氣三¶
息而微呪曰¶
天地迴轉七光大明旋輪九氣上應玉清中有夫人號曰華靈¶
玄映九外無毫不生是日良吉飛步紫庭使我魂魄安附身形¶
變化空洞出幽入冥天地同輪萬劫不傾保仙上元九晨齊精¶
畢閉氣七息次左足躡洞明星進右足并通氣¶
<pb:CK-KZ_JY242_04p076a>¶
第八洞明星則輔星之魂精陽明也洞明星則光迴諸天總輪¶
上宿流暢太虛圍九百九十里上對輔星西南門也在天關之¶
上梁北極之陽芒也其星則號空眞宮太明常皇夫人姓幽昇¶
諱無韻眞名空變頭建飛雲華頽之髻餘髮散至腰衣飛羅文¶
䙱帶九光之綬口恒吐青氣之精注於輔星之上以常陽大光¶
也修飛步之道當思夫人姓諱形像并足上洞明星上對輔星¶
而右手撫心左手指輔星叩齒九通咽液九過閉氣三息而微¶
呪曰三五飛行天地開張九元迴綱合紐上京天眞散靈萬道¶
溢昌夫人曲映是日吉良飛步斗魂旋行玉綱頭戴華蓋足履¶
常陽遊戲三清變化萬方保仙自然享壽無窮畢閉氣十二息¶
<pb:CK-KZ_JY242_04p076b>¶
次左足躡隱元星進右足并通氣¶
第九隱元星則弼星之魂明空靈也隱元星則隱息華蓋之下¶
濳光曜於空洞之中圍九百九十里上對弼星之東南門也其¶
星則號元寶宮空玄變靈上皇夫人姓冥通諱萬先眞名常陽¶
頭建飛雲七稱玉冠衣青文錦䙱帶九光夜燭口恒吐黑氣之¶
精注於弼星之上以明煥隱洞之光也修飛步之道當思夫人¶
姓諱形像并足上隱元星上對弼星而左手撫心右手指弼星¶
叩齒十二通咽液一過閉氣一息而微祝曰¶
上步天綱飛行羽門出入三生逃身隱淪變化形影千合萬分¶
神安氣鎭鍊度仙魂舉體同飛衣服錦裙流鈴交落身佩虎文¶
<pb:CK-KZ_JY242_04p077a>¶
嘯咤五帝策駕景雲上造北晨朝謁皇君畢閉氣一息止還并¶
足上天樞星上單步往反三周不須復存思咒說也步斗魂事¶
畢存呪正初登星一過行之爾往反三過畢還立天樞星上向¶
陽明星而歌誦徘徊遊行九晨羽章三篇畢便登綱上陽明星¶
上行飛步也¶
　　
**** 羽章¶
雲綱落天紀　　　九斗翠玉虛　　　紫蓋重霄嶺¶
玄精朗八嵎　　　上有九晨賓　　　吟詠隱與書¶
飛步遨北漢　　　長齡天地居　　　控轡玄羽臺¶
飛行九元所　　　洞虛深幽邃　　　雲綱乘空舉¶
<pb:CK-KZ_JY242_04p077b>¶
下有採眞士　　　仰照玉晨府　　　三周陽明上¶
九迴入洞野　　　高步登帝尊　　　長歌龍飛語¶
玉霄映北朔　　　瓊條翠隱柯　　　空生九靈臺¶
煥精曜太遐　　　天關運重冥　　　劫會屢經過¶
乘我羽行駕　　　飛步織女河　　　保靈空常化¶
永忘天地多¶
此三章出玉清上宮諸九陽玉童九華玉女皆恒歌誦之於華¶
晨之上以和形魂之交暢啟靈眞於幽關也¶
凡修飛步七元行九星之道無此歌章皆不得妄上天綱足躡¶
玄斗也犯之九星則執子魂魄閉於斗綱之下也令人猖狂失¶
<pb:CK-KZ_JY242_04p078a>¶
性嗔怒妄興不出三年無不喪身非道不欲使人得仙而人不¶
能明道淵源耳如此豈可不詳而行焉九星則九天之根玉清¶
之明精九魂則九星之明靈人徒知步七星之妙而不知九星¶
魂魄之至靈也非七星不欲運人上斗而人身魂神畏斗星之¶
靈魄不敢隨人而騰空也欲修飛步之道宜知斗星之魂魄九¶
皇夫人內名空常之隱訣也而按圖修行豈當不得飛登北元¶
上謁華晨者哉但此道高妙玉清寶祕不行中仙鮮有得者知¶
其法則九星內映夫人降席斗魂感悅則共攜兆而昇入九元¶
之內宮矣¶
陽明星天之太尉司政主非上總九天上眞中監五嶽飛仙下¶
<pb:CK-KZ_JY242_04p078b>¶
領後學眞人天地神靈功過輕重莫不𨽻焉星圍九百二十里¶
皆瑠璃水精中有玉樹青實金翅之鳥棲宿其上自生青精玉¶
芝食之一口壽九萬年星有九門有四光芒皆爓照九億萬里¶
中上有青城玉樓據斗眞人號曰太上宮青城玉樓九晨君姓¶
上雲諱法嬰容字董洞陽搖天槌頭建九晨玉冠衣青羽飛裳¶
手執斗中玄圖坐玉樓之中有玄名玉錄當得知九晨君內諱¶
知者玉晨下映明星玄降修其道飛行太空升入九門之內也¶
修飛步之道當先於陽明星上右手撫心左手指天東北閉氣¶
九息叩齒九通咽液三過閉眼思九晨君姓諱形像留立陽明¶
星上便微祝曰¶
<pb:CK-KZ_JY242_04p079a>¶
飛天九晨上據玄魁威振八煥司政糺非今日飛步萬道通開¶
九眞齊景天轉地迴鬼謀截頸人逆斬摧三綱所捕逆者將衰¶
神靈侍衛享福巍巍得天之心骨化形飛手攀七綱足踐九扉¶
雲行雨步上昇太微畢左轉陽明星上九迴立向鬼門閉氣三¶
息轉左足躡陰精進右足并於陰精星上通氣¶
陰精星天之上宰主祿位上總天宿下領萬靈及學仙之人諸¶
學道及兆民宿命祿位莫不𨽻焉星圍五百五十里亦皆琉璃¶
水精中有玉樹黑實金翅之所棲自生玄芝玉飴食之一口得¶
壽五萬年星有五門門有四光芒爓照九億萬里中上有五色¶
玉樓攀魁眞人號曰中元宮五色玉樓北上晨君姓育嬰諱玄¶
<pb:CK-KZ_JY242_04p079b>¶
上瓮字昌陽文激明光頭建玄精玉冠衣玄羽飛裳手執五色¶
羽節坐玉樓之中若有玄名朱臺當得知上晨君內諱知者則¶
北上下映陰精玄降修行其道則飛行太空昇入五門之內也¶
修飛步之道當先於陰精星上左手指本命右手撫心閉氣五¶
息叩齒五通咽液五過閉目思北上晨君諱字形像留立陰精¶
星上便微呪曰¶
玄晨北靈五氣上精體隱六紀心藏景星日月俠映三光飭形¶
今日元吉步綱紫庭上開天戸受福朱靈享祚無極祿位尊榮¶
萬願交覆所向利貞騰飛華蓋遨翔玉清上詣北晨九眞齊軿¶
畢左轉陰精星上五迴向本命上立閉氣三通轉左足躡弼星¶
<pb:CK-KZ_JY242_04p080a>¶
進右足并通氣不得躡眞人星但躡弼星耳¶
眞人星天之司空主神仙上總九天高眞中監五嶽靈仙下領¶
學道之人眞仙之流莫不𨽻焉星圍七百七十里亦皆琉璃水¶
精中有玉樹黃實金翅之所棲自生黃精玉芝食之一口得壽¶
三千萬歲星有十二門門有四光芒爓照九億萬里中上有黃¶
臺玉樓眞人號曰眞元宮中黃臺玉樓主仙華晨君姓歸㻂諱¶
妙陰光字通度元度凝脂頭建飛晨寶冠衣青羽飛裳手執斗¶
中青籙坐玉樓之中若有玄名方諸當得知華晨君內諱知者¶
則華晨下映眞人玄降修行其道則飛行太空昇入十二門之¶
內也修飛步之道皆不得躡眞人星也當并足弼星上所謂偃¶
<pb:CK-KZ_JY242_04p080b>¶
息華蓋者也北老眞公曰子欲騰身勿干眞人子欲飛行勿枉¶
天綱子欲神仙當拜華晨行道當避眞人星立弼星之上拜眞¶
人朝華晨而求飛空也弼星曰空輔星曰常常者常陽空者隱¶
藏其有諱不得傳於人口可於華晨之下羊鴈禮天裂素盟而¶
傳得此祕諱心存而行之輕泄七祖負考風刀也當於弼星上¶
右手撫心左手指西北閉氣九息叩齒九通咽液九過閉眼思¶
主仙華晨君姓諱形象留立眞人星上便微祝曰¶
太微通眞弼輔華晨吐煥九精結氣紫煙飛霞流映光曜十天¶
上理元衡下擕神仙今日飛步請禮眞人一求空行二乞隱身¶
三願上昇北掖四便龍衣羽服錦帔青帬駕乘八景浮遊九玄¶
<pb:CK-KZ_JY242_04p081a>¶
得入天宿與帝同軒畢左迴弼星七過向眞人閉氣三息轉左¶
足躡玄冥進右足并通氣¶
玄冥星天之遊擊主伐逆上總九天鬼神中領北帝三官下監¶
萬兆伐逆不臣諸以凶勃莫不𨽻焉星圍八百里亦皆琉璃水¶
精中有玉樹赤實金翅之所棲自生丹芝流瑛食之一口得壽¶
八千萬年星有三門門有四光芒爓照九億萬里中上有朱臺¶
玉樓出斗眞人號曰紐幽宮中朱臺玉樓玄上飛蓋晨君姓冥¶
樞諱定宣覺字法明度搖天柱頭建三華寶晨冠衣丹錦飛裳¶
手執命靈之節坐玉樓之中若有玄名玉格當得飛蓋晨君內¶
諱知者則飛蓋下映玄冥玄降修行其道則飛行太空上昇入¶
<pb:CK-KZ_JY242_04p081b>¶
三門之內也修飛步之道當先於玄冥星上右手撫心左手指¶
天閉氣九息叩齒三通咽液三過閉眼思飛蓋君姓諱形像留¶
立玄冥星上便微呪曰¶
天眞行道步景藏形七元煥落九晨齊并手把天衡足踐飛星¶
左輔火甲右御朱兵威振十天流煥上清先戮謀議後伐妖精¶
敢有干正斬以刀刑三綱所制莫不伏聽變化往反適心華庭¶
乘空飛步上造帝靈畢左迴三轉向天閉氣三息轉左足踐丹¶
元星進右足并通氣¶
丹元星天之斗君主命錄籍上總九天譜籙中統鬼神部目下¶
領學眞兆民命籍諸天諸地莫不總統星圍七百二十里亦皆¶
<pb:CK-KZ_JY242_04p082a>¶
琉璃水精中有赤樹白實金翅之所棲自生金精冶鍊之膏食¶
之一口得壽七萬年星有七門門有四光芒爓照九億萬里中¶
上有素臺金樓躡紀眞人號曰綱神宮中素臺金樓躡紀眞人¶
金魁七晨君姓上開諱冥通光字朱煥元變五道頭建七寶飛¶
天冠衣白錦飛帬手執青元籙籍坐金樓之中若有玄名昆臺¶
當得知七晨君內諱知者則七晨下映丹元玄降修行其道則¶
飛行太空上昇入七門之內也修飛步之道當先於丹元星上¶
右手撫心左手指天關閉氣七息叩齒三通咽液三過閉眼思¶
七晨君姓諱形像留立丹元上便微呪曰¶
飛行躡紀上步丹元乘魁落宿呼命斗魂削死勒生青白簡分¶
<pb:CK-KZ_JY242_04p082b>¶
三合成道年命長延亨利眉壽齊生華晨肉飛骨輕駕景乘雲¶
仙衣羽服流鈴紛紛五色煥燿昇入七門畢迴星上七轉還向¶
天關閉氣七息轉左足踐北極進右足并通氣¶
北極星天之太常主昇進上總九天眞中統五嶽飛仙下領學¶
者之身凡功勤得道轉輪階級悉總之焉星圍七百七十里亦¶
皆瑠璃水精中有黑樹白子金翅之所棲自生玄芝水瑛食之¶
一口壽五萬年星有八門門有四光芒爓照九億萬里中上有¶
玄臺玉樓步綱眞人號曰紀明宮中玄臺玉樓北晨飛華君姓¶
明靈諱長明化字淵洞源昌上元頭建飛精華冠衣紫錦飛裳¶
手執九斗玉策坐玉樓之中若有玄名金臺當得知飛華君內¶
<pb:CK-KZ_JY242_04p083a>¶
諱知者則飛華下映北極玄降修行其道則飛行太空上昇八¶
門之內也修飛步之道當先於北極星上右手撫心左手指金¶
門閉氣八息叩齒三通咽液三過閉目思飛華君姓諱形像叩¶
齒立北極上便微呪曰¶
天行三五中元迴旋飛步華蓋御斗乘晨落紀三命徘徊遊煙¶
今日元吉上希神仙名書玉簡列字紫篇青襦羽服丹帔錦裙¶
八景丹輿運我昇軒位爲仙卿北上之君請求所呪靡不如言¶
畢迴星上八轉還向西方閉氣八過轉左足踐天關進右足并¶
通氣¶
天關星天之上帝主天地機運如四時長養天地否泰劫會莫¶
<pb:CK-KZ_JY242_04p083b>¶
不𨽻焉星圍九百里亦皆琉璃水精中有三華之樹五色之實¶
金翅之所棲生自然九味芝膏服之一口身生九色之光得壽¶
九萬年星有一門門有九光芒總運九天之氣爓照九億萬里¶
中上有九層玉樓乘龍眞人號曰關會宮九層玉樓總雲九元¶
北蓋晨君姓玄樞諱轉光字會元終明天徒頭建九元寶冠衣¶
九色錦裳手執暉神之章坐玉樓之中若有玄名九天帝圖玉¶
籙當得知北蓋晨君內諱知者則北蓋君下映天關玄降修行¶
其道飛行太虛昇入一門之內也修飛步之道當於天關星上¶
左手撫心右手指地戸閉氣一息叩齒三通咽液三過閉眼思¶
北蓋晨君姓諱形像留立天關星上便微呪曰¶
<pb:CK-KZ_JY242_04p084a>¶
天元運關地紀轉維九靈交度三五相推四七幡宿五帝徘徊¶
承玄步虛上躡玉機衣斗履斗流鈴煥威順我者吉逆我者衰¶
我行天眞萬里廓開身騰蒼軿魂昇形飛長離劫會昇入太微¶
畢迴星上一轉還向地戸閉氣一息轉左足踐輔星進右足并¶
通氣¶
輔星天尊玉帝之星也曰常常者常陽主飛仙上總九天領九¶
地五嶽四瀆神仙之官悉由之焉星圍九百九十里亦皆琉璃¶
水精中有青華之樹自有九音之字上有青鳥三足鳥生自然¶
瑠璃芝瑛食之一口得與玉帝同眞星有八門交通八氣門有¶
四光芒爓照九天之上中有紫氣玉樓遊行三命眞人號曰帝¶
<pb:CK-KZ_JY242_04p084b>¶
席宮中紫氣玉樓帝尊九晨君姓精常諱常無瓮字玄解子空¶
正上開延頭建飛精玉冠衣九色衣手執火鈴坐玉樓之中若¶
有玄名上清得知帝尊內諱知者則帝尊下映輔星玄降修行¶
其道飛行太空昇入八門之內也修飛步之道當於輔星上右¶
手撫心左手指熒惑星閉氣三息叩齒三通咽液三過閉眼思¶
帝尊姓諱形像留立輔星上便微呪曰乾坤交覆三命接靈上¶
步天宿飛行九星左把隱書右執羽經拜謁帝尊受帝之名得¶
越華蓋騰翔紫庭今日行道萬慶交并受福巍巍永享長生身¶
變毛羽飛昇玉清畢迴星上三過還向南方閉氣三息轉左足¶
還踐弼星上進右足并通氣¶
<pb:CK-KZ_JY242_04p085a>¶
弼星太帝眞星也曰空空者恒空隱也主變化無方星圍九百¶
九十里亦琉璃水精中有三華之樹自生九天玉章上有金口¶
之鳳口銜火鈴中生自然七曜之暉得食暉一口與太帝同眞¶
星有九門交關九天門有四光芒爓照八極之外無央之中也¶
中有玉臺紫館徘徊三陽眞人號曰上尊宮中玉樓紫館帝眞¶
元晨君姓幽空諱空無先字隱元覺冥陽暉幽寥元頭建飛天¶
玉冠衣九天龍衣手執帝章坐紫館之中若有玄名九天得知¶
帝眞內諱知者則能隱形藏身修行其道則飛升九門之內也¶
修飛步之道當於弼星上右手撫心左手指北辰星閉氣五息¶
叩齒三通咽液七過閉眼思帝眞元晨君姓諱形像卻立弼星¶
<pb:CK-KZ_JY242_04p085b>¶
上便微呪曰¶
道合三微玄虛舉眞出常入空逃形天關浮翔八極駕景紫煙¶
飛步九天變化億千遨戲北蓋嘯命句陳所求所願靡不如言¶
長齡天地保年華晨畢迴星上五轉還向北辰星閉氣七息左¶
轉兩足還并立陽明星上從陽明星單行禹步周迴九星往反¶
九迴止皆不須復存呪也畢還弼星上平坐偃息華蓋存九晨¶
覆衣如初法閉眼思己身在絳雲之內乘天綱飛空上升九天¶
之門隨綱轉輪九過畢覺身如落空還坐星圖之上便以手拭¶
目九過捻兩耳門九過而行周天大咒叩齒九通仰西北而呪¶
曰¶
<pb:CK-KZ_JY242_04p086a>¶
高上九靈皇上華君總仰天宿迴度三辰變化四節五行成仙¶
是日行眞普命萬神五嶽四瀆及諸靈山天地水官悉衛我軒¶
太陽激電六陰吐雲猛獸驅除萬精四奔毒龍食鬼平滅邪源¶
謀我者刑干我者煩樂我者壽願我者仙我帶靈策體佩七元¶
流金火鈴煥落我身頭戴華蓋足躡景雲口銜天精手握天關¶
空常變化千合萬分金木水火立成自然飛行禹步徘徊九門¶
出入三清天地長存畢又叩齒三通咽氣二七過都止九晨之¶
道畢於此也行九晨之道當以正月七月四月十月四孟月同¶
用上旬五九唯一日也平旦二月八月五月十一月四仲月同¶
用中旬十五十九正中三月九月六月十二月四季月同用下¶
<pb:CK-KZ_JY242_04p086b>¶
旬二十五二十九夜半此一月六日旬適取其一日一月三過¶
行之一年三十六過以應天關轉輪九天之氣三百六十度之¶
數也以其日行道皆九天書名得過陽九百六之運身免洪波¶
大劫之災九年乃得晏飛綱而上步乘空紀而超足也九晨玄¶
岡金簡文曰修飛步九晨之道亦當依步天綱之日兼而行之¶
益求飛天之遠玄斗屢鑒也若兼修者當先行九晨而後行步¶
天綱也此二法呪呪爲異原同一法¶
　　
**** 步天綱¶
太微帝君昔授皇清洞眞君步天綱飛地紀據玄斗攀星魁接¶
九眞乘飛龍遊三命浮二生固三寶出六害隱六陰入六紀鎭¶
<pb:CK-KZ_JY242_04p087a>¶
天英守延期存元輔躡大弼用流丹房上升文昌展轉九道位¶
爲九老行之二十年受書爲上清眞人凡人望七星爲近不知¶
步之甚遠道士苟知天綱之可步而不知魂魄不追其身非身¶
之不將魂魄也魂魄畏七星之威不敢追身而上行也故三魂¶
不攝七魄蕩散徒以空尸步綱而神不我從實徒勞也子欲步¶
綱澄心虛靜不思哀憂不念榮味於是迴行三帀登星啟祝使¶
魂魄二神俱過靈關豁然縱體奄忽自忘盛潔乃步恒如蹈空¶
一年辟非二年辟兵三年辟死四年地仙千害萬邪眾莫敢干¶
自此以往福慶無端致神使靈驂駕飛龍太極賜芝玉帝給童¶
行二七年爲上清眞人步法勿橫行干綱也直畫連星之界分¶
<pb:CK-KZ_JY242_04p087b>¶
曰綱也犯橫天綱皆伐斷天道大禁也步綱勿躡眞人星大忌¶
犯此二者皆脫巾叩頭謝綱象以布帛爲之長九尺廣六尺羅¶
列星位於帛上以青筆爲星丹筆爲綱盛之潔箱每欲施行燒¶
香出之侍書有玉女七人衛星有玉童七人婦人步綱用絳帛¶
太微帝君教授步天綱之經謹案神眞上法先燒香於行事之¶
所閉氣七迴行斗星之外三匝始於陰精匝於陽明畢乃通氣¶
始得足躡於七星身上步於陽明耳於是向陽明星又閉氣而¶
心祝曰陽明大魁玄極文昌使某魂魄俱遊天綱祝畢乃左足¶
躡陽明又進右足躡陰精心祝曰陰精北極太上璇璣使某魂¶
魄俱過神津次左足躡北極心祝曰¶
<pb:CK-KZ_JY242_04p088a>¶
北極天光迴適玄辰使某魂魄俱至玄關次右足躡天關進左¶
足前與并乃通息大祝之一閉息不竟綱者可於丹元星上通¶
息更閉微祝曰¶
金木水火土五行相推七星煥煥天綱最威輔星鎭盛弼星卻¶
衰九眞太上太極太微三府玉帝三尊辟非天動地轉魂魄相¶
隨使我飛仙眞光徘徊名入金房玉門乃開乘龍陟空日月同¶
輝遊行上清鳴鈴翠衣左躡流電右御奔雷地上萬邪伏死敢¶
追惡心視我使爾斬摧帝命玉女營侍以歸魂眞魄神合形升¶
飛¶
　　
**** 倒行法¶
<pb:CK-KZ_JY242_04p088b>¶
止於天關倒向北極微祝曰¶
太上元辰華蓋紫靈北極玉房藏景化精太微玄臺九眞玉城¶
願某飛仙得行雲庭反步天綱魂魄俱生乘龍華宮得道之英¶
左佩玉璫右腰金鈴虎帶龍裙嘯攝天兵乘景三素飛登上清¶
祝畢乃閉氣舉左足躡北極右足躡丹元次舉左足躡玄冥前¶
右足與左足併而向眞人之星通息微祝曰¶
太極九精上皇高眞出登元清入隱玄陰育某長某使某好仙¶
玉臺忽開金堂八門乞某佩書絳龍青裙上佐紫微後聖之君¶
乘十飛龍玄蓋景靈列名元圖日月同并祝畢因又閉氣左足¶
躡弼星進右足躡陰精又進左足躡陽明前右足與左足併乃¶
<pb:CK-KZ_JY242_04p089a>¶
通息微祝曰¶
天魁正陽斗運低昂前轉元機後動靈綱制魄以甯拘魂以康¶
魂魄與身俱行天堂向見金關高上太皇右扶仙母左扶仙公¶
紫翠飛華龍袍虎裳帶眞巾玉項生圓光手把神鈴腰佩金鐺¶
口詠洞眞七變妙章先自虛無生而爲王飛行九道據斗攀綱¶
前從太一後從玄朗告某口訣坐在立亡反行至要位爲仙卿¶
五藏自生與天相迎所願如念所求尅昌萬邪伏害易地隱藏¶
惡我天伐水滅火喪¶
　　
**** 反行法¶
又閉氣右迴斗星之外三匝始於陽明匝於陽明通息祝曰¶
<pb:CK-KZ_JY242_04p089b>¶
高上太眞七耀至尊反行尋生上步天元使某飛仙得入紫門¶
因又閉氣左足躡陽明右足躡陰精先前右足躡玄冥左足躡¶
丹元次右足躡北極左足躡天關右足前與并乃通息祝曰¶
七變返旋上行玉宿六紀輔我三綱合步玉帝左眄高上右顧¶
教我乘星騰登玄路乞賜飛仙不死之祚遊行上清乘華三素¶
金青翠裙出入九舍北皇見揖南眞見謝名書仙臺千變萬化¶
得友聖君太平輔佐所願從心萬事成就有惡我者刀刑火墓¶
順行倒行反行三道都畢乃又舉兩足俱上陽明星以右手撫¶
心左手指玄冥星閉氣三息叩齒三七咽液三九名曰據斗微¶
祝曰¶
<pb:CK-KZ_JY242_04p090a>¶
陽明太素立辰黃房中有大神左拊上皇右把高眞龍銜翠衣¶
飛錦虎文腰帶玉符首戴蓮冠出無入虛金眞玉光靈尊巍峩¶
號曰陽明足躡朱煙口詠洞章賜某隱書見教步綱周行三復¶
據斗自忘使某飛仙超虛浮空名書上清乘玄駕龍意有所之¶
願樂皆從三尊合德魂魄內通致給神官玉女玉童有惡某者¶
刑之電風姦謀斷舌裔之十方祝畢存心中忽然忘身良久而¶
下據斗之道旣畢又兩足俱上陰精星以左手撫心以右手指¶
眞人星閉氣三息叩齒三通咽液三過名曰攀魁入太微微祝¶
曰¶
陰精玄素華闕生門中有玉帝北極至尊鳳繡華領龍翠碧裙¶
<pb:CK-KZ_JY242_04p090b>¶
腰虎佩鈴扶芝丹冠號曰陰精太上之君授某隱書使步七元¶
攀魁上升遂遊靈關外拘七魄內制三魂魄鍊俗累魂寶胎神¶
魂魄守身與之俱仙飛行上清還氣嬰顏所向如心萬欲無難¶
有惡某者形死三官威攝六天役使羣神攀魁之道旣畢乃又¶
兩足俱上弼星併足向眞人星四拜畢跪閉氣四息叩齒四通¶
咽液四過名曰接眞跪微咒曰¶
太極九精上元明眞正機把衡吐納紫煙金光玉映威照十天¶
攝御三光調陽和陰理元賦氣改易故新上治中宿玄關之玄¶
金室玉戸北掖四便出駕八景浮遊太元龍錦鳳衣虎翠飛裙¶
絳旍綠帔紫羽七緣腰帶神符首戴扶冠上棲九虛下翔天淵¶
<pb:CK-KZ_JY242_04p091a>¶
自號玉皇九天極眞哀某好道授某隱篇躬登弼魁朝拜靈君¶
乞願丹書爲生之緣治天三五飛行八玄五藏自生上品飛仙¶
得翼玉帝後聖之臣位高大夫乘雲飛輪所願皆合眾邪莫干¶
有惡我者暴形破門接眞之道旣畢乃又兩足俱上玄冥星以¶
右手撫心以左手指丹元星閉氣三息叩齒三七通咽液三過¶
名曰步斗微祝曰¶
洞天神光迴隱玄冥氣盈太虛去來無形隱天藏地周灌無生¶
忽登天綱上步紫庭北視雷房南顧電城眩惑萬變非復故形¶
恍惚流景觸手立成欲求藏身得我姓名虛無傲兀九變玄冥¶
坐起六甲謁署六丁賜某隱書步斗行星仰見上皇披丹巾青¶
<pb:CK-KZ_JY242_04p091b>¶
手把靈光腰帶玉鈴上乞飛仙與天俱生名書太微浮化上清¶
下乞變化藏景錄形萬事如願所向皆平有惡我者戮以神兵¶
太極眞經金根上文曰子登玄冥步斗隱形子欲變化當得我¶
名迴天動地萬物立成步玄冥時及欲隱時當心存此名字步¶
斗之道旣畢乃又兩足俱上丹元星以左手撫心以右手指北¶
極星閉氣三息叩齒三通咽液三過名曰躡紀微祝曰¶
太上九臺丹元玄紀外管北樞內正天理金闕映外玉庭耀裏¶
中有至尊號曰赤子治在丹元絳房之中翠雲繡華龍帔虎裳¶
右執皇籙左把魁綱足躡景雲首巾紫冠右佩流鈴左帶玉璫¶
賜某隱書躡紀遊行上乞飛仙乘玄駕龍書名丹臺太極玉堂¶
<pb:CK-KZ_JY242_04p092a>¶
所向所求福祿來迎有惡某者願爲滅亡給侍神官玉女玉童¶
躡紀之道旣畢乃又兩足俱上北極星以右手撫心以左手指¶
天關星閉氣三息叩齒三通咽液三過名曰步綱微祝曰¶
玄上太微北極紫蓋下有太眞遊翔九外翠華飛裙金鈴青帶¶
腰佩玉光玄雲奄藹賜某隱書上行七氣登清戲煙眞人合會¶
乞丐飛仙書名丹室所向如願無災無害有惡我者令彼傷敗¶
步綱之道旣畢乃又兩足俱上天關閉氣三息叩齒三通咽液¶
三過名曰乘龍微祝曰¶
太上七極紫微絶辰寶玄金房外有玉門周運九宮調和天關¶
中有尊神號曰紫皇授某隱書携某乘龍上遊九天下飛地元¶
<pb:CK-KZ_JY242_04p092b>¶
景雲丹輿玄華翠裳腰佩龍策頭巾虎文包生萬物教訓飛仙¶
脫某死名天地長存乘龍步斗所向受恩有惡我者風刀火然¶
乘龍之道旣畢乃又兩足俱上輔星閉氣一息叩齒三通咽液¶
一過名曰遊行三命旋步天英也微祝曰¶
太極輔星精在紫關養生育命寶守神魂金房再開奉見輔君¶
賜某隱書使某遊旋列名聖皇飛仙九天巾金佩眞出入洞門¶
遊行三命旣畢乃迴行詣弼星兩足俱上閉氣一息叩齒三通¶
咽液一過名曰徘徊三陽出入三生微祝曰¶
太虛泥丸紫宮天尊玄空眞紐爲帝之先在道玉皇在身泥丸¶
馮感欻生氣貫霄元精入明堂强胎益魂朱山再開奉近靈元¶
<pb:CK-KZ_JY242_04p093a>¶
左採日華右掇月根流火萬丈金羅碧裙腰帶天骨首戴華冠¶
賜某隱書得行天關乞願飛仙役使萬神萬向皆會福德如山¶
行事時皆北向執隱書而爲之也亦可案文視星不必闇誦而¶
作也春步七星名曰步三綱夏步七星名曰躡六紀秋步七星¶
名曰行六害冬步七星名曰登六絶¶
¶
¶
¶
¶
¶
<pb:CK-KZ_JY242_04p093b>¶
¶
¶
¶
¶
¶
¶
¶
¶
¶
¶
<pb:CK-KZ_JY242_04p093b>¶
