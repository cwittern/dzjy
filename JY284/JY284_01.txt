#-*- mode: org; -*-
#+TITLE: 神功妙濟真君禮文
#+DATE: 2011-11-02 11:10:52
#+PROPERTY: kxid KX272
#+PROPERTY: title 神功妙濟真君禮文
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0518
#+PROPERTY: id JY284
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY284_01p100a>¶
<pb:YP-C_JY284_26zhangji-06-0100a>¶
* 神功妙濟眞君禮文¶
　　法事如式¶
伏聞神仙可格貴在精誠齋戒旣莊自然獲福幸大道潛藩於¶
故里而下民賴庇於微生恭惟¶
九州都仙太史高明大使至道玄應神功妙濟眞君心融妙道¶
躬握元圖素精天文律吕之書洞達元眞陰陽之理除妖蕩孽¶
而保安家國書符施藥而起死迴骸棄弓折矢悟傷生點石化¶
金憂返本不習惑人之幻術務存濟物之慈心巍巍盛德天可¶
齊皜皜厥功言莫盡以今(某)䖍依仙格謹運精誠爇靉靆之龍¶
涎迓翩翻之鶴駕伏願神功特達聖化須臾步彩霧戴朱旂暫¶
#<md:CK-KZ_JY284_01p100b>¶
<pb:YP-C_JY284_26zhangji-06-0100b>¶
別西山之勝境乘清風來白屋監觀北面之投誠衆等皈依志¶
心讚禮¶
　　舉淨明普寶天尊¶
志心歸命禮天寶靈寶神寶玉清上清太清一炁流形三尊應¶
世含光默默不言而令行四時指色空空無爲而化生三景和¶
大羅天上金闕宫中虛無自然三清三境天尊¶
志心歸命禮渺渺紫金闕巍巍碧玉宫掌紫微七政之星作皇¶
派一朝之主三華鬱秀五緯凝精運造化機握生殺柄和大羅¶
天上金闕宮中昊天至尊金闕四天上帝¶
志心歸命禮沖和素禀淑行至全不求聞達而晦迹韜光務積¶
#<md:CK-KZ_JY284_01p101a>¶
<pb:YP-C_JY284_26zhangji-06-0101a>¶
功勳而存心養性誓產嬰兒而佐世果符仙嗣之挺生至聖至¶
靈克岐克嶷和仙父中嶽仙官仙母符瑞元君高上玉眞天尊¶
志心歸命禮鐵柱延眞福地玉隆騰勝洞天有東晉之仙君顯¶
南昌之故郡金鳳銜珠而吐瑞赤烏寄質以呈祥令德化民出¶
羣拔萃和九天仙主萬法宗師至道玄應神功妙濟眞君¶
　　　西山福地逍遙境　　　　督府延眞道德宫¶
　　　玉隆紀號宋朝頒　　　　鐵柱斬妖洪都福¶
　　　果䜟物華天寶語　　　　更符人傑地靈言¶
　　　聰明睿智冠群倫　　　　民到于今受其賜¶
謹按修眞第一戒云不得陰賊潛謀害物利已切念某多生以¶
#<md:CK-KZ_JY284_01p101b>¶
<pb:YP-C_JY284_26zhangji-06-0101b>¶
來曾犯此戒今禮眞君求哀懺悔¶
　　　臣等自從無量劫　　　　潛謀陰賊害於人¶
　　　以今運誠悉歸依　　　　朝禮眞君求懺悔¶
志心歸命禮訓留八寶名鏤九州忠孝廉謹以示人寬裕容忍¶
而接物美教化而移風俗玄之又玄垂憲言以正人倫道非常¶
道和九天仙主萬法宗師至道玄應神功妙濟眞君¶
　　　八寶訓留彰教化　　　　懦夫立志薄夫敦¶
　　　移風易俗厚人倫　　　　亘古從今遵聖教¶
　　　玄之又玄何可擬　　　　道非常道更難名¶
　　　端如麗日耀中天　　　　澤被萬方咸拱仰¶
#<md:CK-KZ_JY284_01p102a>¶
<pb:YP-C_JY284_26zhangji-06-0102a>¶
謹按仙科第二戒云不得殺害衆生以充滋味切念某多生以¶
來曾犯此戒今禮眞君求哀懺悔¶
　　　臣等自從無量劫　　　　犯於殺戮虐衆生¶
　　　以今運誠悉歸依　　　　朝禮眞君求懺悔¶
志心歸命禮沉符水滸標竹江濱救下民疾苦之憂助上帝好¶
生之德無一夫不被其化使萬物常以如春病者自瘳夭者使¶
壽和九天仙主萬法宗師至道玄應神功妙濟眞君¶
　　　哀憫群氓多疾苦　　　　沉符標竹向江濱¶
　　　助施上帝好生心　　　　務救下民多厄難¶
　　　貴使萬方皆被化　　　　毋令一物不常春¶
#<md:CK-KZ_JY284_01p102b>¶
<pb:YP-C_JY284_26zhangji-06-0102b>¶
　　　夭者壽而病者瘳　　　　咸處無爲清靜地¶
謹按仙科第三戒云不得淫邪敗眞穢慢靈炁切念某多生以¶
來曾犯此戒今禮眞仙求哀懺悔¶
　　　臣等自從無量劫　　　　淫邪穢濁敗眞元¶
　　　以今運誠悉歸依　　　　朝禮眞君求懺悔¶
志心歸命禮官居令尹職署旌陽値歳饑而民不聊生供天租¶
而計從何出揆錢安得俾治圃以服勤瘗金令鋤將貨粟而轉¶
納和九天仙主萬法宗師至道玄應神功妙濟眞君¶
　　　官居令尹旌陽縣　　　　不忍人心自樂推¶
　　　適逢歳旱敢遑安　　　　每慮天租何所出¶
#<md:CK-KZ_JY284_01p103a>¶
<pb:YP-C_JY284_26zhangji-06-0103a>¶
　　　民不料生烏有粟　　　　瘗金向土役鋤園¶
　　　令其獲寶貨諸人　　　　應物自期來送納¶
謹按仙科第四戒云不得敗人成功離交析親切念某多生以¶
來曾犯此戒今禮眞仙求哀懺悔¶
　　　臣等自從無量劫　　　　敗人成功析離親¶
　　　以今運誠悉歸依　　　　朝禮眞君求懺悔¶
志心歸命禮掛冠赤縣訪跡丹陽厭名利之汨人傳道術而濟¶
世師投諶母乃製錦以通誠教授明王即築壇而度法和九天¶
仙主萬法宗師至道玄應神功妙濟眞君¶
　　　赤縣掛冠應不仕　　　　故傳道法濟斯民¶
#<md:CK-KZ_JY284_01p103b>¶
<pb:YP-C_JY284_26zhangji-06-0103b>¶
　　　師投諶母錦通誠　　　　教授明王言預譜¶
　　　寶誥金丹併妙訣　　　　銅符鐵劵曁靈文¶
　　　大阿三尺併親承　　　　誓斷妖邪無噍類¶
謹按仙科第五戒云不得讒毀賢良露才揚已伏念某多生以¶
來曾犯此戒今禮眞君求哀懺悔¶
　　　臣等自從無量劫　　　　露才揚己毀賢良¶
　　　以今運誠悉歸依　　　　朝禮眞君求懺悔¶
志心歸命禮班高太史位冠都仙皆云三千行之積來孰識七¶
百年之修鍊是宜玉帝擢入金門密運樞機同扶造化和九天¶
仙主萬法宗師至道玄應神功妙濟眞君¶
#<md:CK-KZ_JY284_01p104a>¶
<pb:YP-C_JY284_26zhangji-06-0104a>¶
　　　七百餘年修妙行　　　　全家拔宅上三天¶
　　　玉皇飛詔賜都仙　　　　金闕宣恩兼大使¶
　　　斡運樞機承密旨　　　　權行造化轉陰陽¶
　　　保家安國利無窮　　　　草木昆蟲咸鼓舞¶
謹按仙科第六戒云不得飲酒過多食葷違禁伏念某多生以¶
來曾犯此戒今禮眞君求哀懺悔¶
　　　臣等自從無量劫　　　　食葷飲酒戒常違¶
　　　以今運誠悉歸依　　　　朝禮眞君求懺悔¶
志心歸命禮神功莫測聖化無窮剪紙作牛驅除水孽化炭爲¶
婦厯試門人呼龍挾舫過金陵擒蛟釘丁懸石壁和九天仙主¶
#<md:CK-KZ_JY284_01p104b>¶
<pb:YP-C_JY284_26zhangji-06-0104b>¶
萬法宗師至道玄應神功妙濟眞君¶
　　　廣大神通難比喻　　　　億千變化更無窮¶
　　　化炭爲婦選門人　　　　剪紙作牛驅水孽¶
　　　以鐵釘蛟懸石壁　　　　召龍挾舫過金陵¶
　　　舟人駭遇獲長生　　　　亦使紫霄風愈盛¶
謹按仙科第七戒云不得貪求無厭積財不施伏念某多生以¶
來曾犯此戒今禮眞君求哀懺悔¶
　　　臣等自從無量劫　　　　慳貪鄙悋不施恩¶
　　　以今運誠悉歸依　　　　朝禮眞君求懺悔¶
志心歸命禮眞常德性妙用隨機鑄鐵柱以鎭妖齎金檠而還¶
#<md:CK-KZ_JY284_01p105a>¶
<pb:YP-C_JY284_26zhangji-06-0105a>¶
主栢垂倒葉松壓潰堤七靖尚存八荒永賴和九天仙主萬法¶
宗師至道玄應神功妙濟眞君¶
　　　眞常德性澄如水　　　　妙用隨機疾若風¶
　　　齎檠還主示其廉　　　　鑄鐵釘蛟思弭患¶
　　　松壓潰堤猶在壁　　　　柏垂倒葉正當庭¶
　　　立斯七靖向修川　　　　亦使官榮民益盛¶
謹按仙科第八戒云不得交友非賢居處穢雜伏念某多生以¶
來曾犯此戒今禮眞仙求哀懺悔¶
　　　臣等自從無量劫　　　　居處不潔友非賢¶
　　　以今運誠悉歸依　　　　朝禮眞君求懺悔¶
#<md:CK-KZ_JY284_01p105b>¶
<pb:YP-C_JY284_26zhangji-06-0105b>¶
志心歸命禮祭丹幕阜淬劔梅山正巨蛇吐氣以沖天憐羣氓¶
惜身而無地指揮兵吏探巢穴以搜邏嘯命雷霆運火風而擊¶
伐和九天仙主萬法宗師至道玄應神功妙濟眞君¶
　　　幕阜祭丹酬帝德　　　　梅山淬劔礪英鋒¶
　　　巨蛇吐毒氣沖天　　　　百姓求哀聲動地¶
　　　嘯命雷霆驅出穴　　　　指揮兵吏滅其蹤¶
　　　至今骸骨積成洲　　　　端爲萬民除毒害¶
謹按仙科第九戒云不得不忠不孝不義不仁伏念某多生以¶
來曾犯此戒今禮眞君求哀懺悔¶
　　　臣等自從無量劫　　　　不忠不孝背君親¶
#<md:CK-KZ_JY284_01p106a>¶
<pb:YP-C_JY284_26zhangji-06-0106a>¶
　　　以今運誠悉歸依　　　　朝禮眞君求懺悔¶
志心歸命禮時逢歳旱仙憫生靈即飛南浦之雲立降西山之¶
雨俾五穀以登廩使萬國以歡心時和歳豐家給人足和九天¶
仙主萬法宗師至道玄應神功妙濟眞君¶
　　　水旱凶荒雖數定　　　　大仙多憫故鄕人¶
　　　纔聞默禱一爐香　　　　立降霶𩃱三日雨¶
　　　年穀遂令臻上熟　　　　黎元於此盡歡心¶
　　　含餔鼓舞樂堯天　　　　孰不謳歌眞聖化¶
謹按仙科第十戒云不得輕忽言笑舉動乖眞伏念某多生以¶
來曾犯此戒今禮眞君求哀懺悔¶
#<md:CK-KZ_JY284_01p106b>¶
<pb:YP-C_JY284_26zhangji-06-0106b>¶
　　　臣等自從無量劫　　　　言辭輕慢舉乖眞¶
　　　以今運誠悉皈依　　　　朝禮眞君求懺悔¶
志心歸命禮仙門高弟眞眷華宗諶母導師蘭公上聖日月斗¶
三宫眞宰風雷電五百靈官延眞福地衆眞仙大釋洞天諸主¶
宰劔印玉女左右金童或執節以導前或御車而在後珂珮珊¶
珊而步武旌旗閃閃以排空各生歡喜之心同賜護持之力普¶
增威德共證希夷度諸有情證無上道¶
　　　　　舉十方靈寶天尊¶
　　　稽首皈依無上道　　　　玉京山上大慈尊¶
　　　臣今朝禮對眞仙　　　　身業無邊求懺悔¶
#<md:CK-KZ_JY284_01p107a>¶
<pb:YP-C_JY284_26zhangji-06-0107a>¶
　　　稽首皈依正眞教　　　　三十六部大乘經¶
　　　臣今朝禮對眞君　　　　口業無邊求懺悔¶
　　　稽首皈依師友衆　　　　十方得道大神仙¶
　　　臣今朝禮對眞君　　　　意業無邊求懺悔¶
　　　稽首皈依三寶已　　　　朝禮眞君悉周圓¶
　　　臣今願共諸衆生　　　　同證希夷無上道¶
　　　　　舉志心發願¶
　　　願眼常觀三界聖　　　　願耳常聞妙法音¶
　　　願鼻常聞道德香　　　　願口不飡辛厭味¶
　　　願身精進行眞道　　　　願意休攀有想緣¶
#<md:CK-KZ_JY284_01p107b>¶
<pb:YP-C_JY284_26zhangji-06-0107b>¶
　　　臣今發願大仙前　　　　異日他時臻聖果¶
　　　發願已歸命禮無上證眞三寶¶
向來禮讚眞君儀範悉已周圓三沐三熏曲盡齋莊之敬一瞻¶
一禮必蒙感格之私俾罪花凋落而福果圓成致善芽增長而¶
惡根斷絕今則瓊科捲軸金磬停敲鸞輿漸返於玉京鶴駕將¶
還於金闕一心奉送九章歌聲遏浮雲再拜致辭億萬年願依¶
化日稽首皈依無極大道¶
　　諷經　回向¶
¶
神功妙濟眞君禮文¶
