#-*- mode: org; -*-
#+TITLE: 天隱子
#+DATE: 2011-05-31 17:15:01
#+PROPERTY: kxid KX158
#+PROPERTY: pinyin Tianyin Zi
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1026
#+PROPERTY: id JY158
<pb:CK-KZ_JY158_01p037a>¶
* 天隱子序¶
神仙之道以長生爲本長生之要以養氣爲先夫氣受之於天¶
地和之於陰陽陰陽神虛謂之心心主晝夜寤寐謂之魂魄如¶
此人之身大率不遠乎神仙之道天隱子吾不知其何許人著¶
書八篇包括祕妙殆非人間所能力學觀夫修鍊形氣養和心¶
虛歸根契於伯陽遺照齊於莊叟長生久視無出是書承禎服¶
習道風惜乎世人夭促眞壽思欲傳之同志使簡易而行信哉¶
自伯陽而來唯天隱子而已矣謹序¶
¶
¶
<pb:CK-KZ_JY158_01p037b>¶
¶
¶
¶
¶
¶
¶
¶
¶
¶
¶
<pb:CK-KZ_JY158_01p038a>¶
* 　天隱子¶
** 　　神仙¶
人生時稟得虛氣精明通悟學無滯塞則謂之神宅神於內遺¶
照於外自然異於俗人則謂之神仙故神仙亦人也在於修我¶
虗氣勿爲世俗所論折遂我自然勿爲邪見所凝滯則成功矣¶
(喜怒哀樂愛惡欲七者情之邪也風寒暑濕飢飽勞逸八者氣之邪也去此邪成仙功也)¶
** 　　易簡¶
易曰天地之道易簡者何也天隱子曰天地在我首之上足之¶
下開目盡見無假繁巧而言故曰易簡簡者神仙之德也(經曰)¶
(至道不繁至人無爲)然則以何道求之曰無求不能知無道不能成凡學¶
<pb:CK-KZ_JY158_01p038b>¶
神仙先知易簡苟言涉奇詭適足使人執迷無所歸本此非吾¶
學也(世人學仙及爲仙所迷者有矣學炁反爲炁所病者有矣)¶
** 　　漸門¶
易有漸卦老氏有妙門人之修眞達性不能頓悟必須漸而進¶
之安而行之故設漸門一曰齋戒二曰安處三曰存想四曰坐¶
忘五曰神解何謂齋戒曰澡身虛心何謂安處曰深居靜室何¶
謂存想曰收心復性何謂坐忘曰遺形忘我何謂神解曰萬法¶
通神是故習此五漸之門者了一則漸次至二了二則漸次至¶
三了三則漸次至四了四則漸次至五神仙成矣¶
** 　　齋戒¶
<pb:CK-KZ_JY158_01p039a>¶
齋戒者非蔬茹飲食而已澡身非湯浴去垢而已蓋其法在節¶
食調中磨擦暢外者也夫人稟五行之氣而食五行之物而實¶
自胞胎有形也呼吸精血豈可去食而求長生但世人不知休¶
糧服氣道家權宜非永絕食粒之謂也食之有齋戒者齋乃潔¶
淨之務戒乃節愼之稱有飢即食食勿令飽此所謂調中也百¶
味未成熟勿食五味大多勿食腐敗閉氣之物勿食此皆宜戒¶
也手常磨擦皮膚温熱熨去冷氣此所謂暢外也久坐久立久¶
勞役皆宜戒也此是調理形骸之法形堅則氣全是以齋戒爲¶
漸門之首矣¶
** 　　安處¶
<pb:CK-KZ_JY158_01p039b>¶
何謂安處曰非華堂邃宇重裀廣榻之謂也在乎南向而坐東¶
首而寢陰陽適中明暗相半屋無高高則陽盛而明多屋無卑¶
卑則陰盛而暗多故明多則傷魄暗多則傷魂人之魂陽而魄¶
陰苟傷明暗則疾病生焉此所謂居處之室尚使之然況天地¶
之氣有亢陽之攻肌淫陰之侵體豈不防愼哉修養之漸倘不¶
法此非安處之道術曰吾所居室四邊皆窗戸遇風即闔風息¶
即開吾所居座前簾後屏太明則下簾以和内暎太暗則捲簾¶
以通其外曜內以安心外以安目心目皆安矣明暗尚然况大¶
多事慮大多情欲豈能安其內外哉故學道以安處爲次¶
** 　　存想¶
<pb:CK-KZ_JY158_01p040a>¶
存謂存我之神想謂想我之身閉目即見自己之目收心卽見¶
自己之心心與目皆不離我身不傷我神則存想之漸也凡人¶
目終日視他人故心亦逐外走終日接他事故目亦逐外瞻營¶
營浮光未嘗復照柰何不病且夭邪是以歸根曰靜靜曰復命¶
誠性存存眾妙之門此存想之漸學道之功半矣¶
** 　　坐忘¶
坐忘者因存想而得也因存想而忘也行道而不見其行非坐¶
之義乎有見而不行其見非忘之義乎何謂不行曰心不動故¶
何謂不見曰形都泯故天隱子瞑而不視或者悟道乃退曰道¶
果在我矣我果何人哉天隱子果何人哉於是彼我兩忘了無¶
<pb:CK-KZ_JY158_01p040b>¶
所照¶
** 　　神解¶
一齋戒謂之信解(言無信心卽不能解)二安處謂之閑解(言無閑心即不能解)三存¶
想謂之慧解(言無慧心卽不能解)四坐忘謂之定解(言無定心卽不能解)信定閑慧¶
四門通神謂之神解故神之爲義不行而至不疾而速陰陽變¶
通天地長久兼三才而言謂之易(繫辭曰易窮則變變則通通則久)齊萬物而¶
言謂之道德(老子道經德經是也)本一性而言謂之眞如天隱子生乎易¶
中死乎易中動因萬物靜因萬物邪由一性眞由一性是以生¶
死動靜邪眞吾皆以神而解之在人謂之仙矣在天曰天仙在¶
地曰地仙故神仙之道五歸一門(謂五漸終同歸於仙矣)¶
