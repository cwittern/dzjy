#-*- mode: org; -*-
#+TITLE: 孫眞人備急千金要方
#+DATE: 2011-05-31 17:09:51
#+PROPERTY: kxid KX147
#+PROPERTY: pinyin Sun Zhenren Beiji Qianjin Yaofang
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1163
#+PROPERTY: id JY147
<pb:CK-KZ_JY147_01p001a>¶
@fw增刻道藏輯要　　　　　　　　　　　　　　　　投三¶
@fw孫眞人備急千金要方卷之一¶
　　　@by宋朝奉郎守太常少卿充秘閣校理林億等校正¶
** 　　論大醫習業第一¶
凡欲爲大醫必須諳素問甲乙黃帝鍼經明堂流注十二經脉¶
三部九候五臟六腑表裏孔穴本草藥對張仲景王叔和阮河¶
南范東陽張苗靳邵等諸部經方又須妙解陰陽祿命諸家相¶
法及灼龜五兆周易六壬并須精熟如此乃得爲大醫若不爾¶
者如無目夜遊動致顛殞次須熟讀此方尋思妙理留意鑽研¶
始可與言於醫道者矣又須涉獵羣書何者若不讀五經不知¶
<pb:CK-KZ_JY147_01p001b>¶
有仁義之道不讀三史不知有古今之事不讀諸子覩事則不¶
能默而識之不讀內經則不知有慈悲喜捨之德不讀莊老不¶
能任眞體運則吉凶拘忌觸塗而生至於五行休王七耀天文¶
並須探賾若能具而學之則於醫道無所滯礙而盡善盡美者¶
矣¶
** 　　論大醫精誠第二¶
張湛曰夫經方之難精由來尚矣今病有內同而外異亦有內¶
異而外同故五臟六腑之盈虛血脉榮衛之通塞固非耳目之¶
所察必先診候以審之而寸口關尺有浮沉弦緊之亂俞穴流¶
注有高下淺深之差肌膚筋骨有厚薄剛柔之異唯用心精微¶
<pb:CK-KZ_JY147_01p002a>¶
者始可與言於兹矣今以至精至微之事求之於至麤至淺之¶
思豈不殆哉若盈而益之虛而損之通而徹之塞而壅之寒而¶
冷之熱而温之是重加其疾而望其生吾見其死矣故醫方卜¶
筮藝能之難精者也既非神授何以得其幽微世有愚者讀方¶
三年便謂天下無病可治及治病三年乃知天下無方可用故¶
學者必須博極醫源精勤不倦不得道聽途說而言醫道已了¶
深自誤哉凡大醫治病必當安神定志無欲無求先發大慈惻¶
隱之心誓願普救含靈之苦若有疾厄來求救者不得問其貴¶
賤貧富長幼妍媸怨親善友華夷愚智普同一等皆如至親之¶
想亦不得瞻前顧後自慮吉凶護惜身命見彼苦惱若己有之¶
<pb:CK-KZ_JY147_01p002b>¶
深心悽愴勿避嶮巇晝夜寒暑飢渴疲勞一心赴救無作工夫¶
形迹之心如此可爲蒼生大醫反此則是含靈巨賊自古名賢¶
治病多用生命以濟危急雖曰賤畜貴人至於愛命人畜一也¶
損彼益己物情同患況於人乎夫殺生求生去生更遠吾今此¶
方所以不用生命爲藥者良由此也其蝱蟲水蛭之屬市有先¶
死者則市而用之不在此例只如雞卵一物以其混沌未分必¶
有大段要急之處不得已隱忍而用之能不用者斯爲大哲亦¶
所不及也其有患瘡痍下痢臭穢不可瞻視人所惡見者但發¶
慚愧悽憐憂恤之意不得起一念蒂芥之心是吾之志也夫大¶
醫之體欲得澄神內視望之儼然寬裕汪汪不皎不昧省病診¶
<pb:CK-KZ_JY147_01p003a>¶
疾至意深心詳察形候纖毫勿失處判針藥無得參差雖曰病¶
宜速救要須臨事不惑唯當審諦覃思不得於性命之上率爾¶
自逞俊快邀射名譽甚不仁矣又到病家縱綺羅滿目勿左右¶
顧盻絲竹凑耳無得似有所娛珍羞迭薦食如無味醽醁兼陳¶
看有若無所以爾者夫一人向隅滿堂不樂而況病人苦楚不¶
離斯須而醫者安然懽娛傲然自得兹乃人神之所共恥至人¶
之所不爲斯蓋醫之本意也夫爲醫之法不得多語調笑談謔¶
喧嘩道說是非議論人物衒耀聲名訾毁諸醫自矜己德偶然¶
治瘥一病則昂頭戴面而有自許之貌謂天下無雙此醫人之¶
膏肓也老君曰人行陽德人自報之人行陰德鬼神報之人行¶
<pb:CK-KZ_JY147_01p003b>¶
陽惡人自報之人行陰惡鬼神害之尋此二途陰陽報施豈誣¶
也哉所以醫人不得恃己所長專心經略財物但作救苦之心¶
於冥運道中自感多福者耳又不得以彼富貴處以珍貴之藥¶
令彼難求自衒功能諒非忠恕之道志存救濟故亦曲碎論之¶
學者不可耻言之鄙俚也¶
** 　　論治病略例第三¶
夫天布五行以植萬類人禀五常以爲五臟經絡腑輸陰陽會¶
通玄冥幽微變化難極易曰非天下之至賾其孰能與於此觀¶
今之醫不念思求經旨以演其所知各承家伎始終循舊省病¶
問疾務在口給相對斯須便處湯藥按寸不及尺握手不及足¶
<pb:CK-KZ_JY147_01p004a>¶
人迎趺陽三部不參動數發息不滿五十短期未知決診九候¶
曾無髣髴明堂闕庭盡不見察所謂窺管而已夫欲視死別生¶
固亦難矣此皆醫之深戒病者可不謹以察之而自防慮也古¶
來醫人皆相嫉害扁鵲爲秦太醫令李醯所害即其事也一醫¶
處方不得使別醫和合脫或私加毒藥令人增疾漸以致困如¶
此者非一特須愼之寧可不服其藥以任天眞不得使愚醫相¶
嫉賊人性命甚可哀傷夫百病之本有中風傷寒寒熱温瘧中¶
惡霍亂大腹水腫腸澼下痢大小便不通賁豚上氣欬逆嘔吐¶
黃疸消渴留飲癖食堅積癥瘕驚邪癲癇鬼疰喉痺齒痛耳聾¶
目盲金瘡踒折癰腫惡瘡痔瘻瘤癭男子五勞七傷虛乏羸瘦¶
<pb:CK-KZ_JY147_01p004b>¶
女子帶下崩中血閉陰蝕蟲蛇蠱毒所傷此皆大略宗兆其間¶
變動枝葉各依端緒以取之又有冷熱勞損傷飽房勞驚悸恐¶
懼憂恚怵惕又有產乳落胎墮下瘀血又有貪餌五石以求房¶
中之樂此皆病之根源爲患生諸枝葉也不可不知其本末但¶
尚醫說男女長幼之病有半與病源相附會者便可服藥也男¶
子者眾陽所歸常居於燥陽氣遊動强力施泄便成勞損損傷¶
之病亦以眾矣若比之女人則十倍易治凡女子十四已上則¶
有月事月事來日得風冷濕熱四時之病相協者皆自說之不¶
爾與治誤相觸動更增困也處方者亦應問之凡用藥皆隨土¶
地所宜江南嶺表其地暑濕其人肌膚薄脆腠理開疎用藥輕¶
<pb:CK-KZ_JY147_01p005a>¶
省關中河北土地剛燥其人皮膚堅硬腠理閉塞用藥重複世¶
有少盛之人不避風濕觸犯禁忌暴竭精液雖得微疾皆不可¶
輕以利藥下之一利大重竭其精液困滯着牀動經年月也凡¶
長宿病宜服利湯不須盡劑候利之足則止病源未除者於後¶
更合耳稍有氣力堪盡劑則不論也病源須服利湯取除者服¶
利湯後宜將丸散時時助之¶
凡病服利湯得瘥者此後愼不中服補湯也若得補湯病勢還¶
復成也更重瀉之則其人重受弊也若初瘥氣力未甚平復者¶
但消息之須服藥者當以平藥和之夫常患之人不妨行走氣¶
力未衰欲將補益冷熱隨宜丸散者可先服利湯瀉除胷腹中¶
<pb:CK-KZ_JY147_01p005b>¶
擁積痰實然後可服補藥也夫極虛勞應服補湯者不過三劑¶
即止若治風病應服治風湯者皆非三五劑可知也自有滯風¶
洞虛即服十數劑乃至百餘日可瘥也故曰實即瀉之虛則補¶
之¶
夫二儀之內陰陽之中唯人最貴人者禀受天地中和之氣法¶
律禮樂莫不由人人始生先成其精精成而腦髓生頭圓法天¶
足方象地眼目應日月五臟法五星六腑法六律以心爲中極¶
大腸長一丈二尺以應十二時小腸長二丈四尺以應二十四¶
氣身有三百六十五絡以應一歲人有九竅以應九州天有寒¶
暑人有虛實天有刑德人有愛憎天有陰陽人有男女月有大¶
<pb:CK-KZ_JY147_01p006a>¶
小人有長短所以服食五穀不能將節冷熱醎苦更相振觸共¶
爲攻擊變成疾病凡醫診候固是不易又問而知之別病深淺¶
名曰巧醫仲景曰凡欲和湯合藥針灸之法宜應精思必通十¶
二經脉辨三百六十孔穴榮衛氣行知病所在宜治之法不可¶
不通古者上醫相色色脉與形不得相失黑乘赤者死赤乘青¶
者生中醫聽聲聲合五音火聞水聲煩悶千驚木聞金聲恐畏¶
相刑脾者土也生育萬物迴助四傍善者不見死則歸之太過¶
則四肢不舉不及則九竅不通六識閉塞猶如醉人四季運轉¶
終而復始下醫診脉知病源由流轉移動四時逆順相害相生¶
審知臟腑之微此乃爲妙也¶
<pb:CK-KZ_JY147_01p006b>¶
** 　　論診候第四¶
夫欲理病先察其源候其病機五臟未虛六腑未竭血脉未亂¶
精神未散服藥必活若病已成可得半愈病勢已過命將難全¶
夫診候之法常以平旦陰氣未動陽氣未散飲食未進經脉未¶
盛絡脉調均氣血未亂精取其脉知其逆順非其時不用也深¶
察三部九候而明告之古之善爲醫者上醫醫國中醫醫人下¶
醫醫病又曰上醫聽聲中醫察色下醫診脉又曰上醫醫未病¶
之病中醫醫欲病之病下醫醫已病之病若不加心用意於事¶
混淆即病者難以救矣何謂三部寸關尺也上部爲天肺也中¶
部爲人脾也下部爲地腎也何謂九候部各有三合爲九候上¶
<pb:CK-KZ_JY147_01p007a>¶
部天兩額動脉主頭角之氣也上部地兩頰動脉主口齒之氣¶
也上部人耳前動脉主耳目之氣也中部天手太陰肺之氣也¶
中部地手陽明胷中之氣也中部人手少陰心之氣也下部天¶
足厥陰肝之氣也下部地足少陰腎之氣也下部人足太陰脾¶
之氣也合爲九候夫形盛脉細少氣不足以息者死形瘦脈大¶
胷中多氣者死形氣相得者生參五不調者病三部九候皆相¶
失者死愚醫不通三部九候及四時之經或用湯藥倒錯針灸¶
失度順方治病更增他疾遂致滅亡哀哉烝民枉死者半可爲¶
世無良醫爲其解釋經說地水火風和合成人凡人火氣不調¶
舉身蒸熱風氣不調全身彊直諸毛孔閉塞水氣不調身體浮¶
<pb:CK-KZ_JY147_01p007b>¶
腫氣滿喘粗土氣不調四肢不舉言無音聲火去則身冷風止¶
則氣絕水竭則無血土散則身裂然愚醫不思脈道反治其病¶
使藏中五行共相尅切如火熾燃重加其油不可不愼凡四氣¶
合德四神安和一氣不調百一病生四神動作四百四病同時¶
俱發又云一百一病不治自愈一百一病須治而愈一百一病¶
雖治難愈一百一病眞死不治¶
張仲景曰欲療諸病當先以湯蕩滌五臟六腑開通諸脈治道¶
陰陽破散邪氣潤澤枯朽悅人皮膚益人氣血水能淨萬物故¶
用湯也若四肢病久風冷發動次當用散散能逐邪風氣濕痺¶
表裏移走居無常處者散當平之次當用丸丸藥者能逐風冷¶
<pb:CK-KZ_JY147_01p008a>¶
破積聚消諸堅癖進飲食調和榮衛能參合而行之者可謂上¶
工故曰醫者意也又曰不須汗而彊汗之者出其津液枯竭而¶
死須汗而不與汗之者使諸毛孔閉塞令人悶絕而死又不須¶
下而彊下之者令人開腸洞泄不禁而死須下而不與下之者¶
使人心內懊儂脹滿煩亂浮腫而死又不須灸而彊與灸者令¶
人火邪入腹干錯五臟重加其煩而死須灸而不與灸之者令¶
人冷結重凝久而彌固氣上衝心無地消散病篤而死¶
黃帝問曰淫邪泮衍奈何岐伯對曰正邪從外襲內而未有定¶
舍及淫於臟不得定處與榮衛俱行而與魂魄飛揚使人臥不¶
得安而喜夢也凡氣淫於腑則有餘於外不足於內氣淫於臟¶
<pb:CK-KZ_JY147_01p008b>¶
則有餘於內不足於外問曰有餘不足有形乎對曰陰盛則夢¶
涉大水而恐懼陽盛則夢蹈大火而燔灼陰陽俱盛則夢相殺¶
毁傷上盛則夢飛揚下盛則夢墮墜甚飽則夢與(巢源云夢行)甚饑¶
則夢取(巢源云夢臥)肝氣盛則夢怒肺氣盛則夢恐懼哭泣心氣盛¶
則夢喜笑及恐畏脾氣盛則夢歌樂體重手足不舉腎氣盛則¶
夢腰脊兩解而不屬凡此十一盛者至而瀉之立已厥氣客於¶
心則夢見丘山烟火客於肺則夢飛揚見金鐵之器奇物客於¶
肝則夢見山林樹木客於脾則夢見丘陵大澤壞屋風雨客於¶
腎則夢見臨淵没居水中客於膀胱則夢見遊行客於胃則夢¶
見飲食客於大腸則夢見田野客於小腸則夢見聚邑街衢客¶
<pb:CK-KZ_JY147_01p009a>¶
於膽則夢見鬭訟自刳客於陰器則夢交接鬭內客於項則夢¶
見斬首客於跨則夢見行走而不能前進及池渠穽窊中居客¶
於股則夢見禮節拜跪客於胞䐈則夢見溲溺便利凡此十五¶
不足者至而補之立已善診候者亦可深思此意乃盡善盡美¶
矣¶
史記曰病有六不治驕恣不論於理一不治也輕身重財二不¶
治也衣食不能適三不治也陰陽并藏氣不定四不治也形氣¶
不能服藥五不治也信巫不信醫六不治也生候尚存形色未¶
改病未入腠理針藥及時能將節調理委以良醫病無不愈¶
** 　　論處方第五¶
<pb:CK-KZ_JY147_01p009b>¶
夫療寒以熱藥療熱以寒藥飲食不消以吐下藥鬼疰蠱毒以¶
蠱毒藥癰腫瘡瘤以瘡瘤藥風濕以風濕藥風勞氣冷各隨其¶
所宜雷公云藥有三品病有三階藥有甘苦輕重不同病有新¶
久寒温亦異重熱膩滑鹹酢藥石飲食等於風病爲治餘病非¶
對輕冷粗澀甘苦藥草飲食等於熱病爲治餘病非對輕熱辛¶
苦淡藥飲食等於冷病爲治餘病非對其大綱略顯其源流自¶
餘覩狀可知臨事制宜當識斯要¶
藥對曰夫眾病積聚皆起於虛虛生百病積者五臟之所積聚¶
者六腑之所聚如斯等疾多從舊方不假增損虛而勞者其弊¶
萬端宜應隨病增減古之善爲醫者皆自採藥審其體性所主¶
<pb:CK-KZ_JY147_01p010a>¶
取其時節早晚早則藥勢未成晚則盛勢已歇今之爲醫不自¶
採藥且不委節氣早晚只共採取用以爲藥又不知冷熱消息¶
分兩多少徒有療病之心永無必愈之效此實浮惑聊復審其¶
冷熱記其增損之主耳虛勞而苦頭痛復熱加枸杞萎蕤虛而¶
吐加人參虛而不安亦加人參虛而多夢紛紜加龍骨虛而多¶
熱加地黃牡蠣地膚子甘草虛而冷加當歸芎藭乾薑虛而損¶
加鍾乳棘刺肉蓯蓉巴戟天虛而大熱加黃芩天門冬虛而多¶
忘加茯神遠志虛而驚悸不安加龍齒紫石英沙參小草冷則¶
用紫石英小草若客熱即用沙參龍齒不冷不熱無用之虛而¶
口乾加麥門冬知母虛而吸吸加胡麻覆盆子柏子仁虛而多¶
<pb:CK-KZ_JY147_01p010b>¶
氣兼微欬加五味子大棗虛而身彊腰中不利加磁石杜仲虛¶
而多冷加桂心吳茱萸附子烏頭虛而小便赤加黃芩虛而客¶
熱加地骨皮白水黃耆虛而冷用隴西黃耆虛而痰復有氣加¶
生薑半夏枳實虛而小腸利加桑螵蛸龍骨雞肶胵虛而小腸¶
不利加茯苓澤瀉虛而痢白加厚朴諸藥無有一一歷而用之¶
但據體性冷熱的相主對聊叙增損之一隅入處方者宜準此¶
** 　　論用藥第六¶
上藥一百二十種爲君主養命以應天無毒多服久服不傷人¶
欲輕身益氣不老延年者本上經¶
中藥一百二十種爲臣主養性以應人有毒無毒斟酌其宜欲¶
<pb:CK-KZ_JY147_01p011a>¶
遏病補虛羸者本中經¶
下藥一百二十五種爲佐使主以應地多毒不可久服欲除寒¶
熱邪氣破積聚愈疾者本下經¶
三品合三百六十五種法三百六十五度每一度應一日以成¶
一歲倍其數合七百三十名也¶
凡藥有君臣佐使以相宣攝合和者宜用一君二臣三佐五使¶
又可一君三臣九佐使也又有陰陽配合子母兄弟根莖花實¶
草石骨肉有單行者有相須者有相使者有相畏者有相惡者¶
有相反者有相殺者凡此七情合和之時用意審視當用相須¶
相使者良勿用相惡相反者若有毒宜制可用相畏相殺者不¶
<pb:CK-KZ_JY147_01p011b>¶
爾勿合用也又有酸鹹甘苦辛五味又有寒熱温凉四氣及有¶
毒無毒陰乾曝乾採造時月生熟土地所出眞僞陳新並各有¶
法其相使相畏七情列之如左處方之日宜深而究之¶
*** 　　玉石上部¶
玉泉(畏款冬花)玉屑(惡鹿角)丹砂(惡磁石畏鹹水)曾青(菟絲子)石膽(水英爲使畏牡桂菌桂芫¶
花辛夷白薇)雲母(澤瀉爲使畏鮀魚及流水惡徐長卿)朴硝(畏麥句薑)鍾乳(蛇床子菟絲子爲使惡牡丹玄¶
石牡蒙畏紫石英蘘草)消石(火爲使惡苦參苦菜畏女菀)硭硝(石韋爲使惡麥句薑)礬石(甘草爲使惡牡¶
蠣)滑石(石韋爲使惡曾青)白石英(惡馬畏目毒公)紫石英(長石爲使畏扁青附子不欲鮀甲黃連麥¶
句薑)赤石脂(惡大黃畏芫花)黃石脂(曾青爲使惡細辛畏蜚蠊扁青附子)白石脂(鷰糞爲使惡松枝畏¶
黃芩)太一餘粮(杜仲爲使畏鐵落菖蒲及貝母)¶
<pb:CK-KZ_JY147_01p012a>¶
*** 　　玉石中部¶
水銀(畏磁石)殷孽(惡防己畏朮)孔公孽(木蘭爲使惡細辛)凝水石(畏地榆解巴豆毒)陽¶
起石(桑螵蛸爲使畏菟絲子惡澤瀉菌桂雷也蛇蛻皮)石膏(雞子爲使惡莽草毒公)磁石(柴胡爲使畏黃¶
石脂惡牡丹莽草)玄石(惡松脂柏子仁菌桂)理石(滑石爲使畏麻黃)¶
*** 　　玉石下部¶
青琅玕(得水銀良畏雞骨殺錫毒)礜石(得火良棘針爲使惡虎掌毒公鶩屎細辛畏水)特生礜石(得火¶
良畏水)方解石(惡巴豆)代赭(畏天雄)大鹽(漏蘆爲使)¶
*** 　　草藥上部¶
六芝(署預爲使得髮良惡恒山畏扁青茵陳)天門冬(垣衣地黃爲使畏曾青)麥門冬(地黃車前爲使¶
惡款冬苦瓠畏苦參青蘘)术(防風地榆爲使)女萎萎蕤(畏鹵鹹)乾地黃(得麥門冬清酒良惡貝母畏蕪¶
<pb:CK-KZ_JY147_01p012b>¶
荑)菖蒲(秦芁秦皮爲使惡地膽麻黃)澤瀉(畏海蛤文蛤)薯蕷(紫芝爲使惡甘遂)遠志(得茯苓冬¶
葵子龍骨良殺天雄附子毒畏眞珠蜚蠊藜蘆齊蛤)菊花(术枸杞根桑根白皮爲使)人參(茯苓爲使惡溲疏反藜蘆)¶
甘草(术乾漆苦參爲使惡遠志反甘遂大戟芫花海藻)石斛(陸英爲使惡凝水石巴豆畏白殭蠶雷丸)牛膝¶
(惡螢火龜甲陸英畏白前)獨活(蠡實爲使)柴胡(半夏爲使惡皁筴畏女菀藜蘆)細辛(曾青棗根爲使惡狼毒山¶
茱萸黃耆畏滑石消石反藜蘆)菴䕡子(荆子薏苡人爲使惡細辛乾薑)菥蓂子(得荆子細辛良惡乾薑苦參)¶
龍膽(貫眾爲使惡防葵地黃)菟絲子(得酒良薯蕷松脂爲使惡雚菌)巴戟天(覆盆子爲使惡朝生雷丸¶
丹參)蒺藜子(烏頭爲使)防風(惡乾薑藜蘆白歛芫花殺附子毒)沙參(惡防己反藜蘆)絡石(杜仲牡丹¶
爲使惡鐵落畏菖蒲貝母)丹參(畏鹹水反藜蘆)天名精(垣衣爲使)決明子(蓍實爲使惡大麻子)黃連¶
(黃芩龍骨理石爲使惡菊花芫花玄參白鮮皮畏款冬勝烏頭解巴豆毒)芎藭(白芷爲使)續斷(地黃爲使惡雷丸)¶
黃耆(惡龜甲)杜若(得辛夷細辛良反柴胡前胡)蛇床子(惡牡丹及巴豆貝母)茜根(畏鼠姑)飛¶
<pb:CK-KZ_JY147_01p013a>¶
廉(得烏頭良惡麻黃)薇銜(得秦皮良)五味子(蓯蓉爲使惡萎蕤勝烏頭)¶
*** 　　草藥中部¶
當歸(惡簡茹畏菖蒲海藻牡蒙)秦茸(菖蒲爲使)黃芩(山茱萸龍骨爲使惡葱實畏丹砂及牡丹藜蘆)藁本¶
(惡簡茹)麻黃(厚朴爲使惡辛夷石韋)乾薑(秦椒爲使惡黃連黃芩天鼠糞殺半夏莨菪毒)葛根(野葛巴豆¶
及百藥毒)前胡(半夏爲使惡皂莢畏藜蘆)芍藥(雷丸爲使惡石斛芒消畏消石鼈甲小薊反藜蘆)貝母(厚朴¶
白薇爲使惡桃花畏秦芁礜石莽草反烏頭)玄參(惡黃耆乾薑大棗山茱萸反藜蘆)石韋(滑石杏仁爲使得菖¶
蒲良)括蔞(枸杞爲使惡乾薑牛膝乾漆反烏頭)狗脊(萆薢爲使惡敗醬)苦參(玄參爲使惡貝母漏蘆及菟絲¶
子反藜蘆)瞿麥(蘘草牡丹爲使惡桑螵蛸)白芷(當歸爲使惡旋復花)石龍芮(大戟爲使畏蛇蛻皮吳茱萸)¶
白鮮皮(惡桑螵蛸桔梗茯苓萆薢)萆薢(薏苡爲使畏葵根大黃及柴胡牡蠣前胡)紫參(畏辛夷)仙靈¶
脾(薯蕷爲使)紫菀(款冬爲使惡天雄瞿麥及雷丸遠志畏茵蔯)防己(殷孽爲使惡細辛畏萆薢殺雄黃毒)牡¶
<pb:CK-KZ_JY147_01p013b>¶
丹(畏菟絲子)白薇(惡黃耆大黃大戟乾薑及乾漆大棗山茱萸)款冬花(杏仁爲使得紫菀良惡皂莢消石玄¶
參畏貝母辛夷麻黃黃芩黃連黃耆青葙)女菀(畏鹵鹹)澤蘭(防己爲使)地榆(得髮良惡麥門冬)海藻¶
(反甘草)¶
*** 　　草藥下部¶
大黃(黃芩爲使)桔梗(節皮爲使畏白芨龍膽龍眼)葶藶(榆皮爲使得酒良惡殭蠶石龍芮)甘遂(瓜蒂)¶
(爲使惡遠志反甘草)芫花(決明爲使反甘草)澤漆(小豆爲使惡薯蕷)大戟(反甘草)鉤吻(半夏爲使¶
惡黃芩)藜蘆(黃連爲使反細辛芍藥五參惡大黃)天雄(遠志爲使惡腐婢)烏頭烏喙(莽草爲使反半¶
夏栝蔞貝母白歛白芨惡藜蘆)貫眾(雚菌爲使)虎掌(蜀漆爲使畏莽草)附子(地膽爲使惡蜈蚣畏防風甘草¶
黃耆人參烏韭大豆)蜀漆(栝蔞爲使惡貫眾)恒山畏(玉札)半夏(射干爲使惡皂莢畏雄黃及生薑乾薑秦¶
皮龜甲反烏頭)狼牙(蕪荑爲使惡秦茸地榆)白歛(代赭爲使反烏頭)白芨(紫石英爲使惡理石李核人杏¶
<pb:CK-KZ_JY147_01p014a>¶
核人)雚菌(得酒良畏雞子)䕡茹(甘草爲使惡麥門冬)藎草(畏鼠婦)夏枯草(土瓜爲使)狼毒(大豆¶
爲使惡麥句薑)鬼臼(畏垣衣)¶
*** 　　木藥上部¶
茯苓茯神(馬蕳爲使惡白歛畏牡蒙及地榆雄黃秦茸龜甲)栢子仁(牡蠣桂心瓜子爲使惡菊花羊蹄諸¶
石麫麴)杜仲(惡蛇蛻玄參)乾㯃(半夏爲使畏雞子)蔓荆子(惡烏頭石膏)牡荆實(防風爲使¶
惡石膏)五加皮(遠志爲使畏蛇蛻玄參)黃檗(惡乾㯃)辛夷(芎藭爲使惡五石脂畏菖蒲及蒲黃黃連¶
石膏黃環)酸棗仁(惡防己)槐子(天雄景天爲使)¶
*** 　　木藥中部¶
厚朴(乾薑爲使惡澤瀉及寒水石消石)山茱萸(蓼實爲使惡桔梗防風防己)吳茱萸(蓼實爲使惡丹¶
參消石白堊畏紫石英)秦皮(大戟爲使惡吳茱萸)占斯(解狼毒毒)梔子(解躑躅毒)秦椒(惡栝蔞防葵畏¶
<pb:CK-KZ_JY147_01p014b>¶
雌黃)桑根白皮(續斷桂心麻子爲使)¶
*** 　　木藥下部¶
黃環(鳶尾爲使惡茯苓防己)石南(五加皮爲使)巴豆(芫花爲使惡蘘草畏大黃及黃連藜蘆殺斑猫毒)¶
蜀椒(杏仁爲使惡欵冬)𣸈疏(漏蘆爲使)欒華(決明爲使)雷丸(荔實厚朴爲使惡葛根)皂莢(柏子)¶
(爲使惡麥門冬畏空青人參苦參)¶
*** 　　獸上部¶
龍骨(得人參牛黃良畏石膏)龍角(畏乾㯃蜀椒理石)牛黃(人參爲使惡龍骨地黃及龍膽蜚蠊畏牛膝)¶
白膠(得火良畏大黃)阿膠(得火良畏大黃)¶
*** 　　獸中部¶
犀角(松脂爲使惡雚菌雷丸)羖羊角(菟絲子爲使)鹿茸(麻勃爲使)鹿角(杜仲爲使)¶
<pb:CK-KZ_JY147_01p015a>¶
*** 　　獸下部¶
麋脂(惡大黄畏甘草)¶
*** 　　蟲魚上部¶
蜜蠟(惡芫花齊蛤)蜂子(畏黃芩芍藥牡蠣)牡蠣(貝母爲使甘草牛膝遠志蛇牀良惡麻黃吳茱萸辛夷)¶
桑螵蛸(畏旋復花)海蛤(蜀漆爲使畏狗膽甘遂芫花)龜甲(惡沙參蜚蠊)¶
*** 　　蟲魚中部¶
伏翼(莧實雲實爲使)蝟皮(得酒良殺桔梗麥門冬)蜥蜴(惡硫黃斑猫蕪荑)露蜂房(惡乾薑丹參黃¶
芩芍藥牡蠣)䗪蟲(畏皂莢菖蒲)蠐螬(蜚蠊爲使惡附子)鮀魚甲(蜀㯃爲使畏狗膽甘遂芫花)鼈¶
甲(惡礬石)烏賊魚骨(惡白歛白芨)蟹(殺莨菪毒漆毒)天鼠糞(惡白歛白薇)¶
*** 　　蟲魚下部¶
<pb:CK-KZ_JY147_01p015b>¶
蛇蛻(畏磁石及酒)蜣蜋(畏羊角石膏)斑猫(馬刀爲使畏巴豆丹參空青惡膚青)地膽(惡甘草)馬¶
刀(得水良)¶
*** 　　菓上部¶
大棗(殺烏頭毒)¶
*** 　　菓下部¶
杏仁(得火良惡黃耆黃芩葛根及解錫胡粉毒畏莽草)¶
*** 　　菜上部¶
冬葵子(黃芩爲使)¶
*** 　　菜中部¶
葱實(解藜蘆毒)¶
<pb:CK-KZ_JY147_01p016a>¶
*** 　　米上部¶
麻蕡麻子(畏牡蠣白薇惡茯苓)¶
*** 　　米中部¶
大豆及黃卷(惡五參龍膽得前胡烏喙杏仁牡蠣良殺烏頭毒)大麥(食蜜爲使)醬(殺藥毒火毒)¶
　右一百九十七種有相制使其餘皆無故不備錄¶
或曰古人用藥至少分兩亦輕瘥病極多觀君處方非不煩重¶
分兩亦多而瘥病不及古人者何也答曰古者日月長遠藥在¶
土中自養經久氣味眞實百姓少欲禀氣中和感病輕微易爲¶
醫療今時日月短促藥力輕虛人多巧詐感病厚重難以爲醫¶
病輕用藥須少痾重用藥即多此則醫之一隅何足怪也又古¶
<pb:CK-KZ_JY147_01p016b>¶
之醫者自將採取陰乾曝乾皆悉如法用藥必依土地所以治¶
十得九今之醫者但知診脈處方不委採藥時節至於出處土¶
地新陳虛實一皆不悉所以治十不得五六者寔由於此夫處¶
方者常須加意重複用藥藥乃有力若學古人徒自誤耳方來¶
學者須詳而熟之¶
凡紫石英白石英朱砂雄黃硫黄等皆須光明映徹色理鮮淨¶
者爲佳不然令人身體乾燥發熱口乾而死¶
凡草石藥皆須土地堅實氣味濃烈不爾治病不愈¶
凡狼毒枳實橘皮半夏麻黃吳茱萸皆欲得陳久者良其餘唯¶
須精新也¶
<pb:CK-KZ_JY147_01p017a>¶
** 　　論合和第七¶
問曰凡合和湯藥治諸草石蟲獸用水升數消殺之法則云何¶
答曰凡草有根莖枝葉皮骨花實諸蟲有毛翅皮甲頭足尾骨¶
之屬有須燒煉炮炙生熟有定一如後法順方者福逆之者殃¶
或須皮去肉或去皮須肉或須根莖或須花實依方鍊治極令¶
淨潔然後升合秤兩勿令參差藥有相生相殺氣力有强有弱¶
君臣相理佐使相持若不廣通諸經則不知有好有惡或醫自¶
以意加減不依方分使諸草石强弱相欺入人腹中不能治病¶
更加鬬爭草石相反使人迷亂力甚刀劔若調和得所雖未能¶
治病猶得安利五臟於病無所增劇例曰諸經方用藥所以熬¶
<pb:CK-KZ_JY147_01p017b>¶
鍊節度皆腳注之今方則不然於此篇具條之更不煩方下別¶
注也凡藥治擇熬炮訖然後秤之以充用不得生秤¶
凡用石藥及玉皆碎如米粒綿裹內湯酒中¶
凡鍾乳等諸石以玉槌水研三日三夜漂鍊務令極細¶
凡銀屑以水銀和成泥¶
凡礜石赤泥團之入火半日乃熟可用仍不得過之不鍊生入¶
藥使人破心肝¶
凡朴硝礬石燒令汁盡乃入丸散硭硝朴硝皆絞湯訖內汁中¶
更上火兩三沸烊盡乃服¶
凡湯中用丹砂雄黃者熟末如粉臨服內湯中攪令調和服之¶
<pb:CK-KZ_JY147_01p018a>¶
凡湯中用完物皆擘破乾棗梔子之類是也用細核物亦打碎¶
山茱萸五味子蕤核決明子之類是也細花子物正爾完用之¶
旋復花菊花地膚子葵子之類是也米麥豆輩亦完用之¶
凡橘皮吳茱萸椒等入湯不㕮咀¶
凡諸果實人皆去尖及雙人者湯揉撻去皮仍切之用梔子者¶
去皮用蒲黃者湯成下¶
凡麥門冬生薑入湯皆切三擣三絞取汁湯成去滓下之煮五¶
六沸依如升數不可共藥煮之一法薄切用¶
凡麥門冬皆微潤抽去心¶
凡麻黃去節先別煮兩三沸掠去沫更益水如本數乃內餘藥¶
<pb:CK-KZ_JY147_01p018b>¶
不爾令人煩寸斬之小草瞿麥五分斬之細辛白前三分斬之¶
膏中細剉也¶
凡牛膝石斛等入湯酒拍碎用之石斛入丸散者先以碪槌極¶
打令碎乃入臼不爾擣不熟入酒亦然¶
凡桂厚朴杜仲秦皮木蘭輩皆削去上虛軟甲錯取裏有味者¶
秤之茯苓猪苓削除黑皮牡丹巴戟天遠志野葛等皆槌破去¶
心紫菀洗去土曝乾乃秤之薤白葱白除青令盡莽草石南茵¶
芋澤蘭剔取葉及嫩莖去大枝鬼臼黃連皆除根毛石韋辛夷¶
拭去毛辛夷又去心蜀椒去閉口者及目用大棗烏梅皆去核¶
用鬼箭削取羽皮¶
<pb:CK-KZ_JY147_01p019a>¶
凡茯苓芍藥補藥須白者瀉藥唯赤者¶
凡菟絲子暖湯淘汰去沙土乾漉暖酒漬經一宿漉出曝微白¶
擣之不盡者更以酒漬經三五日乃出更曬微乾擣之須臾悉¶
盡極易碎¶
凡用甘草厚朴枳實石南茵芋藜蘆皂莢之類皆炙之而枳實¶
穰藜蘆去頭皂莢去皮子¶
凡用椒實微熬令汗出則有勢力¶
凡湯丸散用天雄附子烏頭烏喙側子皆煻灰炮令微拆削去¶
黑皮乃秤之惟薑附湯及膏酒中生用亦削去皮乃秤之直理¶
破作七八片¶
<pb:CK-KZ_JY147_01p019b>¶
凡半夏熱湯洗去上滑一云十洗四破乃秤之以入湯若膏酒¶
丸散皆煻灰炮之¶
凡巴豆去皮心膜熬令紫色桃仁杏仁葶藶胡麻諸有脂膏藥¶
皆熬黃黑別擣令如膏指㩢視泯泯爾乃以向成散稍稍下臼¶
中合研擣令消散乃復都以輕絹篩之須盡又內臼中依法擣¶
數百杵也湯膏中雖有生用者並擣破¶
凡用麥糵麴末大豆黃卷澤蘭蕪荑皆微炒乾㯃炒令煙斷用¶
烏梅入丸散者熬之用熟艾者先炒細擘合諸藥擣令細散不¶
可篩者內散中和之¶
凡用諸毛羽齒牙蹄甲龜鼈鯪鯉等甲皮肉骨角筋鹿茸等皆¶
<pb:CK-KZ_JY147_01p020a>¶
炙之蛇蛻皮微炙¶
凡用斑猫等諸蟲皆去翅足微熬用桑螵蛸中破炙之牡蠣熬¶
令黃色殭蠶蜂房微炒之¶
凡湯中用麝香犀角鹿角羚羊角牛黃須末如粉臨服內湯中¶
攪令調和服之¶
凡丸散用膠先炙使通體沸起燥乃可搗有不沸處更炙之斷¶
下湯直爾用之勿炙諸湯中用阿膠皆絞湯畢內汁中更上火¶
兩三沸令烊¶
凡用蜜先火煎掠去沫令色微黃則丸經久不壞掠之多少隨¶
蜜精粗遂至大稠於丸彌佳¶
<pb:CK-KZ_JY147_01p020b>¶
凡丸中用蠟烊投少蜜中攪調以和藥¶
凡湯中用飴糖皆湯成下諸湯用酒者皆臨熟下之¶
凡藥有宜丸者宜散者宜湯者宜酒漬者宜膏煎者亦有一物¶
兼宜者亦有不入湯酒者並隨藥性不得違之其不宜湯酒者¶
列之如左¶
　　朱砂(熟入酒)雌黃　　雲母　　陽起石(入酒)礬石(入酒)¶
　　硫黃(入酒)鍾乳(入酒)孔公孽(入酒)礜石(入酒)銀屑¶
　　白堊　　銅鏡鼻　胡粉　　鈆丹　　鹵鹹(入酒)¶
　　石灰(入酒)藜灰¶
　右石類一十七種¶
<pb:CK-KZ_JY147_01p021a>¶
　　野葛　　狼毒　　毒公　　鬼臼　　莽草¶
　　蒴藋(入酒)巴豆　　躑躅(入酒)皂莢(入酒)雚菌¶
　　藜蘆　　䕡茹　　貫眾(入酒)蕪荑　　雷丸¶
　　狼牙　　鳶尾　　蒺藜(入酒)女菀　　葈耳¶
　　紫葳(入酒)薇銜(入酒)白芨　　牡蒙　　飛廉¶
　　蛇銜　　占斯　　辛夷　　石南(入酒)楝實¶
　　虎杖(入酒單漬)虎掌　　蓄根　　羊桃(入酒)麻勃¶
　　苦瓠　　瓜蒂　　陟釐　　狼跋子(入酒)雲實¶
　　槐子(入酒)地膚子　蛇床子(入酒)青葙子　茺蔚子¶
　　王不留行菥蓂子　菟絲子(入酒)¶
<pb:CK-KZ_JY147_01p021b>¶
　右草木之類四十八種¶
　　蜂子　　蜜蠟　　白馬莖　狗陰　　雀卵¶
　　雞子　　雄鵲　　伏翼　　鼠婦　　樗雞¶
　　螢火　　蠮螉(蠮舊作蠮)礓蠶　　蜈蚣　　蜥蜴¶
　　斑猫　　芫青　　亭長　　蛇膽　　虻蟲¶
　　蜚蠊　　螻蛄　　馬刀　　赭魁　　蝦蟆¶
　　猬皮　　生鼠　　生龜(入酒)蝸牛　　諸鳥獸(入酒)¶
　　蟲魚膏骨髓膽血屎溺¶
　右蟲獸之類二十九種¶
古秤惟有銖兩而無分名今則以十黍爲一銖六銖爲一分四¶
<pb:CK-KZ_JY147_01p022a>¶
分爲一兩十六兩爲一斤此則神農之稱也吳人以二兩爲一¶
兩隋人以三兩爲一兩今依四分爲一兩稱爲定方家凡云等¶
分者皆是丸散隨病輕重所須多少無定銖兩三種五種皆悉¶
分兩同等耳凡丸散云若干分兩者是品諸藥宜多宜少之分¶
兩非必止於若干之分兩也假令日服三方寸匕須瘥止是三¶
五兩藥耳凡散藥有云刀圭者十分方寸匕之一準如梧桐子¶
大也方寸匕者作也正方一寸抄散取不落爲度錢匕者以大¶
錢上全抄之若云半錢匕者則是一錢抄取一邊爾並用五銖¶
錢也錢五匕者今五銖錢邊五字者以抄之亦令不落爲度一¶
撮者四刀圭也十撮爲一勺兩勺爲一合以藥升分之者謂藥¶
<pb:CK-KZ_JY147_01p022b>¶
有虛實輕重不得用斤兩則以升平之藥升方作上徑一寸下¶
徑六分深八分內散藥勿按抑之正爾微動令平調耳令人分¶
藥不復用此¶
凡丸藥有云如細麻大者即胡麻也不必扁扁但令較畧大小¶
相稱爾如黍粟者亦然以十六黍爲一大豆也如麻子者即今¶
大麻子準三細麻也如胡豆者今青斑豆也以二大麻子準之¶
如小豆者今赤小豆也粒有大小以三大麻子準之如大豆者¶
以二小豆準之如梧桐子者以二大豆準之一方寸匕散以蜜¶
和得如梧桐子十丸爲定如彈丸及雞子黃者以十梧桐子準¶
之¶
<pb:CK-KZ_JY147_01p023a>¶
凡方云巴豆若干枚者粒有大小當先去心皮乃秤之以一分¶
準十六枚附子烏頭若干枚者去皮畢以半兩準一枚枳實若¶
干枚者去穰畢以一分準二枚橘皮一分準三枚棗有大小以¶
三枚準一兩云乾薑一累者以半兩爲正本草云一兩爲正¶
凡方云半夏一升者洗畢秤五兩爲正椒一升三兩爲正吳茱¶
萸一升五兩爲正菟絲子一升九兩爲正菴䕡子一升四兩爲¶
正蛇牀子一升三兩半爲正地膚子一升四兩爲正此其不同¶
也云某子一升者其子各有虛實輕重不可通以秤準皆取平¶
升爲正¶
凡方云桂一尺者削去皮畢重半兩爲正甘草一尺者重二兩¶
<pb:CK-KZ_JY147_01p023b>¶
爲正云某草一束者重三兩爲正一把者重二兩爲正¶
凡云蜜一斤者有七合猪膏一斤者一升二合¶
凡湯酒膏藥舊方皆云㕮咀者謂秤畢擣之如大豆又使吹去¶
細末此於事殊不允當藥有易碎難碎多末少末秤兩則不復¶
均平今皆細切之較畧令如㕮咀者乃得無末而片粒調和也¶
凡云末之者謂擣篩如法也¶
凡丸散先細切曝燥乃擣之有各擣者有合擣者並隨方所言¶
其潤濕藥如天門冬乾地黃輩皆先切曝乾獨擣令偏碎更出¶
細擘曝乾若值陰雨可微火烘之既燥小停冷乃擣之凡濕藥¶
燥皆大耗當先增分兩須得屑乃秤之爲正其湯酒中不須如¶
<pb:CK-KZ_JY147_01p024a>¶
此¶
凡篩丸藥用重密絹令細於蜜丸即易熟若篩散草藥用輕疎¶
絹於酒中服即不泥其石藥亦用細絹篩令如丸藥者¶
凡篩丸散藥畢皆更合於臼中以杵擣之數百過視其色理和¶
同爲佳¶
凡煮湯當取井花水極令淨潔升斗分量勿使多少煮之調和¶
候火用心一如鍊法¶
凡煮湯用微火令小沸其水數依方多少大畧二十四兩藥用¶
水一斗煮取四升以此爲率皆絞去滓而後酌量也然則利湯欲¶
生少水而多取汁者爲病須快利所以少水而多取汁補湯欲¶
<pb:CK-KZ_JY147_01p024b>¶
熟多水而少取汁者爲病須補益是以多水而少取汁好詳視¶
之不得令水多少湯熟用新布兩人以尺木絞之澄去垽濁分¶
再服三服者第二第三服以紙覆令密勿令洩氣欲服以銅器¶
於熱湯上暖之勿令器中有水氣¶
凡漬藥酒皆須切細生絹袋盛之乃入酒密封隨寒暑日數視¶
其濃烈使可漉出不必待至酒盡也滓可曝燥微擣更漬飲之¶
亦可散服¶
凡建中腎瀝諸補湯滓合兩劑加水煮竭飲之亦敵一劑新藥¶
貧人當依此用皆應先曝令燥也¶
凡合膏先以苦酒漬令淹浹不用多汁密覆勿洩云晬時者周¶
<pb:CK-KZ_JY147_01p025a>¶
時也從今旦至明旦亦有止一宿煮膏當三上三下以洩其熱¶
勢令藥味得出上之使匝匝沸乃下之取沸靜良久乃止寧欲¶
小生其中有薤白者以兩頭微熬黃爲候有白芷附子者亦令¶
小黃色爲度猪肪皆勿令經水臘月者彌佳絞膏亦以新布絞¶
之若是可服之膏膏滓亦堪酒煮飲之可摩之膏膏滓則宜以¶
傅病上此蓋欲兼盡其藥力故也¶
凡膏中有雄黃朱砂輩皆別搗細研如麫須絞膏畢乃投中以¶
物疾攪至於凝彊勿使沉聚在下不調也有水銀者於凝膏中¶
研令消散胡粉亦爾¶
凡擣藥法燒香洒掃淨潔不得雜語喧呼當使童子擣之務令¶
<pb:CK-KZ_JY147_01p025b>¶
細熟杵數可至千萬杵過多爲佳¶
凡合腎氣署蕷及諸大補五石大麝香丸金牙散大酒煎膏等¶
合時煎時並不令婦人小兒產母喪孝痼疾六根不具足人及¶
雞犬六畜等見之大忌切宜愼之其續命湯麻黃等諸小湯不¶
在禁忌之限比來田野下里家因市得藥隨便市上顧人擣合¶
非止諸不如法至於石斛菟絲子等難搗之藥費人功力賃作¶
擣者隱主悉盜棄之又爲塵埃穢氣入藥中羅篩粗惡隨風飄¶
揚眾口嘗之眾鼻齅之藥之精氣一切都盡與朽木不殊又復¶
服餌不能盡如法服盡之後反加虛損遂謗醫者處方不效夫¶
如此者非醫之咎自緣發意甚誤宜熟思之¶
<pb:CK-KZ_JY147_01p026a>¶
** 　　論服餌第八¶
若用毒藥治病先起如黍粟病去即止不去倍之不去十之取¶
去爲度病在胷膈已上者先食而後服藥病在心腹已下者先¶
服藥而後食病在四肢血脈者宜空腹而在旦病在骨髓者宜¶
飽滿而在夜¶
凡服丸散不云酒水飲者本方如此是可通用也¶
凡服利湯欲得侵早凡服湯欲得稍熱服之即易消下不吐若¶
冷則吐嘔不下若太熱即破人咽喉務在用意湯必須澄清若¶
濁令人心悶不解中間相去如步行十里久再服若太促數前¶
湯未消後湯來衝必當吐逆仍問病者腹中藥消散乃可進服¶
<pb:CK-KZ_JY147_01p026b>¶
凡服湯法大約皆分爲三服取三升然後乘病人穀氣彊進一¶
服最須多次一服漸少後一服最須少如此即甚安穩所以病¶
人於後氣力漸微故湯須漸少凡服補湯欲得服三升半晝三¶
夜一中間間食則湯氣溉灌百脈易得藥力凡服湯不得太緩¶
太急也又須左右仰覆臥各一食頃即湯勢徧行腹中又於室¶
中行皆可一百步許一日勿出外即大益凡服湯三日常忌酒¶
緣湯忌酒故也凡服治風湯第一服厚覆取汗若得汗即須薄¶
覆勿令大汗中間亦須間食不爾令人無力更益虛羸¶
凡丸藥皆如梧桐子大補者十丸爲始從一服漸加不過四十¶
丸過亦損人云一日三度服欲得引日多時不闕藥氣漸漬熏¶
<pb:CK-KZ_JY147_01p027a>¶
蒸五臟積久爲佳不必頓服早盡爲善徒棄名藥獲益甚少凡¶
人四十已下有病可服瀉藥不甚須服補藥必若有所損不在¶
此限四十已上則不可服瀉藥須服補藥五十已上四時勿闕¶
補藥如此乃可延年得養生之術耳其方備在第二十七卷中¶
素問曰實即瀉之虛即補之不虛不實以經調之此其大畧也¶
凡有臟腑積聚無問少長須瀉則瀉凡有虛損無問少長須補¶
即補以意量度而用之¶
凡服痔漏疳𧏾等藥皆愼猪雞魚油等味至老¶
凡服瀉藥不過以利爲度愼勿過多令人下利無度大損人也¶
凡諸惡瘡瘥後皆百日愼口味不爾而瘡即發也¶
<pb:CK-KZ_JY147_01p027b>¶
凡服酒藥欲得使酒氣相接無得斷絕絕則不得藥力多少皆¶
以知爲度不可令至醉及吐則大損人也¶
凡服藥皆斷生冷酢滑猪犬雞魚油麫蒜及菓實等其大補丸¶
散切忌陳臭宿滯之物有空青忌食生血物天門冬忌鯉魚白¶
术忌桃李及雀肉葫荽大蒜青魚酢等物地黃忌蕪荑甘草忌¶
菘菜海藻細辛忌生菜菟絲子忌兔肉牛膝忌牛肉黃連桔梗¶
忌猪肉牡丹忌葫荽藜蘆忌狸肉半夏菖蒲忌飴糖及羊肉恒¶
山桂心忌生葱生菜商陸忌犬肉茯苓忌醋物栢子人忌濕麫¶
巴豆忌蘆笋羹及猪肉鼈甲忌莧菜¶
凡服藥忌見死尸及產婦穢污觸之兼及忿怒憂勞¶
<pb:CK-KZ_JY147_01p028a>¶
凡餌湯藥其粥食肉菜皆須大熟熟即易消與藥相宜若生則¶
難消復損藥力仍須少食菜及硬物於藥爲佳亦少進鹽醋乃¶
善亦不得苦心用力及房室喜怒是以治病用藥力惟在食治¶
將息得力太半於藥有益所以病者務在將息節愼節愼之至¶
可以長生豈惟愈病而已¶
凡服瀉湯及諸丸散酒等至食時須食者皆先與一口冷醋飲¶
須臾乃進食爲佳¶
凡人忽遇風發身心頓惡或不能言有如此者當服大小續命¶
湯及西州續命排風越婢等湯於無風處密室之中日夜四五¶
服勿計劑數多少亦勿慮虛常使頭面手足腹背汗出不絕爲¶
<pb:CK-KZ_JY147_01p028b>¶
佳服湯之時湯消即食粥粥消即服湯亦少與羊肉臛將補若¶
風大重者相續五日五夜服湯不絕即經二日停湯以羹¶
自補將息四體若小瘥即當停藥漸漸將息如其不瘥當服湯¶
攻之以瘥爲度¶
凡患風服湯非得大汗其風不去所以諸風方中皆有麻黃至¶
如西州續命即用八兩越婢六兩大小續命或用一兩三兩四¶
兩故知非汗不瘥所以治風非密室不得輒服湯藥徒自誤耳¶
惟更加增未見損減矣¶
凡人五十已上大虛者服三石更生愼勿用五石也四時常以¶
平旦服一二升暖飲終身勿絕及一時勿食蒜油魚猪牛馬雞¶
<pb:CK-KZ_JY147_01p029a>¶
鵝鴨等肉即無病矣¶
** 　　論藥藏第九¶
存不忘亡安不忘危大聖之至教救民之瘼恤民之隱賢人之¶
用心所以神農鳩集百藥黃帝纂錄針經皆備預之常道也且¶
人痾瘵多起倉卒不與人期一朝嬰已豈遑知救想諸好事者¶
可貯藥藏用以備不虞所謂起心雖微所救惟廣見諸世祿之¶
家有善養馬者尚貯馬藥數十斤不見養身者有蓄人藥一錙¶
銖以此類之極可愧矣貴畜而賤身誠可羞矣傷人乎不問馬¶
此言安用哉至如人或有公私使命行邁邊隅地既不毛藥物¶
焉出忽逢瘴癘素不資貯無以救療遂拱手待斃以致夭殁者¶
<pb:CK-KZ_JY147_01p029b>¶
斯爲自致豈是枉橫何者既不能深心以自衛一朝至此何歎¶
惜之晩哉故置藥藏法以防危殆云爾¶
　　石藥灰土藥水藥根藥莖藥葉藥花藥皮藥子藥五穀五¶
　　果五菜諸獸齒牙骨角蹄甲皮毛尿屎等藥酥髓乳酪醍¶
　　醐石蜜沙糖飴糖酒醋膠麴糵豉等藥¶
　右件藥依時收採以貯藏之蟲豸之藥不收採也¶
　　秤斗升合鐵臼木臼絹羅紗羅馬尾羅刀砧玉槌瓷鉢大¶
　　小銅銚鐺釜銅鐵匙等¶
　右合藥所須極當預備¶
凡藥皆不欲數數曬曝多見風日氣力即薄歇宜熟知之諸藥¶
<pb:CK-KZ_JY147_01p030a>¶
未即用者候天大晴時於烈日中曝令大乾以新瓦器貯之泥¶
頭密封須用開取即急封之勿令中風濕之氣雖經年亦如新¶
也其丸散以瓷器貯密蠟封之勿令洩氣則三十年不壞諸杏¶
仁及子等藥瓦器貯之則鼠不能得之也凡貯藥法皆須去地¶
三四尺則土濕之氣不中也¶
¶
¶
¶
¶
¶
<pb:CK-KZ_JY147_01p030b>¶
¶
¶
¶
¶
¶
¶
¶
¶
¶
¶
<pb:CK-KZ_JY147_01p031a>¶
@fw重刊道藏輯要¶
@fw孫眞人備急千金要方¶
　　　　　　　　　　@by宋朝奉郎守太常少卿充祕閣校理林億等校正¶
** 　婦人方¶
*** 　　　求子第一(論 方 灸法轉女爲男法)¶
論曰夫婦人之別有方者以其胎姙生產崩傷之異故也是以¶
婦人之病比之男子十倍難療經言婦人者眾陰所集常與濕¶
居十四已上陰氣浮溢百想經心內傷五臟外損姿顔月水去¶
留前後交互瘀血停凝中道斷絶其中傷墮不可具論生熟二¶
臟虛實交錯惡血內漏氣脈損竭或飲食無度損傷非一或瘡¶
<pb:CK-KZ_JY147_01p031b>¶
痍末愈便合陰陽或便利於懸厠之上風從下入便成十二痼¶
疾所以婦人別立方也若是四時節氣爲病虛實冷熱爲患者¶
故與丈夫同也惟懷胎姙而挾病者避其毒藥耳其雜病與丈¶
夫同則散在諸卷中可得而知也然而女人嗜慾多於丈夫感¶
病倍於男子加以慈戀愛憎嫉妬憂恚染著堅牢情不自抑所¶
以爲病根深療之難瘥故養生之家特須教子女學習此三卷¶
婦人方令其精曉即於倉卒之秋何憂畏也夫四德者女子立¶
身之樞機產育者婦人性命之長務若不通明於此則何以免¶
於天枉者哉故傅母之徒亦不可不學常宜繕寫一本懷挾隨¶
身以防不虞也¶
<pb:CK-KZ_JY147_01p032a>¶
論曰人之情性皆願賢己而疾不及人至於學問則隨情逐物¶
墮於事業詎肯專一推求至理莫不虛棄光陰沒齒無益夫婚¶
姻養育者人倫之本王化之基聖人設教備論厥旨後生莫能¶
精曉臨事之日惛爾若愚是則徒願賢己而疾不及人之謬也¶
所實不達賢己之趣而妄徇虛聲以終無用今具述求子之法¶
以貽後嗣同志之士或可覽焉¶
論曰夫欲求子者當先知夫妻本命五行相生及與德合并本¶
命不在子休廢死墓中者則求子必得若其本命五行相尅及¶
與刑殺衝破并在子休廢死墓中者則求子了不可得愼無措¶
意縱或得者於後終亦累人若其相生并遇福德者仍須依法¶
<pb:CK-KZ_JY147_01p032b>¶
如方避諸禁忌則所誕兒子盡善盡美難以具陳(禁忌法受胎時日推王相¶
貴宿日法在二十七卷中)¶
論曰凡人無子當爲夫妻俱有五勞七傷虛羸百病所致故有¶
絶嗣之患夫治之之法男服七子散女服紫石門冬圓及坐藥¶
蕩胞湯無不有子也¶
七子散治丈夫風虛目暗精氣衰少無子補不足方¶
　　五味子　　鍾乳粉　　牡荆子　　菟絲子¶
　　車前子　　菥蓂子　　石斛　　　乾地黃¶
　　薯蕷　　　杜仲　　　鹿茸　　　遠志(各八銖)¶
　　附子　　　蛇床子　　芎藭(各六銖)　山茱萸¶
<pb:CK-KZ_JY147_01p033a>¶
　　天雄　　　人參　　　茯苓　　 黃耆¶
　　牛膝(各五銖)　桂心(十銖)　　蓯蓉(十一銖)　巴㦸天(十二銖)¶
　右二十四味治下篩酒服方寸匕日二不知增至二匕以知¶
　爲度禁如藥法不能酒者蜜和圓服亦得一方加覆盆子八¶
　銖求子法一依後房中篇¶
朴消蕩胞湯治婦人立身已來全不產及斷緒久不產三十年¶
者方¶
　　朴消　　　牡丹　　　當歸　　　大黃¶
　　桃仁(生用各三銖)細辛　　　厚朴　　　桔梗¶
　　人參　　　赤芍藥　　茯苓　　　桂心¶
<pb:CK-KZ_JY147_01p033b>¶
　　甘草　　　牛膝　　　橘皮(各二銖)　附子(六銖)¶
　　虻蟲　　　水蛭(各十枚)¶
　右十八味㕮咀以清酒五升水五升合煮取三升分四服日¶
　三夜一每服相去三時更服如常覆被取少汗汗不出冬日¶
　著火籠之必下積血及冷赤膿如赤小豆汁本爲婦人子宫¶
　內有此惡物使然或天陰臍下痛或月水不調爲有冷血不¶
　受胎若斟酌下盡氣力弱大困不堪更服亦可二三服即止¶
　如大悶不堪可食酢飯冷漿一口即止然恐去惡物不盡不¶
　大得藥力若能忍服盡大好一日後仍著導藥(千金翼方不用桔梗甘草)¶
治全不產及斷緒服前朴消湯後著坐導藥方¶
<pb:CK-KZ_JY147_01p034a>¶
　　皂莢　　　山茱萸(千金翼作苦瓠)　當歸(各一兩)　細辛¶
　　五味子　　乾薑(各二兩)　　　大黃　　　礬石¶
　　戎鹽　　　蜀椒(各半兩)¶
　右十味爲末以絹袋盛大如指長三寸盛藥令滿內婦人陰¶
　中坐卧任意勿行走急小便時去之更安新者一日一度必¶
　下青黃冷汁汁盡即止可幸御自有子若未見病出亦可至¶
　十日安之一本別有葶藶砒霜各半兩此藥爲服朴消湯恐¶
　去冷惡物出不盡以導藥下之值天陰冷不疼不須著導藥¶
　亦有著鹽爲導藥者然不如此藥其服朴消湯後即安導藥¶
　經一日外服紫石門冬丸¶
<pb:CK-KZ_JY147_01p034b>¶
紫石門冬圓治全不產及斷緒方¶
　　紫石英　　天門冬(各三兩)當歸　　芎藭　　紫葳¶
　　卷栢　　　桂心　　　烏頭　　乾地黃(各二兩)人參(三十銖)¶
　　牡蒙(千金翼作牡荆外臺作牡蒙)　禹餘粮　　石斛　　辛夷(各二兩)¶
　　桑寄生　　續斷　　　細辛　　厚朴　　 乾薑¶
　　食茱萸　　牡丹　　牛膝(各三十銖)　栢子仁(一兩 )薯蕷¶
　　烏賊骨　　甘草(各一兩半)¶
　右二十六味爲末蜜和丸如梧桐子大酒服十丸日三漸增¶
　至三十丸以腹中熱爲度不禁房室夫行不在不可服禁如¶
　藥法比來服者不至盡劑即有娠¶
<pb:CK-KZ_JY147_01p035a>¶
白薇圓主令婦人有子方¶
　　白薇　　細辛　　 防風　　 人參　　秦椒¶
　　白歛(一云白芷)桂心　　 牛膝　　 秦芁　　蕪荑¶
　　沙參　　芍藥　　 五味子　 白殭蠶　牡丹¶
　　蠐螬(各一兩)乾漆　　 栢子仁　 乾薑　　卷栢¶
　　附子　　芎藭(各三十銖 )桃仁　　 紫石英(各一兩半)¶
　　鍾乳　　乾地黃　 白石英(各二兩)鼠婦(半兩)　水蛭¶
　　䖟蟲(各十五枚)吳茱萸(十八銖)麻布叩複頭(一尺燒)¶
　右三十二味爲末蜜和丸如梧桐子大酒服十五丸日再稍¶
　加至三十丸當有所去小覺有異即停服¶
<pb:CK-KZ_JY147_01p035b>¶
又方治久無子或斷緒上熱下冷百病皆治之方¶
　　白薇　　乾地黃　　乾薑　　車前子　　蜀椒(各十八銖)¶
　　紫石英　藁本　　　石膏　　菴䕡子　　卷栢(各三十銖)¶
　　澤蘭　　赤石脂　　白龍骨　遠志　　　麥門冬¶
　　茯苓　　太乙餘糧(各二兩)　當歸　　　芎藭¶
　　蛇床子(各三兩)白芷　 覆盆子　桃仁　　人參(各一兩半)¶
　　桂心  蒲黃(各二兩半)　細辛(三兩)　橘皮(半兩)¶
　右二十八味爲末蜜和丸如梧子大酒服十五丸日再漸增¶
　以知爲度亦可至五十丸愼猪雞生冷酢滑魚蒜驢馬牛肉¶
　等覺有娠即停三月正擇食時可食牛肝及心至四月五月¶
<pb:CK-KZ_JY147_01p036a>¶
　不須但不可故殺令子短壽遇得者大良¶
金城太守白薇圓治月水不利閉塞絶產十八年服此藥二十¶
八日有子方¶
　　白薇　 細辛(各三十銖)人參  杜蘅(古今錄驗用牡蠣)¶
　　牡蒙  厚朴　 半夏　 白殭蠶　　當歸¶
　　紫菀(各十八銖)牛膝　　沙參  乾薑　  秦芁(各半兩)¶
　　蜀椒　 附子  防風(各一兩半)¶
　右十七味爲末蜜和丸如梧子大先食服三丸不知稍增至¶
　四五丸此藥不可長服覺有娠即止用之大驗(崔氏有桔梗丹參十八銖)¶
論曰古者求子多用慶雲散承澤圓今代人絶不用此雖未試¶
<pb:CK-KZ_JY147_01p036b>¶
驗其法可重故述之¶
慶雲散治丈夫陽氣不足不能施化施化無成方¶
　　覆盆子　 五味子(各一升)　 菟絲子(二升)　天雄(一兩)¶
　　石斛　  白术(各三兩)　 桑寄生(四兩)　天門冬(九兩)¶
　　紫石英(二兩)¶
　右九味治下篩酒服方寸匕先食服日三素不耐冷者去寄¶
　生加細辛四兩陽氣不少而無子者去石斛加檳榔十五枚¶
承澤圓治婦人下焦三十六疾不孕絶產方¶
　　梅核仁　 辛夷(各一升)　葛上亭長(七枚)　　溲疏(三兩)¶
　　藁本(一兩)　 澤蘭子(五合)¶
<pb:CK-KZ_JY147_01p037a>¶
　右六味爲末蜜和丸如大豆先食服二丸日三不知稍增若¶
　腹中無堅癖積聚者去亭長加通草一兩惡甘者和藥先以¶
　苦酒搜散乃納少蜜和爲丸¶
大黃圓治帶下百病無子服藥十日下血二十日下長蟲及青¶
黃汁三十日病除五十日肥白方¶
　　大黃(破如米豆熬令黑)　柴胡　　 朴消  　乾薑(各一升)¶
　　芎藭(五兩)　蜀椒(二兩)　茯苓(如雞子大一枚)¶
　右七味爲末蜜和丸如梧桐子大先食服七丸米飲下加至¶
　十丸以知爲度五日微下¶
吉祥圓治女人積年不孕方¶
<pb:CK-KZ_JY147_01p037b>¶
　　天麻　 柳絮　 牡丹　　茯苓　 乾地黃¶
　　桂心(各一兩)五味子　桃花  白术  芎藭(各二兩)¶
　　覆盆子(一斗)桃仁(一百枚)菟絲子 楮實子(各一升)¶
　右十四味爲末蜜和丸如豆大每服空心飲黃酒下五丸日¶
　中一服晩一服¶
消石大黃圓治十二瘕癖及婦人帶下絶產無子并服寒食藥¶
而腹中有癖者當先服大丸下之乃服寒食藥大丸不下水穀¶
但下病耳不至令人虛極方見第十一卷中¶
秦椒圓治婦人絶產生來未產盪滌腑臟使玉門受子精¶
　　秦椒  天雄(各十八銖)　玄參　　人參　 白歛¶
<pb:CK-KZ_JY147_01p038a>¶
　　鼠婦　　白芷  黃耆  桔梗　　露蜂房¶
　　白殭蠶　桃仁　　蠐螬　 白薇　 細辛¶
　　蕪荑(各一兩)牡蒙　 沙參　　防風　 甘草¶
　　牡丹皮　牛膝　 卷栢　 五味子　芍藥¶
　　桂心  大黃　　石斛　 白术(各三十銖)栢子仁¶
　　茯苓　 當歸　 乾薑(各一兩半)澤蘭  乾地黃¶
　　芎藭(各一兩十八銖)   乾漆　 白石英　紫石英¶
　　附子(各二兩)鍾乳(二兩半)水蛭(七十枚)虻蟲(一百枚)¶
　 麻布叩複頭(七尺燒)¶
　右四十四味爲末蜜丸如梧子大酒服十丸日再稍加至二¶
<pb:CK-KZ_JY147_01p038b>¶
　十丸若有所去如豆汁鼻涕此是病出覺有異即停¶
灸法¶
婦人絶子灸然谷五十壯在內踝前直下一寸婦人絶嗣不生¶
胞門閉塞灸關元三十壯報之¶
婦人姙子不成若墮落腹痛漏見赤灸胞門五十壯在關元左¶
邊二寸是也右邊二寸名子戶¶
婦人絶嗣不生灸氣門穴在關元傍三寸各百壯¶
婦人子臟閉塞不受精疼灸胞門五十壯¶
婦人絶嗣不生漏赤白灸泉門十壯三報穴在橫骨當陰上際¶
論曰陰陽調和二氣相感陽施陰化是以有娠而三陰所會則¶
<pb:CK-KZ_JY147_01p039a>¶
多生女但姙娠二月名曰始膏精氣成於胞裏至於三月名曰¶
始胎血脈不流象形而變未有定儀見物而化是時男女未分¶
故未滿三月者可服藥方術轉之令生男也¶
丹參圓治婦人始覺有娠養胎并轉女爲男方¶
　　丹參　 續斷　 芍藥　　白膠  白术¶
　　栢子仁　甘草(各二兩)人參　 芎藭　　乾薑(各三十銖)¶
　　吳茱萸 橘皮　　當歸(各一兩十八銖)　　白芷¶
　　冠纓(燒灰各一兩)　　 乾地黃(一兩半)　　蕪荑(十八銖)¶
　　犬卵(一具乾)東門上雄雞頭(一枚)¶
　右十九味爲末蜜和丸如梧子大酒服十丸日再稍加至二¶
<pb:CK-KZ_JY147_01p039b>¶
　十丸¶
又方取原蠶屎(一作矢)一枚井花水服之日三¶
又方取弓弩弦一枚絳囊盛帶婦人左臂一法以繫腰下滿百¶
　　日去之¶
又方取雄黃一兩絳囊盛帶之要女者帶雌黃¶
又方以斧一柄於產婦卧牀下置之仍繫刃向下勿令人知如¶
　　不信者待雞抱卵時依此置於窠下一窠兒子盡爲雄也¶
*** 　　　姙娠惡阻第二(姙娠方法)¶
論曰何以知婦人姙娠脈平而虛者乳子法也經云陰搏陽別¶
謂之有子此是血氣和調陽施陰化也診其手少陰脈動甚者¶
<pb:CK-KZ_JY147_01p040a>¶
姙子也少陰心脈也心主血脈又腎名胞門子戸尺中腎脈也¶
尺中之脈按之不絶法姙娠也三部脈沉浮正等按之無絶者¶
有娠也¶
姙娠初時寸微小呼吸五至三月而尺數也姙娠四月欲知男¶
女者左疾爲男右疾爲女左右俱疾爲產二子又法左手沉實¶
爲男右手浮大爲女左右手俱沉實猥生二男俱浮大猥生二¶
女尺脈若左偏大爲男右偏大爲女左右俱大産二子大者如¶
實狀又法左手尺中浮大者男右手尺中沉細者女若來而斷¶
絶者月水不利又法左右尺俱浮爲產二男不然女作男生俱¶
沉爲產二女不爾男作女生又法得太陰脈爲男得太陽脈爲¶
<pb:CK-KZ_JY147_01p040b>¶
女太陰脈沉太陽脈浮又遣姙娠人面南行還復呼之左迴首¶
者是男右迴首者是女又看上圊時夫從後急呼之左迴首是¶
男右迴首是女又婦人姙娠其夫左乳房有核是男右乳房有¶
核是女¶
姙娠欲知將產者懷姙離經其脈浮設腹痛引腰脊爲今出也¶
但離經者不病也又法欲生其脈離經夜半覺痛日中則生也¶
論曰凡婦人虛羸血氣不足腎氣又弱或當風飲冷太過心下¶
有淡水者欲有胎而喜病阻所謂欲有胎者其人月水尚來顏¶
色肌膚如常但苦沉重憒悶不欲食飲又不知其患所在脈理¶
順時平和則是欲有姙也如此經二月日後便覺不通則結胎¶
<pb:CK-KZ_JY147_01p041a>¶
也阻病者患心中憒憒頭重眼眩四肢沉重懈惰不欲執作惡¶
聞食氣欲噉鹹酸果實多卧少起世謂惡食其至三四月日已¶
上皆大劇吐逆不能自勝舉也此由經血既閉水潰於藏藏氣¶
不宣通故心煩憒悶氣逆而嘔吐也血脈不通經絡否澁則四¶
肢沉重挾風則頭目眩也覺如此候者便宜服半夏茯苓湯數¶
劑後將茯苓丸淡水消除便欲食也既得食力體强氣盛力足¶
養胎母便健矣古今治阻病方有十數首不問虛實冷熱長少¶
殆死者活於此方半夏茯苓湯¶
治姙娠阻病心中憒悶空煩吐逆惡聞食氣頭眩體重四肢百¶
節疼煩沉重多卧少起惡寒汗出疲極黃瘦方¶
<pb:CK-KZ_JY147_01p041b>¶
　　半夏　 生薑(各三十銖)乾地黃　　茯苓(各十八銖)橘皮¶
　　旋復花　細辛　 人參　  芍藥　　芎藭¶
　　桔梗　 甘草(各十二銖)¶
　右十二味㕮咀以水一斗煮取三升分三服若病阻積月日¶
　不得治及服藥冷熱失候病變客熱煩渴口生瘡者去橘皮¶
　細辛加前胡知母各十二銖若變冷下痢者去乾地黃入桂¶
　心十二銖若食少胃中虛生熱大便閉塞小便赤少者宜加¶
　大黃十八銖去地黃加黃芩六銖餘依方服一劑得下後消¶
　息看氣力冷熱增損方調定更服一劑湯便急服茯苓丸令¶
　能食便强健也忌生冷醋滑油膩菘菜海藻¶
<pb:CK-KZ_JY147_01p042a>¶
茯苓圓治姙娠阻病患心中煩悶頭眩重憎聞飲食氣便嘔逆¶
吐悶顛倒四肢垂弱不自勝持服之即效要先服半夏茯苓湯¶
兩劑後可服此方¶
　　茯苓　 人參　 桂心(𤎅)　乾薑  半夏¶
　　橘皮(各一兩)白术　 葛根  甘草　　枳實(各二兩)¶
　右十味爲末蜜和爲丸如梧子飲服二十丸漸加至三十丸¶
　日三(肘後不用乾薑半夏橘皮白术葛根只五味又云姙娠忌桂故𤎅)¶
治姙娠惡阻嘔吐不下食方¶
　　青竹茹 橘皮(各十八銖)茯苓　　生薑(各一兩)半夏(三十銖)¶
　右五味㕮咀以水六升煮取二升半分三服不瘥頻作¶
<pb:CK-KZ_JY147_01p042b>¶
橘皮湯治妊娠嘔吐不下食方¶
　　橘皮　 竹茹  人參　　白术(各十八銖)生薑(一兩)¶
　　厚朴(十二銖)¶
　右六味㕮咀以水七升煮取二升半分三服不瘥重作¶
*** 　　　養胎第三(論 方 禁忌逐月養胎)¶
論曰舊說凡受胎三月逐物變化禀質未定故姙娠三月欲得¶
觀犀象猛獸珠玉寶物欲得見賢人君子盛德大師觀禮樂鍾¶
鼓爼豆軍旅陳設焚燒名香口誦詩書古今箴誡居處簡靜割¶
不正不食席不正不坐彈琴瑟調心神和情性節嗜慾庶事清¶
淨生子皆良長壽忠孝仁義聰慧無疾斯蓋文王胎教者也¶
<pb:CK-KZ_JY147_01p043a>¶
論曰兒在胎日月未滿陰陽未備腑臟骨節皆未成足故自初¶
訖于將產飲食居處皆有禁忌¶
　姙娠食羊肝令子多厄食山羊肉令子多病¶
　姙娠食驢馬肉令子延月食騾馬肉產難¶
　姙娠食兔肉犬肉令子無音聲并缺唇¶
　姙娠食雞子及乾鯉魚令子多瘡¶
　姙娠食雞肉糯米令子多寸白蟲¶
　姙娠食椹并鴨子令子倒出心寒¶
　姙娠食雀肉并豆醬令子滿面多䵟黯黑子¶
　姙娠食雀肉飲酒令子心淫情亂不畏羞恥¶
<pb:CK-KZ_JY147_01p043b>¶
　姙娠食鼈令子短項¶
　妊娠食氷漿絶胎¶
　妊娠勿向非常地大小便必半產殺人¶
　　徐之才逐月養胎方¶
　妊娠一月名始肧飲食精熟酸美受御宜食大麥母食酸辛¶
　是謂才正¶
　妊娠一月足厥陰脈養不可針灸其經足厥陰內屬於肝肝¶
　主筋及血一月之時血行否澀不爲力事寢必安靜無令恐¶
　畏¶
　妊娠一月陰陽新合爲胎寒多爲痛熱多卒驚舉重腰痛腹¶
<pb:CK-KZ_JY147_01p044a>¶
　滿胞急卒有所下當預安之宜服¶
烏雌雞湯方¶
　　烏雌雞一隻(治如食法 )茯苓　　阿膠(各二兩)吳茱萸(一升)¶
　　麥門冬(五合)　人參　芍藥　 白术(各三兩)甘草¶
　　生薑(各一兩)¶
　右十味㕮咀以水一斗二升煮雞取汁六升去雞下藥煎取¶
　三升內酒三升并膠烊盡取三升放温每服一升日三¶
補胎湯若曾傷一月胎者當預服此方¶
　　細辛(一兩 )防風(二兩)　乾地黃　白术(各三兩)生薑(四兩)¶
　　吳茱萸　大麥(各五合)烏梅(一升)¶
<pb:CK-KZ_JY147_01p044b>¶
　右八味㕮咀以水七升煮取二升半分三服先食服寒多者¶
　倍細辛茱萸熱多渴者去之加栝蔞根二兩若有所思去大¶
　麥加栢子仁三合一方有人參一兩¶
　妊娠二月名始膏無食辛臊居必靜處男子勿勞百節¶
　皆痛是爲胎始結¶
　妊娠二月足少陽脈養不可針灸其經足少陽內屬於膽主¶
　精二月之時兒精成於胞裹當愼護驚動也¶
　妊娠二月始陰陽踞經有寒多壞不成有熱即萎悴中風寒¶
　有所動搖心滿臍下懸急腰背强痛卒有所下乍寒乍熱宜¶
　服¶
<pb:CK-KZ_JY147_01p045a>¶
艾葉湯方¶
　　艾葉　 丹參　 當歸　　麻黃(各二兩)人參¶
　 阿膠(各三兩)甘草(四兩)　生薑(六兩)　大棗(十二枚)¶
　右九味㕮咀以酒三升水一斗煮減半去滓內膠煎取三升¶
　分三服一方用烏雌雞一隻宿肥者治如食法割頭取血內¶
　三升酒中相和次以水一斗二升先煮取汁去雞內藥煎取¶
　三升內血酒并膠煎取三升分温三服¶
黃連湯若曾傷二月胎者當預服此方¶
　　黃連  人參(各一兩)　吳茱萸(五合)　生薑(三兩)¶
　　生地黃(五兩一方用阿膠)¶
<pb:CK-KZ_JY147_01p045b>¶
　右五味㕮咀以酢漿七升煮取三升分四服日三夜一十日¶
　一修合若頗覺不安加烏梅一升加烏梅者不用漿直用水¶
　耳一方用當歸半兩¶
　妊娠三月名始胎當此之時未有定儀見物而化欲生男者¶
　操弓矢欲生女者弄珠璣欲子美好數視璧玉欲子賢良端¶
　坐清虛是謂外象而內感者也¶
　妊娠三月手心主脈養不可針灸其經手心主內屬於心無¶
　悲哀思慮驚動¶
　妊娠三月爲定形有寒大便青有熱小便難不赤即黃卒驚¶
　恐憂愁嗔怒喜頓仆動於經脈腹滿繞臍苦痛或腰背卒有¶
<pb:CK-KZ_JY147_01p046a>¶
　所下¶
雄雞湯方¶
　　雄雞一隻(治如食法)　黃芩　　白术　 生薑(各一兩)¶
　　麥門冬(五合)　　芍藥(四兩)　　大棗(十二枚擘)甘草¶
　　人參　 茯苓  阿膠(各二兩)¶
　右十一味㕮咀以水一斗三升煮雞減半出雞內藥煮取半¶
　內清酒三升并膠煎取三升分三服一日令盡當温卧一方¶
　用當歸芎藭各二兩不用黃芩生薑¶
茯神湯若曾傷三月胎者當預服此方¶
　　茯神  丹參  龍骨(各一兩)阿膠　 當歸¶
<pb:CK-KZ_JY147_01p046b>¶
　　甘草　 人參(各二兩)大棗(二十一枚)赤小豆(二十一枚)¶
　右九味㕮咀以酢漿一斗煮取三升分四服先食服七日後¶
　服一劑腰痛者加桑寄生二兩(深師有薤白二兩麻子一升)¶
　妊娠四月始受水精以成血脈食宜稻粳羹宜魚雁是謂盛¶
　血氣以通耳目而行經絡¶
　妊娠四月手少陽脈養不可針灸其經手少陽內輸三焦四¶
　月之時兒六腑順成當靜形體和心志節飲食¶
　妊娠四月有寒心下愠愠欲嘔胸膈滿不欲食有熱小便難¶
　數數如淋狀臍下苦急卒風寒頸項强痛寒熱或驚動身軀¶
　腰背腹痛往來有時胎上迫胸心煩不得安卒有所下¶
<pb:CK-KZ_JY147_01p047a>¶
菊花湯方¶
　　菊花如(雞子大一枚)麥門冬(一升)大棗(十二枚)　人參(一兩半)¶
　　當歸(各二兩)　 甘草(各二兩)麻黃　  阿膠(各三兩)¶
　　半夏(四兩)　　 生薑(五兩)¶
　右十味㕮咀以水八升煮減半內清酒三升并阿膠煎取三¶
　升分三服温卧當汗以粉粉之護風寒四五日一方用烏雌¶
　雞一隻煮水煎藥¶
調中湯若曾傷四月胎者當預服此方¶
　　白芍藥　 生薑(各四兩)　 厚朴　　枳實¶
　　生李根白皮　白术　  柴胡(各三兩)續斷¶
<pb:CK-KZ_JY147_01p047b>¶
　　芎藭　  甘草(各一兩)　當歸(一兩半)　烏梅(一升)¶
　右十二味㕮咀以水一斗煮取三升分四服日三夜一八日¶
　後復服一劑¶
　妊娠五月始受火精以成其氣卧必晏起沐浴浣衣深其居¶
　處厚其衣服朝吸天光以避寒殃其食稻麥其羹牛羊和以¶
　茱萸調以五味是謂養氣以定五臟¶
　妊娠五月足太陰脈養不可針灸其經足太陰內輸於脾五¶
　月之時兒四肢皆成無大饑無甚飽無食乾燥無自炙熱無¶
　大勞倦¶
　妊娠五月有熱苦頭眩心亂嘔吐有寒苦腹滿痛小便數卒¶
<pb:CK-KZ_JY147_01p048a>¶
　有恐怖四肢疼痛寒熱胎動無常處腹痛悶頓欲仆卒有所¶
　下¶
阿膠湯主之之方¶
　　阿膠(四兩)　 人參(一兩)　 生薑(六兩)　　當歸¶
　　芍藥　  甘草　　 黃芩(各二兩)　旋復花(二合)¶
　　吳茱萸(七合)　麥門冬(一升)¶
　右十味㕮咀以水九升煮藥減半內清酒三升并膠微火煎¶
　取三升半分四服日三夜一先食服便愈不瘥再服一方用¶
　烏雌雞一隻割取咽血內酒中以水煮雞以煎藥減半內酒¶
　并膠煎取三升半分四服¶
<pb:CK-KZ_JY147_01p048b>¶
安中湯曾傷五月胎者當預服此方¶
　　黃芩(一兩)　 當歸　  芎藭　　 乾地黃¶
　　人參(各二兩)　甘草　　 芍藥(各三兩)　生薑(六兩)¶
　 麥門冬(一升)　五味子　 大麻仁(各五合)大棗(二十五枚)¶
　右十二味㕮咀以水七升清酒五升煮取三升半分四服日¶
　三夜一七日復服一劑¶
　妊娠六月始受金精以成其筋身欲微勞無得靜處出遊於¶
　野數觀走犬及視走馬食宜鷙鳥猛獸之肉是謂變腠理紉¶
　筋以養其力以堅背膂¶
　妊娠六月足陽明脈養不可針灸其經足陽明內屬於胃主¶
<pb:CK-KZ_JY147_01p049a>¶
　其口目六月之時兒口目皆成調五味食甘美無太飽¶
　妊娠六月卒有所動不安寒熱往來腹內脹滿身體腫驚怖¶
　忽有所下腹痛如欲產手足煩疼宜服¶
麥門冬湯方¶
　　麥門冬(一升)　 人參　  甘草　　 黃芩(各二兩)¶
　　乾地黃(三兩)　 阿膠(四兩)　　生薑(六兩)　 大棗(十五枚)¶
　右八味以水七升煮減半內清酒二升并膠煎取三升分三¶
　服中間進糜粥一方用烏雌雞一隻煮水以煎藥¶
柴胡湯若曾傷六月胎者當預服此方¶
　　柴胡(四兩)　 蓯蓉(一兩)　 白术　　 芍藥(一作紫葳)¶
<pb:CK-KZ_JY147_01p049b>¶
　　甘草　  麥門冬　　芎藭(各二兩)　生薑(六兩)¶
　　乾地黃(五兩)　大棗(三十枚)¶
　右十味㕮咀以水一斗煮取三升分四服日三夜一中間進¶
　糜粥勿食生冷及堅硬之物七日更服一劑¶
　妊娠七月始受木精以成其骨勞身摇肢無使定止動作屈¶
　伸以運血氣居處必燥飲食避寒常食稻粳以蜜腠理是謂¶
　養骨而堅齒¶
　妊娠七月手太陰脈養不可針灸其經手太陰內屬於肺主¶
　皮毛七月之時兒皮毛已成無大言無號哭無薄衣無洗浴¶
　無寒飲¶
<pb:CK-KZ_JY147_01p050a>¶
　妊娠七月忽驚恐摇動腹痛卒有所下手足厥冷脈若傷寒¶
　煩熱腹滿短氣常苦頸項及腰背强¶
葱白湯主之之方¶
　　葱白(長三四寸十四莖)　半夏　麥門冬(各一升)　旋復花(二合)¶
　　黃芩(一兩)　　人參(一兩半)　甘草　 當歸¶
　　黃耆(各三兩)　阿膠(四兩)　 生薑(八兩)¶
　右十一味㕮咀以水八升煮減半內清酒三升及膠煎取四¶
　升每服一升日三夜一温卧當汗出若不出者加麻黃一兩¶
　煮服如前法若秋後勿强漬汗一方以黃雌雞一隻割咽取¶
　血內酒中煮雞取汁以煎藥¶
<pb:CK-KZ_JY147_01p050b>¶
杏人湯若曾傷七月胎者當預服此方¶
　　杏仁　  甘草(各二兩)　紫菀(一兩)　　 鍾乳　¶
　　乾薑(各三兩) 麥門冬　　吳茱萸(各一升) 粳米(五合)¶
　　五味子(三合)¶
　右九味㕮咀以水八升煮取三升半分四服日三夜一中間¶
　進食七日服一劑一方用白雞一隻煮汁煎藥¶
　妊娠八月始受土精以成膚革和心靜息無使氣極是謂密¶
　腠理而光澤顔色¶
　妊娠八月手陽明脈養不可針灸其經手陽明內屬於大腸¶
　主九竅八月之時兒九竅皆成無食燥物無輒失食無忍大¶
<pb:CK-KZ_JY147_01p051a>¶
　起¶
　妊娠八月中風寒有所犯觸身體盡痛乍寒乍熱胎動不安¶
　常苦頭眩痛繞臍下寒時時小便白如米汁或青或黃或使¶
　寒慄腰背苦冷而痛目𥆨𥆨¶
芍藥湯主之之方¶
　　芍藥(四兩)　 生薑(四兩)　 厚朴(二兩)　　甘草¶
　　當歸　  白术　　 人參(各三兩)　薤白切(一升)¶
　右八味㕮咀以水五升清酒四升合煮取三升分三服日再¶
　夜一一方用烏雌雞煮汁以煎藥¶
葵子湯若曾傷八月胎者當預服此方¶
<pb:CK-KZ_JY147_01p051b>¶
　　葵子(二升)　 甘草　  厚朴(各二兩)　　白术¶
　　柴胡(各三兩)　芍藥(四兩)　　生薑(六兩)　  大棗(二十枚)¶
　右八味㕮咀以水九升煮取三升分三服日三凡十日一劑¶
　一方用烏雌雞一隻煮水以煎藥¶
　妊娠九月始受石精以成皮毛六腑百節莫不畢備飲醴食¶
　甘緩帶自持而待之是謂養毛髮致才力¶
　妊娠九月足少陰脈養不可針灸其經足少陰內屬於腎腎¶
　主續縷九月之時兒脈續縷皆成無處濕冷無著炙衣¶
　妊娠九月若卒得下痢腹滿懸急胎上衝心腰背痛不可轉¶
　側短氣¶
<pb:CK-KZ_JY147_01p052a>¶
半夏湯方¶
　　半夏　  麥門冬　 吳茱萸　　　當歸¶
　　阿膠(各三兩)　乾薑(一兩)　　大棗(十二枚)¶
　右七味㕮咀以水九升煮取三升去滓內白蜜八合微火上¶
　温分四服痢即止一方用烏雌雞一隻煮汁煎藥¶
猪腎湯若曾傷九月胎者當預服此方¶
　　猪腎(一具)　 茯苓　  桑寄生　　 乾薑¶
　 乾地黃　　芎藭(各三兩)　白术(四兩)　  附子(中者一枚)¶
　　大豆(三合)　　麥門冬(一升)¶
　右十味㕮咀以水一斗煮腎令熟去腎內諸藥煎取三升半¶
<pb:CK-KZ_JY147_01p052b>¶
　分四服日三夜一凡十日更一劑¶
　妊娠十月五臟俱備六腑齊通納天地氣於丹田故使關節¶
　人神皆備但俟時而生¶
　妊娠一月始胎二月始膏三月始胞四月形體成五月能動¶
　六月筋骨立七月毛髮生八月臟腑具九月穀氣入胃十月¶
　諸神備日滿即產矣宜服滑胎藥入月即服¶
丹參膏養胎臨月服令滑而易產方¶
　　丹參(半斤)　 芎藭　  當歸(各二兩)¶
　　蜀椒(五合有熱者以大麻人五合代)¶
　右四味㕮咀以清酒溲濕停一宿以成煎猪膏四升微火煎¶
<pb:CK-KZ_JY147_01p053a>¶
　膏色赤如血膏成新布絞去滓每日取如棗許內酒中服之¶
　不可逆服至臨月乃可服舊用常驗¶
甘草散令易生母無疾病未生一月日預服過三十日行步動¶
作如故兒生墮地皆不自覺方¶
　　甘草(一兩)　 黃芩(一用茯苓)　乾薑　　吳茱萸¶
　　大豆黃卷　麻子仁　　桂心　　大麥蘖(各三兩一方用粳米)¶
　右八味治下篩酒服方寸七日三暖水服亦得¶
千金圓主養胎治產難顛倒胞不出服一丸傷毁不下産餘病¶
汗不出煩滿不止氣逆滿以酒服一丸(一名保生丸)¶
　　甘草  　貝母　  秦椒　　 大豆黃卷¶
<pb:CK-KZ_JY147_01p053b>¶
　　乾薑　  桂心　　 黃芩　  粳米(一作糯米)¶
　　石斛　　 石膏(各六銖)　當歸(十二銖)　麻子(三合)¶
　右十二味爲末蜜和丸如彈子大每服一丸日三用棗湯下¶
　一方用蒲黃一兩¶
蒸大黃圓治妊娠養胎令易産方¶
　　大黃(三十銖蒸)　枳實　　芎藭　　白术¶
　　杏仁(各十八銖)　芍藥　　乾薑　　厚朴(各十二銖)¶
　　吳茱萸(一兩)¶
　右九味爲末蜜丸如梧桐子大空腹酒下二丸日三不知稍¶
　加之¶
<pb:CK-KZ_JY147_01p054a>¶
滑胎令易產方¶
　　阿膠(八兩)　 滑石(二兩)　 車前子(一升)¶
　右三味治下篩飲服方寸七日再至生月乃服藥利九竅不¶
　可先服¶
¶
¶
¶
¶
¶
¶
<pb:CK-KZ_JY147_01p054b>¶
¶
¶
¶
¶
¶
¶
¶
¶
¶
¶
<pb:CK-KZ_JY147_01p055a>¶
@fw重刊道藏輯要¶
@fw孫眞人備急千金要方卷之三　　　　　　　　　　投五¶
　　　@by宋朝奉郎守太常少卿充祕閣校理林億等校正¶
** 　婦人方¶
*** 　　　妊娠諸病第四(方灸法)¶
**** 第一胎動及數墮胎¶
治妊娠二三月上至八九月胎動不安腰痛已有所見方¶
　　艾葉　　阿膠　　芎藭(肘後不用)　當歸(各三兩)　甘草(二兩)¶
　　五味以水八升煮取三升去滓內膠令分三服日三¶
治妊娠胎動去血腰腹痛方¶
<pb:CK-KZ_JY147_01p055b>¶
　　阿膠(二兩)　 芎藭  當歸　　青竹茹(各五兩)¶
　右四味以水一斗半煮銀二斤取六升去銀內藥煎取二升¶
　半內膠令烊分三服不瘥重作一方用甘草二兩¶
葱白湯治妊娠胎動不安腹痛方¶
　　葱白(切一升)　 阿膠(二兩 )當歸　　續斷　 芎藭(各三兩)¶
　右五味㕮咀以水一斗先煮銀六七兩取七升去銀內藥煎¶
　取二升半下膠令烊分三服不瘥重作¶
治妊娠胎動晝夜呌呼口噤脣搴及下重痢不息方¶
　艾葉㕮咀以好酒五升煮取四升去滓更煎取一升服口閉¶
　者格口灌之藥下即瘥亦治妊娠腰痛及妊娠熱病并妊娠¶
<pb:CK-KZ_JY147_01p056a>¶
卒下血¶
旋復花湯治妊娠六七月胎不安常服之方¶
　　旋復花(一兩)　半夏　　芍藥　　生薑(各二兩)　 枳實¶
　　厚朴　　白朮　　黃芩　　茯苓(各三兩)¶
　右九味㕮咀以水一斗煮取二升半分五服日三夜二先食¶
　服¶
治妊娠數墮胎方¶
　取赤小豆爲末酒服方寸匕日二亦治妊娠數月月水尚來¶
　者¶
又方妊娠三月灸膝下一寸七壯¶
<pb:CK-KZ_JY147_01p056b>¶
**** 第二漏胞方¶
治妊娠下血如故名曰漏胞胞乾便死方¶
　生地黃半斤㕮咀以清酒三升煮三沸絞去滓服之無時能¶
　多服佳(姚大夫加黃雌雞一頭治如食法崔氏取雞血和藥中服)¶
治妊娠血下不止名曰漏胞血盡子死方¶
　乾地黃擣末以三指撮許酒服不過三服瘥¶
又方生地黃汁一升清酒四合煮三四沸頓服不止頻服¶
又方¶
　　乾薑(二兩)　 乾地黃(四兩)¶
　右二味治下篩以酒服方寸七日再三服¶
<pb:CK-KZ_JY147_01p057a>¶
**** 第三子煩方¶
竹瀝湯治妊娠常苦煩悶此是子煩¶
　　竹瀝(一升)　麥門冬　　防風　　黃芩(各三兩)　茯苓(四兩)¶
　右五味以水四升合竹瀝煮取二升分三服不瘥再¶
又方時時服竹瀝隨多少取瘥止¶
**** 第四心腹腰痛及脹滿方¶
治妊娠心痛方¶
　青竹皮一升以酒二升煮三兩沸頓服¶
又方破生雞子一枚酒和服之¶
又方¶
<pb:CK-KZ_JY147_01p057b>¶
　　白蜜(三兩)　 羊脂(八兩)　 青竹茹(一升)¶
　右三味合煎食頓服如棗核大三枚日三¶
又方蜜一升和井底泥泥心下¶
又方燒棗二七枚爲末尿服之立愈¶
治妊娠腹中痛方¶
　生地黃三斤擣絞取汁用清酒一升合煎減半頓服¶
又方燒車釭脂內酒中服亦治妊娠欬嗽并產難三日不出¶
又方取蜜一升頓服良¶
治妊娠腹中滿痛义心不得飲食方¶
　　黃芩(三兩)　 芍藥(四兩)　 白术(六兩)¶
<pb:CK-KZ_JY147_01p058a>¶
　右三味㕮咀以水六升煮取三升分三服半日令藥盡微下¶
　水令易生月飲一劑爲善也¶
治妊娠忽苦心腹痛方¶
　燒鹽令赤熱三指撮許酒服之立產¶
治妊娠傷胎結血心腹痛方¶
　取小兒尿二升頓服之立瘥大良¶
治妊娠中惡心腹痛方¶
　新生雞子二枚破著杯中以糯米粉和如粥頓服亦治妊娠¶
　卒胎動不安或但腰痛或胎轉搶心或下血不止¶
又方水三升洗夫靴剔汁温服¶
<pb:CK-KZ_JY147_01p058b>¶
治妊娠中蠱心腹痛方¶
　燒敗皷皮酒服方寸匕須臾自呼蠱主姓名¶
治妊娠腰痛方¶
　大豆二升以酒三升煮取二升頓服之亦治常人卒腰痛者¶
又方麻子三升以水五升煮取汁三升分五服亦治心痛¶
又方¶
　　豉(二兩)　 榆白皮(三兩)¶
　右二味熟擣蜜丸如梧桐子大服二七丸亦治心痛¶
又方燒牛屎焦末水服方寸匕日三服¶
又方地黃汁八合酒五合合煎分温服¶
<pb:CK-KZ_JY147_01p059a>¶
治妊娠脹滿方¶
　取秤鎚燒之淬酒中服良亦治妊娠卒下血¶
**** 第五傷寒方¶
治妊娠傷寒頭痛壯熱肢節煩疼方¶
　　石膏(八兩)　 大青　 黃芩(各三兩)　　葱白切(一升)¶
　　前胡　  知母　　梔子仁(各四兩)¶
　右七味㕮咀以水七升煮取二升半去滓分五服相去如人¶
　行七八里久再服¶
治妊娠頭痛壯熱心煩嘔吐不下食方¶
　　知母(四兩)　 粳米(五合)　 生蘆根(一升)　　青竹茹(三兩)¶
<pb:CK-KZ_JY147_01p059b>¶
　右四味以水五升煮取二升半稍稍飲之盡更作瘥止¶
治妊娠傷寒服湯後頭痛壯熱不歇宜用此湯拭其身¶
　　麻黃(半斤)　 竹葉(切一升)　 石膏末(三升爲末)¶
　右三味以水五升煮取一升去滓冷用拭身體又以故布㩉¶
　頭額胷心燥則易之患瘧者加恒山五兩¶
治妊娠傷寒方¶
　　葱白(十莖)　 生薑(二兩切)¶
　右二味以水三升煮取一升半頓服取汗¶
治妊娠中風寒熱腹中絞痛不可針灸方¶
　鯽魚一頭燒作灰擣末酒服方寸匕取汗¶
<pb:CK-KZ_JY147_01p060a>¶
治妊娠遭時疾令子不落方¶
　取竈中黃土水和塗臍乾復塗之一方酒和塗方五寸又泔¶
　清和塗之并佳¶
又方犬尿泥塗腹勿令乾¶
治妊娠熱病方¶
　　葱白(五兩)　 豆豉(一升)¶
　右二味以水六升煮取二升分二服取汗¶
又方葱白一把以水三升煮令熟服之取汗食葱令盡亦主安¶
胎若胎已死者須臾即出¶
又方車轄脂酒服大良¶
<pb:CK-KZ_JY147_01p060b>¶
又方井底泥泥心下三寸立愈¶
又方青羊屎塗腹上¶
又方水服伏龍肝一鷄子大¶
治大熱煩悶者方¶
　葛根汁二升分三服如人行五里久進一服¶
又方燒大棗七枚爲末酒和服¶
又方槐實燒灰取方寸匕酒和服¶
**** 第六瘧病方¶
治妊娠患瘧湯方¶
　　恒山(二兩)　　甘草(一兩)　　黃芩(三兩)　　烏梅(十四枚)¶
<pb:CK-KZ_JY147_01p061a>¶
　　石膏(八兩)¶
　右五味㕮咀以酒水各一升半合漬藥一宿煮三四沸去滓¶
　初服六合次服四合後服二合凡三服¶
又方¶
　　恒山　　竹葉(各三兩)　　石膏(八兩)　　粳米(一百粒崔氏外臺作糯米¶
　　集驗救急作秫米)¶
　右四味㕮咀以水六升煮取二升半去滓分三服第一服取¶
　未發前一食頃服之第二服取臨欲發服之餘一服用以塗¶
　頭額及胷前五心藥滓置頭邊當一日勿近水及進飲食過¶
　發後乃進粥食¶
<pb:CK-KZ_JY147_01p061b>¶
**** 第七下血方¶
治妊娠忽暴下血數升胎燥不動方¶
　　榆白皮(三兩)　 當歸　 生薑(各二兩)　　乾地黃(四兩)¶
　　葵子(一升肘後不用)¶
　右五味以水五升煮取二升半分三服不瘥更作服之¶
馬通湯治妊娠卒驚奔走或從高墮下暴出血數升方¶
　　馬通汁(一升)　 乾地黃 　阿膠(各四兩)　　當歸¶
　　艾葉(各三兩)¶
　右五味㕮咀以水五升煮取二升半去滓內馬通汁及膠令¶
　烊分三服不瘥重作¶
<pb:CK-KZ_JY147_01p062a>¶
膠艾湯治妊娠二三月上至七八月其人頓仆失踞胎動不下¶
傷損腰腹痛欲死若有所見及胎奔上搶心短氣方¶
　　艾葉(三兩)　 阿膠　 芎藭　　芍藥　 甘草¶
　　當歸(各二兩)　　乾地黃(四兩)¶
　右七味㕮咀以水五升好酒三升合煮取三升去滓內膠更¶
　上火令盡消分三服日三不瘥更作¶
治妊娠卒下血方¶
　葵子一升以水五升煮取二升分三服瘥止¶
又方生地黃切一升以酒五升煮取三升分三服亦治落身後¶
血¶
<pb:CK-KZ_JY147_01p062b>¶
又方取葵根莖燒作灰以酒服方寸匕日三蟹爪湯治妊娠僵¶
仆失據胎動轉上搶心甚者血從口出逆不得息或注上下血¶
一斗五升胎不出子死則寒熨人腹中急如產狀虛乏少氣困¶
頓欲死煩悶反覆服藥母得即安¶
下血亦止其當產者立生方¶
　　蟹爪(一升)　 甘草　 桂心(各二尺)　　阿膠(二兩)¶
　右四味㕮咀以東流水一斗煮取三升去滓內膠烊盡能爲¶
　一服佳不能者食頃再服若口急不能飲者格口灌之藥下¶
　便活也與母俱生若胎已死獨母活也若不僵仆平安妊娠¶
　無有所見下血服此湯即止或云桂不安胎亦未必爾¶
<pb:CK-KZ_JY147_01p063a>¶
治妊娠胎墮下血不止方¶
　丹參十二兩㕮咀以清酒五升煮取三升分三服温日三¶
又方地黃汁和代赭爲末服方寸匕¶
又方桑蝎蟲屎燒灰酒服方寸匕¶
香豉湯治半產下血不盡苦來去煩滿欲死方¶
　香豉一升半以水三升煮三沸漉去滓內成末鹿角一方(寸匕)¶
　頓服之須臾血自下鹿角燒亦得¶
**** 第八小便病方(灸法)¶
治妊娠小便不利方¶
　　葵子(一升)　 榆白皮(一把切)¶
<pb:CK-KZ_JY147_01p063b>¶
　右二味以水五升煮五沸每服一升日三¶
又方¶
　　葵子　 茯苓(各一兩)¶
　右二味爲末以水服方寸匕日三小便利則止(仲景云妊娠有水氣身重)¶
　(小便不利灑淅惡寒起即頭眩)¶
治妊娠患子淋方¶
　葵子一升以水三升煮取二升分再服¶
又方葵根一把以水三升煮取二升分再服¶
治妊娠小便不通利方¶
　蕪菁子七合爲末水和服方寸匕日三¶
<pb:CK-KZ_JY147_01p064a>¶
治妊娠尿血方¶
　黍穰燒灰酒服方寸匕日三¶
治婦人無故尿血方¶
　龍骨五兩治下篩酒服方寸匕空腹服日三久者二十服愈¶
又方¶
　　爪甲　 亂髮¶
　右二味并燒末等分酒服方寸匕日三飲服亦得¶
又方¶
　　桂心　 鹿角屑　 大豆黃卷(各一兩)¶
　右三味治下篩酒服方寸匕日三¶
<pb:CK-KZ_JY147_01p064b>¶
又方取夫爪甲燒作灰酒服之¶
又方取故船上竹茹曝乾擣末酒服方寸匕日三亦主遺尿¶
治婦人遺尿不知出時方¶
　　白薇　 芍藥(各一兩)¶
　右二味治下篩酒服方寸匕日三¶
又方¶
　　礬石　 牡蠣(各二兩)¶
　右二味治下篩酒服方寸匕亦治丈夫¶
又方胡鷰窠中草燒末酒服半錢匕亦治丈夫¶
又方燒遺尿人薦草灰服之瘥¶
<pb:CK-KZ_JY147_01p065a>¶
又方灸横骨當陰門七壯¶
**** 第九下痢方(灸法)¶
治妊娠下痢方¶
　　人參(三兩)　　黃芩(三兩)　　櫸皮(四兩)　　粳米(三合)¶
　　酸石榴皮(三兩)¶
　右五味㕮咀以水七升煮取二升半分三服¶
又方白楊皮一斤㕮咀以水一大升煮取二小升分三服¶
又方燒中衣帶三寸爲末服之¶
又方羊脂如碁子大十枚温酒一升投中頓服之日三¶
治妊娠患膿血赤滯魚腦白滯臍腹絞痛不可忍者方¶
<pb:CK-KZ_JY147_01p065b>¶
　　薤白(切一升)　 酸石榴皮　　黃蘖(各三兩產寶作黃連)¶
　　阿膠(二兩)　　 地榆(四兩)¶
　右五味㕮咀以水七升煮取二升半分三服不瘥更作¶
治妊娠注下不止方¶
　　阿膠　 艾葉  酸石榴皮(各二兩)¶
　右三味以水七升煮取二升去滓內膠令烊分三服¶
治妊娠及產已寒熱下痢方¶
　　黃連(一升)　 黃蘖(一斤)　 梔子(三十枚)¶
　右三味㕮咀以水五升漬一宿煮三沸服一升一日一夜令¶
　盡嘔者加橘皮一兩生薑二兩亦治丈夫常痢¶
<pb:CK-KZ_JY147_01p066a>¶
治婦人欲痢輒先心痛腹脹滿日夜五六十行方¶
　　石榴皮　 麴(各八兩)　 黃蘖(一作麥糵)　　烏梅　 黃連¶
　 艾(各一兩)  防己(二兩)　 阿膠　   乾薑(各三兩)¶
　　附子(五兩)¶
　右十味爲末蜜和丸如梧子大飲服二十丸日三漸加至三¶
　十四十丸¶
治婦人水洩痢方¶
　灸氣海百壯三報¶
**** 第十水腫方¶
治妊娠體腫有水氣心腹急滿湯方¶
<pb:CK-KZ_JY147_01p066b>¶
　　茯苓　 白术(各四兩崔氏無术)　　黃芩　 杏仁(各三兩)¶
　　旋復花(二兩)¶
　右五味㕮咀以水六升煮取二升半分作三服¶
鯉魚湯治妊娠腹大胎間有水氣方¶
　　鯉魚一頭(二斤  )白术　 生薑(各五兩)　　芍藥¶
　 當歸(各三兩)　  茯苓(四兩)¶
　右六味㕮咀以水一斗二升先煮魚熟澄清取八升內藥煎¶
　取三升分五服¶
治妊娠毒腫方¶
　蕪菁根淨洗去皮擣酢和如薄泥勿令有汁猛火煮二三沸¶
<pb:CK-KZ_JY147_01p067a>¶
　適性薄腫以帛急裹之日再易寒時温覆非根時用子若腫¶
　在咽中取汁含咽之¶
又方燒𤚩牛屎酢和傳之乾則易亦可服方寸匕日三¶
治妊娠手腳皆腫攣急方¶
　　赤小豆(五升)　 商陸根(一斤切)¶
　右二味以水三斗煮取一斗稍稍飲之盡更作一方加澤㯃¶
　一斤¶
*** 　　　產難第五(論方針法)¶
論曰產婦雖是穢惡然將痛之時及未產已產並不得令死喪¶
污穢家人來視之則生難若已產者則傷兒也¶
<pb:CK-KZ_JY147_01p067b>¶
婦人產乳忌反支月若值此月當在牛皮上若灰上勿令水血¶
惡物著地則殺人及浣濯衣水皆以器盛過此忌月乃止¶
凡生產不依產圖脫有犯觸於後母子皆死若不至死即母子¶
俱病庶事皆不稱心若能依圖無所犯觸母即無病子亦易養¶
凡欲產時特忌多人瞻視惟得三二人在傍待總產訖乃可告¶
語諸人也若人眾看視無不難產¶
凡產婦第一不得忽忽忙怕傍人極須穩審皆不得預緩預急¶
及憂悒憂𢗌則難產若腹痛眼中火生此兒迴轉未即生也兒¶
出訖一切人及母皆忌問是男是女兒始落地與新汲井水五¶
咽忌與暖湯物勿令母看視穢污¶
<pb:CK-KZ_JY147_01p068a>¶
凡產婦愼食熱藥熱麫食常識此飲食當如人肌温温也¶
凡欲臨產時必先脫尋常所著衣以籠竈頭及竈口令至密即¶
易產也¶
凡產難及子死腹中并逆生與胞胎不出諸篇方可通檢用之¶
治產難或半生或胎不下或子死腹中或著脊及坐草數日不¶
產血氣上搶心母面無顏色氣欲絶者方¶
　　醇酒(二升)　 白蜜(一升)　 成煎猪膏(一升)¶
　右三味合煎取二升分再服不能再服可隨所能服之治產¶
　後惡血不除上搶心痛煩急者以地黃汁代醇酒¶
治難產方¶
<pb:CK-KZ_JY147_01p068b>¶
　　槐枝(切二升)　 榆白皮(切)　 大麻仁(各一升)　　瞿麥¶
　 通草(各三兩)　 牛膝(五兩)¶
　右六味㕮咀以水一斗二升煮取三升半分五服¶
又方吞皂莢子二枚¶
又方取厠前已用草二七枚燒作屑水調而服之¶
又方令夫唾婦口中二七過立出¶
又方針兩肩井入一寸瀉之須臾即分免¶
治產難三日不出方¶
　取鼠頭燒作屑井花水服方寸匕日三¶
又方車軸脂吞大豆許兩丸¶
<pb:CK-KZ_JY147_01p069a>¶
又方燒藥杵令赤內酒中飲之¶
又方燒大刀鐶以酒一杯沃之頓服即出救死不分免者¶
治產難累日氣力乏盡不得生此是宿有病者方¶
　　阿膠(二兩)　 赤小豆(二升)¶
　右二味以水九升煮豆令熟去滓內膠令烊每服五合不覺¶
　更服不過三服即出¶
又方¶
　　槐子(十四枚)　 蒲黃(一合)¶
　右二味合內酒中温服須臾不生再服之水服亦得¶
又方¶
<pb:CK-KZ_JY147_01p069b>¶
　　生薑汁  生地黃汁(各半升)¶
　右二味合煎熟頓服之¶
治產難及日月未足而欲產者方¶
　知母一兩爲末蜜丸如兔屎大每服一丸痛不止更一丸¶
羚羊角散治產後心悶是血氣上衝心所致羚羊角一枚燒作¶
　灰下篩以東流水服方寸匕若未瘥須臾再服取悶瘥乃止¶
又方羚羊角燒作灰以温酒服方寸匕不瘥須臾再進(備急方以治產¶
難)¶
治產乳運絶方¶
　半夏一兩擣篩丸如大豆內鼻孔中即愈(此是扁鵲法)¶
<pb:CK-KZ_JY147_01p070a>¶
又方神麴末水服方寸匕亦治產難¶
又方赤小豆擣爲散取東流水服方寸匕不瘥更服¶
又方含釅醋噀面即愈凡悶即噀之¶
又方取釅醋和產血如棗許大服之¶
治心悶方¶
　產後心悶眼不得開即當頂上取髮如兩指大强以人牽之¶
　眼即開¶
*** 　　　子死腹中第六(論方)¶
論曰凡婦人產難死生之候母面赤舌青者兒死母活母唇口¶
青口兩邊沫出者母子俱死母面青舌赤口中沫出者母死子¶
<pb:CK-KZ_JY147_01p070b>¶
活¶
治動胎及產難子死腹中并妊娠兩兒一死一生服之令死者¶
出生者安神驗方¶
　　蟹爪(一升)　 甘草(二尺)　 阿膠(三兩)¶
　右三味以東流水一斗先煮蟹爪甘草得三升去滓次內膠¶
　令烊頓服之不能分再服若人困抝口内藥入即活煎藥作¶
　東向竈用葦薪煮之¶
眞珠湯治胎死腹中方¶
　　熟眞珠(一兩)　 榆白皮(切一升)¶
　右二味以苦酒三升煮取一升頓服之死胎立出¶
<pb:CK-KZ_JY147_01p071a>¶
治子死腹中不出方¶
　以牛屎塗母腹上立出¶
又方取竈下黃土三指撮以酒服之立出土當著兒頭上亦治¶
逆生及橫生不出手足先見者¶
又方服水銀三兩立出¶
又方取夫尿二升煮令沸飲之¶
又方酢二升抝口開灌之¶
又方吞槐子二七枚亦治逆生¶
又方三家雞卵各一枚三家鹽各一撮三家水各一升煑令產¶
婦東向飲之立出¶
<pb:CK-KZ_JY147_01p071b>¶
又方瞿麥一斤以水八升煮取二升一服一升不出再服¶
治胎死腹中乾燥著背方¶
　　葵子(一升)　 阿膠(五兩)¶
　右二味以水五升煮取二升頓服之未出再煮服¶
治妊娠未足月而胎卒死不出其母欲死方¶
　以苦酒濃煮大豆每服一升死胎立出不能頓服分再服一¶
　方用醇酒煮大豆亦治積聚成瘕¶
治妊娠胎死腹中若子生胞衣不出腹中引腰背痛方¶
　　甘草(一尺)　　筒桂(四寸)　　雞子(一枚)　　蒲黃(二合)　　香豉(二升)¶
　右五味以水六升煮取一升頓服之胎胞穢惡盡去大良¶
<pb:CK-KZ_JY147_01p072a>¶
治妊娠得病須去胎方¶
　以雞子一枚鹽三指撮和服立下(此與阮河南療難產相同)¶
又方麥糵一升爲末和蜜一升服之立下¶
又方七月七日神麴三升酢一升煮兩沸宿不食平旦頓服之¶
即下¶
又方大麥麴五升酒一斗煮三沸去滓分五服令盡當宿勿食¶
其子如糜令母肥盛無疾苦千金不傳¶
*** 　　　逆生第七(論方)¶
論曰凡產難或兒橫生側生或手足先出可以針錐刺兒手足¶
入一二分許兒得痛驚轉即縮自當迴順也¶
<pb:CK-KZ_JY147_01p072b>¶
治逆生方¶
　以鹽塗兒足底又可急爪搔之并以鹽摩產婦腹上即愈¶
又方以鹽和粉塗兒足下即順(子母秘錄云以鹽和明粉)¶
又方取梁上塵如彈丸許二枚治末三指撮温酒服之¶
治逆生及橫生不出手足先見者方¶
　燒蛇蛻皮爲末服一刀圭(亦云三指撮)面向東酒服即順¶
又方取蟬殻二枚治爲末三指撮許温酒服之(崔氏外臺子母秘錄作丸二枚)¶
(爲末酒服)¶
又方取夫陰毛二七莖燒以猪膏和丸如大豆吞之兒手即持¶
丸出神驗¶
<pb:CK-KZ_JY147_01p073a>¶
又方取蛇蛻皮燒灰猪膏和丸東向服¶
又方以手中指取釜底墨交書兒足下即便順生¶
又方取父名書兒足下即順生¶
治橫生及足先出者方¶
　取梁上塵竈突墨酒服之¶
又方取車釭中脂書兒足下及掌中¶
治縱橫生不可出者方¶
　菟絲子末酒若米汁服方寸匕即生車前子亦好服如上法¶
又方以水若酒服竈突墨塵¶
治產時子但趨穀道者方¶
<pb:CK-KZ_JY147_01p073b>¶
　熬鹽熨之自止¶
*** 　　　胞胎不出第八(方)¶
牛膝湯治產兒胞衣不出令胞爛方¶
　　牛膝　 瞿麥(各一兩)　 當歸　　通草(各一兩半)¶
　　滑石(二兩一方用桂心二兩)　　 葵子(半升)¶
　右六味㕮咀以水九升煮取三升分三服¶
治產難胞衣不出橫倒者及兒死腹中母氣欲絶方¶
　　半夏(二兩)　 白歛(二兩)¶
　右二味治下篩服方寸匕小難一服橫生二服倒生三服兒¶
　死四服亦可加代赭瞿麥各二兩爲佳¶
<pb:CK-KZ_JY147_01p074a>¶
治胎死腹中若母病欲下之方¶
　取榆白皮細切煮汁三升服之即下難生者亦佳¶
又方生地黃汁一升苦酒三合令暖服之不能頓服分再服亦¶
得¶
又方¶
　　牛膝(三兩)　 葵子(一升)¶
　右二味以水七升煮取三升分三服¶
又方¶
　　澤蘭葉(三兩)　 滑石(五合)　 生麻油(二合)¶
　右三味以水一升半煮澤蘭取七合去滓內滑石麻油頓服¶
<pb:CK-KZ_JY147_01p074b>¶
　之¶
治胞衣不出方¶
　取小麥合小豆煮令濃飲其汁立出亦治橫逆生者¶
又方取瓜瓣二七枚服之立出良¶
又方取水煮弓弩弦飲五合即出亦可燒灰酒和服¶
又方取宅中所埋柱掘出取坎底當柱下土大如雞子酒和服¶
之良¶
又方墨三寸爲末酒服¶
又方服蒲黃如棗許以井花水服¶
又方苦酒服眞珠一兩¶
<pb:CK-KZ_JY147_01p075a>¶
又方雞子一枚苦酒一合和飲之¶
又方生男吞小豆七枚生女者十四枚即出¶
治逆生胎不出方¶
　竈上墨以酒煮一兩沸取汁服¶
治產後胞不時出方¶
　井底土如雞子中黃以井花水和服立出¶
又方取井中黃土丸如梧桐子吞之立出又治兒不出¶
治子死腹中若衣不出欲上搶心方¶
　急取蟻蛭土三升熬令熱囊盛熨心下令胎不得上搶心良¶
又方末竈突中墨三指撮許以水苦酒調服立出當著兒頭生¶
<pb:CK-KZ_JY147_01p075b>¶
又方取夫內衣蓋井上立出¶
又方取炊篩當戸前燒服之¶
*** 　　　下乳第九(方)¶
鍾乳湯治婦人乳無汁方¶
　　石鍾乳　 消石(一方用滑石)  白石脂(各六兩)¶
　　通草(十二銖)　桔梗(半兩切)¶
　右五味㕮咀以水五升煮三沸三上三下去滓內消石令烊¶
　分服¶
又方¶
　　石鍾乳　 通草(各等分)¶
<pb:CK-KZ_JY147_01p076a>¶
　右二味爲末粥飲服方寸匕日三後可兼養兩兒(通草挾心者是勿取)¶
　(羊桃根色黃無益)一方二味酒五升漬一宿明旦煮沸去滓服一升¶
　日三夏冷服冬温服¶
又方¶
　　石鍾乳(四兩)　 甘草(二兩一不用)  漏蘆(三兩)¶
　　通草　   括蔞根(五兩)¶
　右五味㕮咀以水一斗煮取三升分三服(一云用括蔞實一枚)¶
又方¶
　　石鍾乳　 通草(各一兩)　 漏蘆(半兩)　　桂心¶
　　甘草　  括蔞根(各六銖)¶
<pb:CK-KZ_JY147_01p076b>¶
　右六味治下篩酒服方寸匕日三最驗¶
又方¶
　　石鍾乳　 漏蘆(各二兩)¶
　右二味治下篩飲服方寸匕即下¶
漏蘆湯治同前¶
　　漏蘆　 通草(各二兩)　 石鍾乳(一兩)　　黍米(一升)¶
　右四味㕮咀米宿漬揩撻取汁三升煮藥三沸去滓作飲飲¶
　之日三¶
漏蘆散治同前¶
　　漏蘆(半兩)　 石鍾乳　 括蔞根(各一兩)　　蠐螬(三合)¶
<pb:CK-KZ_JY147_01p077a>¶
　右四味治下篩先食糖水服方寸匕日三¶
單行石膏湯治同前¶
　石膏四兩研以水二升煮三沸稍稍服一日令盡¶
麥門冬散治同前¶
　　麥門冬　 通草　 理石　　石鍾乳¶
　右四味各等分治下篩先食酒服方寸匕日三¶
又方¶
　　麥門冬 　通草　 理石　　石鍾乳　 土瓜根¶
　　大棗　　蠐螬¶
　右七味等分治下篩食畢用酒服方寸匕日三¶
<pb:CK-KZ_JY147_01p077b>¶
又方母豬蹄一具粗切以水二斗熟煮得五六升汁飲之不出¶
更作¶
又方¶
　　豬蹄(二枚熟炙捶碎)　　通草(八兩細切)¶
　右二味以清酒一斗浸之稍稍飲盡不出更作(外臺猪蹄不炙以水一斗)¶
　(煮取四升入酒四升更煮飲之)¶
又方括蔞根切一升酒四升煮三沸去滓分三服¶
又方¶
　　括蔞根　 漏蘆(各三兩)　 石鍾乳(四兩)　　白頭翁(一兩)¶
　　滑石　  通草(各二兩)¶
<pb:CK-KZ_JY147_01p078a>¶
　右六味治下篩以酒服方寸匕日三¶
又方取栝蔞子尚青色大者一枚熟擣以白酒一斗煮取四升¶
去滓温服一升日三黃色小者用二枚亦好¶
又方土瓜根治下篩服半錢匕日三乃乳如流水¶
單行鬼箭湯治同前¶
　鬼箭五兩以水六升煮取四升每服八合日三亦可燒作灰¶
　水服方寸匕日三¶
甘草散治同前¶
　　甘草(一兩)　　通草(三十銖)　　石鍾乳(二十銖)　　雲母(二兩半)¶
　　屋上散草(二把燒爲灰)¶
<pb:CK-KZ_JY147_01p078b>¶
　右五味治下篩食後温漏蘆湯服方寸匕日三乳下止¶
又方燒死鼠作屑酒服方寸匕日三立下勿令知¶
又方燒鯉魚頭爲末酒服三指撮¶
鯽魚湯下乳汁方¶
　　鯽魚(長七寸)　　猪肪(半斤)　　漏蘆　　石鍾乳(各八兩)¶
　右四味切猪肪魚不須洗治清酒一斗二合煮魚熟藥成絞¶
　去滓適寒温分五服其間相去須臾一飲令藥力相及爲佳¶
　乳即下¶
¶
孫眞人備急千金要方卷之三¶
<pb:CK-KZ_JY147_01p079a>¶
@fw重刊道藏輯要¶
@fw孫眞人備急千金要方卷之四　　　　　　　　　　投六¶
　　　　@by宋朝奉郎守太常少卿充祕閣校理林億等校正¶
** 　婦人方¶
*** 　　　虛損第一(論方盜汗附)¶
論曰凡婦人非止臨產須憂至於產後大須將愼危篤之至其¶
在於斯勿以產時無他乃縱心恣意無所不犯犯時微若秋毫¶
感病廣於嵩岱何則產後之病難治於餘病也婦人產訖五臟¶
虛羸惟得將補不可轉瀉若其有病不須駃藥若行駃藥轉更¶
增虛就中更虛向生路遠所以婦人產後百日以來極須殷勤¶
<pb:CK-KZ_JY147_01p079b>¶
憂畏勿縱心犯觸及即便行房若有所犯必身反强直猶如角¶
弓反張名曰蓐風則是其犯候也若似角弓命同轉燭凡百女¶
人宜好思之苟或在微不愼戲笑作病一朝困臥控告無所縱¶
多出財寶遍處求醫醫者未必解此縱得醫來大命已去何處¶
追尋學者於此一方大須精熟不得同於常方耳特忌上厠便¶
利宜室中盆上佳¶
凡產後滿百日乃可合會不爾至死虛羸百病滋長愼之¶
凡婦人皆患風氣臍下虛冷莫不由此早行房故也¶
凡產後七日內惡血未盡不可服湯候臍下塊散乃進羊肉湯¶
有痛甚切者不在此例後三兩日消息可服澤蘭丸比至月滿¶
<pb:CK-KZ_JY147_01p080a>¶
丸盡爲佳不爾虛損不可平復也全極消瘦不可救者服五石¶
澤蘭丸凡在蓐必須服澤蘭丸補之服法必七日外不得早服¶
也¶
凡婦人因暑月產乳取凉太多得風冷腹中積聚百病竟起迄¶
至於老百方治不能瘥桃人煎主之出蓐後服之婦人縱令無¶
病每至秋冬須服一兩劑以至年內常將服之佳¶
四順理中圓已產訖可服此方¶
　　甘草(一兩)人參　  白术　　乾薑(各一兩)¶
　右四味爲末蜜和丸如梧子服十丸稍增至二十丸新生藏¶
　虛此所以養臟氣也¶
<pb:CK-KZ_JY147_01p080b>¶
桃人煎治婦人產後百疾諸氣補益悅澤方¶
　　桃人一千二百枚擣令細熟以上好酒一斗五升研濾三¶
　　四遍如作麥粥法以極細爲佳內長項瓷瓶中密塞以麫¶
　　封之內湯中煮一伏時不停火亦勿令火猛使瓶口常出¶
　　在湯上無令沈沒熟訖出温酒服一合日再雖丈夫亦可¶
　　服之¶
石斛地黃煎治婦人虛羸短氣胸逆滿悶風氣方¶
　　石斛　 甘草　 紫菀(各四兩)桃仁(半升)桂心(二兩)¶
　　大黃(八兩)麥門冬(二升)茯苓(一升)生地黃汁　　淳酒(各八升)¶
　　一方用人參三兩¶
<pb:CK-KZ_JY147_01p081a>¶
　右十味爲末於銅器中炭火上熬內鹿角膠一斤耗得一斗¶
　次內飴三斤白蜜三升和調更於銅器中釜上煎微耗以生¶
　竹攪無令著耗令相得藥成先食酒服如彈子一丸日三不¶
　知稍加至二丸¶
地黃羊脂煎治婦人產後欲令肥白飲食平調方¶
　　生地黃汁(一斗 )生薑汁(五升)　白蜜(各五升)羊脂(二斤)¶
　右四味先煎地黃令得五升次內羊脂令煎減半內薑汁復¶
　煎令減合蜜著銅器中煎如飴取雞子大一枚投熱酒中服¶
　日三¶
地黃酒治產後百病未產前一月當預釀之產訖蓐中服之方¶
<pb:CK-KZ_JY147_01p081b>¶
　　地黃汁(一升)　好麴  好米(各二升)¶
　右三味先以地黃汁漬麴令發準家法醖之至熟封七日取¶
　清服之常使酒氣相接勿令斷絕愼蒜生冷酢滑猪雞魚一¶
　切婦人皆須忌之但夏三月熱不可合春秋冬并得合服地¶
　黃并滓內米中炊合用之一石十石一準此一升爲率先服¶
　羊肉當歸湯三劑乃服之佳¶
羊肉湯治產後虛羸喘乏白汗出腹中絞痛之方¶
　　肥羊肉(三斤去脂)當歸(姚氏用葱白)桂心　　甘草(各二兩)¶
　　芎藭(三兩子母祕錄作豉一升)芍藥(子母祕錄作葱白)生薑(各四兩)乾地黃(五兩)¶
　右八味㕮咀以水一斗半先煮肉取七升去肉內餘藥煮取¶
<pb:CK-KZ_JY147_01p082a>¶
　三升去滓分三服不瘥重作(千金翼有葱白一斤子母秘錄若胸中微熱加黃芩麥門冬各)¶
　(一兩頭痛加石膏一兩中風加防風一兩大便不利加大黃一兩小便難加葵子一兩上氣欬逆加五味子一兩)¶
猪腎湯治產後虛羸喘乏乍寒乍熱病如瘧狀名蓐勞方¶
　　猪腎(一具去脂四破若無用羊腎代)香豉(綿裹)　白粳米　 葱白(各一兩)¶
　右四味以水三斗煮取五升去滓任情服之不瘥更作(廣濟方有)¶
　(人參當歸各二兩爲六味)¶
羊肉黃耆湯治產後虛乏補益方¶
　　羊肉(三斤)　黃耆(三兩)　大棗(三十枚)茯苓  甘草　 當歸¶
　　桂心　 麥門冬 乾地黃　芍藥(各二兩)¶
　右十味㕮咀以水二斗煮羊肉取一斗去肉內諸藥煎取三¶
<pb:CK-KZ_JY147_01p082b>¶
　升去滓分三服日三¶
鹿肉湯治產後虛羸勞損補乏方¶
　　鹿肉(四斤)　乾地黃　 甘草　　芎藭　 黃耆¶
　 芍藥　　麥門冬　 茯苓(各三兩)人參　　當歸¶
　　生薑(各二兩)半夏(一升)　　大棗(二十枚)¶
　右十三味㕮咀以水二斗五升煮肉取一斗三升去肉內藥¶
　煎取五升去滓分四服日三夜一¶
麞骨湯治產後虛乏五勞七傷虛損不足臟腑冷熱不調方¶
　　獐骨(一具)　遠志　 黃耆　　芍藥  乾薑　 防風¶
　　茯苓(一作茯神)厚朴(各三兩)當歸　　橘皮　 甘草　 獨活¶
<pb:CK-KZ_JY147_01p083a>¶
　　芎藭(各二兩)桂心  生薑(各四兩)¶
　右十五味㕮咀以水三斗煮麞骨取二斗去骨內藥煎取五¶
　升去滓分五服¶
當歸芍藥湯治產後虛損逆害飲食方¶
　當歸(一兩半)芍藥  人參　　桂心　 生薑　  甘草¶
　乾地黃(各一兩)大棗(二十枚)¶
　右八味㕮咀以水七升煮取三升去滓分三服日三¶
杏仁湯治產後虛氣方¶
　　杏仁  橘皮　 白前　　人參(各三兩)蘇葉¶
　 半夏(各一升)桂心(四兩)　生薑(十兩)　麥門冬(二兩)¶
<pb:CK-KZ_JY147_01p083b>¶
　右九味㕮咀以水一斗二升煮取三升半去滓分五服¶
治婦人產後上氣賁豚氣積勞臟氣不足胸中煩躁關¶
*** 　　　虛煩第二(方)¶
薤白湯治產後胸中煩熱逆氣方¶
　　薤白　 半夏　 甘草　　人參　 知母(各二兩)¶
　　石膏(四兩)　栝蔞根(三兩)　麥門冬(半升)¶
　右八味㕮咀以水一斗三升煮取四升去滓分五服日三夜¶
　二熱甚即加石膏知母各一兩¶
竹根湯治產後虛煩方¶
　　甘竹根細切一斗五升以水二斗煮取七升去滓內小麥¶
<pb:CK-KZ_JY147_01p084a>¶
　　二升大棗二十枚復煮麥熟三四沸內甘草一兩麥門冬¶
　　一升湯成去滓服五合不瘥更服取瘥短氣亦服之¶
人參當歸湯治產後煩悶不安方¶
　　人參　 當歸　 麥門冬　　乾地黃　 桂心(各一兩)¶
　　大棗(二十枚)粳米(一升)　芍藥(四兩)　 淡竹葉(三升)¶
　右九味㕮咀以水一斗二升先煮竹葉及米取八升去滓內¶
　藥煮取三升去滓分三服若煩悶不安者當取豉一升以水¶
　三斗煮取一升盡服之甚良¶
甘竹茹湯治產後內虛煩熱短氣方¶
　　甘竹茹(一升)　 人參　 茯苓　　甘草(各一兩)黃芩(三兩)¶
<pb:CK-KZ_JY147_01p084b>¶
　右五味㕮咀以水六升煮取二升去滓分三服日三¶
知母湯治產後乍寒乍熱通身温壯胸心煩悶方¶
　　知母(三兩)　芍藥　 黃芩(各二兩)桂心　 甘草(各一兩)¶
　右五味㕮咀以水五升煮取二升半分三服一方(不用桂心加生地黃)¶
竹葉湯治產後心中煩悶不解方¶
　　生淡竹葉 麥門冬(各一升)甘草(二兩)　生薑　 茯苓(各三兩)¶
　　大棗(十四枚)小麥(三合)¶
　右七味㕮咀以水一斗先煮竹葉小麥取八升內諸藥煮取¶
　三升去滓分三服若心中虛悸者加人參二兩其人食少無¶
　穀氣者加粳米五合氣逆者加半夏二兩¶
<pb:CK-KZ_JY147_01p085a>¶
淡竹茹湯治產後虛煩頭痛短氣欲絕心中悶亂不解方¶
　　生淡竹茹(一升 )麥門冬　 小麥(各五合)甘草(一兩)¶
　　生薑(三兩產寶用乾葛)大棗(十四枚產寶用石膏三兩)¶
　右六味㕮咀以水一斗煮竹茹小麥取八升去滓乃內諸藥¶
　煮取二升去滓分二服羸人分作三服若有人參入一兩若¶
　無人參內茯苓一兩半亦佳人參茯苓皆治心煩悶及心虛¶
　驚悸安定精神有則爲良無自依方服一劑不瘥更作若氣¶
　逆者加半夏二兩¶
赤小豆散治產後煩悶不能食虛滿方¶
　　赤小豆三七枚燒作末以冷水和頓服之良¶
<pb:CK-KZ_JY147_01p085b>¶
蒲黃散治產後煩悶方¶
　　蒲黃以東流水和方寸匕服極良¶
蜀漆湯治產後虛熱往來心胸煩滿骨節疼痛及頭痛壯熱晡¶
時輙甚又如微瘧方¶
　　蜀漆葉　 桂心　 甘草　　黃芩(各一兩)黃耆(五兩)¶
　　生地黄(一斤)　知母　　芍藥(各二兩)¶
　右八味㕮咀以水一斗煮取三升分三服治寒熱不傷人¶
芍藥湯治產後虛熱頭痛方¶
　　白芍藥　 乾地黃　 牡蠣(各五兩)桂心(三兩)¶
　右四味㕮咀以水一斗煮取二升半去滓分三服日三此湯¶
<pb:CK-KZ_JY147_01p086a>¶
　不傷損人無毒亦治腹中拘急痛若通身發熱加黃芩二兩¶
*** 　　　中風第三(論方)¶
論曰凡產後角弓反張及諸風病不得用青藥惟宜單行一兩¶
味亦不得大發汗特忌轉瀉吐利必死無疑大豆紫湯產後大¶
善¶
大豆紫湯治產後百病及中風痱痙或背强口噤或但煩熱苦¶
渴或頭身皆重或身癢劇者嘔逆直視此皆因虛風冷濕及勞¶
傷所爲驗方¶
　　大豆(五升) 清酒(一斗)¶
　右二味以鐡鐺猛火熬豆令極熱焦煙出以酒沃之去滓服¶
<pb:CK-KZ_JY147_01p086b>¶
　一升日夜數服服盡更合小汗則愈一以去風二則消血結¶
　如姙娠傷折胎死在腹中三日服此酒卽瘥¶
獨活紫湯治產後百日中風痙口噤不開并治血氣痛勞傷補¶
腎方¶
　　獨活(一斤) 大豆(五升) 舊酒(一斗三升)¶
　右三味先以酒漬獨活再宿若急須微火煮之令減三升去¶
　滓別熬大豆極焦使煙出以獨活漂沃之去豆服一升日三¶
　夜二¶
小獨活湯治如前狀方¶
　　獨活(八兩) 葛根  生薑(各六兩)甘草(二兩)¶
<pb:CK-KZ_JY147_01p087a>¶
　右四味㕮咀以水九升煮取三升去滓分四服微汗佳¶
甘草湯治在蓐中風背强不得轉動名曰風痙方¶
　　甘草　 乾地黃 　麥門冬　　麻黃(各二兩)栝蔞根¶
　　芎藭　　黃芩(各三兩)　杏仁(五十枚)　葛根(半斤)¶
　右九味㕮咀以水一斗五升酒五升合煮葛根取八升去滓¶
　內諸藥煮取三升去滓分再服一劑不瘥更合良(千金翼崔氏有前胡)¶
　(三兩)¶
獨活湯治產後中風口噤不能言方¶
　獨活　 生薑(各五兩)防風　　秦艽　 桂心¶
　白术　 甘草  當歸　 附子(各二兩)葛根(三兩)¶
<pb:CK-KZ_JY147_01p087b>¶
　　防己(一兩)¶
　右十一味㕮咀以水一斗二升煮取三升去滓分三服¶
雞糞酒治產後中風及百病并男子中一切風神效方¶
　　雞糞(一升熬令黃)烏豆(一升熬令聲絕勿焦)¶
　右二味以清酒三升半先淋雞糞次淋豆取汁一服一升温¶
　服取汗病重者凡四五日服之無不愈¶
竹葉湯治產後中風發熱面正赤喘氣頭痛之方¶
　　淡竹葉(一握)　葛根(三兩)　防風(二兩)　桔梗　 甘草¶
　　大附子(一枚)　人參　　桂心(一兩)　生薑(五兩)　大棗(十五枚)¶
　右十味㕮咀以水一斗煮取二升半去滓分三服日三温覆¶
<pb:CK-KZ_JY147_01p088a>¶
　使汗出若頸項强者用大附子若嘔者加半夏四兩¶
防風湯治產後中風背急短氣方(千金翼作裏急短氣)¶
　　防風  獨活　 葛根(各五兩)當歸　 芍藥¶
　　人參　　甘草　 乾薑(各二兩)¶
　右八味㕮咀以水九升煮取三升去滓分三服日三¶
鹿肉湯治產後風虛頭痛壯熱言語邪僻方¶
　　鹿肉(三斤)　芍藥  獨活　　秦艽　 黃芩¶
　　黃耆(各三兩)半夏(一升)　乾地黃　桂心　　芎藭(各二兩)¶
　　生薑(六兩)　甘草　　阿膠(各一兩)茯苓(千金翼作茯神)人參(各四兩)¶
　右十五味㕮咀以水二斗煮肉得一斗二升去肉內藥煎取¶
<pb:CK-KZ_JY147_01p088b>¶
　三升去滓內膠令烊分四服日三夜一¶
獨活酒治產後中風方　　獨活(一斤)　桂心(三兩)　秦艽(五兩)¶
　右三味㕮咀以酒一斗半漬三日飲五合稍加至一升不能¶
　多飲隨性服¶
大豆湯治產後卒中風發病倒悶不知人及姙娠挾風兼治在¶
蓐諸疾方¶
　　大豆(五升炒令微焦)葛根　 獨活(各八兩)　防己(六兩)¶
　右四味㕮咀以酒一斗二升煮豆取八升去滓內藥煮取四¶
　升去滓分六服而日四夜二¶
五石湯治產後卒中風發疾口噤倒悶吐沫瘈瘲眩冒不知人¶
<pb:CK-KZ_JY147_01p089a>¶
及濕痺緩弱身體痙姙娠百病方¶
　　紫石英(三兩)　鍾乳　　石膏　 牡蠣　 赤石脂¶
　　白石英　　人參　 黃芩　 白术　　甘草¶
　　栝蔞根 　芎藭　　桂心　 防己　 當歸¶
　　乾薑(各二兩)　獨活(三兩)　葛根(四兩)¶
　右十八味末五石㕮咀諸藥以水一斗四升煮取三升半分¶
　五服日三夜二一方有滑石寒水石各二兩棗二十枚¶
四石湯治產後卒中風發疾口噤瘈瘲悶滿不知人并緩急諸¶
風毒痺身體痙强及挾胎中風婦人百病方¶
　　紫石英　 白石英　 石膏　　赤石脂(各三兩)獨活¶
<pb:CK-KZ_JY147_01p089b>¶
　　生薑(各六兩)葛根(四兩 )桂心　 芎藭　　甘草　 芍藥¶
　 黃芩(各二兩)¶
　右十二味㕮咀以水一斗二升煮取三升半去滓分五服¶
小柴胡湯治婦人在蓐得風蓋四肢苦煩熱皆自發露所爲若¶
頭不痛但煩熱與三物黃芩湯頭痛與小柴胡湯方¶
　　柴胡(半斤)　黃芩　 人參　　甘草(各三兩)生薑(二兩)¶
　　大棗(十二枚)半夏(半升)¶
　右七味㕮咀以水一斗二升煮取六升去滓每服一升日三¶
　服¶
三物黃芩湯方¶
<pb:CK-KZ_JY147_01p090a>¶
　　黃苓  苦參(各二兩)乾地黃(四兩)¶
　右㕮咀以水八升煮取二升去滓適寒温服一升日二多吐¶
　下蟲¶
甘草湯治產後腹中傷絕寒熱恍惚狂言見鬼此病中風內絕¶
藏氣虛所爲方¶
　　甘草　 芍藥(各五兩)羊肉(三斤) 通草(三兩產寶用當歸)¶
　右四味㕮咀以水一斗六升煮肉取一斗去肉內藥煮取六¶
　升去滓分五服日三夜二¶
羊肉湯治產後中風久絕不產月水不利乍赤乍白及男子虛¶
勞冷盛方¶
<pb:CK-KZ_JY147_01p090b>¶
　　羊肉(二斤)　 成籜大蒜(去皮切)香豉(各三升)¶
　右三味以水一斗三升煮取五升去滓內酥一升更煮取三¶
　升分温三服¶
葛根湯治產後中風口噤痙痹氣息迫急眩冒困頓并產後諸¶
疾方¶
　　葛根　 生薑(各六兩)獨活(四兩)　當歸(三兩)　甘草　 桂心¶
　　茯苓　 石膏  人參　　白朮　 芎藭¶
　　防風(各二兩)¶
　右十二味㕮咀以水一斗二升煮取三升分三服日三¶
防風酒治產後中風方¶
<pb:CK-KZ_JY147_01p091a>¶
　　防風　 獨活(各一斤)女萎　　桂心(各二兩)茵芋(一兩)¶
　　石斛(五兩)¶
　右六味㕮咀以酒二斗漬三宿初服一合稍加至三四合日¶
　三¶
木防己膏治產後中風方¶
　　木防己(半升)　茵芋(五兩)¶
　右二味㕮咀以苦酒九升漬一宿猪膏四升煎三上三下膏¶
　成炙手摩千遍瘥¶
治產後中柔風舉體疼痛自汗出者及餘百疾方¶
　　獨活(八兩)　當歸(四兩)¶
<pb:CK-KZ_JY147_01p091b>¶
　右二味㕮咀以酒八升煮取四升去滓分四服日三夜一取¶
　微汗(葛氏單用獨活小品加當歸若上氣者加桂心二兩不瘥更作)¶
浴湯治產後中風流腫方¶
　　鹽(五升熬令赤)雞毛(一把燒作灰)¶
　右二味以水一石煮鹽作湯內雞毛灰著湯中適冷暖以浴¶
　大良又浴婦人陰冷腫痛凡風腫面欲裂破者以紫湯一服¶
　瘥神效(紫湯是炒黑豆作者)¶
治產後中風頭面手臂通滿方¶
　　大豆三升以水六升煮取一升半去豆澄清更煎取一升¶
　　內白术八兩附子三兩獨活三兩生薑八兩添水一斗煎¶
<pb:CK-KZ_JY147_01p092a>¶
　　取五升內好酒五升合煎取五升去滓分五服日三夜一¶
　　間粥頻服三劑¶
茯神湯治產後忽苦心中衝悸或志意不定恍恍惚惚言語錯¶
謬心虛所致方¶
　　茯神(四兩)　人參　 茯苓(各三兩)芍藥　 甘草　 當歸¶
　　桂心(各二兩)生薑(八兩)　大棗(三十枚)¶
　右九味㕮咀以水一斗煮取三升去滓分三服日三夜一良¶
遠志湯治產後忽苦心中衝悸不定志意不安言語錯誤惚惚¶
憒憒情不自覺方¶
　　遠志　 麥門冬　 人參　　甘草　 當歸¶
<pb:CK-KZ_JY147_01p092b>¶
　　桂心(各二兩)芍藥(一兩)　茯苓(五兩)生薑(六兩)　大棗(二十枚)¶
　右十味㕮咀以水一斗煮取三升去滓分三服日三羸者分¶
　四服產後得此正是心虛所致無當歸用芎藭若其人心胸¶
　逆氣加半夏三兩¶
茯苓湯治產後暴苦心悸不定言語錯謬恍恍惚惚心中憒憒¶
此皆心虛所致方¶
　　茯苓(五兩)　甘草　 芍藥　　桂心　 當歸(各二兩)¶
　　生薑(六兩)　麥門冬(一升)大棗(三十枚)¶
　右八味㕮咀以水一斗煮取三升去滓分三服日三無當歸¶
　可用芎藭若苦心志不定加人參二兩亦可內遠志二兩若¶
<pb:CK-KZ_JY147_01p093a>¶
　苦煩悶短氣加生竹葉一升先以水一斗三升煮竹葉取一¶
　斗內藥若有微風加獨活三兩麻黃二兩桂心二兩用水一¶
　斗五升若頸項苦急背膊强者加獨活葛根各三兩麻黃桂¶
　心各二兩生薑八兩用水一斗半¶
安心湯治產後心衝悸不定恍恍惚惚不自知覺言語錯誤虛¶
煩短氣志意不定此是心虛所致方¶
　　遠志　 甘草(各二兩)人參　　茯神　 當歸¶
　　芍藥(各三兩)麥門冬(一升)大棗(三十枚)¶
　右八味㕮咀以水一斗煮取三升去滓分三服日三若苦虛¶
　煩短氣者加淡竹葉二升水一斗二升煮竹葉取一斗內藥¶
<pb:CK-KZ_JY147_01p093b>¶
　若胸中少氣者亦甘草爲三兩善¶
甘草圓治產後心虛不足虛悸心神不安吸吸乏氣或若恍恍¶
惚惚不自知覺者方¶
　　甘草　 遠志　 菖蒲(各三兩)人參  麥門冬¶
　　乾薑　　茯苓(各二兩)澤瀉　 桂心(各一兩)大棗(五十枚)¶
　右十味爲末蜜丸如大豆酒服二十丸日四五服夜再服不¶
　知稍加若無澤瀉以白朮代之若胸中冷增乾薑¶
人參圓治產後大虛心悸志意不安不自覺恍惚恐畏夜不得¶
眠虛煩少氣方¶
　　人參　 甘草　 茯苓(各三兩)麥門冬　 菖蒲¶
<pb:CK-KZ_JY147_01p094a>¶
　　澤瀉　　薯蕷　 乾薑(各二兩)桂心(一兩)　大棗(五十枚)¶
　右十味爲末以蜜棗膏和丸如梧子未食酒服二十丸日三¶
　夜一不知稍增若有遠志內二兩爲善若風氣內當歸獨活¶
　三兩亦治男子虛損心悸¶
大遠志圓治產後心虛不足心下驚悸志意不安恍恍惚惚腹¶
中拘急痛夜臥不安胸中吸吸少氣內補傷損益氣安定心神¶
亦治虛損方¶
　　遠志　 甘草　　乾地黃　　桂心　　茯苓¶
　　人參　 當歸　　麥門冬　　白朮　　澤瀉¶
　 獨活　 菖蒲(各三兩)薯蕷　  阿膠(各二兩)乾薑(四兩)¶
<pb:CK-KZ_JY147_01p094b>¶
　右十五味爲末蜜和如大豆未食温酒服二十丸日三不知¶
　稍增至五十丸若大虛身體冷少津液加鍾乳三兩爲善¶
*** 　　　心腹痛第四(方)¶
蜀椒湯治產後心痛此大寒冷所爲方¶
　　蜀椒(二合)　芍藥　 當歸　　半夏　 甘草　 桂心¶
　　人參　 茯苓(各二兩)蜜(一升)　　生薑汁(五合)¶
　右十味㕮咀以水九升煮椒令沸然後內諸藥煮取二升半¶
　去滓內薑汁及蜜煎取三升一服五合漸加至六合禁勿冷¶
　食¶
大巖蜜湯治產後心痛方¶
<pb:CK-KZ_JY147_01p095a>¶
　　乾地黃　 當歸　 獨活　　甘草　 芍藥(各二兩)¶
　　呉茱萸(一升)　桂心　　細辛　　小草(各二兩)乾薑(三兩)¶
　右十味㕮咀以水九升煮取三升內蜜五合重煮分三服日¶
　三(胡洽不用獨活桂心小草千金翼不用蜜)¶
乾地黃湯治產後兩脅滿痛兼除百病方¶
　　乾地黃　 芍藥(各三兩)當歸　 蒲黃(各二兩)生薑(五兩)¶
　　桂心(六兩)　　甘草(一兩)　大棗(二十枚)¶
　右八味㕮咀以水一斗煮取二升半去滓分服日三¶
芍藥湯治產後苦少腹痛方¶
　　芍藥(六兩)　桂心　 生薑(各三兩)甘草(二兩)　膠飴(八兩)¶
<pb:CK-KZ_JY147_01p095b>¶
　　大棗(十二枚)¶
　右六味㕮咀以水七升煮取四升去滓內膠飴令烊分三服¶
　日三¶
當歸湯治婦人寒疝虛勞不足若產後腹中絞痛方¶
　　當歸　 芍藥(各二兩子母祕錄作甘草)生薑(五兩 )羊肉(一斤)¶
　右四味㕮咀以水八升煮羊肉熟取汁煎藥得三升適寒温¶
　服七合日三(金匱要略胡洽不用芍藥名小羊肉湯)¶
桃仁芍藥湯治產後腹中疾痛方¶
　　桃仁(半升)　芍藥 　芎藭　　當歸  乾漆¶
　 桂心　　甘草(各二兩)¶
<pb:CK-KZ_JY147_01p096a>¶
　右七味㕮咀以水八升煮取三升分三服¶
羊肉湯治產後及傷寒大虛上氣腹痛兼微風方¶
　　肥羊肉(二斤無羊肉用麞鹿肉代)茯苓　　黃耆  乾薑(各三兩)¶
　　甘草　　獨活　 桂心  人參(各二兩)麥門冬(七合)¶
　　生地黃(五兩)大棗(十二枚)¶
　右十一味㕮咀以水二斗煮肉取一斗去肉內藥煮取二升¶
　半分四服日三夜一(千金翼無乾薑)¶
羊肉當歸湯治產後腹中心下切痛不能食往來寒熱若中風¶
乏氣力方¶
　　羊肉(三斤)　當歸　 黃芩(肘後用黃耆)芎藭　 防風(肘後用人參)¶
<pb:CK-KZ_JY147_01p096b>¶
　　甘草(各二兩)芍藥(三兩)　生薑(四兩)¶
　右八味㕮咀以水一斗二升先煮肉熟減半內餘藥取三升¶
　去滓分三服日三(胡洽以黃耆代黃芩白术代芍藥名大羊肉湯子母祕錄以桂心代防風加大棗十¶
　七枚良)¶
羊肉杜仲湯治產後腰痛欬喘方¶
　　羊肉(四斤)　杜仲　 紫菀　　當歸　 桂心¶
　 白术(各三兩)五味子　細辛　 款冬花　人參¶
　　厚朴  芎藭　　附子  萆薢  甘草¶
　　黃耆(各二兩)生薑(八兩)　大棗(三十枚)¶
　右十八味㕮咀以水二斗半煮肉取汁一斗五升去肉內藥¶
<pb:CK-KZ_JY147_01p097a>¶
　煎取三升半去滓分五服日三夜二¶
羊肉生地黃湯治產後三日腹痛補中益藏强氣力消血方¶
　　羊肉(三斤)　生地黃(切二升)桂心　　當歸　 甘草¶
　 芎藭　　人參(各二兩)　芍藥(三兩)¶
　右八味㕮咀以水二斗煮肉取一斗去肉內藥煎取三升分¶
　四服日三夜一¶
內補當歸建中湯治產後虛羸不足腹中㽲痛不止吸吸少氣¶
或苦小腹拘急痛引腰背不能飲食產後一月日得四五劑爲¶
善令人力壯方¶
　　當歸(四兩)　芍藥(五兩 )甘草(二兩)　生薑(六兩)　桂心(三兩)¶
<pb:CK-KZ_JY147_01p097b>¶
　　大棗(十八枚)¶
　右六味㕮咀以水一斗煮取三升去滓分三服一日令盡若¶
　大虛內飴糖六兩作湯成內之於火上飴消若無生薑則以¶
　乾薑三兩代之若其人去血過多崩傷內竭不止加地黃六¶
　兩阿膠二兩合八種作湯或去滓內阿膠若無當歸以芎藭¶
　代之¶
內補芎藭湯治婦人產後虛羸及崩傷過多虛竭腹中絞痛方¶
　　芎藭　 乾地黃(各四兩)芍藥(五兩)　桂心(二兩)　甘草¶
　　乾薑(各三兩)大棗(四十枚)¶
　右七味㕮咀以水一斗二升煮取三升去滓分三服日三不¶
<pb:CK-KZ_JY147_01p098a>¶
　瘥復作至三劑若有寒苦微下加附子三兩治婦人虛羸少¶
　氣傷絕腹中拘急痛崩傷虛竭面目無色及唾吐血甚良¶
大補中當歸湯治產後虛損不足腹中拘急或溺血少腹苦痛¶
或從高墮下犯內及金瘡血多內傷男子亦宜服之方¶
　　當歸  續斷　 桂心　　芎藭　 乾薑(各三兩)¶
　　芍藥(四兩)　吳茱萸(一升)乾地黃(六兩)甘草　 白芷(各二兩)¶
　　麥門冬(三兩)大棗(四十枚)¶
　右十二味㕮咀以酒一斗漬藥一宿明旦以水一斗合煮取¶
　五升去滓分五服日三夜二有黃耆入二兩益佳¶
桂心酒治產後疹痛及卒心腹痛方¶
<pb:CK-KZ_JY147_01p098b>¶
　　桂心三兩以酒三升煮取二升去滓分三服日三¶
生牛膝酒治產後腹中苦痛方¶
　　生牛膝根五兩以酒五升煮取二升分二服若用乾牛膝¶
　　根以酒漬之一宿然後可煮¶
治產後腹中如弦常堅痛無聊賴方¶
　　當歸末二方寸匕內蜜一升煎之適寒温頓服¶
吳茱萸湯治婦人先有寒冷胸滿痛或心腹刺痛或嘔吐食少¶
或腫或寒或下痢氣息綿惙欲絕產後益劇皆主之方¶
　　吳茱萸(二兩)防風　 桔梗　　乾薑  甘草¶
　　細辛　　當歸(各十二銖)乾地黃(十八銖)¶
<pb:CK-KZ_JY147_01p099a>¶
　右八味㕮咀以水四升煮取一升半去滓分再服¶
蒲黃湯治產後餘疾胸中少氣腹痛頭疼餘血未盡除腹中脹¶
滿欲死方¶
　　蒲黃　 生地黃　 生薑(各五兩)芎藭　 桂心(各一兩)¶
　　芒硝(二兩 )桃仁(二十枚)　大棗(十五枚)¶
　右八味㕮咀以水九升煮取二升半去滓內硭硝分三服日¶
　三良驗¶
敗醬湯治產後疹痛引腰腹中如錐刀所刺之方¶
　　敗醬(三兩)　桂心  芎藭(各一兩半)當歸(一兩)¶
　右四味㕮咀以清酒二升水四升微火煮取二升去滓適寒¶
<pb:CK-KZ_JY147_01p099b>¶
　温服七合日三食前服之(千金翼只用敗醬一味)¶
芎藭湯治產後腹痛方¶
　　芎藭　 甘草(各二兩)蒲黃　　女萎(各一兩半)芍藥¶
　　大黃(各三十銖)當歸(十八兩)桂心　 桃仁　 黃耆(千金翼作黃芩)¶
　　前胡(各一兩)生地黃(一升)¶
　右十二味㕮咀以水一斗酒二升合煮取三升去滓分四服¶
　日三夜一¶
獨活湯治產後腹痛引腰背拘急痛方¶
　　獨活  當歸　 桂心　　芍藥　 生薑(各三兩)¶
　　甘草(二兩)　大棗(二十枚)¶
<pb:CK-KZ_JY147_01p100a>¶
　右七味㕮咀以水八升煮取三升去滓分三服服後相去如¶
　人行十里久再進¶
芍藥黃耆湯治產後心腹痛方¶
　　芍藥(四兩)　黃耆　 白芷　　桂心　 生薑　 人參¶
　　芎藭　 當歸　 乾地黃　甘草(各二兩)茯苓(三兩)¶
　　大棗(十枚)¶
　右十二味㕮咀以酒水各五升合煮取三升去滓先食服一¶
　升日三(千金翼無人參當歸芎藭地黃茯苓爲七味)¶
治產後腹脹痛不可忍者方¶
　　煮黍粘根爲飲一服即愈¶
<pb:CK-KZ_JY147_01p100b>¶
治婦人心痛方¶
　　布裹鹽如彈丸燒作灰酒服愈¶
又方燒秤錘投酒中服亦佳¶
又方炒大豆投酒中服佳¶
¶
¶
¶
¶
¶
孫眞人備急千金要方卷之四¶
<pb:CK-KZ_JY147_01p101a>¶
@fw重刊道藏輯要續虛集十二　　　　　　　　　　　投七¶
@fw孫眞人備急千金要方卷之五¶
　　　@by宋朝奉郎守太常少卿充祕閣校理林億等校正¶
** 　婦人方¶
*** 　　惡露第五(方)¶
乾地黃湯治產後惡露不盡除諸疾補不足之方¶
　　乾地黃(三兩)芎藭  桂心　　黃耆　 當歸(各二兩)¶
　　人參　　防風  茯苓　 細辛　　芍藥¶
　甘草(各一兩)¶
　右十一味㕮咀以水一斗煮取三升去滓分三服日再夜一¶
<pb:CK-KZ_JY147_01p101b>¶
桃人湯治產後往來寒熱惡露不盡方¶
　　桃仁(五兩)　吳茱萸(二升)　黃耆　　當歸　 芍藥(各三兩)¶
　　生薑　　醍醐(百鍊酥)　柴胡(各八兩)¶
　右八味㕮咀以酒一斗水二升合煮取三升去滓適寒温先¶
　食服一升日三¶
澤蘭湯治產後惡露不盡腹痛不除小腹急痛痛引腰背少氣¶
力方¶
　　澤蘭　 當歸　 生地黃(各二兩)甘草(一兩半)生薑(三兩)¶
　　芍藥(一兩)大棗(十枚)¶
　右七味㕮咀以水九升煮取三升去滓分三服日三墮身欲¶
<pb:CK-KZ_JY147_01p102a>¶
　死服亦瘥¶
甘草湯治產乳餘血不盡逆搶心胷手足逆冷脤乾腹脹短氣¶
方¶
　　甘草  芍藥　 桂心　　阿膠(各三兩)大黃(四兩)¶
　右五味㕮咀以東流水一斗煮取三升去滓內阿膠令烊分¶
　三服一服入腹中面即有顔色一日一夜盡此三升即下腹¶
　中惡血一二升立瘥當養之如新產者¶
大黃湯治產後惡露不盡方¶
　　大黃  當歸  甘草　　生薑  牡丹¶
　　芍藥(各三兩)吳茱萸(一升)¶
<pb:CK-KZ_JY147_01p102b>¶
　右七味㕮咀以水一斗煮取四升去滓分四服一日令盡加¶
　人參二兩名人參大黃湯¶
柴胡湯治產後往來寒熱惡露不盡方¶
　　柴胡　 生薑(各八兩)桃仁(五十枚)當歸　 黃耆¶
　　芍藥(各三兩)吳茱萸(二升)¶
　右七味㕮咀以水一斗三升煮取三升去滓先食服一升日¶
　三(千金翼以清酒一斗煮)¶
蒲黃湯治產後餘疾有積血不去腹大短氣不得飲食上衝胷¶
脅時時煩憒逆滿手足悁痛胃中結熱方¶
　　蒲黃(半兩)　大黃　 硭硝　　甘草　黃芩(各一兩)¶
<pb:CK-KZ_JY147_01p103a>¶
　　大棗(三十枚)¶
　右六味㕮咀以水五升煮取一升清朝服至日中下若不止¶
　進冷粥半盞即止若不下與少熱飲自下人羸者半之(千金翼名)¶
　(大黃湯而不用芒硝)¶
銅鏡鼻湯治產後餘疾惡露不除積聚作病血氣結搏心腹疼¶
痛方¶
　　銅鏡鼻(十八銖燒末)　 大黃(二兩半)芍藥  乾地黃¶
　　芎藭　　乾漆　 硭硝(各二兩)亂髮(雞子大燒)大棗(三十枚)¶
　右九味㕮咀以水七升煮取二升二合去滓內髮灰鏡鼻末¶
　分三服¶
<pb:CK-KZ_JY147_01p103b>¶
小銅鏡鼻湯治如前狀方¶
　　銅鏡鼻(十銖燒末)大黃　 甘草　　黃芩　 硭硝¶
　　乾地黃(各二兩)桃仁(五十枚)¶
　右七味㕮咀以酒六升煮取三升去滓內鏡鼻末分三服亦¶
　治遁尸心腹痛及三十六尸疾¶
梔子湯治產後兒生處空流血不盡小腹絞痛方¶
　梔子三十枚以水一斗煮取六升內有當歸芍藥各二兩蜜¶
　五合生薑五兩羊脂一兩於梔子汁中煎取二升分三服日¶
　三¶
生地黃湯治產後三日至七日腹中餘血未盡絞痛强滿氣息¶
<pb:CK-KZ_JY147_01p104a>¶
不通方¶
　　生地黃(五兩)生薑(三兩)　大黃　　芍藥  茯苓¶
　　細辛　　桂心　 當歸  甘草　　黃芩(各一兩半)¶
　　大棗(二十枚)¶
　右十一味㕮咀以水八升煮取二升半去滓分三服日三¶
大黃乾漆湯治新產後有血腹中切痛方¶
　　大黃　 乾漆　 乾地黃　　桂心　 乾薑(各二兩)¶
　右五味㕮咀以水三升清酒五升煮取三升去滓温服一升¶
　血當下若不瘥明旦服一升滿三服病無不瘥¶
麻子酒治產後血不去方¶
<pb:CK-KZ_JY147_01p104b>¶
　麻子五升擣以酒一斗漬一宿明旦去滓温服一升先食服¶
　不瘥夜服一升不吐下忌房事一月將養如初產法¶
升麻湯治產後惡物不盡或經一月半歲一歲方¶
　升麻三兩以清酒五升煮取二升去滓分再服當吐下惡物¶
　勿怪良¶
治產後惡血不盡腹中絞刺痛不可忍方¶
　　大黃　 黃芩　 桃仁(各三兩)桂心　 甘草¶
　 當歸(各二兩)芍藥(四兩)　生地黃(六兩)¶
　右八味㕮咀以水九升煮取二升半去滓食前分三服¶
治產後漏血不止方¶
<pb:CK-KZ_JY147_01p105a>¶
　　露蜂房　 敗船茹¶
　右二味等分作灰取酪若漿服方寸匕日三¶
又方¶
　　大黃(三兩)　硭硝(一兩)　桃仁　　水蛭　 蝱蟲(各三十枚)¶
　　甘草　　當歸(各二兩)䗪蟲(四十枚)¶
　右八味㕮咀以水三升酒二升合煮取三升去滓分三服當¶
　下血¶
又方¶
　　桂心　 蠐螬(各二兩)栝蔞根　牡丹(各三兩)豉(一升)¶
　右五味㕮咀以水八升煮取三升去滓分三服¶
<pb:CK-KZ_JY147_01p105b>¶
治產後血不可止者方¶
　乾菖蒲三兩以清酒五升漬煮取三升分再服即止¶
治產後惡血不除四體並惡方¶
　續骨木二十兩破如算子大以水一斗煮取三升分三服相¶
　去如人行十里久間食粥或小便數或惡血下即瘥此木得¶
　三遍煮¶
治產後下血不盡煩悶腹痛方¶
　　羚羊角(燒成灰刮取三兩)　芍藥(二兩熬令黃)　枳實(一兩細切𤎅令黃)¶
　右三味治下篩煮水作湯服方寸七日再夜一稍加至二匕¶
又方鹿角燒成灰擣篩煮豉汁服方寸匕日三夜再稍加至二匕¶
<pb:CK-KZ_JY147_01p106a>¶
不能用豉清煮水作湯服之¶
又方擣生藕取汁飲二升甚驗¶
又方生地黃汁一升酒三合和温頓服之¶
又方赤小豆擣散取東流水和服方寸匕不瘥更服¶
治產後血瘕痛方¶
　古鐵一斤秤鎚斧頭鐵杵亦得炭火燒令赤內酒五升中稍¶
　稍服之神妙¶
治婦人血瘕心腹積聚乳餘疾絕生小腹堅滿貫臍中熱腰背¶
痛小便不利大便難不下食有伏蟲臚脹癰疽腫久寒留熱胃¶
管有邪氣方¶
<pb:CK-KZ_JY147_01p106b>¶
　　半夏(一兩六銖)　石膏　 藜蘆　　牡蒙　 蓯蓉(各十八銖)¶
　　桂心　　 乾薑(各一兩)烏喙(半兩)　巴豆(六十枚研如膏)¶
　右九味爲末蜜丸如小豆服二丸日三及治男子疝病¶
治婦人血瘕痛方¶
　　乾薑　 烏賊魚骨(各一兩)¶
　右二味治下篩酒服方寸匕日三¶
又方末桂心温酒服方寸匕日三¶
*** 　　　下痢第六(方)¶
膠蠟湯治產後三日內下諸雜五色痢方¶
　　阿膠　 黃檗(各一兩)　蠟(如棋子三箇)當歸(一兩半)　黃連(二兩)¶
<pb:CK-KZ_JY147_01p107a>¶
　　陳廪米(一两)¶
　右六味㕮咀以水八升煮米蟹目沸去米內藥煮取二升去¶
　滓內膠蠟令烊分四服一日令盡¶
桂蜜湯治產後餘寒下痢便膿血赤白日數十行腹痛時時下¶
血方¶
　　桂心　 甘草(各二兩)乾薑(二兩)　附子(一兩)　蜜(一升)¶
　　當歸(三兩)　赤石脂(十兩)¶
　右七味㕮咀以水六升煮取三升去滓內蜜煎一兩沸分三¶
　服日三¶
治產後下赤白腹中絞痛湯方¶
<pb:CK-KZ_JY147_01p107b>¶
　　芍藥  乾地黃(各五兩)甘草　　阿膠　 艾葉¶
　 當歸(各二兩)¶
　右六味㕮咀以水七升煮取二升半去滓內膠令烊分三服¶
治產後赤白下久不斷身面悉腫方¶
　　大豆(微熬)　小麥　 蒲黃(各一升)吳茱萸(半升)¶
　右四味以水九升煮取三升去滓分三服此方神驗亦可以¶
　水五升酒一斗煎取四升分四服¶
治產後痢赤白心腹刺痛方¶
　　薤白(一兩)　當歸(二兩)　酸石榴皮(三兩)地榆根(四兩)粳米(五合)¶
　右五味㕮咀以水六升煮取二升半去滓分三服(必効方加厚朴一兩)¶
<pb:CK-KZ_JY147_01p108a>¶
　(阿膠人參甘草黃連各一兩半)¶
當歸湯治產後下痢赤白腹痛方¶
　　當歸　 龍骨(各三兩)乾薑　　白术(各二兩)芎藭(二兩半)¶
　　甘草　　白艾(熟者)　附子(各一兩)¶
　右八味㕮咀以水六升煮取二升去滓分三服一日令盡¶
白頭翁湯治產後下痢兼虛極方¶
　　白頭翁　阿膠　 秦皮　　黃連　 甘草(各二兩)¶
　　黃檗(三兩)¶
　右六味㕮咀以水七升煮取二升半去滓內膠令烊分三服¶
　日三¶
<pb:CK-KZ_JY147_01p108b>¶
鼈甲湯治產後早起中風冷泄痢及帶下方¶
　　鼈甲(如手大)當歸  黃連　　乾薑(各二兩)黃檗(長一尺廣三寸)¶
　右五味㕮咀以水七升煮取三升去滓分三服日三(千金翼加白頭)¶
　(翁一兩)¶
龍骨圓治產後虛冷下血及穀下晝夜無數兼治產後惡露不¶
斷方¶
　　龍骨(四兩)　乾薑  甘草　　桂心(各二兩)¶
　右四味爲末蜜和暖酒服二十丸如梧子日三一方用人參¶
　地黃各二兩¶
阿膠圓治產後虛冷洞下心腹絞痛兼泄瀉不止方¶
<pb:CK-KZ_JY147_01p109a>¶
　　阿膠(四兩)　人參　 甘草　　龍骨　 桂心¶
　　乾地黃　白术  黃連　 當歸　　附子(各二兩)¶
　右十味爲末蜜丸如梧子温酒服二十丸日三¶
澤蘭湯治產後餘疾寒下凍膿裏急胸脇滿痛欬嗽嘔血寒熱¶
小便赤黃大便不利方¶
　　澤蘭　 石膏(各二十四銖)當歸　　甘草　 厚朴(各十八銖)¶
　　遠志(三十銖)藁本　  芎藭(各十五銖)乾薑　　人參¶
　　桔梗　 乾地黃(各十二銖)白术　 蜀椒　 白芷¶
　　栢子仁　防風　  山茱萸　細辛(各九銖)桑白皮¶
　 麻子仁(各半升)¶
<pb:CK-KZ_JY147_01p109b>¶
　右二十一味㕮咀以水一斗五升先內桑白皮煮取七升半¶
　去之內諸藥煮取三升五合去滓分三服¶
乾地黃湯治產後下痢方¶
　　乾地黃(二兩)白頭翁 黃連(各一兩)蜜蠟(一方寸)阿膠(如手掌大一枚)¶
　右五味㕮咀以水五升煮取二升半去滓內膠蠟令烊分三¶
　服日三(千金翼用乾薑一兩)¶
生地黃湯治產後忽著寒熱下痢方¶
　　生地黃(五兩)甘草  黃連　　桂心(各一兩)大棗(二十枚)¶
　　赤石脂(二兩)淡竹葉(二升一作竹皮)¶
　右七味㕮咀以水一斗煮竹葉取七升去滓內藥煮取二升¶
<pb:CK-KZ_JY147_01p110a>¶
　半分三服日三¶
藍青圓治產後下痢方¶
　　藍青(熬)　附子　 鬼臼　　蜀椒(各一兩半)厚朴¶
　　阿膠　　甘草(各二兩)艾葉　 龍骨　　黃連¶
　　當歸(各三兩)黃蘖　　茯苓　 人參(各一兩)¶
　右十四味爲末蜜和丸如梧子每服二十丸空腹飲下一方¶
　用赤石脂四兩¶
赤石脂圓治產後虛冷下痢方¶
　　赤石脂(三兩)當歸  白术　　黃連　 乾薑¶
　 秦皮　　甘草(各二兩)蜀椒　 附子(各一兩)¶
<pb:CK-KZ_JY147_01p110b>¶
　右九味爲末蜜丸如梧子酒服二十丸日三(千金翼作散空腹飲服方寸匕)¶
赤散治產後下痢方¶
　　赤石脂　代赭(各三兩)桂心(一兩)¶
　右三味治下篩酒服方寸匕日三十日愈¶
黑散治產後下痢方¶
　　麻黃  貫眾　 桂心(各一兩)甘草　 乾漆(各三兩)¶
　　細辛(二兩)¶
　右六味治下篩酒服五撮日再五日愈麥粥下尤佳¶
黃散治產後下痢方¶
　　黃連(二兩)　黃芩　 䗪蟲　　乾地黃(各一兩)¶
<pb:CK-KZ_JY147_01p111a>¶
　右四味治下篩酒服方寸匕日三十日愈¶
龍骨散治產後痢方¶
　　五色龍骨　代赭　 赤石脂　黃檗根皮(蜜炙令焦)¶
　　艾(各一兩半)　　黃連(二兩)¶
　右六味治下篩飲服方寸匕日三¶
*** 　　　淋渴第七(方)¶
栝蔞湯治產後小便數兼渴方¶
　　栝蔞根　麥門冬　甘草　　黃連(各二兩)人參¶
　　生薑(各三兩)大棗(十五枚)桑螵蛸(二十枚)¶
　右八味㕮咀以水七升煮取二升半分三服¶
<pb:CK-KZ_JY147_01p111b>¶
又方治產後渴不止方¶
　　栝蔞根(四兩)人參　 麥門冬(各三兩)甘草(崔氏不用)乾地黃(各二兩)¶
　　大棗(二十枚)土瓜根(五兩崔氏用蘆根)¶
　右七味㕮咀以水一斗二升煮取六升分六服¶
雞肶胵湯治產後小便數方¶
　　雞肶胵(二三具)雞腸(三具洗)乾地黃　當歸　 甘草(各二兩)¶
　　麻黃(四兩)　　厚朴　 人參(各三兩)生薑(五兩)　大棗(二十枚)¶
　右十味㕮咀以水一斗煮肶胵及腸大棗取七升去滓內諸¶
　藥煎取三升半分三服¶
治婦人結氣成淋小便引痛上至小腹或時溺血或如豆汁或¶
<pb:CK-KZ_JY147_01p112a>¶
如膠飴每發欲死食不生肌面目萎黃師所不能治方¶
　　貝齒(四枚燒作末)葵子(一升)石膏(五兩碎)滑石(二兩末)¶
　右四味以水七升煮二物取二升去滓內二末及猪脂一合¶
　更煎三沸分三服日三不瘥再合服¶
石韋湯治產後卒淋氣淋血淋石淋方¶
　　石韋　 黃芩　 通草  甘草(各二兩)榆皮(五兩)¶
　 大棗(三十枚)葵子(二升)　白术(產寶用芍藥)生薑(各三兩)¶
　右九味㕮咀以水八升煮取一升半分三服(集驗無甘草生薑崔氏同產寶)¶
　(不用薑棗)¶
葵根湯治產後淋澀方¶
<pb:CK-KZ_JY147_01p112b>¶
　　葵根(二兩)　車前子(一升)亂髮(燒灰)　大黃  桂心¶
　 滑石(各一兩)通草(三兩 )生薑(六兩 )冬瓜練(七合作汁)¶
　右九味㕮咀以水七升煮取二升半分三服(千金翼不用冬瓜練)¶
茅根湯治產後淋方¶
　　白茅根(一斤)瞿麥　 茯苓(各四兩)地脉　 人參(各二兩)¶
　　生薑(三兩)　桃膠　 甘草(各一兩)鯉魚齒(一百枚)¶
　右九味㕮咀以水一斗煮取二升半分三服¶
滑石散治產後淋方¶
　　滑石(五兩)　通草　 車前子　葵子(各四兩)¶
　右四味治下篩酢漿水服方寸匕稍加至二匕¶
<pb:CK-KZ_JY147_01p113a>¶
竹葉湯治產後虛渴少氣力方¶
　　竹葉(三升)　生薑　 半夏(各三兩)大棗(十四枚)小麥(五合)¶
　　甘草　　茯苓　 人參(各一兩)麥門冬(五兩)¶
　右九味㕮咀以水九升煮竹葉小麥取七升去滓內諸藥更¶
　煎取二升半一服五合日三夜一¶
*** 　　　雜治第八(方灸法)¶
治婦人勞氣食氣胃滿吐逆其病頭重結痛小便赤黃大下氣¶
方¶
　　烏頭  黃芩　 巴豆(各半兩)半夏(三兩)　大黃(八兩)¶
　　戎鹽(一兩半)䗪蟲　 桂心　 苦參(各十八銖)人參¶
<pb:CK-KZ_JY147_01p113b>¶
　　消石(各一兩)¶
　右十一味爲末以蜜青牛膽拌和擣三萬杵丸如梧子宿不¶
　食酒服五丸安卧須臾當下下黃者小腹積也青者疝也白¶
　者內風也如水者留飲也青如粥汁膈上邪氣也血如腐肉¶
　者傷也赤如血者乳餘疾也如蟲刺者蠱也既下必渴渴飲¶
　粥饑食酥糜三日後當温食食必肥濃三十日平復亦名破¶
　積烏頭丸主心腹積聚氣悶脹疝瘕內傷瘀血產乳餘疾及¶
　諸不足¶
竹茹湯治婦人汗血吐血尿血下血方¶
　　竹茹(二升)　人參　 芍藥　　桔梗　 芎藭¶
<pb:CK-KZ_JY147_01p114a>¶
　　當歸　　甘草  桂心(各一兩)乾地黃(四兩)¶
　右九味㕮咀以水一斗煮取三升分三服¶
治婦人自少患風頭疼眼眩方¶
　　石南(一方用石韋)細辛  天雄　　茵芋(各二兩)薯蕷¶
　　防風　　貫眾　 獨活　 蘼蕪(各四兩)乾薑¶
　　山茱萸(各三兩)¶
　右十一味㕮咀以酒三斗漬五日初飲二合日三服後稍稍¶
　加之¶
治婦人經服硫黃丸忽患頭痛項冷冷歇又心胸煩熱眉骨眼¶
眥癢痛有時生瘡喉中乾燥四體痛癢方¶
<pb:CK-KZ_JY147_01p114b>¶
　　栝蔞根　麥門冬　龍膽(各三兩)大黃(二兩)　杏仁(二升)¶
　　土瓜根(八兩)¶
　右六味爲末蜜丸如梧子大飲服十枚日三後漸加之¶
治婦人患癖按時如有三五箇而作水聲殊不得寢食常心悶¶
方¶
　牽牛子三升治下篩飲服方寸匕日一服三十服後可服好¶
　硫黃一兩¶
治婦人忽與鬼交通方¶
　　松脂(二兩)　雄黃(一兩末)¶
　右二味先烊松脂乃內雄黃末以虎爪攪令相得藥成取如¶
<pb:CK-KZ_JY147_01p115a>¶
　雞子中黃夜卧以煮熏籠中燒令病人取自升其上以被自¶
　覆惟出頭勿令過熱及令氣得泄也¶
厚朴湯治婦人下焦勞冷膀胱腎氣損弱白汁小便俱出¶
　厚朴如手大長四寸以酒五升煮兩沸去滓取桂一尺爲末¶
　內汁中調和一宿勿食旦頓服之¶
温經湯治婦人小腹痛方¶
　　茯苓(六兩)　土瓜根　芍藥(各三兩)薏苡仁(半斤)¶
　右四味㕮咀以酒三升漬一宿旦加水七升煎取二升分再¶
　服¶
半夏厚朴湯治婦人胸滿心下堅咽中帖帖如有炙肉臠吐之¶
<pb:CK-KZ_JY147_01p115b>¶
不出咽之不下方¶
　　半夏(一升)　厚朴(三兩)　茯苓(四兩)　生薑(五兩)　蘇葉(二兩)¶
　右五味㕮咀以水七升煮取四升分四服日三夜一不瘥頓¶
　服一方無蘇葉生薑¶
治婦人氣方¶
　平旦服烏牛尿日一止¶
昆布圓治婦人胸中伏氣方¶
　　昆布  海藻　 芍藥　　桂心　 白石英¶
　　欵冬花　桑白皮　人參(各二兩)栢子仁　茯苓¶
　　鍾乳(各二兩半)紫菀　　甘草(各一兩)乾薑(一兩六銖)吳茱萸¶
<pb:CK-KZ_JY147_01p116a>¶
　　五味子　細辛(各一兩半)杏仁(百枚)　橘皮  蘇子(各五合)¶
　右二十味爲末蜜和丸如梧子酒服二十丸日再加至四十¶
　丸¶
治婦人無故憂恚胸中迫塞氣不下方¶
　　芍藥　 滑石　 黃連　　石膏　 山茱萸¶
　　前胡(各一兩六銖)大黃　麥門冬　細辛　　生薑(各一兩)¶
　　半夏(十八銖)　桂心(半兩)¶
　右十二味爲末蜜丸如梧子酒服二十丸加至三十丸日三¶
　服¶
婦人斷產方¶
<pb:CK-KZ_JY147_01p116b>¶
　蠶子故紙方一尺燒爲末酒服之終身不產¶
又方油煎水銀一日勿息空肚腹棗一枚永斷不損人¶
治勞損產後無子陰中冷溢出子門閉積年不瘥身體寒冷方¶
　　防風(一兩半)桔梗(三十銖)人參(一兩)　菖蒲　 半夏¶
　　丹參　　厚朴　 乾薑　 紫菀　　杜蘅(各十八銖)¶
　　秦艽　 白歛　　牛膝　 沙參(各半兩)¶
　右十四味爲末白蜜和丸如小豆食後服十五丸日三服不¶
　知增至二十丸有娠止夫不在勿服之服藥後七日方合陰¶
　陽¶
五加酒治產後癖瘦玉門冷方¶
<pb:CK-KZ_JY147_01p117a>¶
　　五加皮　枸杞子(一升)蛇床子(一升)杜仲(一升)　乳床(半斤)¶
　　乾地黃　丹參(各二兩)乾薑(三兩)　天門冬(四兩)¶
　右九味㕮咀以絹袋子盛酒三斗漬三宿一服五合日再稍¶
　加至十合佳¶
治子門閉血聚腹中生肉癥臟寒所致方¶
　　乾漆(半斤)　生地黃汁(三升 )生牛膝汁(一斤)¶
　右三味先擣漆爲散內汁中攪微火煎爲丸如梧子大酒服¶
　三丸日再若覺腹中痛食後服之¶
治產後勞玉門開而不閉方¶
　　硫黃(四兩)　吳茱萸(一兩半)菟絲子(一兩六銖)　蛇床子(一兩)¶
<pb:CK-KZ_JY147_01p117b>¶
　右四味爲散以水一升煎二方寸匕洗玉門日再洗¶
治產後陰道開不閉方¶
　石灰一斗𤎅令燒草以水二斗投之適寒温入汁中坐漬之¶
　須臾復易坐如常法此方已効千金不傳¶
黃芩散治婦人陰脫方¶
　　黃芩　 蝟皮　 當歸(各半兩)芍藥(一兩)　牡蠣¶
　　竹皮(各二兩半)狐莖(一具千金翼用松皮)¶
　右七味治下篩飲服方寸匕日三禁舉重房勞冷食¶
硫黃散治同前¶
　　硫黃　 烏澤魚骨(各半兩)　五味子(三銖)¶
<pb:CK-KZ_JY147_01p118a>¶
　右三味治下篩以粉其上良日再三粉之¶
當歸散治同前¶
　　當歸　 黃芩(各二兩)蝟皮(半兩)　牡蠣(二兩半)芍藥(一兩六銖)¶
　右五味治下篩酒服方寸匕日三服禁舉重良¶
治產後陰下脫方¶
　蛇床子一升布裹炙熨之亦治產後陰中痛¶
又方燒人屎爲末酒服方寸匕日三¶
又方燒弊箒頭爲灰酒服方寸匕¶
又方鼈頭五枚燒末以井花水服方寸匕日三¶
又方¶
<pb:CK-KZ_JY147_01p118b>¶
　　皂莢(半兩)　半夏　 大黃　　細辛(各十八銖)蛇床子(三銖)¶
　右五味治下篩用薄絹囊盛大如指內陰中日二易即瘥¶
又方¶
　　吳茱萸　蜀椒(各一升)戎鹽(如雞子大)¶
　右三味皆熬令變色爲末以綿裹如半雞子大內陰中日一¶
　易二十日瘥¶
治婦人陰下脫若脫肛方¶
　羊脂煎訖適冷暖取塗上以鐵精傅脂上多少令調以火炙¶
　布令暖熨肛上漸推內之然後末磁石酒服方寸匕日三¶
治陰下挺出方¶
<pb:CK-KZ_JY147_01p119a>¶
　　蜀椒(廣濟方不用)烏頭  白芨(各半兩)¶
　右三味治末以方寸匕綿裹內陰中入三寸腹中熱易之日¶
　一度明旦乃復著七日愈¶
當歸湯治產後臟中風冷陰腫痛方¶
　　當歸　 獨活　 白芷　　地榆(各三兩)敗醬(金不用)¶
　　礬石(各二兩)¶
　右六味以水一斗半煮取五升適冷暖稍稍洗陰日三¶
又方熟擣桃仁傅之良日三度¶
灸法月水不利賁豚上下并無子灸四滿三十壯穴在丹田兩¶
邊相去各一寸半丹田在臍下二寸是也¶
<pb:CK-KZ_JY147_01p119b>¶
婦人胞落頽灸臍中三百壯　又灸身交五十壯三報在臍下¶
橫文中　又灸背脊當臍五十壯　又灸玉泉五十壯三報¶
又灸龍門二十壯三報在玉泉下女入陰內外之際此穴卑今¶
廢不針灸¶
婦人胞下垂注陰下脫灸俠玉泉三寸隨年壯三報　婦人陰¶
冷腫痛灸歸來三十壯三報俠玉泉五寸是其穴¶
又人欲斷產灸右踝上一寸二壯即斷¶
¶
¶
孫眞人備急千金要方卷之五¶
