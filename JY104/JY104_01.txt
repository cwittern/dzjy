#-*- mode: org; -*-
#+TITLE: 太上説南斗六司延壽度人妙經
#+DATE: 2011-05-31 16:01:38
#+PROPERTY: kxid KX107
#+PROPERTY: pinyin Taishang Shuo Nandou Liusi Yanshou Duren Miaojing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0624
#+PROPERTY: id JY104
<pb:CK-KZ_JY104_01p009a>¶
* 太上說南斗六司延夀度人妙經¶
爾時老君告天師曰此經乃九天八會之眞文三洞三淸之上¶
道¶
元始天尊昔經厯於七億萬刧天地始終人倫生死五運遷變¶
萬彚興衰而¶
天尊於今猶宴居景雲之上上淸之境修鍊至眞敷揚妙道愍¶
念羣生大慈不捨吾昔得傳付是經今當授之於汝汝宜選奉¶
道之士謹修行之人天陽地陰一合而生成兩曜兩曜行度五¶
緯周天是謂七政則七星九元北斗也每以杓隨月建分指節¶
氣二十四氣二十八舍應下土七十二候三十六禽舍中有斗¶
<pb:CK-KZ_JY104_01p009b>¶
宿六星是則號南斗六司與北斗七政分職共理三才六合八¶
卦九宮總轄中外百辟官品乃紫微太微兩極都曹也上係十¶
二分次天眞靈神下統十二分野地祇主者四瀆五嶽九州八¶
紘名山大川城隍社廟中及人民羣類萬物無不計係其簿籍¶
掌握世人善惡矣北斗位處坎宮名同月曜降神於人名之爲¶
魄也主司陰府宰御水源將濟生聚功莫大焉南斗位處離宮¶
名同日曜降神於人名之爲魂也主司陽官宰御火帝將濟動¶
用德莫大焉洎有天地迄至於今二司兩極同共陶鑄萬品生¶
成萬物注擬天人之爵秩增減士庶之祿俸延保年齡去留災¶
福莫不由其與奪也所以然者乃知陽日陰月南北二司魁斗¶
<pb:CK-KZ_JY104_01p010a>¶
魒罡受性水火禀質陰陽助天地而育物體道德而垂光物得¶
而豐也非此而孰能乎人得而生也非此而孰爲乎是故¶
天尊殷勤嗟憫觀爾含靈一如赤子闡教救護令保生性其救¶
護法使一切善男善女不以高卑皆應志心常當恭敬若或時¶
覩日曜月曜南斗北斗則鄭重叩頭請乞祐護願賜恩福上言¶
呼稱至聖至尊眞宰眞君矜哀凡冗宥赦過咎卽再拜不得懷¶
於輕慢反招殃累¶
老君曰爾等男女能依吾所授奉教而行者若有所告請欲消¶
災度厄增福延年保家屬之團圓祝封疆之甯謐或欲免息塜¶
訟削死注生皆當上章投詞設醮求請無不如意也爾時¶
<pb:CK-KZ_JY104_01p010b>¶
老君爲天師重宣言曰¶
　　南斗火官除毒害　　　北斗水神滅凶災¶
　　一切所求皆稱遂　　　萬般滯悶悉通開¶
　　能依經法冥心醮　　　必當隨願契靈臺¶
　　凡在有情常頂禮　　　禍厄無因輒敢來¶
老君曰神眞之妙凡世難言凡夫愚昧貴遠賤近近者身也目¶
見日月星斗耳聞風雷韶雅鼻嗅蘭麝腥臊舌了甘辛酸苦口¶
宣言語音響至於手執足行自生及老皆不可離水火今凡夫¶
見之若不見聞其言如甚聵殊不知成立生性皆是天地日月¶
星斗與之假如四大正茲一氣生生之生全繫水火水火比於¶
<pb:CK-KZ_JY104_01p011a>¶
道之眞體故不可暫離可離而獲存者非物非人吾今叮嚀與¶
在世男女說此要道普令發心求請醮獻知有神眞信吾教示¶
更能於四時月旦八節十二氣三元三會五臘本命是諸良時¶
吉日皆可上章拜表投詞獻欵請乞恩福懴罪消災然燈獻果¶
供養禮拜其福無量也¶
　南斗第一天府司命上將鎭國眞君¶
　南斗第二天相司錄上相鎭嶽眞君¶
　南斗第三天梁延夀保命眞君¶
　南斗第四天同益算保生眞君¶
　南斗第五天樞度厄文昌鍊魂眞君¶
<pb:CK-KZ_JY104_01p011b>¶
　南斗第六天機上生監簿大理眞君¶
如是六星眞君六星童子火鈴將軍凡人轉誦此經切須至誠¶
䖍心禱祝無不應騐唯在精勤拜表上章眞聖自降必獲延年¶
長生道性¶
老君曰此六司眞君神性急速能傾心求請無願不從神眞(感應)¶
人心隨事皆諧偶也夫萬行之本一身之根在乎道氣保固形¶
命形命保固在乎教法教法存乎科儀之細密聲發響應形動¶
影隨形從心移發足動步神靈微妙也南斗北斗陶魂鑄魄魂¶
旣受鍊乃遷轉生人能依吾教法謝已往之非補將來之短洗¶
滌眾災拜迎百福唯在嚴潔崇敬罄志投誠必獲度世之僊道¶
<pb:CK-KZ_JY104_01p012a>¶
共日月之同年若有深信之士能修設兩極二斗同醮一壇各¶
像斗星立壇炷列香燈鋪排淨茶供獻果食香花淨水糖餅油餅¶
荷蒸乳蒸(洗煎)棗湯細茶不須酒脯此最爲要道以斯迎請神眞¶
眞聖歡喜降臨速得賜其福祐¶
老君演此眞妙經竟正一天師與弟子王長座前再拜禮謝謹¶
奉¶
道旨廣爲傳行¶
¶
¶
¶
<pb:CK-KZ_JY104_01p012b>¶
¶
¶
¶
¶
¶
¶
¶
¶
¶
¶
