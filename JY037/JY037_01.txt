#-*- mode: org; -*-
#+TITLE: 洞玄靈寶諸天世界造化經
#+DATE: 2011-05-31 15:51:24
#+PROPERTY: kxid KX036
#+PROPERTY: pinyin Dongxuan Lingbao Zhutian Shijie Zaohua Jing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0321
#+PROPERTY: id JY037
<pb:CK-KZ_JY037_01p019a>¶
* 洞玄靈寶諸天世界造化經¶
　　
** 天尊說經開敘品第一¶
太上天尊居靈鳥山中與諸天人說十二部經於是乃分四十¶
萬品弟子書之故曰妙道爾時天尊化爲居士而智慧無窮而¶
吿眾曰我學道以來九十一刧斷求念空故得無想定通眾聖¶
中王以洞達之照得見天地敗而更成眾生死而復生無有窮¶
已如日月圍繞崑崙之山玄照四方天下周而復始無止息時¶
有四千崑崙四千日月四千天下有大海水四千大龍王宫四¶
千大金翅鳥王宫四千大惡道高數萬里大神山高數千里大¶
神樹萬種種大地獄合爾所名爲小劫世界數是小劫世界千¶
<pb:CK-KZ_JY037_01p019b>¶
名爲中劫世界數是中劫世界千名爲三界大劫世界從彼始¶
成至後七日並出悉燒敗之一切蕩盡後復更成一如往法無¶
休止時自然如是無神爲也亦如眾生死而復生但其夀長遠¶
人不知之又眾生死時形滅而神移皆緣其生時所作罪福至¶
彼五道之處何謂五道一者天道二者人道三者地獄之道四¶
者餓鬼之道五者畜生蟲獸之道若其人生世積德深厚得入¶
上福則生天道長夀好形安樂無極還知宿命因緣之事若其¶
生世得在中福則生人道得其富貴之門無所不足若其人生¶
世福微罪多得在下福則生貧賤之門凡事下惡所向無可或¶
得盲聾瘖瘂六疾醜惡奴婢臭處臊穢之身是上二道雖有優¶
<pb:CK-KZ_JY037_01p020a>¶
劣猶勝是下三塗有生之苦若其人生世慳貪恡惜不施飢渴¶
不濟窮急卽生餓鬼之道當受鬼形腹如懸鼓喉中容縷縱見¶
美饌不能得食長受饑餓形色醜惡兼有長年思滅不得若其¶
人生世奉親無孝九族無仁惡及百姓羣眾所忌者則生地獄¶
之道受其罪鬼之形常被考毒不可勝說若其人生世好殺害¶
眾生射獵爲事屠割爲業不知修福但行惡事卽生畜生之道¶
爲彼羊牛猪鵝鷄鴨受其屠割秤賣之報如先身所爲誰能見¶
是唯得道者知之謂汝未信故說偈頌¶
天地諒改換　　　何等能常存　　　出生必入死¶
神隨五道緣　　　敢或有欺誑　　　地獄相拘連¶
<pb:CK-KZ_JY037_01p020b>¶
但當修善業　　　悔過滅罪根¶
¶
¶
¶
¶
¶
¶
¶
¶
太上耀靈之符行之無怠超凌三界得離五苦轉輪不滅位爲¶
<pb:CK-KZ_JY037_01p021a>¶
眞人¶
　　
** 崑崙山王四天下品第二¶
道言我在玄化之前故有太上號見彼崑崙山王以金銀琉璃¶
水精作之上高三百三十六萬里下有大海圍之深亦三百三¶
十六萬里廣亦三百三十六萬里地深二十億萬里次下有地¶
亦深二十億萬里次下有粟金二十億萬里次下有剛鐵二十¶
億萬里次下有水深八十億萬里次下有大風深厚五百二十¶
億萬里以是大風持地使有墮落地浮水上水浮風上其下大¶
空異天地也崑崙山北以金光照之其天下名鬱單越地方四¶
十萬里人夀千𡻕其髮紺色男女長短同等無有高下民悉好¶
<pb:CK-KZ_JY037_01p021b>¶
善不復相教作惡者也凡四天下是天下最勝三天下也又崑¶
崙山西以水精照之其天下名大唐界其中如半月之形廣長¶
三十二萬里人夀二百𡻕其人長短皆有人間之事夀夭之年¶
又崑崙山東天下以銀光照之名碧落界地方四十六萬里地¶
正圓人夀三百𡻕或長或短皆有人間之事夀夭之年又此崑¶
崙山南以琉璃光照之地方二十八萬里其地名棄賢界其人¶
或長或短於人間最苦不如彼三天下人也年夀無定猶有一¶
事勝三天下及上諸天人者其人勇猛求道易也若能修福從¶
我道者逕上生天堂或出三界得無上道如其積罪者死入地¶
獄俄頃之間無有定品又崑崙之山在黃曾天下太微帝君或¶
<pb:CK-KZ_JY037_01p022a>¶
居中央有四天王各鎮四邊各掌一方天下常以月一日八日¶
遣使者下案行天下伺察帝王臣民龍鬼蝖飛蚑行蠕動之類¶
心念口言身行善惡十四日遣眞人下十五日十八日仙王下¶
二十三日二十四日使者復下二十八日二十九日仙王下三¶
十日諸天王下四下者日月五星二十八宿其中諸天森然俱¶
下伺察眾惡罪犯之者汝曹當以是日攺心易行持齋悔過誦¶
經持戒唯行善事能如是者天官愛護司命益筭盡其本夀不¶
遭枉橫至其夀盡上生天堂衣食自然安樂無窮是言至實而¶
汝未信故說偈頌¶
爾觀四天下　　　矜是無祕言　　　受生若電過¶
<pb:CK-KZ_JY037_01p022b>¶
那不修福田　　　冥冥地獄中　　　萬萬億刼年¶
天律無原赦　　　爲欲訴何尊¶
¶
¶
¶
¶
¶
¶
¶
¶
<pb:CK-KZ_JY037_01p023a>¶
天律乘眞正魔邪神符騰福至與道昇遐玄都司契犯法不赦¶
急急如律令¶
　　
** 日月旋照四天下及天上品第三¶
道言崑崙山上方三十六萬里其中神聖居之各有方位又有¶
日月天子光明具足普照天下唯月城之中有五風轉行月中¶
有四宫五夫人有騫樹上高四千里所以影見月中善人見之¶
其樹有實不可稱說又有七仙精舍及七寶之山七寶之樹此¶
等仙人常修我道終無橫夭損夀也汝曹若欲生是長夀天中¶
者當修是下五事一者慈心不殺愛存物命二者賢良不盗濟¶
救窮急三者用心貞潔不犯外色四者奉齋護戒精進無倦五¶
<pb:CK-KZ_JY037_01p023b>¶
者誠信不欺减酒愼過行是五事必得生天謂汝不信故說偈¶
頌¶
時行叵能制　　　哀哉生世促　　　如何萌罪辜¶
天官所糾錄　　　一往無拯拔　　　沈魂淪地獄¶
速願生天好　　　三塗不可觸¶
¶
¶
¶
¶
¶
<pb:CK-KZ_JY037_01p024a>¶
¶
¶
¶
¶
¶
¶
¶
¶
¶
太上尊靈經之符濟育羣生開悟盲冥雜妙華香修心恭敬得¶
<pb:CK-KZ_JY037_01p024b>¶
金光之身無量夀命急急如律令¶
　　
** 諸天世界大洞品第四¶
道言三界之人凡有三生一者花生二者化生三者胎生花生¶
者積福深厚於蓮花中生爲彼天人化生者福有神力於變化¶
中生唯有胎生福德微淺最爲下劣託神肉形年夀短促不如¶
天人天人雖樂猶在三界之內至其夀盡還生下土無由得道¶
眞人無死能有能無金剛不能爲固石壁不能爲障雷霆不能¶
爲駛水火不能爲患諸天不能爲隔智慧不能爲長鬼神無不¶
降伏有生無不宗仰是爲無上三界之人得道者與虛空合體¶
無盡者也其化生者先有善功應化故也欲希昇度喻如脫身¶
<pb:CK-KZ_JY037_01p025a>¶
救獸忘死求道當行萬善斷棄俗緣隱居山林奉禮羣聖日夜¶
齋直沐浴潔淸洗蕩口齒不食臭惡令精神附著不害羣生唯¶
道是從誓願不絕得道飛仙如是之教語諸仙官道士有法服¶
之身非是帝王臣民所能行之但能遵行十善修奉五戒不染¶
十惡必生上天八刼之夀有兼聖則得生道非誑汝也¶
¶
¶
¶
¶
¶
<pb:CK-KZ_JY037_01p025b>¶
¶
¶
¶
¶
¶
¶
¶
¶
¶
諸天齊功隨願卽報紀德仙都及諸羣魔鬼神有來聽者增官¶
<pb:CK-KZ_JY037_01p026a>¶
益族早得天道爲金光眞人不輕慢玄都律吏明如律令¶
　　
** 小劫大劫天地敗成品第五¶
道言地有三災一者火災二者水災三者風災先爲小劫後爲¶
大劫小劫至時陰陽氣變水旱不調五穀匱乏一切木石草棘¶
及眾生指爪盡力刀劒互相殺伐人民死盡兼人命短淺忽自¶
誑惑七日之內相殺都盡是洪水滔溢洗蕩天地山川改換土¶
地平坦甘露降臻眞人下生身有明光名曰崑崙爾時洪水美¶
好味甘除患一種七獲如有便利不淨地卽裂之受已還合人¶
夀八萬𡻕女年五百𡻕方乃行嫁天下快樂同彼上天其後眞¶
人過去後生之徒漸漸積罪經是數千萬年地獄滿溢大劫欲¶
<pb:CK-KZ_JY037_01p026b>¶
至帝王臣民父子上下相殘民無忠孝君無慈仁劫盗橫起逆¶
暴相仍爲惡之苦劇於大劫之前及四天之下人情盡惡無有¶
往日湻風之俗於是大劫始至大災先起二日並出乃至三日¶
四日五日六日七日一時俱出是數萬億年河海乾涸眾生死¶
盡天尊觀地上其中男女散戯地味之草顏色變惡失其光明¶
其身卽重不能飛去常居下苦於是天尊愍此眾苦令日月還¶
生星宿復度風雨順時天降甘露地出醴泉人無疾病華色赫¶
奕其夀六萬食自然之米衣自然之服後世人性行轉薄罪根¶
萌生年夀漸短自然衣食忽自殄滅乃食鳥獸之肉衣其皮羽¶
更相殘害罪負日積陰陽不調雨旱不節冬則穴處夏則巢居¶
<pb:CK-KZ_JY037_01p027a>¶
以避時害未有衣食禮義之節死入地獄不得生天如是萬億¶
之年方生聖智感降教化伏牛乘馬造火田蠶衣食君人之事¶
以相維制有高下貴賤之差能行至善行合道教則得生天如¶
其不然悉入地獄冥冥萬刼無有出期以是之故今說偈頌¶
地獄徒罪苦　　　永刼無出期　　　釁毒由身植¶
信哉莫爾嗤　　　形滅反泉壤　　　神魄隨功基¶
天地猶一忽　　　汝無疾風時¶
¶
¶
¶
<pb:CK-KZ_JY037_01p027b>¶
¶
¶
¶
¶
¶
¶
¶
¶
¶
下敷元生和神之度翼是靈經天人慶慕扶福三界除汝罪故¶
<pb:CK-KZ_JY037_01p028a>¶
敢能毀墮獄律無恕急急如律令¶
　　
** 九幽地獄品第六¶
道言其黃曾天下凡有九州皆以小海環之流通崑崙大海我¶
今教化之處名曰赤縣小洲中爲九州法彼大洲者也是小九¶
洲之人聰明巧僞少有眞實希得生天多入九幽地獄縱橫數¶
十萬里其中㝠㝠盡是罪人或洋銅灌口或鑊湯煮之或猛火¶
燒之或鐵义刺之或鐵鎚鎚之或火杖拷之或屠解其形懸其¶
頭首或擔沙負石塡河塞海大神結政徒罪無赦或爲一劫二¶
劫三劫四劫乃至百劫是劫有大深坑方四十里告令罪人作¶
役百年投一芥子至是坑平滿名爲一劫又有大石方四十里¶
<pb:CK-KZ_JY037_01p028b>¶
告令罪人徒作百年以天衣一拂須是大石消盡名爲一劫爾¶
時罪人哭泣相向相謂曰芥子至小是坑深廣何當平滿是石¶
堅勁天衣輕眇百年一拂何當消盡而獄吏聞之怒而告曰如¶
是之劫其數二十未名半小劫也罪人聞之氣思哀咽死而復¶
生將知入是科罪無復出期方恨先身不孝惡逆爲賊殺生誹¶
謗經道奪人之命負人之財姦巧盗取不奉神道致有是報者¶
也我見如是念汝士女不可爲罪故說偈頌¶
坑石不爲名　　　二十非大劫　　　悠悠徒罪中¶
神魄不爲滅　　　須臾起身形　　　蹔爾復屠裂¶
鑊湯爲蒸煮　　　刀風爲爼切　　　愍哉下天人¶
<pb:CK-KZ_JY037_01p029a>¶
何不建福業　　　生天必可果　　　况復神仙法¶
　　
** 告眾聖品第七¶
太上天尊說是經已爾時眾聖諸君丈人九老仙都君九炁丈¶
人等悉皆在座咸曰善哉上白天尊如是悟道無不宗仰請問¶
彼諸天世界復有至化不天尊告曰自我學道九十一劫因學¶
教化六十二億塵沙世界或分神散體同其生死或化作金剛¶
瑠璃之光或爲帝王聖智長老童子或爲神瑞仁獸獅子白鹿¶
麒麟鳳凰種種方便無所不通但天下眾生罪業深重緣期未¶
至不能受化終歸地獄其中受化之者悉得至道不生三界汝¶
曹旣覩道場唯當闡揚道教濟度羣生爲發大願普令國主帝¶
<pb:CK-KZ_JY037_01p029b>¶
王總及諸天地法界一切臣民下至蜎飛蠕動蚑行之類皆使¶
開悟不入三塗十苦八難死得無極之樂生得法身無量之夀¶
七寶宫殿無物不足汝能如是濟度則爲天人之師可不勉也¶
天尊告曰是經出世未可隱藏同契相授景福由昌謬傳流俗¶
獲罪招殃於是眾聖稽首悉皆稱善信受奉行¶
¶
¶
¶
¶
