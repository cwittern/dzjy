#-*- mode: org; -*-
#+EXPORT_ID: JYC16
#+TITLE:
#+WITNESS: CK-KZ JYE
#+BASEEDITION: JYE
<pb:CK-KZ_JYC16_01p001a>¶
直齋書錄解題道家書目¶
　　　　　　　　　　　　　宋陳振孫甫撰¶
　　　　　　　　　　　　　井研賀龍驤抄¶
老子道德經二巻¶
　周柱下史李耳伯陽撰昔人言諡曰明故世稱老明然明之¶
　爲訓耳漫無輪也似不得爲諡¶
御注老子四巻¶
　徽宗皇帝御製¶
老子注二巻¶
　魏王弼撰魏晉之世元學盛行弼之談元冠於流輩故其注¶
<pb:CK-KZ_JYC16_01p001b>¶
　易亦多元義晁說之以道曰弼本深於老子而易則未也其¶
　於易多假諸老子之旨而老子無資於易其有餘不足之迹¶
　可見矣世所行老子分道德經爲上下巻此本道德經且無¶
　章目當是古本¶
老子道德論述要二巻¶
　司馬光撰太史公曰老子著書言道德之意後人以其篇首¶
　之文名上篇曰道下篇曰德夫道德連體不可偏舉合從本¶
　名温公之說如此其不曰經而曰論亦公新意也¶
老子新解二巻¶
　蘇轍撰東坡跋曰使戰國有此書則無商鞅韓非漢初有此¶
<pb:CK-KZ_JYC16_01p002a>¶
　書則孔老爲一使晉宋間有此書則佛老不爲二¶
老子解二巻¶
　葉夢得撰其說曰孔子稱竊比於我老彭孟子闢楊墨而不¶
　及老氏老氏之書孔孟所不廢也所解生之徒十有三死之¶
　徒十有三(案老子解云生之徒十有三死之徒十有三原本作死之徒有三誤今攺正)以爲四肢¶
　九竅本韓非子解老之說¶
易老通言十巻¶
　程大昌撰其序言名爲訓老而實該六經故曰易老通言易¶
　在而六經皆在矣蓋以易爲六經之首也¶
列子八巻¶
<pb:CK-KZ_JYC16_01p002b>¶
　鄭人列禦寇撰穆公時人(案劉向校定八篇謂列禦寇與鄭繆公同時柳宗元云鄭繆公在孔子)¶
　前幾百載禦寇書言鄭殺其相駟子陽則鄭繆公二十四年當魯穆公之十年向蓋因魯穆公而誤爲鄭耳)¶
列子注八巻¶
　晉光祿勳張湛處度撰¶
列子釋文二巻¶
　唐當塗縣丞殷敬順撰(案殷敬順撰列子釋文原本作處順今攺正)¶
莊子十巻¶
　䝉漆園吏宋人莊周撰案史記與齊宣梁惠同時則亦當與¶
　孟子相先後矣¶
莊子注十巻¶
<pb:CK-KZ_JYC16_01p003a>¶
　晉太傅主簿河南郭象子元撰案本傳向秀解義未竟而何頗有¶
　別本遷流象竊以爲己注乃自注秋水至樂二篇又易馬蹄¶
　一篇其餘點定文句而已其後秀義别出故今有向郭二莊¶
　其義一也然向義今不傳但時見陸氏釋文¶
莊子音義三卷¶
　唐陸德明撰卽經典釋文二十六至二十八卷¶
莊子疏三十卷¶
　唐道士西華法師陝郡成元英子實撰元英隱東海貞觀五¶
　年召至京師永徽中流郁州不知坐何事唐藝文志云¶
鬻子一卷¶
<pb:CK-KZ_JYC16_01p003b>¶
　鬻熊爲周文王師封於楚爲始皇漢志云爾書凡二十二篇¶
　今書十五篇陸佃農師所校¶
鬻子注一巻¶
　唐鄭縣尉逢行珪撰止十四篇蓋中間以二章合而爲一故¶
　視陸本又少一篇此書甲乙篇次皆不可曉二本前後亦不¶
　同姑兩存之¶
關尹子九巻¶
　周闗令尹喜蓋與老子同時啟老子著書言道德者案漢志¶
　有闗尹子九篇而隋唐及國史志皆不著錄意其書亡久矣¶
　徐藏子禮得之於永嘉孫定首載劉向校定序篇末有葛洪¶
<pb:CK-KZ_JYC16_01p012a>¶
　後序未知孫定從何傳授殆皆依託也序亦不類向文¶
亢倉子三巻(案唐書藝文志文獻通考俱作二巻)¶
　何粲注首篇所載與莊子庚桑楚同亢倉者庚桑聲之變也¶
　其餘篇亦皆依託唐柳子厚辨其非劉向班固所錄是矣今¶
　唐志有王士元亢倉子二巻注云天寶元年詔號莊子爲南¶
　華眞經列子沖虛文子通元亢倉子洞靈眞經然亢倉子求¶
　之不獲襄陽處士王士元謂莊子作庚桑子太史公列子作¶
　亢倉子其實一也乃取諸子文義類者補其亡然則今之亢¶
　倉士元爲之也宗元唐人豈偶不之知也¶
文子十二巻¶
<pb:CK-KZ_JYC16_01p012b>¶
　題默希子注案漢志有文子九篇老子弟子與孔子同時而¶
　稱周平王問似依託者也又案史記貨殖傳徐廣注計然范¶
　蠡師名鈃裴駟曰計然葵邱濮上人姓辛氏字文子默希子¶
　引以爲據然自班固時己疑其依託況又未必當時本書乎¶
　至以文子爲計然之字尤不可考信柳子厚亦辨其爲駁書¶
　而亦頗有取焉默希子不著名氏晁公武曰唐徐靈府自號¶
　也¶
鶡冠子三巻¶
　陸佃解案漢志鶡冠子楚人居深山以鶡爲冠今書十九篇¶
　韓吏部稱十有六篇故陸謂非其全也韓公頗道其書至柳¶
<pb:CK-KZ_JYC16_01p013a>¶
　柳州則曰盡鄙淺言也好事者僞爲其書反用鵬賦以文餙¶
　之其好惡不同如此自今考之柳說爲長¶
抱朴子二十巻¶
　晉句漏令丹陽葛洪稚川撰洪所著書内篇言神仙黃白變¶
　化之事外篇駁難通釋此二十巻者内篇也館閣書目有外¶
　篇五十巻¶
坐忘論一巻¶
　唐逸人河内司馬承禎子微撰言坐忘安心之法凡七條并¶
　樞翼一篇以爲修道階次其論與釋氏相出入¶
天隱子一巻¶
<pb:CK-KZ_JYC16_01p013b>¶
　司馬子微作序言不知其何許人著書八篇修煉形氣養和¶
　心靈長生久視無出此書今觀其言殆與坐忘論相表裏豈¶
　天隱云者托之別號歟(案洪興祖云司馬子微得天隱子之學未知何據)¶
元眞子外篇三巻¶
　唐隱士金華張志和撰唐志元眞子十二巻今纔三巻非全¶
　書也旣曰外篇則必有内篇矣志和事迹詳見余所集碑傳¶
無能子三巻¶
　不著名氏唐志云光啟中隱民間蓋其自序云爾¶
莊子義十巻¶
　參政淸源呂惠卿吉父撰元豐七年先表進内篇其餘蓋續¶
<pb:CK-KZ_JYC16_01p014a>¶
　成之¶
莊子十論一巻¶
　題李士表撰未詳何人¶
¶	
¶	
¶	
¶	
¶	
¶	
直齋書錄解題道家書目終¶
