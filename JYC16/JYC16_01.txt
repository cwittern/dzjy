#-*- mode: org; -*-
#+EXPORT_ID: JYC16
#+TITLE:
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JYC16_01p001a>¶
* 直齋書錄解題道家書目¶
　　　　　　　　　　　　　宋陳振孫甫撰¶
　　　　　　　　　　　　　井研賀龍驤抄¶
《老子道德經》二卷¶
　周柱下史李耳伯陽撰。昔人言諡曰明，故世稱老明。然明之¶
　爲訓，耳漫無輪也，似不得爲諡。¶
《御注老子》四卷¶
　徽宗皇帝御製。¶
《老子注》二卷¶
　魏王弼撰。魏晉之世，元學盛行。弼之談元，冠於流輩。故其注¶
<pb:CK-KZ_JYC16_01p001b>¶
　易，亦多元義。晁說之以道曰：弼本深於《老子》，而易則未也。其¶
　於易，多假諸《老子》之旨。而《老子》無資於易，其有餘不足之迹¶
　可見矣。世所行《老子》，分《道德經》爲上下卷。此本《道德經》且無¶
　章目，當是古本。¶
《老子道德論述要》二卷¶
　司馬光撰。太史公曰：老子著書，言道德之意。後人以其篇首¶
　之文，名上篇曰道，下篇曰德。夫道德連體，不可偏舉，合從本¶
　名。温公之說如此。其不曰經而曰論，亦公新意也。¶
《老子新解》二卷¶
　蘇轍撰。東坡跋曰：使戰國有此書，則無商鞅、韓非。漢初有此¶
<pb:CK-KZ_JYC16_01p002a>¶
　書，則孔老爲一。使晉宋間有此書，則佛老不爲二。¶
《老子解》二卷¶
　葉夢得撰。其說曰：孔子稱竊比於我老彭，孟子闢楊墨而不¶
　及老氏。老氏之書，孔孟所不廢也。所解生之徒十有三，死之¶
　徒十有三，(案《老子解》云：生之徒十有三，死之徒十有三。原本作死之徒有三。誤，今攺正。)以爲四肢¶
　九竅，本韓非子解老之說。¶
《易老通言》十卷¶
　程大昌撰。其序言名爲訓老，而實該六經，故曰《易老通言》。易¶
　在而六經皆在矣。蓋以易爲六經之首也。¶
《列子》八卷¶
<pb:CK-KZ_JYC16_01p002b>¶
　鄭人列禦寇撰。穆公時人。(案劉向校定八篇，謂列禦寇與鄭繆公同時。柳宗元云，鄭繆公在孔子¶
　前幾百載。禦寇書言鄭殺其相駟子陽，則鄭繆公二十四年，當魯穆公之十年向。蓋因魯穆公，而誤爲鄭耳。)¶
《列子注》八卷¶
　晉光祿勳張湛處度撰。¶
《列子釋文》二卷¶
　唐當塗縣丞殷敬順撰。(案殷敬順撰《列子釋文》，原本作處順，今攺正。)¶
《莊子》十卷¶
　䝉漆園吏宋人莊周撰。案《史記》與齊宣梁惠同時，則亦當與¶
　孟子相先後矣。¶
《莊子注》十卷¶
<pb:CK-KZ_JYC16_01p003a>¶
　晉太傅主簿河南郭象子元撰。案《本傳》向秀解義未竟，而何頗有¶
　别本遷流，象竊以爲己注，乃自注《秋水》、《至樂》二篇，又易《馬蹄》¶
　一篇，其餘點定文句而已。其後秀義别出，故今有向郭二莊，¶
　其義一也。然向義今不傳。但時見陸氏釋文。¶
《莊子音義》三卷¶
　唐陸德明撰。卽《經典釋文》二十六至二十八卷。¶
《莊子疏》三十卷¶
　唐道士西華法師，陝郡成元英子實撰。元英隱東海，貞觀五¶
　年召至京師，永徽中流郁州，不知坐何事。唐藝文志云。¶
《鬻子》一卷¶
<pb:CK-KZ_JYC16_01p003b>¶
　鬻熊爲周文王師，封於楚，爲始皇。漢志云：爾書凡二十二篇。¶
　今書十五篇。陸佃農師所校。¶
《鬻子注》一卷¶
　唐鄭縣尉逢行珪撰。止十四篇。蓋中間以二章合而爲一，故¶
　視陸本又少一篇。此書甲乙篇次，皆不可曉。二本前後，亦不¶
　同，姑兩存之。¶
《關尹子》九卷¶
　周闗令尹喜，蓋與老子同時。啟老子著書，言道德者。案漢志¶
　有《闗尹子》九篇，而隋唐及國史志皆不著錄。意其書亡久矣。¶
　徐藏子禮得之於永嘉孫定。首載劉向校定序，篇末有葛洪¶
<pb:CK-KZ_JYC16_01p012a>¶
　後序。未知孫定從何傳授，殆皆依託也。序亦不類向文。¶
《亢倉子》三卷(案《唐書藝文志》、《文獻通考》俱作二卷。)¶
　何粲注。首篇所載，與《莊子庚桑楚》同。亢倉者，庚桑聲之變也。¶
　其餘篇亦皆依託。唐柳子厚辨其非劉向、班固所錄，是矣。今¶
　唐志有王士元《亢倉子》二卷，注云：天寶元年詔號《莊子》爲《南¶
　華眞經》列子沖虛，文子通元，亢倉子《洞靈眞經》。然《亢倉子》求¶
　之不獲。襄陽處士王士元，謂莊子作庚桑子，太史公列子作¶
　亢倉子，其實一也。乃取諸子文義類者，補其亡，然則今之《亢¶
　倉士》，元爲之也。宗元唐人，豈偶不之知也。¶
《文子》十二卷¶
<pb:CK-KZ_JYC16_01p012b>¶
　題默希子注。案漢志有《文子》九篇。老子弟子，與孔子同時。而¶
　稱周平王問，似依託者也。又案《史記貨殖傳》徐廣注：計然，范¶
　蠡師，名鈃。裴駟曰：計然，葵邱濮上人，姓辛氏，字文子。默希子¶
　引以爲據。然自班固時，己疑其依託，況又未必當時本書乎。¶
　至以文子爲計然之字，尤不可考信。柳子厚亦辨其爲駁書，¶
　而亦頗有取焉。默希子，不著名氏。晁公武曰：唐徐靈府自號¶
　也。¶
《鶡冠子》三卷¶
　陸佃解。案漢志鶡冠子，楚人。居深山，以鶡爲冠。今書十九篇，¶
　韓吏部稱十有六篇。故陸謂非其全也。韓公頗道其書，至柳¶
<pb:CK-KZ_JYC16_01p013a>¶
　柳州則曰盡鄙淺言也。好事者僞爲其書，反用鵬賦以文餙¶
　之，其好惡不同如此。自今考之，柳說爲長。¶
《抱朴子》二十卷¶
　晉句漏令丹陽葛洪稚川撰。洪所著書，内篇言神仙黃白變¶
　化之事，外篇駁難通釋。此二十卷者，内篇也。《館閣書目》有外¶
　篇五十卷。¶
《坐忘論》一卷¶
　唐逸人河内司馬承禎子微撰。言坐忘安心之法。凡七條，并¶
　樞翼一篇。以爲修道階次。其論與釋氏相出入。¶
《天隱子》一卷¶
<pb:CK-KZ_JYC16_01p013b>¶
　司馬子微作序。言不知其何許人。著書八篇，修煉形氣，養和¶
　心靈，長生久視，無出此書。今觀其言，殆與《坐忘論》相表裏，豈¶
　天隱云者，托之别號歟。(案洪興祖云：司馬子微得天隱子之學，未知何據。)¶
《元眞子外篇》三卷¶
　唐隱士金華張志和撰。唐志《元眞子》十二卷，今纔三卷，非全¶
　書也。旣曰外篇，則必有内篇矣。志和事迹，詳見余所集碑傳。¶
《無能子》三卷¶
　不著名氏。唐志云光啟中隱民間。蓋其自序云爾。¶
《莊子義》十卷¶
　參政淸源呂惠卿吉父撰。元豐七年，先表進内篇，其餘蓋續。¶
<pb:CK-KZ_JYC16_01p014a>¶
　成之。¶
《莊子十論》一卷¶
　題李士表撰，未詳何人。¶
¶	
¶	
¶	
¶	
¶	
¶	
直齋書錄解題道家書目終¶
