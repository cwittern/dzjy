#-*- mode: org; -*-
#+TITLE: 太上大通經註
#+DATE: 2011-05-31 15:53:25
#+PROPERTY: kxid KX056
#+PROPERTY: title 太上大通經註
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0105
#+PROPERTY: id JY059
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY059_01p036a>¶
* 太上大通經註　　　@by都梁參學清庵瑩蟾子李道純註¶
　太上謂無上可上大通謂無所不通經謂登眞之徑路眾所¶
　通行之道也首章云無形無體謂眞空妙理最上一乘之妙¶
　也卽太上之義次章云如空無相謂四通八達無所窒礙卽¶
　大通之義也下章云無相無爲廣無邊際謂大道至廣至大¶
　至妙無窮日用之間頭頭顯露此所以爲經也¶
先天而生　(顯諸仁)　生而無形　(藏諸用)¶
後天而存(所存者神)　存而無體(神無方易無體)¶
然而無體(陰陽不測)　未嘗存也(運化不息)¶
故曰不可思議(妙用無窮)¶
<pb:CK-KZ_JY059_01p036b>¶
　右眞空一章原道之始也子曰天何言哉四時行焉百物生¶
　焉卽先天而生生而無形之義也中庸曰視之而不見聽之¶
　而不聞體物而不可遺卽後天而存存而無體之義也然而¶
　無體故運化生成而無窮也非窮理盡性者其孰能與於此¶
　故授之以玄理章¶
靜爲之性(寂然不動)　心在其中矣(感而遂通)¶
動爲之心(見物便見心)性在其中矣(無物心不見)¶
心生性滅(心生種種法生)心滅性現(心滅種種法滅)¶
如空無象(大象無形)　湛然圓滿(通上徹下)¶
　右玄理章原性之元也中庸曰喜怒哀樂未發之謂中中也¶
<pb:CK-KZ_JY059_01p037a>¶
　者天下之大本也卽靜爲之性之義又曰發而皆中節謂之¶
　和和也者天下之達道也卽動爲之心之義性本靜非心則¶
　不見心本靜非動卽不見因物見心潛心見性性寂知天是¶
　謂通也苟或心隨物轉性所以忘也故曰心生性滅設若潛¶
　心入寂性所以現也故曰心滅性現蓋性如虛空動與不動¶
　常寂見與不見常明一切物來相撓如片雲點虛空相似大¶
　清還受點也無旣不受點則湛然圓滿我之性天亦復如是¶
大道無相故內常攝於有　(養其無象象故常存)¶
眞性無爲故外不生其心　(無所用心心故常存)¶
如如自然廣無邊際　(無爲則無不通)¶
<pb:CK-KZ_JY059_01p037b>¶
對境忘境不沉於六賊之魔　(我不逐境境無干我)¶
居塵出塵不落於萬緣之化　(我不立塵塵不染我)¶
致靜不動　(大定)　　致和不遷　(大慧)¶
慧照十方　(大明)　　虛變無爲　(大道)¶
　右玄妙章明道之理也故次之以玄理章洞古經云養其無¶
　象象故常存卽大道無象之義孟子曰無爲其所不爲卽眞¶
　性無爲之義內無相則如如自然外無爲則廣大悉備祖師¶
　謂丹田有寶休問道對境無心莫問禪卽此義也對境忘境¶
　何魔之有居塵出塵何緣之有緣息則性靜魔息則心和致¶
　靜則不動致和則不遷二理兼持則圓明普照神變無方也¶
<pb:CK-KZ_JY059_01p038a>¶
　　　　頌曰¶
　　　　　有法悟無法　(心隨法生法隨心滅)¶
　　　　　無修解有修　(性本無修修卽非性)¶
　　　　　包含萬象體　(心空性寂無所不容)¶
　　　　　不掛一絲頭　(纔染一塵卽成滲漏)¶
　右頌言其體用也體之則無用之則有所以自有法頓悟無¶
　法因無修勘破有修至於有無不立心法雙忘體同太虛包¶
　羅無外大道之理至是而盡矣¶
¶
¶
<pb:CK-KZ_JY059_01p038b>¶
¶
¶
¶
¶
¶
¶
¶
¶
¶
¶
