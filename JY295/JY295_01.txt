#-*- mode: org; -*-
#+TITLE: 甘水仙源錄
#+DATE: 2011-11-02 11:12:18
#+PROPERTY: kxid KX283
#+PROPERTY: pinyin Ganshui Xianyuan Lu
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0973
#+PROPERTY: id JY295
<pb:CK-KZ_JY295_01p001a>¶
* 甘水仙源錄序¶
夫道家之學以祖述黃老而憲章莊列者也後之學者去聖逾¶
遠所謂微妙玄通大本大宗閎行博大之理枝分派別莫得其¶
傳蓋已數千餘𡻕於今矣道不終否待時而行我重陽祖師挺¶
天人之姿奮乎百世之下乃於金正隆己卯夏遇眞仙於終南¶
山甘河鎭飮之神水付以眞訣自是盡斷諸緣同塵萬有卽養¶
浩於劉蔣南時等處者三年故得心符至道東遊海濱度高弟¶
弟子丹陽長眞長生長春玉陽太古諸君遞相闡化於是高人¶
達士應運而出大則京都小則郡邑建立名宮傑觀比比皆是¶
遂使眞風遐布於世間聖澤丕敷於海內開闢以來而道門弘¶
<pb:CK-KZ_JY295_01p001b>¶
闡未有如斯時之盛嗚呼其重陽祖師曁門下諸君有功於玄¶
教者爲不淺矣道謙爰從弱冠寓迹于終南劉蔣之祖庭迄今¶
甫五十載每因教事厯覽多方所在福地名山仙宮道觀堅立¶
各師眞之道行及建作勝緣之碑銘者往往多鴻儒巨筆所作¶
之文雖荆金趙璧未易輕比道謙旣經所見隨卽紀錄集爲一¶
書目之曰甘水仙源錄鋟梓以傳如他日嗣有所得繼之斯後¶
庶使向上諸師仙功道行不離几席之上得以觀覽者焉亦可¶
謂玄教盛事之一端也至元戊子𡻕重九日夷門天樂道人李¶
道謙序¶
¶
