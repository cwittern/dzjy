#-*- mode: org; -*-
#+TITLE: 太上洞玄靈寶開演祕密藏經
#+DATE: 2011-05-31 15:51:23
#+PROPERTY: kxid KX035
#+PROPERTY: title 太上洞玄靈寶開演祕密藏經
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ0329
#+PROPERTY: id JY036
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY036_01p008a>¶
* 太上洞玄靈寶開演秘宻藏經¶
太上大道君以上皇元年十月五日與無量天眞妙行神人詣¶
太微帝君處明霞之上瓊闕之內金華之房諸天上帝淸齋道¶
前旋行步虛誦詠靈章一依俯仰三乘之格扣擊法鼓普集羣¶
眞此時眾聖莫不皆集敷講玄妙闡揚道德聖眾列位四座嚴¶
整太微帝君從座而起稽首道君今日大慶教誡之晨迂屈聖¶
尊曲降卑肆洪慈垂盼過忝重恩賤臣小子希遭嘉會羣眞歡¶
樂不並於常伏願哀憐覺所未悟不審三世十方天尊所得妙¶
身以何爲法爲同一體爲各異耶唯願哀矜具垂敷演令一切¶
眾生及將來世學道之人有所依倚緣恩上啓伏用戰惶¶
<pb:CK-KZ_JY036_01p008b>¶
太上道君方命西臺金母三十二天齊聲合和唱詠靈音鼓天¶
妓樂表現祥瑞驚天駭地妙麗殊特良久言曰深乎微哉乃欲¶
問發眞道秘藏自我成道已來未曾說此隱奥之事今旣有請¶
冐禁相傳當諦聽受勿妄宣泄是時眾會伏受要言¶
太上告曰至眞妙理寂絕無形淸淨凝湛不可言名方便引化¶
略開二途一者道身寂體虛無二者生身誕孕形軀言道身者¶
離一切相正慧成滿除斷虛妄㝠契玄宗與道爲一不滅不生¶
無來無去言語路斷念慮永畢言生身者隨順世法依因父母¶
氣數和合瓊胎靈府猶如虛空隨宜出處年月不同腋背降誕¶
長養深宫或生而皓素或常保少容瓌姿妙質天人所宗帝君¶
<pb:CK-KZ_JY036_01p009a>¶
禮曰不審道身卽是寂本爲更有義名爲本耶¶
太上告曰道爲聖本本卽道根雖是一體先無二源道名獨立¶
體自靈通强字無待遠逝息功本對於末因待假名稱爲物始¶
用涉能生又爲定本動寂用殊出没互表語嘿相須帝君又問¶
如是本身能生萬物卽是萬物之本始者此與神本有何差别¶
太上答曰源其實體無有二相何以故俱畢竟故無始終故不¶
可說故以善方便亦得言異所謂神本是妄想初一念之心能¶
為一切生死根本以是初心念念相續眾生業果輪轉無窮是¶
名識初亦名神本言本身者卽是道情淸淨之心能爲一切世¶
出世法之根本故故名爲本如是眞性非心不心非色不色無¶
<pb:CK-KZ_JY036_01p009b>¶
緣慮故非無常故故言非心能生心故無不知故亦名爲心無¶
所礙故故名非色能生色故道眼見故亦名爲色是淸浄心具¶
足一切無量功德智慧成就常住自在湛然安樂但爲煩惱所¶
覆蔽故未得顯了故名爲性若修方便斷諸煩惱障法盡故顯¶
現明了故名本身如此身者本自有之非今造故故名爲本本¶
非有性非三世攝方便說故非非三世本來有故名爲過去一¶
切眾生必定嘗得故名未來十方大聖今已得故故名現在雖¶
復說有三世差别體不動故常住無變帝君又問若是本身性¶
是具足一切煩惱云何能障若本具足而起障者一切神尊得¶
成道亦已應還失何以故體唯一故¶
<pb:CK-KZ_JY036_01p010a>¶
太上答曰雖體是一義則有二方便未足故方便具足故是故¶
我言一切諸法以空爲性爲化眾生善巧方便隨宜演說是言¶
說性猶如虛空亦無分别識本本身皆虛空相得無所得故無¶
所失有所得故故有所失是故凡夫名爲失者十方神尊名爲¶
常德帝君又問若生死法無始無終本性淸淨何故不名無道¶
果耶¶
太上答曰生死之法有因果故故是無常不名道果常道之體¶
非因果故是故爲常體是果故故名道果帝君又問如是本身¶
爲悉共有但是一身爲各各有有無量身若有一者一人得已¶
應礙餘人若是多迹非爲太一不得言常¶
<pb:CK-KZ_JY036_01p010b>¶
太上曰我不說言一切諸法如虛空耶虛空之性非一非多非¶
礙非無礙如是本身亦復如是體非一多性無障礙太微帝君¶
稽首謝曰謹聞命矣不審生之與迹二義云何經門二言敢以¶
諮啓伏願弘慈廣垂分别¶
太上告曰體實無二隨義名身生體擢貌事事同人迹無定相¶
形不常倫但能顯本卽是迹陳帝君又問生身迹身是應作耶¶
太上答曰如是如是生之與迹並稱機緣利益不差卽名爲應¶
體則無别隨義異名帝君又問是迹身者爲有法耶爲無法耶¶
太上答曰我不說云一切諸法性無所有云何迹身而當有法¶
若假名字亦有亦無不離本故故名爲無眾生見故故名爲有¶
<pb:CK-KZ_JY036_01p011a>¶
更非别體故名爲無有實利益故名爲有猶如明鏡能見色象¶
了了分明種種差别是鏡中象不可定說是有是無而亦得言¶
鏡中有像一切眾生心鏡明故見眞道像又如止水無波濤故¶
影現日月星辰飛鳥日月星辰以及飛鳥悉見水底一切諸物¶
亦見自影了了分明此水中物及所見影俱非眞實不可言有¶
不可言無一切眾生心水澄淸見道身影亦復如是體卽眞道¶
是故非有非不見故不得言無如追逝者尋跡能得是跡與人¶
非一非異迹身亦爾明解之人用跡入悟見眞道身知無迹法¶
故名爲一非不因迹漸得開曉建立福田是名爲異如是之義¶
是道境界非是凡夫下聖能了於是道君欲顯斯義重說偈言¶
<pb:CK-KZ_JY036_01p011b>¶
道身不生滅　　　任理自玄通　　　湛然常淸淨¶
獨立强言空　　　絕名無待對　　　亦忘造物功¶
端靜息義用　　　蕭寂守虛冲　　　本身爲物始¶
生立布三才　　　冥功雖叵測　　　圓照逐念開¶
能爲妙迹本　　　表見億萬該　　　神用無起滅¶
奇功靡去來　　　生身託父母　　　寄慧示同凡¶
瓊胎非世孕　　　變示適所堪　　　端嚴使欣慕¶
白首破迷貪　　　非是骨肉身　　　隨願之所覃¶
權迹無定方　　　見身亦長久　　　遍示五道形¶
姿容順研醜　　　任本之所垂　　　利益無優貌¶
<pb:CK-KZ_JY036_01p012a>¶
乍有變化生　　　時或因父母¶
太微帝君稽首又曰敢問道身爲有因耶爲無因耶若有因者¶
同世問法因緣生故故是無常若無因生復墮邪見異道之謂¶
若是道身不從因生自然有者一切眾生不修道者應皆成道¶
如是二義云何可了唯願慈愍廣垂開示¶
道君答曰太微帝君乃能顯發如是深奥微宻之義夫正道者¶
眞實之相非言語法之所能宣今言道者寄言顯示令得悟入¶
解了無言忘筌取旨勿著文字所言道者通達無礙猶如虛空¶
非有非無非愚非智非因非果非凡非聖非色非心非相非非¶
相卽一切法亦無所卽何以故一切法性卽是無性法性道性¶
<pb:CK-KZ_JY036_01p012b>¶
俱畢竟空是空亦空空空亦空空無分别分别空故是無分别¶
亦復皆空空無二故故言其卽而諸眾生不能解了如是義故¶
於無法中而生法想於不空中而生空想以有如是心想倒故¶
而有見著具是四倒妄造諸法計我及物故名生死不得道身¶
天尊大聖了此實性畢竟無性洞會道源混體冥一故名得道¶
身與道一故名道身習此正觀名之曰因亦無所習故名非因¶
是故正道非從因生亦非無因體非是果亦非非果非常非非¶
常非滅非非滅如是深奥秘宻之義唯性與道乃能解知上聖¶
眞仙皆不通達以信力故髣髴能知如是身者住無所住無所¶
不住是名正道眞實之身帝君又曰不審¶
<pb:CK-KZ_JY036_01p013a>¶
天尊所受生身業相云何¶
太上告曰所言生者無生不生離一切生何以故十方天尊生¶
已盡故染欲無明永淸淨故故無有生欲利眾生示同世法是¶
故有生何以故我若說云道氣高遠寂滅不生眾生便謂不可¶
修習無迴向心不修善業是故說云一切聖人皆有生果然非¶
結業隨願故生若復相說隨人天生皆以上業而爲生因以於¶
其中最第一故是名分别生身之相太微帝君稽首禮曰善哉¶
道君演說如是深奥之義自昔以來未曾得聞如是妙經譬如¶
薄福重罪之人生而聾盲不見五色靑黃赤白及黑等相不聞¶
宮商五音之聲有大明醫授以妙術爲開耳目一切色聲無不¶
<pb:CK-KZ_JY036_01p013b>¶
聞見我亦如是聞於是經能得聞見二種身相當知是經是法¶
耳目其有得者能見正道二種法身權實之趣大明醫者卽是¶
道君示我妙經如施耳目得此教者卽得正道微妙之身得道¶
身已便能隨順示見生身是經能生二種身故名爲法母何以¶
故是深妙教能令一切生眞法身如世慈母能生子故至孝之¶
子常念鞠育懷抱之恩思欲上報終天無極我等如是因是正¶
教生無漏身是故常當報恩供養安置堂殿七寶莊嚴香花燈¶
燭伎樂幡蓋晨夕朝禮如侍所親¶
太上道君答帝君曰如是如是實如所說我從昔來未曾爲人¶
說如是法何以故是諸學者力未堪故非是我等十方天尊有¶
<pb:CK-KZ_JY036_01p014a>¶
所隱覆有所恡惜所演法言皆表一道一味一相而諸眾生各¶
得悟入深淺差别隨解有異名爲别教示其一相故曰同歸無¶
異經也譬如天降一味甘雨江河大海受處不同名爲異水雨¶
實唯一十方大聖降一法雨隨三乘器受益不同故名三教所¶
示身相亦復如是於未悟者名爲未說於解了者常滿究竟是¶
故我等無所祕藏是時太微帝君及諸大眾聞是法音歎未曾¶
有於虛空中雨天妙花鼓天伎樂供養道君而共齊聲說偈歎¶
曰¶
　　我等歸命太上尊　　　　無上最勝眞法王¶
　　巧說二種微妙身　　　　猶如等降甘露雨¶
<pb:CK-KZ_JY036_01p014b>¶
　　三乘得悟有差别　　　　道君所說皆周普¶
　　眾生汛此法舟航　　　　免度生死大河苦¶
　　服此淸淨良法藥　　　　身心垢穢病皆愈¶
　　各䝉法利喜充遍　　　　是故禮謝慈悲父¶
爾時太微帝君及諸大眾說是偈已白太上言若諸神尊所說¶
諸法同表一道無淺深者云何而得有圓滿教及未具了差别¶
趣邪¶
道君告曰若於大聖諸有所言皆是正觀一切智心無非畢竟¶
悉是了義隨眾生故半滿不同爲鈍根者或時說有或時說空¶
或時說常或說無常是名兩半前後異說不得一時隨病發故¶
<pb:CK-KZ_JY036_01p015a>¶
偏示一義是名爲半前病除已復顯一藥用具足故名之爲滿¶
了兩半已入一中道乃名具足圓滿之相若深智者聞說一邉¶
卽應了悟因緣假名卽正中道所言中者離一切著亦無所離¶
不滯二邉故名爲中能通眾生至善家處到解脫城故名為中¶
若有了知是中道者名爲正觀是第一乘能運學者出離三界¶
過二生死了眞法性成無上道是故此經能破無邊無明暗室¶
令見無上正法珍寶猶如明燈破一切暗令有目者見諸寶物¶
隨意更用稱心快樂我今哀愍闇苦眾生然此法燈照煩惱闇¶
普令一切尋光見道得眞智慧自在安樂極無上果究竟昇玄¶
太微帝君白太上曰若如是者唯當正解中道之要便得成道¶
<pb:CK-KZ_JY036_01p015b>¶
何須更習諸餘經誡爲繁勞耶¶
太上告曰若諸學人深藴德本了達正空中道之相是卽具足¶
無俟更修諸餘法術但爲五濁諸眾生等未了此經深妙之趣¶
先示餘法調伏其心遮斷煩惱四魔惡賊猶如¶
帝王具足無量珍寶樂具而須城舍墻塹莊嚴防斷盗賊遮諸¶
障難如是正觀始悟心王住中道城以諸誡慧爲法墻塹牢自¶
莊嚴備諸魔試是故十方天尊大聖具演經誡廣開法門太微¶
帝君稽首拜曰敢問道君畢竟究竟云何差别願垂告示¶
太上曰畢者决也竟者定也我所說法决定無二如言世間無¶
常若空空無我淨道果常臻安樂自在眞實淸淨若異學者有¶
<pb:CK-KZ_JY036_01p016a>¶
來難問如是之義終不動轉三世神尊皆作是說是决定畢竟¶
之義又復畢者名審竟者名諦若諸道君說一切法本性淸淨¶
如虛空性假因緣有體非眞實中道之理性無顚倒是寂滅相¶
作是說者審諦誠信無有虛妄是故復名畢竟之義又復畢者¶
名達竟者言了十方大聖坐道場時證深正智於一切法及法¶
眞性一念洞明通達照了無有差謬是智圓滿稱寔相法達了¶
無遺故名畢竟言究竟者究之言到竟之言邊際十方神尊得¶
一切智到法邊際是名究竟又復究者名斷竟者名盡一切神¶
尊以實相慧斷煩惱習一切皆盡具足解脫是明究竟又復究¶
者名度竟者名已十方大聖得道眞人度生死海已至彼岸故¶
<pb:CK-KZ_JY036_01p016b>¶
名究竟如此是名分别畢竟究竟差别之象帝君又曰當何名¶
此經云何傳授方法所須願垂具告¶
太上曰此經名爲開演秘密之藏所以者何此經明於三世十¶
方得道神尊微宻妙身祕藏之義如我等比無上法王出此五¶
濁化諸眾生三業示見方便善巧意趣微隱難可了知所以爾¶
者十方天尊所得之身卽眞道相體合自然無形無名非造作¶
法如虛空相無數劫來久證此法同一性相平等無二而能出¶
見種種法身示修習報應化無方人天惡道隨類所見受生業¶
行皆同其法或見殊勝超踰世間第一希有獨步無畏威變自¶
在不可思議是名開演身祕宻藏能於正道眞寔之性無言無¶
<pb:CK-KZ_JY036_01p017a>¶
說寂滅相中善巧因緣分别顯示隨其所宜說法無盡言辭次¶
第義味深賾或說一乘或說三乘人天業果漸漸開化使得同¶
歸眞一正道是名開演口祕宻藏雖無念慮離分别想以一切¶
智洞達空門正解正觀窮理邊底與眞實相平等爲一以一切¶
種智照世間法色法非色法心法非心法人天五道四大六家¶
眾生想念果報因緣於一念中明了無礙善識根性隨宜所行¶
世出祕法洞達究盡是名開演心祕宻藏以是三種祕宻之法¶
成眞道身非是凡夫乃至上聖所能覺知我於是經具開此義¶
明說身相啓方便門令諸學者入重玄趣是故此經名爲開演¶
祕宻奧藏如是受持此經大乘眾經中最妙若有至心堪能解¶
<pb:CK-KZ_JY036_01p017b>¶
了講宣其義審得其人稽首而傳不須盟信何以故已受餘經¶
知其心故亦是平等無揀擇故太微帝君拜手言曰善哉道君¶
演說如是深奧之義我於今日始知神尊審是眾生眞實父母¶
能以大慈大悲之力於無相中示眞法相說此三種微宻之趣¶
令諸來生悟一乘道得妙法身證無上覺自能了知祕宻之藏¶
亦當能爲一切眾生開演甚深三種微宻我今始知無上大乘¶
平等正法無擇穢賤唯授能行有心之人輙當傅付令此妙教¶
廣得流通普令一切開正法眼紹繼道君無上之位使三寶輪¶
轉運照無輟¶
太上告曰善哉帝君乃能發心弘宣此法來生男女當受斯慶¶
<pb:CK-KZ_JY036_01p018a>¶
咸見正道得淨法身帝君當知若使餘經不流布者於諸世間¶
無深損害若失此經一句一偈則爲一切搆諸災禍何以故此¶
經明示眞道正身卽是眾生終歸窟宅若失此經永爲孤露流¶
漂三塗五道之中沒於長苦無由解脫何以故不得本源無所¶
歸故是故帝君常當一心弘宣此法必使流通我昔受之於太¶
帝太帝受之於五帝上眞高上玉皇玉皇受之於玉淸帝君消¶
魔大王大王受之於八天虛皇帝君口口相傳不記文字帝君¶
今可書而錄之使得流布將來眾生吾當以神通力守護此經¶
隨有之處悉皆吉祥大劫之周餘道皆滅此經獨存當還大羅¶
之天隨機下世救度天人於是太微帝君䥴玉爲簡鏤金爲字¶
<pb:CK-KZ_JY036_01p018b>¶
編以白銀撰錄此經盛以紫玉之函封於七寶之臺仙童玉女¶
散花燒香供養靈文是時大眾聞受經巳太上道君還於玉京¶
諸來會者各禮而去¶
¶
¶
¶
¶
¶
¶
