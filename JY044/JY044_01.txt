#-*- mode: org; -*-
#+TITLE: 太一救苦護身妙經
#+DATE: 2011-05-31 15:51:28
#+PROPERTY: kxid KX043
#+PROPERTY: title 太一救苦護身妙經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0351
#+PROPERTY: id JY044
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY044_01p082a>¶
* 太一救苦護身妙經¶
爾時¶
元始天尊在玄景之上淸微天中九色玉堂昇七寶座放大光¶
明普集萬靈與天教化十方天尊道君老君帝君元君丈人聖¶
人萬萬仙眾俱來詣座聽宣妙法於是梵王稱善帝釋欣歌仙¶
樂自響隨光而至是時¶
太上老君身離玉座步躡蓮花眞人侍於左右玉女扶於曵裙¶
至¶
天尊前奏曰臣等䝉師開化受福天堂施功無極恩不可量臣¶
觀三界之中苦海之內無量眾生橫遭厄難罪網牽纒異類羣¶
<pb:CK-KZ_JY044_01p082b>¶
情難逃生化臣不可住於太淸欲仗威光分身三界救度羣情¶
惟望至尊觀心慈慜於是¶
元始天尊微起法身告¶
老君曰善哉善哉汝離玉座驚怖萬天救苦救生不須汝言可¶
還座中吾爲宣說¶
天尊曰萬物吾生萬靈吾化遭苦遭厄當須救之不須汝威力¶
化身救度此東方長樂世界有大慈仁者太一救苦天尊化身¶
如恆沙數物隨聲應或住天宮或降人間或居地獄或攝羣邪¶
或爲仙童玉女或爲帝君聖人或爲天尊眞人或爲金剛神王¶
或爲魔王力士或爲天師道士或爲皇人老君或爲天醫功曹¶
<pb:CK-KZ_JY044_01p083a>¶
或爲男子女子或爲文武官宰或爲都大元帥或爲教師禪師¶
或爲風師雨師神通無量功行無窮尋聲救苦應物隨機今告¶
汝知老君重奏曰此之威神有無量變化如何得至我師御前¶
天尊告老君曰汝可舉聲唱太一之名使仙官齊詠自然應化¶
現身於是老君眾仙等遵其教旨齊聲稱詠太一救苦天尊之¶
名忽見帝君班中有童子一人步步躡於蓮花稽首至¶
天尊前奏曰臣乃太一爲我師開化說法臣集相聚形聽宣妙¶
音天中快樂一時地下動經萬刦三界之中羣生受苦高聲呌¶
喚苦哉苦哉旋遶¶
天尊禮拜俯伏乞下天宫於是眾仙見童子奏對泣涙滴衣哽¶
<pb:CK-KZ_JY044_01p083b>¶
噎嘆言天上快樂地下受災輪迴報對何時淸閑¶
天尊吿太一曰汝行願慈悲眾生受苦依汝行願分身救之童¶
子喜笑再拜而退眾仙觀見童子化一天尊足躡蓮花圓光照¶
耀手執柳枝凈水九頭獅子左右從隨乘空而去又見¶
天尊化一帝君足躡蓮花手執如意圓光照耀九頭獅子左右¶
從隨乘空而去又見帝君化一眞人足躡蓮花手放神光上通¶
九天下通九地九頭獅子左右從隨乘空而去又見眞人化一¶
女子身著火錦襯衣披髪跣足躡於蓮花手執金劒圓光照耀¶
九頭獅子口吐火熖遶於身形乘空而去老君奏¶
天尊曰此聖威德變化救生從何而有甚刦修行惟願應機爲¶
<pb:CK-KZ_JY044_01p084a>¶
眾宣說¶
天尊曰此聖在天呼爲太一福神在世呼爲大慈仁者在地獄¶
呼爲日耀帝君在外道攝邪呼爲獅子明王在水府呼爲洞淵¶
帝君汝是吾之氣吾是汝之根汝知吾知此是九陽之精甚靈¶
甚靈汝可祕之不可盡述是時老君聞¶
天尊言閉目定神彈指叩頭咒曰¶
元元之祖氣　妙化九陽精　威德布十方　恍恍現其眞¶
三九揚風出　徘徊離始靑　恭敬生瓊液　奉之免渴饑¶
萬靈當信禮　八苦不能隨　積行持科戒　提攜證玉京¶
爾時¶
<pb:CK-KZ_JY044_01p084b>¶
天尊重告老君及諸仙曰若有眾生時遭疾疫病痛纒綿可以¶
焚香念誦聖號看轉此經疾患退散克獲安甯若有眾生求官¶
覓職姦佞妄生但當念誦聖號看轉此經自然嫉妬不生高遷¶
祿秩若有眾生泛涉江海波浪所驚魚龍欲傷可以存思念誦¶
聖號便得達岸無有害傷若有眾生值雷霹靂風雨驚怖但當¶
存思念誦聖號神氣爽淸魂魄不動若有眾生父母師資六親¶
不和兄弟乖疎但當存思念誦聖號看轉此經自感六親和睦¶
父慈子孝兄友弟恭若有帝王國主朝生叛臣兵火作亂風雨¶
不調萬民塗炭怨地尤天但當持齋念誦看轉此經風雨便得¶
順時叛臣敗露國泰民安若有眾生爲邪精鬼賊妄來所傷但¶
<pb:CK-KZ_JY044_01p085a>¶
當存思念誦聖號妖魅自止鬼賊滅亡若有眾生山林往來被¶
蟲蛇禽獸奔奪所傷但當存思念誦聖號禽蟲自退不敢來害¶
若有女人懷受胎孕臨產艱難但當存思念誦聖號自感眞氣¶
佑護無痛無傷便生智慧之男有相之女六根具足母子團圓¶
若有男子女子慕道求仙在家出家養性養命但當存思念誦¶
聖號看轉此經便得功行圓滿白日昇天若有眾生頻遭枷鎻¶
牢獄之中呻吟難訢但當存思念誦聖號便得解脫出離囹圄¶
若有眾生爲七祖九先門人同學夫妻男女身殁之後流滯寒¶
庭未得託生但當存思念誦聖號自然出離陰境便得生天若¶
有眾生爲𡨚家牽引復連相纏但當存思念誦聖號𡨚家解釋¶
<pb:CK-KZ_JY044_01p085b>¶
復連斷除於是¶
天尊告老君曰此聖最尊最貴最聖最靈每月三九日多降人¶
間常於淨室中焚香禮拜柳枝淨水時花藥苗如法供養自然¶
夀滿一百二十五福常臻八難遠離切忌竈下灰燼石榴穢物¶
此爲不潔勿令觸之爾時¶
天尊說經畢竟大會之中羣仙唱善獅子能語鳳凰能言魚龍¶
成人枯朽還生蠢動含情福資皆徧巍巍堂堂皆得昇仙於是¶
道君老君無量眾眞同聲讚嘆今聞妙音大獲利益奉辭而退¶
¶
