#-*- mode: org; -*-
#+TITLE: 太上洞玄靈寶天尊說救苦妙經
#+DATE: 2011-05-31 15:51:19
#+PROPERTY: kxid KX022
#+PROPERTY: title 太上洞玄靈寶天尊說救苦妙經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0399
#+PROPERTY: id JY023
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY023_01p001a>¶
* 太上洞玄靈寶救苦妙經序¶
夫學長生久視之道在乎鍊炁養神兼施並行然鍊養之功本¶
乎一心心能勤修則學仙何患乎不得眞誥曰仙者心學奧哉¶
斯旨也僕夙慕修眞未逢上士有果能明生死達性命者僕將¶
跪履而問焉比遊武夷西湖與四明吕君邂逅一見驩然遂定¶
交爲煙蘿友因俱載以歸館於靜舍吕君號洞陽子蚤遇至人¶
刻意莊老之學博極仙書問靡不知一日謂愚曰世有所謂救¶
苦經者實大洞之宻旨上道之秘言也以其隱奥玄微難窮妙¶
理所以傳自往古而詮註未彰思欲殫所藴發揮其義未幾書¶
成滔滔萬言首明一點指慶雲祥煙爲太和辯生門死戸爲玄¶
<pb:CK-KZ_JY023_01p001b>¶
牝分二炁之清濁判三昧之火符以泥丸仙明眞性之所歸還¶
上天炁爲命寶之所集總談上道之樞要粲然包括其中不惟¶
警未聞裨後學而已抑亦使人洞明修鍊默識天機豈架空言¶
衒虛文之比哉噫此經之妙道至言晦久而未明今日顯矣夫¶
天中之尊演教法弘濟所謂救苦者非獨爲幽魂苦爽而設其¶
所救者普天之下生靈耳蓋欲使人人體道咸離迷途湛壺天¶
之朗徹悟眞性之無爲然後服天氣盜虛无結聖胎通神明使¶
形與神妙白日飛昇是謂大丈夫越世表出三界輪迴之難始¶
名真救苦耳大矣哉超死度生無出是經有遇斯解留神不捨¶
者必見其得道矣錦江葆真子周凖謹序¶
