#-*- mode: org; -*-
#+EXPORT_ID: JYP01
#+TITLE:
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JYP01_01p001a>¶
* 重刋道藏輯要序¶
道賴人顯，亦賴書傳。亘古迄今，勢所不易。所患者有人無書，而¶
道不能顯。有書無人，而書亦湮沒耳。僕不敏，生平樂道，竊有述¶
古之志焉。自光緒二十四年庚子四月，延訪玉經箋註，游成都¶
二仙菴，晤方丈閻氏，名永和，字笙喈，道號雝雝子。其先樂善好¶
施，父名萬宗，字守中，講書勸世，遇藍逆殉節。時雝雝子年十餘¶
𡻕，出家脩行，學道長生。至是謂僕曰：人有三奇，三奇者精氣神¶
也。人非三奇，無以成道。卽非道，無以爲敎。何以又分三教乎。曰：¶
儒言忠恕，佛言慈悲，道言感應。教雖分三，而其本原則一也。曰：¶
說有據乎。老子以周昭王二十五年度函谷關，作《道德經》五千¶
<pb:CK-KZ_JYP01_01p001b>¶
餘言，授文始眞人，爲道門圭臬嗣。攜文始渡流沙，其地君民喜¶
殺，乃演說浮屠，化其國王妃后，遂有不二法門之教。周敬王時，¶
孔子適周，問禮老子。謂之曰：至陰肅肅，至陽赫赫，肅肅出乎天，¶
赫赫出乎地。所謂出乎地者，性之根也。出乎天者，命之蒂也。孔¶
子歸魯，而門人之學日益進。由此觀之三教一原，是耶非耶。曰：¶
然則三教學人，何以互相訾毀。蓋自有道以來，授受失眞。學道¶
者惑於方術，學佛者落於頑空，學儒者徒弋科名，而罔知明德。¶
加以旁門左道，支派雜出，獲罪於聖賢仙佛而不覺悟者，比比¶
然也。濂洛諸儒，猶與二氏並稱於世。過此以往，烏覩其可彼互¶
相訾毀者，特聖教之湮沒使然。雝雝子曰：大道其不興乎。曰：興¶
<pb:CK-KZ_JYP01_01p002a>¶
何以言之，曰：天不變，道亦不變。今世之人，習尙乖異。若能以人¶
之浮慕紛華者，教之歸眞反樸。人之外本内末者，導之明善誠¶
身。由此師道立而善人多，無人不學，無學不精。舉古來仙經釋¶
典，與五經三傳，互相發明，使天下學人，皆得所觀摩，而居於可¶
聖可賢可仙可佛之地，斯大道所由興也。我¶
朝勵精圖治，學校維新，其間必有眞儒碩彥出而維持。特道門書¶
籍頗多遺失，有志於道者，其將何以取證乎。曰：無慮。今有嚴君¶
雁峯，家藏《道藏輯要》全書一部，其中言天人合一之原，性命雙¶
修之旨。雖由纂輯以成，實包括全藏而無餘藴。余欲刻之，而款¶
鉅難籌。僕聞之慨然曰：善哉，子何爲善之不勇也。人特患無志¶
<pb:CK-KZ_JYP01_01p002b>¶
耳。有志者事竟成。何慮款之難籌。若是吾與子同心協力，期於¶
蕆事焉可也。雝雝子曰：唯唯。於是約同堂諸友，籌費集金，倡付¶
剞劂。其後絡續捐刻，至今吿成。雝雝子曰：子誠好行其德者乎。¶
曰：不然。吾先君子瑞門公性情剛正，素習儒醫，時以救人利物¶
爲念。逮余束髮受書，先君子嘗戒之云，汝讀聖賢書，心貴有恆，¶
尤貴無欺。有恆方能成業，無欺方可問心。弱冠後，又戒以持身¶
涉世，首貴知人。如此方可交人，如此方不悞已。僕雖不肖，不敢¶
不以自勉。今與子苦心孤詣，勸募捐貲，以成此書，匪特端後人¶
之趨向，亦期不負庭訓，稍體聖賢仙佛救世濟人之慈心云爾。¶
　　時¶
<pb:CK-KZ_JYP01_01p003a>¶
光緒丙午年新津彭瀚然，謹序於乾陽故我之廬。¶
¶	
