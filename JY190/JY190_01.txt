#-*- mode: org; -*-
#+TITLE: 立教十五論
#+DATE: 2011-11-02 10:43:12
#+PROPERTY: kxid KX189
#+PROPERTY: title 立教十五論
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1233
#+PROPERTY: id JY190
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY190_01p021a>¶
　
* 立教十五論¶
@by重陽眞人王喆著¶
　　
** 第一住庵¶
凡出家者先須投庵庵者舍也一身依倚身有依倚心漸得安¶
氣神和暢入眞道矣凡有動作不可過勞過勞則損氣不可不¶
動不動則氣血凝滯須要動靜得其中然後可以守常安分此¶
是住安之法¶
　　
** 第二雲遊¶
凡遊歷之道有二一者看山水明秀花木之紅翠或翫州府之¶
繁華或賞寺觀之樓閣或尋朋友以縱意或爲衣食而留心如¶
<pb:CK-KZ_JY190_01p021b>¶
此之人雖行萬里之途勞形費力遍覽天下之景心亂氣衰此¶
乃虛雲遊之人二者參尋性命求問玄妙登巇嶮之高山訪明¶
師之不惓渡喧轟之遠水問道無厭若一句相投便有圓光内¶
發了生死之大事作全眞之丈夫如此之人乃眞雲遊也¶
　　
** 第三學書¶
學書之道不可尋文而亂目當宜採意以合心捨書探意採理¶
捨理採趣採得趣則可以收之入心久久精誠自然心光洋溢¶
智神踴躍無所不通無所不解若到此則可以收養不可馳騁¶
耳恐失於性命若不窮書之本意只欲記多念廣人前談說誇¶
訝才俊無益於修行有傷於神氣雖多看書與道何益旣得書¶
<pb:CK-KZ_JY190_01p022a>¶
意可深藏之¶
　　
** 第四論合藥¶
藥者乃山川之秀氣草木之精華一温一寒可補可泄一厚一¶
薄可表可托肯精學者活人之性命若盲毉者損人之形體學¶
道之人不可不通若不通者無以助道不可執著則有損於陰¶
功外貪財貨内費修眞不足今生招愆切忌來生之報吾門高¶
弟仔細參詳¶
　　
** 第五論蓋造¶
茅庵草舍須要遮形露宿野眠觸犯日月苟或雕梁峻宇亦非¶
上士之作爲大殿高堂豈是道人之活計斫伐樹木斷地脈之¶
<pb:CK-KZ_JY190_01p022b>¶
津液化道貨財取人家之血脈只修外功不修內行如畫餅充¶
飢積雪爲糧虛勞眾力到了成空有志之人早當覓身中寶殿¶
體外朱樓不解修完看看倒塌聰明君子細細察詳¶
　　
** 第六論合道伴¶
道人合伴本欲疾病相扶你死我埋我死你埋然先擇人而後¶
合伴不可先合伴而後擇人不可相戀相戀則繫其心不可不¶
戀不戀則情相離戀欲不戀得其中道可矣有三合三不合明¶
心有慧有志此三合也不明著外境無智慧性愚濁無志氣乾¶
打鬨此三不合也立身之本在叢林全憑心志不可順人情不¶
可取相貌唯擇高明者是上法也¶
<pb:CK-KZ_JY190_01p023a>¶
　　
** 第七論打坐¶
凡打坐者非言形體端然瞑目合眼此是假坐也眞坐者須要¶
十二時辰住行坐卧一切動靜中間心如泰山不動不摇把斷¶
四門眼耳口鼻不令外景入内但有絲毫動靜思念即不名靜¶
坐能如此者雖身處於塵世名已列於仙位不須遠參他人便¶
是身内賢聖百年功滿脫殻登眞一粒丹成神遊八表¶
　　
** 第八論降心¶
凡論心之道若常湛然其心不動昏昏默默不見萬物冥冥杳¶
杳不内不外無絲毫念想此是定心不可降也若隨境生心顛¶
顛倒倒尋頭覔尾此名亂心也速當剪除不可縱放敗壞道德¶
<pb:CK-KZ_JY190_01p023b>¶
損失性命住行坐卧常勤降聞見知覺爲病患矣¶
　　
** 第九論鍊性¶
理性如調琴弦緊則有斷慢則不應緊慢得中琴可調矣則又¶
如鑄劒剛多則折錫多則捲剛錫得中則劍可矣調鍊性者體¶
此二法則自妙也¶
　　
** 第十論匹配五氣¶
五氣聚於中宮三元攅於頂上青龍噴赤霧白虎吐烏煙萬神¶
羅列百脈流沖丹砂晃朗鉛汞凝澄身且寄向人間神已遊於¶
天上¶
　　
** 第十一論混性命¶
<pb:CK-KZ_JY190_01p024a>¶
性者神也命者氣也性若見命如禽得風飄飄輕舉省力易成¶
陰符經云禽之制在氣是也修眞之士不可不參不可泄漏於¶
下士恐有神明降責性命是修行之根本謹緊鍛鍊矣¶
　　
** 第十二論聖道¶
入聖之道須是苦志多年積功累行高明之士賢達之流方可¶
入聖之道也身居一室之中性滿乾坤普天聖眾默默護持無¶
極仙君冥冥圍遶名集紫府位列仙階形且寄於塵中心已明¶
於物外矣¶
　　
** 第十三論超三界¶
欲界色界無色界此乃三界也心忘慮念卽超欲界心忘諸境¶
<pb:CK-KZ_JY190_01p024b>¶
即超色界不著空見即超無色界離此三界神居仙聖之鄕性¶
在玉清之境矣¶
　　
** 第十四論養身之法¶
法身者無形之相也不空不有無後無前不下不高非短非長¶
用則無所不通藏之則昬默無跡若得此道正可養之養之多¶
則功多養少則功少不可願歸不可戀世去住自然矣¶
　　
** 第十五論離凡世¶
離凡世者非身離也言心地也身如藕根心似蓮花根在泥而¶
花在虛空矣得道之人身在凡而心在聖境矣今之人欲永不¶
死而離凡世者大愚不達道理也言十五論者警門中有志之¶
<pb:CK-KZ_JY190_01p025a>¶
人深可詳察知之¶
¶
¶
¶
¶
¶
¶
¶
¶
¶
<pb:CK-KZ_JY190_01p025b>¶
¶
¶
¶
¶
¶
¶
¶
¶
¶
¶
