#-*- mode: org; -*-
#+TITLE: 抱朴子內篇
#+DATE: 2011-05-31 17:01:05
#+PROPERTY: kxid KX145
#+PROPERTY: title 抱朴子內篇
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1185
#+PROPERTY: id JY144
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY144_01p001a>¶
* 抱朴子序¶
洪體乏超逸之才偶好無爲之業假令奮翅則能凌厲玄霄騁¶
足則能追風躡景猶故欲戢勁翮於鷦鷯之羣藏逸跡於跛驢¶
之伍豈况大塊稟我以尋常之短羽造化假我於至駑之蹇足¶
以自卜者審不能者止豈敢力蒼蠅而慕冲天之舉策跛鼈而¶
追飛兔之軌飾嫫母之陋醜求媒揚之美談堆沙礫之賤質索¶
千金於和肆哉夫以焦僥之步而企及夸父之蹤近才所以躓¶
閔也以要離之羸而强赴扛鼎之契(或作勢)秦人所以斷筋也是¶
以望絶於榮華之徒而志安乎窮否之域藜藿有八珍之甘而¶
蓬蓽有藻梲之樂也故權貴之家雖咫尺弗從也知道之士雖¶
<pb:CK-KZ_JY144_01p001b>¶
艱遠必造也考覽奇書旣不少矣率多隱語難可卒解自非至¶
精不能尋究自非篤勤不能悉見也道士淵愽洽聞者寡而意¶
斷妄說者眾至於時有好事者欲有所修爲倉卒不知所從而¶
意之所疑又無可諮問今爲此書粗舉長生之理其至妙者不¶
得宣之於翰墨蓋麤言較略以示一隅冀悱憤之徒省之可以¶
思過半矣豈爲暗塞必能窮微暢遠乎聊論其所先舉耳世儒¶
徒知伏膺周孔桎梏皆死莫信神仙之事謂之妖妄之說見余¶
此書不特大笑之又將謗毀眞正故不以合於世余所著子書¶
之數而則爲此一部名曰內篇凡共八卷與外篇各起次第也¶
雖不足以藏名山石室且欲緘之金匱以示識者其不可與言¶
<pb:CK-KZ_JY144_01p002a>¶
者不令見也貴使來世好長生者有以釋其惑豈求信於不信¶
者乎葛洪稚川謹序¶
¶
¶
¶
¶
¶
¶
¶
¶
<pb:CK-KZ_JY144_01p002b>¶
¶
¶
¶
¶
¶
¶
¶
¶
¶
¶
