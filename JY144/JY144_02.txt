#-*- mode: org; -*-
#+TITLE: 抱朴子內篇
#+DATE: 2011-05-31 17:01:05
#+PROPERTY: kxid KX145
#+PROPERTY: title 抱朴子內篇
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1185
#+PROPERTY: id JY144
#+PROPERTY: JUAN 0
#+PROPERTY: JUAN 000
<pb:CK-KZ_JY144_02p001a>¶
#+PROPERTY: JUAN 001
<pb:CK-KZ_JY144_02p001a>¶
@fw重刊道藏輯要¶
* 抱朴子內篇¶
　@by稚川葛洪著¶
　　
** 暢玄¶
抱朴子曰玄者自然之始祖而萬殊之大宗也眇昧乎其深也¶
故稱微焉緜邈乎其遠也故稱妙焉其高則冠蓋乎九霄其曠¶
則籠𦋐乎八隅光乎日月迅乎電馳或倐爍而景逝或飄滭而¶
星流或滉漾而淵澄或雰霏而雲浮因兆類而爲有諧潛寂而¶
爲無淪大幽而下沉凌辰極而上遊金石不能比其剛湛露不¶
能等其柔方而不矩圓而不規來焉莫見往焉莫追乾以之高¶
<pb:CK-KZ_JY144_02p001b>¶
坤以之卑雲以之行雨以之施胞胎元一範鑄兩儀吐納大始¶
鼓冶億類迴旋四七匠成草昧轡策靈機吹噓咀吸幽括冲默¶
舒闡湮鬱抑濁揚淸斟酌河渭增之不溢挹之不匱與之不榮¶
奪之不瘁故玄之所在其樂不窮玄之所去器弊神逝夫五聲¶
八音淸商流徵損聰者也鮮華豔采煇煌炳爛傷明者也宴安¶
逸豫淸醪芳醴亂性者也冶容媚姿鉛華素質伐命者也其知¶
玄道者可與爲永不知玄道者難與爲存顧盼爲殺生之神器¶
脣吻爲興亡之關鍵椅榭俯臨乎雲漢藻室華椽以參差組帳¶
霧合羅幬雲離西毛陳於閉房金觴華於交馳淸絃嘈嗩以齊¶
唱鄭舞紛紜以蜲蛇哀簫鳴於凌霞羽蓋浮於漣漪掇芳華於¶
<pb:CK-KZ_JY144_02p002a>¶
蘭林之囿弄紅蘤於積珠之池登峻則望遠以忘百憂臨深則¶
俯覽以遺朝饑入宴千門之焜熀出驅朱輪之華儀然樂極則¶
哀集至盈必有虧故曲終則歎發醼罷則心悲也實理勢之攸¶
召猶影響之相歸也豈假借而非眞故物往若有遺也夫玄道¶
者得之者內失之者外用之者神忘之者器此玄道之要言也¶
得之者貴不待黃鉞之威體之者富不須難得之貨高不可登¶
深不可測乘流光策逝景凌六虛貫涵溶出乎無上入乎無下¶
經乎汗漫之門遊乎窈眇之野逍遙恍惚之中倘徉彷彿之表¶
咽九華於雲端咀六氣於丹霞徘徊茫昧翱翔希微履略蜿虹¶
踐蹋旋璣此得之者也其次則眞知足知足者則能肥遁勿用¶
<pb:CK-KZ_JY144_02p002b>¶
頤光山林紆鸞龍之翼於細分之伍養浩然之氣於蓬蓽之中¶
繿縷帶索不以𧵍龍章之暐曜也負步杖策不以易結駟之絡¶
繹也藏夜光於嵩岫不受他山之攻沉鱗甲於玄淵以違鑽灼¶
之災動息知止無往不足棄赫奕之朝華避僨車之險路吟嘯¶
蒼崖之間而萬物爲塵氛怡顏豐柯之下而朱戸爲繩樞秉耒¶
甫田而麾節忽若執鞭啜菽潄泉而大牢同乎藜藿泰爾有餘¶
歡於無爲之場忻然齊貴賤於不爭之地含醕守樸無欲無憂¶
全眞虛器居平味澹恢恢蕩蕩與渾成等其自然浩浩茫茫與¶
造化鈞其符契如闇而明如濁而淸似遲而疾似虧而盈豈肯¶
委尸祝之塵釋大匠之位越樽俎以代無知之庖舍繩墨而助¶
<pb:CK-KZ_JY144_02p003a>¶
傷手之工不以臭鼠之細瑣而爲庸夫之憂樂藐然不喜流俗¶
之舉坦爾不懼雷同之毁不以外物汨其至精不以利害汙其¶
純粹故窮富極貴不足以誘之焉稱頌何足以悅之乎直刀沸¶
鑊不足以刼之焉謗讟何足以戚之乎常無心於眾煩而未始¶
與物雜也若夫操隋珠以彈雀舐秦痔以屬車登朽緡以探巢¶
泳呂梁以求魚旦爲稱孤之容夕爲狐鳥之餘棟橈餗覆傾溺¶
不振蓋世人之所爲載馳企及而達者之所爲寒心而悽愴者¶
也故至人嘿韶夏韜藻彩奮其六羽於五域之墟而不煩銜蘆¶
之衞翳其鱗角乎勿用之地而不恃曲冗之備俯無倨鵄之呼¶
仰無亢極之悔人莫之識邈矣遼哉¶
<pb:CK-KZ_JY144_02p003b>¶
　　
#+PROPERTY: JUAN 002
<pb:CK-KZ_JY144_02p003b>¶
** 論仙¶
或問曰神仙不死信可得乎抱朴子答曰雖有至明而有形者¶
不可畢見焉雖稟極聰而有聲者不可盡聞焉雖有禹益齊諧¶
之智而所嘗識者未若所不識之眾也萬物芸芸何所不有况¶
列仙之人盈乎竹素矣不死之道曷爲無之於是問者大笑曰¶
夫有始者必有卒有存者必有亡故三五丘旦之聖棄疾良平¶
之智端嬰隨酈之辯賁育五丁之勇而咸死者人理之常然必¶
至之大端也徒聞有先霜而枯瘁當夏而凋靑含穗而不秀未¶
實而萎零未聞有享於萬年之夀久視不已之期者矣故古人¶
學不求仙言不語怪杜彼異端守此自然推龜鶴於別類比死¶
<pb:CK-KZ_JY144_02p004a>¶
生爲朝暮也夫苦心約已以行無益之事鏤冰雕朽終無必成¶
之功未若攄塵世之高策招當年之隆祉使紫靑重紆玄牡爲¶
跱華轂易步趣鼎餗代耒耜不亦美哉每思詩人甫田之剌深¶
惟仲尼皆死之證無爲握無形之風捕難執之影索不可得之¶
物行必不到之路棄榮華而涉苦困釋甚易而攻至難有似喪¶
者之逐遊女必有兩失之悔單張之信偏見將速內外之禍也¶
夫斑秋不能削瓦石爲芒鍼歐冶不能鑄鉛錫爲干將故不可¶
爲者雖鬼神不能爲也不可成者雖天地不能成也世間安得¶
奇方能使當老者復少而應死者反生哉而吾子乃欲延蟪蛄¶
之命令有厯紀之夀養朝菌之榮使累晦朔之積吾子不亦謬¶
<pb:CK-KZ_JY144_02p004b>¶
乎願加自思抱朴子曰事有本鈞而末乖未可一也夫言有始¶
必有終者多矣混而齊之非通理矣謂夏必長而薺麥枯焉謂¶
冬必凋而竹栢茂焉謂始必終而天地無窮焉謂生必死而龜¶
鶴長存焉盛夏宜暑而夏天未必無涼日也極陰宜寒而嚴冬¶
未必無暫温也百川東注而有北流之浩浩坤道至靜而或震¶
動而崩㢮水性純冷而有温谷之湯泉火體宜熾而有蕭丘之¶
寒熖重類應沉而南海有浮石之山輕物當浮而䍧牱有沈羽¶
之流萬殊之類不可一槪斷之正如此也久矣有生最靈莫過¶
乎人貴性之物宜必鈞齊而賢愚邪正好醜修短淸濁貞淫緩¶
急遲速趨舍所尙耳目所欲其爲不同已有天淵之隔冰炭之¶
<pb:CK-KZ_JY144_02p005a>¶
乖矣何獨怪仙者之異不與凡人皆死乎若謂受氣皆有一定¶
則雉之爲蜃雀之爲蛤壤虫假翼川蛙飜飛水𧓽爲蛤荇菜爲¶
蛆田鼠爲駑腐草爲螢鼉之爲虎蛇之爲龍皆不然乎若謂人¶
稟正性不同凡物皇天賦命無有彼此則牛哀成虎楚嫗爲黿¶
枝離爲柳秦女爲石死而更生男女易形老彭之夀殤子之夭¶
其何故哉苟有不同則其異有何限乎若夫仙人以藥物養身¶
以術數延命使內疾不生外患不入雖久視不死而舊身不改¶
苟有其道無以爲難也而淺識之徒拘俗守常咸曰世間不見¶
仙人便云天下必無此事夫目之所曾見當何足言哉天地之¶
間無外之大其中殊奇豈遽有限詣老戴天而無知其上終身¶
<pb:CK-KZ_JY144_02p005b>¶
履地而莫識其下形骸已所自有也而莫知其心肺之所以然¶
焉夀命在我者也而莫知其修短之能至焉况乎神仙之遠理¶
道德之幽玄仗其短淺之耳目以斷微妙之有無豈不悲哉設¶
有哲人大才嘉遯勿用翳景掩藻廢僞去欲執大璞於至醕之¶
中遺末務於流俗之外世人猶尠能甄别或莫造志行於無名¶
之表得精神於陋形之裏豈况仙人殊趣異路以富貴爲不幸¶
以榮華爲穢汙以厚玩爲塵壤以聲譽爲朝露蹈炎颷而不灼¶
踐玄波而輕步鼓翮淸塵風駟雲軒仰凌紫極俯棲崑崙行尸¶
之人安得見之假令遊戲或經人間匿眞隱異外同凡庸比肩¶
接武孰有能覺乎若使皆如郊間兩瞳之正方卭疏之雙耳出¶
<pb:CK-KZ_JY144_02p006a>¶
乎頭巓馬皇乘龍而行子晉躬御白鶴或鱗身蛇首或金車羽¶
服乃可得知耳自不若斯則非洞視者安能覿其形非徹聽者¶
安能聞其聲哉世人旣不信又妄多疵毁眞人疾之遂益潛遁¶
且常人之所愛乃上人之所憎庸俗之所貴乃至人之所賤也¶
英儒偉器養其浩然者猶不樂見淺薄之人風塵之徒况彼神¶
仙何爲汲汲使芻狗之倫知有之何所索乎而怪於未嘗知也¶
目察百步不能了了而欲以所見爲有所不見爲無則天下之¶
所無者亦必多矣所謂以指測海指極而云水盡者也蜉蝣校¶
巨鼇白芨料大椿豈所能及哉魏文帝窮覽洽聞自謂於物無¶
所不經謂天下無切玉之刀火浣之布及著典論嘗據言此事¶
<pb:CK-KZ_JY144_02p006b>¶
其間未期二物畢至帝乃歎息遽毁斯論事無固必殆謂此也¶
陳思王著釋疑論云初謂道術直呼愚民詐僞空言定矣及見¶
武皇帝試左慈等令斷穀近一月而顏色不減氣力自若常云¶
可五十年不食正爾復何疑哉又令甘始以藥含生魚而煮之¶
於沸脂中其無藥者熟而可食其啣藥者遊戲終日如在水中¶
也又以藥粉桑飼𧖟𧖟乃到十月不老又以住年藥食雞雛及¶
新生犬子皆止不復長又以還白藥食白犬百日毛盡黑乃知¶
天下之事丕盡知而以臆斷之可任也但恨不能絶聲色專¶
心以學長生之道耳彼二曹學則無書不覽才則一代之英然¶
初皆謂無而晚年乃以爲有窮理盡性其歎息如此不逮若人¶
<pb:CK-KZ_JY144_02p007a>¶
者不信神仙不足怪也劉向博學則究微極妙經深涉遠思理¶
則淸澄眞僞研竅有無其所撰列仙傳仙人七十有餘誠無其¶
事妄造何爲乎邃古之事何可親見皆賴記籍傳聞於往耳列¶
仙傳炳然其必有矣然書不出周公之門事不經仲尼之手世¶
人終於不信然則古史所記一切皆無何但一事哉俗人貪榮¶
好進汲汲名利以己之心遠忖昔人乃復不信古者有逃帝王¶
之禪授薄卿相之貴任巢許之輩老萊莊周之徒以爲不然也¶
况於神仙又難知於斯亦何可求今世皆信之哉多謂劉向非¶
聖人其所撰錄不可攷據尤所以使人歎息者也魯史不能與¶
天地合德而仲尼因之以著經子長不能與日月並明而楊雄¶
<pb:CK-KZ_JY144_02p007b>¶
稱之爲實錄劉向爲漢世之名儒其所記述庸可棄哉凡世人¶
所以不信仙之可學不許命之可延者正以秦皇漢武求之不¶
獲以少君欒大爲之無驗故也然不可以黔婁原憲之貧而謂¶
古者無陶朱猗頓之富不可以無鹽宿瘤之醜而謂在昔無南¶
威西施之美進趨猶有不達者焉稼穡猶有不收者焉商販或¶
有不利者焉用兵或有無功者焉况乎求仙事之難者爲之者¶
何必皆成哉彼二君兩臣自可求而不得或始勤而卒怠或不¶
遭乎明師又何足以定天下之無仙乎夫求長生修至道訣在¶
於志不在於富貴也苟非其人則高位厚貨乃所以爲重累耳¶
何者學仙之法欲得恬愉澹泊滌除嗜慾內視反聽尸居無心¶
<pb:CK-KZ_JY144_02p008a>¶
而帝王任天下之重責治鞅掌之政務思勞於萬幾神馳於宇¶
宙一介失所則王道爲虧百姓有醜則汨其和氣(缺文多)豔容伐¶
其根荄所以剪精損慮削乎平粹者不可曲盡而備論也蚊噆¶
膚則坐不得安虱羣攻則臥不得甯四海之事何祗若是安得¶
掩翳聰明閉藏喘息長齋久潔躬親爐火夙興夜寐以飛八石¶
哉漢武享國最爲夀考已得養性之小益矣但以升合之助不¶
供鍾石之費(缺文多)漢武招求方士寵待過厚致令斯輩敢爲虛¶
誕耳欒大若審有道者安得待煞乎夫有道者視爵位如湯鑊¶
見印綬如縗絰視金玉如土糞覩華堂如牢獄豈當扼腕空言¶
以僥倖榮華居丹楹之室受不貲之賜帶五利之印尙公主之¶
<pb:CK-KZ_JY144_02p008b>¶
貴耽淪勢利不知止足實不得道斷可知矣按董仲舒所撰李¶
少君家錄云少君有不死之方而家貧無以市其藥物故出於¶
漢以假途求其財道成而去又按漢禁中起居注云少君之將¶
去也武帝夢與之共登嵩山半道有使者乘龍持節從雲中下¶
云上帝請少君帝覺以語左右曰如我之夢少君將舍我去矣¶
數日而少君稱病死久之帝令人發其棺視尸唯衣冠在焉按¶
仙經云上士舉形昇虛謂之天仙中士遊於名山謂之地仙下¶
士先死後蛻謂之尸解仙今少君必尸解者也近世壺公將費¶
長房去及道士李意期將兩弟子去後人見之皆在[畢*阝]縣其家¶
各鑿棺視之三棺止有竹杖一枚以丹書於杖此皆尸解者也¶
<pb:CK-KZ_JY144_02p009a>¶
昔王莽引典墳以飾其邪不可謂儒者皆爲篡盜也相如因鼓¶
琴以竊文君不可謂雅樂主於淫佚也噎死者不可譏神農之¶
播穀燒死者不可怒燧人之鑽火覆溺者不可怒帝軒之造舟¶
酗醟者不可非杜儀之爲酒見趙高董卓便謂古无伊周霍光¶
見商臣冒頓便云古无伯奇孝已也又神仙集中有召神劾鬼¶
之法又有使人見鬼之術俗人聞之皆謂虛文或云天下無鬼¶
神或云有之亦不可劾召或云見鬼者在男爲覡在女爲巫當¶
須自然非可學而得按漢書及太史公記皆云齊人少翁武帝¶
以爲文成將軍武帝所幸李夫人死少翁能令武帝見之如生¶
人狀又令武帝見竈神此史籍之明文也夫方術旣令鬼見其¶
<pb:CK-KZ_JY144_02p009b>¶
形又令本不見鬼者見鬼推此而言其餘亦何所不有也鬼神¶
數爲民間作光怪變異又經典所載多鬼神之據俗人尙不信¶
天下之有鬼神况乎仙人居高處遠淸濁異流登遐遂往不返¶
於世非得道者安能見聞而儒墨之家知此不可以爲訓故終¶
不言其有焉俗人之不信不亦宜乎惟有識眞者校練眾方得¶
其徵驗審其必有可獨知之耳不可强也故不見鬼神不見仙¶
人不可便謂世間無仙人也人有賢愚皆知己身之有魂魄魂¶
魄分去則人病盡去則人死故分去則術家有拘錄之法盡去¶
則禮典有招呼之義此之爲物至近者也然與人俱生至乎終¶
身莫或有自聞見之者也豈可遂以不聞見之而云無之乎若¶
<pb:CK-KZ_JY144_02p010a>¶
夫輔氏報施之鬼成湯怒齊之靈申生交言於狐子杜伯報恨¶
於周宣彭生託形於玄豕如意假體於蒼狗灌夫守田蚡子義¶
掊燕簡蓐收之降予華欒侯之止民家素姜之說纖緯孝子之¶
著文章神君言於上臨羅陽仕於吳朝鬼神之事著於竹帛昭¶
昭如此不可勝數然而蔽者猶謂無之况長生之事世所希聞¶
乎望使必信是令蚊䖟負山與井蛙論海也俗人未嘗見龍鱗¶
鸞鳳乃謂天下無有此物以爲古者虛設瑞應欲令人主自勉¶
不息冀致斯珍也况於令人之信有仙人乎世人以劉向作金¶
不成便謂索隱行怪好傳虛無所撰列仙皆復妄作悲夫此所¶
謂以分寸之瑕棄盈尺之夜光以蟻鼻之劍損無價之湻鈞非¶
<pb:CK-KZ_JY144_02p010b>¶
荆和之遠識風胡之賞眞也斯朱所以鬱悒薛燭所以永歎矣¶
作金皆在神仙集中淮南王抄出以作鴻寶枕中書雖有其文¶
然皆祕其要必須口訣臨文指解然後可爲耳其所用藥復多¶
改其本名不可按之便用也劉向父德治淮南王獄中所得此¶
書非有師授也向本不知道術偶偏見此書便謂其意盡在紙¶
上是以作金不成耳至於撰列仙傳自删秦太史曁漢書中出¶
之或所親見然後記之非妄言也狂夫童謠聖人所擇蒭蕘之¶
言或不可遺採葑採菲無以下體豈可以百慮之一失而謂經¶
典之不可用以日月曾蝕之故而謂玄象非大明哉外國作水¶
精椀實是合五種灰以作之今交廣多有得其法而鑄作之者¶
<pb:CK-KZ_JY144_02p011a>¶
今以此語俗人殊不肯信乃云水精本自然之物玉石之類况¶
於世間幸有自然之金俗人當何信其有可作之理哉愚人乃¶
不信黃丹及胡粉是化鉛所作又不信騾及𩢐[馬*孟]是驢馬所生¶
云物各自有種况乎難知之事哉夫所見少則所怪多世之常¶
也信哉此言其事雖天之明而人處覆甑之下焉識至言哉¶
<pb:CK-KZ_JY144_02p011a>¶
　　
#+PROPERTY: JUAN 003
<pb:CK-KZ_JY144_02p011a>¶
　　
** 對俗¶
或人難曰人中之有老彭猶木中之有松栢稟賦之自然何可¶
學乎抱朴子曰夫陶冶造化莫靈於人故達其淺者則能役用¶
萬物得其深者則能長生久視知上藥之延年故服其藥以求¶
仙知龜鶴之遐夀故效其導引以增年且夫松栢枝葉與眾木¶
<pb:CK-KZ_JY144_02p011b>¶
則別龜鶴體貌與眾虫則殊至於彭老猶是人耳非異類而夀¶
者得道由於道得非自然也眾木不能法松栢諸虫不能學龜¶
鶴是以短折耳人有明哲能修老彭之道則可與之同功矣若¶
謂世無仙人乎然前哲所記近將千人皆有姓字及有施爲本¶
末非虛語也若謂彼皆特稟異氣然其相傳皆有師授服食非¶
生知也若道術不可學得其變易形貌吞刀吐火坐在立亡興¶
雲起霧召致蟲蛇合聚魚鼈三十六石立化爲水消玉爲[來*召]漬¶
金爲漿入淵不沒就刄不傷幻化之事九百有餘按而行之無¶
不皆效何爲獨不肯信仙之可得乎但仙道遲成多所禁忌自¶
無超世之志强力之才不能守之其或頗好心疑中道而廢便¶
<pb:CK-KZ_JY144_02p012a>¶
謂仙道長生果不可得耳仙經曰服丹守一與天相畢還精胎¶
息延夀無極此皆至道要言也民間君子猶內不負心外不愧¶
影上不欺天下不食言豈况古之眞人甯當虛造空文以必不¶
可得之事誑誤將來何所索乎苟無其命終不肯信亦安可强¶
令信哉或難曰龜鶴長夀蓋世間之空言耳誰與二物終始相¶
隨而得知之也抱朴子曰苟得其要則八極之外如在指掌百¶
代之久有若同時不必在乎庭宇之左右俟乎瞻視之所及然¶
後知之也玉策記曰千嵗之龜五色具焉其額上兩骨起似角¶
浮於蓮葉之上或在叢蓍之下其上時有白雲蟠旋千嵗之鶴¶
隨時而鳴能登於木其未千載者終不集於樹上也色純白而¶
<pb:CK-KZ_JY144_02p012b>¶
腦盡成丹如此則見便可知也然物之老者多智率皆深藏遠¶
處故人少有見之耳按玉策記及昌宇經不但此二物之夀也¶
云千嵗松樹四邊枝起上杪不長望而視之有如偃蓋其中有¶
物或如靑牛或如靑羊或如靑犬或如靑人皆夀千嵗又云蛇¶
有無窮之夀獮猴夀八百嵗變爲猨夀五百嵗變爲玃玃千嵗¶
蟾蜍夀三千嵗麒麟夀二千嵗騰黃之馬吉光之獸皆夀三千¶
嵗千嵗之鳥萬嵗之禽皆人面而鳥身夀亦如其名虎及鹿兎¶
皆夀千嵗滿五百嵗者其毛色白能夀五百嵗者則能變化狐¶
狸豺狼皆夀八百嵗滿五百嵗則善變爲人形鼠夀三百嵗滿¶
百嵗則色白善憑人而卜名曰仲能知一年中吉凶及千里外¶
<pb:CK-KZ_JY144_02p013a>¶
事如此之例不可具載但博識者觸物能名洽聞者理無所惑¶
耳何必常與龜鶴周旋乃可知乎苟不識物則園中草木田池¶
禽獸猶多不知况乎巨異者哉史記龜鶴傳云江淮間居人爲¶
兒時以龜支床至後老死家人移床兩龜故生此亦不減五六¶
十嵗也不飮不食如此之久而不死其與凡物不同亦遠矣亦¶
復何疑於千嵗哉仙經象龜之息豈不有以乎故太邱長頴川¶
陳仲弓篤論士也撰異聞記云其郡人張廣定者遭亂常避地¶
有一女年四嵗不能步涉又不可擔負計棄之固當餓死不欲¶
令其骸骨之露村口有古大塜上巓先有穿穴乃以器盛縋之¶
下此女於塜中以數月許乾飯及水漿與之而捨去候此平定¶
<pb:CK-KZ_JY144_02p013b>¶
其間三年廣定乃得還鄕里欲收塜中所棄女骨更殯埋之廣¶
定往視女故坐塜中見其父母猶視之甚喜而父母猶初恐其¶
鬼也入就之乃知其不死問之從何得食女言糧初盡時甚飢¶
見塜角有一物伸頸吞氣試效之轉不復飢日月爲之以至於¶
今父母去時所留衣被自在塜中不行往來衣服不敗故不寒¶
凍廣定乃索女所言物乃是一大龜耳女出食穀初小腹痛嘔¶
逆久許乃習此又足以知龜有不死之法及爲道者効之可與¶
龜同年之驗也史遷與仲弓皆非妄說者也天下之蟲鳥多矣¶
而古人獨舉斯二物者明其獨有異於眾故也覩一隅則可以¶
悟之矣或難曰龜能土蟄鶴能天飛使人爲須臾之蟄有頃刻¶
<pb:CK-KZ_JY144_02p014a>¶
之飛猶尙不能其夀安可學乎抱朴子答曰蟲之能蟄者多矣¶
鳥之能飛者饒矣而獨舉龜鶴有長生之夀者其所以不死者¶
不由蟄與飛也是以眞人但令學其道引以延年法其食氣以¶
絶穀不學其土蟄與天飛也夫得道者上能竦身於雲霄下能¶
潛泳於川海是以蕭史偕翔鳳以凌虛琴高乘朱鯉於深淵斯¶
其驗也何但須臾之蟄頃刻之飛而已乎龍蛇蛟螭狚猖鼉蠡¶
皆能竟冬不食之時乃肥於食時也莫得其法且夫一致之善¶
者物多勝於人不獨龜鶴也故太昊師蜘蛛而結網金天據九¶
雁以正時帝軒俟鳳鳴以調律唐堯觀蓂莢以知月終歸知往¶
乾鵲知來魚伯識水旱之氣蜉蝣曉潛泉之地白狼知殷家之¶
<pb:CK-KZ_JY144_02p014b>¶
興鸑鷟見周家之盛龜鶴偏解導養不足怪也且仙經長生之¶
道有數百事但有遲速煩要耳不必皆法龜鶴也上士用思遐¶
邈自然玄暢難以愚俗之近情而推神人之遠旨或曰我等不¶
知今人長生之理古人何獨知之此蓋愚暗之局談非達者之¶
用懷也夫占天漢書欒大初見武帝試令鬭棊棊自相觸而後¶
漢書又載魏尙能坐在立亡張楷能興雲起霧皆良史所記信¶
而有徵而此術事皆在神仙之部其非妄作可知矣小記有驗¶
則長生之道何獨不然乎或曰審其神仙可以學致翻然凌霄¶
背俗棄世蒸嘗之禮莫之修奉先鬼有知其不餓乎抱朴子曰¶
蓋聞身體不傷謂之終孝况得仙道長生久視天地相畢過於¶
<pb:CK-KZ_JY144_02p015a>¶
受全歸完不亦遠乎果能登虛躡景雲轝霓蓋餐朝霞之沆瀣¶
吸玄黃之醇精飮則玉醴金漿食則翠芝朱英居則瑤堂瑰室¶
行則逍遙太淸先鬼有知將蒙我榮或可以翼亮五帝或可以¶
監御百靈位可以不求而自致膳可以咀茹華瓊勢可以總攝¶
羅酆威可以叱咤梁柱誠如其道罔識其妙亦無餓之者得道¶
之高莫過伯陽伯陽有子名宗仕魏爲將軍有功封於段干然¶
則今之學仙者自可皆有子弟以承祭祀之事何緣便絶或曰¶
得道之士呼吸之術旣備服食之要又該掩耳而聞千里閉目¶
而見將來或委華駟而轡蛟龍或棄神川而宅蓬瀛或遲迴於¶
流俗逍遙於人間不便絶跡以造玄虛其所尙則同其逝止或¶
<pb:CK-KZ_JY144_02p015b>¶
異何也抱朴子答曰聞之先師云仙人或昇天或住地要與俱¶
長生住留各從其所好耳又服還丹金液之法若且欲留在世¶
間者但服半劑而錄其半若後求昇天便盡服之不死之事已¶
定無復奄忽之慮正欲但遊地上或入名山亦何所復憂乎彭¶
祖言天上多尊官大神新仙者位卑所奉事者非一但更勞苦¶
故不足役於天而止人間八百餘年也又云古之得仙者或身¶
生羽翼變化飛行失人之本更受異形有似雀之爲蛤雉之化¶
蜃非人道也人道當食甘肥服輕暖通陰陽處官秩耳目聰明¶
骨節堅强顏色悅懌老而不衰延年久視坐處任意寒温風濕¶
不能傷鬼神眾精不能犯五兵百毒不能中憂喜毁譽不能累¶
<pb:CK-KZ_JY144_02p016a>¶
乃爲貴耳若委棄妻子獨虛山澤邈然斷絶人理塊然與木石¶
爲鄰不足多也昔安期先生龍眉甯公修羊公陰其長生皆服¶
金液半劑者也其止世間或近干年然後去耳篤而論之求長¶
生者正惜今日之所欲耳本不汲汲於昇虛於飛騰爲勝於地¶
上也若幸可止家而不死者亦何必求於速登天乎若得仙無¶
復任理者復一事耳彭祖之言爲附人情者也或曰我等今人¶
不知長生之理古人何獨知之抱朴子曰此蓋愚暗之局談非¶
達者之用懷也上士用思遐邈自然玄暢難以愚俗之近情而¶
推神人之遠旨今如術家(缺文)步七政之盈縮論凌犯於旣往審¶
崇替於將來仰望雲物之徵祥俯定卦兆之休咎運三棊以定¶
<pb:CK-KZ_JY144_02p016b>¶
行軍之興亡推九符而得分野之禍福乘除一算以究鬼神之¶
情狀錯綜六情而處無端之善否其根元可考也形理可求也¶
而庸才近器猶不能學之徒銳思於糟粕不能窮測其精微也¶
夫鑿柄之麤伎而輪扁有不傳之妙掇蜩之薄術而傴僂有入¶
神之巧在乎其人由於至精也况於神仙之道旨意深遠求其¶
根荄良未易也松喬之徒雖得其効未必測其所以然也况凡¶
人哉其事可學故古人記而垂之以傳識者耳若心解意得則¶
可信而修之其猜疑在胸皆自其命不當詰古人何以獨曉此¶
而我何以獨不知之意邪吾今知仙之可得也吾能休糧不食¶
也吾保流珠之可飛也黃白之可求也若責吾求其本理則亦¶
<pb:CK-KZ_JY144_02p017a>¶
實復不知矣世人若以思所能得謂之有所不能及則謂之無¶
則天下之事亦尠矣故老子有言以狸頭之治鼠漏以啄木之¶
護齵齒此亦可以類求者也蟹之化漆麻之壞酒此不可以理¶
推者也萬殊紛然何可以意極哉設令抱危篤之疾須良藥之¶
救而不肯卽服須知神農岐伯所以用此草治此病本意之所¶
由則未免於死也或曰生死有命修短素定非彼藥物所能損¶
益夫指旣斬而連之不可續也血旣灑而吞之無所益也豈况¶
服彼異類之松栢以延我短促之年命甚不然也抱朴子曰若¶
夫此論必須同類乃能爲益然則旣斬之指已灑之血本自一¶
體非爲殊族何以旣斬之而不可續已灑之而不中服乎余數¶
<pb:CK-KZ_JY144_02p017b>¶
見人以蛇銜膏連已斬之指桑豆易雞鴨之足(豆一作虫)異物之益¶
未可誣也若子言不恃他物則宜擣肉治骨以爲金瘡之藥煎¶
皮熬髮以治秃髮之疾耶夫水土不與百卉同體而百卉仰之¶
以植焉五穀非生人之類而生人須之以爲命焉脂非火種水¶
非魚屬然脂竭則火滅水竭則魚死伐木而寄生枯芟草而兎¶
絲萎川蟹不歸而蛣敗棄樹見斷而蠧殄觸類而長之斯可悟¶
矣金玉在於九竅則死人爲之不朽鹽鹵沾於肌髓則脯腊爲¶
之不爛况於以宜身益命之物納之於已何怪其令人長生乎¶
或難曰神仙方書似是而非將必好事者妄所造作未必出黃¶
老之手經松喬之目也抱朴子曰若如雅論宜不驗也今試其¶
<pb:CK-KZ_JY144_02p018a>¶
小者莫不効焉今數見人以方諸求水於夕月陽燧引火於朝¶
日隱形以淪於無象易貌以成於異物結巾投地而兎走鍼綴¶
丹帶而蛇行瓜果結實於須臾魚龍瀺灂於盤盂皆如說焉按¶
方術豈不得長生也史遷漢書載欒大初見武帝令鬭棊自相¶
觸而後漢書又載魏尙能坐在立亡張楷能興雲起霧皆良史¶
所記信而有徵而此術事皆在神仙之部其非妄作可知矣史¶
記有驗則長生之道何獨不然乎或問曰爲道者當先立功德¶
審然否乎抱朴子答曰有之按玉鈴經中篇云立功爲上除過¶
次之爲道者以救人危使免禍護人疾病令不枉死爲上功也¶
欲求仙者要當以忠孝和順仁信爲本若德行不修而但務求¶
<pb:CK-KZ_JY144_02p018b>¶
玄道無益也上天司命之神察人過惡其行惡事大者司命奪¶
紀小過奪算隨所輕重故所奪有多少也凡人之受命得夀自¶
有本數所稟本多則紀算難盡而遲死若所稟本少而所犯者¶
多則紀算速盡而早斃又云人欲地仙當立三百善欲天仙當¶
立千二百善若有千一百九十九善而忽復中行一惡則盡失¶
前善乃當復更起善數耳故善不在大惡不在小也雖不作惡¶
事而口及所行之事及責求布施之報便復失此一事之善但¶
不盡失耳又云積善事未滿雖服仙藥亦無益也若不服仙藥¶
並行好事雖未便得仙亦可無卒死之禍矣吾更疑彭祖之輩¶
善功未足故不能昇天耳¶
<pb:CK-KZ_JY144_02p019a>¶
#+PROPERTY: JUAN 004
<pb:CK-KZ_JY144_02p019a>¶
　　
** 金丹¶
抱朴子曰余考覽養性之書鳩集久視之方曾所披涉篇卷以¶
千計矣莫不皆以還丹金液爲大要者焉然則此二事蓋仙道¶
之極也服此而不仙則古來無仙矣往者上國喪亂莫不奔播¶
四出余周旋徐豫荆襄江廣數州之間閱見流移俗道士數百¶
人矣或是素聞其名乃出在雲日之表者然率相似如一其所¶
知見深淺有無不足以相傾也雖各有數十卷書亦未能悉解¶
之也爲寫誤之耳時有知行氣及斷穀服諸草木藥法所有方¶
書略爲同文無一人不有道機經唯以此爲至祕乃云是尹喜¶
所撰余告之曰此是魏世軍督王圖所撰耳非古人也圖了不¶
<pb:CK-KZ_JY144_02p019b>¶
知大藥正欲以行氣入室求仙作此道機經謂道畢於此復是¶
誤人之甚者也余間問諸道士以神丹金液之事及三皇文召¶
天神地祇之法了無一人知之者其誇誕自譽及欺人云已久¶
夀又言曾與仙人共遊者將太半矣足以與盡徵者甚尠矣或¶
有頗聞金丹而不謂今復有得之者皆言唯上古已度仙人乃¶
當曉之或有得方外說不得其眞經或得雜碎丹方便謂丹法¶
盡於此也昔左元放於天柱山中精思而神人授之金丹仙經¶
會漢末亂不遑合作而避地末渡江東志欲投名山以修斯道¶
余從祖仙公又從元放受之凡受太淸丹經三卷及九鼎丹經¶
一卷金液丹經一卷余師鄭君者則余從祖仙公之弟子也又¶
<pb:CK-KZ_JY144_02p020a>¶
於從祖受之而家貧無用買藥余親事之灑掃積久乃於馬迹¶
山中立壇盟授之幷諸口訣之不書者江東先無此書此書出¶
於左元放元放以授余從祖從祖以授鄭君鄭君以授余故他¶
道士了無知者也然余受之已二十餘年矣資無擔石無以爲¶
之但有長歎耳有積金盈櫃聚錢如山者復不知有此不死之¶
法就令聞之亦萬無一信如何夫飮玉𥹋則知漿荇之薄覩崑¶
崙則覺邱垤之卑旣覽金丹之道則使人不欲復視小小方書¶
然大藥卒難辦得當須且將御小藥以自支持耳然服他藥萬¶
斛爲能有小益而終不能使人遂長生也故老子之訣言云子¶
不得還丹金液虛自苦耳夫五穀猶能活人人得之則生人絶¶
<pb:CK-KZ_JY144_02p020b>¶
之則死又况於上品之神藥其益人豈不萬倍於五穀耶夫金¶
丹之爲物燒之愈久變化愈妙黃金入火百鍊不消埋之畢天¶
不朽服此二藥鍊人身體故能令人不老不死此蓋假求於外¶
物以自堅固有如脂之養火而可不滅銅靑塗腳入水不腐此¶
是借銅之勁以扞其肉也金丹入身中沾洽榮衞非但銅靑之¶
外傅矣世間多不信至道者則悠悠皆是耳然萬一時偶有好¶
事者而復不見此法不値名師無由聞天下之有斯妙事也余¶
今略鈔金丹之都較以示後之同志者其勤求之不可守淺近¶
之方而謂之足以度世也遂不遇之者直當悉意於無窮之異¶
耳想見此說必自知出潢汙而浮滄海背螢燭而向日月聞雷¶
<pb:CK-KZ_JY144_02p021a>¶
霆而覺布鼓之陋見巨鯨而知寸介之細已知其嘍嘍無所先¶
入欲以弊藥必規昇騰者何異策蹇驢而追迅風棹藍舟而濟¶
大川乎又諸小餌丹方甚多然作之有淺深故力勢不同雖有¶
優劣轉不相及猶一酘之酒不可以方九醖之醇耳然小丹之¶
下者猶自遠勝草木之上者也盡凡草木燒之卽燼而丹砂燒¶
之成水銀積變又還成丹砂其去凡草木亦遠矣故能令人長¶
生神仙獨見此理矣其去俗人亦何緬邈之無限乎世人少所¶
識多所怪或不知水銀出於丹砂吿之終不肯信云丹砂本赤¶
物從何得成此白物又云丹砂是石耳今燒諸石皆成灰而丹¶
砂何得獨不燼耳此近易之事猶不可喻其聞仙道而大笑之¶
<pb:CK-KZ_JY144_02p021b>¶
不亦宜乎上古眞人愍念將來之可教者爲作方法委曲欲使¶
其脫死亡之禍耳可謂至言矣然而俗人終不肯信謂爲虛文¶
若是虛文者安得九轉九變日數所成皆如方耶眞人所以知¶
此者誠不可以庸近思求也余少好方術負步請問不憚險遠¶
每有異聞則以爲喜雖見毁笑不以爲戚焉知來者之不如今¶
是以著此以示識者豈苟尙奇怪而崇飾空言欲令書行於世¶
信結流俗哉盛陽不能榮枯朽上知不能移下愚書爲曉者傳¶
事爲識者貴農夫得彤弓以驅鳥南夷得袞衣以負薪夫不知¶
者何可强哉世人飽食終日復未必能勤儒墨之業治進德之¶
務但共逍遙遨遊以盡年月其所營也非榮則利或飛蒼走黃¶
<pb:CK-KZ_JY144_02p022a>¶
於中原或流連盃觴于羹沸或荒沉絲竹或耽淪綺紈或控絃¶
以弊筋骨或博奕以棄功夫聞至道之言而如醉罔知覩大道¶
之論而欠伸晝睡有身不修動之死地不肯求問養生之法自¶
欲割削之煎熬之憔悴之漉汔之而有道者自寶祕其所知無¶
求於人亦安肯强行語之乎世人之常言咸以長生若可得者¶
古人之富貴者已當得之而無得之者無此道也而不知古之¶
富貴者亦如今之富貴者耳但不信不求而天下果自有此不¶
死之道者不亦當復爲得之者所笑乎日月有所不能周照人¶
心安足孤信哉抱朴子曰按黃帝九鼎神丹經曰黃帝服之遂¶
以昇仙又云雖呼吸導引及服草木之藥可得延年不免於死¶
<pb:CK-KZ_JY144_02p022b>¶
也服神丹令人夀無窮已與天地相畢乘雲駕龍上下太清黃¶
帝以傳玄子戒之曰此道至重必以授賢苟非其人雖積玉如¶
山勿以此道吿之也授之者以金人金魚投於東流水中以爲¶
約唼血爲盟無神仙之骨不可得見此道也合丹當於名山之¶
中無人之地結伴不過三人先齋百日沐浴五香致加精潔勿¶
近汙穢及與俗人往來又不令不信道者知之謗毁神藥藥卽¶
不成矣成則可以舉家皆仙不但一身耳世人不合神丹反信¶
草木之藥草木之藥埋之卽腐焚之卽焦不能自生何能生人¶
乎九丹者長生之要非凡人所當聞見也萬兆蠢蠢唯知貪富¶
貴而已豈非行尸者乎合時又當祭祭自有圖法一卷也第一¶
<pb:CK-KZ_JY144_02p023a>¶
之丹名曰丹華當先作玄黃用雄黃水礬石水一鉢作汞戎鹽¶
鹵鹹礬石牡礪赤石脂滑石胡粉各數十觔以六一泥封之火¶
之三十六日成服之七日仙又以玄膏丸此丹置猛火上須臾¶
成黃金又以二百四十銖合水銀百觔火之亦成黃金金成者¶
藥成也金不成更封藥而火之日數如前無不成也第二之丹¶
名曰神丹亦曰神符服之百日仙也行度水火以此丹塗足下¶
步行水上服之三刀圭三尸九蟲皆卽消壞百病皆愈也第三¶
之丹名曰神丹服一刀圭百日仙也以與六畜吞之亦終不死¶
又能辟五兵服百日仙人玉女山川鬼神皆來侍之見如人形¶
第四之丹名曰還丹服一刀圭百日仙也朱鳥鳳凰翔覆其上¶
<pb:CK-KZ_JY144_02p023b>¶
玉女至傍以一刀圭合水銀一觔火之立成黃金以此丹塗錢¶
物用之卽日皆還以此丹書凡人目上百鬼走避第五之丹名¶
餌丹服之三十日仙也鬼神來侍玉女至前第六之丹名鍊丹¶
服之十日仙也又以汞合火之亦成黃金第七之丹名柔丹服¶
一刀圭百日仙也以缺盆汁和服之九十老翁亦能有子與金¶
公(卽鉛也)合火之卽成黃金第八之丹名伏丹服之卽日仙也以¶
此丹如棗核(缺文)不敢前又辟盜賊虎狼也第九之丹名寒丹服¶
一刀圭百日仙也仙童仙女來侍飛行輕舉不用羽翼凡此九¶
丹但得一丹便仙不在悉作之在人所好者耳凡服九丹欲昇¶
天則去欲且止人間亦任意皆能出入無間不可得而害之矣¶
<pb:CK-KZ_JY144_02p024a>¶
抱朴子曰復有太淸神丹其法出於元君元君者老子之師也¶
太淸觀天經有九篇云其上三篇不可教授其中三篇世無足¶
傳當沈之三泉之下下三篇者正是丹經上中下凡三卷也元¶
君者大神仙之人也能調和陰陽役使鬼神興作風雨驂駕九¶
龍十二白虎天下眾仙皆肄焉猶自言本亦學道服丹之所致¶
也非自然也况凡人乎其經曰上士得道昇爲天官中士得道¶
棲集崑崙下士得道長生世間民愚不信謂爲虛言從朝至暮¶
但作求死之事了不求生而天豈能强生之乎凡人唯知美食¶
好衣聲色富貴而已恣心盡欲奄忽終殁之徒愼勿以神丹告¶
之令其笑道謗眞傳丹經不得其人身必不吉若有篤信者可¶
<pb:CK-KZ_JY144_02p024b>¶
將合成藥以分與之莫輕以其方傳之也知此道者何用王侯¶
爲神丹旣成不但長生又可以作黃金金成取百觔先設大祭¶
祭自有別法一卷不與九鼎祭同也祭當別稱金各檢署之¶
　禮天二十觔  日月五觔  北斗八觔¶
　太乙八觔   井五觔   竈五觔¶
　河伯十二觔  社五觔¶
門戸閭鬼神淸君各五觔凡八十八觔餘一十二觔以好韋囊¶
盛之良日於都市中市盛之時嘿聲棄之於多人處徑去無復¶
顧凡用百觔外乃得恣意用之耳不先以金祀神必被殃咎又¶
曰長生之道不在祭祀事鬼神也不在導引與屈伸也昇仙之¶
<pb:CK-KZ_JY144_02p025a>¶
要在神丹也知之不易爲之實難也子能作之可長存也近代¶
漢末新野陰君合此太淸丹得仙其人本儒者有才思善著詩¶
及丹經讚并序述初學道受師本末列已所知識之得仙者四¶
十餘人甚分明也作此太清丹小爲難合於九鼎然是白日昇¶
大之法也合之當先作華池赤鹽艮雪玄白飛符三五神水乃¶
可起火耳¶
　神丹¶
　　一轉之丹服之三年得僊¶
　　二轉之丹服之二年得僊¶
　　三轉之丹服之一年得僊¶
<pb:CK-KZ_JY144_02p025b>¶
　　四轉之丹服之半年得僊¶
　　五轉之丹服之百日得僊¶
　　六轉之丹服之四十日得僊¶
　　七轉之丹服之二十日得僊¶
　　八轉之丹服之十日得僊¶
　　九轉之丹服之三日得僊¶
若取九轉之丹內神鼎中夏至之後爆之鼎𤍠翕然煇煌俱起¶
神光五色卽化爲還丹取而服之一刀圭卽百日昇天又九轉¶
之丹者封塗之於土釜中糠火先文後武其一轉至九轉遲速¶
各有日數多少以此知之耳其轉數少則用日多其藥力不足¶
<pb:CK-KZ_JY144_02p026a>¶
故服之用日多得僊遲也其轉數多藥力盛故服之用日少而¶
得僊速也又有九光丹與九轉異法大都相似耳作之法當以¶
諸藥合火之以轉五石五石者丹砂雄黃白礬曾靑慈石也一¶
石轉而各成五色五石二十五色各一兩而異器盛之欲起死¶
人未滿三日者取靑丹一刀圭和水以浴死人又以一刀圭發¶
其口內之死人立生也欲致行廚取黑丹和水以塗左手其所¶
求如口所道皆自至可致天下萬物也欲隱形及先知未然方¶
來之事及住年不老服黃丹一刀圭卽便長生不老矣及坐見¶
千里之外吉凶皆知如在目前也人生宿命盛衰夀夭富貴貧¶
賤皆知之也其法俱在太淸經中卷耳抱朴子曰其次有靈丹¶
<pb:CK-KZ_JY144_02p026b>¶
經一卷有五法也用丹砂雄黃雌黃石硫黃曾靑礬石磁石戎¶
鹽大一禹餘糧亦用六一泥及神室祭醮合之三十六日成又¶
用五帝符以五色書之亦令人不死但不及太淸及九鼎丹藥¶
耳又有岷山丹法道士張蓋蹹精思於岷山石室中得此方也¶
其法鼓冶黃銅以作方諸以承取月中之水以水銀覆之致日¶
精火其中長服之不死又取此丹置雄黃銅燧中覆以曝之二¶
十日發而治之以井花水服如小豆百日盲者皆能視之百日¶
病者自愈髮白還黑齒落更生務成子丹法用巴沙汞置八寸¶
銅盤中以土爐盛炭倚三隅塹以枝盤以硫黃水灌之常令如¶
泥百日服之不死又羨門子丹法以酒三升和丹一觔曝之四¶
<pb:CK-KZ_JY144_02p027a>¶
十日服之一日則三蟲百病立下服之三年仙道乃成必有玉¶
女二人來侍之可役使致行廚此丹可以厭百鬼及四方死人¶
殃注害人宅及起土功妨人者懸以向之則無患矣又有立成¶
丹亦有九首似九鼎而不及也其要一本更云取雌黃雄黃燒¶
下其中銅鑄以爲器覆之於三嵗湻苦酒上百日此器皆生赤¶
乳長數分或有五色琅玕取埋而服之亦令人長生又可以和¶
菟絲菟絲是初生之根其形似菟掘取尅其血以和此丹服之¶
立變化任意所作也又和以朱草朱草狀似小棗裁長三四尺¶
枝葉皆赤莖如珊瑚喜生名山巖石之下刻之汁流如血以玉¶
及八石金銀投其中便可丸如泥久則成水以金投之名爲玉¶
<pb:CK-KZ_JY144_02p027b>¶
醴服之皆長生又有伏丹法云天下諸水有名丹者如南陽丹¶
水之屬是也其中皆有丹魚常先夏至十日夜伺之丹魚必浮¶
於水側赤光上照赫然如火也網而取之可得之得之雖多勿¶
盡取也割其血塗足下則可步行水上長居淵中矣又赤松子¶
丹法取千嵗蔂汁及礬桃汁淹丹著不津器中鍊蜜蓋其口埋¶
之入地三尺百日絞柠木赤實取汁和而服之令人面目鬢皆¶
赤長生也昔中黃仙人有赤鬚子者豈非服此乎又石先生丹¶
法取鳥鷇之未生毛羽者以眞丹和牛肉以吞之至長其毛羽¶
皆赤乃煞之陰亁幷毛羽搗服一刀圭百日得壽五百嵗又康¶
風子丹法用羊烏鶴卵雀血合少室天雄汁和丸內鵠卵中漆¶
<pb:CK-KZ_JY144_02p028a>¶
之內雲母水中百日化爲赤水服一合輒益壽十嵗服一升千¶
嵗也又崔文子丹法內丹鶩腹中蒸之服令人延年長服不死¶
又劉元丹法以丹砂內玄水液中百日紫色握之不汙手又和¶
以雲母水內管中漆之投井中百日化爲赤水服合得百嵗久¶
服長生也又樂子長丹法以曾靑鉛於砂中蒸之八十日服如¶
小豆三年僊矣又李文丹法白素褁丹以竹汁煮之名紅泉丹¶
浮湯上蒸之和以玄水一合日服之一年僊矣又尹子法以雲¶
母水和丹密封致金花池中一年出服一刀圭盡一觔得五百¶
嵗又太乙招魂魄丹法所用五石及封之以六一泥皆似九丹¶
也長於起卒死三日以還者折死者口内一丸與硫黃和一丸¶
<pb:CK-KZ_JY144_02p028b>¶
俱以水送之令入喉卽活皆言見使者持節招之又采女丹法¶
以兔血和丹與蜜蒸之百日服之如梧桐子者大一丸日三至¶
百日有神女二人來侍之可役使又稷邱子丹法以淸麻油百¶
華醴龍膏和封以六一泥以糠火煴之十日成服如小豆一丸¶
盡劑得壽五百嵗又黑子丹法汞及五石液於銅器中火熬之¶
以鐵匕攪之十日還爲丹服之一刀圭萬病去身長服不死又¶
張子和丹法用鉛汞曾靑水合封之蒸之於赤黍米中八十日¶
成以棗膏和丸服之如大豆百日壽五百嵗又綺里丹法先飛¶
取五石玉塵合以丹砂汞內大銅器中煮之百日五色服之不¶
死以鉛百觔以藥百刀圭合火之成白銀以雄黃水和而火之¶
<pb:CK-KZ_JY144_02p029a>¶
百日成黃金金或大剛者以猪膏煮之或大柔者以白梅煮之¶
又玉柱丹法以華池和丹以曾靑硫黃末覆之薦之內[⺮/用]中沙¶
中蒸之五十日服之百日玉女六甲六丁神女來侍之可役使¶
知天下之事也又肘後丹法以金華和丹乾瓦封之蒸八十日¶
取之如小豆置盤中向日和之其光上與日連服如小豆長生¶
矣以丹投雄黃銅中火之成金又李公丹法用眞丹及五石之¶
水各一升和令如泥釜中火之三十六日出和以石硫黃液服¶
之十年與天地相畢又劉生丹法用菊花汁地楮汁樗汁和丹¶
蒸之三十日研合服一年得五百嵗老翁服更少不可識少年¶
服亦不老又王君丹法巴沙及汞內雞子中漆合之令雞伏之¶
<pb:CK-KZ_JY144_02p029b>¶
三枚以王相日服之住年不老小兒不可服不復長矣與新生¶
雞犬服之皆不復大鳥獸皆亦如此驗又陳生丹法用白蜜和¶
丹內銅器中封之沉之井中一期服之經年不饑盡一觔壽百¶
嵗又韓眾終丹法漆蜜和丹煎服之可延年久視立日中無影¶
過此已往尙數十法不可具論抱朴子曰金液太乙所服而仙¶
者也不減九丹矣合之用古秤黃金一觔幷用玄明龍膏太乙¶
旬首中石冰石紫遊女玄水液金化石丹砂封之百日成水眞¶
經云金液入口則其身皆金色老子授之於元君元君曰此道¶
至重百世一出藏之石室合之皆齋戒百日不得與俗人相往¶
來於名山側東流水上别立精室百日成服一兩便仙若未欲¶
<pb:CK-KZ_JY144_02p030a>¶
去世且作地水仙之士者但齋戒百日服半兩則長生不死萬¶
害百毒不能傷之可以畜妻子居官秩任意所欲無所禁也若¶
復欲昇天者乃可齋戒斷谷一年更服一兩便飛昇矣以金液¶
爲威喜巨勝之法取金液及水銀一味合煮之三十日出以黃¶
土甌盛以六一泥封置猛火炊之六十時皆化爲丹服如小豆¶
大便仙此丹一刀圭粉水銀一觔便成銀又取此丹一觔置火¶
上扇之化爲赤金而流名曰丹金以塗刀劍辟兵萬里以此丹¶
金爲盤椀飮食其中令人長生以承日月得液如方諸之得水¶
也飮之不死金液和黃土內六一泥區中猛火炊之盡成黃金¶
中用也復以火炊之皆化爲丹服之如豆可以入名山大川爲¶
<pb:CK-KZ_JY144_02p030b>¶
地僊以此丹一刀圭粉水銀立成銀以銀一兩和鉛一觔皆成¶
銀受金液經投金銀八兩於東流水中飲血爲誓乃告口訣不¶
如本法盜其方而作之終不成也凡人有至信者可以藥與之¶
不可輕傳其書必兩受其殃天神鑒人甚近人不知耳抱朴子¶
曰九丹誠爲僊藥之上法然合作之所用雜多若四方淸通市¶
之可具若九域分隔則物不可得也又當起火晝夜數十日伺¶
候火力不可令失其適勤苦至難故不及合金液之易也合金¶
液唯金爲難得耳古秤金一觔於今爲二觔率不過直三十許¶
萬其所用雜藥差易具又不起火但以置華池中日數足便成¶
矣都合可用四十萬而得一劑可足八僊人用也然其中稍少¶
<pb:CK-KZ_JY144_02p031a>¶
合者其氣力不足以相化成如釀數升米酒必無成也抱朴子¶
曰其次有小餌黃金法雖不及金液亦遠不比他藥也或以豕¶
負革肪及酒鍊之或以樗皮治之或以荆酒磁石消之或有可¶
引爲巾或立令成水服之或有禁忌不及金液也或以雄黃雌¶
黃合餌之引之張之如皮皆地僊法耳銀及蚌中大珠皆可化¶
爲水服之然須長服不可缺故皆不及金液也抱朴子曰合此¶
金液九丹旣當用錢又宜入名山絶人事故能爲之者少且亦¶
千萬人中時當有一人得其經者故凡作道書者略無說金丹¶
者也第一禁勿令俗人之不信道者謗訕評毁之必不成也鄭¶
君言所以爾者合此大藥皆當祭祭則太乙元君老君玄女皆¶
<pb:CK-KZ_JY144_02p031b>¶
來鑒作藥者若不絶跡幽僻之地令俗間愚人得經過聞見之¶
則諸神便責作藥者之不遵承經戒致令惡人有謗毁之言則¶
不復佑助人而邪氣得進藥不成也必入名山之中齋戒百日¶
不食五辛生魚不與俗人相見爾乃可作大藥雖成亦須齋戒¶
不但初作時齋也鄭君云老君告之言諸小小山皆不可於其¶
中作金液神丹也凡小山皆無正神爲主多是木石之精千嵗¶
老物血食之鬼此輩皆邪炁不念爲人作福但能作禍善試道¶
士須當以術辟身及將從弟子然或能壞人藥也今之醫家每¶
合好藥好膏皆不欲令雞犬小兒婦人見之若被諸物犯之用¶
便無驗又染彩者惡惡目者見之皆失美色况神仙大藥乎是¶
<pb:CK-KZ_JY144_02p032a>¶
以古之道士合作神藥必入名山不止凡山之中正爲此也又¶
按仙經可以精思合作藥者有華山泰山霍山恆山嵩山少室¶
山長山太白山終南山女几山地肺山王屋山抱犢山安邱山¶
潛山靑城山峨眉山綏山雲臺山羅浮山陽駕山黃金山鼈祖¶
山大小天台山四望山蓋竹山括蒼山皆是正神在其山中其¶
中或有地僊之人上皆生芝草可以避大兵大難不但於中可¶
合藥也若有道者登之則此山神必助之爲福藥必成若不得¶
登此諸山者海中大島嶼若會稽之東翁洲亶洲紵嶼洲及徐¶
州之羊莒洲泰光洲鬱洲皆其次也今中國名山不可得至江¶
東名山之可得往者有霍山在晉安長山太白在東陽四望山¶
<pb:CK-KZ_JY144_02p032b>¶
大小天台山蓋竹山括蒼山並在會稽抱朴子曰余忝大臣之¶
子孫雖才不足以經國理物然疇類之好進趨之業而所知不¶
能遠余者多揮融雲漢耀景辰霄者矣余所以絶慶弔於鄕黨¶
棄當世之榮華者必欲遠登名山成所著子書次則合神藥規¶
長生故也俗人莫不怪余之委桑梓背淸塗而躬耕林藪手足¶
胼胝謂余有狂惑之疾也然道與世事不並興若不廢人間之¶
務何得修如此之志乎見之誠了執之必定者亦何憚於毁譽¶
豈移於勸沮哉聊書其心示將來之同志尙者云後有斷金之¶
徒所捐棄者亦與余之不異也小神丹方用眞丹三觔白蜜六¶
觔攪合日暴煎之令可丸旦服如麻子許十丸未一年髮白者¶
<pb:CK-KZ_JY144_02p033a>¶
黑齒落者生身體潤澤長服之不老老翁成年少長生不死矣¶
小丹法丹一觔擣篩湻苦酒三觔漆二觔凡三物合令相得微¶
火上煎令可丸服如麻子三丸日再服三十日腹中百病愈三¶
尸去服之百日肌骨强堅千日司命削去死籍與天地相畢日¶
月相望形易容變無常日中無影乃別有光也小餌黃金法鍊¶
金內淸酒中約二百過出入卽沸矣揑之出指間令如泥若不¶
沸卽揑之不出指間卽復銷之内淸酒中無數也成服之如彈¶
丸一枚亦可二丸亦可分爲小丸服之三十日無寒温神人玉¶
女侍之銀亦可餌之與金同法服此二物能居名山石室中一¶
年卽輕舉矣止人間服亦地僊勿妄傳也兩儀子小餌黃金法¶
<pb:CK-KZ_JY144_02p033b>¶
猪負革脂三觔湻苦酒一升取黃金五兩置器中煎之土爐以¶
金置脂中百入百出苦酒亦爾食一觔壽蔽天地食半觔壽二¶
千嵗五兩壽千二百嵗無多少便可餌之當以王相日作服之¶
神良勿傳示人令藥不成不神欲去當服丹砂也¶
<pb:CK-KZ_JY144_02p033b>¶
#+PROPERTY: JUAN 005
<pb:CK-KZ_JY144_02p033b>¶
　　
** 至理¶
抱朴子曰微妙難識疑惑者眾吾聰明豈能過人哉適偶有所¶
偏解鶴知夜半燕知戊己而未必達於他事也有以校驗知長¶
生之可得僊人之無種耳夫道之妙者不可盡書而其近者又¶
不足可說昔庚桑胼胝文字董顏勤苦彌久及受大訣良有以¶
也夫圓首含氣孰不樂生而畏死哉然榮華勢利誘其意素顏¶
<pb:CK-KZ_JY144_02p034a>¶
玉膚惑其目淸商流徵亂其耳愛惡利害攪其神功名聲譽束¶
其體此皆不召而自來不學而已成自非受命應仙窮理獨見¶
識變通於常事之外運淸鑒於玄漠之域悟身名之親疎悼過¶
隙之電者豈能棄交修賒抑遺嗜好割目下之近欲修難成之¶
遠功哉夫有因無而生焉形須神而立焉有者無之官也形者¶
神之宅也故譬之於隄隄壞則水不留矣方之於燭燭麋則火¶
不居矣形勞則神散氣竭則命終根竭枝繁則靑靑去木矣氣¶
疲欲勝則精靈離身矣夫逝者無反期旣朽無生理達道之士¶
良可悲矣輕璧重陰豈不有以哉故山林養性之家遺俗得意¶
之徒比崇高於贅疣方萬物乎蟬翼豈苟爲大言而强薄世事¶
<pb:CK-KZ_JY144_02p034b>¶
哉誠其所見者了故棄之如忘耳是以遐棲幽遁韜鱗掩藻遏¶
欲視之目遣損明之色杜思音之耳遠亂聽之聲滌除玄覽守¶
雌抱一專氣致柔鎭以恬素遣歡戚之邪情外得失之榮辱割¶
厚生之腊毒謐多言之樞機反聽而後所聞徹內視而後見無¶
朕養靈根於玄鈞除誘慕於接物削斥淺務御以愉慔爲乎無¶
爲以全天理爾乃咀吸寶華浴神太淸外除五曜內守九精堅¶
玉鑰於命門結北極於黃庭引三景於明堂飛元始以鍊形味¶
靈液於金梁長驅白而留靑凝澄泉於丹田引沈珠於五城瑤¶
鼎俯爨藻禽仰鳴瑰華擢頴天鹿吐瓊懷重規於絳宮潛九光¶
於洞房宴雲蒼鬱而連天長谷湛而交經履躡乾兌召呼六丁¶
<pb:CK-KZ_JY144_02p035a>¶
坐臥紫房咀吸金英曄曄秋芝朱華翠莖玉皛珍膏溶溢霄零¶
治饑止渴體輕故能策風雲以騰虛並混湻而永生也然梁塵¶
之盈尺非可求之漏刻山霤洞徹非可致之寸晷夫得之者甚¶
希而隱不成者至多而顯世人不能知其隱者而但見其顯者¶
故謂天下果無其仙道也抱朴子曰防堅則水無漉棄之費脂¶
多則火無寢曜之患龍泉以靡割常利斤斧以日用速弊隱雪¶
以違暖經夏藏冰以居深過暑單帛以褁鏡不灼凡卉以徧覆¶
越冬泥壤易消者也而陶之爲瓦則與二儀齊其久焉柞柳速¶
朽者也而燔之爲炭則可億載而不敗焉轅豚以優稸晚卒良¶
馬以陟峻早斃寒蟲以通巳倍壽南林以處温長茂接煞氣則¶
<pb:CK-KZ_JY144_02p035b>¶
彫瘁於凝霜値陽和則鬱藹而條秀物類一也而榮枯異功豈¶
有秋收之常限冬藏之定例哉人之受命死生之期未若草木¶
之於寒天也而延養之理補救之方非徒温煖之爲淺益也久¶
視之効何爲不然而世人守近習隘以僊道爲虛誕謂黃老爲¶
妄言不亦惜哉夫愚人乃不肯信湯藥鍼艾况深於此者乎皆¶
曰俞跗扁鵲秦緩倉公之流必能治病何不勿死又云富貴之¶
家豈乏醫術而更不壽是命有自然也及責如此之人令信神¶
僊是使牛緣木馬逐鳥也抱朴子曰召魂小丹三使之九及五¶
英八石小小之藥或立消堅冰或入水自浮能斷絶鬼神禳卻¶
虎豹破積聚於腑臟殲二豎於膏盲起猝死於委尸返驚魂於¶
<pb:CK-KZ_JY144_02p036a>¶
旣逝夫此皆凡藥也猶能令已死者復生則彼上藥也何爲不¶
能令生者不死乎越人救太子於旣孺胡巫活絶氣之蘇武湻¶
于能解臚以理腦華佗能刳腹以滌腸此醫家之薄伎猶能若¶
是豈况神仙之道何所不爲夫人所以死者諸欲所損也百病¶
所害也毒惡所中也邪氣所傷也風冷所犯也今導引行氣還¶
精補腦食飮有度興居有節將服藥物思神守一柱天禁戒帶¶
佩符印傷生之徒一切遠之如此則通可以免此六害今醫家¶
通明腎氣之丸內補五絡之散骨塡枸𣏌之煎黃蓍建中之湯¶
將服之者皆致肥丁漆葉靑蓁凡弊之草樊阿服之得壽二百¶
嵗而耳目聰明猶能持鍼以治病此近代之實事良史所記注¶
<pb:CK-KZ_JY144_02p036b>¶
者也又云有吳普者從華佗受五禽之戲以代導引猶得百餘¶
嵗此皆藥術之至淺尙能如此况於用其妙者耶今語俗人云¶
理中四順可以救霍亂款冬紫苑可以治欬逆萑蘆貫眾之煞¶
九蟲當歸芍藥之止絞痛蓁膠獨活之除八風菖蒲乾薑之止¶
痺濕菟絲蓯蓉之補虛乏甘遂葶厯之逐痰癖括樓黃連之愈¶
消渴薺苨甘草之解百毒蘆如益熱之護眾創麻黃大靑之主¶
傷寒俗人猶爲不然也甯煞生請福分蓍問祟不肯信良醫之¶
攻病反用巫史之紛若况乎告之以金丹可以度世芝英可以¶
延年哉昔留侯張良吐出奇策一代無有知慮所及非淺近人¶
也而猶謂不死可得者也其聰明智用非皆不逮世人而曰吾¶
<pb:CK-KZ_JY144_02p037a>¶
將棄人間之事以從赤松遊耳遂修導引絶穀一年規輕舉之¶
道坐呂后逼蹴從求安太子之計良不得已爲書致四皓之策¶
果如其言呂后德之而逼令强食之故令其道不成耳按孔安¶
國秘記云良得黃石公不死之法不但兵法而已又云良本師¶
四皓角里先生綺里季之徒皆仙人也良悉從受其神方雖爲¶
呂后所强飲食尋復修行仙道密自度世但世人不知故云其¶
死耳如孔安國之言則良爲得仙也又漢丞相張蒼偶得小術¶
吮婦人乳汁得一百八嵗此蓋道之薄者而蒼爲之得中壽之¶
三倍况於備行諸秘法何爲不得長生乎此事見於漢書非空¶
言也抱朴子曰服藥雖爲長生之本若能兼行氣者其益甚速¶
<pb:CK-KZ_JY144_02p037b>¶
若不能得藥但行氣而盡其理者亦得數百嵗然又宜知房中¶
之術所以爾者不知陰陽之術屢爲勞損則行氣難得力也夫¶
人在氣中氣在人中自天地至於萬物無不須氣以生者也善¶
行氣者內以養身外以卻惡然百姓日用而不知焉吳越有禁¶
咒之法甚有明效多炁耳知之者可以入大疫之中與病人同¶
床而已不染又以羣從數十人皆使無所畏此是炁可以禳天¶
災也或有邪魅山精侵犯人家以瓦石擲人以火燒人屋舍或¶
形現往來或但聞其聲音言語而善禁者以炁禁之皆卽絶此¶
是炁可以禁鬼神也入山林多溪毒蝮蛇之地凡人暫經過無¶
不中傷而善禁者以炁禁之能辟方數十里而伴侶皆使無爲¶
<pb:CK-KZ_JY144_02p038a>¶
害者又能禁虎豹及蛇虺皆悉令伏不能起以炁禁金瘡血卽¶
登止又能續骨連筋以炁禁白刃則可蹈之不傷剌之不入若¶
人爲蛇虺所中以炁禁之則立愈近世左慈趙明等以炁禁水¶
水爲之逆流一二丈又於茅屋上然火煮食食熟而茅屋不燋¶
又以大釘釘柱入七八寸以炁吹之釘卽涌射而出又以炁禁¶
沸湯以百許錢投中令一人手探摝取錢而手不灼爛禁水著¶
中庭露之大寒不冰又能禁一里中炊者盡不得熱禁犬令不¶
得吠昔吳遣賀將軍討山賊賊中有善禁者每當交戰官軍刃¶
劍皆不得拔弓弩射矢皆還自射輒致不利賀將軍長智有才¶
思乃曰吾聞金有刃者可禁蟲有毒者可禁其無刃之物無毒¶
<pb:CK-KZ_JY144_02p038b>¶
之蟲則不可禁彼能禁吾兵者必不能禁無刃物矣乃多作勁¶
木白棒選異力精卒五千人爲先登盡足棓彼山賊賊恃其善¶
禁者了不能備於是官軍以白棒擊之大破彼賊禁者果不復¶
行所打煞者乃萬計夫炁出於形用之其効至此何疑不可絶¶
穀治病延年養性乎仲長公理者才達之士也著昌言亦論行¶
炁可以不饑不病云吾始未之信也至於爲之者盡乃然矣養¶
性之方若此至約而吾未之能也豈不以心馳於世務思銳於¶
人事哉他人之不能者又必與吾同此疾也昔有名師知不死¶
之道者燕君使人學之不逮而師死燕君怒其死者將加誅焉¶
諫者曰夫所憂者莫過乎死所重者莫急乎生彼自喪其生亦¶
<pb:CK-KZ_JY144_02p039a>¶
安能令吾君不死也君乃不誅則此固爲良諫矣然亦非至當¶
之論彼有不死之方若吾所聞行炁之法則彼說師之死者未¶
必不知道也直不能棄世事而爲之故雖知之而無益耳非無¶
不死之法者也又云河南密縣有卜成者學道經久乃與家人¶
辭去見其行步稍高遂入雲中不復見此所謂舉形輕飛白日¶
昇天仙之上者也陳元方韓元長皆頴川之高士也與密相近¶
二君所以信天下之有仙者蓋各以其父祖及見卜成者成仙¶
昇天故也此則又有仙之一證也¶
<pb:CK-KZ_JY144_02p039a>¶
#+PROPERTY: JUAN 006
<pb:CK-KZ_JY144_02p039a>¶
　　
** 微旨¶
抱朴子曰余聞同歸契合者則不言而自信殊途別務者雖忠¶
<pb:CK-KZ_JY144_02p039b>¶
吿而見疑夫尋常咫尺之近理人間取舍之細事浮沉過於金¶
羽皂白分於粉墨而抱惑之士猶多不辨焉豈况說之以世道¶
之外示之以至微之旨大而笑之其來久矣豈獨今哉夫明之¶
所及雖玄陰幽夜之地毫釐芒髮之物不以爲難見苟所不逮¶
者雖日月麗天之炤灼嵩岱千雲之峻峭猶不能察焉帝子玄¶
聖深識獨見開祕文於名山受僊經於神人蹶埃塵以遺累凌¶
大遐以高躋金石不能與之齊堅龜鶴不足與之等壽念有志¶
於將來愍信者之無文垂以方法炳然著明小修則小得大爲¶
則大驗然而淺見之徒區區所守甘於荼蓼而不識飴蜜酣於¶
醨酪而不賞醕醪知好生而不知有養生之道知畏死而不信¶
<pb:CK-KZ_JY144_02p040a>¶
有不死之法知飮食過度之速疾病而不能節肥甘於其口也¶
知極情恣欲之致枯損而不知割懷於所欲也余雖言神仙之¶
可得安能令其信乎或人難曰子體無參午達理奇毛通骨年¶
非安期彭祖多厯久壽目不接見神仙耳獨不聞異說何以知¶
長生之可獲養性之有徵哉若覺玄妙於心得運逸鑒於獨見¶
所未敢計也夫衣無蔽膚之具資無謀夕之儲而高談陶朱之¶
術自洞猗頓之策取譏論者其理必也抱痼疾而言精和鵲之¶
伎屢奔北而稱究孫吳之算人不信者以無効也余答曰夫寸¶
鮹汎迹濫水之中則謂天下無四海之廣也芒蠋宛轉果核之¶
內則謂八極之界盡於兹也雖吿之以無涯之浩汗語之以宇¶
<pb:CK-KZ_JY144_02p040b>¶
宙之恢闊以爲空言必不肯信也若今吾眼有方瞳耳長出頂¶
亦將控飛龍而駕慶雲凌流電而造倒景子又將安得而詰我¶
設令見我又將呼爲天神地祇異類之物豈謂我爲學之所致¶
哉姑聊以先覺挽引同志豈强令吾子之徒皆信之哉若今家¶
戸有仙人屬目比眉吾子雖蔽亦將不疑但彼人之道成則蹈¶
靑霄而遊紫極自非通靈莫之見聞吾子必爲無耳世人信其¶
臆斷伏其短見自謂所度事無差錯習乎所致怪乎所希提耳¶
指掌終於不悟其來尙矣豈獨今哉或曰屢承嘉談足以不疑¶
於有仙矣但更自嫌於不能爲耳敢問更有要道可得單行者¶
否抱朴子曰凡學道當階淺以涉深由易以及難志誠堅果無¶
<pb:CK-KZ_JY144_02p041a>¶
所不濟疑則無功非一事也夫根荄不洞地而求柯條干雲淵¶
源不泓窈而求湯流萬里者未之有也自非積善陰德不足以¶
感神明非誠心款契不足以結師友非功勞不足以論大試又¶
未遇明師而求要道未可得也九丹金液最是仙主然事大費¶
重不可卒辦也寶精愛炁最其急也幷將服小藥以延年命學¶
近術以辟邪惡乃可漸階精微矣或曰方術繁多誠難精備除¶
置金丹其餘可修何者爲善抱朴子曰若未得其至要之大者¶
則其小者不可不廣知也蓋籍眾術之共成長生也大而喻之¶
猶世主治國焉文武禮律無一不可也小而喻之猶工匠之爲¶
車焉輻轅輖轄莫或應虧也所爲術者內修形神使延年愈疾¶
<pb:CK-KZ_JY144_02p041b>¶
外攘邪惡使禍害不干比之琴瑟不可以孑絃求五音也方之¶
甲胄不可以一扎待鋒刃也何則五音合用不可闕而鋒刃所¶
集不可少也凡養生者欲令多聞而體要博見而善擇偏修一¶
事不足必賴也又患好生之徒各仗其所長知玄素之術者則¶
曰唯房中之術可以度世矣明吐納之道者則曰唯行氣可以¶
延年矣知屈伸之訣者則曰唯導引可以難老矣知草木之方¶
者則曰唯藥餌可以無窮矣學道之不成就由乎偏枯之若此¶
也淺見之家偶知一事便言已足而不識眞者雖得善方猶更¶
求無已以消工棄日而施用意無一定此皆兩有所失者也或¶
本性戅鈍所知殊尙淺近便强入名山履冒毒螫屢被中傷恥¶
<pb:CK-KZ_JY144_02p042a>¶
復求還或爲虎狼所食或爲魍魎所殺或餓而無絶穀之方寒¶
而無自温之法死於巖谷不亦愚哉夫務學不如擇師師所聞¶
素狹又不盡以教之因吿云爲道不在多也自爲已有金丹至¶
要可不用餘耳然此事知之者甚希甯可虛待不知之大事而¶
不修交益之小術乎譬猶作家云不事用他物者蓋謂有金銀¶
珠玉在乎掌握懷抱之中足以供累世之費者耳苟其無此何¶
可不廣播百穀多儲果蔬乎是以斷穀辟兵厭劾鬼魅禁禦百¶
毒治救眾疾入山則使猛獸不犯涉水則令蛟龍不害經瘟疫¶
則不畏至急難則隱形此皆小事而不可不知况過此者何可¶
不聞乎或曰敢問欲修長生之道何所禁忌抱朴子曰禁忌之¶
<pb:CK-KZ_JY144_02p042b>¶
至急在不傷不損而已按易內戒及赤松子經及河圖記命符¶
皆云天地有司過之神隨人所犯輕重以奪其算算減則人貧¶
耗疾病屢逢憂患算盡則人死諸應奪算者有數百事不可具¶
論又言身中有三尸三尸之爲物雖無形而實魂靈鬼神之屬¶
也欲使人早死此尸當得作鬼自放縱遊行饗人祭酬是以每¶
到庚申之日輒上天白司命道人所爲過失又月晦之夜竈神¶
亦上天白人罪狀大者奪紀紀者三百日也小者奪算算者三¶
日也(或作一日)吾亦未能審此事之有無也然天道邈遠鬼神難明¶
趙簡子秦穆王皆親受金策於上帝有土地之明徵山川草木¶
井竈洿池猶皆有精氣况天地爲物之至大者於理當有精神¶
<pb:CK-KZ_JY144_02p043a>¶
有神則宜賞善而罰惡但其體大而網疎不必機發而響應耳¶
然覽諸道戒無不云欲求長生者必欲積善立功慈心於物恕¶
己及人仁逮昆蟲樂人之吉愍人之苦賙人之急救人之窮手¶
不傷生口不勸禍見人之得如己之得見人之失如己之失不¶
自貴不自譽不嫉妒勝已不嫉諂陰賊如此乃爲有德受福於¶
天所作必成求仙可冀也若乃憎善好煞口是心非背向異辭¶
反戾直正虐害其下欺罔其上叛其所事受恩不感弄法受賂¶
縱曲枉直廢公爲私刑加無辜破人之家收人之寶害人之身¶
取人之位侵尅賢者誅戮降伏謗訕聖賢傷殘道士彈射飛鳥¶
刳胎破卵春夏燎獵詈罵神靈教人爲惡蔽人之善危人自安¶
<pb:CK-KZ_JY144_02p043b>¶
佻人自功壞人佳事奪人所愛離人骨肉辱人求勝取人長錢¶
還人短陌決放水火以術害人迫脇尫弱以惡易好强取强求¶
擄掠致害不公不平淫佚傾斜凌孤暴寡拾遺取施欺僞誑詐¶
好說人私持人短長牽天援地詋詛求直假借不還換貸不償¶
求欲無已憎拒忠信不順上命不敬所師笑人作善敗人苗稼¶
損人器物以窮人困以不淸潔飲飼他人輕秤小斗狹幅短度¶
以僞雜眞採取姦利誘人取物越井跨竈晦歌朔哭凡有一事¶
輒是一罪隨事輕重司命奪其算紀算盡則死但有惡心而無¶
惡迹者奪算若惡事而損於人者奪紀若算紀未盡而自死者¶
皆殃及子孫也諸橫奪人財物者或計其妻子家口當塡之以¶
<pb:CK-KZ_JY144_02p044a>¶
致死喪但不卽至耳其惡行若不足以煞其家人者久久終遭¶
水火刼盜及遺矢器物或遇縣官疾病自營醫藥烹牲祭祀所¶
用之費要當令足以盡其取之者也道家言枉煞人者是以兵¶
刄而更相煞其取非義之財不避怨恨譬若以漏脯救饑鴆酒¶
解渴非不暫飽而死亦及之及其有曾行諸惡事後自改悔者¶
若曾枉煞人則當思救濟應死之人以解之若妄取人財物則¶
當思施與貧乏人以解之(缺文多)或曰道德未成又未得絶跡名¶
山而世不同古盜賊甚多將何以卻朝夕之患防無妄之災乎¶
抱朴子曰常以執日取六癸上土以和百葉薰草以泥門戸方¶
一尺則盜賊不來亦可取市南門土及嵗破土月建土合和爲¶
<pb:CK-KZ_JY144_02p044b>¶
人以著朱鳥地亦壓盜也有急則入生地而止無患也天下有¶
生地一州有生地一郡有生地一縣有生地一鄉有生地一里¶
有生地一宅有生地一房有生地或曰一房有生地不亦逼乎¶
抱朴子曰經云大急之極隱於車[車*戎]如此一車之中亦有生地¶
亦有死地况一房乎或曰竊聞求生之道當知二山不審此山¶
爲何所在願垂告語以祛其惑抱朴子曰有之非華霍也非嵩¶
岱也夫大元之山難知易求不天不地不沉不浮絶險緬邈崔¶
嵬崎嶇和氣絪緼神意並遊玉井泓邃灌漑匪休百二十官曹¶
府相留離坎列位玄芝萬株絳樹特生其寶皆殊金玉嵯峨醴¶
泉出隅還年之士挹其淸流子能修之松喬可儔此一山也長¶
<pb:CK-KZ_JY144_02p045a>¶
谷之山杳杳巍巍玄氣飄飄玉液霏霏金池紫房在乎其隈愚¶
人妄狂至皆死歸有道之士登之不衰採服黃精以致天飛此¶
二山也皆古賢之所祕子精思之或曰願聞眞人守身鍊形之¶
術抱朴子曰深哉問也夫始靑之下月與日兩半同昇合成一¶
出彼玉池入金室大如彈丸黃如橘中有嘉味甘如蜜子能得¶
之謹勿失旣往不追身將滅純白之氣至微密昇於幽關三曲¶
折中丹煌煌獨無疋立之命門形不卒淵乎妙矣難致詰此師¶
之口訣知之者不畏萬鬼五兵也或問曰房中之事能盡其道¶
者可單行致神仙幷可以移災解罪轉禍爲福居官高遷商賈¶
倍利信乎抱朴子曰此解巫書妖妄過差之言由於好事增加¶
<pb:CK-KZ_JY144_02p045b>¶
潤色至今失實或亦奸僞造作虛妄以欺誑世人隱藏端緖以¶
求奉事招集弟子以規世利耳夫陰陽之術高可以治小疾次¶
可以免虛耗而已其理自有極安能致神仙及祛禍致福乎人¶
不可以陰陽不交坐致疾患若乃縱情恣欲不能節宣則伐年¶
命善其術者則能卻走馬以補腦還陰丹於朱腸采玉液於金¶
池引三五於華梁令老有美色終其所稟之天年而俗人聞黃¶
帝以千二百女昇天便謂黃帝單以此事致長生而不知黃帝¶
於荆山之下鼎湖之上飛九丹成乃乘龍登天也黃帝自可有¶
千二百女耳而非單行之所由也凡服藥千種三牲之養而不¶
知房中之術亦無所益也是以古人恐人輕恣情性故美爲之¶
<pb:CK-KZ_JY144_02p046a>¶
說亦不足盡信也玄素喻之水火水火殺人而又生人在於能¶
用與不能耳大都其要法御女多多益善如不知其道而用之¶
一兩人足以速死爾彭祖之法最其要者其他經多煩勞難行¶
而其爲益不必如其書人少有能爲之者口訣亦有數千言耳¶
不知之者雖服百藥猶不能得長生也¶
<pb:CK-KZ_JY144_02p046a>¶
#+PROPERTY: JUAN 007
<pb:CK-KZ_JY144_02p046a>¶
　　
** 塞難¶
或曰皇穹至神賦命宜均何爲使喬松凡人受不死之壽而周¶
孔大聖無久視之祚哉抱朴子曰命之修短實由所値受氣結¶
胎各有星宿天道無爲任物自然無親無疎無彼無此也命屬¶
生星則其人必好僊道好僊道者求之亦必得也命屬死星則¶
<pb:CK-KZ_JY144_02p046b>¶
其人亦不信僊道則亦不自修其事也所樂善否判於所稟移¶
易予奪非天所能譬猶金鐵之銷於爐冶甕瓦之甄於陶竈雖¶
由之以成形而器械之利鈍罌甕之邪正適遇所遭非復爐竈¶
之事也或人難曰良工所作皆由其手天之神明何所不爲而¶
云人生各有所値非彼昊蒼所能匠成愚甚惑焉未之敢許也¶
抱朴子答曰渾茫剖判淸濁以陳或昇而動或降而靜彼天地¶
猶不知所以然也萬物感氣並亦自然與彼天地各爲一物但¶
成有先後體有巨細耳有天地之大故覺萬物之小有萬物之¶
小故覺天地之大且夫腹背雖包圍五臟而五臟非腹背之所¶
作也肌膚雖纏褁血氣而血氣非肌膚之所造也天地雖含囊¶
<pb:CK-KZ_JY144_02p047a>¶
萬物而萬物非天地之所爲也譬猶草木之因山林以萌秀而¶
山林非有事焉魚鼈之托水澤以產育而水澤非有爲焉俗人¶
見天地之大也以萬物之小也因曰天地爲萬物之父母萬物¶
爲天地之子孫夫蝨生於我豈我之所作故蝨非我不生而我¶
非蝨之父母蝨非我之子孫蠛蠓之育於醯醋芝穤之產於木¶
石蛣𧌑之滋於污淤翠蘿之秀於松枝非彼四物所創匠也萬¶
物盈乎天地之間豈有異乎斯哉天有日月寒暑人有瞻視呼¶
吸以遠况近以此推彼人不能自知其體老少痛痒之何故則¶
天亦不能自知其體盈縮災祥之所以人不能使耳目常聰明¶
榮衞不輟閱則天亦不能使日月不薄蝕四時不失序由兹論¶
<pb:CK-KZ_JY144_02p047b>¶
之夭壽之事果不在天地僊決非所爲也夫生我者父也娠我¶
者母也猶不能令我形器必中適咨容必妍麗性理必平和智¶
慧必高遠多致我氣力延我年命而或矬陋尫弱或且黑且醜¶
或聾盲頑嚚或支離劬蹇所得非所欲也所欲非所得也况乎¶
天地遼闊者哉父母猶復其遠者也我自有身不能使之永壯¶
而不老常健而不疾喜怒不失宜謀慮無悔吝故授氣流形者¶
父母也受而有之者我身也其餘則莫有親密乎此者也莫有¶
制御乎此者也二者已不能有損益於我矣天地亦安得與知¶
之乎必若人物皆天地所作則宜皆好而無惡悉成而無敗眾¶
生無不遂之類而項揚無春彫之悲矣然天不能使孔孟有度¶
<pb:CK-KZ_JY144_02p048a>¶
世之祚益知所稟之有自然非天地所剖分也聖之爲德德之¶
至也天若能以至德與之而使之所欲不全功業不建位不霸¶
王壽不盈百此非天有爲之驗也聖人之死非天所殺則聖人¶
之生非天所挺也賢不必壽愚不必夭善無近福惡無近禍生¶
無定年死無常分盛德哲人秀而不實竇公庸夫年幾二百伯¶
牛有疾子夏喪明盜跖窮凶而白首莊蹻極惡而黃髮天之無¶
爲於此明矣或曰仲尼稱自古皆有死老氏言神仙之可學夫¶
聖人之言信而有徵道家所說誕而難用抱朴子曰仲尼儒者¶
之聖也老子得道之聖也儒教近而易見故宗之者眾焉道意¶
遠而難識故達之者寡焉道者萬殊之源也儒者大湻之流也¶
<pb:CK-KZ_JY144_02p048b>¶
三皇以往道治也帝王以來儒教也談者咸知高上世之敦樸¶
而薄季俗之澆散何獨重仲尼而輕老氏乎是玩華藻於木末¶
而不識所生之有本也何異乎貴明珠而賤淵潭愛和璧而惡¶
荆山不知淵潭者明珠之所自出荆山者和璧之所由生也且¶
夫養性者道之餘也經世者儒之末也所以貴儒者以其移風¶
而易俗不唯揖讓與盤旋也所以尊道者以其不言而化行匪¶
獨養生之一事也若儒道果有先後則仲尼未可專信而老氏¶
未可孤用仲尼旣敬問伯陽願比老彭又自以知魚鳥而不識¶
龍喻老氏於龍蓋其心服之辭非空言也與顏回所言瞻之在¶
前忽然在後鑽之彌堅仰之彌高無以異也或曰仲尼親見老¶
<pb:CK-KZ_JY144_02p049a>¶
氏而不從學道何也抱朴子曰以此觀之益明所稟有自然之¶
命所尙有不易之性也仲尼知老氏玄妙貴異而不能揖酌淸¶
虛於本源大宗出乎無形之外入乎至道之內其所諮受止於¶
民間之事而已安能請求仙法耶忖其用心汲汲專於教化不¶
存乎方術也仲尼雖聖於世事而非能沉靜玄默自守無爲者¶
也故老子戒之曰良賈深藏若虛君子盛德若愚去子之驕氣¶
與多慾態色與淫志是無益於子之身此足以知仲尼不免於¶
俗情非學仙之人也夫恓恓惶惶務在匡時仰悲鳳鳴俯歎匏¶
瓜沽之恐不售慷慨思執鞭亦何肯捨經世之功業而修養生¶
之迂闊哉或曰儒道之業孰爲難易抱朴子答曰儒者易中之¶
<pb:CK-KZ_JY144_02p049b>¶
難也道者難中之易也夫棄交游委妻子謝榮名損利祿割粲¶
爛於其目抑鏗鏘於其耳恬愉靜退獨善守已謗來不戚譽至¶
不喜覩貴不欲居賤不恥此道家之難也出無慶弔之望入無¶
瞻視之責不勞神於七經不運思於律厯意不爲推步之苦心¶
不爲藝文之役眾煩旣損和氣自益無爲無慮不怵不惕此道¶
家之易也所謂難中之易矣夫儒者所修皆憲章成法出處有¶
則語默隨時師則循比屋而可求書則因解注以釋疑此儒者¶
之易也鈎深致遠錯綜典墳該河洛之籍籍博百氏之云云德¶
待積於衡巷志貞盡於事君仰馳神於垂象俯運思於風雲一¶
事不知則所爲不通片言不正則褒貶不分舉趾爲世人之所¶
<pb:CK-KZ_JY144_02p050a>¶
則動脣爲天下之所傳此儒家之難也所謂易中之難矣篤論¶
二者儒業多難道家約易吾已患其難矣將舍而從其易焉世¶
之譏吾者則比肩皆是也與吾得意者則未見其人也若同志¶
之人必存乎將來則吾亦未謂之爲希矣或曰余閱見知名之¶
高人洽聞之碩儒果以窮理盡性研覈有無者多矣未有言壽¶
之可延仙之可得者也先生明不能並日月思不能出萬夫而¶
據談長生之道未之敢信也抱朴子曰吾庸夫近才見淺聞寡¶
豈敢自許以拔羣獨識皆勝世人乎顧曾以顯而求諸乎隱以¶
易而得之乎難校其小驗則知其大效覩其已然則明其未試¶
耳且夫世之不信天下之有仙者率有經俗之才當塗之伎涉¶
<pb:CK-KZ_JY144_02p050b>¶
覽篇籍助教之書以料人理之近易辨凡猥之眩惑則謂眾之¶
所疑我獨能斷之機萌之未朕我能先覺之是我與萬物之情¶
無不盡矣幽翳冥昧無不得矣我謂無仙仙必無矣自來如此¶
其堅固也吾每見俗儒碌碌拒之不信其事者皆病於頗有聰¶
明而偏枯拘繫以黠自累不肯規爲在乎極暗而了不別菽麥¶
者也夫以管窺之狹見而姑塞其聰明之所不及是何異以一¶
尋之綆汲百仭之深不覺所用之短而云井之無水也俗有聞¶
猛風烈火之聲而謂天之冬雷見遊雲西行而謂月之東馳人¶
或告之而終不悟信此信已之多者也夫聽聲者莫不信我之¶
耳焉視形者莫不信我之目焉而或者所聞見言是而非然則¶
<pb:CK-KZ_JY144_02p051a>¶
我之耳目果不足信也况乎心之所度無形無聲其難察尤甚¶
於視聽而以己心之所得必因世間至遠之事謂神仙爲虛言¶
不亦蔽哉抱朴子曰妍蚩有定矣而憎愛異情故兩目不相爲¶
視焉雅鄭有素矣而好惡不同故兩耳不相爲聽焉眞僞有質¶
矣而趣舍舛仵故兩心不相爲謀焉以醜爲美者有矣以濁爲¶
淸者有矣以失爲得者有矣此三者乖殊昭然可知如此其易¶
也而彼此終不可得而一焉又况乎神仙之事之妙者而欲令¶
人皆信之未有可得之理也凡人悉使之知又何貴乎達者哉¶
待俗人之息妄言則俟河之淸未爲久也吾所以不能嘿者冀¶
夫可上可下者可引致耳其不移者古人已末如之何矣抱朴¶
<pb:CK-KZ_JY144_02p051b>¶
子曰至理之未易明神仙之不見信其來尙矣(缺文)馬之野人古¶
公不能釋欲地之戎狄實理有所不通善言有所不行章甫不¶
售於蠻越赤舄不用於戎夷何可强哉夫見玉而指曰石非玉¶
之不眞也待和氏而後識焉見龍而命之曰蛇非龍之不神也¶
須蔡墨而後辨焉所以貴道者以其加之不可益而損之不可¶
減也所以貴德者以其聞毁而不慘見譽而不悅也彼誠以天¶
下之必無仙而我獨以實有而與之諍諍之彌久而彼執之彌¶
固是虛長此紛紜而無救於不解果當從連環之義乎¶
<pb:CK-KZ_JY144_02p051b>¶
#+PROPERTY: JUAN 008
<pb:CK-KZ_JY144_02p051b>¶
　　
** 釋滯¶
或問曰人道多端求仙至難非有廢也則事不兼濟藝文之業¶
<pb:CK-KZ_JY144_02p052a>¶
憂樂之務君臣之道胡可替乎抱朴子答曰夫道不煩所爲鮮¶
耳但患志之不立信之不篤何憂於人理之廢乎長才者兼而¶
修之何難之有內寶養生之道外則和光於世治身而身長修¶
治國而國太平以六經訓俗士以方術授知音欲少留則且止¶
而佐時欲昇騰則凌霄而輕舉者上士也自恃才力不能並成¶
則棄置人間專修道德者亦其次也昔黃帝荷四海之任不妨¶
鼎湖之舉彭祖爲大夫八百年然後西適流沙伯陽爲柱史甯¶
封爲陶正方囘爲聞士呂望爲太師仇生仕於殷馬推官於晉¶
范公霸越而泛海琴高執笏於宋康常生降志於執鞭莊公藏¶
器於小史古人多得道而匡世修之於朝隱蓋有餘力故也何¶
<pb:CK-KZ_JY144_02p052b>¶
必修於山林盡廢生民之事然後乃成乎亦有心安靜默性惡¶
諠譁以縱逸爲歡以榮任爲成者帶索藍縷茹草操耜玩其三¶
樂守常待終不營苟生不憚速死辭千金之聘忽卿相之貴者¶
無所修爲猶常如此况又加之以至神之道其亦必不肯役身¶
於世矣各從其志不可一槪而言也抱朴子曰世之謂一言之¶
善重於千金然蓋亦軍國之得失行已之藏否耳至於吿人以¶
長生之訣授之以不死之方非特若彼常人之善言也則奚徒¶
千金而已乎設使有因病垂死而有能救之得愈者莫不謂之¶
爲弘恩重施矣今若按仙經飛九丹水金玉則天下皆可令不¶
死其惠非但活一人之功也黃老之德固無量矣而莫之克識¶
<pb:CK-KZ_JY144_02p053a>¶
謂爲妄誕之言可歎者也抱朴子曰欲求神仙唯當得其至要¶
至要者在於寶精行炁服一大藥便足亦不用多也然此三事¶
復有淺深不値名師不經勤苦亦不可倉卒而盡知也雖云行¶
炁而行炁有數法焉雖曰房中而房中之術近有百餘事焉雖¶
言服藥而服藥之方略有千條焉初以授人皆從淺始有志不¶
怠勤勞可知方乃吿其深者耳故行炁或可以治百病或可以¶
入瘟疫或可以禁蛇虎或可以止瘡血或可以居水中或可以¶
行水上或可以辟饑渴或可以延年命其大要者胎息而已得¶
胎息者能不以鼻口噓吸如在胞胎之中則道成矣初學行炁¶
鼻中引炁而閉之陰以心數至一百二十乃以口微吐之及引¶
<pb:CK-KZ_JY144_02p053b>¶
之皆不欲令已耳聞其有出入之聲常令入多出少以鴻毛著¶
鼻口之上吐氣而鴻毛不動爲候也漸自轉增其心數久可以¶
至千至千則老者更少日還一日矣夫行炁當以生炁之時勿¶
以死炁之時也故曰仙人服六炁此之謂也一日一夜有十二¶
時其從半夜以至日中六時爲生炁午後以至夜半六時爲死¶
炁死炁之時行炁無益也蓋用炁者噓水水爲之逆流數步噓¶
火火爲之滅噓虎狼虎狼伏而不得動起噓蛇虺蛇虺蟠而不¶
能去若他人爲兵刄所傷噓之血卽止聞有爲毒蟲所中雖不¶
見其人遙爲噓祝我之手男噓我左女噓我右而彼人雖在百¶
里之外卽時皆愈矣又中患急疾但吞三九之炁亦登時差也¶
<pb:CK-KZ_JY144_02p054a>¶
但人性多躁少能安靜以修其道耳又行炁大要不欲多食生¶
菜肥鮮之物令人炁强難閉又當禁忿怒多忿怒則炁亂不得¶
溢或令人發咳故尠有能爲之者也余從祖仙公每大醉及夏¶
天盛熱輒入深淵之底一日許乃出者正以能閉炁胎息故耳¶
房中之法十餘家或以補救傷損或以攻治眾病或以採陰益¶
陽或以增年延壽其大要在於還精補腦之一事耳此法乃眞¶
人口口相傳本不書也雖服名藥而復不知此要亦不得長生¶
也人欲不可都絶陰陽不交則坐致壅遏之病故幽閉怨曠多¶
病而不壽也任情肆意又損年命唯有得其節宣之和可以不¶
損若不得口訣之術萬無一人爲之而不以此自傷煞者也玄¶
<pb:CK-KZ_JY144_02p054b>¶
素子都容成公彭祖之屬蓋載其麤事終不以至要者著於紙¶
上者也志求不死者宜勤行求之余承師鄭君之言故記以示¶
將來之信道者非臆斷之談也余實復未盡其訣矣一塗之道¶
士或欲專守交接之術以規神仙而不作金丹之大藥此愚之¶
甚矣抱朴子曰道書之出於黃老者蓋少許耳率多後世之好¶
事者各以所知見滋長遂令篇卷至於山積古人質樸又多無¶
才其所論物理旣不開悉其所證據又不著明皆祕所要而難¶
解解之又不深遠不足以演暢微言開示憤悱勸進有志教戒¶
始學令知玄妙之塗徑禍福之源流也徒誦之萬遍殊無可得¶
也雖欲得涉宜詳擇其善者而後留意至於不要之道書不足¶
<pb:CK-KZ_JY144_02p055a>¶
尋繹也末學者或不别作者之淺深其於名爲道家之言輒便¶
取集以至積箱盈筐盡心思索其中是探燕巢而求鳳卵搜井¶
底而捕鱔魚雖加至勤非其所有也不得必可施用無故消棄¶
日月空有疲困之勞了無錙銖之益也進失當世之務退無長¶
生之効則莫不指點之曰彼修道如此之勤而不得度世是天¶
下果無不死之法而不知彼之求仙猶臨河羨魚而無網罟非¶
水中之無魚也又五千文雖出老子然皆汎論校略耳其中了¶
不肯首尾全舉其事有可按據者也但暗誦此經而不得要道¶
直爲徒勞耳又况不及者乎至於文子莊子關令尹喜之徒其¶
屬文華雖祖述黃老憲章玄虛但演其大旨永無至言或復齊¶
<pb:CK-KZ_JY144_02p055b>¶
死生謂無異以存活爲徭役以殂沒爲休息其去神仙已千億¶
里矣豈足耽玩哉其寓言譬喻猶有可采以供給碎用充御卒¶
乏至使末世利口之奸佞無行之弊子得以老莊爲窟藪不亦¶
惜哉或曰聖明御世唯賢是寶而學仙之士不肯進官皆修道¶
誰復佐事哉抱朴子曰背聖主而山栖者巢許所以稱高也遭¶
有道而遁世者莊伯所以爲貴也軒轅之有天下可謂至理也¶
而廣成不與焉唐堯之有四海可謂太平也而偓佺不佐焉而¶
德化不以之損也才子不以之乏也天乙革命而務光負石以¶
投河姬武翦商而夷齊不食於西山齊桓之興而少稷高枕於¶
陋巷魏文之隆而干木散髮於衡門四老鳳戢於商洛而不妨¶
<pb:CK-KZ_JY144_02p056a>¶
大漢之事功也周黨麟跱於林藪而無損孝文之刑措也夫寵¶
貴不能動其心極富不能移其志濯纓滄浪不降不辱以芳林¶
爲臺榭峻岫爲大廈翠蘭爲茵褥綠葉爲幃幙被褐代袞衣薇¶
藿當嘉饍匪躬耕不以充饑匪妻織不以蔽身千載之中時或¶
有之况又加之以委六親於邦族捐室家而不顧背榮華如棄¶
跡絶可欲於胷心凌嵩峻以獨往侶影響於名山內視於無形¶
之域反聽乎至寂之中八極之內將遽幾人而吾子乃恐君之¶
無臣不亦多憂乎或曰學仙之士獨潔身而忘大倫之亂背世¶
主而有不臣之慢余恐長生無成功而罪罟將見及也抱朴子¶
答曰夫北人石戸善卷子州皆大才也而况遁放逸養其浩然¶
<pb:CK-KZ_JY144_02p056b>¶
昇降不爲之虧大化不爲之缺也况學仙之人未必有經國之¶
才立朝之用得之不加塵露之益棄之不覺毫釐之損者乎方¶
今九有同宅而幽荒來仕元凱委積無所用之士有待次之滯¶
官無暫曠之職勤久者有遲敘之歎才高者有循資之屈濟濟¶
之盛莫此之美一介之徒非所乏也昔子晉捨親膳之役棄儲¶
貳之重而靈王不責之以不孝尹生委襟帶之職違式遏之任¶
而有周不罪之以不忠何者彼誠亮其非輕世薄主直以所好¶
者異匹夫之志有不可移故也夫有道之主含垢善恕知人心¶
之不可同處世之各有志不逼不禁以崇光大上無嫌恨之褊¶
心下有稱意之至歡故能暉聲並揚於罔極貪夫聞風而忸怩¶
<pb:CK-KZ_JY144_02p057a>¶
也吾聞景風起則裘鑪息世道夷則奇士退今喪亂旣平休牛¶
放馬烽燧滅影干戈載戢繁弱旣韜盧鵲將烹子房出玄帷而¶
反閭巷信布釋甲胄而修魚釣况乎學仙之士萬未有一國家¶
吝此以何爲哉然其事在於少思寡欲其業在於全身久壽非¶
爭競之醜無傷俗之負亦何罪乎且華霍之極大滄海之滉瀁¶
其高不俟翔埃之來其深不仰行潦之注撮壤土不足以減其¶
峻挹勺水不足以削其廣一世不過有數仙人何能有損人物¶
之鞅掌乎或曰果其仙道可求得者五經何以不載周孔何以¶
不言聖人何以不度世上智何以不長存若周孔不知則不可¶
爲聖若知而不學則是無仙道也抱朴子答曰人生星宿各有¶
<pb:CK-KZ_JY144_02p057b>¶
所値旣詳之於前篇矣子可謂戴盆以仰望不睹七曜之炳燦¶
蹔引領於大川不知重淵之奇怪也夫五經所不載者無限矣¶
周孔所不言者不少矣特爲吾子略說其萬一焉雖大笑不可¶
止局情難卒開且令子聞其較略焉夫天地爲物之大者也九¶
聖其成易經足以彌綸陰陽不可復加也今問善易者周天之¶
度數四海之廣狹宇宙之相去凡幾萬里上何所極下何所據¶
及其轉動誰所推引日月遲疾九道所剩昬明修短七星迭正¶
五緯盈縮冠珥薄蝕四土凌犯彗孛所出氣矢之異景老之祥¶
辰極不動鎭星猶東羲和外景而熱望舒內鑒而寒天漢仰上¶
爲潤下之性濤潮往來有大小之變五音六屬寓喜怒之情雲¶
<pb:CK-KZ_JY144_02p058a>¶
動氣起含吉凶之候攙搶允矢句始終繹四鎭五殘天狗歸邪¶
或以子成或以正敗明易之生不能論此也以次問春秋四部¶
詩書三禮之家皆復無以對矣皆曰悉正經所不載唯有巫咸¶
甘公石中海中郄萌七曜記之悉矣余將問之曰此六家之書¶
是爲經典之教乎彼將曰非也余又將問曰甘石之徒爲是聖¶
人乎彼亦曰非也然則人生而戴天詣老履地而求之於五經¶
之上則無之索之於周孔之書則不得今寍可盡以爲虛妄乎¶
天下至大舉目所見猶不能了况於玄之又玄妙之極妙者乎¶
復問俗人曰夫乘雲璽產之國肝心不朽之民巢居穴處獨目¶
三首馬間狗蹏修臂交股黃池無男穿胷勞口廩居起石而况¶
<pb:CK-KZ_JY144_02p058b>¶
士船沙邱觸目而生羣龍女媧地出壯穿天墮甓飛大言(甓一作璧)¶
山徙社移三軍之眾一朝盡化君子爲鶴小人成沙女仞(一作丑)¶
倚枯二負抱柱寄居之蟲委甲步內二首之蛇弦之爲弓不灰¶
之木不熱之火昌蜀之禽無目之獸無身之頭無首之體精衛¶
塡海玄讓遞生火浣之布切玉之刀炎昧吐烈磨泥漉水枯灌¶
化形山夔前跟石修丸首畢方人面少千之劾伯率聖卿之役¶
肅霜西羌以唐景興鮮卑以乘鼈强林邑以神錄王庸蜀以流¶
尸帝監神娶來而蟲飛縱目世變於荆岫五丁引蛇以傾峻內¶
其振翅於三海金簡玉字發於禹井之側正機平衡割乎文石¶
之中凡此奇事蓋以千計五經所不載周孔所不說可皆復云¶
<pb:CK-KZ_JY144_02p059a>¶
無是事乎至於南人能入柱以出耳禦寇停肘水而控弦伯昬¶
躡億仞而企踵呂梁能行歌以憑淵宋公刻象葉以亂眞公輪¶
飛大䲻之翩翻離朱覿毫芒於百步賁獲効膂力於萬鈞越人¶
揣鍼以蘇死豎亥超迹於累千郢人奮斧於鼻堊仲都袒身於¶
寒天此皆周孔所不能爲也復可以爲無有乎若聖人誠有所¶
不能則無怪於不得仙不得仙亦無妨於爲聖人聖人偶所不¶
閑何足以爲攻難之主哉聖人或不可同去留任自然有身而¶
不私有生而不營存亡任天長短委命故不學仙亦何怪也¶
<pb:CK-KZ_JY144_02p059a>¶
#+PROPERTY: JUAN 009
<pb:CK-KZ_JY144_02p059a>¶
　　
** 道意¶
抱朴子曰道者涵乾括坤其本無名論其無則影響猶爲有焉¶
<pb:CK-KZ_JY144_02p059b>¶
論其有則萬物有爲無焉隸首不能計其多少離朱不能察其¶
髣髴吳札晉野竭聰不能尋其聲音乎窈冥之內[犭*周]狶[犭*步]猪疾¶
走不能迹其朕兆乎宇宙之外以言乎邇則周流秋毫而有餘¶
焉以言乎遠則彌綸太虛而不足焉爲聲之聲爲響之響爲形¶
之形爲影之影方者得之而靜圓者得之而動降者得之而俯¶
昇者得之以仰强名爲道已失其眞况乃復千割百判億分萬¶
析使其性號至於無垠去道遼遼不亦遠哉俗人不能識其太¶
初之本而修其流淫之末人能淡默恬愉不染不移養其心以¶
無欲頤其神以粹素掃滌誘慕收之以正除難求之思遣害眞¶
之累薄喜怒之邪滅愛惡之端則不請福而福來不禳禍而禍¶
<pb:CK-KZ_JY144_02p060a>¶
去矣何者命在其中不繫於外道存乎此無俟於彼也患乎凡¶
夫不能守眞無杜遏之檢括有嗜好之搖筴馳騁流遁有迷無¶
反情感物而外起智接事而旁溢誘於可欲而天理滅矣惑乎¶
見聞而純一遷矣心受制於奢玩神濁亂於波蕩於是有傾越¶
之災有不振之禍而徒烹宰肥腯沃酬醪醴撞金伐革謳歌踴¶
躍拜伏稽顙守靜虛坐求乞福願冀其必得至死不悟不亦哀¶
哉若乃精靈困於煩擾榮衞消於役用煎熬形氣刻削天和勞¶
逸過度而碎首以請命變起膏盲而祭禱以求痊當風卧濕而¶
謝罪於靈祇飮食失節而委禍於鬼魅蕞爾之體自貽兹患天¶
地神明曷能濟焉其烹牲罄羣何所補焉夫福非足恭所請也¶
<pb:CK-KZ_JY144_02p060b>¶
禍非禋祀所禳也若命可以重禱延疾可以豐祀除則富姓可¶
以必長生而貴人可以無疾病也夫神不歆非族鬼不享淫祀¶
皂隸之巷不能紆金銀之軒布衣之門不能動六轡之駕同爲¶
人類而尊卑兩絶况於天神緬邈淸高其倫異矣貴亦極矣蓋¶
非眞鼠之酒肴庸民之曲躬所能感降亦已明矣夫不忠不孝¶
罪之大惡積千金之賂大牢之饌求令名於明主釋僭責於邦¶
家以人釋人猶不可得况年壽難獲於令名篤疾難除於愆責¶
鬼神異倫正直是與冀其曲佑未之有也夫慙德之主忍詬之¶
臣猶能賞善不須貸財罰惡不任私情必將修繩履墨不偏不¶
黨豈况鬼神過此之遠不可以巧言動不可以飾賂求斷可識¶
<pb:CK-KZ_JY144_02p061a>¶
矣楚之靈王躬自爲巫靡愛斯牲而不能卻吳師之討也漢之¶
廣陵敬奉李頒傾竭府庫而不能救叛逆之誅也孝文尤信鬼¶
神咸秩無文而不能免五柞之殂孫主貴待華嚮封以王爵而¶
不能延命盡之期非犧牲之不博碩非玉帛之不豐醲信之非¶
不款敬之非不重有邶山之損無毫釐之益豈非失之於近而¶
營之於遠乎第五公誅除妖道而旣壽且貴宋廬江罷絶山祭¶
而福祿永終文翁破水靈之廟而身吉民安魏武禁淫祀之俗¶
而洪慶來假前事不妄將來之鑒也明德惟馨無憂者壽嗇寶¶
不夭多修用老自然之理外物何爲若養之失和伐之不解百¶
痾緣隙而結榮衞竭而不悟大牢三牲曷無濟焉俗所謂率皆¶
<pb:CK-KZ_JY144_02p061b>¶
妖僞轉相誑惑久而彌甚旣不能修療病之術又不能返其大¶
迷不務藥石之救惟專祝祭之謬祈禱無已問卜不倦巫祝小¶
人妄說禍祟疾病危急唯所不聞聞輒修爲損費不貲富室竭¶
其財儲貧人假舉倍息田宅割裂以訖盡篋櫃倒裝而無餘或¶
偶有自差便謂受神之賜如其死亡便謂鬼不見赦幸而誤活¶
財產窮𣫆遂復饑寒凍餓而死或起爲刼剽或穿窬斯濫喪身¶
於鋒鏑之端陷已於醜惡之形皆此之由也或什物盡於祭祀¶
之費耗穀帛淪於貪濁之師巫旣沒之日無復凶器之直衣衾¶
之周使屍朽蟲流良可悼也愚民之蔽乃至於此哉淫祀妖邪¶
禮律所禁然而凡夫終不可悟唯宜王者更峻其法制犯無輕¶
<pb:CK-KZ_JY144_02p062a>¶
重致之大辟購募巫祝不肯止者刑之無赦肆之市路不過少¶
時必當絶息所以令百姓杜凍饑之源塞盜賊之萌非小惠也¶
曩者有張角柳根王歆李申之徒或稱千嵗假托小術坐在立¶
亡變形易貌誑眩黎庶糾合羣愚進不以延年益壽爲務退不¶
以消災治病爲業遂以招集奸黨稱合逆亂不久自伏其辜或¶
至殘滅良人或欺誘百姓以規財利錢帛山積富踰王公縱肆¶
奢淫侈服玉食妓妾盈室管絃成列剌客死士爲其致用威頑¶
邦君勢淩有司亡命逋逃因爲窟藪皆由官不糾治以臻斯患¶
原其所由可爲歎息吾徒匹夫雖見此理不在其位末如之何¶
臨民官長疑其有神慮恐禁之或致禍祟假令頗有其懷而見¶
<pb:CK-KZ_JY144_02p062b>¶
之不了又非在職之要務殿最之急事而復是其愚妻頑子之¶
所篤信左右小人並云不可阻之者眾本無至心而諫怖者異¶
口同聲於是疑惑竟於莫敢令人扼腕發憤者也余親見所識¶
者數人了不奉神明一生不祈祭身享遐年名位巍巍子孫蕃¶
昌且富且貴也唯余亦無事於斯唯四時祀先人而已曾所遊¶
厯水陸萬里道側房廟固以百許而往返經遊一無所過而車¶
馬無傾覆之變涉水無風波之異屢値疫癘常得藥物之力頻¶
冒矢石幸無傷剌之患益知鬼神之無能爲也又諸妖道百餘¶
種皆煞生血食獨有李家道無爲爲小差然雖不屠宰每供福¶
食無有限劑市買所具務於豐泰精鮮之物不得不買或數十¶
<pb:CK-KZ_JY144_02p063a>¶
人廚費亦多矣復未純爲淸省也亦皆宜在禁絶之列或問李¶
氏之道起於何時余答曰吳大帝時蜀中有李阿者穴居不食¶
傳世見之號爲八百嵗公人往往問事阿無所言但占問顏色¶
若顏色欣然則事皆吉若顏色慘戚則事皆凶若阿含笑者則¶
有大慶若微歎者卽有深憂如此之候未曾一失也後一旦忽¶
去不知所在後有一人姓李名寬到吳而蜀語能祝水治病頗¶
愈於是遠近翕然謂寬爲李阿因共呼之爲李八百而實非也¶
自公卿以下莫不雲集其門後轉驕貴不復得常見賓客但拜¶
其外門而退其怪異如此於是避疫之吏民依寬爲弟子者恆¶
近千人而升堂入室高業先進者不過得祝水及三部符導引¶
<pb:CK-KZ_JY144_02p063b>¶
日月行炁而已了無治身之要服食神藥延年駐命不死之法¶
也吞氣斷穀可得百日以還亦不堪久此是其術至淺可知也¶
余親識多有及見寬者皆云寬衰老羸悴起止咳噫目瞑耳聾¶
齒墮髮白漸又昬耗或忘其子孫與凡人無異也然民復謂寬¶
故作無異以欺人豈其然乎吳曾有大疫死者過半寬所奉道¶
室名之爲廬寬亦得温瘟病託言入廬齋戒遂死於廬中而事¶
寬者猶復謂之化形尸解之仙非爲眞死也夫神仙之法所以¶
與俗人不同者正以不老不死爲貴耳今寬老則老矣死則死¶
矣此其不得道居然可知矣又何疑乎若謂於仙法應尸解者¶
何不且止民間一二百嵗住年不死然後去乎天下非無仙道¶
<pb:CK-KZ_JY144_02p064a>¶
也寬但非其人耳余所以委曲論之寬弟子轉相教受布滿江¶
表動有千許不覺寬法之薄不足遵承而守之冀得度世故欲¶
今人覺此而悟其滯迷耳天下有似是而非者實爲無限將復¶
略說故事以示後人之不解者昔汝南有人於田中設繩罥以¶
捕麞而去猶念取之不事其上有鮑魚者乃以一頭置罥中而¶
去本主來於罥中得鮑魚恠之以爲神不敢持歸於是村里聞¶
之因共爲起屋立廟號爲鮑君後轉多奉之者丹楹藻梲鐘鼓¶
不絶病或有偶愈者則謂有神行道經過莫不致祀焉積七八¶
年鮑魚主後行過廟下問其故人具爲之說其鮑魚主乃曰此¶
是我鮑魚耳何神之有於是乃息又南頓人張助者耕白田有¶
<pb:CK-KZ_JY144_02p064b>¶
一李栽應在耕次助惜之欲持歸乃拙取之未得卽去以濕土¶
封其根以置空桑中遂忘取之助後作遠職不在後其里中人¶
見桑中忽生李謂之神有病目痛者蔭息此桑下因祝之言李¶
君能令我目愈者謝以一㹠其目偶愈便殺㹠祭之傳者過差¶
便言此樹能令盲者得見遠近翕然同來請福常車馬塡溢酒¶
肉滂沲如此數年張助罷職來還見之乃曰此是我昔所置李¶
栽耳何有神乎乃斫去便止也又汝南彭氏墓近大道墓口有¶
一石人田家老母到市買數片餅以歸天熱過蔭彭氏墓口樹¶
下以所買之餅暫著石人頭上忽然便去而忘取之行路人見¶
石人頭上有餅恠而問之或人云此石上有神能治病愈者以¶
<pb:CK-KZ_JY144_02p065a>¶
餅來謝之如此轉以相語云頭痛者摩石人頭腹痛者摩石人¶
腹亦還以自摩無不愈者遂千里來就石人治病初但雞肋後¶
用牛羊爲立帷帳管絃不絶如此數年忽日前忘餅母聞之乃¶
爲人說始無復往者又洛西有古人墓穿壞多水墓中多石灰¶
石灰汁主治瘡夏月行人有病瘡者煩熱見此墓中水淸好因¶
自洗浴瘡偶便愈於是諸病者聞之悉往自洗轉有飮之以治¶
腹內疾者近墓居人便於墓所立廟舍而賣此水而往買者又¶
常祭廟中酒肉不絶而來買者轉多此水盡於是賣水者常夜¶
竊他水以益之其遠道人不能往者皆因行使或持器遺信買¶
之於是賣水者大富人或言無神官中禁止遂塡塞之乃絶又¶
<pb:CK-KZ_JY144_02p065b>¶
興古太守馬氏在官有親故人投之求恤焉馬乃令此人出外¶
住詐云是神人道士治病無不手下立愈又令辯士遊行爲之¶
虛聲云能令盲者登視躄者卽行於是四方雲集趨之如市而¶
錢帛固已積山矣又勅諸求治病者雖不便愈當吿人言愈也¶
如此則必愈若吿人未愈者則後終不愈也道法正爾不可不¶
信於是後人問前來者前來輒告之云已愈無敢言未愈者也¶
旬日之間乃致巨富焉凡人多以小黠而大愚聞延年長生之¶
法皆爲虛誕而喜信妖邪鬼悸令人鼓舞祈祀所謂神者皆馬¶
氏誑人之類也聊記其數事以爲未覺者之戒焉或問曰世有¶
了無知道術方伎而平安壽考者何也抱朴子曰諸如此者或¶
<pb:CK-KZ_JY144_02p066a>¶
有陰德善行以致福祐或受命本長故令難老遲死或亦幸而¶
偶爾不逢災傷譬猶田獵所經而有遺禽脫獸大火旣過時餘¶
不燼草木也要於防身卻害當修守形之防禁佩天文之符劍¶
耳祭禱之事無益也當恃我之不可侵也無恃鬼神之不侵我¶
也然思玄執一含景環身可以辟邪惡度不祥而不能延壽命¶
消體疾也任自然無方術者未必不有終其天年者也然不可¶
以値暴鬼之橫枉大疫之流行則無以卻之矣夫儲甲胄蓄蓑¶
笠者蓋以爲兵爲雨也若幸無攻戰時不沉陰則有與無正同¶
耳若矢石霧合飛鋒煙交則知裸體者之困矣洪雨河傾素雪¶
彌天則覺路立者之劇矣不可以薺麥之細碎疑陰陽之大氣¶
<pb:CK-KZ_JY144_02p066b>¶
以誤晚學之後人謂方術之無益也¶
<pb:CK-KZ_JY144_02p066b>¶
#+PROPERTY: JUAN 010
<pb:CK-KZ_JY144_02p066b>¶
　　
** 明本¶
或問儒道之先後抱朴子答曰道者儒之本也儒者道之末也¶
夫以爲陰陽之術眾於忌諱使人拘畏而儒者博而寡要勞而¶
少功墨者儉而難遵不可偏修法者嚴而少恩傷破仁義唯道¶
家之教使人精神專一動合無爲包儒墨之善總名法之要與¶
時遷移應物變化指約而易明事少而功多務在全大宗之樸¶
守眞正之源者也而班固以史遷先黃老而後六經謂遷爲謬¶
夫遷之洽聞旁綜沙汰事物之臧否竅實古人之邪正其評論¶
也實源本於自然其褒貶也皆準酌乎至理不虛美不隱惡不¶
<pb:CK-KZ_JY144_02p067a>¶
雷同以偶俗劉向命世通儒謂爲實錄而班固之所論未可遽¶
是也固論純儒不究道意翫其所習難以折中夫所謂道豈唯¶
養生之事而已乎易曰立天之道曰陰與陽立地之道曰柔與¶
剛立人之道曰仁與義又曰易有聖人之道四焉苟非其人道¶
不虛行又曰治世隆平則謂之有道危國亂主則謂之無道又¶
坐而論道謂之三公國之有道貧賤者恥焉凡言道者上自二¶
儀下逮萬物莫不由之但黃老執其本儒墨治其末耳今世之¶
舉有道者蓋博通乎今古能仰觀俯察厯變涉微達興亡之運¶
明治亂之體心無所惑問無不對者何必修長生之法慕松喬¶
之武者哉而管窺諸生臆斷瞽說聞有居山林之間宗伯陽之¶
<pb:CK-KZ_JY144_02p067b>¶
業者則毁而笑之曰彼小道耳不足算也嗟乎所謂抱螢燭於¶
環堵之內者不見天光之熀爛侶鮋鰕於跡水之中者不識四¶
海之浩汗重江河之深而不知吐之者崑崙也珍黍穋之收而¶
不覺秀之者豐壤也今苟知推崇儒術而不知成之者由道道¶
也者所以陶冶百氏範鑄二儀胞胎萬類醖釀彝倫者也世間¶
淺近者眾而深遠者少少不勝眾其來久矣是以史遷雖長而¶
不見譽班固雖短而不見彈然物以少者爲貴多者爲賤至於¶
人事豈獨不然故藜藿彌原而芝英不世枳棘被野而尋木間¶
秀沙礫無量而珠璧甚尠鷹隼屯飛而鸞鳳罕出虺蜴盈藪而¶
虬龍希覿斑生多黨固其宜也夫道者內以治身外以爲國能¶
<pb:CK-KZ_JY144_02p068a>¶
令七政遵度二氣告和四時不失寒燠之節風雨不爲暴物之¶
災玉燭表昇平之徵澄醴彰德洽之符焚輪虹霓𥧌其妖頽雲¶
商羊戢其翼景耀高照嘉禾畢萃疫癘不流禍亂不作塹壘不¶
設干戈不用不議而當不約而信不結而固不謀而成不賞而¶
勸不罰而肅不求而得不禁而止處上而人不以爲重居前而¶
人不以爲患號未發而風移令未施而俗易此蓋道之治世也¶
故道之興也則三五垂拱而有餘焉道之衰也則叔代馳鶩而¶
不足焉夫唯有餘故無爲而化美夫唯不足故刑嚴而奸繁黎¶
庶怨於下皇靈怒於上或洪波橫流或亢陽赤地或山谷易體¶
或冬雷夏雪或流血飄櫓積尸築京或坑降萬計析骸易子城¶
<pb:CK-KZ_JY144_02p068b>¶
愈高而衝愈巧池愈深而梯愈妙法令明而盜賊多盟約數而¶
叛亂甚猶風波駭而魚鼈擾於淵纖羅密而羽禽躁於澤豺狼¶
眾而走獸劇於林爨火猛而小鮮糜於鼎也君臣易位者有矣¶
父子推刃者有矣然後忠義制名於危國孝子收譽於敗家疾¶
疫起而巫醫貴矣道德衰而儒墨重矣由此觀之儒道之先後¶
可得定矣或問曰昔赤松子王喬琴高老氏彭祖務成鬱華皆¶
眞人悉仕於世不便遐遁而中世以來爲道之士莫不飄然絶¶
跡隱幽何也抱朴子答曰曩古純樸巧僞未萌其明信道者則¶
勤而學之其不信者則嘿然而已謗毁之言不吐乎口中傷之¶
心不存乎胷也是以眞人徐徐於民間不促促於登遐耳末俗¶
<pb:CK-KZ_JY144_02p069a>¶
偷薄雕僞彌深玄淡之化廢而邪俗之黨繁旣不信道好爲訕¶
毁謂眞正爲妖訛以神仙爲誕妄或曰惑眾或曰亂羣是以上¶
士恥居其中也昔之達人杜漸防微色斯而逝夜不待旦覩幾¶
而作不俟終日故趙害鳴犢而仲尼旋軫醴酒不設而穆生星¶
行彼眾我寡華元去之况乎明哲業尙本異有何戀之當住其¶
間哉夫淵竭池漉則蛟龍不游巢傾卵拾則鳳凰不集居言於¶
室而翔鷗不下凡卉春剪而芝蓂不秀世俗醜正慢辱將臻彼¶
有道者安得不超然振翅乎風雲之表而翻爾藏軌於玄漠之¶
際乎山林之中非有道也而爲道者必入山林誠欲遠彼腥膻¶
而卽此淸淨也夫入九室以精思存眞一以招神者旣不喜諠¶
<pb:CK-KZ_JY144_02p069b>¶
譁而污穢而合金丹之大藥鍊八石之飛精者尤忌利口之愚¶
人凡俗之聞見明靈爲之不降仙藥爲之不成非小禁也止於¶
人中或有淺見毁之有司加之罪福或有親舊之往來牽之以¶
慶弔莫若幽隱一切免於如此之臭鼠矣彼之邈爾獨往得意¶
嵩岫不有以乎或云上士得道於三軍中士得道於都市下士¶
得道於山林此皆爲仙藥已成未欲昇天雖在三軍而鋒刃不¶
能傷雖在都市而人禍不能加而下士未及於此故止山林耳¶
不謂人之在上品者初學道當止於三軍都市之中而得也然¶
則黃老可以至今不去也或問曰道之爲源本儒之爲末流旣¶
聞命矣今之小異悉何事乎抱朴子曰夫昇降俯仰之教盤旋¶
<pb:CK-KZ_JY144_02p070a>¶
三千之儀攻守進趣之術輕身重義之節歡憂禮樂之事經世¶
濟俗之略儒者之所務也外物棄智滌蕩機變忘富遷貴杜遏¶
勸沮不恤乎窮不榮乎達不戚乎毁不悅乎譽道家之業也儒¶
者祭祀以祈福而道者履正以禳邪儒者所愛者勢利也道家¶
所寶者無欲也儒者汲汲於名利而道家抱一以獨善儒者所¶
講者相研之簿領也道家所習者遣情之教戒也夫道者其爲¶
也善自修以成務其居也善取人所不爭其治也善絶禍於未¶
起其施也善濟物而不德其動也善觀民以用心其靜也善居¶
愼而無悶此所以爲百家之君長仁義之祖宗也小異之理其¶
較如此首尾汙隆未之變也或曰儒者周孔也其籍則六經也¶
<pb:CK-KZ_JY144_02p070b>¶
蓋治世存正之所由也立身舉動之準繩也其用遠而業貴其¶
事大而辭美有國有家不易之制也爲道之士不營禮教不顧¶
大倫侶狐貉於草澤之中偶猿猱於林麓之間塊然流遁與木¶
石爲鄰此亦東走之迷忘葵之甘也抱朴子答曰摛華騁豔質¶
直所不尙攻蒙救惑疇昔之所饜誠不欲復與子較物理之善¶
否校得失於機吻矣然觀孺子之墜井非仁者之意視瞽人之¶
觸柱非兼愛之心又聊陳梗槪粗抗一隅夫體道以匠物寶德¶
以長生者黃老是也黃帝旣治世致太平而又昇仙則未可謂¶
之後於堯舜也老子旣兼綜理教而又久視則未可謂之爲減¶
於周孔也故仲尼有竊比之歎未聞有疵毁之辭而末世庸民¶
<pb:CK-KZ_JY144_02p071a>¶
不得其門修儒墨而毁道家何異子孫而罵詈祖考哉是不識¶
其所自來亦已甚矣夫侏儒之手不足以傾嵩華焦僥之脛不¶
足以測滄海每見凡俗守株之儒營營所習不博達理吿頑令¶
嚚崇飾惡言誣詰道家說糟粕之滓則若覩駿馬之過隙也涉¶
精神之淵則淪溺而自失也猶斥鷃之揮短翅以凌陽侯之波¶
猶蒼蠅之力駑質以涉昫(一作日)猿之峻非其所堪祇足速困然¶
而嘍嘍守於局隘聰不經曠明不徹離而欲企踵以包三光鼓¶
腹以奮電靈不亦蔽乎蓋登璇璣之眇邈則知井谷之至卑覩¶
大明之麗天乃知鷦金之可陋吾非生而知之又非少而信之¶
始者蒙蒙亦如子耳旣觀奧祕之弘修而恨離困之不早也五¶
<pb:CK-KZ_JY144_02p071b>¶
經之事注說炳露初學之徒猶有不解豈况金簡玉札神仙之¶
經至要之言又多不書登壇歃血乃傳口訣苟非其人雖裂地¶
連城金璧滿堂不妄以示之夫指深歸遠雖得其書而不師受¶
猶仰不見首俯不知跟豈吾子所詳悉哉夫得仙者或昇太淸¶
或翔紫霄或造玄洲或棲板(或作枝)桐聽鈞天之樂享九芝之饌¶
出攜松羨於倒景之表入宴常陽於瑤房之中曷爲當侶狐貉¶
而偶猿狖乎所謂不知而作也夫道也者逍遙虹霓翺翔丹霄¶
鴻崖六虛唯意所造魁然流擯未爲戚也犧腯聚處雖被藻繡¶
論其爲樂孰與逸麟之離羣以獨往吉光坼偶而多福哉¶
<pb:CK-KZ_JY144_02p071b>¶
#+PROPERTY: JUAN 011
<pb:CK-KZ_JY144_02p071b>¶
　　
** 仙藥¶
<pb:CK-KZ_JY144_02p072a>¶
抱朴子曰神農四經曰上藥令人身安命延昇爲天神遨遊上¶
下使役萬靈體生毛羽行廚立至又曰五芝及餌丹砂玉札曾¶
靑雄黃雌黃雲母太乙禹餘糧各可單服之皆令人飛行長生¶
又曰中藥養性下藥除病能令毒蟲不加猛獸不犯惡氣不行¶
眾妖併辟又孝經援神契曰椒薑禦濕菖蒲益聰巨勝延年威¶
喜辟兵皆上聖之至言方術之實錄也明文炳然而世人終於¶
不信可歎息者也仙藥之上者丹砂次則黃金次則白銀次則¶
諸芝次則五玉次則雲母次則明珠次則雄黃次則太乙禹餘¶
糧次則石中黃子次則石桂次則石英次則石腦次則石硫黃¶
次則石𥹋次則曾靑次則松栢脂茯苓地黃麥門冬木巨勝重¶
<pb:CK-KZ_JY144_02p072b>¶
樓黃連石韋楮實象柴一名純盧是也或名仙人杖或云西王¶
母杖或名天精或名卻老或名地骨或名枸𣏌也天門冬或名¶
地門冬或名莚門冬或名巓棘或名淫羊食或名管松其生高¶
地根短而味甜氣香者善其生水側下地者葉細似藴而微黃¶
根長而味多苦氣臭者下亦可服食然喜令人下氣爲益又遲¶
也服之百日皆丁壯倍駃於术及黃精也入山便可蒸若煮啖¶
之取足可以斷穀及有力可餌之亦可作散并及絞其汁作酒¶
以服散尤佳楚人呼天門冬爲百部然自有百部草其根俱有¶
百許相似如一也而其苗小異也眞百部苗似柭揳唯中以治¶
欬及辟蝨耳不中服食不可誤也如黃精一名白芨而實非中¶
<pb:CK-KZ_JY144_02p073a>¶
以作糊之白芨也按本草藥之與他草同名者甚多唯精博者¶
能分別之不可不詳也黃精一名兎竹一名救窮一名垂珠服¶
其花勝其實服其實勝其根但花難多得得其生花十斛乾之¶
纔可得五六斗耳而服之日可三合非大有役力者不能辨也¶
服黃精僅十年乃可大得其益耳俱以斷穀不及朮朮餌令人¶
肥健可以負重涉險但不及黃精甘美易食凶年可以與老小¶
休糧人不能別之謂爲米脯也五芝者有石芝有木芝有草芝¶
有肉芝有菌芝各有百許種也石芝者石象芝生於海隅名山¶
及島嶼之涯有積石者其狀如肉象有頭尾四足者良似生物¶
也附於大石喜在高岫峻之地或卻著仰綴也赤者如珊瑚白¶
<pb:CK-KZ_JY144_02p073b>¶
者如截肪黑者如澤漆靑者如翠羽黃者如紫金而皆光明洞¶
徹如堅冰也晦夜去之三百步便望見其光矣大者十餘斤小¶
者三四斤非久齊至精及佩老子入山靈寶五符亦不能得見¶
此輩也凡見諸芝且先以開山卻害符置其上則不得復隱蔽¶
化去矣徐徐擇王相之日設醮祭以酒脯祈而取之從日下禹¶
步閉氣而往也又若得石象芝擣之三萬六千杵服方寸七日¶
至盡一斤則得千嵗十斤則萬嵗亦可分人服也又玉脂芝生¶
於有玉之山常居懸危之處玉膏流出萬年已上則凝而成芝¶
有似鳥獸之形色無常采率多似山玄水蒼玉也亦鮮明如水¶
精得而末之以無心草汁和之須臾成水服一升得一千嵗也¶
<pb:CK-KZ_JY144_02p074a>¶
七明九光芝皆石也生臨水之高山石巖之間狀如盤碗不過¶
徑尺以還有莖蒂連綴之起三四寸有七孔者名七明九孔者¶
名九光光皆如星百餘步內夜皆望見其光其光自別可散不¶
可合也常以秋分伺之得之擣服方寸七入口則翕然身熱五¶
味甘美盡一斤則得千嵗令人身有光所居暗地如月可以夜¶
視也石蜜芝生少室石戸中戸中便有深谷不可得過以石投¶
谷中半日猶聞其聲也去戸外十餘丈有石柱柱上有偃蓋石¶
高度徑可一丈許望見蜜芝從石戸隨入偃蓋中良久輒蓋亦¶
終不溢也戸上刻石爲科斗字曰得服石蜜芝一斗者壽萬嵗¶
諸道士共思惟其處不可得往唯常以碗器著勁竹木端以承¶
<pb:CK-KZ_JY144_02p074b>¶
取之然竟未有能爲之者按此石戸上刻題如此前世必已有¶
得之者也石桂芝生名山石穴中似桂樹而實石也高尺許大¶
經尺光明而味辛有枝條擣服之一斤得千嵗也石中黃子所¶
在有之沁水山爲尤多其在大石中則其石常潤濕不燥打其¶
石有數十重乃得之在大石中赤黃溶溶如雞子之在其殻中¶
也卽當飮之不飲則堅凝成石不復中服也法正當及未堅時¶
飲之旣凝則應末服也破一石中多者有一升少者有數合可¶
頓服也雖不得多相繼服之其計前所服合成三升壽則千嵗¶
但欲多服唯患難得耳石腦芝生滑石中亦如石中黃子狀但¶
不皆有耳打破大滑石千許乃可得一枚初破之其在石中五¶
<pb:CK-KZ_JY144_02p075a>¶
色光明而自動服一升得千嵗矣石硫黃芝五岳皆有而箕山¶
爲多其方言許由就此服之而長生故不復以富貴累意不受¶
堯禪也名硫丹者石之赤精蓋石硫黃之類也皆浸溢於巖岸¶
之間其濡濕者可丸服其已堅者可散服如此有百二十皆石¶
芝也事在太乙王策及昌宇(一作字)內記不可具稱也及夫木芝¶
者松脂淪入地千嵗化爲茯苓萬嵗其上生小木狀似蓮花名¶
曰木威喜芝夜視有光持之甚滑燒之不然帶之辟兵以帶雞¶
而雜以他雞十二頭共籠之去之十二步射十二箭他雞皆傷¶
帶威喜芝者終不傷也從生門上採之於六甲陰乾之百日末¶
服方寸七日三盡一枚則三千嵗也千嵗之栢木其下根如坐¶
<pb:CK-KZ_JY144_02p075b>¶
人長七寸刻之有血以其血塗足下可以步行水上不沒以塗¶
人鼻以入水水爲之開可以止住淵底也以塗身則隱形欲見¶
則拭之又可以治病在腹內刮服一刀圭其腫痛在外者隨其¶
所在刮一刀圭卽其腫痛所在以摩之皆手下卽愈假令左足¶
有疾則刮射人之左足也又刮以雜巨勝爲燭夜遍照地下有¶
金玉寶藏則光變靑而下垂以鍤掘之可得也末之服盡十斤¶
則千嵗也又松樹枝三千嵗者其皮中有聚脂狀如龍形名曰¶
日飛節芝大者重十斤末服之盡十斤得五百嵗也又有樊桃¶
芝其木如昇龍其花葉如丹羅其實如翠鳥高不過五尺生於¶
名山之陰東流泉水之上以立夏之候伺之得而末服之盡一¶
<pb:CK-KZ_JY144_02p076a>¶
株得五千嵗也參成之赤色有光扣之枝葉如金石之音折而¶
續之卽復如故木渠芝寄生大木上如蓮花九莖一叢其味甘¶
而辛建木芝實生於都廣其皮如纓蛇其實如鸞鳥此三芝得¶
服之白日昇天也黃盧子尋木華玄液華此三芝生於泰山要¶
鄕及奉高有得而服之皆令人夀千嵗黃蘖檀桓芝服之者千¶
嵗黃蘖木下根有如三斛器去本株一二十八丈有以細根相¶
連狀如縷得末而服之盡一枝則成地仙不死也此輩復有百¶
二十種自有圖也草芝有獨搖芝無風自動其莖大如手指赤¶
如丹素葉似莧其根有大魁如斗有細者如雞子十二枝周繞¶
大根之四方如十二辰也相去丈許皆有細根如白髮以相連¶
<pb:CK-KZ_JY144_02p076b>¶
生高山深谷之上其所生左右無草得其大魁末服之盡則得¶
千嵗服其細者一枝百嵗可以分他人也懷其大根卽隱形欲¶
見則左轉而出之牛角芝生虎壽山及吳坂上狀似䓤特生如¶
牛角長三四尺靑色末服方寸七日三至百日則得千嵗矣龍¶
仙芝狀似昇龍之相負也以葉爲鱗其根則如蟠龍服一枝則¶
得千嵗矣麻母芝似麻而莖赤色花紫色珠芝其花黃其葉赤¶
其實如李而紫色二十四枚輒相連而垂如貫珠也白符芝高¶
四五尺似梅常以大雪而花季冬而實朱草芝九曲曲有三葉¶
葉有三世也五德芝狀似樓殿莖方其葉五色各具而不雜上¶
如偃蓋中有甘露紫氣起數尺矣龍御芝常以仲春對生三節¶
<pb:CK-KZ_JY144_02p077a>¶
十二枝下根如坐人凡此草芝又有百二十種皆陰乾服之則¶
令人與天地相畢或得千嵗二千嵗肉芝者謂萬嵗蟾蜍頭上¶
有角頷下有丹書八字體重以五月五日中時取之陰乾百日¶
以其左足畫地卽爲流水帶其左手於身辟五兵若敵人射己¶
者弓弩矢皆反還自向也千嵗蝙蝠色白如雪集則倒懸腦重¶
故也此二物得而陰乾末服之令人夀四萬嵗千嵗靈龜五色¶
具焉其雄額上兩骨起似角以羊血浴之乃剔取其甲火炙擣¶
服方寸七日三盡一具夀千嵗行山中見小人乘車馬長七八¶
寸者肉芝也捉取服之卽仙矣風生獸似豹靑色大如狸生於¶
南海大林中張網取之積薪數車以燒之薪盡而此獸在灰中¶
<pb:CK-KZ_JY144_02p077b>¶
不燃其毛不燋斫剌不入打之如皮囊以鐵鎚鍛其數千(或作十)¶
下乃死死而張其口以向風須臾便活而起走以石上菖蒲塞¶
鼻卽死取其腦以和菊花服之盡十斤得五百嵗也千嵗鷰其¶
巢戸北向其色多白而尾掘取陰乾末服一頭五百嵗凡此又¶
百二十種此皆肉芝也菌芝或生深山之中或生大木之下或¶
生泉之側其狀或如宮室或如車馬或如龍虎或如人形或如¶
飛鳥五色無常亦百二十種自有圖也皆當禹步往探取之刻¶
以骨刀陰乾末服方寸匕令人昇仙中者數千嵗下者千嵗也¶
欲求芝草入名山必以三月九月此山開出神藥之月也勿以¶
山佷日必以天輔時三奇會尤佳出三奇吉門到山須六陰日¶
<pb:CK-KZ_JY144_02p078a>¶
明堂之時帶靈寶符牽白犬抱白雞以白鹽一斗及開山符檄¶
著大石上執吳唐草(或作花)一把以入山山神喜必得之也又採¶
芝及服芝欲得王相專和之日支干上下相生爲佳此諸芝名¶
山多有之但凡庸道士心不專精行穢德薄又不曉入山之術¶
雖得其圖不知其狀亦終不能得也山無大小皆有鬼神其鬼¶
神不以芝與人人則雖踐之不可見也又雲母有五種而人多¶
不能分別也法當舉以向日看其色詳占視之乃可知耳正爾¶
於陰地視之不見其雜色也五色並具而多靑者名雲英宜以¶
春服之五色並具而多赤者名雲珠宜以夏服之五色並具而¶
多白者名雲液宜以秋服之五色並具而多黑者名雲母宜以¶
<pb:CK-KZ_JY144_02p078b>¶
冬服之但有靑黃二色者名雲沙宜以季夏服之皛皛純白名¶
磷石可以四時長服之也五雲之法或以桂葱水玉化之以爲¶
水或以露於鐵器中以玄水熬之爲水或以硝石合於筒中埋¶
之爲水或以蜜搜爲酪或以秋露漬之百日韋囊挻以爲粉或¶
以無巓草樗血合餌之服之一年則百病愈三年老翁反成童¶
子五年則役使鬼神入火不燒入水不濡踐棘不傷與仙人相¶
見又他物埋之卽燋而五雲以內猛火中經時終不燃埋之永¶
不腐敗故能令人長生也又云服之十年雲氣常覆其上服其¶
母以致其子理自然也又向日看之晻晻純黑色起者不中服¶
令人病淋發瘡雖水餌之皆當先以茅屋𥧥水若東流水露水¶
<pb:CK-KZ_JY144_02p079a>¶
漬之百日淘汰去其土石乃可用耳中山衞叔卿服之積久能¶
乘雲而行以其方封之玉匣之中仙去之後其子名世及漢使¶
者梁伯得而按方合服皆得仙去又雄黃當得武都山所出者¶
純而無雜其赤如雞冠光明曄曄者乃可用耳其但純黃似雄¶
黃色無赤光者不任以作仙藥可以合理病藥耳餌服之法或¶
以蒸煮之或以酒餌或先以硝石化爲水乃凝之或以玄胴腸¶
褁蒸之於赤土下或以松脂和之或以三物鍊之引之如布白¶
如冰服之皆令人長生百病除三尸下瘢痕滅白髮黑墮齒生¶
千日則玉女來侍可得役使以致行廚又玉女常以黃玉爲誌¶
大如黍米在鼻上是眞玉女也無此志者鬼試人耳玉亦仙藥¶
<pb:CK-KZ_JY144_02p079b>¶
但難得耳玉經曰服金者夀如金服玉者夀如玉也又曰服玄¶
眞者其命不極玄眞者玉之別名也令人身飛輕舉不但地仙¶
而已然其道遲成服一二百斤乃可知耳玉可以烏米酒及地¶
榆酒化之爲水亦可以葱漿消之爲𥹋亦可餌以爲丸亦可燒¶
以爲粉服之一年已上入水不霑入火不灼刃之不傷百毒不¶
犯也不可用已成之器傷人無益當得璞玉乃可用也得于闐¶
國白玉尤善其次有南陽徐善亭部界中玉及日南盧容水中¶
玉亦佳赤松子以玄蟲血漬玉爲水而服之故能乘烟上下也¶
玉屑服之與水餌之俱令人不死所以爲不及金者令人數數¶
發熱似寒食散狀也若服玉屑者宜十日輒一服雄黃丹砂各¶
<pb:CK-KZ_JY144_02p080a>¶
一刀圭散髮洗沐寒水迎風而行則不發熱也董君異嘗以玉¶
醴與盲人服之目旬日而愈有吳延稚者志欲服玉得玉經方¶
一具了不知其節度禁忌乃招合得(招一作始)珪璋環璧及校(一作裝)¶
劍所用甚多欲餌治服之後余爲說此不中用乃歎息曰事不¶
可不精不但無益乃幾作禍也又銀但不及金玉耳可以地仙¶
也服之法以麥漿化之亦可以朱草酒餌之亦可以龍膏鍊之¶
然三服輒大如彈丸者又非淸貧道士所能得也又眞珠徑一¶
寸以上可服服之可以長久酪漿漬之皆化如水銀亦可以浮¶
石水蜂窠化之包彤蛇黃合之可以長三四尺丸服之絶穀服¶
之則不死而長生也湻漆不沾者服之則令人通神長生餌之¶
<pb:CK-KZ_JY144_02p080b>¶
法或以大無腸公子或云大蟹十枚投其中或以雲母水或以¶
玉水合服之九蟲悉下惡血從鼻去一年六甲行廚至也桂可¶
以葱涕合蒸作水可以竹𤃉合餌之亦可以先知君腦或云龜¶
和服之七年能步行水上長生不死也巨勝一名胡麻餌服之¶
不老耐風濕補衰老也桃膠以桑灰汁漬服之百病愈久服之¶
身輕有光明在晦夜之地如月出也多服之則可以斷穀柠(一作)¶
(楮)木實之赤者餌之一年老者還少令人徹視見鬼昔道士梁¶
須年七十乃服之轉更少至年百四十嵗能夜書行及奔馬後¶
入靑龍山去槐子以新甕合泥封之二十餘日其表皮皆爛乃¶
洗之如大豆日服之此物主補腦久服之令人髮不白而長生¶
<pb:CK-KZ_JY144_02p081a>¶
玄中蔓方楚飛廉澤瀉地黃黃連之屬凡三百餘種皆能延年¶
可單服也靈飛散未央丸制命丸羊血丸皆令人駐年卻老也¶
南陽酈縣山中有甘谷水所以甘者谷上左右皆生甘菊菊花¶
墮其中厯世彌久故水味爲變其臨此谷中居民皆不穿井悉¶
食甘谷水食者無不老夀高者百四五十嵗下者不失八九十¶
無夭年人得此菊力也故司空王暢太尉劉寬太傅袁隗皆爲¶
南陽太守每到官常使酈縣月送甘谷水四十斛以爲飲食此¶
諸公多患風痺及眩冒皆得愈但不能大得其益如甘谷上居¶
民生小便飮食此水者耳又菊花與薏花相似直以甘苦別之¶
而菊甘而薏苦諺言所謂苦如薏者也今所在有眞菊但爲少¶
<pb:CK-KZ_JY144_02p081b>¶
耳率多生於水側緱氏與酈縣最多仙方所謂日精更生周盈¶
皆一菊而根莖花實異名其說甚美而近來服之者略無効正¶
由不得眞菊也夫甘谷水得菊之氣味亦何足言而其上居民¶
皆以延年况將服好藥安得無益乎余亡祖鴻臚少卿曾爲臨¶
沆令云此縣有廖氏家世世夀考或出百嵗或八九十後徙去¶
子孫轉天折他人居其故宅復如舊後累世夀考由此乃覺是¶
宅之所爲而不知其何故疑其井水殊赤乃試掘井左右得古¶
人埋丹砂數十斛去數尺此丹砂汁因泉漸入井是以飮其水¶
而得夀况乃餌鍊丹砂而服之乎余又聞上黨有趙瞿者病癩¶
厯年眾治之不愈垂死或云不及活流棄之子孫轉相注易其¶
<pb:CK-KZ_JY144_02p082a>¶
穴乃齎糧將之送置山穴中瞿在穴中自怨不幸晝夜悲歎涕¶
泣經月有仙人行經過穴見而哀之具問訊之瞿知其異人乃¶
叩頭自陳乞哀於是仙人以一囊藥賜之教其服法瞿服之百¶
許日瘡都愈顏色豐悅肌膚玉澤仙人又過視之瞿謝受更生¶
活之恩乞丐其方仙人告之曰此是松脂耳此山中更多此物¶
汝鍊之服可以長生不死瞿乃歸家家人初謂之鬼也甚驚愕¶
瞿遂長服松脂身體轉輕氣力百倍登危越險終日不極年百¶
七十齒不墮髮不白夜臥忽見屋間有光大如鏡者以問其左¶
右皆云不見久而漸大一室盡明如晝日又夜見面上有綵女¶
二人長二三寸面體皆具但爲小耳遊戲其口鼻之間如是且¶
<pb:CK-KZ_JY144_02p082b>¶
一年此女漸長大出在其側又常聞琴瑟之音欣然獨笑在人¶
間三百許年色如少童乃入抱犢山去必地仙也于時聞瞿服¶
松脂如此於是競服其多役力者乃車運驢負積之盈室服之¶
遠者不過一月未覺大有益輒止有志者難得如是也又漢成¶
帝時獵者於終南山中見一人無衣服身生黑毛獵人見之欲¶
逐取之而其人踰坑越谷有如飛騰不可遠及於是乃密伺候¶
其所在合圍得之乃是婦人問之言我本是秦之宮人也聞關¶
東賊至秦王出降宮室燒燔驚走入山饑無所食垂餓死有一¶
老翁教我食松葉松實當時苦澁後稍便之遂使不饑不渴冬¶
不寒夏不熱計此女定是秦王子嬰宮人至成帝之世三百許¶
<pb:CK-KZ_JY144_02p083a>¶
嵗乃將歸以穀食之初聞穀臭嘔吐累日乃安如是二年許身¶
毛乃脫落轉老而死向使不爲人所得便成仙人矣南陽文氏¶
說其先祖漢末大亂逃去山中饑困欲死有一人教之食朮遂¶
不能饑數十年乃來還鄉里顏色更少氣力勝故自說在山中¶
時身輕欲跳登高履險厯日不極行冰雪中了不知寒常見一¶
高岩上有數人對坐博戲者有讀書者俛而視文氏因閱其相¶
問言此子中呼上否其一人答言未可也朮一名山葪一名山¶
精故神藥經曰必欲長生長服山精昔仙人八公各服一物以¶
得陸仙各數百年乃合神丹金液而昇太淸耳人若合八物錬¶
而服之不得其力是其藥力有轉相勝畏故也韓眾終服菖蒲¶
<pb:CK-KZ_JY144_02p083b>¶
十三年身生毛日視書萬言皆誦之冬恆不寒又菖蒲須得生¶
石上一寸九節已上紫花者尤善也趙他子服桂二十年足下¶
生毛日行五百里力舉千斤移門子服五味子十六年色如玉¶
女入水不霑入火不灼也楚文子服地黃八年夜視有光手上¶
車弩也林子明服朮十一年耳長五寸身輕如飛行超踰淵谷¶
二丈許杜子微服天門冬御八十妾有子百三十人日行三百¶
里任子季服茯苓十八年仙人玉女往從之能隱能彰不復食¶
穀炙瘢皆滅面體玉光陵陽子仲服遠志二十年有子三十七¶
人開書所視不忘坐在立亡仙經曰雖服草木之葉已得數百¶
嵗忽怠於神丹終不能仙以此論之草木延年而已非長生之¶
<pb:CK-KZ_JY144_02p084a>¶
藥可知也未得作丹且可服之以自搘持耳或問服食藥物有¶
前後之宜乎抱朴子答曰按中黃子服食節度云服治病之藥¶
以食前服之服養性之藥以食後服之服金丹大藥不復論宜¶
與不宜也¶
　一言宮 庚子庚午 辛未辛丑 丙辰丙戌 丁亥丁巳¶
　　　　　戊寅戊申 己卯己酉¶
　三言徵 甲辰甲戌 乙亥乙巳 丙寅丙申 丁酉丁卯¶
　　　　　戊午戊子 己未己丑¶
　五言羽 甲寅甲申 乙卯乙酉 丙子丙午 丁未丁丑¶
　　　　　壬辰壬戌 癸巳癸亥¶
<pb:CK-KZ_JY144_02p084b>¶
　七言商 甲子甲午 乙丑乙未 庚辰庚戌 辛巳辛亥¶
　　　　　壬申壬寅 癸卯癸酉¶
　九言角 戊辰戊戌 己巳己亥 庚寅庚申 辛卯辛酉¶
　　　　　壬午壬子 癸丑癸未¶
　禹步法 前夆左 右過左 左就右 次夆右¶
　　　　　右就左 次夆右 右過左 左就右¶
　　　　　右就左¶
如此三步當滿二丈一尺有九跡小神方用食後服之吾以咨¶
鄭君何以如此鄭君言此易知耳欲以樂攻病旣宜及未食內¶
虛令藥力勢易行若以食後服之則藥但攻穀而力盡矣若養¶
<pb:CK-KZ_JY144_02p085a>¶
性而以食前服藥則藥力未行而被穀驅之下去不得止無益¶
也或問曰人服藥以養性云有所宜有諸乎抱朴子答曰按玉¶
策記及開名經皆以五音六屬知人年命之所在子午屬庚卯¶
酉屬己寅申屬戊丑未屬辛辰戌屬丙巳亥屬丁一言得之者¶
宮與土也三言得之者徵與火也五言得之者羽與水也七言¶
得之者商與金也九言得之者角與木也若本命屬土不宜服¶
靑色藥屬金不宜服赤色藥屬木不宜服白色藥屬水不宜服¶
黃色藥屬火不宜服黑色藥以五行之義木尅土士尅水水尅¶
火火尅金金尅木故也眞丹三斤白蜜六斤合和日曝煎之令¶
可丸旦服如麻子十丸未一年髮白更黑齒墮更生身體潤澤¶
<pb:CK-KZ_JY144_02p085b>¶
長服之老翁還成少年常服長生不死也小餌黃金方火銷金¶
內淸酒中二百出二百入卽沸矣握之出指間令如泥若不沸¶
及握之不出指間卽復銷之內酒中無數也成服如彈丸一枚¶
亦可一丸外爲小丸服三十日無寒温神人玉女下之又銀亦¶
可餌與金同法服此二物可居名山石室中一年卽輕舉矣人¶
間服之名地仙勿妄傳也兩餌銷黃金法猪負革方脂三斤醇¶
苦酒一斗取黃金五兩置器中煎之十爐以金置肪中百入百¶
出苦酒亦可食一斤夀蔽天地食半斤金夀二千嵗五兩千二¶
百嵗多少便可餌之當以王相之日作之神良勿傳人傳人藥¶
不成不神也欲食去三尸藥當服丹砂餌丹砂法丹砂一斤搗¶
<pb:CK-KZ_JY144_02p086a>¶
下醇苦酒三升湻漆二升(一和蜜水二升)三物合令相得微火上煎之¶
令可丸服如麻子三九日再四十日腹中百病愈三尸去服之¶
百日肌骨堅强服之千日司命削去死籍與天地相畢日月相¶
望改形易容變化無常日中無影乃別有光矣¶
<pb:CK-KZ_JY144_02p086a>¶
#+PROPERTY: JUAN 012
<pb:CK-KZ_JY144_02p086a>¶
　　
** 辯問¶
或問曰若仙必可得聖人已修之矣而周孔不爲之者是無此¶
道可知也抱朴子答曰夫聖人不必仙仙人不必聖聖人受命¶
不値長生之道但自欲除殘去賊夷險平暴制禮作樂著法垂¶
教移不正之風易流隨之俗匡將危之主扶亡微之國刋詩書¶
撰河洛著經誥和雅頌訓童蒙應聘諸國突無凝煙席不暇煖¶
<pb:CK-KZ_JY144_02p086b>¶
其事則鞅掌罔極窮年無已亦焉能閉聰掩明內視反聽呼吸¶
導引長齋久潔入水淘金登山採藥數息思神斷穀淸腸哉至¶
於仙者唯須篤志至信勤而不怠能悟能靜便可得之不待多¶
才也有入俗之高眞乃爲道者之重累也得合一大藥知守一¶
養神之要則長生久視豈若聖人所修爲者云云之無限乎且¶
夫俗所謂聖人者皆治世之聖人非得道之聖人得道之聖人¶
則黃老是也治世之聖人則周孔是也黃帝先治世而後登仙¶
此是偶有能兼之才者也古之帝王刻於泰山可省讀書者七¶
十二家其餘磨滅者不可勝數而獨記黃帝仙者其審然可知¶
也世人以人所尤長眾所不及者便謂之聖故善圍棊之無比¶
<pb:CK-KZ_JY144_02p087a>¶
者則謂之棊聖故嚴子卿馬綏明於今有棊聖之名焉善史書¶
之絶時者則謂之書聖故衞協張墨於今有書聖之名焉善刻¶
削之尤巧者則謂之木聖故張衞馬忠於今有木聖之名焉故¶
孟子謂伯夷淸之聖者也柳下惠和之聖者也伊尹任之聖者¶
也吾試推演而論之則聖非一事夫班狄機械之聖也跗扁和¶
緩治疾之聖也子韋甘均占候之聖也史蘇辛廖卜筮之聖也¶
夏育杜囘筋力之聖也荆軻聶政勇敢之聖也飛廉夸父輕速¶
之聖也子野延州知音之聖也孫吳韓白用兵之聖也聖者人¶
事之極號也不獨於文學而已矣莊周云盜有聖人之道五意¶
妄意而知人之藏者明也先入而不疑者勇也後出而不懼者¶
<pb:CK-KZ_JY144_02p087b>¶
義也知可否之宜者知也分財均同者仁也不得此道而成天¶
下大盜者未之有也或曰聖人之道不得枝分葉散必總而兼¶
之然後爲聖余答之曰孔子門徒達者七十二而各得聖人之¶
一體是聖事有剖判也又云顏淵具體而微是聖事有厚薄也¶
又易曰有聖人之道四焉以言者尙其辭以動者尙其變以制¶
器者尙其象以卜筮者尙其占此則聖道可分之明證也何爲¶
善於道德以致神仙者獨不可謂之爲得道之聖乎苟不有得¶
道之聖則周孔不得謂爲治世之聖乎聖旣非一矣何以當責¶
使相兼乎按仙經以爲得諸仙者皆其受命偶値神仙之氣自¶
然所稟故胞胎之中已含信道之性及其有識則心好其事必¶
<pb:CK-KZ_JY144_02p088a>¶
遭明師而得其法不然則不信不求求亦不得也玉鈐云主命¶
原由人之吉凶修短於結胎受氣之日皆上得列宿之精其値¶
聖宿則聖値賢宿則賢値文宿則文値武宿則武値貴宿則貴¶
値富宿則富値賤宿則賤値貧宿則貧値夀宿則夀値仙宿則¶
仙又有神仙聖人之宿有治世聖人之宿有兼二聖之宿有貴¶
而不富之宿有富而不貴之宿有兼富貴之宿有先富後貧之¶
宿有先貴後賤之宿有兼貧賤之宿有富貴不終之宿有忠孝¶
之宿有兇惡之宿如此不可具載其較略如此爲人生本有定¶
命張車子之說是也苟不受神仙之命則必無好仙之心未有¶
心不好之而求其事者也未有不求而得之者也自古至今有¶
<pb:CK-KZ_JY144_02p088b>¶
高才明達而不信有仙有平平許人學而得仙者甲雖多所鑒¶
識而或蔽於仙乙則多所不通而偏達其理此其非天命之所¶
使然乎夫道家寶祕仙術弟子之中尤尙簡擇至精彌久然後¶
告之以要訣况於世人幸自不信不求何爲當强以語之邪旣¶
不能化令信之又將招嗤速謗故得道之士所以與世人異路¶
而行異處而止言不欲與之交身不欲與之雜隔千里猶恐不¶
足以遠頰舌之攻絶軌迹猶恐不足以免毁辱之醜貴不足以¶
誘之富不足以移之何肯常自衒於俗士言我有仙法乎此蓋¶
周孔所以無緣而知仙道也且夫周孔蓋是高才大學之深達¶
者耳小小之伎猶多不閑使之跳丸弄劍踰鋒投鋏履絙登幢¶
<pb:CK-KZ_JY144_02p089a>¶
摘盤緣案跟挂萬仞之峻峭游泳呂梁之不測手扛千鈞足躡¶
驚飈暴虎檻豹攬飛捷矢凡人爲之而周孔不能况過於此者¶
乎他人之所念慮蚤蝨之所背向隔墻之朱紫林下之草芥匣¶
匱之書籍地中之寶藏豐林邃藪之鳥獸重淵洪潭之魚鼈令¶
周孔委曲其采色分別其物名經列其多少審實其有無未必¶
能盡知况遠於此者乎聖人不食則饑不飮則渴灼之則熱冰¶
之則寒撻之則痛刃之則傷嵗久則老矣損傷則病矣氣絶則¶
死矣此是其所與凡人無異者甚多而其所以不同者至少矣¶
所以過絶人者唯在於才長思遠口給筆高德全行潔强訓博¶
聞之事耳亦安能無事不兼邪旣已著作典謨安上治民復欲¶
<pb:CK-KZ_JY144_02p089b>¶
使之兼知仙道長生不死以此責聖人何其多乎吾聞至言逆¶
俗耳眞語必違眾儒士卒覽吾此書者必謂吾非毁乎聖人吾¶
豈然哉但窮盡物理耳理盡事窮則似於謗訕周孔矣世人謂¶
聖人從天而墜神靈之物無所不知無所不能甚乎服畏其名¶
不敢復料之以事謂爲聖人所不能則人無復能之者也聖人¶
所不知則人無復知之者也不可笑哉今具以迹事校之想可¶
以悟也完山之鳥賣生送死之聲孔子不知之便可復謂顏回¶
只可偏解之乎聞太山婦人之哭問之乃知虎食其家三人又¶
不知此婦人何以不徙去之意須答乃悟見羅雀者純得黃口¶
不辯其意問之乃覺及欲葬母不知父墓所在須人語之旣定¶
<pb:CK-KZ_JY144_02p090a>¶
墓崩又不知之弟子語之乃泫然流涕又疑顏淵之盜食乃假¶
言欲祭先人卜掇塵之虛僞廐焚又不知傷人馬否顏淵後便¶
謂之已死又周流七十餘國而不能逆知人之必不用之也而¶
恓恓遑遑席不暇温又不知匡人當圍之而由其道問老子以¶
古禮禮有所不解也問郯子以鳥官官有所不識也行不知津¶
而使人問之又不知所問之人必譏之而不告其路若爾可知¶
不問也下車逐歌鳳者而不知彼之不住也見南子而不知其¶
無益也諸若此類不可具舉但不知仙法何足怪哉又俗儒云¶
聖人所不能則餘人皆不能則宕人水居梁母火化子伯耐至¶
熱仲都堪酷寒左慈兵解而不死甘始休糧以經嵗范軼見斫¶
<pb:CK-KZ_JY144_02p090b>¶
而不入鼈令流屍而更生少千執百鬼長房縮地脈仲甫假形¶
於晨鳧張楷吹噓起雲霧未聞周孔能爲斯事也俗人或曰周¶
孔皆能爲此但不爲耳吾答之曰必不求之於明文而指空以¶
浮言者吾便可謂周孔能振翮翻飛翺翔八極興雲致雨移山¶
投井但不爲耳一不以記籍見事爲據者復何限哉必若所云¶
者吾亦可以言周孔皆已昇仙但以此法不可以訓世恐人皆¶
知不死之可得皆必悉委供養廢進官而登危浮深以修斯道¶
是爲家無復子孫國無復臣吏忠孝並喪大倫必亂故周孔密¶
自爲之而秘不告人外託終亡之形內有上仙之術如此則子¶
亦將何以難吾乎亦又未必不然也靈寶經有正機平衡飛龜¶
<pb:CK-KZ_JY144_02p091a>¶
授祑凡三篇皆仙術也吳王伐石以治宮室而於合石之中得¶
紫文金簡之書不能讀之使使者持以問仲尼而欺仲尼曰吳¶
王閑居有赤雀銜書以置殿上不知其義故遠諮呈仲尼以視¶
之曰此乃靈寶之方長生之法禹之所服隱在水邦年齊天地¶
朝於紫庭者也禹將仙化封之名山石函之中乃今赤雀銜之¶
殆天授也以此論之是夏禹不死也而仲尼又知之安知仲尼¶
不皆密修其道乎正復使聖人不爲此事未可謂無其効也人¶
所好惡各各不同喻之以面豈不信哉誠合其意雖小必爲也¶
不合其神雖大不學也好苦憎甘旣皆有矣嗜利棄義亦無數¶
焉聖人之大寶曰位何以聚人曰財又曰富與貴是人之所欲¶
<pb:CK-KZ_JY144_02p091b>¶
而昔已有禪之以帝王之位而不用委之以四海之富而不願¶
蔑三九之官背玉帛之聘遂山林之高潔甘魚釣之陋業者蓋¶
不可勝數耳又曰男女飲食人之大欲存焉是以好色不可諫¶
甘旨可忘憂而昔有絶穀棄美不畜妻妾超然獨往寤言得意¶
顧影含歡潄流忘味者又難勝記也人情莫不愛紅顔豔姿輕¶
體柔身而黃帝悅篤醜之嫫母陳侯怜可憎之敦洽人鼻無不¶
樂香故流黃鬱金蘭麝蘇合玄膽素膠江離揭車春蕙秋蘭價¶
同瓊瑤而海上之女逐酷臭之夫隨之不止人口無不悅甘而¶
周文嗜不美之葅不以易大牢之滋味人耳無不喜樂而魏明¶
好椎鑿之聲不以易絲竹之和音人各有意安可求此以同彼¶
<pb:CK-KZ_JY144_02p092a>¶
乎周孔自偶不信仙道日月有所不照聖人有所不知其可以¶
聖人所不爲便云天下無仙是責三光不照覆盆之內也¶
<pb:CK-KZ_JY144_02p092a>¶
#+PROPERTY: JUAN 013
<pb:CK-KZ_JY144_02p092a>¶
　　
** 極言¶
或問曰古之仙人者皆由學以得之將特稟異氣耶抱朴子答¶
曰是何言歟彼莫不負笈隨師積其功勤蒙霜冒險櫛風沐雨¶
而躬親灑掃契闊勞藝始見之以信行終被試以危困性篤行¶
眞心無怨貳乃得升堂以入於室或有怠厭而中止或有怨恚¶
而造退或有誘於榮利而還修流俗之事或有敗於邪說而失¶
其淡泊之志或朝爲而夕欲其成或坐修而立望其効若夫覩¶
財色而心不戰聞俗言而志不沮者萬夫之中有一人爲多矣¶
<pb:CK-KZ_JY144_02p092b>¶
故爲者如牛毛獲者如麟角也夫彀弓弩者効力於發箭涉大¶
川者保全於旣濟井不達泉則猶不掘也一步未至則猶不往¶
也修塗之累非移晷所臻凌霄之高非一簣之積然升峻者患¶
於垂上而力不足爲道者病於方成而志不遂千倉萬箱非一¶
耕所得千尺之木非旬日而長不測之淵起於汀瀅陶朱之資¶
必積百千若乃人退已進陰子所以窮至道也敬卒若始羨門¶
所以致雲龍也我志誠堅彼何人哉抱朴子曰俗民旣不能生¶
生而務所以煞生夫有盡之物不能給無已之耗江河之流不¶
能盈無底之器也凡人利入少而費用多者猶不供也况無錙¶
銖之來而有千百之往乎人無少長莫不有疾但輕重言之耳¶
<pb:CK-KZ_JY144_02p093a>¶
而受氣各有多少多者其盡遲少者其竭速其知道者補而救¶
之必先復故然後方求量表之益若令服食旬日則肉飛骨騰¶
導引改朔則羽翮參差則世間無不信道之民也患乎升勺之¶
利未堅而鐘石之費相尋根荄之據未極而冰霜之毒交攻不¶
知過之在已而反云道之無益故捐丸散而罷吐納矣故曰非¶
長生難也聞道難也非聞道難也行之難也非行之難也終之¶
難也良匠能與人規矩不能使人必巧也明師能授人方書不¶
能使人必爲也夫修之猶如播穀也成之猶收穀也厥田雖沃¶
水澤雖美而爲之失天時耕鋤又不知登稼被壟不穫不刈頃¶
畝雖多猶無穫也凡夫不徒不知益之爲益也又不知損之爲¶
<pb:CK-KZ_JY144_02p093b>¶
損也夫損易知而速焉益難知而遲焉人尙不悟其易安能識¶
其難哉夫損之者如燈火之消脂莫之見也而忽盡矣益之者¶
如苗禾之播殖莫之覺也而忽茂矣故治身養性務謹其細不¶
可以小益爲不足而不修不可以小損爲無傷而不防凡聚小¶
所以就大積一所以至億也若能愛之於微成之於著則幾乎¶
知道矣或問曰古者豈有無所施行而偶自長生者乎抱朴子¶
答曰無也或隨名師積功累勤便得賜以合成之藥或受祕方¶
自行治作事不接於世言不累於俗而記著者止存其姓名而¶
不能具知其所以得仙者故闕如也昔黃帝生而能言役使百¶
靈可謂天授自然之體者也猶復不能端坐而得道故陟王屋¶
<pb:CK-KZ_JY144_02p094a>¶
而授丹經到鼎湖而飛流珠登崆峒而問廣成之具茨而事大¶
隗適東岱而奉中黃入金谷而諮滑子論道養則資玄素二女¶
精推步則訪山嵇力牧講占候則詢風后著脈診則受雷岐審¶
攻戰則納五音之策窮神奸則記白澤之辭相地理則書靑鳥¶
之說救傷殘則綴金冶之術故能畢該祕要窮道盡眞遂乘龍¶
以高躋與天地乎罔極也然按神仙經皆云黃帝及老子奉事¶
太乙元君以受要訣况乎不逮彼二君者安有自得仙度世者¶
乎未之聞也或曰黃帝審仙者橋山之塚又何爲乎抱朴子答¶
曰按荆山經及龍首記皆云黃帝服神丹之後龍來迎之羣臣¶
追慕無所措思或取其几杖立廟而祭之或取其衣冠葬而守¶
<pb:CK-KZ_JY144_02p094b>¶
之列仙傳云黃帝自擇亡日七十日去七十日還葬於喬山山¶
陵(一作後)忽崩墓空無尸但劍舄在焉此諸說雖異要於爲仙也¶
言黃帝仙者見於道書及百家之說者甚多而儒家不肯長奇¶
怪開異塗務於禮教而神仙之事不可以訓俗故云其死以杜¶
民心耳朱巴欒巴于公有功惠於民百姓皆生爲之立廟祠又¶
古者盛德之人身去之後臣子刋其勳績於不朽之器而今世¶
君長遷轉吏民思戀而樹德頌之碑者往往有焉此亦黃帝有¶
廟墓之類也豈足以證其必死哉或人問曰彭祖八百安期三¶
千斯夀之過人矣若果有不死之道彼何不遂仙乎豈非稟命¶
受氣自有修短而彼偶得其多理不可延故不免於彫隕哉抱¶
<pb:CK-KZ_JY144_02p095a>¶
朴子答曰按彭祖經云其自帝嚳佐堯厯夏至殷爲大夫殷王¶
遣綵女從房中之術行之有効欲殺彭祖以絶其道彭祖覺焉¶
而逃去去時年七八百餘非爲死也黃石(一作山)公記云彭祖去¶
後七十餘年門人於流沙之西見之非死明矣又彭祖之弟子¶
靑衣烏公黑穴公秀眉公白兎公子離婁公太足君高邱子不¶
肯來七八人皆厯數百嵗在殷而各仙去况彭祖何肯死哉又¶
劉向所記列仙傅亦言彭祖是仙人也又安期先生者賣藥於¶
海邊瑯琊人傳世見之計已千年秦始皇請與語三日三夜其¶
言高其旨遠博而方證始皇異之乃賜之金璧可直數千萬安¶
期受而置之於阜鄕亭以赤玉舄一量爲報留書曰復數千載¶
<pb:CK-KZ_JY144_02p095b>¶
求我於蓬萊山如此是爲見始皇時已千嵗矣非爲死也又始¶
皇剛暴而驁狼量是天下之不應信神仙者又不中以不然之¶
言答對之者也至於問安期以長生之事安期答之允當始皇¶
惺悟信世間之必有仙道旣厚惠遺又甘心欲學不死之事但¶
自無明師也而爲盧敖徐福輩所欺弄故不能得耳向使安期¶
生所言無據三日三夜之中足以窮屈則始皇必將烹煮屠戮¶
不免鼎俎之禍其厚惠安可得乎或問曰世有服食藥物行氣¶
導引不免死者何也抱朴子答曰不得金丹但服草木之藥及¶
修小術者可以延年遲死耳不得仙也或但知服草藥而不知¶
還年(誤作房中)之要術則終無久生之理也或不曉帶神符行禁戒¶
<pb:CK-KZ_JY144_02p096a>¶
思身神守眞一則止可內令疾不起風濕不犯耳若卒有惡鬼¶
强邪山精水毒害之則便死也或不得入山之法令山神爲之¶
作禍則妖鬼試之猛獸傷之溪毒繫之蛇蝮螫之致多死事非¶
一條也或修道晚暮而先自損傷已深難可補復補復之益未¶
得根據而疾隨復作所以尅伐之事亦何緣得長生哉或年老¶
爲道而得仙者或年少爲道而不成者何哉彼雖年老而受氣¶
本多受氣本多則傷淺傷淺則易救易救故得成仙也此雖年¶
少而受氣本少受氣本少則傷深傷深則難救難救故不成仙¶
也夫木槿楊柳斷殖之更生倒之亦生橫之亦生生之易者莫¶
過斯木也然埋之旣淺又未得久乍刻乍剝或搖或拔雖壅以¶
<pb:CK-KZ_JY144_02p096b>¶
膏壤浸以春澤猶不免於枯瘁者以其根荄不固不暇吐其萌¶
芽津液不得遂結其生氣也人生之爲體易傷難養方之二木¶
不及遠矣而所以攻毁之者過於刻剝劇乎搖拔也培之者鮮¶
壞之者眾死其宜也夫吐故納新者因氣以長氣而氣大衰者¶
則難長也服食藥物者因血以益血而血垂竭者則難益也夫¶
奔馳而喘逆或欬或懣用方役體汲汲短乏者氣損之候也面¶
無光色皮膚枯腊脣焦脈白腠理萎瘁者血滅之證也二證旣¶
衰於外則靈根亦彫於中矣如此則不得上藥不能救也凡爲¶
道而不成營生而得死者其人非不有氣血也然身中之所以¶
爲氣爲血者根源已喪但餘其枝流也譬猶入水之燼火滅而¶
<pb:CK-KZ_JY144_02p097a>¶
煙不卽息旣斷之木柯葉猶生二者非不有煙非不有葉而其¶
所以爲煙爲葉者巳先亡矣世人以覺病之日始爲己病以絶¶
氣之日爲身喪之候也唯恐風冷與暑濕不知風冷暑濕不能¶
侵壯實之人也但患體虛氣少者不能堪之故爲所中耳何以¶
較之設有數人年紀老壯旣同服食厚薄又等俱造沙漠之地¶
並冒嚴寒之夜素雪墮於上玄冰結於下寒風摧條而宵駭欬¶
唾凝珠於唇吻則其中將有獨中冷者而不必盡病也非冷氣¶
之有偏人體有不耐者耳故俱食一物或獨以結病者非此物¶
之有偏毒也鈞器齊飮而或醒或醉者非酒勢之有彼此也同¶
冒炎暑而或獨以暍死者非天熱之有公私也齊服一藥而或¶
<pb:CK-KZ_JY144_02p097b>¶
獨昬暝煩悶者非毒烈之有愛憎也是以衝風赴林而枯柯先¶
摧洪濤凌崖而抱隙者頽烈火燎原而燥卉前焚龍椀墜地而¶
脆者獨破由兹以觀則人之無道體已素病因風寒暑濕者以¶
發之耳苟能令正氣不衰形神相衞莫能傷也凡爲道者常患¶
於晚不患於早也恃年紀之少壯體力之方剛者自役過差百¶
病兼結命危朝露不得大藥但服草木可以差於常人不能延¶
其大限也故仙經曰養生以不傷爲本此要言也神農曰百病¶
不愈安得長生信哉斯言也或問曰所謂傷之者其非淫慾之¶
間乎抱朴子曰亦何獨斯哉然長生之要在乎還年之道上士¶
知之可以延年除病其次不以自伐者也若年尙少壯而知還¶
<pb:CK-KZ_JY144_02p098a>¶
年服陰丹以補腦采玉液於長谷者不服藥物亦不失三百嵗¶
也但不得仙耳而不得其術者古人方之於冰盃之盛湯羽苞¶
之蓄火也且又才所不逮而困思之傷也力所不勝而强舉之¶
傷也悲衰憔悴傷也喜樂過差傷也汲汲所欲傷也久談言笑¶
傷也寢息失時傷也挽弓引弩傷也沉醉嘔吐傷也飽食卽臥¶
傷也跳走乏喘傷也歡呼哭泣傷也陰陽不交傷也積傷至盡¶
則早亡早亡非道也是以養生之方唾不卽遠行不疾步耳不¶
極聽目不久視坐不至久臥不及疲先寒而衣先熱而解不欲¶
極饑而食食不過飽不欲極渴而飮飮不過多凡食過則結積¶
聚飲過則成痰癖不欲甚勞甚逸不欲起晚不欲汗流不欲多¶
<pb:CK-KZ_JY144_02p098b>¶
睡不欲奔車走馬不欲極目遠望不欲多啖生冷不欲飮酒當¶
風不欲數數沐浴不欲廣志遠願不欲規造異巧冬不欲極寒¶
夏不欲窮凉不欲臥星下不眠中見肩大寒大熱大風大霧皆¶
不欲冒之五味入口不欲偏多故酸多傷脾苦多傷肺辣多傷¶
肝醎多則傷心甘多則傷腎此五行自然之理也凡言傷者亦¶
不便覺也謂久則夀損耳是以善攝生者臥起有四時之早晚¶
興居有至和之常制調和筋骨有偃仰之方杜疾閑邪有吞吐¶
之術流行榮衞有補瀉之法節宣勞逸有與奪之要忍怒以全¶
陰氣抑喜以養陽氣然後先將服草木以救虧缺後服金丹以¶
定無窮長生之理盡於此矣若有欲決意任懷自謂達識知命¶
<pb:CK-KZ_JY144_02p099a>¶
不泥異端極情肆力不營久生者聞此言也雖風之過耳電之¶
經目不足喻也雖身枯於流連之中氣絶於䊵綺之間而甘心¶
焉亦安可吿之以養生之事哉不惟不納乃謂妖訛也而望彼¶
信之所謂以明鑑貽矇瞽以絲竹娛聾夫也¶
<pb:CK-KZ_JY144_02p099a>¶
#+PROPERTY: JUAN 014
<pb:CK-KZ_JY144_02p099a>¶
　　
** 勤求¶
抱朴子曰天地之大德曰生生好物者也是以道家之所至祕¶
而重者莫過乎長生之方也故歃血誓盟乃傳傳非其人戒在¶
天罰先師不敢以輕行授人須人求之至勤者猶當揀選至情¶
者乃教之况乎不好不求求之不篤者安可自衒沽以吿之哉¶
其受命不應仙者雖曰見仙人成羣在世猶必謂彼自異種人¶
<pb:CK-KZ_JY144_02p099b>¶
天下別有此物或呼爲鬼魅之變化或云偶値於自然其有肯¶
謂修爲之所得哉苟所不信雖令赤松王喬言提其耳亦當指¶
以爲妖訛然時頗有識信者復患於不能勤求明師夫曉至要¶
得眞道者誠自甚稀非倉卒可値也然知之者但謂少耳亦未¶
嘗絶於世也由求之者不廣不篤有仙命者要自當與之相值¶
也然求而不得者有矣未有不求而得者也世間自有奸僞圖¶
錢之子而竊道士之號者不可勝數也然此等復不肯謂挺無¶
所知也皆復粗開頭角或妄沽名加之以伏邪飾僞而好事之¶
徒不識其眞僞者徒多之進問自取誑惑而拘制之不令得行¶
廣尋奇士異人而吿之曰道盡於此矣以誤於有志者之不少¶
<pb:CK-KZ_JY144_02p100a>¶
可歎可恚也其或間有曉消五雲飛八石轉九丹治黃白水瓊¶
(一作槿)瑤花朱碧凝霜雪於神爐採靈芝於嵩岳者則多而毁之¶
曰此法獨有赤松王喬知之今世之人而云知之者皆虛妄耳¶
則淺見之家不覺此言有詐僞而作便息遠求之意悲夫可爲¶
慨歎者也凌晷[風*蟲]飛暫少忽老迅速之甚喻之無物百年之夀¶
三萬餘日耳幼弱則未有所知衰邁則歡樂並廢童蒙昬耄除¶
數十年而險隘憂病相尋代有居世之年略消其半計定得百¶
年者喜笑平和則不過五六十年咄嗟滅盡哀憂昬耄六七千¶
日耳顧盼已盡矣况於全百年者萬未有一乎諦而念之亦無¶
以笑彼夏虫朝菌也蓋爲不知道者之所至悲矣俚語有之人¶
<pb:CK-KZ_JY144_02p100b>¶
在人間日失一日如牽牛羊以詣屠所每進一步而去死轉近¶
此譬雖醜而實理也達人所以不愁死者非不欲求亦固不知¶
所以免死之術而空自焦愁無益於事故云樂天知命故不憂¶
耳非不欲久生也姬公請代武王仲尼曳杖悲懷是知聖人亦¶
不樂速死矣俗人見莊周有大夢之喻因復競共張齊死生之¶
論蓋詭道强達陽作違抑之言皆仲尼所爲破律應煞者也今¶
察諸有此談者被疾病則遽針灸冒危險則甚畏死然末俗通¶
弊不崇眞信背典誥而治子書若不吐反理之巧辨者則謂之¶
樸野非老莊之學故無骨殖而取偶俗之徒遂流漂於不然之¶
說而不能自返也老子以長生久視爲業而莊周貴於搖尾塗¶
<pb:CK-KZ_JY144_02p101a>¶
中不爲被網之龜被繡之牛餓而求粟於河侯以此知其不能¶
齊死生也晚學不能考校虛實偏據一句不亦謬乎且夫深入¶
九泉之下長夜罔極始爲螻蟻之糧終與塵壤合體令人怛然¶
心熱不覺咄嗟若必有求生之志何可不棄置不急之事以修¶
玄妙之業哉其不信則已矣其信之者復患於俗情之不蕩盡¶
而不能專以養生爲意而營世務之餘暇而爲之所以或有爲¶
之者恆病晚而多不成也凡人之所汲汲者勢利嗜欲也苟我¶
身之不全雖高官重權金玉成山妍豔萬計非我有也是以上¶
士先營長生之事長生定可以任意若未昇玄去世可且地仙¶
人間若彭祖老子止人中數百嵗不失人理之懽然後徐徐登¶
<pb:CK-KZ_JY144_02p101b>¶
遐亦盛事也然決須好師師不足奉亦無由成也昔漢太后從¶
夏侯勝受尙書賜滕黃金百斤他物不可勝數及勝死又賜勝¶
家錢二百萬爲勝素服一百日成帝在東宮時從張禹受論語¶
及卽尊位賜禹爵關內侯食邑千戸拜光祿大夫賜黃金百斤¶
又遷丞相進爵安侯年老乞骸骨賜安車駟馬黃金百斤錢數¶
萬及禹疾天子自臨省之親拜禹牀下章帝在東宮時從桓榮¶
以受孝經及帝卽位以榮爲太常少卿天子幸榮第令榮東面¶
坐設几杖會百官及榮門生生徒數百人帝親自持業講說賜¶
榮爵關內侯食邑五千戸及榮病天子幸其家入巷下車抱卷¶
而趨如弟子之禮及榮薨天子爲榮素服凡此諸君非能攻城¶
<pb:CK-KZ_JY144_02p102a>¶
野戰折衝拓境懸旌効節(一作效洞)折連方轉元功騁銳絶域也徒¶
以一經之業宣傳章句而見尊重巍巍如此此但能說死人之¶
餘言耳帝王之貴猶自卑降以敬事之世間或有欲試修長生¶
之道者而不肯謙下於堪師者直爾蹴迮從求至要寍可得乎¶
夫學者之恭遜驅走何益於師之分寸乎然不爾則是彼心不¶
盡彼心不盡則令人告之不力告之不力則祕訣何可悉得耶¶
不得已當以浮淺示之豈足以成不死之功哉亦有人皮膚好¶
喜而信道之誠不根心神有所索取陽爲曲恭累日之間怠慢¶
已出若値明智之師且欲詳觀來者意態試以淹久故不告之¶
以測其志則若此之人情僞行露亦終不得而教之教之亦不¶
<pb:CK-KZ_JY144_02p102b>¶
得盡言吐實言不盡則爲之無益也陳安世者年十三嵗蓋灌¶
叔本之客子耳先得仙道叔本年七十皓首朝夕拜安世曰道¶
尊德貴先得道者則爲師矣吾不敢倦執弟子之禮也由是安¶
世告之要方遂得仙去矣夫人生先受精神於天地後稟氣血¶
於父母然不得明師告之以度世之道則無由免死鑿石有餘¶
焰年命已彫頽由此論之明師之恩誠爲過於天也重於父母¶
多矣可不崇之乎可不求之乎抱朴子曰古人質直貴行賤言¶
故爲政者不尙文辨修道者不崇辭說風俗衰薄外飾彌繁方¶
策旣山積於儒門而內書亦鞅掌於術家初學之徒卽未便可¶
授以大要又亦人情以本末殷富者爲快故後之知道者于吉¶
<pb:CK-KZ_JY144_02p103a>¶
容嵩桂帛諸家各著千數篇然率多教誡之言不肯爲人開顯¶
大趨向之指歸也其指眞之訣或但口傳或不過尋尺之素在¶
領帶之中非隨師經久累勤厯試者不能得也猥雜弟子皆各¶
隨其用心之疎密履苦之久遠察其聰明之所逮及志力之所¶
能辦各有所授千百嵗中時有盡其囊枕之中肘腋之下祕要¶
之旨耳或但將合成藥以分之足以使之不死而已而終年不¶
以其方文傳之故世之道士知金丹之事者萬無一也而管見¶
之屬謂仙法當具在於紛若之書及於祭祀拜伏之間而已矣¶
夫長生制在大藥耳非祠醮之所得也昔秦漢二代大興祈禱¶
所祭太乙五神陳寶八仙之屬動用牛羊穀帛錢費億萬了無¶
<pb:CK-KZ_JY144_02p103b>¶
所益况於匹夫德之不備體之不養而欲以三牲酒餚祝願鬼¶
神以索延年惑亦甚矣或頗有好事者誠欲爲道而不能勤求¶
名師合作異藥而但晝夜誦講不要之數千百卷詣老無益便¶
謂天下果無仙法或舉門扣頭以向空坐烹宰犧牲燒香請福¶
而病者不能愈死喪相襲破產竭財一無其効終不悔悟自謂¶
未篤若以此之勤求知方之師以此之費給買藥祕術之直者¶
亦必得神仙長生度世也何異詣老空耕石田而望千倉之收¶
用力雖勤不得其所也所謂適楚而道燕馬雖良而不到非行¶
之不疾然失其道也或有性信而喜信人其聰明不足以校練¶
眞僞揣測深淺所博涉素狹不能賞物後世頑淺趣得一人自¶
<pb:CK-KZ_JY144_02p104a>¶
譽之子云我有祕書便守事之而庸人小兒多有外託有道之¶
名名過其實由於誇誑內抱貪濁惟利是圖有所請爲輒强喑¶
嗚俛仰抑揚若所知寶祕之深而不可得之狀其有請從其所¶
求俛仰含笑或許以頃後故使學者欲罷而不能自謂事之未¶
勤而禮幣之尙輕也於是篤信之心尤加恭肅賂以珠玩爲之¶
執奴僕之役不辭負重涉遠不避經險履危欲以積勞自効服¶
苦求哀庶有異聞而虛引嵗月空委二親之供養捐妻子而不¶
䘏戴霜蹈冰連年隨之而妨資棄力卒無所成彼初誠欺之末¶
或慙之懵然體中實自空罄短乏無能法以相教將何法以成¶
人乎余自見此輩不少可有十餘人或自號高名久居於世世¶
<pb:CK-KZ_JY144_02p104b>¶
或謂之已三四百嵗但易名字詐稱聖人託於人間而多有承¶
事之者余但不喜書其人之姓名耳頗游俗間凡夫不識妍蚩¶
爲共稱揚增長妖妄爲彼巧僞之人虛生華譽歙習遂廣莫能¶
甄別故或令高人偶不留意澄察而但任兩耳誤於學者常由¶
此輩莫不使人歎息也每見此曹欺誑天下以規勢利者遲速¶
皆受殃罰天網雖疎終不漏也但誤有志者可念耳世人多逐¶
空聲尠能校實聞甲乙多弟子至以百許必當有異便載馳競¶
逐赴爲相聚守之徒妨工夫以崇重彼愚陋之人也而不復尋¶
精彼得門人之力或以致富辨逐之雖久猶無成人之道愚夫¶
故不知此人不足可事何能都不與悟自可悲哉夫搜尋仞之¶
<pb:CK-KZ_JY144_02p105a>¶
壟求千天之木漉牛迹之中索呑舟之鱗用日雖久安能得乎¶
嗟乎將來之學者雖當以求師爲務亦不可以不詳擇爲急也¶
陋狹之夫行淺德薄功微緣少不足成人之道亦無功課以塞¶
人重恩也深思其趣勿令徒勞也抱朴子曰諸虛名之道士旣¶
善爲誑詐以欺學者又多護短匿愚恥於不知陽若博涉已足¶
終不肯行求請問於勝己者蠢爾守窮面牆而立又不但拱默¶
而已乃復憎忌於實有道者而謗毁之恐彼聲名之過已也此¶
等豈有意於長生之法哉爲欲以合致弟子圖其財力以快其¶
情欲而已耳而不知天高聽卑其後必受斯殃也夫貧者不可¶
妄云我富也賤者不可虛云我貴也况道德之事實無而空養¶
<pb:CK-KZ_JY144_02p105b>¶
門生弟子乎凡俗之人猶不宜懷嫉善之心况於道士尢應以¶
忠信快意爲生者也云何當以此之敝然函胷臆間乎人自不¶
能聞見神明而神明之聞見已之甚易也此何異乎在紗愰之¶
外不能察軒房之內而肆其倨慢謂人之不見巳此亦如竊鍾¶
棖物鏗然有聲惡他人聞之因自掩其耳者之類也而聾瞽之¶
存乎精神者唯欲專擅華名獨聚徒眾外求聲價內規財利患¶
疾勝己乃劇於俗人之爭權勢也遂以唇吻爲刃鋒以毁譽爲¶
朋黨口親心疎貌合行離陽敦同志之言陰挾蜂蠆之毒此乃¶
天人所共惡招禍之符檄也夫讀五經猶宜不恥下問以進德¶
修業日有緝熙至於射御之麤伎數書之淺功農桑之露事規¶
<pb:CK-KZ_JY144_02p106a>¶
矩之小術尙須師授以盡其理况營長生之法欲以延年度世¶
斯與救䘏死事無異也何可務惜請受之名而永受無知之困¶
至老不改臨死不悔此亦天民之篤暗者也令人代之慙悚爲¶
之者獨不顧形影也爲儒生尙當兀然守朴外託質素知而如¶
否有而如無令庸兒不得盡其稱而不問不對對必辭讓而後¶
言何其爲道士之人强以不知爲知以無有爲有虛自衒燿以¶
圖奸利者乎迷而不知返者愈以遂往若有以行此者想不恥¶
故也吾非苟爲此言誠有爲而興所謂疾之而不能默然也徒¶
愍念慮人不忍見嬰兒之投井不御苦口其危至矣不俟脈診¶
而可知者也抱朴子曰設有死罪而人能救之者必不爲之吝¶
<pb:CK-KZ_JY144_02p106b>¶
勞辱而憚卑辭也必獲生生之功也今雜猥道士之輩不得金¶
丹大法必不得長生可知也雖治病有起死之効絶穀則積年¶
不饑役使鬼神坐在立亡瞻視千里知人盛衰發沉崇於幽翳¶
知禍福於未萌猶無益於年命也尙羞行請求恥事先達是惜¶
一日之屈而甘罔極之庸是不見事類者也古人有言曰生之¶
於我利亦大焉論其貴賤雖爵爲帝王不足以此法比焉論其¶
輕重雖富有天下不足以此術易焉故有死王樂爲生鼠之喻¶
也夫治國而國平治身而身生非自至也皆有以致之也惜短¶
乏之虛名恥師授之蹔勞雖曰不愚吾不信也今使人免必死¶
而就戮刑者猶欣然喜於去重而卽輕脫炙爛而保視息甘其¶
<pb:CK-KZ_JY144_02p107a>¶
苦痛過於更生矣人但莫知當死之日故不暫憂耳若誠知之¶
而刖劓之事可得延期者必將爲之况但躬親灑掃執巾竭力¶
於勝已者可以見教不死之道亦何足爲苦而蔽者憚焉假令¶
有人恥迅走而待野火之燒熱羞逃風而致沉溺於重淵者世¶
必呼之爲不曉事也而咸知笑其不避災危而莫恠其不畏僨¶
禍何哉抱朴子曰昔者之著道書多矣莫不務廣浮巧之言以¶
崇玄虛之旨未有就論長生之階徑箴砭爲道之病痛如吾之¶
勤勤者也實欲令迷者知反失之東隅收之桑榆墜井引綆愈¶
於遂沒但惜養危病而距惡石者不可如何耳人誰無過過而¶
能改日月之蝕晞顏氏之子也又欲使將來之好生道者審於¶
<pb:CK-KZ_JY144_02p107b>¶
所託故竭其忠吿之良謀而不飾淫麗之言言發甚指切筆不¶
覺辭痛惜在於長生而折抑邪耳何所索哉抱朴子曰深念學¶
道藝養生者隨師不得其人竟無所成而使後之有志者見彼¶
之不得長生因云天下之果無仙法也凡欲度生必不能苦身¶
納己以修玄妙者亦徒進失干祿之業退無難老之功內誤其¶
身外沮將來也仙之可學致如黍稷之可播種得甚炳然耳然¶
未有不耕而獲嘉禾未有不勤而獲長生度世也¶
<pb:CK-KZ_JY144_02p107b>¶
#+PROPERTY: JUAN 015
<pb:CK-KZ_JY144_02p107b>¶
　　
** 雜應¶
或曰敢問斷穀可以長生乎凡有幾法何者最善與抱朴子答¶
曰斷穀止可省殽糧之費不能獨令人長生也問諸曾斷穀積¶
<pb:CK-KZ_JY144_02p108a>¶
久者云差少病痛勝於食穀時其服朮及餌黃精及禹餘糧日¶
再服久令人多氣力堪負擔遠行身輕不困其服諸石藥一服¶
守之十年五年者及吞氣服符飮神水輩但爲不饑耳體力不¶
任勞也道書雖言欲得長生腸中當淸欲得不死腸中無滓又¶
云食草者善走而愚食肉者多力而捍食穀者智而不夀食氣¶
者神明不死此乃行氣者一家之偏說耳不可便孤用也若欲¶
服金丹大藥先不食百許日爲快若不能者正爾服之但得仙¶
少遲耳無大妨也若遭世荒亂竄山林知此斷穀法者則可以¶
不餓死其不然也則無急斷無可大益又止人中斷肉聞肥鮮¶
之氣皆不能不有欲於中心若未絶俗委家巖棲岫處者固不¶
<pb:CK-KZ_JY144_02p108b>¶
能成遂體五味無致自苦不如莫斷穀而節量饑飽近有一百¶
許法或服守中石藥數十丸便辟四五十日不饑鍊松栢及朮¶
亦可以守中但不及大藥久不過十年以還或辟一百二百日¶
或須日日服之乃不饑者或先作美食極飽乃服藥以養所食¶
之物令不消化可辟三年欲還食穀當以葵子猪膏下之則所¶
作羹食皆下不壞如故也洛陽有道士董威輩常止白社中了¶
不食陳子敘共守事之從學道積久乃得其方云曰甘草防風¶
売實之屬十許種搗爲散先服方寸匕乃呑石子大如雀卵十¶
二枚足辟百日輒更服散氣力顏色如故也欲還食穀者當服¶
葵子湯下石子乃可食耳又赤龍血青龍膏作之用丹砂曾靑¶
<pb:CK-KZ_JY144_02p109a>¶
水以石內其中復須臾石柔而可食也若不卽取便消爛盡也¶
食此石以口取飽令人丁壯又有引石散以方寸匕投一斗白¶
石子中以水合煮之亦立熱如芋子可食以當穀也張太玄舉¶
家及弟子數十人隱居林慮山中以此法食石十餘年皆肥健¶
但爲須得白石不如赤龍血靑龍膏取得石便可用又當煮之¶
有薪火之煩耳或用符或用水或符水兼用或用乾棗日九枚¶
酒一二升者或食十二時氣從夜半始從九九至八八七七六¶
六五五而止或春向東食嵗星靑氣使入肝夏服熒惑赤氣使¶
入心四季之月食鎭星黃氣使入脾秋食太白白氣使入肺冬¶
服辰星黑氣使入腎又中岳道士郄元節食六戊之精亦大有¶
<pb:CK-KZ_JY144_02p109b>¶
効假令甲子之旬有戊辰之精則竟其旬十日常向辰地而呑¶
氣到後甲復向其旬之戊也甘始法召六甲六丁玉女各有名¶
字因以祝水而飮之亦可令牛馬皆不饑也或思脾中神名名¶
黃裳子但合口食內氣此皆有眞効余數見斷穀人三年二年¶
者多皆身輕色好堪風寒暑濕大都無肥者耳雖未見數十嵗¶
不食者然人絶穀不過十許日皆死而此等已積載而自苦亦¶
何疑於不可大久乎若令諸絶穀者轉羸極常慮之恐不可久¶
耳而問諸爲之者無不初時少氣力而後稍丁健月勝一月嵗¶
勝一嵗正爾可久無嫌也夫長生得道者莫不皆由服藥吞氣¶
而達之者而不妄也夫服藥斷穀者略無不先極也但用符水¶
<pb:CK-KZ_JY144_02p110a>¶
及單服氣者皆四十日中疲瘦過此乃健耳鄭君云本性飲酒¶
不多昔在銅山中絶穀二年許飮酒數斗不醉以此推之是爲¶
不食更令人耐毒耐毒則是難病之候也余因此問山中那得¶
酒鄭君言先釀好雲液勿壓漉因以桂附子甘草五六種末合¶
丸之曝乾以一丸如雞子許投一斗水中立成美酒又有黃帝¶
雲液泉法以蘖米及七八種藥合之取一升輒內一水中如千¶
嵗苦酒之內水也無或盡時而味常好不變飮之大益人又符¶
水斷穀雖先令人羸然宜兼知者倘卒遇荒年不及合作藥物¶
則符水爲上矣有馮生者但單吞炁斷穀已三年觀其步陟登¶
山擔一斛許重終日不倦又時時引弓而略不言語言語又不¶
<pb:CK-KZ_JY144_02p110b>¶
肯大聲問之云斷穀亡精費氣最大忌也余亦屢見淺薄道士¶
輩爲欲虛曜奇怪招不食之名而實不知其道但虛爲不啖羹¶
飯耳至於飲酒日中斗餘脯腊𥹋䊇棗栗雞子之屬不絶其口¶
或大食肉而咽其汁吐其滓終日經口者數十斤此直是更作¶
美食矣凡酒客但飮酒食脯而不食穀皆自堪半嵗一嵗而不¶
蹙頓矣未名絶穀耳吳有道士石春每行氣爲人治病待病者¶
之愈或百日或十日乃食吳景帝聞之曰此但不久必當饑死¶
也乃召取鏁閉令人備守之春但求三二升水如此一年餘春¶
顏色更鮮悅氣力如故景帝問之可復堪幾時春言無限可數¶
十年但恐老死耳不憂饑也乃罷遣之按如春言是爲斷穀不¶
<pb:CK-KZ_JY144_02p111a>¶
能延年可知也今時亦有得春之法者或問不寒之道抱朴子¶
曰或以立冬之日服六丙六丁之符或閉口行五火之炁千二¶
百遍則十二月中不寒也或服太陽酒或服紫石英米漆散或¶
先服雄丸一後服雌丸二(別本先雌後雄)亦可堪一日一夕不寒也雌¶
丸用雌黃曾靑礬石磁石也雄丸用雄黃丹砂石膽也然此無¶
益於延年之事也或問不熱之道抱朴子曰或以立夏日服六¶
壬六癸之符或行六癸之炁或服玄木(一作水)之丸或服飛霜之¶
散然此用簫邶上木皮及五月五日中時北行黑蛇血故少有¶
得合之者也唯幼伯子王中都此二人衣以重裘曝之於夏日¶
之中周以十二爐之火口不稱熱身不流汗蓋用此方者也或¶
<pb:CK-KZ_JY144_02p111b>¶
問辟五兵之道抱朴子曰吾聞吳文皇帝曾從介先生受要道¶
云但知書北斗字及日月字便不畏白刃帝以試左右數十人¶
常爲先登鋒陷陣皆終身不傷也鄭君云但誦五兵名亦有驗¶
刀名大房虛星主之弓名曲張氏星主之矢名彷徨熒惑星主¶
之劔名大傷角星主之弩名遠望張星主之戟名大將軍參星¶
主之也臨戰時常細祝之或以五月五日作赤靈符著心前或¶
丙午日日中時作燕君龍虎三囊符嵗符嵗易之月符月易之¶
日符日易之或佩西王母兵信之符或佩熒惑朱雀之符或佩¶
南極鑠金之符或戴卻刃之符祝融之符或傅玉札散或浴禁¶
葱湯或取牡荆以作六陰神將符符指敲人或以月蝕時刻三¶
<pb:CK-KZ_JY144_02p112a>¶
千嵗蟾蜍喉下有八字者血以書所持之刀劒或帶武威符熒¶
火丸或交鋒刃之際乘魁履㓻呼四方之長亦有明効今世之¶
人亦有得禁辟五兵之道往往有之或問隱淪之道抱朴子曰¶
神道有五坐在立亡其數焉然無益於年命之事但在人間無¶
故而爲此則致詭怪之聲不足妄行也可以備兵亂危急不得¶
已而用之可以免難也鄭君云服大隱符十日欲隱則左轉欲¶
見則右回也或以玉𥹋丸塗人身中或以蛇足散或懷離母之¶
草或折靑龍之草以伏六丁之下或入竹田之中而執大樞之¶
壤或造河龍石室而隱雲蓋之陰或伏淸冷之淵以過幽闕之¶
徑或乘天一之馬以遊紫房或登天一之明堂或入玉女之金¶
<pb:CK-KZ_JY144_02p112b>¶
匱或背輔向官立三蓋之下或投巾解履(缺文)膽煎及而衣符子¶
居䝉(一作象)人淸液桂梗六甲父母僻側之膠䭾馬泥丸木鬼之¶
子金商之艾或可爲小兒或可爲老翁或可爲鳥或可爲獸或¶
可爲草或可爲木或可爲六畜或依木成木或依石成石依水¶
成水依火成火此所謂移形易貌不能多隱者也或問魏武帝¶
曾收左元放而桎梏之而得自然解脫以何法乎抱朴子曰吾¶
不能正知左君所施用之事然厯覽諸方書有月三服薏苡子¶
和用三五陰丹或以偶牙陽包或以七月七日東行跳脫虫或¶
以五月五日石上龍子單衣或衣夏至日霹𩆝揳或以天文二¶
十一字符或以自解去父血或以玉子餘糧或合山君目河伯¶
<pb:CK-KZ_JY144_02p113a>¶
餘糧浮雲滓以塗之皆自解然左君之變化無方未必由此也¶
自用六甲變化其眞形不可得執也或問曰爲道者可以不病¶
乎抱朴子曰養生之盡理者旣將服神藥又行氣不懈朝夕導¶
引以宣動榮衛使無輟閡加之以房中之術節量飮食不犯風¶
濕不患所不能如此可以不病但患居人間者志不得專所修¶
無恆又苦懈怠不勤不得不有疹疾耳若徒有信道之心而無¶
益己之業年命在孤虛之下體有損傷之危則三尸因其衰月¶
危日入絶命病鄕之時招呼邪氣妄延鬼魅來作殃害其六厄¶
並會三刑同方者其災必大其尙盛者則生諸疾病先有疾患¶
者則令發動是以古之初爲道者莫不兼修醫術以救近禍焉¶
<pb:CK-KZ_JY144_02p113b>¶
凡庸道士不識此理恃其所聞者大至不關治病之方又不能¶
絶俗幽居專行內事以卻病痛及病無以攻療乃更不如凡人¶
之專湯藥者所謂進不得邯鄲之步退又失夀陵之義者也余¶
見戴霸華陀所集金匱綠囊崔中書黃素方及百家雜方五百¶
許卷甘胡呂付周始甘唐通阮南河等各撰集暴卒備急方或¶
一百十或九十四或八十五或四十六世人皆爲精悉不可加¶
也余究而觀之殊多不備諸急病其尙未盡又渾漫雜錯無其¶
條貫有所尋按不卽可得而治卒暴之候皆用貴藥動數十種¶
自非富室而居京都者不能素儲不可卒辦也又多令人以針¶
治病其灸法又不明處所分寸而但說身中孔穴榮俞之名自¶
<pb:CK-KZ_JY144_02p114a>¶
非舊醫備覽明堂流注偃側圖者安能曉之哉余所撰百卷名¶
曰玉亟方皆分別病名以類相續不相雜錯其九十三卷皆單¶
行徑易籬陌之間顧盼皆藥眾急之病無不畢備家有此方可¶
不用醫醫多承襲世業有名無實但養虛聲以圖財利寒白退¶
士所不可得使使之者乃多誤人未若自閑其要腠於所迎無¶
知之醫醫又不可卒得得又不肯卽爲人使使腠理之微疾成¶
膏盲之深禍乃至不救且暴急之病而遠行借問率多枉死矣¶
或問將來吉凶安危去就知之可前審爲有道乎抱朴子曰仰¶
觀天文俯察地理占風氣布籌算推三綦步九宮檢八卦考飛¶
伏之所集診訞訛於物類占休咎於龜筴皆下術常伎疲勞而¶
<pb:CK-KZ_JY144_02p114b>¶
難恃若乃不出帷幕而見天下乃爲入神矣或以三皇天文召¶
司命司危五岳之君阡陌亭長六丁之靈皆使人見之而對問¶
以諸事則吉凶昭然存諸掌無遠近幽深咸可先知也或召六¶
陰玉女其法六十日而成成則長可役使或祭致八史八史者¶
八卦之精也亦足以預識未形矣或服葛花及秋芒麻勃刀圭¶
方寸匕忽然如欲臥而聞人語之以所不覺之事吉凶立定也¶
或用明鏡九寸以上自照有所思存七日七夕則見神仙或男¶
或女或老或少一示之後心中自知千里之外方來之事也明¶
鏡或用一或用二謂之日月鏡或用四謂之四規四規者照之¶
時前後左右各施一也用四規所見來神甚多或縱目或乘龍¶
<pb:CK-KZ_JY144_02p115a>¶
駕虎冠服彩色不與世同皆有經圖欲修其道當先暗誦所當¶
致見諸神姓名位號識其衣冠不爾則卒至而忘其神或能驚¶
懼則害人也爲之率欲得靜漠幽閑林麓之中外形不經目外¶
聲不入耳其道必成也三童九女節夀君九首蛇軀百二十官¶
雖來勿得熟視也或有問之者或有訶怒之者亦勿答也或有¶
侍從暐曄力士甲卒乘龍駕虎簫鼓嘈嘈勿舉目與言也但諦¶
念老君眞形老君眞形見則起再拜也老君眞形者思之姓李¶
名耼字伯陽身長九尺黃色身嘴隆鼻秀眉長五寸耳長七寸¶
額有三理上下徹足有八卦以神龜爲牀金樓玉堂白銀爲階¶
五色雲爲衣重疊之冠鋒鋋之劒從黃童百二十人左有十二¶
<pb:CK-KZ_JY144_02p115b>¶
靑龍右有二十六白虎前有二十四朱雀後有七十二玄武前¶
道十二窮奇後從三十六辟邪雷電在上晃晃昱昱此事出於¶
仙經中也見老君則年命延長心如日月無事不知也或問堅¶
齒之道抱朴子曰能養以華池浸以醴液淸晨建齒三百過者¶
永不搖動其次則含地黃煎或含玄膽湯及蛇脂丸礬石丸九¶
棘散則已動者更牢有虫者卽愈又服靈飛散者則可令旣脫¶
者更生也或問聰耳之道抱朴子曰能龍導虎引熊經龜咽鷰¶
飛蛇屈鳥伸天俛地仰令赤黃之景不去洞房猿據兎驚千二¶
百至則聰不損也其旣聾者以玄龜薰之或以棘頭羊糞桂毛¶
雀桂成褁塞之或以狼毒治葛或以附子葱涕合內耳中或以¶
<pb:CK-KZ_JY144_02p116a>¶
蒸鯉魚腦灌之皆愈也或問明目之道抱朴子曰能引三焦之¶
昇(一作外)景召大火於南離洗之以明日熨之以陽光及燒丙丁¶
洞視符以酒和洗之古人曾以夜書也或苦酒煮蕪菁子令熟¶
曝乾末服方寸匕日三盡一斗能夜視有見矣或以大膽煎靑¶
羊班鳩石決明充蔚百花散或以雞舌香黃連乳汁煎注之諸¶
有百疾之在自者皆愈而更加精明倍常也或問登峻涉險遠¶
行不極之道抱朴子曰惟服食大藥則身輕力勁勞而不疲矣¶
若初入山林體未全實者宜以雲珠粉百華醴玄子湯洗腳及¶
虎膽丸朱明酒天雄鶴脂丸飛廉煎秋芒車前澤瀉散用之旬¶
日不但涉遠不極乃更令人行疾可三倍於常也若能乘蹻者¶
<pb:CK-KZ_JY144_02p116b>¶
可以周流天下不拘山河凡乘蹻道有三法一曰龍蹻二曰虎¶
蹻三曰鹿盧蹻或服符精思若欲行千里則以一時思之若晝¶
夜十二時思之則可以一日一夕行萬二千里亦不能過此過¶
此當更思之如前法或用棗心木爲飛車以牛革結還劍以引¶
其機或存念作五蛇六龍三牛交罡而乘之止昇四十里名爲¶
太淸太淸之中其氣甚罡㓻能勝人也師言鳶飛轉高則但直¶
舒兩翅了不復扇搖之而自進者漸乘㓻炁故也龍初昇階雲¶
其上行四十里則自行矣此言出於仙人而流傳於世俗耳實¶
非凡人所知也又乘蹻須長齋絶葷菜斷血食一年之後乃可¶
乘此三蹻耳雖復服符思五龍蹻行最遠其餘者不過千里也¶
<pb:CK-KZ_JY144_02p117a>¶
其高下去留皆自有法勿得任意耳若不奉其禁則不可妄乘¶
蹻有傾墜之禍也或曰老子篇中記及龜文經皆言大兵之後¶
金木之年必有大疫萬人餘一敢問避疫之道抱朴子曰仙人¶
入瘟疫祕禁法思其身爲五玉五玉者隨四時之色春色靑夏¶
赤四季月(四季或作六月)黃秋白冬黑又思冠金巾思心如炎火大如¶
斗則無所畏也又一法思其髮散以被身一髮端輒有一大星¶
綴之又思作七星北斗以魁覆其頭以罡指前又思五臟之氣¶
從兩目出周身如雲霧肝靑氣肺白氣脾黃氣腎黑氣心赤氣¶
五色紛錯則可與疫病者同牀也或禹步呼直日玉女或閉氣¶
思力士操千斤鎚百二十人以自衞或用射鬼丸赤車使者丸¶
<pb:CK-KZ_JY144_02p117b>¶
冠軍丸徐長卿(葉名也)散玉亟精粉靑牛道士熏身丸崔(一作雀)文¶
黃(一作星)散草玉酒黃庭丸皇符老子領中符赤鬚子桃花符皆¶
有良効者也¶
<pb:CK-KZ_JY144_02p117b>¶
#+PROPERTY: JUAN 016
<pb:CK-KZ_JY144_02p117b>¶
　　
** 黃白¶
抱朴子曰神仙經黃白之方二十五卷千有餘首黃者金也白¶
者銀也古人祕重其道不欲指斥故隱之云爾或題篇云庚辛¶
亦金也然率多深微難知其可解分明者少許爾世人多疑此¶
事爲虛誕與不信神仙者正同也余昔從鄭公受九丹及金銀¶
液經因復受黃白中經五卷鄭君言曾與左君於廬江同山中¶
試作皆成也然而齋潔禁忌之辛苦與金丹神仙藥無異也俗¶
<pb:CK-KZ_JY144_02p118a>¶
人多譏余好攻異端謂予爲輒欲通天下之不可通者余亦何¶
爲然哉余若此欲以奇事騁辭章於來世則余所著外篇及雜¶
文二百餘卷足以寄意於後代不復須此且此內篇皆直語耳¶
無藻飾也余又知論此曹事世人莫不呼爲迂闊不急未若論¶
俗間切近之理可合眾心也然余所以不能已於斯事知其不¶
入世人之聽而猶論著之者誠見其効驗又所承授之師非妄¶
言者而余貧苦無財力又遭多難之運有不已之無賴兼以道¶
路逼塞藥物不可得竟不遑合作之余今告人言我曉作金銀¶
而躬自饑寒何異自不能行而賣治躄之藥求人信之誠不可¶
得然理有不如意亦不可以一槪斷也所以勤勤綴之於翰墨¶
<pb:CK-KZ_JY144_02p118b>¶
者欲令將來好奇賞眞之士見余書而具論道之意耳夫變化¶
之術何所不爲蓋人身本見而有隱之之法鬼神本隱而有見¶
之之方能爲之者往往多焉水火在天而取之以諸燧鉛性白¶
也而赤之以爲丹丹性赤也而白之以爲鉛雲雨霜雪皆天地¶
之氣也而以藥作之與眞無異也至於飛走之屬蠕動之類稟¶
形造化旣有定矣及其倐忽而易舊體攺更而爲異物者千端¶
萬品不可勝論人之爲物貴性最靈而男女異形爲鶴爲石爲¶
虎爲猿爲砂爲黿又不少焉至於高山爲淵深谷爲陵此亦大¶
物之變化變化者乃天地之自然何爲嫌金銀之不可以異物¶
作乎譬諸陽燧所得之火方諸所得之水與常水火豈有別哉¶
<pb:CK-KZ_JY144_02p119a>¶
蛇之成龍茅糝爲膏亦與自生者無異也然其根源之所緣由¶
皆自然之感致非窮理盡性者不能知其指歸非原始見終者¶
不能得其情狀也狹觀近識桎梏巢穴揣淵妙於不測推神化¶
於虛誕以周孔不說墳籍不載一切謂爲不然不亦陋哉又俗¶
人以劉向作金不成便云天下果無此道是見田家或遭水旱¶
不收便謂五穀不可播殖得也成都內史吳大文博達多知亦¶
自說昔事道士李根見根煎鉛錫以少許藥如大豆者投鼎中¶
以鐵匙攪之冷卽成銀大文得其秘方但欲自作百日齋便爲¶
之而留連在官竟不能得恆歎息言人間不足處也又桓君山¶
言漢黃門郎程偉好黃白術娶妻得之方家女偉常從駕出而¶
<pb:CK-KZ_JY144_02p119b>¶
無時衣甚憂妻曰請致兩端縑縑卽無故而至前偉按枕中鴻¶
寶作金不成妻乃往視偉偉方扇炭燒筩筩中有水銀妻曰吾¶
欲試相視一事乃出其囊中藥少少投之食頃發之已成銀偉¶
大驚曰道近在汝處而不早告我何也妻曰得之須有命者於¶
是偉日夜說誘之賣田宅以供美食衣服猶不肯告偉偉乃與¶
伴謀撾笞伏之妻輒吿偉言道必當傳得其人得其人道路相¶
遇輒教之如非其人口是而心非者雖寸斷支解而道猶不出¶
也偉逼之不止妻乃發狂裸而走以泥自塗遂卒近者前廬江¶
太守華令思高才達學洽聞之士也而事之不經者多所不信¶
後有道士說黃白之方乃試令作之云以鐵器銷鉛以散藥投¶
<pb:CK-KZ_JY144_02p120a>¶
中卽成銀又銷以他藥投之乃作黃金又從此道士學徹視之¶
方行之未百日夜卧卽便見天文及四隣了了不覺復有屋舍¶
籬障又妾名瑤華者已死乃見形與之言語如平生又祭廟聞¶
廟神答其拜牀似動有聲令思乃歎曰世間乃定無所不有五¶
經雖不載不可便以意斷也然不聞方伎者卒聞此亦焉能不¶
驚怪邪又黃白術亦如合神丹皆須齋潔百日已上又當得閑¶
解方書意合者乃可爲之非濁穢之人及不聰明人希涉術數¶
者所辨作也其中或有須口訣者皆宜師授又宜入於深山之¶
中淸潔之地不欲令凡俗愚人知之而劉向於宮中作之使宮¶
人供給其事必非齋潔者又不能斷絶人事使不來往也如此¶
<pb:CK-KZ_JY144_02p120b>¶
安可得成哉桓譚新詮曰史子心見署爲丞相史官架屋發吏¶
卒及官奴婢以給之作金不成丞相自以力不足又曰傅太后¶
不復利於金也聞金成可以作延年藥又甘心焉乃除之爲郎¶
舍之北宮中使者待遇甯有作此神方可於宮中而令凡人雜¶
錯共爲之者哉俗聞染繒練尙不欲使雜人見之見之卽壞況¶
黃白之變化乎凡事無巨細皆宜得要若不得其法妄作酒漿¶
醬醋羹臛猶不成况大事乎余曾諮於鄭君曰老君云不貴難¶
得之貨而至治之世皆投金於山捐玉於谷不審古人何用金¶
銀爲貴而遺其方也鄭君答余曰老君所云謂夫披沙剖石傾¶
山漉淵不遠萬里不慮壓溺以求珍玩以妨民時不知止足以¶
<pb:CK-KZ_JY144_02p121a>¶
飾無用反欲爲道志求長生者復兼商賈不敦信讓浮深越險¶
乾没逐利不恡軀命不修寡欲者耳至於眞人作金自欲餌服¶
之致神仙不以致富也故經曰金可作也世可度也銀亦可餌¶
服但不及金耳余難曰何不餌世間金銀而化作之作之則非¶
眞非眞則詐僞也鄭君答余曰世間金銀皆善然道士率皆貧¶
故諺云無有肥仙人富道士也師徒或十人或五人亦安得金¶
銀以供之乎又不能遠行採取故宜作也又化作之金乃是諸¶
藥之精勝於自然者也仙經云丹精生金此是以丹作金之說¶
也故山中有丹砂其下多有金且夫作金成則爲眞物中表如¶
一百鍊不減故其方曰可以爲釘明其堅勁也此則得夫自然¶
<pb:CK-KZ_JY144_02p121b>¶
之道也故苟能之何謂之詐乎詐者謂以曾靑塗鐵鐵赤色如¶
銅以雞子白化銀銀黃如金皆外變而內不化也夫芝菌者自¶
然而生而仙經有以五石五木種芝芝生取之亦與自然之芝¶
無異俱令人長生此亦作金之類也雉化爲蜃雀化爲蛤與自¶
然者正同故仙經曰流珠九轉父不語子化爲黃白自然相使¶
又曰朱砂爲金服之昇仙者上士也茹芝導引咽氣長生者中¶
士也飱食草木千嵗以還者下士也又曰金銀可自作自然之¶
性也長生可學得者也玉牒記云天下悠悠皆可長生也患於¶
猶豫故不成耳凝水銀爲金可中釘也銅柱經曰丹砂可爲金¶
河車可作銀立則可成成則爲眞子得其道可以仙身黃山子¶
<pb:CK-KZ_JY144_02p122a>¶
曰天地有金我能作之二黃一赤立成不疑龜甲文曰我命在¶
我不在天還丹成金億萬年古人豈欺我哉但患知此道者多¶
貧而藥或至賤而生遠方非亂世所得也若戎鹽鹵鹹皆賤物¶
淸平時了不直錢今時不限價直而買之無也羌里石膽千萬¶
錢求一斤亦不可得徒知其方而與不知者正同可爲長歎者¶
也有其法者則或饑寒無以合之而富貴者復不知其法也就¶
令知之亦無一信者假令頗信之亦已自多金銀豈肯費見財¶
以市其藥物恐有棄繫逐飛之悔故莫肯爲也又計買藥之價¶
以成所得之物旡有大利而更當齋戒辛苦故莫克爲也且夫¶
不得名師口訣誠不可輕作也夫醫家之藥淺露之甚而其常¶
<pb:CK-KZ_JY144_02p122b>¶
用効方便復祕之故方有用後宮遊女僻側之膠封君泥丸木¶
鬼子金商芝飛君根伏龍肝白馬汗浮雲滓龍子丹衣夜光骨¶
百花醴冬鄒齋之屬皆近物耳而不得口訣猶不可知况於黃¶
白之術乎今能爲之者非徒以其價貴而祕之矣此道一成則¶
可以長生長生之道道之至也故古人重之也凡方書所名藥¶
物又或與常藥物同而名異者如河上姹女非婦人也陵陽子¶
明非男子也禹餘糧非米也堯漿非水也而俗人見方用龍膽¶
虎掌雞頭鴨蹠馬蹏犬血鼠尾牛膝皆謂之血氣之物也見用¶
缺盃覆盆釜䥶大戟鬼箭天鈎則謂之鐵瓦之器也(鈎一作釣)見用¶
胡王使者倚姑新婦野文人守田公戴文浴徐長卿則謂人之¶
<pb:CK-KZ_JY144_02p123a>¶
姓名也近易之草或有不知玄秘之方孰能悉解劉向作金不¶
成無可怪之也及得其要則復不煩聖賢大才而後作也凡人¶
可爲耳劉向豈凡人哉直坐不得口訣耳今將載其約而効之¶
者以貽將來之同志焉當先取武都雄黃丹色如雞冠而光明¶
無夾石者多少任意不可令減五斤也擣之如粉以牛膽和之¶
煮之令燥以赤土釜實一斗者先以戎鹽石膽末薦釜中令厚¶
三分乃內雄黃末令厚五分復加戎鹽於上如此相似至盡又¶
加碎炭火如棗核者令二寸以蚓螻土及戎鹽爲泥泥釜外以¶
一釜覆之皆泥令厚三寸勿泄陰乾一月乃以馬糞火煴之三¶
日三夜寒發出鼓下其銅銅流如冶銅鐵也乃令鑄此銅以爲¶
<pb:CK-KZ_JY144_02p123b>¶
筩筩成以盛丹砂水又以馬屎火煴之三十日發爐鼓之得其¶
金卽以爲筩又以盛丹砂水又以馬通火煴三十日發取擣治¶
之取其二分生丹砂一分并粉汞者水銀也立凝成黃金矣光¶
明美色可中釘也¶
　　作丹砂水法¶
治丹砂一斤內生竹筩中加石膽消石各二兩覆薦上下閉塞¶
筩口以漆骨丸封之須乾以內醇苦酒中埋之地中深三尺三¶
十日成水色赤味苦也金樓先生所從靑林子受作黃金法先¶
鍜錫方廣六寸厚一寸二分以赤鹽和灰汁令如泥以塗錫上¶
令通厚一分累置於赤土釜中率錫十斤用赤鹽四斤合封固¶
<pb:CK-KZ_JY144_02p124a>¶
其際以馬通火煴之三十日發火視之錫中悉如灰狀中有累¶
累如豆者卽黃金也内土甌中以炭鼓之十煉之並成也率十¶
斤錫得金二十兩唯長沙桂陽豫章南海土釜可用耳彼鄕土¶
之人作土釜以炊食自多也¶
　　治作赤鹽法¶
用寒鹽一斤竹寒水石一斤又作寒羽理一斤又作白礬一斤¶
合內鐵器中以炭火火之皆消而色赤乃出之可用也角里先¶
生從稷邱子所授化黃金法先以礬水石二分內鐵器中加炭¶
火令沸乃內汞多少自在攪令相得六七沸注地上卽成白銀¶
乃取丹砂水曾靑水各一分雄黃水二分於䥶中加微火上令¶
<pb:CK-KZ_JY144_02p124b>¶
沸數攪之令相得復加炭火上令沸以此白銀內其中多少自¶
在可六七沸注地上凝則成上色紫磨金也¶
　　治作雄黃水法¶
治雄黃內生竹筩中一斤取加硝石二兩覆薦上下封以漆骨¶
丸內醇大醋(或作醇苦酒)中埋之深三尺二十日卽化爲水也作曾¶
靑水方及礬石水同法但各異筩中耳¶
　　小兒作黃金法¶
作大鐵筩成中一尺二寸高一尺二寸作小鐵筩成中六寸瑩¶
磨之赤石脂一斤硝石一斤雲母一斤代赭一斤硫黃半斤空¶
靑四兩凝水石一斤皆合搗細篩以醯和塗之小筩中厚二寸¶
<pb:CK-KZ_JY144_02p125a>¶
分汞一斤丹砂半斤良非半斤取良非法用鉛十斤內鐵盆中¶
居爐上露灼之鉛銷內汞三兩早出者以鐵匙抄取之名曰良¶
非也攪令相得以汞不見爲候置小筩中雲母覆其上鐵葢鎭¶
之取筩居爐上銷鉛注大筩中没小筩中去上半寸取銷鉛爲¶
候猛火炊之三日三夜成名曰紫粉取鉛十斤於鐵器中銷之¶
二十日上下更內銅器中須鉛銷內紫粉也方寸匕攪之卽成¶
黃金也欲作白銀者取汞置鐵器中內紫粉三寸已上火令相¶
得注水中卽成銀也務成子法作鐵筩長九寸徑五寸擣雄黃¶
三斤蚓螻壤等分作合以爲泥塗筩中使徑三寸匱口四寸可¶
加丹砂水二合覆馬通火上令極乾內銅筩中塞以銅合葢堅¶
<pb:CK-KZ_JY144_02p125b>¶
以黃砂築上覆以蚓壤重泥上無令泄置爐炭中令有三寸炭¶
筩口赤口寒發之雄黃皆入著銅筩復出入如前法三斤雄黃¶
精皆下入著筩中下提取與黃沙等分合作以爲爐爐大小自¶
在也欲用之置爐於炭火中爐赤內水銀銀動則內鉛其中黃¶
從傍起交中央注之於地卽成金凡作一千五百斤爐力卽盡¶
矣此金取牡荆赤黍酒漬之百日卽柔可和也如小豆服一丸¶
日三服盡一斤三虫伏尸百病皆去盲者視聾者聞老者卽還¶
年如三十時入火不灼百邪眾毒冷風暑濕不能侵人盡三斤¶
則步行水上山川百神皆來侍衞夀與天地相畢以杼血朱草¶
煮一丸(杼一作樗)以拭目皆卽見鬼及地中物能夜書以白羊血塗¶
<pb:CK-KZ_JY144_02p126a>¶
一丸投水中魚龍立出可以取也以靑羊血塗一丸丹雞血塗¶
一丸懸都門上一里不疫以塗牛羊六畜額上皆不疫病虎豹¶
不犯也以虎膽蛇肪塗一丸從月建土以擲敵人之軍軍卽便¶
無故自亂相傷殺而走矣以牛血塗一丸以投井中井中卽沸¶
以投流水流水則逆流百步以白犬血塗一丸置六陰之地投¶
社廟舍中其鬼神卽見可以役使以兔血塗一丸置六陰之地¶
行㕑玉女立至可俟六七十人也以鯉魚膽塗一丸持入水水¶
爲之開一丈可得氣息水中以行冒雨衣不霑也以紫莧煮一¶
丸含咽其汁可百日不饑以慈石煮一丸內髻中以擊賊白刃¶
流矢不中之有射之者矢皆自向也以六丁六壬上土并一丸¶
<pb:CK-KZ_JY144_02p126b>¶
以蔽人中則隱形含一丸北面向以噴火火則滅以庚辛日申¶
酉時向西地以一丸擲樹樹木卽日便枯又以一丸禹步擲虎¶
狼蛇蝮皆卽死研一丸以書石卽入石書金卽入金書木入木¶
所書皆徹其肌理削不可去也卒死未經宿以月建上水下一¶
丸令入咽喉井含水噴死人面卽活以狐血鶴血塗一丸內爪¶
中以指萬物隨口變化卽山行本徒人皆見之然而實不動也¶
凡作黃白皆立太乙元女老子醮祭如作丸丹法常燒五香香¶
不絕又金成先以三斤投深水中一十斤投市中然後方得恣¶
其意用之耳¶
<pb:CK-KZ_JY144_02p126b>¶
　　
#+PROPERTY: JUAN 017
<pb:CK-KZ_JY144_02p126b>¶
　　
** 登涉¶
<pb:CK-KZ_JY144_02p127a>¶
或問登山之道抱朴子曰凡爲道合藥及避亂隱居者莫不入¶
山然不知入山法者多遇禍害故諺有之曰太華之下白骨狼¶
籍皆謂偏知一事不能博備雖有求生之志而反强死也山無¶
大小皆有神靈山大則神大山小卽小也入山而無術必有患¶
害或被疾病及傷剌及驚怖不安或見光影或聞異聲或令大¶
木不風而自摧折岩無故而自墮落打擊煞人或令人迷惑狂¶
走墮落坑谷或令人遭虎狼毒虫犯人不可輕入山也當以三¶
月九月此是山開月又當擇其月中吉日佳時若事久不得徐¶
徐須此月者但可選日時耳凡人入山皆當先齋潔七日不經¶
污穢帶昇山符出門作周身三五法又五岳有受殃之嵗如九¶
<pb:CK-KZ_JY144_02p127b>¶
州之地更有衰盛受飛符煞氣則其地君長不可作也按州公¶
城名錄天下分野災之所及可避不可禳居宅亦然山岳皆爾¶
也又大忌不可以甲乙寅卯之嵗正月二月入東岳不以丙丁¶
巳午之嵗四月五月入南岳不以庚辛申酉之嵗七月八月入¶
西岳不以戊己之嵗四季之月入中岳不以壬癸亥子之嵗十¶
月十一月入北岳不須入太華霍山恆山太山嵩高山乃忌此¶
嵗其岳之方面皆同禁也又萬物之老者其精悉能假託人形¶
以眩惑人目而常試人唯不能於鏡中易其眞形耳是以古之¶
入山道士皆以明鏡九寸已上懸於背後則老魅不敢近人或¶
有來試人者則當顧視鏡中其是仙人及山中好神者顧鏡中¶
<pb:CK-KZ_JY144_02p128a>¶
故如人形若是鳥獸邪魅則其形貌皆見鏡中矣又老魅若來¶
其去必卻行行可轉鏡對之其後而視之若是老魅者必無踵¶
也其有踵者則山神也昔張蓋(一作盍)蹹及偶高(一作豪)成二人並¶
精思於雲臺山石室中忽有一人著黃練單衣葛巾往到其前¶
曰勞乎道士乃辛苦幽隱於是二人顧視鏡中乃是鹿也因問¶
之曰汝是山中老鹿何敢詐爲人形言未絕而來人卽成鹿而¶
走去林慮山下有一亭其中有鬼每有宿者或死或病常夜有¶
數十人衣色或黃或白或黑或男或女後郄(一作郅)伯夷者遇之¶
宿明燈燭而坐誦經夜半有十餘人來與伯夷對坐自共樗蒲¶
博戲伯夷密以鏡照之乃是羣犬也伯夷乃執燭起佯誤以燭¶
<pb:CK-KZ_JY144_02p128b>¶
燼爇其衣乃作燋毛氣伯夷懷小刀因捉一人而剌之初作人¶
聲死而成犬餘犬悉走於是遂絕乃鏡之力也上士入山持三¶
皇內文及五岳眞形圖所在召山神及按鬼錄石州社及山卿¶
宅尉問之則木石之怪山川之精不敢來試人其次卽立七十¶
二精鎭符以制百邪之章及朱官卽印包元十二印封所住之¶
四方亦百邪不敢近之也其次執八嵗威之節佩老子玉策則¶
山神可使豈敢爲害乎余聞鄭君之言如此實復不能具知其¶
事也余師常吿門人曰夫人求道如憂家之貧如愁位之卑者¶
豈有不得耶但患志之不篤務近忘遠聞之則悅倔倔前席未¶
久則忽然若遺毫釐之益未固而邱山之損不巳亦安得窮至¶
<pb:CK-KZ_JY144_02p129a>¶
言之微妙成罔極之峻崇乎抱朴子曰入山之大忌正月午二¶
月亥三月申四月戌五月未(一作戌)六月卯七月甲子八月申子¶
九月寅十月辰未十一月巳丑十二月寅入山良日甲子甲寅¶
乙亥己巳乙卯丙戌丙午丙辰已上日大吉抱朴子曰按九天¶
秘記及太乙遁甲云入山大月忌三日十一日十五日十八日¶
二十四日二十六日三十日小月忌一日五日十三日十六日¶
二十六日二十八日以此日入山必爲山神所試又所求不得¶
所作不成不但道士凡人以此日入山皆凶害與虎狼毒虫相¶
遇也抱朴子曰天地之情狀陰陽之吉凶茫茫乎其亦難詳也¶
吾亦不必謂之有又亦不敢保其無也然黃帝太公皆所信仗¶
<pb:CK-KZ_JY144_02p129b>¶
近達者嚴君平司馬遷皆所據用而經傳有治厯明時剛柔之¶
日古言曰吉日惟戊有自來矣王者立太史之官封拜置立有¶
事宗廟郊祀天地皆擇良辰而近才庸夫自許脫俗舉動所爲¶
恥揀善日不亦戇愚哉每伺令入山不得其良時日交下有其¶
驗不可輕入也按玉鈐經云欲入名山不可不知遁甲之秘術¶
而不爲人委曲說其事也而靈寶經云入山當以保日及義日¶
若專日者大吉以制日伐日必死又不二道之也余少有入山¶
之志由此乃行學遁甲書乃有六十餘卷事不可卒精故抄集¶
其要以爲囊中立成然不中以筆傳今論其較畧想好事者欲¶
入山行當訪索知之者亦終不乏於世也遁甲中經曰故求道¶
<pb:CK-KZ_JY144_02p130a>¶
以天內日天內時劾鬼魅施符書以天禽日天禽時入名山欲¶
令百邪虎狼毒虫盜賊不敢近人者出天藏入地戸凡六癸爲¶
天藏六已爲地戸也又曰避亂世絕跡於名山令無憂患者以¶
上元丁卯曰名曰陰德之時一名天心可以隱淪所謂白日陸¶
沈日月無光人鬼不能見也又曰求仙道入名山者以六癸之¶
日六癸之時一名天公日必得度世也又曰往山林中當以左¶
手取靑龍上草折半置逢星下厯明堂入太陰中禹步而行三¶
咒曰諾臯太陰將軍獨聞曾孫王甲勿開外人使人見甲者以¶
爲束薪不見甲者以爲非人則折所持之草置地上左手取土¶
以傅鼻人中右手持草自蔽左手著前禹步而行到癸下閉氣¶
<pb:CK-KZ_JY144_02p130b>¶
而住人鬼不能見也凡六甲爲靑龍六乙爲逢星六丙爲明堂¶
六丁爲陰中也  比成旣濟卦初一初二跡不任九跡數然¶
相因仍一步七尺又云一尺合二丈一尺(一作三一步尺)顧視九跡又¶
禹步法正立右足在前左足在後次復前右足以左足後右足¶
併是一步也次復前石足次前左足以右足從左足併是一步¶
也次復前右足以左足從右足併是三步也如此禹步之道畢¶
矣凡作天下百術皆宜知禹步不獨此事抱朴子曰靈寶經曰¶
所謂寶日者謂支干上生下之日也若用甲午乙巳之日是也¶
甲者木也午者火也乙亦木也巳亦火也火生於木故也又謂¶
義日者支干下生上之日也若壬申癸酉之日是也壬者水也¶
<pb:CK-KZ_JY144_02p131a>¶
申者金也癸者水也酉者金也水生於金故也所謂制日者支¶
干上克下之日也若戊子己亥之日是也戊者土也子者水也¶
己亦土也亥亦水也五行之義土克水也所謂伐日者支干下¶
克上之日若甲申乙酉之日是也甲者木也申者金也乙亦木¶
也酉亦金也金克木故也他皆倣此引而長之皆可知之也抱¶
朴子曰入名山以甲子開除日以五色繒各五寸懸大石上所¶
求必得又曰入山宜知六甲秘祝祝曰臨兵鬭者皆陣列前行¶
凡九字常當密祝之無所不避要道不煩此之謂也抱朴子曰¶
山中山精之形如小兒而獨足走向後喜來犯人人入山若夜¶
聞人音聲大語其名曰蚑知而呼之卽不敢犯人也一名熱內¶
<pb:CK-KZ_JY144_02p131b>¶
亦可兼呼之又有山精如鼓赤色亦一足其名曰暉又或如人¶
長九尺衣裘戴笠名曰金累或如龍而五色赤角名曰飛飛見¶
之皆以名呼之(下飛字一或作龍)卽不敢爲害也抱朴子曰山中有大¶
樹有能語者非樹能語也其精名曰雲陽呼之則吉山中夜見¶
火光者皆久久枯木所作勿怪也山中夜見胡人者銅鐵之精¶
見秦者百嵗木之精勿怪之並不能爲害山水之間見使人者¶
名曰四徼呼之名卽吉山中見大蛇著冠幘者名曰升鄉呼之¶
卽吉山中見吏若但聞聲不見形呼人不止以白石擲之則息¶
矣一法以葦爲葇茅以刺之卽吉山中見鬼來喚人求食不止¶
者以白茅投之卽死也山中鬼常迷惑使失徑者以葦杖投之¶
<pb:CK-KZ_JY144_02p132a>¶
卽死也山中寅日有自稱虞吏者虎也稱當路君者狼也稱令¶
長者老狸也卯日稱丈人者兔也稱東王父者麋也稱西王母¶
者鹿也辰日稱雨師者龍也稱河伯者魚也稱無腸公子者蟹¶
也巳日稱寡人者社中蛇也稱時君者龜也午日稱三公者馬¶
也稱仙人者老樹也未日稱主人者羊也稱吏者麞也申日稱¶
人君者猴也稱九卿者猿也酉日稱將軍者雞也稱捕賊者雉¶
也戌日稱人姓字者犬也稱成陽公者狐也亥日稱婦人者金¶
玉也稱神君者猪也子日稱社君者鼠也稱神人者伏翼也丑¶
日稱書生者牛也但知其物名則不能爲害也或問曰隱居山¶
澤辟蛇蝮之道抱朴子曰昔圓邱多大蛇又生好藥黃帝將登¶
<pb:CK-KZ_JY144_02p132b>¶
焉廣成子教之佩雄黃而眾蛇皆去令帶武都雄黃色如雞冠¶
者五兩以上以入山林草木則不畏蛇蛇若中人以少許雄黃¶
末內瘡中亦登時愈也蛇種雖多唯有蝮蛇及靑金蛇中人爲¶
至急不治之一日則煞人人不曉治之方術者而爲此二蛇所¶
中卽以刀割所傷瘡肉以投地其肉沸如火炙須臾焦盡而人¶
得活此蛇七八月毒盛之時不得囓人而其毒不泄乃以牙囓¶
大竹及小木皆卽燋枯今道士人入山徒知大方而不曉辟之¶
之道亦非小事也未入山當預止於家先學作禁法思日月及¶
朱雀玄武靑龍白虎以衛其身乃行到山林草木中左取三口¶
炁閉之以吹山草中意思令此炁赤色如雲霧彌滿數十里中¶
<pb:CK-KZ_JY144_02p133a>¶
若有從人無多少皆令羅列以炁吹之雖踐蛇蛇不敢動亦畧¶
不逢見蛇也若或見蛇因向日左取三炁閉之以舌柱天以手¶
捻都關又閉天門塞地戸因以物抑蛇頭而手縈之畫地作獄¶
以盛之亦可捉弄也雖繞頭頸不敢囓人也自不解禁吐炁以¶
吹之亦終不得復出獄去也若他人爲蛇所中左取三口炁以¶
吹之卽愈不復痛若相去十數里者亦可遙爲作炁呼彼姓字¶
男祝我左手女祝我右手彼亦愈也介先生法到山中住思作¶
五色蛇各一頭乃閉炁以靑竹及小木板屈刺之左徊禹步思¶
作蜈蚣數千板以衣其身乃終亦不逢蛇也或以乾薑附子帶¶
之肘後或燒牛羊鹿角薰身或帶王方平雄丸或以猪耳中垢¶
<pb:CK-KZ_JY144_02p133b>¶
及麝香丸著足爪甲中皆有效也又麝及野猪皆啖蛇故以厭¶
之也又運日鳥及蠳龜亦皆啖蛇故南人入山皆帶蠳龜之尾¶
運日之喙以避蛇蛇中人刮此二物以塗其瘡亦登時愈也曇¶
是鴆鳥之别名也又南人入山皆以竹管盛活蜈蚣知有蛇之¶
地便動作於管中如此則詳視草中必見蛇也大蛇丈餘身出¶
一圍者蜈蚣見之而能以炁禁之蛇卽死矣蛇見蜈蚣在涯岸¶
間大蛇走入川谷深水底逃其蜈蚣但浮水上禁人見有物正¶
靑大如綖者直下入水至蛇處須臾蛇浮出而死故南人因此¶
末蜈蚣治蛇瘡皆登時愈也或問曰江南山谷之間多諸毒惡¶
辟之有道乎抱朴子答曰中州高源土氣淸和上國名山了無¶
<pb:CK-KZ_JY144_02p134a>¶
此輩今吳楚之野暑濕鬱蒸雖衡霍正岳猶多毒螫也又有短¶
狐一名蜮一名射工一名影射其實水虫也狀如鳴蜩狀似三¶
合盃有翼能飛無目而利耳口中有橫物角弩如聞人聲緣口¶
中物如角弩以氣爲矢則因水而射人中人身者卽發瘡中影¶
者亦病而不卽發瘡不曉治之者煞人其病似大傷寒不十日¶
皆死又有沙虱水陸皆有其新雨後及暑暮前跋涉必著人唯¶
烈日草燥時差稀耳其大如毛髮之端初著人便入其皮裏其¶
所在如芒刺之狀小犯大痛可以針挑取之正赤如丹著爪上¶
行動也若不挑之虫鑽至骨便周行走入身其與射工相似皆¶
煞人人行有此虫之地每還所住輒當以火炙燎令遍身則此¶
<pb:CK-KZ_JY144_02p134b>¶
虫墮地若帶八物麝香丸及度世丸及護命丸及王壺丸犀角¶
丸及七星丸及薺苨辟沙虱短狐也若卒不能得此諸藥者但¶
可帶好生麝香亦佳以雄黃大蒜等分合擣帶一丸如雞子大¶
者亦善若已爲所中者可以此藥塗瘡亦愈㕮咀赤莧汁飲之¶
塗之亦愈五茄根及懸鈎草葍藤此三物皆可各單行可以擣¶
服其汁一二升又射工虫冬天蟄於山谷間大雪時索之此虫¶
所在其雪不積留氣起如灼蒸當掘之不過入地一尺則得也¶
陰乾末帶之夏天自辟射工也若道士知一禁方及洞百禁常¶
存禁及守眞一者則百毒不敢近之不假用諸藥也或問道士¶
山居棲岩庇岫不必有絪縟之温直使我不畏風濕敢問其術¶
<pb:CK-KZ_JY144_02p135a>¶
也抱朴子曰金餅散三陽液昌辛丸暈草耐冬煎獨摇膏茵芋¶
玄華散秋地黃血丸皆不過五十日服之而止可以十年不畏¶
風濕若服金丹大藥雖未昇虛輕舉然體不受疾雖當風卧濕¶
不能傷也服此七藥皆謂始學道者耳姚先生但服三陽液便¶
袒卧氷上了不寒振此皆介先生及梁有道卧石上及秋冬當¶
風寒已試有驗秘法也或問涉江渡海辟蛇龍之道抱朴子曰¶
道士不得已而當游涉大川者皆先當於水次破雞子一枚以¶
少許粉雜香末合攬器水中以自洗濯則不畏風波蛟龍也又¶
佩東海小童符及制水符蓬菜禮皆卻水中之百害也又有六¶
甲三金符木禁又法臨川先祝曰卷蓬卷蓬(或作弓弓蓬蓬)向伯導前¶
<pb:CK-KZ_JY144_02p135b>¶
辟蛟龍萬災消滅天淸明又金簡記云以五月丙午日日中擣¶
五石下其銅五石者雄黃丹砂雌黃礬石曾靑也皆粉之以金¶
華池浴之內六一神爐中鼓下之以桂木燒爲之銅成以剛炭¶
鍊之令童男童女進火取牝銅以爲雄劒取牡銅以爲雌劒各¶
長五寸五分取土之數以厭水精也帶之以水行則蛟龍巨魚¶
水神不敢近人也欲知銅之牝牡當令童男童女俱以水灌銅¶
灌當以在火中向赤時也則銅自分爲兩段有凸起者牡銅也¶
有凹䧟者牝銅也各刻名識之欲入水以雄者帶左以雌者帶¶
右但乘船不身涉水者其陽日帶雄陰日帶雌又天文大字有¶
北帝書寫帛而帶之亦辟風波蛟龍水䖝也或問曰辟山川廟¶
<pb:CK-KZ_JY144_02p136a>¶
堂(一作座)百鬼之法抱樸子曰道士常帶天水符及上皇竹使符¶
老子左契及守眞一思三部將軍者鬼不敢近人也其次則論¶
鬼錄知天下鬼之名字及白澤圖九鼎記則眾鬼自卻其次服¶
鶉子赤石丸及曾靑夜光散及葱實烏眼丸及吞白石英祗母¶
㪚皆令人見鬼卽鬼畏之矣抱朴子曰有老君黃庭中胎四十¶
九眞秘符入山林以甲寅日丹書白素夜置案中向北斗祭之¶
以酒脯各少少自說姓名再拜受取內衣領中辟山川百鬼萬¶
精虎狼䖝毒也何必道士亂世避難入山林亦宜知此法也¶
　　入山符¶
¶
<pb:CK-KZ_JY144_02p136b>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p137a>¶
　　　　二¶
¶
¶
¶
¶
¶
¶
¶
¶
¶
<pb:CK-KZ_JY144_02p137b>¶
　　　　三¶
¶
¶
¶
¶
¶
¶
¶
¶
¶
<pb:CK-KZ_JY144_02p138a>¶
　　　　　四¶
¶
¶
¶
¶
¶
¶
¶
¶
¶
<pb:CK-KZ_JY144_02p138b>¶
　　　　　五¶
¶
¶
¶
¶
¶
¶
¶
¶
¶
<pb:CK-KZ_JY144_02p139a>¶
抱朴子曰上五符皆老君入山符也以丹書桃板上大書其文¶
字令瀰滿板上以著門戸上及四方四隅及所道側要處去所¶
住處五十步內辟山精鬼魅戸內梁柱皆可施安凡人居山林¶
及暫入山皆可用卽眾物不敢害也三符以相連著一板上意¶
謂爾非葛氏¶
¶
¶
¶
¶
¶
<pb:CK-KZ_JY144_02p139b>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p140a>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p140b>¶
抱朴子曰此符是老君入山符戸內梁柱皆可施凡人居山林¶
及暫入山皆宜用之也¶
¶
¶
¶
¶
¶
¶
¶
¶
<pb:CK-KZ_JY144_02p141a>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p141b>¶
抱朴子曰此是仙人陳安世所授入山辟虎狼符以丹書絹二¶
符各異之常帶著所住之處各四枚移涉當拔收之以去大神¶
秘也開山符以千嵗虆名之門開寶書古文金玉皆見秘之右¶
一法如此大同小異¶
¶
¶
¶
¶
¶
¶
<pb:CK-KZ_JY144_02p142a>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p142b>¶
抱朴子曰此符是老君所戴百鬼及蛇𧏡虎狼神印也以棗之¶
心木方二寸刻之再拜而帶之甚有神効仙人陳安世符矣¶
　　入山佩帶符¶
¶
¶
¶
¶
¶
¶
¶
<pb:CK-KZ_JY144_02p143a>¶
　　　　　二¶
¶
¶
¶
¶
¶
¶
¶
¶
¶
<pb:CK-KZ_JY144_02p143b>¶
　　　　　三¶
¶
¶
¶
¶
¶
¶
¶
¶
¶
<pb:CK-KZ_JY144_02p144a>¶
此三符兼同著牛馬屋左右前後及猪欄上辟虎狼也或問曰¶
昔聞談昌或步行水上或久居水中以何法乎抱朴子曰以葱¶
涕和桂服如梧桐子大七丸日三服至三年則能行水上也鄭¶
君言但習閉氣至千息久久則能居水中一日許得眞通天犀¶
角三寸以上刻以爲魚而銜之以入水水常爲人開方三尺可¶
得炁息水中又通天犀角有一赤理如綖自本徹末以角盛米¶
置羣雞中雞欲啄之未至數寸卽驚卻退故南人或名通天犀¶
爲駭雞犀以此犀角著穀積上百鳥不敢集大霧重露之夜以¶
置中庭終不沾濡也此犀獸在深山中晦冥之夕其光正赫然¶
如炬火也以其角爲導毒藥爲湯以此道攬之皆生白沬湧起¶
<pb:CK-KZ_JY144_02p144b>¶
則了無復熱也以攬無毒物則無沬起也故以是知之者也若¶
行異域有蠱毒之鄉每於他家飮食則常先以犀攬之也人有¶
爲毒箭所中欲死以此犀文刺瘡中其瘡卽沬出而愈也通天¶
犀所以能煞毒者其爲獸專食百草之有毒者及眾木有刺棘¶
者不妄食柔滑之草木也嵗一解角於山中石間人或得之則¶
須刻木色理形狀令如其角以代之犀不能覺後年輒更解角¶
著其處也他犀亦辟惡解毒耳然不能如通天者之妙也或食¶
六戊符千日或以赤斑蜘蛛及七重水馬以合馮夷水仙丸服¶
之則亦可以居水中又以塗蹠下則可以步行水上也頭垢猶¶
足以使金鐵浮水况妙於茲乎或問爲道者多在山林山林多¶
<pb:CK-KZ_JY144_02p145a>¶
虎狼之害也何以避之抱朴子曰古之人入山者皆佩黃神越¶
章之印其廣四寸其字一百二十以封泥著所住之四方各百¶
步則虎狼不敢近其內也行見新跡以印順印之虎卽去以印¶
逆印之虎卽還帶此印以行山林亦不畏虎狼也不但只辟虎¶
狼若有山川社廟血食惡神能作福禍者以印泥泥㫁其道路¶
則不復能神矣昔石頭水有大黿常在一深潭中人因名此潭¶
爲黿潭此物能作鬼魅行病於人吳有道士戴昞者偶視之以¶
越章封泥作數百封乘舟以此封泥遍擲潭中良久有大黿徑¶
長丈餘浮出不敢動乃格煞之而病者並愈也又有小黿浮出¶
羅列死於渚上甚多山中卒逢虎便作三五禁虎亦卽卻去三¶
<pb:CK-KZ_JY144_02p145b>¶
五禁法當須口傳筆不能委曲矣一法直思吾身爲朱鳥令長¶
三(一作二)丈而立來虎頭上因卽閉氣虎卽去若暮宿山中者密¶
取頭上𨥁閉炁以刺白虎上則亦無所畏又法以左手持刀閉¶
炁畫地作方祝曰恆山之陰太山之陽盜賊不起虎狼不行城¶
郭不完閉以金關因以刀橫旬日中白虎上亦無所畏也或用¶
大禁吞三百六十氣左取右以叱虎虎亦不敢起以此法入山¶
亦不畏虎或用七星步及玉神符八威五勝符李耳太平符中¶
黃華蓋印文及石流黃散燒牛羊角或立西岳公禁山符皆有¶
驗也闕此四符也¶
¶
<pb:CK-KZ_JY144_02p146a>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p146b>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p147a>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p147b>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p148a>¶
¶
¶
¶
¶
¶
¶
¶
¶
¶
¶
<pb:CK-KZ_JY144_02p148b>¶
此符是老君入山符下説如文又可戸內梁柱皆施之凡人居¶
山林及暫入皆可用之¶
#+PROPERTY: JUAN 018
<pb:CK-KZ_JY144_02p148b>¶
　　
** 地眞¶
抱朴子曰余聞之師云人能知一萬事畢知一者無一之不知¶
也不知一者無一之能知也道起於一其貴無偶各居一處以¶
象天地人故曰三一也天得一以淸地得一以寧人得一以生¶
神得一以靈金沈羽浮山峙川流視之不見聽之不聞存之則¶
在忽之則亡向之則吉背之則凶保之則遐祚罔極失之則命¶
彫氣窮老君曰忽兮恍兮其中有象恍兮忽兮其中有物一之¶
謂也故仙經曰子欲長生守一當明思一至饑一與之糧思一¶
<pb:CK-KZ_JY144_02p149a>¶
至渴一與之漿一有姓字服色男長九分女長六分或在臍下¶
二寸四分下丹田中或在心下絳宮金闕中丹田也或在人兩¶
眉間卻行一寸爲明堂二寸爲洞房三寸爲上丹田也此乃是¶
道家所重世世歃血口傳其姓名耳一能成陰生陽推步寒暑¶
春得一以發夏得一以長秋得一以收冬得一以藏其大不可¶
以六合階其小不可以毫芒比也昔黃帝東到靑邱過風山見¶
紫府先生受三皇內文以劾召萬神南到圓隴陰建木觀百糓¶
之所登採若乾之華飲丹轡之水西見中黃子受九加之方過¶
洞庭從廣成子受自成之經北到洪隄上具茨見大隗君黃蓋¶
童子受神芝圖還陟王室得神丹金訣記到峩眉山見天眞皇¶
<pb:CK-KZ_JY144_02p149b>¶
人於玉堂請問眞一之道皇人曰子旣君四海欲復求長生不¶
亦貪乎其相覆不可具說粗舉一隅耳夫長生仙方則唯有金¶
丹守形卻惡則獨有眞一故古人尤重也仙經曰九轉丹金液¶
經守一訣皆在崑崙五城之內藏以玉函刻以金札封以紫泥¶
印以中章焉吾聞之於先師曰一在北極太淵之中前有明堂¶
後有絳宮巍巍華蓋金樓穹窿左罡右魁激波揚空玄芝被崖¶
朱草䝉瓏白玉嵯峩日月垂光厯火過水經玄涉黃城闕交錯¶
帷帳琳琅龍虎列衞神人在傍不施不與一安其所不遲不疾¶
一安其室能暇能豫一乃不去守一存眞乃能通神少欲約食¶
一乃留息白刃臨頸思一得生知一不難難在於終守之不失¶
<pb:CK-KZ_JY144_02p150a>¶
可以無窮陸辟惡獸水卻蛟龍不畏魍魎挾毒之蟲鬼不敢近¶
刃不敢中此眞一之大略也抱朴子曰吾聞之於師云道術諸¶
經所思存念作可以卻惡防身者乃有數千法如含影藏形及¶
守形無生九變十二化二十四生等思見身中諸神内視令見¶
之法不可勝計亦各有效也然或乃思作數千物以自衛率多¶
煩難足以大勞人意若知守一之道則一切除棄此輩故曰能¶
知一則萬事畢者也受眞一口訣皆有明文歃白牲之血以王¶
相之日受之以白絹白銀爲約尅金契而分之輕說妄傳其神¶
不行也人能守一一亦守人所以白刃無所措其銳百害無所¶
容其凶居敗能成在危獨安也若在鬼廟之中山林之下大疫¶
<pb:CK-KZ_JY144_02p150b>¶
之地塚墓之間虎狼之藪蛇蝮之處守一不怠眾惡遠迸若忽¶
偶忘守一而爲百鬼所害或卧而魘者即出中庭視輔星握固¶
守一鬼即去矣若夫陰雨者但止室中向北思見輔星而已若¶
爲兵寇所圍無復生地急入六甲陰中伏而守一則五兵不能¶
犯之也能守一者行萬里入軍旅涉大川不須卜日擇時起工¶
移徙入新屋舍皆不復按堪與星歷而不避太陰將軍月建煞¶
耗之神年命之忌終不復值殃咎也先賢歷試有驗之道也抱¶
朴子曰玄一之道亦要法也無所不辟與眞一同功吾內篇第¶
一名之爲暢玄者正以此也守玄一復易於守眞一眞一有姓¶
字長短服色曰玄一但此見之初求之於日中所謂知白守黑¶
<pb:CK-KZ_JY144_02p151a>¶
欲死不得者也然先當百日潔齋乃可候求得之耳亦不過三¶
四日得之得之守之則不復去矣守玄一并思其身分爲三人¶
三人已見又轉益之可至數十人皆如己身隱之顯之皆自有¶
口訣此所謂分形之道左君及薊子訓葛仙公所以能一日至¶
數十處及有客座上有一主人與客語門中又有一主人迎客¶
而水側又有一主投釣賓不能别何者爲眞主人也師言守一¶
兼修明鏡其鏡道成則能分形爲數十人衣服面貌皆如一也¶
抱朴子曰師言欲長生勤服大藥欲得通神當金水分形形分¶
則自見其身中三魂七魄而天靈地祇皆可接見山川之神皆¶
可使役也抱朴子曰生可惜也死可畏也然長生養性辟死者¶
<pb:CK-KZ_JY144_02p151b>¶
亦未有不始於勤而終成於久視也道成之後略無所爲也未¶
成之間無不爲也採掘草木之藥劬勞山澤之中煎餌治作皆¶
用筋力登危涉險夙夜不怠非有至志不能久也及欲金丹成¶
而昇天然其大藥物皆用錢直不可卒辦當復由於耕牧商販¶
以索資累年積勤然後可合及於合作之日當復齋潔淸淨斷¶
絕人事有諸不易而當復加之以思神守一卻惡衛身常如人¶
君之治國戎將之待敵乃可爲得長生之功也以聰明大智任¶
經世濟俗之器而修此事乃可必得耳淺近庸人雖有志好不¶
能克終矣故一人之身一國之象也胷腹之位猶宮室也四肢¶
之列猶郊境也骨節之分猶百官也神猶君也血猶臣也氣猶¶
<pb:CK-KZ_JY144_02p152a>¶
民也故知治身則能治國也夫愛其民所以安其國養其氣所¶
以全其身民散則國亡氣竭卽身死死者不可生也亡者不可¶
存也是以至人消未起之患治未病之疾醫之於無事之前不¶
追之於旣逝之後民難養而易危也氣難淸而易濁也故審威¶
德所以保社稷割嗜慾所以固血氣然後眞一存焉三七守焉¶
百害卻焉年命延矣抱樸子曰師言服金丹大藥雖未去世百¶
邪不近也若但服草木及小餌八石適可令疾除命益耳不足¶
以禳外來之禍也或爲鬼所冒犯或爲大山神之所輕凌或爲¶
精魅所侵犯唯有守貞一可以一切不畏此輩也次則有帶神¶
符若了不知此二事以求長生危矣哉四門而閉其三焉盜猶¶
<pb:CK-KZ_JY144_02p152b>¶
得入况盡開者邪¶
<pb:CK-KZ_JY144_02p152b>¶
#+PROPERTY: JUAN 019
<pb:CK-KZ_JY144_02p152b>¶
　　
** 遐覽¶
或曰鄙人面牆拘繫儒教獨知有五經三史百氏之言及浮華¶
之詩賦無益之短文盡思守此旣有年矣旣生値多難之運亂¶
靡有定干戈戚揚藝文不貴徒消工夫苦意極思攻微索隱竟¶
不能祿在其中免此壟畝又有損於精思無益於年命二毛告¶
暮素志衰頽正欲反迷以尋生道倉卒罔極無所趨向若涉大¶
川不知攸濟先生旣窮觀墳典又兼綜奇秘不審道書凡有幾¶
卷願告篇目抱樸子曰余亦與子同斯疾者也昔者幸遇名師¶
鄭君但憾子弟不慧不足以鑽至堅極彌高耳於時雖充門人¶
<pb:CK-KZ_JY144_02p153a>¶
之灑掃旣才識短淺又年尙少壯意思不專俗情未盡不能大¶
有所得以爲巨憾耳鄭君時年出八十先髮鬢斑白數年間又¶
黑顔色豐悅能引强弩射百步步行日數百里飮酒二斗不醉¶
每上山體力輕便登危越險年少追之多所不及飲食與凡人¶
不異不見其絕糓余問先隨之弟子黃章言鄭君嘗從豫章還¶
於掘溝浦中連値大風又聞前多刦賊同侶攀留鄭君以須後¶
伴人人皆以糧少鄭君推米以䘏諸人已不復食五十日亦不¶
饑又不見其所施爲不知以何事也火下細書過少年人性解¶
音律善鼓琴閑坐侍坐數人口答諮問言不輟響而耳並聰聽¶
左右操絃者教遣長短無毫釐差過也余晚充鄭君門人請見¶
<pb:CK-KZ_JY144_02p153b>¶
方書吿余曰要道不過尺素上足以度世不用多也然博涉之¶
後遠勝於不見矣旣悟人意又可得淺近之術以防初學未成¶
者諸患也乃先以道家訓教戒書不要者近百卷稍稍示余余¶
亦多所先見先見者頗以其中疑事諮問之鄭君言君有甄事¶
之才可教也然君所知者雖多未精又意在於外學不能專一¶
未足以經深涉遠耳今自當以佳書相示也又許漸得短書縑¶
素所寫者積年之中合集所見當出二百許卷終不可得也他¶
弟子皆親僕使之役採薪耕田唯余尫羸不堪他勞然無以自¶
効常親掃除拂拭牀几磨墨執燭及與鄭君繕寫故書而已見¶
待余同於先進者語余曰雜道書卷卷有佳事但當校其精粗¶
<pb:CK-KZ_JY144_02p154a>¶
而擇所施行不盡事諳誦以妨日月而勞意思耳若金丹一成¶
則此輩一切不用也亦或當有所教授宜得本末先從淺始以¶
勸進學者無所希准階由也鄭君亦不肯先令人寫其書皆當¶
訣其意雖久借之然莫有敢盜寫一字者也鄭君本大儒士也¶
晚而好道由以禮記尙書教授不絕其體望高亮風格方整接¶
見之者皆肅然每有諮問常待其温顏不敢輕銳也書在余處¶
者久或一月足以大有所寫以不敢竊寫者政以鄭君聰慜邂¶
逅知之失其意則更以小喪大也然於求受之初復所不敢爲¶
斟酌時有所請耳是以徒知飲河而不得滿腹然弟子五十餘¶
人唯余見受金丹之經及三皇內文枕中五行記其餘人乃有¶
<pb:CK-KZ_JY144_02p154b>¶
不得一觀此書之首題者矣他書雖不具得皆疏其名今將爲¶
子説之後生好書者可以廣索也道經有三皇內文天地人三¶
卷元文上中下三卷混成經二卷玄錄二卷九三經二十四生¶
經九仙經靈十仙經十二化經九變經老君玉厯眞經墨子枕¶
中五行記五卷温寶經息民經自然經陰陽經養生書一百五¶
卷太平經五十卷九敬(一作都)經甲乙經一百七十卷靑龍經中¶
黃經太清經通明經按摩經導引經十卷元陽子經玄女經素¶
女經彭祖經陳赦經子都經張虛經天門子經容成經入山經¶
內寳經四規經明鏡經日月臨鏡經五言經柱中經靈寳皇子¶
心經龍蹻經正機經平衡經飛龜振經鹿盧蹻經蹈形記守形¶
<pb:CK-KZ_JY144_02p155a>¶
圖坐七圖觀卧引圖含景圖觀天圖木芝圖菌芝圖肉芝圖石¶
芝圖大魄雜芝圖五嶽經五卷隱守記東井圖虛元經牽牛中¶
經玉彌記臘成記六安記平都記定心記龜文經山陽記玉策¶
記八史圖八寶經左右契玉厯經昇天儀九奇經更生經四衿¶
經十卷食日月精經食六氣經丹一經胎息經行氣治病經勝¶
中經十卷百守攝提經丹壺(一作臺)經岷生經魏伯陽內經日月¶
㕑食經步三罡六紀經入軍經六陰玉女經四君要用經金雁¶
經三十六水經白虎七變經道家地行仙經黃白要經八公黃¶
白經天師神器(一作氣)經枕中黃白經五卷白子(白一作帛)變化經移¶
災經壓禍經中黃經文人經涓子天地人經崔文子肘後(一作時候)¶
<pb:CK-KZ_JY144_02p155b>¶
經神光(一作仙)占方來經水仙經尸解經中遁經李君包元經黃¶
庭經淵體經大素經華葢經行㕑經微言三卷內視經文始先¶
生經厯藏延年經南闕記協龍子記(闕一作闕)七卷九宫五卷三五¶
中經宣常經節解經鄒陽子經玄洞經十卷玄示經十卷箕山¶
經十卷鹿臺經小僮經河洛內記七卷舉形道(一作通)成經五卷¶
道機經五卷見鬼記無極經宫氏經眞人玉胎經道根經候命¶
圖反胎胞經枕中淸記幻化經詢化經金華山經鳳網經召命¶
經保神記鬼谷經凌霄子安神記去邱子黃山公記王子五行¶
要貞經小餌經鴻寶經鄒生延命經安魂記皇道經九陰經雜¶
集書錄銀函玉匱記金板經黃老仙錄原都經玄元經日精經¶
<pb:CK-KZ_JY144_02p156a>¶
渾成經三尸集呼身神治百病經收山鬼老魅治邪精經三卷¶
入五毒中記休糧經三卷採神藥治作秘法三卷登名山渡江¶
海勅地神法三卷趙大白囊中要五卷入温氣疫病大禁七卷¶
收治百鬼召五岳丞太山主者記三卷興和宮宅宮舍法五卷¶
斷虎狼禁山林記召百里䖝蛇記萬畢高邱先生法三卷王喬¶
養性治身經三卷服食禁忌經立功益算經道士奪算律三卷¶
移門子記鬼邱法立亡術練形記五卷郄公道要角里先生長¶
生集少君道意十卷樊英石壁文三卷思靈經三卷龍首經荆¶
山記孔安仙淵赤斧子大覽七卷董君地仙郤老要記李先生¶
口訣肘後二卷凡有不言卷數者皆一卷也其次有諸符則有¶
<pb:CK-KZ_JY144_02p156b>¶
自來符金光符太玄符三卷通天符五精符石室符玉策符枕¶
中符小童符九靈符六君符玄都符黃帝符少千三十六將軍¶
符延命神符天水神符四十九貞符天水符靑龍符白虎符朱¶
雀符玄武符朱胎符七機符九天發兵符九天符老經七符大¶
捍厄符玄子符武孝經燕君龍虎三囊辟兵符包元符沈𦏁符¶
禹蹻符消災符八卦符監乾符雷電符萬畢符八威五勝符威¶
喜符巨勝符採女符玄精符玉厯符北臺符陰陽大眞符枕中¶
符治百病符十卷厭恠符十卷壺公符二十卷九臺符九卷六¶
甲通靈符十卷六陰行㕑龍胎石室三金五水防終符合五百¶
卷軍火召治符玉斧符十卷此皆大符也其餘小小不可具記¶
<pb:CK-KZ_JY144_02p157a>¶
抱樸子曰鄭君言符出於老君皆天文也老君能通於神明符¶
皆神明所授今人用之少驗者由於出來厯久傳寫之多誤故¶
也又信心不篤施用之亦不行又譬之於書字則符誤者不但¶
無益將能有害也書字人知之猶尙寫之多誤故諺曰書三寫¶
魚成魯虛成虎此之謂也七與士但以鋸勾長短之間爲異耳¶
然今符上字不可讀誤不可覺故莫知其不定也世間又有受¶
體使術用符獨効者也亦如人有使麝香使能芳者自然不可¶
得傳也雖爾必得不誤之符正心用之但當不及貞體使之者¶
速効耳皆自有益也凡爲道士求長生志在藥中耳符劒可以¶
卻鬼辟邪而已諸大符乃云行用之可以得仙者亦不可專據¶
<pb:CK-KZ_JY144_02p157b>¶
也昔吳世有介象者能讀符文知誤之與否有人試取治百病¶
雜符及諸厭劾符去其籤題以示象皆一一據名之其有誤者¶
便爲人定之自是以來莫有能知者也或問仙藥之大者莫先¶
於金丹旣聞命矣敢問符書之屬不審最神乎抱樸子曰余聞¶
鄭君言道書之重者莫過於三皇文五岳眞形圖也古人仙官¶
至人尊秘此道非有仙名者不可授也受之四十年一傳傳之¶
歃血而盟委質爲約諸名山五岳皆有此書但藏之於石室幽¶
隱之地應得道者入山精誠思之則山神自開山令人見之如¶
帛仲理者於山中得之自立壇委絹常畫一本而去也有此書¶
常置淸潔之處每有所爲必先白之如奉君父其經曰家有三¶
<pb:CK-KZ_JY144_02p158a>¶
皇文辟邪惡鬼温疫氣橫殃飛禍若有困病垂死其信道心至¶
者以此書與持之必不死也其乳婦難艱絕氣者持之兒卽生¶
矣道士欲求長生持此書入山辟虎狼山精五毒百邪皆不敢¶
近人可以涉江海郤蛟龍止風波得其法可以變化起工不問¶
地擇日家無殃咎若欲立新宅及塜墓卽寫地皇文數十通以¶
布著地明日視之有黃色所著者便於其上起工家必富昌又¶
因他人葬時寫人皇文並書己姓名著紙褁竊內人冡中勿令¶
人知之令人無飛禍盜賊也有謀議已者必反自中復又此文¶
先潔齋百日乃可以召天神司命及大歳日遊五岳四瀆社廟¶
之神皆見形如人可問以吉凶安危及病者之禍祟所由也又¶
<pb:CK-KZ_JY144_02p158b>¶
有十八字以著衣中遠涉江海終無風波之慮也又家有五岳¶
眞形圖能辟兵凶逆人害之者皆還反受其殃道士時有得之¶
者若不能行仁義慈心而不精不正卽禍至滅家不可輕也其¶
變化之術大者唯有墨子五行記本有五卷昔劉君安未仙去¶
時抄取其要以爲一卷其法用藥用符乃能令人飛行上下隱¶
淪無方含笑卽爲婦人蹙面卽爲老翁踞地卽爲小兒執杖卽¶
成林木種物卽生瓜果可食畫地爲河撮壤成山坐致行㕑興¶
雲起火無所不作也其次有玉女隱微一卷亦化形爲飛禽走¶
獸及金木玉石興雲致方百里雪亦如之渡大水不用舟梁分¶
形爲千人因風高飛出入無間能吐氣七色坐見八極及地下¶
<pb:CK-KZ_JY144_02p159a>¶
之物放光萬丈冥室自明亦大術也然當步諸星數十曲折難¶
識少能詣之其淮南鴻寶萬畢皆無及此書者也又有白虎七¶
變法取三月三日所殺白虎頭皮生駞血虎血紫綅履組流萍¶
以三月三日合種之初生草似胡有實卽取此實種之一生輙¶
一異凡七種之則用其實合之亦可以移形易貌飛沈在意與¶
墨子及玉女隱微畧同過此不足論也遐覽者欲令好道者知¶
異書之名目也鄭君不徒明五經知仙道而已兼綜九宮三奇¶
推步天文河洛䜟記莫不精研太安元年知季氏之亂江南將¶
鼎沸乃負笈持仙藥之襆將入室弟子東投霍山莫知所在焉¶
<pb:CK-KZ_JY144_02p159a>¶
#+PROPERTY: JUAN 020
<pb:CK-KZ_JY144_02p159a>¶
　　
** 袪惑¶
<pb:CK-KZ_JY144_02p159b>¶
抱撲子曰凡探明珠不於合浦之淵不得驪龍之夜光也採美¶
玉不於荆山之岫不得連城之尺璧也承師問道不得其人委¶
去則遲遲冀於有獲守之則終已竟無所成虛費事妨功後雖¶
痛悔亦不及已世間淺近之事猶不可坐知况神仙之事乎雖¶
聖雖明莫由自曉非可以厯思得也非可以觸類求也誠須所¶
師必深必博猶涉滄海而掇水造長林而伐木獨以力劣爲患¶
豈以物少爲憂哉夫虎豹之所餘乃狸鼠之所爭也陶朱之所¶
棄乃原顏之所無也所從學者不得遠識淵潭之門而値孤陋¶
寡聞之人彼所知素狹源短流促倒𧚌與人則靳靳不捨分損¶
以授則淺薄無奇其所寶秘已不精若復料其粗者以教人亦¶
<pb:CK-KZ_JY144_02p160a>¶
安能有所成乎譬如假穀於夷齊之門吿寒於黔婁之家所得¶
者不過橡栗緼褐必無大牢之饍錦衣狐裘矣或有守事庸師¶
終不覺悟或有幸値知者不能勤求此失之於不覺不可追者¶
也知人之淺深實復未易古人之難誠有以也白石似玉奸佞¶
似賢賢者愈自隱蔽有而如無奸人愈自衒沽虛而類實非至¶
明者何以分之彼之守求庸師而不去者非知其無知而故不¶
止也誠以爲足事故也見達人而不能奉之者非知其實深而¶
不能請之也誠以爲無異也夫能知要道者無欲於物也不徇¶
世譽也亦何肯自摽顯於流俗哉而淺薄之徒率多誇誕自稱¶
說以厲色希聲飾其虛妄足以眩惑晚學而敢爲大言乃云已¶
<pb:CK-KZ_JY144_02p160b>¶
登名山見仙人倉卒聞之不能淸澄檢校之者鮮覺其僞也余¶
昔數見雜散道士輩走貴人之門專令從者作爲空名云其已¶
四五百歲矣人適問之年紀佯不聞也含笑俯仰云八九十須¶
臾自言我曾在華陰山斷穀五十年復於嵩山少室四十年復¶
在泰山六十年復與某人在箕山五十年爲同人遍說所厯正¶
爾欲令人計合之已數百歲人也於是彼好之家莫不烟起霧¶
合輻輳其門矣又術士或有偶受體自然見鬼神頗能內占知¶
人將來及已過之事而實不能有禍福之損益也譬如蓍龜耳¶
凡人見其小驗便呼爲神人謂之必無所不知不爾者或長於¶
符水禁祝之法治邪有効而未必曉於不死之道也或修行雜¶
<pb:CK-KZ_JY144_02p161a>¶
術能見鬼怪無益於年命問之以金丹之道則率皆不知也因¶
此細驗之多行欺誑世人以收財利無所不爲矣此等與彼穿¶
窬之盜異途而同歸者也夫託之於空言不如著之於行事之¶
有徵也將爲晚覺後學說其比故可徵之僞物焉昔有古强者¶
服草木之方又頗行容成玄素之法年八十許尙聰明不大羸¶
老時人便謂之爲仙人或謂之千載翁者揚州稽使君聞而試¶
迎之於宜都旣至而咽鳴掣縮似若所知實遠而未皆吐盡者¶
於是好事者因以聽聲而響集望形而影附雲萃霧合竟守事¶
之饋餉相屬常餘金錢雖欒大之見重於往漢不足加也常服¶
天門冬不廢則知其體中未嘗有金丹大藥也而强曾略涉書¶
<pb:CK-KZ_JY144_02p161b>¶
記頗識故事自言已四千嵗敢爲虛言言之不怍云已見堯舜¶
禹湯說之皆萬萬如實也世云堯眉八采不然也直兩眉頭甚¶
堅似八字耳堯爲人長大美髭髯飲酒一日中二斛餘世人因¶
加之云千鐘實不能也我自數見其大醉也雖是聖人然年老¶
治事轉不及少壯時及見去四凶舉元凱賴用舜耳舜是孤㷀¶
小家兒耳然有異才隱耕厯山漁于雷澤陶于海濱時人未有¶
能賞其奇者我見之所在以德化民其目又有重瞳予知其大¶
貴之相常勸勉慰勞之善崇高尙莫憂不富貴大德已終黃精¶
將起誕承厯數非子而誰然其父至頑其弟殊惡恆以殺舜爲¶
事吾嘗諫諭曰此兒當興卿門宗四海將受其賜不但卿家不¶
<pb:CK-KZ_JY144_02p162a>¶
可取次也俄而受禪嘗憶吾言之有徵也又云孔子母年十六¶
七時吾相之當生貴子及生仲尼眞異人也長九尺六寸其頭¶
似堯其項似皐陶其眉似子產自腰以下不及禹三寸雖然貧¶
苦孤微然爲兒童便好爼豆之事吾知之必當成就及其長大¶
高談驚人遠近從之受學者著錄數千人我喜聽其語數往之¶
但憾我不學不能與之覆疏耳常勸我讀易云此良書也丘竊¶
好之韋編三絕鐵檛(一作擿)三折今乃大悟魯哀公十四年西狩¶
獲麒麟死孔子以問吾吾語之言此非善祥也孔子乃愴然而¶
泣後得惡夢乃欲得見吾時四月中盛熱不能往尋聞之病七¶
日而没於今髣髴記其顏色也又云秦始皇將我到彭城引出¶
<pb:CK-KZ_JY144_02p162b>¶
周時鼎吾吿秦始皇言此鼎是神物也有德則自出無道則淪¶
亡君但修已此必自來不可以力致也始皇當時大有怪吾之¶
色而牽之果不得出也乃謝吾曰君固是遠見理人也又說漢¶
高祖項羽皆分明如此事類不可具記時人各共識之以爲戲¶
笑然凡人聞之皆信其言又强轉惛耄廢忘事幾稽使君曾以¶
一玉色與强後忽語稽曰昔安期先生以此物相遺强後病於¶
夀春黃整家而死整疑其化去一年許試鑿其棺視之其尸宛¶
在此矣皆有名無實使世間不信天下有仙皆坐此輩以僞亂¶
眞也成都太守吳文說五原有蔡誕者好道而不得佳師要事¶
廢棄家業但晝夜誦詠黃庭太淸中經觀天節詳之屬諸家不¶
<pb:CK-KZ_JY144_02p163a>¶
急之書口不輟誦謂之道盡於此然竟不知所施用者徒美其¶
浮華之說而遇人又教之但讀千遍自得其意爲此積久家中¶
患苦之坐消衣食而不能有異已亦慙忿無以自解於是棄家¶
言仙道成矣因走之異界深山中又不曉採掘諸草木藥可以¶
辟穀者但行賣薪以易衣食如是三年饑凍辛苦人或識之而¶
詭不知也久不堪而還家黑瘦而骨立不似人其家問之從何¶
處來竟不得仙邪因欺家云吾未能昇天但爲地仙也又初成¶
位卑應給諸仙先達者當以漸遷耳向者爲老君牧數頭龍一¶
斑龍五色最好是老君常所乘者今吾守視之不勤但與後進¶
諸仙共博戲忽失此龍龍遂不知所在爲此罪見責送吾付崑¶
<pb:CK-KZ_JY144_02p163b>¶
崙山下芸鋤草三四頃並皆生細而中多荒穢治之勤苦不可¶
論法當十年乃得原會偓佺子王喬諸仙來按行吾首請之並¶
爲吾作力且自放歸當更自修理求去於是遂老死矣初誕還¶
人問云從崑崙何以答云天不問其高幾里要於仰視之去天¶
不過十數丈也上有木禾高四丈九尺其穗盈車有珠玉樹沙¶
棠琅玕碧瑰之樹玉李玉瓜玉桃其實形如世間桃李但爲光¶
明洞徹而堅須以玉井水洗之便軟而可食每風起珠玉之樹¶
枝條花葉互相扣擊自成五音淸哀動心吾見謫仙志聞此莫¶
不悵然含悲又見崑崙山上一囘輒有四百四十門門廣四里¶
內有五城十二樓下有靑龍白虎蜲蜲蛇百餘里其中口牙皆¶
<pb:CK-KZ_JY144_02p164a>¶
如三百斛船大蜂一丈其毒煞象又有神獸名獅子辟邪天鹿¶
焦羊銅頭鐵額長牙鑿齒之屬三十六種盡知其名則天下惡¶
鬼惡獸不敢犯人也其神則有無頭子倒景君翕鹿公中黃先¶
生與鹿門大夫張陽字子淵使備玉闕自不帶老君竹使符左¶
右契者不得入也五河皆出山隅弱水澆之鴻毛不浮飛鳥不¶
過唯仙人乃得越之其上神鳥神馬幽昌鷦鷴騰黃吉光之屬¶
皆能人語而不死眞濟快仙府也憾吾不得善周旋其上耳於¶
時聞誕此言了了多信之者又河東蒲坂有項曼都者與一子¶
入山學仙十年而歸家家人問其故曼曰在山中三年精思有¶
仙人來迎我共乘龍而昇天良久低頭視地杳杳冥冥上未有¶
<pb:CK-KZ_JY144_02p164b>¶
所至而去地已絕遠龍行甚疾頭昂尾低令人在其脊上危怖¶
嶮巇及到天上先過紫府金牀玉几晃晃昱昱眞貴處也仙人¶
但以流霞一盃與我飲之輒不饑渴忽然思家到天帝前謁拜¶
失儀見斥來還令當更自修積乃可得更後矣昔淮南王劉安¶
昇天見上帝而箕坐大言自稱寡人遂見謫守天㕑三年吾何¶
人哉河東因號曼都爲斥仙人世多此輩種類非一不可不詳¶
也此妄語乃爾而人猶有不覺其虛者況其微茫欺誑頗因事¶
類之象似者而加益之非至明者倉卒安能辨哉乃復有假託¶
作前世有名之道士如白和者傳言已八千七百嵗時出俗間¶
忽然自去不知其在其洛中有道士已博涉眾事洽鍊術數者¶
<pb:CK-KZ_JY144_02p165a>¶
以諸疑難諮問和和皆尋聲爲論釋皆無疑礙故爲遠識人但¶
不知其年夀信能近千年不啻耳後忽去不知所在有一人於¶
河北自稱爲白和於是遠近竟往奉事之大得致遺至富而白¶
和子弟聞和再出大喜故往見之乃定非也此人因亡走矣五¶
經四部並已陳之芻狗旣往之糟粕所謂迹者足之自出而非¶
足也書者聖人之所作而非聖也而儒者萬里負笈以尋其師¶
況長生之道貞人所重可不勤求足問者哉然不可不精簡其¶
眞僞也余恐古强蔡誕項曼都白和之不絕於世間好事者省¶
余此書可以少加沙汰其善否矣又仙經云仙人目瞳正方皆¶
洛中見之白仲理者爲余說其瞳正方如此果是異人也¶
<pb:CK-KZ_JY144_02p165b>¶
　　別旨(附)¶
夫胎精固神與守元氣同但莫止出入之息可也有常以生氣¶
時以鼻引入口吐吐二分餘一分鼓口咽此氣令喉中郁然有¶
聲此非胎元氣是服麤氣也麤氣在腹與元氣不同居也麤氣¶
是喘息之氣也夫元氣雖至少而難散非有麤之出入也且呼¶
吸猶不欲自聞沉咽有聲乎夫入氣麤則傷肺肺五臟之華蓋¶
氣下先至肺也凡服元氣不隨麤而出入則無有待氣生死之¶
時也旣鼓咽外氣入於元氣臟中所以返傷於人也夫人用力¶
者皆用眾氣也謂眾物之氣飲食之品也且眾氣只能舉重致¶
遠運體而已存之不能益人之夀去之不能使人短折何必禁¶
<pb:CK-KZ_JY144_02p166a>¶
閉也且用氣之術卽麤氣也可以移山岳決河海制虎豹縳賊¶
盜故知眾氣不及麤氣麤氣可去之元氣不可令出也夫保氣¶
者元氣也非眾麤二氣若服元氣滿藏則麤氣自除卽自以麤¶
氣運動不必須眾氣也夫休絕者患其穀氣薰蒸五臟是以絕¶
之今旣修氣術則穀氣自除縱一日九飡亦不能成患終嵗不¶
食亦不能羸困則知氣之道遠矣哉夫導引不在於立名象物¶
粉繪表形著圖但無名狀也或伸屈或俯仰或行卧或倚立或¶
躑躅或徐步或吟或息皆導引也不必每晨爲之但覺身有不¶
理則行之皆當閉氣閉氣卽其氣衝以通也亦不待立息數待¶
氣似極則先以鼻少引入然後口出吐也緣氣閉旣久則衝喉¶
<pb:CK-KZ_JY144_02p166b>¶
若不更引而便以口吐則氣麤而傷肺矣如此但疾愈則已不¶
可使身汙有汗則受風以摇動故也凡人導引骨節有聲如大¶
引則聲大小引則聲小則筋緩氣通也夫導引療未患之疾通¶
不和之氣動之則百關氣暢閉之則三宮血凝實養生之大律¶
袪疾之玄術矣¶
¶
¶
¶
¶
¶
