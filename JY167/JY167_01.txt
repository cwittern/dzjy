#-*- mode: org; -*-
#+DATE: 2012-11-16 14:35:17
#+TITLE:易說 Yishuo
#+PROPERTY: BASEEDITION YP
#+PROPERTY: EXPORT_ID JY167
#+PROPERTY: WITNESS JYE CK-KZ
#+PROPERTY: JUAN 1
#<md:CK-KZ_JY167_01p001a>¶
<pb:YP-C_JY167_14biji-01-0001a>¶
* 易說自序¶
聖賢之學豈有高遠難幾者哉亦曰明乎天道以人合之而已¶
矣夫以人合天抑豈有他哉亦曰與時偕行而已矣時未至則¶
有靜默之守時旣至則有滿盈之戒察乎陰陽之消長於以識¶
吉凶悔吝之幾故聖賢用顯用晦變化無方而進退咸宜焉由¶
此觀之與時偕行非卽聖賢之學哉第小儒曲學昧於從違往¶
往宜晦而顯宜退而進靜默不知守滿盈不知戒或失之躁或¶
失之亢幾萌不惕變至不審日趨於凶咎悔吝之途而人道淪¶
没聖人於是作易以明天道於六爻之中著陰陽之變化盈虛¶
消息進退存亡皆寓於其内其示人以趨避也至矣然其義顯¶
#<md:CK-KZ_JY167_01p001b>¶
<pb:YP-C_JY167_14biji-01-0001b>¶
矣而又甚隱其辭明矣而又甚微淺者或以爲占筮之書深者¶
或以爲天機之秘京房輔嗣焦生子雲之流所見尙如是矧下¶
焉者乎孰知大而邦國之治亂小而身家之盛衰與夫持躬涉¶
世處人接物均不越乎易焉大哉易乎利用安身之道達天知¶
命之學舍易何適哉夫聖人往而微言絕易道不明天人學晦¶
疇爲憂盛危明永得無失者乎孔子曰加我數年五十以學易¶
可以無大過矣寡過之學誠莫如易易其可不學乎哉故予有¶
世道人心之憂焉乃取六十四卦詳爲說辭明爲剖晰後之學¶
者觀象玩占於陰陽消長辨吉凶於幾先進退顯晦不失其道¶
庶幾治國守家保身理物皆有頼焉余之說易未敢云有功於¶
#<md:CK-KZ_JY167_01p002a>¶
<pb:YP-C_JY167_14biji-01-0002a>¶
易然以人合天之理啟迪來學使利貞常獲無蹈危機是余之¶
志也夫¶
　　　　　　　　　黃鶴山人吕子題於空秀閣¶
¶
¶
¶
¶
¶
¶
¶
¶
#<md:CK-KZ_JY167_01p002b>¶
<pb:YP-C_JY167_14biji-01-0002b>¶
