#-*- mode: org; -*-
#+TITLE: 黃石公素書
#+DATE: 2011-05-31 17:14:59
#+PROPERTY: kxid KX155
#+PROPERTY: title 黃石公素書
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1179
#+PROPERTY: id JY155
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY155_01p001a>¶
<pb:YP-C_JY155_12weiji-07-0001a>¶
* 黃石公素書序¶
黃石公素書六篇按前漢列傳黃石公圯橋所授子房書世人¶
多以三畧爲是蓋傳之者誤也晉亂有盗發子房塜於玉枕中¶
獲此書凡一千三百三十六言上有秘戒不許傳於不道不聖¶
不賢之人若非其人必受其殃得人不傳亦受其殃嗚呼其愼¶
重如此黃石公得子房而傳之子房不得其傳而葬之後五百¶
餘年而盗獲之自是素書始傳於人間然其傳者特黃石公之¶
言耳而公之意其可以言盡哉竊嘗評之天道人道未嘗不相¶
爲用古之聖皆盡心焉堯欽若昊天舜齊七政禹敘九疇說陳¶
天道文王重八卦周公設天地四時之官又立三公以夑理陰¶
#<md:CK-KZ_JY155_01p001b>¶
<pb:YP-C_JY155_12weiji-07-0001b>¶
陽孔子欲無言老聃建之以常無有陰符經曰宇宙在乎手萬¶
化生乎身道至於此則鬼神變化皆不迯吾之術而况其刑名¶
度數之間者歟黃石公秦之隱君子也其書簡其意深雖堯舜¶
禹文傅說周公孔老亦無以出此矣然則黃石公知秦之將亡¶
漢之將興故以此書授子房而子房豈能盡知其書哉凡子房¶
之所以爲子房者僅能用其一二耳書曰陰計外泄者敗子房¶
用之常勸高帝王韓信矣書曰小怨不赦大怨必生子房用之¶
嘗勸高帝侯雍齒矣書曰决策於不仁者險子房用之嘗勸高¶
帝罷封六國矣書曰設變致權所以解結子房用之嘗致四皓¶
而立惠帝矣書曰吉莫吉於知足子房用之嘗擇留自封矣書¶
#<md:CK-KZ_JY155_01p002a>¶
<pb:YP-C_JY155_12weiji-07-0002a>¶
曰絕嗜禁慾所以除累子房用之嘗謝人間事從赤松子遊矣¶
嗟乎遺精棄滓猶足以亡秦項而帝沛公况純而用之深而造¶
之者乎自漢以來章句文詞之學熾而知道之士極少如諸葛¶
亮王猛房喬裴度等輩雖號爲一時賢相至於先王大道曾未¶
足以知髣髴此書所以不傳於不道不聖不賢之人也離有離¶
無之謂道非有非無之謂神有而無之之謂聖無而有之之謂¶
賢非此四者雖口誦此書亦不能身行之矣張商英天覺序¶
¶
¶
¶
#<md:CK-KZ_JY155_01p002b>¶
<pb:YP-C_JY155_12weiji-07-0002b>¶
¶
¶
¶
¶
¶
¶
¶
¶
¶
¶
#<md:CK-KZ_JY155_01p003a>¶
<pb:YP-C_JY155_12weiji-07-0003a>¶
@fw重刋道藏輯要¶
　　
* 素書¶
　　　　　　　　　　　　　　@by黃 石 公 著¶
　　
** 原始章第一(道不可以無始)　　　一作五者一體章第一¶
夫道德仁義禮五者一體也道者人之所蹈使萬物不知其所¶
由德者人之所得使萬物各得其所欲仁者人之所親有慈惠¶
惻隱之心以遂其生成義者人之所宜賞善罰惡以立功立事¶
禮者人之所履夙興夜寐以成人倫之序夫欲爲人之本不可¶
無一焉賢人君子明於盛衰之道通乎成敗之數審乎治亂之¶
勢達乎去就之理故濳居抱道以待其時若時至而行則能極¶
#<md:CK-KZ_JY155_01p003b>¶
<pb:YP-C_JY155_12weiji-07-0003b>¶
人臣之位得機而動則能成絕代之功如其不遇没身而已是¶
以其道足高而名重於後代¶
　　
** 正道章第二(道不可以非正)　　一作正道如生¶
德足以懷遠信足以一異義足以得眾才足以鑒古明足以照¶
下此人之俊也行足以爲儀表智足以决嫌疑信可以使守約¶
廉可以使分財此人之豪也守軄而不廢處義而不囘見嫌而¶
不苟免見利而不苟得此人之傑也¶
　　
** 求人之志章第三(志不可以妄求)¶
絕嗜禁欲所以除累抑非損惡所以禳過乏酒闕色所以無汚¶
避嫌遠疑所以不悞傳學切問所以廣知高行微言所以修身¶
#<md:CK-KZ_JY155_01p004a>¶
<pb:YP-C_JY155_12weiji-07-0004a>¶
恭儉謙約所以自守深計遠慮所以不窮親仁友直所以扶顚¶
近恕篤行所以接人任材使能所以濟務彈惡禁讒所以止亂¶
推古驗今所以不惑先揆後度所以應卒設變致權所以解結¶
括囊順會所以無咎撅撅梗梗所以立功孜孜淑淑所以保終¶
　　
** 本德宗道章第四(本宗始可以立道德)　　一作德宗¶
夫志心篤行之術長莫長於博謀安莫安於忍辱先莫先於修¶
德樂莫樂於好善神莫神於至誠明莫明於體物吉莫吉於知¶
足苦莫苦於多願悲莫悲於精散病莫病於無常短莫短於苟¶
得幽莫幽於貪鄙孤莫孤於自恃危莫危於任疑敗莫敗於多¶
私¶
#<md:CK-KZ_JY155_01p004b>¶
<pb:YP-C_JY155_12weiji-07-0004b>¶
　　
** 遵義章第五(遵而行之者義也)¶
以明示下者闇有過不知者蔽迷而不返者惑以言取怨者禍¶
令與心乖者廢後而繆前者毁怒而無威者犯好眾辱人者殃¶
戮辱所任者危慢其所敬者凶貌合心離者孤親讒遠忠者亡¶
近色遠賢者昏女謁公行者亂私人以官者浮淩下取勝者侵¶
名不勝實者耗畧已而責人者不治自厚而薄人者棄以過棄¶
功者損羣下外異者淪旣用不任者踈行賞悋色者沮多許少¶
與者怨旣迎而拒者乖簿施厚望者不報貴而忘賤者不久念¶
舊惡而棄新功者凶用人不得正者殆彊用人者不蓄爲人擇¶
官者亂失其所彊者弱决策於不仁者險陰計外泄者敗厚歛¶
#<md:CK-KZ_JY155_01p005a>¶
<pb:YP-C_JY155_12weiji-07-0005a>¶
薄施者凋戰士貧游士富者衰貨賂公行者昧聞善忽畧記過¶
不忘者暴所任不可信所信不可任者濁牧人以德者集繩人¶
以刑者散小功不賞則大功不立小怨不赦則大怨必生賞不¶
服人罰不甘心者叛賞及無功罰及無罪者酷聽讒而美聞諫¶
而仇者亡能有其有者安貪人之有者殘¶
　　
** 安禮章第六(安而履之之謂禮)¶
怨在不捨小過患在不預定謀福在積善禍在積惡饑在賤農¶
寒在惰織安在得人危在失士富在迎來貧在棄時上無常操¶
下多疑心輕上生罪侮下無親近臣不重遠臣輕之自疑不信¶
人自信不疑人枉士無正友曲上無直下危國無賢人亂政無¶
#<md:CK-KZ_JY155_01p005b>¶
<pb:YP-C_JY155_12weiji-07-0005b>¶
善人愛人深者求賢急樂得賢者養人厚國將霸者士皆歸邦¶
將亡者賢先避地薄者大物不產水淺者大魚不遊樹秃者大¶
禽不栖林疎者大獸不居山峭者崩澤滿者溢棄玉取石者盲¶
羊質虎皮者辱衣不舉領者倒走不視地者顚柱弱者屋壞輔¶
弱者國傾足寒傷心人怨傷國上將崩者下先隳國將衰者人¶
先獘根枯枝朽人困國殘與覆車同軌者傾與亡國同事者滅¶
見已生愼將生惡其跡者預避之畏危者安畏亡者存夫人之¶
所行有道則吉無道則凶吉者百福所歸凶者百禍所攻非其¶
神聖自然所鍾務善策者無惡事無遠慮者有近憂同志相得¶
同仁相憂同惡相黨同愛相求同美相妬同知相謀同貴相害¶
#<md:CK-KZ_JY155_01p006a>¶
<pb:YP-C_JY155_12weiji-07-0006a>¶
同利相忌同聲相應同氣相感同類相依同義相親同難相濟¶
同道相成同藝相規同巧相勝此乃數之所得不可以理違釋¶
己而教人者逆正己而化人者順逆者難從順者易行難從則¶
亂易行則理如此理身理家理國可也¶
¶
¶
¶
¶
¶
¶
#<md:CK-KZ_JY155_01p006b>¶
<pb:YP-C_JY155_12weiji-07-0006b>¶
¶
¶
¶
¶
¶
¶
¶
¶
¶
¶
