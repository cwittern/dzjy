#-*- mode: org; -*-
#+TITLE: 元始天尊說東嶽化身濟生拔罪保命妙經
#+DATE: 2011-05-27 18:43:34
#+PROPERTY: kxid KX015
#+PROPERTY: title 元始天尊說東嶽化身濟生拔罪保命妙經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1441
#+PROPERTY: id JY016
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY016_01p092a>¶
* 元始天尊說東嶽化身濟生拔罪保命妙經¶
爾時¶
元始天尊在大羅天上金闕之内玉淸天宮陞九光寶座舉五¶
明如意會集諸天帝君日月星宿無鞅眞仙聖眾羅列道前是¶
時¶
元始天尊發大宏音演說無上至眞妙法天花繽紛瓊香繚繞¶
於是會中有四大眞人名曰大慈大悲金華眞人大慈大悲玉¶
淸眞人大慈大悲妙行眞人大慈大悲救苦眞人俱各出班作¶
禮端簡長跪上奏¶
天尊曰臣等觀見下方世界或男或女老少不同輪迴塵世貧¶
<pb:CK-KZ_JY016_01p092b>¶
寒困苦疾病纏綿鬼魅侵犯寃業相牽灾凶疊至一切毒害橫¶
死夭傷又見地獄之中餓鬼窮魂孤幽等眾晝夜受刑刀輪劒¶
樹銕火燒身寒冰凍體復見血湖獄内許多女人受諸苦惱是¶
何異因惟願¶
天慈大開方便之門廣示進修之路是時¶
元始天尊大啟慈顏告四眞人曰汝等諦聽我爲一一演說世¶
間眾生不信因緣善惡果報不敬天地不禮神明不忠君王不¶
孝父母不尊師長不友兄弟欺心滅理背義忘恩口是心非順¶
邪棄正舉心動念結集惡緣久被嶽府尊神曹官聖眾晨夕考¶
校暗示責罰致令在世之日貧乏困苦惡病瘡毒瘟疫疾疢災¶
<pb:CK-KZ_JY016_01p093a>¶
禍橫生官司牢獄妖邪尅害累𡻕經年不能安泰家門啾喞疊¶
遇凶喪饑饉蟲蝗刀兵水火盜賊侵凌流離顚沛身殁之後永¶
墮地獄餓鬼沉淪屠割肢體鑊湯沸潰寒冰受苦千萬劫後方¶
入輪迴託生畜類仍受殺傷種種業報無有盡期於是四大眞¶
人聞是說已各各含悲啟叩¶
天尊曰願垂慈憫廣施濟度是時¶
元始天尊再吿四眞人曰昔混沌未判太極之先有混元道母¶
受太上彌羅教主赫天玄英祖炁誕生金輪少海宗源夢吞日¶
光於辰月二十八日降臨凡世乃紫府東華聖人之弟長白建¶
功羲皇受號初證泰華眞人漢明泰山元帥累朝褒封東嶽大¶
<pb:CK-KZ_JY016_01p093b>¶
生天齊仁元聖帝炁應靑陽德尊震位獨居中界統攝萬靈掌¶
人間善惡之權司陰府是非之目案判七十二曹刑分三十六¶
獄懲奸罰惡錄死註生化形四嶽四天聖帝撫育六合萬物羣¶
生世間若有善男子善女人遇三元五臘四時八節甲子庚申¶
每月三七斗降朔望吉旦本命生辰能施財帛設立壇場廣陳¶
供養焚香燃燈䖍心懇禱皈命¶
東嶽大生天齊仁元聖帝威權自在天尊者卽得國土淸平人¶
民樂業兵戈永息五穀豐登罪業消除災厄洗蕩福果臻身延¶
年益算家門昌盛子嗣綿長出入起居吉無不利過去亡者不¶
經地獄罪業蠲消寃讎解釋苦惱痊平九幽罷對上生天堂逍¶
<pb:CK-KZ_JY016_01p094a>¶
遙自在快樂無邊與道合眞一切有情均登正覺卽爲詳說更¶
令皈命¶
** 泰山第一東嶽大生天齊仁聖帝¶
　東嶽蒼天　　兖州司權　　上應房宿　　下統震元¶
　發生萬物　　與天齊年　　玄靈之館　　字錄靑篇¶
　濟生度死　　祚國綿延¶
** 衡山第二南嶽司天大化昭聖帝¶
　南嶽丹天　　衡州司權　　上應星宿　　下照離元¶
　陶鑄萬品　　俾熾長年　　陽正玉闕　　字錄朱篇¶
　焚妖爇惡　　永滅風烟¶
<pb:CK-KZ_JY016_01p094b>¶
** 嵩山第三中嶽中天大寕崇聖帝¶
　中嶽黃天　　豫州司權　　斡旋四宿　　總制酆山¶
　獨尊萬有　　億劫斯年　　玄都玉闕　　字錄玉篇¶
　五靈安鎭　　殺鬼萬千¶
** 華山第四西嶽金天大利順聖帝¶
　西嶽皓天　　華州司權　　上應昴宿　　下定兌元¶
　資成萬彙　　保命延年　　金闕玄𥦗　　字錄素篇¶
　安邦保業　　備守三邊¶
** 恒山第五北嶽安天大貞元聖帝¶
　北嶽玄天　　恒州司權　　上應虛宿　　下徹坎元¶
<pb:CK-KZ_JY016_01p095a>¶
　滋榮萬稿　　益夀增年　　鬱絶元臺　　字錄黑篇¶
　拔朽上生　　度品成仙¶
** 　　至心皈命禮¶
赫天玄英之祖金輪少海之宗彌仙母夢日光生紫府聖人東¶
華弟昔建功於長白始受封於羲皇初號泰華眞人漢明泰山¶
元帥唐會崇恩聖帝聖朝勅字大生位鎭坤維功參乾造凡居¶
品彙悉隸生成仁以德仁囘陽春於掌上聖心益聖麗日月於¶
天中五嶽稱讚於東方三界獨尊於中界仰奉行於天令俯糾¶
察於陰司掌人間善惡之權專天下死生之柄懲奸惡而獄分¶
三十六主司吉凶而案判七十二曹行善者注生天堂沉迷者¶
<pb:CK-KZ_JY016_01p095b>¶
尋聲救度示大慈慈悲之相開眾生生化之門福與天齊功高¶
無量大悲大願大聖大慈中界至尊東嶽聖帝慈光救苦威權¶
自在天尊¶
** 　　至心皈命禮¶
乾元配位坤德合形淑氣明明婉春融於三界德慈育育澄秋¶
月於萬方與聖同明普天共仰大慈大惠大淑大明東嶽正宮¶
淑明坤德皇后¶
** 　　至心皈命禮¶
職贊天齊股肱仁聖布靑陽之號令掌泰岱之權衡黼黻斯文¶
列嶽庭之上相宣揚帝德司塵世之下民禀公忠正直之心察¶
<pb:CK-KZ_JY016_01p096a>¶
善惡姦邪之事大悲大願大智大聰東嶽上相司命鎭國眞君¶
** 　　至心皈命禮¶
靈分三炁質託九陽木火相生乃化成於本始乾坤配位育秀¶
氣於靈根體性炎炎降吉降祥降福祉正心耿耿廣文廣武廣¶
仁慈遵父威權體天行道大悲大願大孝大仁東嶽上殿太子¶
至聖炳靈仁惠王尊神¶
** 　　至心皈命禮¶
泰山頂上東嶽内宮曩時現玉女之身根本卽帝眞之質應九¶
炁而垂慈示相冠百靈而智慧圓融行滿十方恩周億劫位正¶
天仙之號冊顯碧霞之封統嶽府之神兵掌人間之善惡尋聲¶
<pb:CK-KZ_JY016_01p096b>¶
赴感護國安民大聖大慈至仁至孝天仙玉女廣靈慈惠恭順¶
普濟保生眞人護國庇民宏德碧霞元君¶
** 　　至心皈命禮¶
惟二神眞乃一統屬善膺其福賜金珠書略福之篇鍾注其祥¶
加厚祿集增福之字丹篇紀善玉府登庸大悲大願大聖大慈¶
嶽府掌增福略福之神¶
** 　　至心皈命禮¶
東嶽子孫案九天監生司結秀成胎禀兩儀之造化送生保産¶
乃二聖之綱維燮理陰陽散行痘疹九天稱慶一視同仁大悲¶
大願大聖大慈普濟普度九天監生明素眞君多男多女九天¶
<pb:CK-KZ_JY016_01p097a>¶
衞房聖母元君¶
** 　　至心皈命禮¶
本生閩地立業南方學道問道授親傳於五祖求仙得仙使草¶
人於三耕護聖駕於洋子江心顯神通於明君船上威名昭著¶
聖德難量大悲大願大忠大勤江東忠祐崇惠之神¶
** 　　至心皈命禮¶
嶽庭猛將都副統兵朱髮靑顔冠三山之鐵帽皂袍束帶提九¶
節之鋼鞭攝魄追魂捉生落死賞善罰惡察過糾非大悲大願¶
大顯大靈嶽府顯應大保攝魂朱將軍都副統兵大元帥¶
** 　　至心皈命禮¶
<pb:CK-KZ_JY016_01p097b>¶
七十二司案東廊西廡神十大太保聽令於殿前龍虎神君鎭¶
護於左右速報見報分善惡於兩途陽曹陰曹判儒釋之三教¶
註宰官將相之功勳斷生老病死之苦趣人鬼精邪之異類胎¶
卵濕化之生靈事事悉歸於案掾在在各屬於㝠官考對無停¶
銓衡不息大悲大願大寛大仁嶽庭列職曹僚岱府諸司官典¶
爾時¶
元始天尊說五嶽及十誥已諸天眾眞普皆讚仰咸稱善哉¶
天尊復吿四眞人云若有人誠信䖍誦此經卽得天下太平風¶
調雨順五穀豐登人民樂業若復有人牢獄枷鎻久繫囹圄䖍¶
誦此經卽得赦宥傳宣脫離枷鎻若人凶星臨照疾病纏綿䖍¶
<pb:CK-KZ_JY016_01p098a>¶
誦此經卽得吉星絢彩災患消除若人求官進職欲顯功名䖍¶
誦此經卽得祿位遷轉榮遇高擢若人貧寒困苦祈求資財殷¶
富䖍誦此經卽得財物豐盈衣食自然若人刑害絶嗣鰥寡孤¶
獨䖍誦此經卽得九天衞房聖母抱送嬰兒寄胎誕育生智慧¶
秀麗之男傳流後代綿綿不絶若人家門衰蹇邪崇侵凌䖍誦¶
此經卽得門闌昌盛妖魅潛形若人興修卜築莫遇良辰觸犯¶
土部𡻕神致令雞犬作怪災禍橫生䖍誦此經卽得土禁還宮¶
家室安泰若有人寃業牽纏蟲魅魘鎭䖍誦此經卽得寃業消¶
解魘魅屏斥若人出入商賈營謀事理䖍誦此經卽得世路亨¶
通營謀遂意若人能爲亡過父母祖禰姻親孤魂等眾䖍誦此¶
<pb:CK-KZ_JY016_01p098b>¶
經是其亡者得生淨土永享逍遙誦是經者必須齋戒沐浴著¶
新淨衣端坐朗誦卽感五嶽善神保舉十天眾眞持護又若有¶
善男子善女人䖍心懇禱請正一道士或於宮觀或就家庭燃¶
燈獻果轉誦此經或十遍或數十遍乃至百遍千遍萬遍能令¶
心所祈求咸得如意若復有人能捨命財心無吝惜印造此經¶
或十卷或千百萬卷隨力建功散施十方流通讀誦咸使知聞¶
卽感五嶽聖帝令下七十二曹文武公卿大夫咸令護持印施¶
經人賜福延禧消禳災厄宿世今生愆尤悉解生人安泰過去¶
超昇此經功德利益無窮玄範開張不可輕泄敬之愼之於是¶
天尊重宣嶽聖宗源普令開悟而說偈曰¶
<pb:CK-KZ_JY016_01p099a>¶
　無象無名無極祖　杳㝠恍惚太虛玄　鴻濛未判涵眞炁¶
　默運玄元本自然　統握萬方於黍米　周流八極妙囘旋¶
　虛皇妙道玉宸出　演說傳經金玉篇　旋斗厯箕遊日月¶
　光明普照度無邊　混元上帝臨凡宇　無量度人三教主¶
　西化金仙度流沙　東訓尼父亘今古　三千二百劫修行¶
　淸淨覺王如來佛　高上彌羅尊玉皇　功德無量福無疆¶
　萬天至尊尊無上　玉京高聳麗穹蒼　中界至尊東嶽帝¶
　恒河沙界歸統治　高及天上下人間　執掌威權統萬類¶
　濟死度生慈悲王　隨機赴感難思議　隱顯變化莫可窮¶
　功高無量豈易識　三十六主各分司　七十二曹咸判事¶
<pb:CK-KZ_JY016_01p099b>¶
　巍巍現相肅規模　有惡必罰善必記　信吾普說眼界寬¶
　心須洗滌行須端　囘光遍照入寰中　六趣九幽解辛酸¶
　瑞氣結成吉祥寶　神監此心心卽丹　眾等皈命禮嶽神¶
　三界十方永奠安¶
是時¶
天尊說是偈已各各稽首皈依頂禮¶
東嶽大生天齊仁元聖帝¶
四嶽四天聖帝¶
東嶽正宮淑明坤德皇后¶
東嶽上卿司命鎭國眞君¶
<pb:CK-KZ_JY016_01p100a>¶
東嶽上殿太子炳靈仁惠王¶
東嶽天仙玉女宏德碧霞元君¶
東嶽掌增福略福之神¶
東嶽子孫案監生衞房聖母元君¶
江東忠祐崇惠之神¶
嶽府太尉朱將軍都副統兵大元帥¶
嶽庭七十二司㝠官朝班官典　爾時¶
元始天尊重吿諸天帝眞曰嗟哉眾生如能信奉投誠懴悔罪¶
業消除前代蒙恩後昆垂裕普及有情均沾利益是時四大眞¶
人仰蒙開示頂禮而獻頌曰¶
<pb:CK-KZ_JY016_01p100b>¶
　蒼帝五嶽尊　長養育羣靈　司權七十二　萬物賴生成¶
　中界爲帝主　統領眾仙眞　能消一切罪　存殁盡沾恩¶
四眞獻是頌畢惟見天花繽紛瓊香繚繞¶
天尊駕返丹霄諸天帝君無鞅仙眾四大眞人莫不歡喜踴躍¶
望空稽首謝恩而退信受奉行¶
¶
¶
¶
¶
元始天尊說東嶽化身濟生拔罪保命妙經(全)¶
