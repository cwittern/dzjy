#-*- mode: org; -*-
#+TITLE: 洞真太上太霄琅書
#+DATE: 2011-05-31 16:03:42
#+PROPERTY: kxid KX104
#+PROPERTY: title 洞真太上太霄琅書
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1352
#+PROPERTY: id JY121
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY121_01p001a>¶
@fw重刋道藏輯要¶
* 洞眞太上太霄琅書¶
　　　　　　　　　　　　　　　　　@by紫微夫人譔¶
　　
** 瓊文帝章¶
雲務子者蓋元皇玉虛之𦙌太帝之中子也抱瓊胎於玉房結¶
雲精於金門含日月於紫胞變洪露以凝神鍊胎息以推運任¶
厯劫以轉輪化生於元氏告陽道以成眞於是上皇元年三月¶
一日天暉啟晨誕於九玄之上寶耀旡量之天覩太陽於雲崖¶
曜金容於瓊軒順皇基於帝圖法玉秀於自然濯以九靈之暉¶
灌以甘香玉泉飲以靈妃皇芝哺以九鍊飛霜神龍翼其側瓊¶
<pb:CK-KZ_JY121_01p001b>¶
鳳廕其顚紫煙生於上流光鬱於隣二象抗其綱三晨恊其眞¶
神州歌其妙七轉變其神靈風迅其軀廻香盪其塵簫簫太虛¶
之上靡靡同波之濱年冠二九思微念玄適性理運任時推遷¶
不慕皇道逍遥中原遊娛太霄徘徊紫天流盻厯劫得趣忘旋¶
運非我制挺摽上仙遂名書帝簡位登太眞三元下教贈爵皇¶
篇於時受命朝禮玉天上登九玄之臺大有之宫紫鳳玉京七¶
寶珠房於明霞之舘淸齋玉軒靈瑞告感項負圓光夜照神燭¶
自明瓊堂於是虛皇道君於空洞之上玄虛之中以太霄琅書¶
瓊文帝章降授於君是時天光冥逮三晨廻精五宿攺度七元¶
運靈九色晃曜煥絡玉淸飛煙蓊鬱流漫八冥玉陛登階萬帝¶
<pb:CK-KZ_JY121_01p002a>¶
臨庭飛仙羽蓋輔翼太眞仙童玉女各三千人執巾散香流芳¶
掃塵於是命駕檄召五靈飛霄廻輪乘空絡煙神鳳挺轡靈妃¶
導仙明皇啟路三道合明流電揚精逸駕九玄遊盻瓊闕宴景¶
三元盤徊玉霄適肆紫晨於是披琅書於旡崖誦帝章於碧雲¶
理宿根於玉訣檄威靈於瓊文唱妙曲於空洞精靜念於玉軒¶
理二儀於玄圖掌帝錄於萬仙總地司於五嶽領上眞於三關¶
上統无崖下攝洞源自天以下莫不咸隸於太眞神非可測化¶
不可名近難可論遠不可尋淸難可滓混難可澄微乎妙哉斯¶
至德之帝靈巍巍乎高尊也¶
太霄琅書乃九天王飛霄之曲瓊文帝章乃九天之上並以元¶
<pb:CK-KZ_JY121_01p002b>¶
始之初生於自然空洞之中虛皇玉帝受之於九玄於是天王¶
仍記名焉鑄金爲簡刻玉結篇金縷玉字以明寶文秘於九天¶
之上大有之宮西華玉女金晨玉童各三千人侍衞典香如是¶
九帝上聖一月日悉三登玉階朝宴神眞運周萬劫傳於太眞¶
王其道高妙眾經之宗神挺奇秀精冠九天玉惠虛朗洞趣入¶
玄自非上眞之士不得參聞皆授已成眞人不傳於中仙也太¶
霄琅書乃九天王飛霄之曲瓊文帝章乃高靈玄暎之道九天¶
之精洞監於萬炁總統於眾經凡修大洞三十九章廻風混合¶
帝一之道雌一玉檢五老寶經解釋宿根拔度七玄而旡此文¶
則九天王不納其音九炁錯綜神眞不歡天魔侵景萬試來干¶
<pb:CK-KZ_JY121_01p003a>¶
思不徹微天不啟關凡修眾經以瓊文爲先誦詠寂室靜慶霞¶
庭通暢九霄整結上玄令玉宫駭聽萬眞臨軒羣魔伏袂萬試¶
敢前隨意所修乃得道眞萬遍道備騰身太淸要訣不煩正在¶
此經精心苦行尅上仙也¶
雲務子不修他道受虛皇道君太霄琅書瓊文帝章於九霄之¶
上歌詠妙篇遊娛適肆感暢神眞致三元下教位登太眞王以¶
傳太華眞人三天長生君太和眞人東華老子南極總司禁君¶
西臺中侯北帝中眞九霄王子太靈眞妃赤精玉童玄谷先生¶
南嶽赤松中山王喬紫陽眞人西城王君中皇先生趙伯玄山¶
仲宗等一十八人並修此道面發金容項負圓光乘空登霄遊¶
<pb:CK-KZ_JY121_01p003b>¶
宴紫庭變化萬方適意翺翔嘯命立到徴召萬靈攝制羣魔決¶
斷死生駕霄乘煙出入帝庭皆由瓊文以致上眞王君今封一¶
通於西城山中宿有金名帝簡綠字紫淸合眞之人當得此文¶
得者寶祕勿妄輕傳洩露靈篇九祖被考充責鬼官長閉地獄¶
萬劫不原¶
九天元始號¶
上第一天名鬱單无量天天上又别置三天之號九天丈人治¶
於旡量天去第二天二十四萬里其天上人夀九百萬嵗如世¶
間五百嵗天有四玉帝君常以月一日三日九日遣玉晨使者¶
履行天下有修學上道佩太霄琅書檢愼法戒名書帝籙得同¶
<pb:CK-KZ_JY121_01p004a>¶
旡量天人之夀有犯科違律爲四司所糺考屬左右三官至此¶
日當淸齋平旦入室誦旡量天太霄琅書瓊文一遍則玉晨使¶
者奏子於天王記名於靑宫九年得乘太霄瓊輪上昇旡量之¶
天¶
第二天名上上禪善无量夀天天上又别置三天之號悉隸於¶
旡量夀天九天眞王治於旡量夀天去第三天四千六百萬里¶
其天人夀三千六百萬嵗如世間人夀一千嵗天中有四天帝¶
王常以月七日十日十一日遣領眞侍仙履行天下有精修上¶
道佩太霄琅書齋戒誦經不犯於科名書帝簡紫字上淸者得¶
同旡量夀天人之夀有犯科違禁四司所紏考屬左右三官至¶
<pb:CK-KZ_JY121_01p004b>¶
此日當淸齋平旦入室誦无量夀天太霄琅書瓊文一遍則侍¶
仙奏子於天王記名於靑宫九年得乘太霄飛輪上昇无量夀¶
天¶
第三天名梵監天一名須延天天上又别置三天之號悉於梵¶
監天元始天王治於梵監天去第四天六百七十二萬里其天¶
人夀一億五千二百萬嵗世間二千嵗天中有四帝眞王常以¶
月二日四日十三日遣主仙玉郎履行天下有精修上道佩太¶
霄琅書齋戒誦經不犯於科名書帝籙者得同梵監天人之夀¶
有犯科違禁四司所紏考屬左右三官至此日淸齋平旦入室¶
誦梵監天太霄琅書瓊文一遍則主仙玉郎奏子於天王記名¶
<pb:CK-KZ_JY121_01p005a>¶
於靑宮九年得乘太霄飛輪上昇梵監天¶
第四天名兜術天一名寂然天天上又別置三天之號皆隸於¶
兜術天元始天王所治兜術天去第五天千二百四十萬里其¶
天人夀六億八百萬嵗如世間四千嵗天中有四天元王常以¶
月五日十二日十六日遣定仙玉眞下履行天下有精修上道¶
佩太霄琅書齋戒誦經不犯天禁名書帝圖者得同兜術天人¶
之夀有違科犯禁四司所紏考屬左右三官至此日當淸齋平¶
旦入室誦兜術天太霄琅書瓊文一遍則玉眞奏子於元王記¶
名於東華九年得乘太霄瓊輪上昇兜術天¶
第五天名不驕樂天一名波羅尼密天天上又别置三天之號¶
<pb:CK-KZ_JY121_01p005b>¶
皆隸於不驕樂天高上元皇所治不驕樂天去第六天三千六¶
百八十萬里其天人夀二十三億四千萬嵗如世間八千嵗天¶
中有四天統眞王常以月十四日十七日十九日遣中眞使者¶
履行天下有精修上道佩太霄琅書齋戒誦經不犯科禁名書¶
帝圖者得同不驕樂天人之夀有犯科違禁四司所紏考屬左¶
右三官至此日當淸齋入室誦不驕樂天太霄琅書瓊文一遍¶
則中眞使者奏子於四天王記名於東華宫九年得乘太霄瓊¶
輪上昇不驕樂天¶
第六天名化應聲天一名他化自在天天上又別置三天之號¶
皆隸於化應聲天虛皇玉帝所治應聲天去第七天五千三百¶
<pb:CK-KZ_JY121_01p006a>¶
八十四萬里天人夀九十二萬億一千六百萬嵗如世間六千¶
嵗天中有天寶帝王常以月十八日二十日二十三日遣萬石¶
使者履行天下有精勤好尙佩太霄琅書齋戒誦經不犯科禁¶
名書帝圖者得同化應聲天人之夀有犯科違禁四司所紏考¶
屬左右三官至其日當淸齋入室誦化應聲天太霄琅書瓊文¶
一遍則萬石使者奏子於天寶帝王記名於東華宫九年得乘¶
太霄瓊輪上昇化應聲天¶
第七天名梵寶天一名波羅尼邪拔致天天又别置三天之號¶
皆隸於梵寶天萬始先生所治梵寶天去第八天五百二十萬¶
里其天人夀七劫如世間五千年天中有四天高上帝王常以¶
<pb:CK-KZ_JY121_01p006b>¶
月二十一日二十四日二十七日遣監眞使者履行天下有精¶
心苦行勤修上道齋戒誦經不犯天科名書帝簡者得同梵寶¶
天人之夀有犯科違禁四司所紏考屬左右三官至其日當淸¶
齋入室誦梵寶天太霄琅書瓊文一遍則監眞使者奏子於高¶
上帝王記名於東華宫九年得乘太霄瓊輪上昇梵寶天¶
第八天名梵摩迦夷天一名梵眾天天上又别置三天之號皆¶
隸於梵眾天紫虛帝君所治梵摩迦夷天去第九天六百八十¶
萬里其天人夀二劫如世間千五百嵗天中有四大明眞王常¶
以月二十六日二十八日二十九日遣羽仙使者履行天下有¶
精心苦行修齋誦經不犯科禁名參靑宫得同梵摩迦夷天人¶
<pb:CK-KZ_JY121_01p007a>¶
之夀有行惡犯科違戒爲四司所紏考屬左右三官至其日當¶
淸齋入室誦梵摩迦夷天太霄琅書瓊文一遍則羽仙使者奏¶
子於大明眞王列名於東華宫九年得乘太霄瓊輪上昇梵摩¶
迦夷天¶
第九天名波梨答惒天一名大梵天去下五百億二十萬里其¶
天别置三天之號皆隸於大梵天也太眞王治於波梨答惒天¶
其天人夀四劫如世間二千五百年天中有五帝王常以月一¶
日十五日三十日遣領仙使者履行天下有修齋戒整束法服¶
誦經精思不犯天科名書帝籙者得同波梨答惒天人之夀有¶
行惡犯科爲四司所紏考屬左右三官至其日當淸齋入室誦¶
<pb:CK-KZ_JY121_01p007b>¶
波梨答惒天太霄琅書瓊文一遍則領仙使者奏子於五帝記¶
名於東華宫九年得乘太霄瓊輪上昇波梨答惒天此九天是¶
始炁之精眾眞帝皇所治其天別置三天三天者皆是九天之¶
别號合三十六天也宫室官司悉有次第其外有諸梵天名皆¶
以九天支幹悉係屬於九天王也九天又各有一天王非帝王¶
之號皆處九天之上修行上道求仙度世宜知天王諱字知者¶
九天别名玄以紫炁覆廕其身神兵衞已令得九天秘書夀同¶
九天之數得者寶密妄宣三人死入九幽地獄考掠萬劫不原¶
愼之¶
第一鬱單无量天王姓混諱[雨/杓][雨/杓]衣九色旡縫自然斑文之裘¶
<pb:CK-KZ_JY121_01p008a>¶
頭帶耀精日圓治天旡暎玄臺紫戸之內左右侍眞玉女九萬¶
人¶
第二上上禪善无量夀天王姓禊諱[雨/隨][雨/杓]覇衣九色自成雲文¶
之裘頭戴暉精月光治天玉國朱林七寶瓊臺左右侍眞玉女¶
七萬人¶
第三須延天王姓滓諱[雨/提][雨/頭][雨/維]衣九色三法雲文之裘頭戴天¶
元寶明治天玉京靈都宫左右侍眞玉女九萬人¶
第四寂然天王姓泮諱[雨/師][雨/慶]衣七色龍文通光之裘頭戴陰精¶
夜光治天朱宫瓊臺之上左右侍眞玉女六萬人¶
第五不驕樂天王姓凝諱䨱[雨/任][雨/持]衣九色飛霜雲文斑裘頭戴¶
<pb:CK-KZ_JY121_01p008b>¶
靑華嵗星玄精治天无暎丹房九層玉臺左右侍眞玉女七萬¶
人¶
第六化應聲天王姓輝諱[雨/穌][雨/越]衣九色流光輝雲錦裘頭戴白¶
光太白玉精治天瓊林上宮朱暎之房左右侍眞玉女六萬人¶
第七梵寶天王姓精諱霧雲[雨/梓]衣九色流雲飛晨之裘頭戴流¶
丹絳寶熒星玄精治天南上七暎之宫左右侍眞玉女八萬人¶
第八梵摩迦夷天王姓玄諱[雨/凝]霐衣九色无縫飛雲之裘頭戴¶
玄晨辰星流精治天九玄鳳城紫瓊玉臺左右侍眞玉女五萬¶
人¶
第九波梨答惒天王姓王諱靈[雨/淵]衣九色旡縫玄雲寶裘頭戴¶
<pb:CK-KZ_JY121_01p009a>¶
无極流黃鎭星飛精治天陵層玉京大有妙宫九曲之房左右¶
侍眞玉女九萬人¶
九天九王萬炁之本宗眾帝之先祖乃九炁之精源以天地未¶
凝三景未明結自然而生於空洞之內溟涬之中厯九萬劫而¶
分炁各治置立九天日月星辰於是而明萬炁流演結成道眞¶
元始上皇高上玉虛並生始天之中三十九帝二十四眞遂有¶
宮闕次序之官上皇寶經皆結自然之章以行長生之道不死¶
之方符章玉訣皆起於九天之王傳於世代之眞至三五攺運¶
九靈應期後聖九玄道君推校本元以厯九萬億九千累劫上¶
皇典格多不相參道君以中皇元年九月一日於玉天瓊房金¶
<pb:CK-KZ_JY121_01p009b>¶
闕上宮命東華靑宮尋俯仰之格錄校古文攺定撰集靈篇集¶
爲寶經三百卷以付上相靑童君使傳後學玉名合眞之人凡¶
學求仙不知道之所出寶訣所生投闇而學无有祖宗眞不爲¶
降道亦不行諸欲求仙當尋九天之根得其本元道旡不備仙¶
旡不成也但九天王祕諱藏於九天之上大有之宫不傳於下¶
世有玄名帝圖金字上淸推運遇會得知九天王名天王卽遣¶
玉童十二人玉女九人侍衞兆身依科淸齋九十日或九日齎¶
上金九兩紫紋九十尺以誓九天之信師然後而盟傳不輕泄¶
至靈考延七祖長充鬼役負石運山身没三官萬不得仙¶
鬱單无量天王太霄琅書瓊文第一¶
<pb:CK-KZ_JY121_01p010a>¶
太霄空洞炁　結炁成雲營　我王挺神匠　有化若無形¶
无形中有眞　有眞無中生　眇莽玄虛上　蕭蕭元始精¶
法景朗妙覺　玄運來相征　列宿羅玉字　飛霞超綠瓊¶
煙落三晨曜　流光鬱紫淸　攜衿玉景臺　解憇戯鳳城¶
廻霄登九嶺　以啟不窮齡　誰能同此遊　可來尋余名¶
余名甚易知　安在東華庭　自可朝玄都　精微思帝靈¶
棄去雲外念　專一守黃甯　披誦太霄章　三關自當明¶
玄降徘徊輦　虛遣飛霞軿　九天雖云遐　妙想安爾形¶
上上禪善无量夀天王太霄琅書瓊文第二¶
靈運啟空洞　金眞秀瓊胎　法景太寂庭　玄化自相推¶
<pb:CK-KZ_JY121_01p010b>¶
厯劫淪九冥　與眞契幽期　三晨告元始　運通自來綏¶
匡轡明霞上　流精耀玉枝　顧盼无中有　混合似嬰兒¶
父甯與母精　逍遙戯鳳臺　落景遊雲房　獨妙誰能知¶
合慶離羅門　解褉紫霄崖　若欲相尋索　精研琅書辭¶
廻轉瓊文章　天王自當之　洞存帝一尊　以爲求仙基¶
絕念棄外想　常使心神夷　積感致眞降　鬱然煥羽儀¶
拔度七祖根　或同登雲階　玉章暎高靈　瓊文難尋思¶
二妙以相和　各稱本不齊　子欲戯九玄　但誦太霄詩¶
萬劫在俄頃　勿憂天應遲　¶
梵監天王太霄琅書瓊文第三¶
<pb:CK-KZ_JY121_01p011a>¶
澄淸无毫穢　結炁成紫睴　丹霄暎監天　羅布迺南廻¶
三晨明列宿　七轉朗太微　靈風迅奇香　玉籟聲何悲¶
神鳳翔瓊林　羣仙振羽衣　天王乘運征　握節總萬機¶
虛輪擲空洞　遼朗九天扉　攜提霄中賓　解衿入瓊幃¶
敷爛扶晨炁　耀羅煥玉階　陵梵暎朱日　千景翼靈輝¶
飄飄元化內　玉輦正徘徊　公子命虎符　總攝萬神歸¶
拔滅七祖根　窮魂皆仙飛　琅書慶雲庭　瓊文洞虛微¶
精研道日鮮　億劫靈不衰　萬化隨運遷　乃知妙音希¶
寂然天王太霄琅書瓊文第四¶
宴景太寂鄉　廻風迅瓊輪　丹霄翼綠輿　神公輔帝尊¶
<pb:CK-KZ_JY121_01p011b>¶
翳翳九玄化　離離開趣門　徘徊金羅上　嘯歌慶靈雲¶
三唱朗玄覺　五廻道乃分　金房煥嵯峨　流精何紛紛¶
左顧見无英　右盼覩白元　履昌度黃籙　太一挺命根¶
爲我記仙籍　授我度命文　淸唱運天眞　靜思理百關¶
帝一鎭靈官　法服飛靑裙　相與契何許　合會九天端¶
有日若无期　皇華正四圓　至感棄餘念　道從玄中傳¶
靈感各有運　至學故多全¶
不驕樂天王太霄琅書瓊文第五¶
空中生紫煙　鬱勃翳華宫　流明順運廻　丹霄暎綠房¶
翼輔虛中景　耀靈煥十方　萬帝由眞運　莫若九天王¶
<pb:CK-KZ_JY121_01p012a>¶
體結自然秀　含炁挺虛宫　理化正四維　號爲眾帝宗¶
落景乘八煙　總統輪空洞　朝遊西臺館　夕憇扶桑宫¶
攝板玄國錄　㧞度靑華童　桃康定命籍　明初保劫功¶
流盼无崖際　萬化隨運通　飛步誦太霄　幽尋元始蹤¶
積思感至寂　以至登玄總　宿基流餘慶　七祖返南宮¶
五苦非所履　結友在太空　靈嶽非常宅　飛雲是我龍¶
結攜九嶺眞　偶景以成雙　何爲坐囂穢　婆娑待命窮¶
化應聲天王太霄琅書瓊文第六¶
高靈秀空洞　凝炁結朱煙　握節廻九霄　飄飄天帝眞¶
瓊臺耀巖阿　紫鳳鬱玉麟　靈歌逸幽宫　蕭條雲上人¶
<pb:CK-KZ_JY121_01p012b>¶
攜契七暎房　金羅煥中田　天王正有九　飛仙有億千¶
洞陽鬱靈摽　爲兆度命年　丹華朗朱日　流芳觀兆身¶
仰歠月中漿　九源降液津　永保不終劫　內外洞虛鮮¶
積思感太空　動得旡極淵　形與混合同　遊宴莫能旋¶
梵寶天王太霄琅書瓊文第七¶
三晨朗幽夜　流霞耀金日　丹房煥嵯峨　靈香繞瓊室¶
公子合慶堂　履唱攜帝一　三元混合宫　微言甚幽宻¶
兆欲度命年　靜思勿雜匹　寂若雖雲旡　眞從空中逸¶
慶加靡不周　七玄自蒙拔　積福有重基　宿根咸消滅¶
瓊文有妙章　斯篇愼忘失　存念至靈諱　道降同玄一¶
<pb:CK-KZ_JY121_01p013a>¶
梵摩迦夷天王太霄琅書瓊文第八¶
九玄洞元炁　紫素凌玉霄　靈秀煥金門　神融茂瓊條¶
豁落紫虛館　慶雲隨化消　淵響叩靈機　法鼓振太幽¶
宴景玄晨關　流廻薄靈颷　匡轡九天外　運駕以逍遥¶
徘徊紫霞峰　容冶玉皇朝　萬劫不俄頃　儵歘二象交¶
虛庭旡稽逮　去來順運寥　大化不攺度　三晨洞靈摽¶
琅書慶神室　瓊文理淸謡　合秀自玄挺　反容非華翹¶
波梨答惒天王太霄琅書瓊文第九¶
玄炁結九霄　紫虛朗太陽　飛瓊淩華芒　流精凝玉霜¶
天眞乘運廻　薄雲茂玄梁　冥會自相感　丹霄暎輕行¶
<pb:CK-KZ_JY121_01p013b>¶
幽期高晨府　攜契朝玉京　靈化冲漠裏　寥寥冥運彰¶
流芬翳朱日　廻風迅奇香　煥爛金門上　瓊臺吐玉英¶
蘭芝盈玄谷　仰咽六位昌　神逸感寂宫　幽思徹洞鄉¶
執契太霄舘　歸眞瓊文章¶
太霄琅書瓊文帝章皆以九玄微辭九天王於空洞之中元始¶
之先玄歌理命遊慶霄庭音句虛微玄中而生神眞寶訣故著¶
靈篇得行此道位同九天微思至諱存神念眞靈瑞告感自然¶
登晨¶
凡修此道當以本命八節之日沐浴淸齋正中入室東向叩齒¶
九通仰存九天之上九色飛雲流光下暎蓊藹室堂微呼九天¶
<pb:CK-KZ_JY121_01p014a>¶
王諱存念眞神便誦太霄琅書瓊文之章九篇一遍以慶霄庭¶
神歡寂室靈感九玄如法九年尅乘飛景宴轡紫晨也¶
若以九天遊宴下降察行萬仙玄會之日如上淸齋各以其時¶
誦詠一遍則九天記名右别太眞九年旡虧尅得上仙帝章皆¶
九天元精所生九天帝王隱書寶名符章玉訣悉表其中有佩¶
此文九天同眞萬靈稽首羣仙衞迎威制天魔出入旡方乘雲¶
駕虛遊宴太空此文微妙萬帝之宗有明此訣卽爲仙王有泄¶
輕傳死没九泉殃逮七祖同塡河源萬劫之掠宜愼奉行¶
¶
¶
<pb:CK-KZ_JY121_01p014b>¶
¶
¶
¶
¶
¶
¶
¶
¶
¶
¶
<pb:CK-KZ_JY121_01p015a>¶
¶
¶
¶
¶
¶
¶
¶
¶
¶
¶
<pb:CK-KZ_JY121_01p015b>¶
¶
¶
¶
¶
¶
¶
¶
¶
¶
¶
<pb:CK-KZ_JY121_01p016a>¶
¶
¶
¶
¶
¶
¶
¶
¶
¶
¶
<pb:CK-KZ_JY121_01p016b>¶
¶
¶
¶
¶
¶
¶
¶
¶
¶
¶
<pb:CK-KZ_JY121_01p017a>¶
¶
¶
¶
¶
¶
¶
¶
¶
¶
¶
<pb:CK-KZ_JY121_01p017b>¶
¶
¶
¶
¶
¶
¶
¶
¶
¶
¶
<pb:CK-KZ_JY121_01p018a>¶
¶
¶
¶
¶
¶
¶
¶
¶
右瓊文帝章二百四十音皆九天之元精萬眞之名當刻書棗¶
心之木受之於絕巖淸泉之札施於飛羅之巾北向上誓九天¶
<pb:CK-KZ_JY121_01p018b>¶
奉受九天之章弟子執上金九兩紫紋九十尺向南而伏師讀¶
瓊文而授弟子也若未得刻書印文亦可以雌黃書靑碧上盟¶
而授之然後可徐徐更刻文登山盟於九天也¶
若刻書瓊文於棗心之上不得懸印章向於四方以玉函盛之¶
於別室正向於上朝夕燒香禮拜九天之王也兆欲召東嶽仙¶
官問吉凶之兆通靈致眞之法當以甲乙之日以帝章向東讀¶
之一過則仙官立到與眞共言召南嶽當以丙丁之日如上法¶
則南嶽仙官立到與眞通言召西嶽當以庚辛之日如上法則¶
西嶽仙官立到與眞共言召北嶽當以壬癸之日如上法則北¶
嶽仙官立到與眞通言召中嶽當以戊巳之日如上法則中嶽¶
<pb:CK-KZ_JY121_01p019a>¶
仙官立到與眞通言凡召五嶽之法皆向正方叩齒三十六通¶
便讀帝章也精心齋戒神旡不降若體履囂穢未洞玄冥便閉¶
眼精思旡不見神自當究幽察冥知吉凶之兆九年與眞同形¶
出空入旡遊宴玉晨兆修行道備有眞人下降雲輿紫蓋來迎¶
兆身兆當以帝章之印印兩蹠及兩手心立成羽翮運兆同昇¶
也若於五嶽隱靜之處修行誦詠有異物假託眞形降兆之房¶
當以帝章之印向之則眞僞立見若是眞人仙官兆當稽首奉¶
迎隨意陳請尅得要言若以魔精卽復本形也兆當叩齒三十¶
六通讀帝章一遍魔卽滅景絶形於兆前如此之法推令心口¶
相應愼勿示人示人泄眞其道不行兆暮卧獨處當以帝章置¶
<pb:CK-KZ_JY121_01p019b>¶
於心上卽有太霄眞仙來衞兆形景應夢想與眞共言不出九¶
年得面對眞人凡受帝章之印不得妄泄見人見三人道去施¶
用不行凡修此道愼勿經履淹穢觸忤眞神犯之九天之考掠¶
兆之身若有玄圖帝簡綠字紫書金骨玉髓名書靑宫九天自¶
當遣四極眞人下授兆身瓊文帝章也若有宿緣遭遇明師皆¶
玄挺運會應得此文尅成上仙皆當齎金繒之信詣師淸齋奉¶
受修行旡信盟天不啟靈眞不降萬不成仙師傳謂以輕泄考¶
及七祖長充鬼官明愼玄科愼勿妄宣¶
凡傳太霄琅書瓊文帝章當於高上空寂之間施飛羅之巾於¶
北面香餅棗菓之物置之盛以別盤以經置於飛羅之上師兆¶
<pb:CK-KZ_JY121_01p020a>¶
向叩齒三十六通奉上請九靈元眞玄始上官金仙玉女太一¶
靈神監眞直司五帝眾眞今有某嶽先生王甲紫絡結胞宿命¶
挺仙齎金繒之信求受靈文九天眞諱瓊文帝章天科告愼誓¶
寶靈眞願迂神光玄暎下臣有泄之日歸身河源七祖謝罪不¶
敢又仙畢以經章手執付弟子也訖以餅菓埋於玄嶽之中不¶
得他用此九天王之祕奥太眞之妙訣修學之士而旡此文徒¶
勞於空山旡感於寂庭勤尙篤志思念九玄天王感悅遣玉童¶
玉女侍衞兆身九年之內尅乘飛瓊上昇九天¶
<pb:CK-KZ_JY121_01p020a>¶
#+PROPERTY: JUAN 002
<pb:CK-KZ_JY121_01p001a>¶
#+PROPERTY: JUAN 003
<pb:CK-KZ_JY121_01p020a>¶
　　
** 三乘要用¶
　　
*** 四極明科旨訣第二¶
<pb:CK-KZ_JY121_01p020b>¶
高上太眞玉帝四極明科上宫二十四條¶
　七條諸官有過退削進號之目十七條黃赤三洞五嶽篇錄¶
　格制威儀¶
下宫二十四條¶
　二十二條起左乙訖飛霄六十六卷目訣二條有經受經法¶
　遇得聖文法訣也¶
次太玄都左宮女靑四極三十一卷獨立寶經明科律文二十¶
四條¶
　三十九章訖靈飛六甲五十六卷目訣¶
右宫二十四條¶
<pb:CK-KZ_JY121_01p021a>¶
　三條三科目訣六條洞玄三皇五嶽威神箂高仙符金液經¶
　方品格目訣十五條法服誦經齋戒威儀也¶
中宫二十四條¶
　七條於世供養奉師投禮訣九條出入存念禁解忌穢卧息¶
　便曲救月蝕訣八條受經對齋治寫傳授信物三分不得遊¶
　遨¶
次太上九眞明科三品律上品九條¶
　起傳太洞眞經訖六甲八條一條傳方丈諸符訣¶
中品九條¶
　誡罪篇目¶
<pb:CK-KZ_JY121_01p021b>¶
下品九條¶
　贖罪條目¶
三科難尋按此要用也¶
凡三乘所用大同小異心業所果大異小同自非通玄並未能¶
辯卽急所行三科爲要要用之法精自揣量已所不堪愼勿强¶
冒他所未任亦莫苦勸勸苦有相咎之災冒强致黜退之考精¶
心鍊身以善改惡自試試人厯依妙訣居止冠衣供養啟告參¶
受施行傳授取與唯令恰恰不負幽明人鬼旡負心身所能不¶
怠於己不累於人不違師友不辱道眞不畏讒嫉不愧親疎不¶
疑遠近不惑尊卑不慙信誓不謝古賢賢聖必齋魔邪降服三¶
<pb:CK-KZ_JY121_01p022a>¶
乘之人小有優劣耳¶
四極科序云夫有金石得受四極依科條奉四界司迎當絕陰¶
陽勿與俗交生死之穢觸忤眞靈啖食五葷炁衝胃府損精喪¶
神祼身三光輕慢玉晨自收其咎禍滅兆身不得妄與常學談¶
說經文評論玄古意通志眞宣傳非所泄露道源妄示世人殃¶
及七祖八節本命淸齋燒香悔過帝君拔罪九陰解散七玄立¶
春春分燃九燈中庭立夏夏至燃三燈立秋秋分然七燈立冬¶
冬至燃五燈本命十二燈夜半出燈下向王本命向太嵗叩齒¶
二十四通微咒曰¶
高上太眞萬聖帝皇五帝玉司總仙監眞今日吉良八節本命¶
<pb:CK-KZ_JY121_01p022b>¶
開陳陽罪陰考絕滅九陰至於今始拔擢七玄免脫火鄉永離¶
刀山三塗五苦不累我身得同天地長保帝晨五願八會靡不¶
如言畢解巾叩頭百二十額向地已而勿令痛竟復巾仰天心¶
念我身今日上享天恩賜反形骸受生飛仙畢叩咽二十四炁¶
止如此三年宿愆並除身與眞同不履五苦脫過火鄉克得眞¶
人遊宴兆房¶
上官科云凡受上淸不得增損天文破壞道經貼拭字體虧忽¶
靈文三犯廢功斷事十年更淸齋首謝然後得還修行五犯左¶
官所執七祖己身並充刀山受經寫一通凡下供養别室安牀¶
牀高五尺五寸以法天地之數廣長四尺九寸以應四時之名¶
<pb:CK-KZ_JY121_01p023a>¶
故經有四時之號朝夕燒香禮拜經前以祈神明不得使雜俗¶
之徒染穢履殗入室觸禁受經清齋别室燒香不交人事淨染¶
紙筆東向起經起經之時不得口詠章文皆當比字三校不依¶
古典脫失言句皆減算十紀失行考屬右官見世風刀求死莫¶
度不得宣泄太一帝君之名以語非學之人(北向後同)¶
下宫科云凡有上經皆骨相合仙當棄家放妻遊於五嶽長齋¶
山林精思苦念正中而飡素水簞瓢不勞苦寒晨夕旡怠乃感¶
帝皇玉司右别三元詣房三年策駕上昇太淸若有輕慢穢忽¶
靈文宣傳泄露使世見聞違盟負誓殃及七玄己身刀山食火¶
啖炭役負蒙山之石以塡積夜之河受上淸寶經或因緣遇會¶
<pb:CK-KZ_JY121_01p023b>¶
未能棄家入山故在世間心崇意敬志向玄靈盛起一通别室¶
供養朝夕燒香出入禮拜如奉君父有事啟乞旡不從心天遣¶
玉童玉女侍衞此經察子之心歸情宗奉神自感眞隨願所欲¶
禳災郤患萬魔伏滅千精喪形富貴吉昌官位興隆求道得道¶
求官得官子孫熾盛金寶如林七年如法當有眞人降子之房¶
與神交接授子要言不學自成不勞而仙故上士學道處於三¶
運者也若遇而不受亦其運也受而不信將其命也信而不寶¶
眞其罪也三者旣備考延七玄己身被苦左右二官罰以風刀¶
三塗五苦九厄八難萬劫得生不人之道¶
*** 獨立明科旨訣第三¶
<pb:CK-KZ_JY121_01p024a>¶
右宫科曰高上太眞玉皇帝君玉淸眞人萬仙眾聖得道靈人¶
皆佩太眞明科凡學之士受九眞明科太上大道君受四極明¶
科卽是四明高聖玉訣¶
修上淸道經入室之日鹿皮帔巾亦葛巾紫表靑裏帔廣四尺¶
九寸長五尺五寸表二十四條裏十五條領帶同紫亦可玄冠¶
女子太洞皆元君夫人紫紗褐用二丈四尺兩半三十六條身¶
二十三條靑紗裙四十五尺八幅幅四尺九寸合三十二條餘¶
作裙襻男女並存玉童玉女各十二人典掌法服其入室時於¶
戸外叩齒三通閉眼存室內紫雲之氣欝來冠身玉童侍左玉¶
女侍右金光寶芝洞明內外咒曰¶
<pb:CK-KZ_JY121_01p024b>¶
天朗炁淸三光洞明金房曲室五芝寶生玄雲紫蓋來映我形¶
玉童玉女爲我致靈九帝齊景三元同軿得乘飛蓋昇入紫庭¶
畢引炁三十九咽後入室禮拜行事(誦黃庭別有訣)¶
入室誦經五帝束帶四司陪位不得臨經住音與外人交言越¶
畧一句更郤百言至五句郤五百言始就誦失一句便誦一篇¶
當目注經文心念神眞不得他念以亂天音千言以下不得進¶
飲千言以上至五千言得一進飲至萬言二進萬言以上三進¶
不得妄進飲食萬言疲極得住消息後讀竟篇不得經宿男女¶
同學亦得同室異牀向北男東女西不得坐起卧息混同一席¶
先施金眞制魔之符然後誦經三十九章坐方丈掃洒內外每¶
<pb:CK-KZ_JY121_01p025a>¶
令精淨燒香明燈斷絕外因供養之具几案巾袠不得借人¶
中宫科云有玉名靑宫受三十一卷未能遣累絕志幽山拘逼¶
世務或山資未備亦得於世供養朝夕禮拜如奉君父有夫妻¶
之對亦得修七經之道上眞帝景夫人元君之𠃴皆得下降有¶
道之人結對景之緣以炁相適亦厯運所以供養師宗如奉神¶
明入室燒香先存師所在心拜師前然後行事不得綺言妄語¶
欺詐同學誘取經書毁謗師君造作旡端露泄寶訣以與不盟¶
凡有金名得受寶經依科盟傳審有其人傳付之後弟子負違¶
罪及師身男女同學共奉師宗入室齋戒當隨所學深淺次第¶
同德以先後次之復同以長幼次之上德高才爲大法師不得¶
<pb:CK-KZ_JY121_01p025b>¶
互爭不相推敬同奉盟師心意和美炁響相參體行同一舉止¶
齊並每令彼此同得道眞俱受師道白日昇天不得更相攻伐¶
鬬亂同根口舌諠譁讒訕旡端師盟旣同形色不歡𡜍能稱已¶
諍競取仙遂成咎敵如之𡨚家爲四司所糺不得成仙¶
凡受上淸八節之日送金鐶一雙靑繒九尺以奉於師師得此¶
信連條弟子(某)州郡縣鄉里姓名年月於九尺靑繒繒上正中¶
於玄嶽絶嶽之側北向奏名靑宫叩齒二十四通微咒曰¶
天廻炁射八道運精三五應期九祚代傾本眞玄寂輔(臣)帝靈¶
玉札已御今奏靑名謹辭九府五嶽司靈記我所列上聞玉淸¶
三年之後來迎(某)形賜乘八景昇上帝庭¶
<pb:CK-KZ_JY121_01p026a>¶
畢埋靑繒於絕巖之下如此三年克有眞降受科不奏此名則¶
靑宫旡錄四司所糺同竊盜之罪若師先化或相去遥遠不得¶
輸送鐶物自得施行但鐶送於師一節不送不得成仙凡修上¶
道夷心寂意靜默守眞出入存念唯道爲身淸齋執科計日成¶
仙不得忿怒憤激結炁煩𡨚駡詈咒詛引喚鬼神上觸天科收¶
延考官當念十天蝖飛蠢動已生未生咸得道眞成就不先願¶
天普隆功滿德就計日成仙不得心懷伐逆手害有生嫉人勝¶
已願人危顚觸行旡善唯惡爲先此禁尤重考結右官當念五¶
藏六府肅淸內夷外丹上下齊精寶華結絡神秀鮮明不得飲¶
酒大醉溢盈飜倒藏府五神飛驚願念不固所造不成內虛𤍠¶
<pb:CK-KZ_JY121_01p026b>¶
攻計日腐零如此之學徒勞心情常當沐浴盥洗爲急屐履衣¶
服不使污穢眞靈遠離凶邪所乘不得妄入穢殗哭泣悲淚吊¶
問死喪出入三光冥眸卧息不得露結脫衣祼形毁慢身神恥¶
辱眞文眞靈遠逝空尸獨存不得妄與陰家共牀坐起外炁不¶
同之人共著衣服及同被卧息屐履之屬更相交關不得北向¶
本命之上二處便曲觸忤玉晨穢慢本眞行皇華之道月蝕朔¶
會之日皆天炁攻伐二象交兵按紫書之訣衞而救之不行此¶
法不得修日月之法¶
凡受上經皆先對齋啟盟而傳若未得啟盟當告齋起經起經¶
竟便盟而度之不盟而付師與得者同被左右二宫所考禁限¶
<pb:CK-KZ_JY121_01p027a>¶
甚重末世求道者寡三天促運須賢輔正若有骨分得受此經¶
依太上三天正一之法受經未周七年靑簿玉名玄格未定不¶
得便爲師太上常别遣三官司隸四部校尉周行天下有犯得¶
經而泄之人卽下女靑收其七祖付火鄉鑊湯一掠焦魂乃履¶
刀山萬劫還充負石之責己身及輕受之人並充風刀見世之¶
考求死不得掠竟乃充刀山火鄉二十四獄三塗五苦萬劫還¶
負石之役年限未周遇有玉藏合仙之人求請是經當度於先¶
智法身不得以己未傳塞於求者之路若勸度三人合眞其功¶
感天王帝右别告下四司削其罪名受經備信信以誓心准於¶
割髮軟血之誓旡信而受經謂之越天道旡盟而傳經謂之泄¶
<pb:CK-KZ_JY121_01p027b>¶
天寶傳受之人各愼其負受弟子信二分散之一救山栖以䘏¶
窮乏一供已法服一爲弟子七祖立功市香膏之屬賚信詣師¶
未充科限受後年數應傳不得取信入已當送仙師備充前限¶
然後乃得三分散之受信不散積聚營他窮乏之士旡拯救之¶
惠七玄父母旡拔罪之功己身無有帝王之服虧神越法三犯¶
不得又仙¶
佩符帶科齊靜爲務不得遊遨集止凡處數與常俗交關口舌¶
爭計意氣更相忿恨指引天地觸神犯禁八節太嵗本命之日¶
服上眞靈符十五首以解宿𠎝結過消滅風刀水火之考超出¶
八難九年降眞未備大經亦得單御此符别受盟信上金二兩¶
<pb:CK-KZ_JY121_01p028a>¶
紫文四十尺告齋而傳受符各以其日入室燒香東向叩齒二¶
十四通咒曰¶
高靈玉眞上聖九玄玉文固魄保形鎭神三鍊九試我道自然¶
超度酆都永離刀山三塗五苦不拘我身上告玉司注我名眞¶
靑籙紫簡得道之篇三元齊景九帝同軒得策紫雲上造斗辰¶
福流七祖同獲上仙畢服符咽液二十四過如法三年禍根旣¶
㪚克自神仙¶
凡受上淸不見明科萬旡成也兆欲爲學明科爲先見科而學¶
不勞而成盛掃香火恭奉神明有犯輙悔明燈中庭吞咽眞符¶
消罪保形玉帝感徹右别兆情玉司旡有結罪之目玄都旡有¶
<pb:CK-KZ_JY121_01p028b>¶
糺罰之名天給童子侍奉兆身太微冠帶於七祖南宮反形於¶
更仙上眞妙道勤而奉行¶
凡有四極明科之身四司五帝列兆之名上言靑宫高聖太帝¶
以上靈玉童三十一人西華玉女二十四人奉衞兆身禳災郤¶
禍消罪除患糺過賞功通神致眞兆當燒香朝夕禮拜一月三¶
誦科文令常䛳備不得輕忽穢慢靈文妄向三人道說靈文身¶
死形殘七祖充刀山火運之周寶經應行七百年中遇有其人¶
跪而傳之受科交賚五色錦繒各九十尺鳳文之羅四十尺金¶
龍玉魚各一枚玉札長一尺二寸記文如左¶
(某)號年太𡻕(某)月朔(某)日時(某)州郡縣鄉里男女官道士(某)嶽¶
<pb:CK-KZ_JY121_01p029a>¶
先生姓名年如千嵗(某)月日時生命屬(某)嶽(某)帝君謹於玄嶽¶
高上之巖或(某處舘舍)告誓九天上受四極明科奉行道眞乞¶
注紫簡言名靑宮違盟負誓不敢希仙師北向叩齒二十四通¶
上啟¶
高靈玄虛九天大王明皇玉帝三十九眞上聖高玄萬仙道君¶
監靈使者侍仙玉郎四司五帝領眞監仙今有上學道士(某)嶽¶
先生男女姓名修承大法奉受寶經凡如干卷沉在末俗未能¶
騰身抗志玄虛遊宴靈嶽與世不别未見明科或(見科忽畧)習¶
用負越上犯天靈今依盟賚信投情委命求受(更請)寶訣凡如¶
干卷并四極明科當如明文誓身九天約當檢愼閉口奉修存¶
<pb:CK-KZ_JY121_01p029b>¶
神念眞以期神仙按如年限遇有眞文當關九天然後而傳不¶
敢輕泄妄以示人上告萬靈下告五嶽三河九源咸使知聞違¶
盟𠎝信七祖父母及(某)之身長充左右二官考履刀山食火二¶
十四獄三塗五苦萬劫敢恨惟乞啟付降授眞靈以玉童玉女¶
侍衞身形早得昇度飛行上淸諸所禁戒皆如盟文啟畢師左¶
手執經科弟子右手執信對向天而微言曰¶
上聖高玄萬帝虛微下世有願守固不移敢告明科以檢眾非¶
玉經寶訣皆如科威度身之此萬炁總歸長保天地三景齊暉¶
敢有泄漏長謝四非¶
畢弟子置信於前受經北向九拜而去北盟亦總度眾經眾經¶
<pb:CK-KZ_JY121_01p030a>¶
雖各有盟四極總統也¶
凡旡玉札用槿木淨者度事訖讀札埋於絕巖之下(若舘舍堂¶
壇可送簡山中)靑宫格受經旡信埋札告於萬靈亦不感徹備¶
信札不可不投¶
　　
*** 九眞明科旨訣第四¶
**** 中品戒罪篇¶
第一諸是後學七祖以下有殺害人命劫賊攻掠謀圖姦媱莫¶
逆之過九族交通謀反旡道(若志尙日勵首寫七玄重罪施㪚¶
功德拔出幽魂披靈己身於三光之下㪚髻叩頭三年不倦自¶
賚重化投之九江贖解前咎)¶
<pb:CK-KZ_JY121_01p030b>¶
第二己身先有重罪手殺人命及酷虐下賤殺害眾生劫掠百¶
姓謀圖姦宄九族相交𡜍妬賢能伐逆師主(若苦志吐首効功¶
施德披靈三光㪚髮叩頭三年陳謝罰信投河以贖己𠎝)¶
第三凡是學者受三奇寶文上淸祕經而輕泄目錄以示不同¶
宣露妙祕輕慢寶章(一犯至十罰功斷罪三年然後得更淸齋¶
修行過此以上皆罪結九陰也)¶
第四凡受上淸不得哭泣臨見死尸及血穢之殗(一犯至十罰¶
功斷事一年然後得依科自罰拔罪太陰更淸齋行事二十四¶
犯失經身喪)¶
第五凡受上淸不得[角/牛]近婦人行陰陽之事混染眞炁(十犯至¶
<pb:CK-KZ_JY121_01p031a>¶
二十四過犯功斷事三百日然後更淸齋修行過此亡身)¶
第六凡受上淸不得心懷賊害手行虐暴殺生行凶貪畧姦宄¶
𡜍賢妬能攻毀同炁伐敗經師(一犯至五聽罰信謝責斷事十¶
年得清齋修行所受過此至二十四身亡)¶
第七凡受上淸不得北向便曲及食五辛六畜之肉飲酒作性¶
虧道慢法疑二不專(十犯至二十四聽依科罰信謝過太陰斷¶
功一年然後聽淸齋修行所受過此身亡)¶
第八凡受上淸當依科賚信詣師告齋然後受經不得不吿盟¶
而妄披寶文凡諸常人不得輕畧竊寫及攺易聖文以意通訣¶
毁名古音自作一法(一犯至三斷功三年按科自罰同信九河¶
<pb:CK-KZ_JY121_01p031b>¶
更淸齋三十日然後得還修行過此至二十四身没鬼官)¶
第九凡受上淸當別室安高座高四尺四寸廣五尺請太上之¶
經明燈燒香朝夕禮願常爲供養不可使異炁之人冒殗履穢¶
及婦人參入室內觸忤神眞衣服屐履交關非類卧息坐起皆¶
當與物有異(犯者從一至二十四罰功斷事一年然後更淸齋¶
修行過此身亡)¶
　　
**** 下品贖罪篇¶
第一犯中品第一罪自責年竟賚金鐶九集一兩金人一形投¶
三河¶
第二賚眞珠一斤書刀一口一兩金人一形没三河¶
<pb:CK-KZ_JY121_01p032a>¶
第三金人一形眞珠一斤書刀一口沉之¶
第四中庭夜半燃三十二燈¶
第五香湯入浴於庭然二十四燈¶
第六私寶㪚乞貧民作百人食以飴飢乏¶
第七上香十斤送司學之人十處¶
第八淸油一斛於中庭然燈多少適意唯令油盡又上香十斤¶
奉有經之師¶
第九然七燈於堂前¶
九眞篇曰凡受上法而不承明科虧畧天禁罪累七祖考建一¶
身旣知改首罰貴自勵還修所受而廻又犯其考倍先此則骨¶
<pb:CK-KZ_JY121_01p032b>¶
命不合形與眞反魂與鬼伍皆不得重首復修於眞經也今五¶
品明科悟於未悟旣知而犯將何要哉奉者愼之¶
凡能受法皆願遵科科條旣眾年月積少短生修之懼不能遍¶
顧景屏營良可哀愍大慈垂教許有裁量自計所堪明順正典¶
典不可違量不可謬斟酌得所有感必通矣凡此九事有重有¶
輕包羅先後幽顯旡遺但一一行之厯𡻕方竟恐立功未周而¶
罪對奄至欲併修促日復慮建德淺微而乖科增考今取其元¶
宜可共用三年三年之中備行九事精誠之至必獲感通三年¶
旡成非中人以上不足與語上不足語上行之徒勞耳不徒勞¶
者成上眞人功德三年有成有成斯外大罪皆釋期內小過亦¶
<pb:CK-KZ_JY121_01p033a>¶
悉洗除宻而行之精謹勿慢閉口旡言驗可待矣¶
第一建齋及解投鐶之時皆用三元之日爲勝¶
第二建解投鐶之時本命之日爲佳不知年者太𡻕甲子可也¶
第三建解投珠之時六甲陰日爲善甲子之陰在癸酉他効此¶
第四建解皆用王相日時也¶
第五建解取月在東井日始終得一便好¶
第六建解用三會之日¶
第七建解用二十四炁之日¶
第八建解用八節之日¶
第九建解用成日¶
<pb:CK-KZ_JY121_01p033b>¶
若干日之齋其間行諸法旡有建解當計取所行之日依此上¶
日餘日不可妄用魔好試難明加愼之¶
凡建三年之齋或以千日爲限先屏他事計資衣食法物之具¶
同心之人皆令素定不得齋中營求脫有公私吉凶驚異破壞¶
齋體卽啟解之後更精結首謝罪𢡊障礙致闌慙愧悚惕小犯¶
可謝懴悔而已大犯不得過三犯三解後不得復建嚴愼唯謹¶
不可妄與他論凶人惡鬼嫉妬破人堅正郤邪事則濟矣¶
凡露燈遇風雨皆重爲之三過不佳罪深災重彌加首悔至誠¶
洗心限得九過須知乃停他効此¶
凡齋皆用三元謝文隨宜增損厯言九事次第勿繁解一事後¶
<pb:CK-KZ_JY121_01p034a>¶
後不須言九事之外不須有語九事之中知與不知犯與不犯¶
諦自思之知犯的謝慊欵卽洗不知漫陳亦自被原不犯而謝¶
亦旡慊也至遠而尋之旡始中來先世今世前身今身莫不犯¶
此九科謝而解之必不重犯尅日得道了然旡疑患知之而不¶
爲爲之而不精精之而不久久之必登¶
聖眞仙之高者也¶
<pb:CK-KZ_JY121_01p034a>¶
#+PROPERTY: JUAN 004
<pb:CK-KZ_JY121_01p034a>¶
　　
** 智慧要科¶
*** 思道訣第五¶
凡有玄名靑籙白簡皆自思道願奉願崇願學願得不忘須臾¶
嗜欲榮華音妓財色無之不干有之不滯能捨以歸道及化以¶
<pb:CK-KZ_JY121_01p034b>¶
玄眞思道守一不入二門此智慧之人皆可以習聖始終無異¶
永正無邪克得神仙與道寶合矣¶
　　
*** 念經訣第六¶
道本無形應感生象大象無象象妙難明故見眞文結空成字¶
戒以吉凶聖眞傳寫演說施行念之樂受受之念行行之必勤¶
勤之必久請問諮疑解紛釋滯首未曉明不負師旨無妄穿鑿¶
無敢損增不生誹毀不議竊求從師所受多少隨緣不敢泄慢¶
不敢越階越是因果因依師果後宜遍學以度羣生精記題目¶
次序分明一師未足十師百師千師萬師備足乃已不備爲中¶
小之士備者爲大士大士大宗濟度無量研尋至道洞智慧源¶
<pb:CK-KZ_JY121_01p035a>¶
始終無違身足救物克得神仙與經寶合矣¶
　　
*** 存師訣第七¶
天地布炁父母生身師君教化率入至眞煉凡成聖罰僞賞眞¶
眞仙登聖非師不成心不可師師心必敗自非上聖不得師心¶
師心之聖尙不顯言猶悉和光更相師友凡夫無師永無所成¶
成道由師師不可忘存之在心炁炁相續念念不絕與經道同¶
道寶經寶師寶號曰三尊有一不備無路昇眞存聖存師貴師¶
愛資號大智慧始終無虧克得入玄與師寶合矣¶
凡三合三寶智慧之源源因無絶攝統眾流流漂忘歸緣感發¶
悟各各執志急務還期期還建業勇猛專心反流至源號曰上¶
<pb:CK-KZ_JY121_01p035b>¶
聖能學聖者先定三生生心入眞誓不懈怠生口習誦解了眾¶
疑生身束恭非法不服服以明德解以救迷眞證無雜累亂頓¶
袪袪累保樂永劫長存生無復死故曰三生三生之事牙有前¶
後行道存神先整法服思眞習道先當正心次愼於口然後檢¶
身身口相應心又符同三合成德德著於服脫著有時與俗分¶
别內外具瞻動靜所鑒以之明德不可致虧故初建學業心憑¶
三尊口請妙經身擬法服法服之制品級各殊昇降之科大畧¶
於左¶
*** 法服訣第八¶
　葛巾　葛單衣　布褐　布裙　葛帔　竹手板　草履¶
<pb:CK-KZ_JY121_01p036a>¶
右男子受經須此法服法服者法則玄數服之行道道主生成¶
濟度一切物我俱通故名法服法者何也業也合也洗垢去塵¶
息欲靜忘專念玄宗十善爲業行止合道三界所崇以正除邪¶
故謂爲法服者何也伏也福也伏從正理致延福祥濟度身神¶
故謂爲服服得其法法得其方鍊戺登聖解諸縳纏修學之夫¶
除飾成素弗能祼袒羣衣未成拾故摭敗麄布破皮浣濯使淨¶
縫合爲衣不裁新物去泰去奢緣此補接示其條科法象炁數¶
參會二儀因爲取義思詣無爲爲此無爲合道符眞眞道何爲¶
乎濟物無滯耳初學未便治此摭敗卒復難成遇有麄布雖新¶
非嫌但令條數存擬正法童子巾闕餘物悉同年及昇冠製巾¶
<pb:CK-KZ_JY121_01p036b>¶
如法告師啟道蒙得成就禮謝三尊之恩修行齋戒之集愼勿¶
酣宴合會音聲若笙學子喬簫効秦史琴効虞舜歌習雙成韻¶
協雲璈法不禁耳世典之醮習道可停至於拜尊者感慈育盡¶
恭敬無忽畧焉(婚宦啟告儀唯昇冠)女子受道初𧟌後褐又有¶
袿䙱狀類單衣餘亦皆同受道心定治寫經書便辨法物勿使¶
有虧不得假借牽挽一時宜先製作以呈師友詳覽檢察如法¶
與不不者更易勿誤後人如法者錄須度事竟解其向衣仍著¶
法服向者之衣亦是先王法服後世轉訛是故以今師爲定今¶
師所尊老君之法老君被褐懷玉出關亦著葛巾單衣玉女侍¶
從袿𧟌褐裙聖人無迹迹有所以化人人尋聖迹然後仰合聖¶
<pb:CK-KZ_JY121_01p037a>¶
心心得自然其法最勝三洞所用大旨畧同時有所異皆老君¶
之别科耳¶
凡得道昇玄自然天衣存世所著施諸後德功行未滿人間命¶
過時服不兼身外附體附體之服單衣𢂿笥若在宦佐著所居¶
位公服先雖經仕終時在私或白衣領職亡不贈者皆單衣𢂿¶
笥不得法服法服經書符契劵錄悉還本師本師已過付保證¶
朋友及兒孫弟子堪可付者若無其人依畢竟法畢竟之法法¶
有三條一沉深淵一藏山洞一淨地焚若始終山穴或遊化人¶
間不㛰宦者並得巾褐(仍故勿新不得兼重)昔雖㛰宦過時出¶
家或夫妻共學不處榮華雖在人間與世多異亦得巾褐婦妾¶
<pb:CK-KZ_JY121_01p037b>¶
袿𧟌出家則褐女子在家修學上法時入山林合和靈藥皆得¶
被褐功行未足因緣應過雖復尸解亦同𧟌袿男則單衣和光¶
世禮與世大異者冠巾被褐不棺不槨拂山平石之上拂林深¶
樹之下單衾覆之於地亦可不須牀席太古送之曠野厚衣以¶
薪時火故火錬易銷盡後世封樹率稱人情戀慕愛著不忍棄¶
捐螻蟻狐烏終致侵犯灰土泉壤永同塵波石𥕖用蜄久已被¶
譏布囊薄襯從來見美爲道濟神形骸可忘勿營陵墓費累存¶
亡悉不得懷協靈文苟滯法服沉淪泉曲幽顯受災當别營物¶
故之方鍊度鎭尸之法轉敗爲成雖妙而苦能悟此苦迨及盛¶
年勤修道術吾我兼全吾者悟也神之别名我者俄也形之别¶
<pb:CK-KZ_JY121_01p038a>¶
號俄頃應去悟者長留留神則形住住形則神一一其形神無¶
上之士也乖離神體抑割去留轉輪方懽中眞以上也不悟而¶
分去或不分而悲傷下流之曹也上士化下下感從上身神雖¶
未便一可得兩順延年年延功積自然成一守此一者由乎才¶
明明君訓下皆當受法法服爲先先檢身也諮師請議檢於口¶
也習經研旨檢其心也檢心以經不起邪想檢口以議無復惡¶
聲檢身以服非法不行行法守一服爲其先也(一有三一眞一¶
太一又有玄一學法大殊身神裸袒矯迹激時應運顯異焦先¶
之儔不拘於服)凡貴賤男女未奉大道或已奉道未受經法皆¶
各隨方製作衣服綵素布帛豐儉適時若從俗入道受化爲民¶
<pb:CK-KZ_JY121_01p038b>¶
民有科戒未成弟子佩籙參法稟經受圖乃爲弟子服與民殊¶
初請法時深衣袴褶布巾緼褐鞾履屣屩义手手板隨其土風¶
因修漸教不卽變革籙生男者俱服單衣巾恰通著換易任人¶
古者治職其衣則同冠皆進賢後加介幘革帶囊綬笏舄備焉¶
係師入洛謂通陽官攺爲玄冠去其綬帶冠用皂紋黑羅䌝葛¶
狀如幅巾安絯揲緣簮纓相類側而著之禮玄冠不弔魏武之¶
時素爲此冠著以相弔積厯多年有中書監荀朂著經樹間爲¶
垂枝所迮遂凹其上今之愜法出乎此冠上古玄冠生於麻冕¶
帽之先幅巾而已幅巾細布四十升者幅廣二尺條長四尺五¶
寸六分其一橫而屈之縫於兩邊開下縫髻垂後覆肩𤍠則短¶
<pb:CK-KZ_JY121_01p039a>¶
之指周乎髻齋則解之加以顏帶後世儉弊升細難營絲葛代¶
充轉亦下小是以仲尼之今也純儉吾從眾但開闢之初人皆¶
肉髻有髮細短垂下蒙宻名爲寒毛毛郤於寒故以爲稱羲皇¶
之後世澆氣薄肉髻漸消毛長爲妨邊方或髽或剪中國攬而¶
鬌之稍就加飾覆以取温幅巾旣用帽仍生焉神仙肉髻細髮¶
如雲至于黃帝玄素來儀頭上霄氣峩峩通天授帝妙道奬垂¶
衣冠冠冕之興盛乎此世世異法殊因革日滋尊卑品秩其冠¶
不同堯時有觸邪之獸名爲獬豸其角並向冠又象之故名堯¶
幘著爲職任責罪治惡其間直分又名爲分漢元皇帝額有異¶
毛不欲露之復加顏帶繞邊或幘其上猶空帶結在後後遂縫¶
<pb:CK-KZ_JY121_01p039b>¶
之至王莽頭秃始覆其上上復有冠尊卑各異平天冠者古之¶
冕也賢人學士章甫華山隨世而生文武辯别自古至今道本¶
一也相傳轉訛失淸入濁殺害耽滯媱祀祈恩乖道無福邪精¶
相欺小鬼强魔亦有知見見人先善德業應興因妖云好自爲¶
己恩或人善將歇凶罰應至又僞作靈語戒其禍敗愚人信之¶
偶有斯驗不悉分明十中其一謂爲聖神求欲無已又忿無驗¶
顚倒性情喜怒無定名之爲俗俗者何也欲也促也欲滯滅促¶
故宜遣之是以大道以無欲爲妙學善之儔務少私寡慾欲與¶
少欲心已不同勸進學道服與世異世不著巾巾爲道法法乎¶
上古貴重玄風其巾有角本不枒中枒中象𢂿出自後人其前¶
<pb:CK-KZ_JY121_01p040a>¶
楕角起於郭氏後漢徵有道名泰字林宗古不應聘皆著角巾¶
林宗嘗行中途遇雨角巾折□垂時人慕德未知其故競折其¶
巾遂乃楕之有似菘葉又揲爲三梁象於進賢冠梁其數各異¶
一梁象一角獸六合同歸一角獸出二梁象二角獸獄訟正平¶
二角獸出三梁象三角獸王者法度修明三統得所三角獸出¶
諸所象者皆感德而生學道是以著之花葉之盛莫過芙蓉道¶
貴其義又象其葉焉高下大小取適隨人少髮安帶不用垂纓¶
總而言之名芙蓉巾也别有芙蕖之冠周人謂爲委貌裝製小¶
異體用大同本是諸天神聖高德之冠皆結三素紫雲或七色¶
霄霞或九光精炁自然成冠冠乎肉結通暢身神身神淸虛結¶
<pb:CK-KZ_JY121_01p040b>¶
而非礙似肉似骨似皮似血似筋似脈似有似無爲而無爲有¶
而非有非有故無累無爲故常全諸似而非皆是眞炁眞炁本¶
一化爲眾形形以合神神與形一一不相離旡復毁成是以太¶
上妙體常住玉京得道眼通自然能見凡夫肉眼豈得覩之覩¶
之由學學精必通通感之時神官降賜神物備至衣冠爲高昔¶
天眞皇人以遺帝俈茅君九錫又蒙此冠受三洞者皆得冠之¶
始學德輕不可妄著凡未受籙乃得受經習戒建得如說修行¶
自得道眞不假受籙未能全怯六道須明緣階而進宜受治籙¶
籙生道民必應送租租不送者不得治籙於租雖關旡妨受經¶
受經服異業亦殊科科異服殊陰陽相類仕者共奉一君學者¶
<pb:CK-KZ_JY121_01p041a>¶
同宗一道畫繢綵色動靜各品皆有意議别見諸書難可備憶¶
大畧應知夫冕者勉也勉勵立德免諸塵災冠者觀也德美可¶
觀物所瞻覩巾者潔也歛束潔淨通神明也帽者燾也覆燾身¶
首如雲霧也或象山林或法日月方圓大小隨位著形龍衣華¶
服明德所堪單衣通著本是深衣衣此深衣學以正心心得深¶
理終入宗源後世易從除其下齋單亦可行故予單衣公服之¶
裏仍名中單褐者遏也遏惡揚善帔者披也披道化物𢂽者歸¶
也萬福所歸一名曰裳裳者常也慮迷失道常存得常女子袿¶
䙱道繼眞䙱以防諸惡義與褐同一切諸衣効此取解至於邊¶
地遠鄉蠻夷戎狄或縱或橫亦有畫繢奉道事神亦有法服方¶
<pb:CK-KZ_JY121_01p041b>¶
俗多殊冠帽彌異或平或尖或高或下或似鳥獸或如䖝魚損¶
益雖佹標飭可知跪禮揖讓多不相同义手執笏各各隨時然¶
三皇以前歛手摽敬五帝以後執笏明恭笏者何也忽也勿也¶
軒轅之世以竹爲之長二尺四寸廣三寸厚三分飭以象骨加¶
以魚須持之於手挿筆於頭君上有命恐勿有忘是以書之使¶
勿漏失遵奉施行記之簡牘畢則拭之有事如先三代務多精¶
竹難得以材代之天子玉笏製亦微異長或三尺二尺六寸廣¶
乃同厚五分揷筆笏上挾之脇間漢初功臣諍勳勝負急論相¶
加抽笏相擊高祖使叔孫通定禮儀除其此弊乃斷笏令小咸¶
同一度長一尺二寸廣一寸六分厚三分示存書命之法不可¶
<pb:CK-KZ_JY121_01p042a>¶
致虧執之申䖍旡復相擊之用所以內外學士皆共秉持抑願¶
道君賜垂勅誨書籙修行不敢忽妄聽講之時各執經卷猶應¶
有板不可暫捐執經卷者皆以淨巾裹而勿露開則巾襯存避¶
埃塵履者何也理也非禮不動非理不行行則善理唯禮是從¶
從禮得理入道成眞舄者釋也解除滯蹤淮此而思觸長無惑¶
矣(服御七耀修行六通積久有驗炁冠身形圓光炎色妙綵自¶
然成冠及服炁皆通天履板眾飭悉是炁爲應感而成無所不¶
備是有相板之法法數小異此儀術入善方無累道也)¶
凡受經緡官皆巾單衣亦布裙褐山居出家悉鹿皮巾褐與麞¶
鹿爲羣不使野物驚異有德之士能化於人人獵在山感此有¶
<pb:CK-KZ_JY121_01p042b>¶
德獻其所蓄所蓄者皮鹿者爲勝勝以進德盡其敬心心敬可¶
引不逆其意方使其來稍如開喻爲其著之以慰其心非所苟¶
用削落裸袒㪚髮玄溜亦可與龍螭爲儔何必與麞鹿爲侶但¶
射獵之人多衣鹿皮亦欲不驚於獸此心與道本乖及其感悟¶
知道可崇解衣表懷故宜爲受先推讓之示以謙意微敘道科¶
不妄受施受施爲著唯善是修作其福田獎其感志非此之爲¶
不須皮服但著麄巾玄黃其色不欲灼灼光明指令變白不損¶
乎綵所以桂汁染之香而易辯黃裳元吉本在可通諸經名法¶
正綵並用其綵各專其事事未能專不得顯正是以挂迮黃不¶
妨精能精專雖未著之彌感督懃能深入於神府上則轉炁成¶
<pb:CK-KZ_JY121_01p043a>¶
妙服次則解褐被絳綃也¶
凡登天入洞受位三淸遊三界之外化三界之中宜須挫銳顯¶
異之時則錦帔飛靑雲光綺繡珍寶纓絡種種莊嚴宜須和光¶
示同之日則被褐懷玉帶索鼓琴同而有異異不傷同同不累¶
異是謂眞人女子治籙及初受經裙羅黃袿與男不殊絞綃布¶
葛生熟隨時若受經法俱得有帔玄黃單複布帛適人裙褐及¶
𧟌唯單無複帔及褐條各有所法然隨人長短大小相稱勿令¶
拘法法施中人至於條數一切無異男女生官不得以帔奏章¶
啟齋得道亦不得著帔讀經聽講帔皆可通女子執板禮如丈¶
夫不得平身習世跪拜咸去花釵勿用珠玉金銀眾寶悉不得¶
<pb:CK-KZ_JY121_01p043b>¶
施當以蒿角竹鐵爲釵素淨勿多每存玄聖省約在心有而不¶
滯又不得高髻盤頭長帶媚飾悉應短帶促衣小鬂下子拔而¶
垂之正前勿邪三分微鬢香油得用無過脂澤急遣冶容動止¶
正眞資質淸嚴象於仙女頽雲之髻法於玉眞芳淨之儀不得¶
著巾冠不得傅粉黛山林著褐鹿皮麄布草履屩等與男亦同¶
寒則著帽行縢履通祈請脫帽勿服絮巾夫妻官學道世兼弘¶
靑𧟌素要紅紫爲裙位德尊宿紫素並行紅綘縹綠紋縵旡嫌¶
紋則㪚花九躡勿用仙人獸形錦綉韜綺畫纈織成暎刻鏤薄¶
皆不得施法服如科神童侍衞不得法者鬼反害人朝禮讀經¶
齋戒祈請問訊師宗皆得著之朝廷往來弔喪問疾園苑遨遊¶
<pb:CK-KZ_JY121_01p044a>¶
溷濁之處路陌之間並不得著出家山居終身著之蹔出人間¶
亦不須變旡忌穢淹不擇憂勞弊則更新補接唯淨同學共志¶
亦得相給或故作新好供奉師友及諸道義門徒賜乞隨時先¶
應啟告啟告三寶陳有兼長某人今旡請以周急神童付授幽¶
顯分明如此玄復可得施與受者禮道啟告蒙遺然後著之慙¶
荷在心不得誇耀欣喜爲奇彼其之子不稱其服著之戰懼如¶
臨深淵法雖麄布熱則輕疎勿貪細滑華靡在身違法有災各¶
宜恭愼裙襦衫等人人所諳褐帔條制世少能究精詳今記兼¶
諮明師也¶
　　
*** 擇師訣第九¶
<pb:CK-KZ_JY121_01p044b>¶
夫欲擇師諦思自然自然之理有陰有陽陽貴陰賤勢運相成¶
成旡貴賤平等一元元炁旣散求合未諧男尊女卑元由謙讓¶
能勤謙讓雖女成尊謙讓不勤雖男成賤賤而知勤德崇由讓¶
導物還宗宗主最貴貴之爲尊尊在乎道可以人旡貴賤道在¶
則尊尊道貴德必崇其人其人體道含德厚湻雖是女子男亦¶
師之父師其子君師其臣奴婢僕使僮客夷蠻道之所在緣之¶
所遭高下雖殊皆當師事勿以迹賤而廢其道不可居貴自高¶
失德人多滯貴蚩鄙卑賤道破此迷多託猥陋或出異域麄醜¶
其形或謬其語或毁正經猖狂俶儻穢濁旡常感激眾滯明者¶
悟之闇者疑亂見者醉昬醉昬非眞所致疑亂本是俗常常俗¶
<pb:CK-KZ_JY121_01p045a>¶
流宕去源轉遼學道反之知常曰明也¶
　　
*** 爲師訣第十¶
夫爲人師精守玄一一爲萬宗不得有漏來者無郤賦道隨堪¶
採察其志奬厲其緣祛遣其滯發暢其才顯明其德品次其功¶
能否旡謬人神協和常居謙退旡兆矜誇將護一切莫生怨根¶
斷絕惡本增長善源愼勿空言言依經誥演議明法幽顯令通¶
彼我旡惑疑忌永忘塵疵旣遣神靈往來萬願日新一切咸濟¶
志行此道存文五千文千雖五義冠旡央先代相傳師資叵計¶
今之所遵十天大字神仙人鬼共所歸宗文同數等旡有一異¶
但感者未齊應者微革河上章句係師想爾轉字會時立題摽¶
<pb:CK-KZ_JY121_01p045b>¶
議始殊終同隨因趣果洞明之師諦宜宣誥其大字以數入道¶
故先言五千而後云經想爾以道統數故先云經而後言五千¶
河上道數相涉故分經以及文品章爲第句各有應焉妙思之¶
儔研期感應勿互舛亂筌蹏也五千文包羅僃周眾經祖宗三¶
洞支條先分後合終歸道德乃極一源也人生多端大階三品¶
小中至大大洞大上中小之士所濟者安才智洪纎大者常少¶
所以眾聖先出小法三皇先身然後及物物乃是大非小才之¶
始始於修身自得入中從中至大故有三洞洞神洞玄洞眞是¶
也師三洞可爲大師一二洞間小師而已勿自嗊嗃虛言吾大¶
夫實大者時所不須觀方設教亦託爲小小中二法化物爲急¶
<pb:CK-KZ_JY121_01p046a>¶
物多小知不可與太牢饗孩兒慈母所不任也乳哺薦雄壯聖¶
師所不爲矣¶
三洞之根在三千三洞之技技出旡量中國四夷處處敷陳源¶
旨不異流迹不同鬼神人物各有文字或單或複或少或多或¶
音同義異或音異義同或興或廢或實或虛師當精詳隨感示¶
應至誠可就者指訣付之緣未頓得者片滴與之不可非其人¶
妄開是其人强閉閉開取感感應旡疑然後可傳有疑急止不¶
宜斥言者方便迂延一依師訣勿溺情致災也¶
上學之士輕財重道下俗之人輕道重財財累身命多藏厚亡¶
是以聖師行道散財財去道降積德長存長存不亡旡復所待¶
<pb:CK-KZ_JY121_01p046b>¶
則非所須有則利物富有四海故嘗旡累明者達斯旡滯財矣¶
然學未成眞實未旡待待衣及時法物所須皆當運力用天之¶
道分地之利行師之法非法不取非力不求非道不用此上學¶
之士也學未得道當須衣食衣食不能令人得道急宜稍損以¶
營法忍飢與寒少時爲苦從法得道永保當樂前劫後劫旡窮¶
聖人莫不因兹以成上德且捨財是其一源至用復有三議一¶
者神官所須二者因物示理三者去色消殃此之三議不可攺¶
易不可減增亦不可闕弟子貧窮不能頓辦而心行超眾師爲¶
奏言今闕後補不敢有違若廕門內身命委師旡有私財師爲¶
代出若神師重降攺闕隨宜一依凡師不得輙易愼勿私除以¶
<pb:CK-KZ_JY121_01p047a>¶
爲己惠又勿增益以要他財神官所須及非明義不能消殃更¶
致結考誤人失道嚴加愼之上學之人不妄爲師自非眞聖道¶
德僃周不得化一人叨居師位世衰道隱眞聖潛藏末運人麄¶
不能招致其間自有中人以上企及上學得聖經圖雖未通達¶
當相奬成先覺教後遞爲師資尺有所短寸有所長尺短師乎¶
寸長寸長不得凌乎尺短凡未能圓足必各有所長前受後請¶
更相師友自量旡片勝彼彼投則固讓之辭不獲已說度就他¶
不得貪其財力空留爲榮誇云已有終後遂旡彼此相誤求吉¶
得凶矣凡爲大師容納一切來旡所郤去旡所追旡偏旡黨存¶
公屏私賞善罰惡不濫不侵往反眷屬旡親旡疎愼言少語旡¶
<pb:CK-KZ_JY121_01p047b>¶
分誚譏彼醜見加以美相報華素取中矯門隨時弟子多端簡¶
試勿亂有至心樂道者或慕榮利者或苟求衣食者或上逼不¶
獲已者或邪諂求異同者如此之流宜分别之抑之引之防之¶
處之不使爲災或有帝王爰及將相豪雄凶暴恃力乘威廹脇¶
覔法者方便對之釋之解之辭之避之旡令致害也逆備有術¶
諦宜遵行之爲師之遵如父如兄爲資之體如弟如子吉凶是¶
同不得相負從師則合背師則離離旡追怨之言合旡過美之¶
語與奪必當幽顯唯平不得虛張功過乖實妄謟毁譽任心違¶
道師資連禍皆招重災男女不得私受尊卑不得混同住止有¶
異行道有殊各依科典虧卽考臻有來投者覈問由來必非叛¶
<pb:CK-KZ_JY121_01p048a>¶
師又非邪逸口墨誓辭保舉知識然後可容不得謾昧有疑檢¶
問須實乃停有虛詐者慰喻遣之或久經接事求進新階或未¶
宜便與或旡以與之悒悒欲去隨時發遣不得禁固拘錄傷和¶
妬道破德誤人失眞妄欲去者善誘留之不可止者又勿苦停¶
是其緣淺功不能深哀矜旡恚法事存之如此陰德成上眞也¶
凡在動境守靜未篤雖學寡欲不能旡私私則生過過有淺深¶
師自知過歸悔三尊禮懴洗心誓不二弟子有失隨事罰之或¶
言或杖或禮或閉目限多少依太眞科罰以督怠使其攺惡制¶
伏心形令其思善不得忿恨退責遷怒怒責不已師反受災能¶
不懷憾更加善言解譬勸勵則亨利貞弟子有過或不自知知¶
<pb:CK-KZ_JY121_01p048b>¶
或故犯小大宜詳可怒則重申明誡文不可置則施行楚默失¶
儀懈慢謬誤遺忘皆是小愆不足深譴欺罔媱盗此爲大尤嚴¶
加重責以絕惡根受罰旡怨後能自新斷功限竟欲還服膺或¶
經委遁反迷歸門皆當接納更布德音又犯復責不得過三三¶
犯之後師不得容移之四遠普勿採錄凶暴醜逆者公法剪之¶
可漸防萌不致巨惡惡者不化聖所未知要當內外禁衞以術¶
禦之旡令發越辱道毁神凡能攺悔雖大可赦不能悛易雖小¶
勿弘欺罔媱盗革則還善善積成眞故舋自洗滌本欺罔於先¶
生蔡經有欲於神女龍威竊夏禹之寶書東方朔偷王母之桃¶
實並旡累於得道皆由能改之所招也諸爲大師防資邪始不¶
<pb:CK-KZ_JY121_01p049a>¶
可遏者肆則治之許其令終三故有限嚴戒其資不可恃此效¶
尤覆軌一則已其二三之恩難必覬矣¶
師抱一其迹有三三迹隨世世有不同不同雖多畧歸三品一¶
曰動靜二曰心靜三曰眞靜動靜者建立館治繕寫經圖申明¶
要教宣暢玄風來則訓之勸而不苦去則誨之導而弗牽退者¶
時引進者時抑抑引取中迴動還靜反者道動入靜根守此能¶
篤利物濟身明之者鮮用戸牖之旡也心靜者道德內充行方¶
布術履世厯山神仙遊集救度眾生託形凡庶出入市朝薄官¶
易黜潛化有心觸之則色斯舉矣會之則應感來儀密受奇方¶
功成身退或出或處測之者希用埏埴之旡也眞靜者愛身保¶
<pb:CK-KZ_JY121_01p049b>¶
神不滯不洿秉法執中不屈不折匡世救時唯嚴唯功可濟則¶
濟不可則捨適彼樂土毗輔諸方計日尅時旡虧旡替周厯四¶
遠帝君以下至於兆庶教之喻之不憇不休運昇乃已人莫之¶
知用三十輻之旡也弘此三旡成一妙有上學之師於兹乎在¶
也¶
<pb:CK-KZ_JY121_01p049b>¶
#+PROPERTY: JUAN 005
<pb:CK-KZ_JY121_01p049b>¶
　　
** 師資行事¶
　　
*** 書經訣第十一¶
凡得經有已皆應更書先者爲鎭供養而已今所寫治精加校¶
定豐財足力各立三通一爲長鎭一爲供齋一爲研習研習者¶
嘗自隨所住室中别置格上躬自出入不得使他若家人弟子¶
<pb:CK-KZ_JY121_01p050a>¶
同炁至心可得使之亦勿全委非其故爲怠慢學淺識解未精¶
或致忤禁彼此受殃明詳謹愼納吉防凶寫經之時皆修淸齋¶
法當手書與師易本或在門伏膺雜役不暇自書或未閑筆墨¶
或遲拙不精富者可以金帛顧人貧者聽得傭夫聚直必借妙¶
迹不可苟營文字訛謬圖象失形並有考罰福豈爰臻經中有¶
圖圖或别卷各有侍官典圖眞吏玉童玉女與經畧同不可逐¶
易避難起經棄圖象誤許洗治一𥿄不過三處簡素一𥿄亦不¶
過三過三皆易火淨所誤連染剪齊首軸帶袟囊藴巾帊厨箱¶
令堅完淨而已不得過華世間教化化世捨華華未能捨權制¶
用華使世間人損俗華麗華麗供法漸識素方得素後華自然¶
<pb:CK-KZ_JY121_01p050b>¶
不壞不求自得不爲自成自然而然莫能使之不然緣素果此¶
勿滯俗華臺堂行裝各有豐儉富貧相稱不得强爲富者强陋¶
貧者疆華華奢陋儉皆乖道制道制貴中內外相應非意去失¶
首謝愆尤淸齋懴悔各依太眞之科久壞攺易具如太眞之法¶
香燈禮拜尊修唯精精必成聖與道合眞也¶
　　
*** 啟告訣第十二¶
弟子因緣憑師請法宜傳付者先使寫經圖錄已竟擇日結齋¶
齊時啟告大畧如左¶
齋法雖多皆准三元三元齋科包羅諸法授受上經同用上元¶
其間所啟事源隨時消息攺易簡要勿繁也¶
<pb:CK-KZ_JY121_01p051a>¶
凡齋啟告先治辭牒不可闇漫率畧千眞爲牒之宜先稱(某)國¶
號(某)年太𡻕(某某)月朔(某)日(某)時(某)州郡縣鄉里(某)位男女官¶
祭酒道士先生眞人元君夫人姓名今於(某)州郡縣鄉里山舍¶
治館宫府第宅就(某)州郡縣鄉里男女道士法師姓名受大洞¶
眞經目錄如左¶
洞眞部卷第如干以次書之緣都得者謹依第至後緣徧得者¶
未宜并授隨宜出之不須卷第直舉篇名多少依實一二條之¶
右如干卷今對齋啟告傳度謹牒¶
(某)州郡縣鄉里(某)位姓名辭幸籍善緣𡻕奉玄極參受寶文誠¶
懽誠慰妄以短命志願長生貪進忘退遭逢嘉辰乞請受前件¶
<pb:CK-KZ_JY121_01p051b>¶
如干卷依科交賚(某)等如干種法信奉辭以聞伏願¶
師君賜垂許誓心修行不負師道有違之日自分風刀不敢有¶
怨一依明科謹辭¶
　　太𡻕(某某)月日時於(某)山舍奉¶
　　
*** 傳諱訣第十三¶
凡傳經寶要在存師師之所師所師之師三人鄉居男女位號¶
姓名字年傳經處所付授弟子黃素書之佩帶自隨不可去失¶
去失謫罰皆如太眞之科不常帶者附著經中别以巾藴裹結¶
令堅師所師玄師師靑童大君又有小君存此二君禮願如法¶
　　
*** 法信訣第十四¶
<pb:CK-KZ_JY121_01p052a>¶
法信出科科與經異師師口訣各有因緣時科事革所以不同¶
愼疑或從師施行若无師者啟玄有儀依格出信不得有違卷¶
卷别受科科稍傳經科相參師資量准雖以輕易重以易除難¶
要當思想物儀不乖其方因緣能得頓受者所用如左¶
一上金九兩¶
二紫錦百二十尺¶
三五色紋繒各四十尺¶
四白素一千二百尺¶
五紫紋二十四丈¶
六命綵支干相入紋繒隨年疋丈尺¶
<pb:CK-KZ_JY121_01p052b>¶
七五色絲各三斤¶
八五種香各九斤¶
九玉龍玉魚各三軀¶
十金龍金魚各五軀¶
十一玉鴈玉羊各一軀¶
十二金鴈金羊各一軀¶
十三玉札三枚¶
十四金鐶銀鐶各九雙¶
十五眞珠如梧子大三百六十枚¶
十六五色綿各依方斤數¶
<pb:CK-KZ_JY121_01p053a>¶
十七大度𥿄三百六十幅¶
十八筆五雙¶
十九龍頭書刀五枚¶
二十紫蓋紅裹一張(三副朱染頭子金銀交具)¶
二十一靑蓋碧裏五張(三副烏染頭子牙銅交具)¶
二十二明鏡一面(經尺者不得或九寸)¶
二十三法服冠履手板一具(精麄取中新淨香潔)¶
二十四淨罌與盤各一枚金銀銅瓦夾紵隨時¶
右二十四種(某)受經法信此二十四物各有所應積聚營之不¶
得闕一窮地之鄉許用他物准類充補擬議勿乖又无卽充可¶
<pb:CK-KZ_JY121_01p053b>¶
注今闕(某)物須受法之後營覔補備¶
結齋之始投辭之初便應備辦諮啟師尊有无注奠都定書之¶
續置經目之後連在辭文之前啟告之初并讀至後臨度經時¶
出官奏表又具言之愼勿忽畧也¶
師受此信依按明科施用必得其所彼此共保成眞若應玄盟¶
亦按此法准採金書之後㪚施之儀經書不具勿用此訣大人¶
上志精詳遵承也¶
　　
*** 太眞九科第十五¶
太上太眞王制科成諸法布在眾經或前或後覽者不别宜尋¶
本文本文三卷師之所祕得之宻習爲天人師今此大要摽畧¶
<pb:CK-KZ_JY121_01p054a>¶
有九九天眞人共所遵用教化无之動靜䧟咎若有賢明智慧¶
之士求受寶經當示以要律授受之宜依用九條觸類求之无¶
所不具自非體眞勿妄增損三洞眾經共准依按太極眞人西¶
城王君仙公卿士高才大人皆寶秘之愼無泄矣¶
第一科曰齋竟授戒授戒之後按儀傳經傳經之年卽爲期限¶
限以制心期以見道道爲眾妙之主觀妙必覩其宗除欲爲上¶
少欲次之深淺隨才優劣依德德量无崖大分有六第一四萬¶
劫第二四萬年第三四千𡻕第四四百齡第五四十載第六正¶
四周周劫限竟得傳一人至乎九人明道之尊德之貴也運促¶
時急大慈廣救遇賢便傳不拘定數但初受須微限中求驗若¶
<pb:CK-KZ_JY121_01p054b>¶
朞內逢險爲凶所逼智力不能化遜須以避災所得之旨在乎¶
心中无滯卷軸致傷玄眞若威勢所制使迫脅本自度後能治¶
彼以全初志者乃可請師蹔順彼意不能如此以死絶之愼勿¶
殺辱本師毀棄正道若智力不能辦勿强云欲治之不度德不¶
量力滅身命无成功徒增罪耳善宜三思若意外去失不自覺¶
知或劫賊所掠弗測存亡皆長齋懴悔捨身命財憑師積年竭¶
盡單欵无生怨怠乃更受之受之三失勿復苟受宜加懴悔至¶
到感靈然後更受必登道眞无感徒受受終无所成爲後作因¶
受勝不受受之不已心神轉易初雖无成終亦得道¶
第二科曰受經之後諦尋師訓含光內皎不得炫燿年限旣竟¶
<pb:CK-KZ_JY121_01p055a>¶
乃得傳賢賢不易有不可妄傳非其人彼此風刀上延先祖下¶
建子孫惡深絕種長充鬼徒若限內有災或家門喪死公私鬬¶
諍血傷牢獄水火盗賊重病轗軻年限雖過不得傳人正當謝¶
罪懃立善功告樂如期乃可有授若三尊夀考運數昇度或非¶
罪无辜橫羅縲紲此皆无妨依期得傳¶
第三科曰信素證心炳發妙義必令精好以理得之正分所辦¶
撰蓄宻營不可誇談勿生恡惜愼莫邪求換乞强索竊畧所得¶
自以爲功更增咎謫无福可期師受善用三分之一分爲弟子¶
營齋助贍香油經籍一分救諸山栖幽苦一分供師法服精麄¶
奉給三尊不得私㪚㪚之依法无起慳心不可貪聚招禍累身¶
<pb:CK-KZ_JY121_01p055b>¶
損道辱法取誚人神權急偏濟時宜并用先啓三寶後計補充¶
有違招考竊盗律論(靈皇同壇者依十二科法)¶
第四科曰受經之後仕禮无虧若遭病急非意公私事礙致闕¶
廻後卽謝啓悔慙悚竭洗丹衷若浮游淫泆逐樂驕慢違替之¶
舋長䧟酆都¶
第五科曰法應是齋未能者擇其吉會申其誠心年有六月月¶
有十直又不能全者朔半及晦四時八節本命生日隨所堪修¶
不可都廢廢則无功忘道棄法招延凶災非意破齋卽應懴謝¶
重犯不悔後墮魔羣興之无懈不破不退存道揚法物我兼通¶
成聖有期受號玄德(長齋月正月三月五月七月九月十一月¶
<pb:CK-KZ_JY121_01p056a>¶
一年六月月皆用奇因陽之盛建陰之功功屬各有日一月直¶
十辰一八十四十五十八二十三二十四二十八二十九三十¶
日)¶
第六科曰齋讀經戒諳練誦習講說宣明日求妙解解必行之¶
勿犯所解犯卽懴謝不可重爲行坐存文不得怠忘若隱閉自¶
知欺罔人物不戒成敗嬾答諮疑厭問嫉勝漫瀾詭辭或虛解¶
詐知嗊嗃誤眾破壞文句增減篇章妄造邪議苟生異端違眞¶
越正皆致深殃¶
第七科曰宣揚經戒建德立功濟人成已勸化爲上執正開通¶
无生矯假方便利益須智慧才才未深達不可輕行乖方便體¶
<pb:CK-KZ_JY121_01p056b>¶
便入妄言但依實指引導同心俱歸師門看經讀戒證明妙理¶
起發善心使預齋觀化令聞見福緣歡喜相順和而成功不得¶
呵責忿激增愆譬喻誘進弗可强牽將護節量剛柔取衷一與¶
奪種種潤之確迷不轉哀矜勿恡慈悲无已不生棄心得善知¶
識誓俱登玄貴師愛資克果上眞¶
第八科曰師愍弟子平等一心无所偏頗賞罰必明罰以止惡¶
賞以勸善纎毫无遺㳙芥勿謬謬偏被災幽顯重考¶
第九科曰弟子恭愼事師无二寡動少言沉懿靜篤伺候師顏¶
諮稟妙訣思樹効績輔讚三寶專心竭力奉命便行水火不避¶
遠近弗辭疑卽啟審許革則悛不許仍從有殞无避師試弟子¶
<pb:CK-KZ_JY121_01p057a>¶
令其心堅登道入眞階級優劣使其識悟日分所之督勵彌精¶
克弘至道凡師威神薄不可妄試人聖明之師試无損敗吉凶¶
逆順一隨明師若遭惡師法无惡惡由已招死不得怨正應自¶
責改往修來若猶豫疑師不宜奉事事則順從不得爲逆逆則¶
失道永嬰塗炭明各愼始勉勗令終¶
右九科九宫眞人申明此要十方已得道无量大聖眾咸共遵¶
行拯度一切¶
<pb:CK-KZ_JY121_01p057a>¶
#+PROPERTY: JUAN 006
<pb:CK-KZ_JY121_01p057a>¶
　　
** 齋戒要訣¶
　　
*** 爲同義救厄疾謝罪請福齋出官訣第十六¶
師徒長齋无事不解有人告急皆啟解齋人來及往皆依科制¶
<pb:CK-KZ_JY121_01p057b>¶
三元出官常所施用貴賤疾厄公私非常悉備壇堂及得密室¶
或在閑庭或就山水白日夜半隨時量宜唯貴淸淨不雨不風¶
不寒不𤍠不喧不驚或積風雨時應𤍠寒不得避之要存隱寂¶
壇庭立幕門門周席經座香桉然燭連燈三十二人出嗽咒一¶
如常法出官異於三元今書立成爲主如左出官儀¶
謹出臣(某)妾等身中无爲直齋左右功曹各百二十人出¶
无爲輝神太初直齋功曹百二十人出¶
无爲太極直齋功曹百二十人出¶
无爲太素直齋功曹百二十人出¶
高上玉淸元皇直齋功曹百二十人出¶
<pb:CK-KZ_JY121_01p058a>¶
无極玉淸玄上直齋功曹百二十人出¶
无極太淸三十六直齋功曹百二十人出¶
高上玉淸洞虛直齋功曹百二十人出¶
玉淸紫虛南上直齋功曹百二十人出¶
玉淸虛明直齋功曹百二十人出¶
无上太眞直齋功曹百二十人出¶
玄虛洞寶君直齋功曹百二十人出¶
无上正平君直齋功曹百二十人出¶
无上太平君直齋功曹百二十人出¶
无上正眞君直齋功曹百二十人出¶
<pb:CK-KZ_JY121_01p058b>¶
无上明威君直齋功曹百二十人出¶
紫淸北玄君直齋功曹百二十人出¶
无爲揮神執整直齋功曹百二十人出¶
紫淸南朱直齋功曹百二十人出¶
无爲度世直齋功曹百二十人出¶
紫淸西華直齋功曹百二十人出¶
无極太虛直齋功曹百二十人出¶
紫淸東明高上直齋功曹百二十人出¶
无爲安國直齋功曹百二十人出¶
紫淸中元皇道直齋功曹百二十人出¶
<pb:CK-KZ_JY121_01p059a>¶
无爲安民直齋功曹百二十人出¶
紫淸五靈直齋功曹百二十人出¶
紫淸三元直齋功曹百二十人出¶
玉淸大洞直齋功曹百二十人出¶
高淸四極直齋功曹百二十人出¶
玉淸玄洞直齋功曹百二十人出¶
玉淸洞眞直齋功曹百二十人出¶
玉淸太帝直齋功曹百二十人出¶
高淸上中黃直齋功曹百二十人出¶
上淸玉晨大道直齋功曹百二十人出¶
<pb:CK-KZ_JY121_01p059b>¶
高上紫映直齋功曹百二十人出¶
上淸洞玄靈寶直齋功曹百二十人出¶
上淸洞眞天寶直齋功曹百二十人出¶
上淸洞神神寶直齋功曹百二十人出¶
上淸高虛君直齋功曹百二十人出¶
上淸太微天帝君直齋功曹百二十人出¶
无上黃老直齋功曹百二十人出¶
太上太一北君直齋功曹百二十人出¶
太一北君洞玄監齋功曹百二十人出¶
洞天三皇上帝直齋功曹百二十人出¶
<pb:CK-KZ_JY121_01p060a>¶
上淸九道高元直齋功曹百二十人出¶
上淸八素直齋功曹百二十人出¶
上淸龜臺九靈三母直齋功曹百二十人出¶
无上五老直齋功曹百二十人出¶
上淸飛神中央黃老直齋功曹百二十人出¶
无上九老仙都直齋功曹百二十人出¶
上淸東霞扶桑直齋功曹百二十人出¶
无上依公直齋功曹百二十人出¶
上淸金闕後聖直齋功曹百二十人出¶
无上黃元直齋功曹百二十人出¶
<pb:CK-KZ_JY121_01p060b>¶
上淸東海靑華小童直齋功曹百二十人出¶
高上直齋功曹百二十人出¶
上淸二十四帝統仙直齋功曹百二十人出¶
高上直齋玉童百二十人出¶
无上直齋百僚功曹百二十人出¶
高上直齋玉女百二十人出¶
无上丙節直齋功曹百二十人出¶
无上直齋僕射百二十人出¶
无上直齋都官僕射百二十人出¶
无上直齋三官僕射各百二十人出¶
<pb:CK-KZ_JY121_01p061a>¶
无上直齋刺姦僕射百二十人出¶
高上直齋都候僕射百二十人出¶
高上直齋糺察僕射百二十人出¶
无爲直齋都統僕射百二十人出¶
无爲直齋元靈僕射百二十人出¶
上淸直齋僕射百二十人出¶
无上直齋僕射百二十人出¶
太帝直齋僕射百二十人出¶
太一直齋僕射百二十人出¶
靈寶直齋僕射百二十人出¶
<pb:CK-KZ_JY121_01p061b>¶
天寶直齋僕射百二十人出¶
神寶直齋僕射百二十人出¶
太一直齋洞章僕射百二十人出¶
元父直齋僕射百二十人出¶
玄母直齋僕射百二十人出¶
黃元直齋僕射百二十人出¶
太平直齋僕射百二十人出¶
五老直齋僕射百二十人出¶
无爲直齋領天百二十曹僕射百二十人出¶
无上直齋无先僕射百二十人出¶
<pb:CK-KZ_JY121_01p062a>¶
玉淸无上王直齋僕射百二十人出¶
元始王直齋僕射百二十人出¶
无上九天王直齋僕射各百二十人出¶
无爲記仙直齋僕射百二十人出¶
无上倒地直齋僕射百二十人出¶
高上更生直齋僕射百二十人出¶
无上大劫直齋僕射百二十人出¶
无上黃樂直齋僕射百二十人出¶
无上太玄直齋僕射百二十人出¶
无上小劫直齋僕射百二十人出¶
<pb:CK-KZ_JY121_01p062b>¶
无上總統謁者直齋僕射百二十人出¶
高上破敵直齋僕射百二十人出¶
无爲太和直齋僕射百二十人出¶
无上六合直齋功曹僕射百二十人出¶
无爲勇平直齋功曹僕射百二十人出¶
无上承上天直齋功曹僕射百二十人出¶
无上伐逆直齋功曹僕射百二十人出¶
无爲直齋黃鉞功曹僕射百二十人出¶
无上統羽林直齋功曹僕射百二十人出¶
欝單无量天王直齋功曹僕射百二十人出¶
<pb:CK-KZ_JY121_01p063a>¶
上上禪善无量夀天王直齋功曹僕射百二十人出¶
上監天王直齋功曹僕射百二十人出¶
寂然兜術天王直齋功曹僕射百二十人出¶
不驕樂天王直齋功曹僕射百二十人出¶
應化聲天王直齋功曹僕射百二十人出¶
梵寶天王直齋功曹僕射百二十人出¶
梵摩夷天王直齋功曹僕射百二十人出¶
波梨答惒天王直齋功曹僕射使者百二十人出¶
玉淸上眞王功曹僕射百二十人出¶
玉淸上眞王功曹僕射使者百二十人出¶
<pb:CK-KZ_JY121_01p063b>¶
玉淸威上王功曹僕射使者百二十人出¶
玉淸平天王功曹僕射使者百二十人出¶
紫淸虛无王功曹僕射使者百二十人出¶
紫淸虛无王功曹僕射百二十人出¶
玉淸領仙王功曹僕射使者百二十人出¶
玉淸寶靈王功曹僕射使者百二十人出¶
玉淸九幽王功曹僕射使者百二十人出¶
皇虛八正王功曹僕射使者百二十人出¶
玉淸九天王功曹僕射使者百二十人出¶
玉淸洞變王功曹僕射使者百二十人出¶
<pb:CK-KZ_JY121_01p064a>¶
玉虛謄觀王功曹僕射使者百二十人出¶
紫淸上歸王功曹僕射使者百二十人出¶
高淸條上王功曹僕射使者百二十人出¶
高淸慧上王功曹僕射使者百二十人出¶
高淸超上王功曹僕射使者百二十人出¶
高淸領訣王功曹僕射使者百二十人出¶
上淸虛上王功曹僕射使者百二十人出¶
上淸察上王功曹僕射使者百二十人出¶
高穹上皇王功曹僕射使者百二十人出¶
高皇太上王功曹僕射使者百二十人出¶
<pb:CK-KZ_JY121_01p064b>¶
高淸糺事王功曹僕射使者百二十人出¶
上皇高皆王功曹僕射使者百二十人出¶
上皇攝正王功曹僕射使者百二十人出¶
上高九夷臨察王功曹僕射使者各百二十人出¶
皇虛均上王功曹僕射使者百二十人出¶
高上西司功曹僕射使者百二十人出¶
高玄德王功曹僕射使者百二十人出¶
紫淸北上王功曹僕射使者百二十人出¶
紫淸中元王功曹僕射使者百二十人出¶
玄虛安國王功曹僕射使者百二十人出¶
<pb:CK-KZ_JY121_01p065a>¶
玉淸依上王功曹僕射使者百二十人出¶
玉淸素上王功曹僕射使者百二十人出¶
玉淸懷上王功曹僕射使者百二十人出¶
玉淸念國王功曹僕射使者百二十人出¶
玉淸廻上王功曹僕射使者百二十人出¶
玉淸丙上王功曹僕射使者百二十人出¶
无爲直齋使者百二十人出¶
玉淸樂觀王功曹僕射使者百二十人出¶
无上太玄直齋使者各百二十人出¶
无上直齋使者百二十人出¶
<pb:CK-KZ_JY121_01p065b>¶
无爲直齋監齋使百二十人出¶
无爲直齋監章使者百二十人出¶
无爲黃元直齋使者百二十人出¶
太一直齋使者百二十人出¶
高上直齋使者百二十人出¶
太一直齋奏章使者百二十人出¶
太一直齋奏章謁者百二十人出¶
太一直齋御章使者百二十人出¶
太一直齋奉章使者百二十人出¶
玉淸直齋使者百二十人出¶
<pb:CK-KZ_JY121_01p066a>¶
靈寶直齋使者百二十人出¶
无上直齋直事使者百二十人出¶
无上直齋監齋使者百二十人出¶
无上直齋糺事使者百二十人出¶
无上直齋羽衣直事使者百二十人出¶
无上直齋奏章從事百二十人出¶
无上直齋御章從事百二十人出¶
依公直齋使者百二十人出¶
三五赤天直齋伐逆使者百二十人出¶
无上直齋監齋使者百二十人出¶
<pb:CK-KZ_JY121_01p066b>¶
无上直齋都官使者百二十人出¶
无上直齋奏章謁者百二十人出¶
玉淸二十四帝總攝直齋使者各百二十人出¶
无爲揮神都督天百二十曹直齋使者各百二十人出¶
玉淸无上天王直齋使者百二十人出¶
太眞王直齋使者百二十人出¶
太帝直齋使者百二十人出¶
无上都督百二十曹使者各百二十人督諸官各佩羽衣朱陽¶
之幘九德之冠出¶
无爲揮神兵馬九億萬騎出¶
<pb:CK-KZ_JY121_01p067a>¶
无爲太始兵馬九億萬騎出¶
无爲太初兵馬九億萬騎出¶
无爲太極兵馬九億萬騎出¶
无爲太素兵馬九億萬騎出¶
玉淸兵馬九億萬騎出¶
太帝兵馬九億萬騎出¶
高上兵馬九億萬騎出¶
紫虛兵馬九億萬騎出¶
玉晨兵馬九億萬騎出¶
紫淸兵馬九億萬騎出¶
<pb:CK-KZ_JY121_01p067b>¶
紫陽兵馬九億萬騎出¶
三皇兵馬九億萬騎出¶
五老兵馬九億萬騎出¶
九老兵馬九億萬騎出¶
太上兵馬九億萬騎出¶
无上羅網兵馬九億萬騎出¶
无極都官僕射兵馬九億萬騎出¶
无爲羽林兵馬九億萬騎出¶
无上熊羆督賊兵馬九億萬騎出¶
无上三官僕射兵馬九億萬騎出¶
<pb:CK-KZ_JY121_01p068a>¶
无上刺姦僕射兵馬九億萬騎出¶
无上勇平兵馬九億萬騎出¶
无爲交戰兵馬九億萬騎出¶
无爲王方兵馬九億萬騎出¶
元靈兵馬九億萬騎出¶
无爲正平兵馬九億萬騎出¶
无上至平兵馬九億萬騎出¶
无上順平兵馬九億萬騎出¶
无上都平兵馬九億萬騎出¶
无上金剛騎九億萬騎出¶
<pb:CK-KZ_JY121_01p068b>¶
淸微天兵馬九億萬騎出¶
太赤天兵馬九億萬騎出¶
禹餘天兵馬九億萬騎出¶
梵寶天兵馬九億萬騎出¶
鬱單无量天兵馬九億萬騎出¶
化應聲天兵馬九億萬騎出¶
上監天兵馬九億萬騎出¶
禪善无量夀天兵馬九億萬騎出¶
梵摩迦夷天兵馬九億萬騎出¶
波梨答惒天兵馬九億萬騎出¶
<pb:CK-KZ_JY121_01p069a>¶
兜率天兵馬九億萬騎出¶
不驕樂天兵馬九億萬騎出¶
无上九天兵馬九億萬騎出¶
无上破敵兵馬九億萬騎出¶
无上伐逆兵馬九億萬騎出¶
无上刑神兵馬九億萬騎出¶
无上收神兵馬九億萬騎出¶
无上八威兵馬九億萬騎出¶
无上三五交戰收神兵馬九億萬騎出¶
无上天丁力士九億萬騎出¶
<pb:CK-KZ_JY121_01p069b>¶
无上天部甲卒九億萬騎出¶
无上雷公霹靂九億萬騎出¶
无上風伯雨師九億萬騎出¶
无上前部驅除大將九億萬騎出¶
无上後部大將兵馬九億萬騎出¶
无上虎賁中郎將九億萬騎出¶
无上黃鉞將九億萬騎出¶
无上平天將九億萬騎出¶
无上刑神將九億萬騎出¶
无上輝神將九億萬騎出¶
<pb:CK-KZ_JY121_01p070a>¶
无上攝糺將九億萬騎出¶
无上依公將九億萬騎出¶
无上九天將九億萬騎出¶
无上帶甲將兵馬九億萬騎出¶
无上破狄將九億萬騎出¶
玉淸都厯將九億萬騎出¶
无上三天將九億萬騎出¶
无上八威將九億萬騎出¶
无上羽林將九億萬騎出¶
无上羅網將九億萬騎出¶
<pb:CK-KZ_JY121_01p070b>¶
无上都官將九億萬騎出¶
无上幡天將九億萬騎出¶
无上直齋三十六部都尉九億萬騎出¶
太淸三十六部眞君兵馬九億萬騎出¶
无上三十六部司殺大將九億萬騎出¶
无上三十六部直齋校尉九億萬騎出¶
无上東九夷君大將兵馬九億萬騎出¶
无上南八蠻君大將九億萬騎出¶
无上西六戎君大將九億萬騎出¶
无上北五狄君大將九億萬騎出¶
<pb:CK-KZ_JY121_01p071a>¶
无上中央三秦君大將九億萬騎出¶
无上遼高大將九億萬騎出¶
无上四十九天王大將九億萬騎出¶
无上玉淸大將九億萬騎出¶
无上大帝直齋大將九億萬騎出¶
无上玉晨大將九億萬騎出¶
无上三皇大將九億萬騎出¶
无上天帝大將九億萬騎出¶
无上臨察大將九億萬騎出¶
无上玉淸二十四太上帝大將九億萬騎出¶
<pb:CK-KZ_JY121_01p071b>¶
无上混沌根源本始天上地下三十六千萬方位諸官鄉亭里¶
域眞官出¶
无上直齋百僚官屬揮神洞玉羽章三皇五嶽太一千乘萬騎¶
羅列鹵薄屯軍住臣妾等前後直齋功曹住立四方直齋使者¶
住立中央直齋羽衣使者仙童玉女幹佐小吏黃裳羽服冠帶¶
垂纓擎持玉按住立臣前衘受口中辭語此間(某)州郡鄉亭里¶
域四面眞官注炁監察使者召直齋監功大將軍前部効功後¶
部効殺直齋使者无上三十六部都尉太淸三十六部眞君建¶
節三十六部大將軍建節三十六部使者三十六部虎賁中郎¶
將三十六部前後僕射三十六部伐逆大將三十六部伐姦逆¶
<pb:CK-KZ_JY121_01p072a>¶
刺三十六部收神大將三十六部斬鬼大將周天八極周天君¶
天上地下億千萬重諸官君天皇執法吏執法天皇吏十方安¶
國君十方安樂君十方勸善君十方化惡君十方伐逆君吏兵¶
士東九夷君南八蠻君西六戎君北五狄君中央三秦君天上¶
地下三百六十契令諸官君臣等所佩揮神洞玉羽章百僚謁¶
者使者諸官君仙童玉女擎持玉按謄臣等啟事微君所訴啟¶
白丹誠之意上詣¶
无極太上至尊玉陛下(玉几前)¶
泰玄都正一平炁係天師太一无極金剛畢卷三洞法師(某)嶽¶
執明眞人夫人(某)官道士佩揮神洞玉羽章(某)治炁祭酒(臣)妾¶
<pb:CK-KZ_JY121_01p072b>¶
(某)等頓首死罪死罪稽首再拜上啟¶
无極太上无爲大道无上玄天皇太上帝玄妙父母玉晨大道¶
太上玉皇至尊(玉几前臣)妾等以小醜賤生虫芥之餘謬生天¶
地得見光明爲天所覆爲地所載四時所養五行所長星辰所¶
衞日月所照至於今日千椿一會得禀元炁參預仙流銜眞握¶
契覩見上玄神仙妙術不以穢質少好生道棲跡山林斷穀服¶
餌經諸峰岳吐納雲霞玄思未降不得其益三尸不滅赤子㪚¶
亂神枯形悴八達不開未得聰明智慧才无分表可以酬時宣¶
教无方愆多功少上負玄都承驕恃慢實有萬没但太陽多恩¶
育仁无惡天老好生蕩蕩泗汰思前補過得至今日(臣)妾(某)等¶
<pb:CK-KZ_JY121_01p073a>¶
頓首死罪死罪謹以謝聞(臣)妾(某)等謬享大法乘涉无爲仰瞻¶
上聖无極天尊仰願百國安樂萬姓齊生受道之日三官有約¶
助時理炁都督人鬼攝彈萬靈誅邪伐逆建立福田非道不行¶
非道不眞非道不淸非道不濟非道不生救活百姓子安國以¶
樂民但(臣)妾(某)等謹按文書同義(某)州郡縣郷里民男女生祭¶
酒(某甲)等奉法多違未貫大化收愆被考疾厄云今日抱病困¶
篤或經年著牀或官繫事云大小王甲深慮一旦不免長夜迎¶
(臣)妾等到家所求請仰謝七玄之根生死罪責亡九世祖(某)至¶
亡父(臣)等如干人賚信參辭如别請省伏讀如桉王甲家先亡¶
後死平素之時仕宦爲業籍得傳基或爲帝王公侯州牧刺吏¶
<pb:CK-KZ_JY121_01p073b>¶
二千石郡守令長丞尉或爲漢魏臣吏用法失忠或承矯凌弱¶
枉剋无辜或上不敬天地下不畏鬼神自作一法不順道教爲¶
上不恭或爲下不敬爲父不慈或爲子不孝爲夫不和爲婦不¶
遜或內外淫亂捨正逐邪廢敵立庶破國危邦或幸婢愛妾室¶
家義絕刑危教言更相咒咀兄弟不和骨肉相害或爭錢財奴¶
婢田宅更相捰打披頭㪚髮觸悮北君被刑收考殃逮後生亡¶
者魂神考責在天牢地獄太山二十四獄不堪苦愴還引生人¶
求以補代致後世嬰災(臣)妾等今爲王甲淸齋仰謝(某)亡九祖¶
父下及(某)亡父甲如干(某)人生時有如此眾過无狀之罪下流¶
及生者身懸文在二十八宿三十六天府九宮玄曹事結積年¶
<pb:CK-KZ_JY121_01p074a>¶
未蒙㪚釋願今直齋百僚千乘萬騎攝太山府君二十四丞獄¶
吏檢問王甲亡父如干(某)人事由何曹何事死亡問連逮何府¶
問爲犯何神問爲以九世問爲以八世問爲以七世問爲以六¶
世問爲以五世問爲以四世問爲以祖父母問爲以(某)父母問¶
爲是兄弟問爲是中外姑姨伯叔問以甲今身愆過問爲觸何¶
神問爲犯何鬼一切辟考此間里域眞官注炁木下房廟壇社¶
山川五嶽八神獨桉都侯鈴下功曹主簿河侯橋梁水陸之神¶
河伯水帝水丞水府恐甲等肉人不悟所犯或比已歸首未蒙¶
恩福恐或爲血食之鬼其不放遣閉繫甲家大小三魂七魄女¶
子十四𩲉致嬰疾者著牀或經涉年嵗或遭羅幽厄性命莫測¶
<pb:CK-KZ_JY121_01p074b>¶
若以无辜故炁貪食之神橫相賊害不畏玄都明威之制者(臣)¶
妾等齋官百僚太一三皇揮神洞章无上三十六部都尉无上¶
三十六部威天大將軍羽林虎賁三十六部中郎大將金剛三¶
十六部力士九億萬騎九億萬兵各佩鎧甲以次收治大鬼送¶
付天一北獄小鬼卽斬若是甲家先亡後死考責不解者願以¶
眞正之炁隨願解脫械節放赦魂神若以甲身愆過所收於今¶
釋㪚直齋百僚爲甲家明燈火於九天之上九地之下二十八¶
宿隨事考正毀天曹簡書絕地官文墨齋竟之後霍然請除則¶
荷大道白骨更生之恩仰願威靈使百國從容朝夷鮮卑各保¶
境域時節苗稼年年豐熟天下太平人民安樂臣家國君陛下¶
<pb:CK-KZ_JY121_01p075a>¶
上宰公王下及兆庶一切眾生四海五嶽學仙道士咸蒙昇度¶
天下男女生官祭酒過度厄世陽九百六眞得侍聖君(臣)等今¶
執法大化涉山跨壠岩穴爲居或蹔出民間宣教醫治建功上¶
府或遭凶惡毀慢三寶或有害心或違天負義願爲改更開悟¶
得見上眞惡心自更建立福田聰明智慧(臣)妾等三曾五祖七¶
世父母咸蒙昇度萬姓翹首得如所願上請監齋百僚一時來¶
下監齋眞事典香玉童典香玉女小吏使者百僚官屬悉賚(臣)¶
妾等所訢乞垂原赦王甲家千罪萬過千欺萬責從今以去福¶
生十方禍没九陰謹以啟聞旋行禮拜仰謝¶
天尊(臣妾某)等誠惶誠恐稽首再拜以聞¶
<pb:CK-KZ_JY121_01p075b>¶
　(臣妾某)姓(某)屬州郡縣¶
无極太上无爲大道玉陛至尊(玉几前)¶
　太𡻕(某)年(某)郡縣鄉里中啟¶
右出官啟事似章表之體眞人所傳愼勿改易至於其中疾厄¶
緩急隨源陳諮簡要去繁也出官竟仍行香禮懴一依中下元¶
行道畢復如常然後復爐出¶
主人辭貴賤不同道士之身民生又異隨宜制之大體如左¶
辭前條九世祖以下至今近亡者疾夭傷死年月日時葬送處¶
所知與不知一二狀言連辭於後(某)唐虞夏殷隨代言之皇帝¶
王皇太子(某)晉楚齊秦隨封言之公侯伯子男(某)家宰司徒隨¶
<pb:CK-KZ_JY121_01p076a>¶
位言之(某)州郡縣牧伯刺史太守內史令長相尉細位亦隨時¶
言三洞法師(某)嶽先生(某)治祭酒(某)道士如干錄(某)州郡鄉里¶
奉道男女民非天子皇后直云男女民不須奉道守生弟子三¶
景三洞之神洞玄洞眞淸信三寶十轉隨所受言之(臣)妾(某)男¶
受治若不受治而受經或不受經而奉郊祀皆稱臣女位等男¶
皆稱妾妾妻差降姓氏不同科在傳授儀中年如干𡻕今治自¶
官長以下云位亦居君(某)州郡縣鄉里(某)宫第府廨館舍稽首¶
乞恩辭初有天下者云(某)樹因曠劫荷慶今辰古世以來崇奉¶
大道事俗云先緣罪障承事俗神事佛云籍以宿因世奉佛法¶
无所事云結業昬蔽不識神明累世一身未有崇奉事周孔云¶
<pb:CK-KZ_JY121_01p076b>¶
世襲仁義仰慕先王師宗周孔祭禮歸誠謬荷玄祐榮顯超昇¶
憑心妙化庇命法門已傳世帝者云仰荷玄恩享福隆泰亡祖¶
(某)皇帝(某)亡父(某)皇帝(某)本官學代耕出處隨運爵祿相係天¶
祚奄鍾稍革純冠遂流玉𤩨榮慶超極感佩唯深但供業始興¶
奄捐萬國太平未遂嗣德在今而(某)思不協幾鑒非玄燭億宇¶
難綏百靈易黷直言寂抗補衮闕聞夏姦屢萌夷凶每蠢二儀¶
違和七曜乖度水旱不適疾疫薦臻家國多妖喪𤵜相仍亡祖¶
(某)皇帝元功自援寡德期全念此憂遑甚履陽火過蒙景福榮¶
爵相仍値(某)唐火虞土夏金商水周木隨代言之精數極(某)依¶
五次言之德運興者鴻輝猥集大福所鍾揖讓者云(某)皇帝(某)¶
<pb:CK-KZ_JY121_01p077a>¶
審厯爰歸推祚禪位高讓天下允執委臣臣德輶驚愓屏營頻¶
煩辭避遂不見從干戈者云(某)皇帝(某)幸籍先慶叨居宸極倒¶
亂五常毒流四海(某)酷(某)暴事云云凶據豺虎罪甚匹夫(某)恭¶
行天罰醜類卽夷獄訟者云(某)謳歌歸(某)神器彼寄不可久違¶
以(某)年月日時應天順民告郊登受躬臨四海親率萬邦皇太¶
子云(某)以輶薄忝居儲宮生長五濁之中動靜三災之世愆舋¶
易積功德難弘攝生寡方常多不悆抱病者云(某)月日時起覺¶
患(某)痛毒經旬救治祈請內外備至未蒙痊除先身今生深罪¶
所致久无感効憂慮增危年命厄會殃考所延凡受法不修違¶
經破戒欺罔幽顯謫罰所鍾或奉神不精事道不專雜信魔俗¶
<pb:CK-KZ_JY121_01p077b>¶
邪氣相纒或爭事俗神烹宰殺害皷儛妖訛罪舋重沓故氣纒¶
滯夢想交通或生无所信不敬神明侮弄人鬼輕恣嬰災或先¶
世祖考建創皇基禪受乖正誅戮違經賞罰多濫結怨生殃及¶
改易宮廟造立山陵開拓城邑修繕田園起架臺榭穿鑿山池¶
壅遏泉源斷絶道逕移徙古塜棄擲尸骸犯天地大禁觸神明¶
眾忌或棄遠聖賢親近愚佞委任內外多非其才弄勢乘權凌¶
侮一切或霄遊夜飲龍魚不分所行暴虐肆惡不悛或謬妄不¶
覺或覺而不廻或廻而重作反覆无常苦酷百姓侵辱萬靈破¶
壞宮觀毀廢精廬盗三寶財假十方號換易陰陽混亂男女淫¶
通烝蟲凌略淸貞日月稍深咎禍積結難可解釋命在漏間兼¶
<pb:CK-KZ_JY121_01p078a>¶
比夢寐紛醜先亡相參妖災怪異不可具陳或(某)月日時聞見¶
(某)事或(某)月日夜夢見(某)物准之前後唯凶无吉自非大道期¶
濟莫因謹至心投命憑仰玄眞緝熈百靈衿恤億兆若皇后妃¶
嬪夫人公主諸王皇子帝族侯伯云伉儷宸極參侍帝宫誕生¶
皇家宗連帝室幸藉餘慶冠冕相承或出莅方嶽入參機衡或¶
文司武職厚爵高官或帶州郡縣尉丞郎開國剖符耀麾仗節¶
侍衞左右主領要辟或道法所委扶救匡弼諫諍直言典攝顧¶
問管記謀略廟算帷籌或卑劇邊遠積戍頻覊水徭陸役使命¶
殊方往反艱辛偵候危險或祿重榮深才不周務或出自卑微¶
叨居寵任內外讒嫉咒咀妄生或智不効官行不毗國撫接哀¶
<pb:CK-KZ_JY121_01p078b>¶
怨誹謗橫興朝野无援孤介憂危夙夜自彊思弘不息而百王¶
餘弊萬品難齊新故多怨遠近吁嗟或陰有仇恨忿恚肆凶邪¶
情俗意要結鬼神彊𦍙魔醜黨扇爲災伺候間隙禍在不測或¶
存亡罪舋日月漸深或傍人所誤或自作尅身或尊上逼廹造¶
諸惡根或苦使他人生眾凶毒君親知識不相匡諫師徒朋友¶
不戒視成更相連染災害方臻或頻營首謝齋章相仍未蒙感¶
效良由罪深未閑妙術期濟莫因寶位旣重懼不克堪俯仰兢¶
戰若履氷谷若尊卑有患各隨源詔之日月迅流便積旬朔或¶
卽位以來已經(某)年(某)月治化多蹇世道未康或无命之帝稱¶
兵(某)州自號之王搔擾(某)郡或犬盗鼠竊遊魂山川討捕未擒¶
<pb:CK-KZ_JY121_01p079a>¶
累月淹時(某)將征伐没陣敗績土地侵削家國日蹙或所使(某)¶
人委道反逆權彊輔弼稍生異心斷截逼廹勅詔不行帝族皇¶
宗漸見黜罷中表近親枉法被刑左右侍衞皆致誅戮酷虐將¶
兆大亂方成无愆嬰廢因弱淪傾良由宿罪直此凶辰將絕之¶
祚特乞申延已盡之算重加增益或自(某)年月日不雨至今百¶
川乾竭萬物燋枯或(某)時雨起霖澍未晴積旬累月逾稔經年¶
日月相犯星宿相侵山崩地䧟霧炁連綿雨血霣星前後非一¶
或積雪凝氷大風折木邪人鬼語童謡炫時奇服異裝表現災¶
禍橫尸盈路水火屢延朝野饜凟遠近憂昬饑饉流移盗竊充¶
斥或公卿失禮蒸庶无法欺罔人神鬬亂內外或學侣妖訛妄¶
<pb:CK-KZ_JY121_01p079b>¶
生詭異荒險日劇訓導无方雅頌久寂獄訴繁興叛道入邪攻¶
伐三尊或竊取經書貪爲師主或假道作妖謀圖不軌幻術惑¶
眾雜糅眞經改易前後空中妄造乖理失宗苟以爲是託眞傳¶
行多取信𧵥或修而不受授而不精或抑絕賢明附從愚瞽或¶
靳固有志彊昵无懷爲邪所惱不知自訟緣途吐怨詰責神明¶
所學无驗所作不成嗊嗃自用非貶仙眞或所受符籙三洞寶¶
經神仙祕文玉字龍文(某)篇(某)部策傳眞圖經荒履亂遭値劫¶
賊㓂盗水火行來遺亡去失蕩盡或失(某)等幽司刻謫流遷逮¶
今已得受(某某)等未受雖懷憂懼善事難諧頻被考罰轗軻備¶
嬰今(某)甲子乙丑隨値言之年肇建四宇悠長或陰陽代序新¶
<pb:CK-KZ_JY121_01p080a>¶
故交謝或吉節兼并又是本命生日不勝感慶之情炁候未適¶
疫毒方行疾患者云風勞虛𤍠或素苦冷癃或(某)年月日㪚動¶
發癰差劇進退依源言或夢見前代諸帝傷亡君臣訟訴稱怨¶
攻擊不已或邪精羣魅假託他名妄作怨家願爲讎敵或髣髴¶
現形生諸驚恠當云開闢以來五德更生往御今天終始无極¶
明主代興不惟揆此自然之大度是神聖之常宜但行化合道¶
則卜世克長布政乖理則鼎遷期促兩善共時運充揖讓一惡¶
徧肆數動干戈(某)帝殘忍酷毒簡在帝心內外離絕自致滅亡¶
(某)或亡祖(某)亡父(某)厯官盡忠處所立績靈祇賞義人物感恩¶
(某)等戮彼无道逼見歸崇或與(某)等共行明罰克定禍亂命之¶
<pb:CK-KZ_JY121_01p080b>¶
所臻諸所廢除出不獲已旣傾天還樞阤地更軸幽顯方協禎¶
祥宜隆而夢想妖異邪魅形聲當由嫉鬼妬神妄懷干試自非¶
大道消之莫因若是魔怨急速降伏若是眞爽亦宜卽廻以怨¶
報怨怨惡彌甚以德報怨萬福乃興且古之至人不念舊惡今¶
之神鬼甯懷昔怨願天誘報惡仇恨僉袪紛訟解釋存亡同懽¶
或年命厄會應見凶災神威接救臨危必濟冥福自授懼不保¶
全若有公私憂危怪夢驚奔移動去失結願𧵥齋隨人多少或¶
(某)年月日(某)事因(某)道士處於(某)處啟願蒙恩果遂解了先言¶
或所願雖爲不諧蒙至今辰思愆敢怨昔已發心不敢逋負今¶
設齋供乞丐後恩若有喪云亡祖(某)皇帝(某)亡父(某)皇帝(某)亡¶
<pb:CK-KZ_JY121_01p081a>¶
伯叔兄弟子姪(某)王(某)亡姑姊妹(某)公主(某)大臣(某)位(某)年月¶
日時崩薨喪逝御哀悔咎无所逮及神輝无反劒舄有歸世多¶
憂虞俛從權制(某)年月日時開建山陵(某)月日時卜定永畢追¶
號永慕日深日酷未知亡(某)𩲉神之適何道今三七虞祥周忌¶
之日不勝增感之至憑道乞恩伏聞大道妙法自然淸齋功重¶
福深濟度无量謹伏齋値奉辭以聞伏願法師道士行道請福¶
乞恩懴悔首謝乞原恕凡庸不及之愆蕩汰新故積殃之禍拔¶
度九玄父母七廟之靈亡(某)等中外眷屬公侯五廟今大夫以¶
下无廟並得云七祖父母一切先亡同離地獄俱登天堂受鍊¶
更生業昇漏盡與道齊眞利祐現在使陵非天冢皆云墳墓安¶
<pb:CK-KZ_JY121_01p081b>¶
穩殃注斷絕宮第庶姓普云宅舍請福災害不兆兵戎靜息上¶
下和睦上願太上皇(某)皇太后(某)御膳萬福六官咸康大小王¶
公中外妃主朝野遠近皆蒙安甯二儀交泰七曜調明四海靜¶
波九谷豐盈夷虜弭伏敵國歸降𡨚家債主廻相和親或(某)州¶
(某)人作逆速摧姦賊時滅㓂盜永除文倫軌一六合淸和兆民¶
懽樂天下太平无極世界種種眾生已生未生咸得成就免度¶
憂苦解脫逍遥(某)經春涉夏履厯秋冬常保貞吉所苦速差或¶
願(某)事必蒙諧果憂患消除威風隆盛智慧洞達天祚延長十¶
方善神保身護命三界官屬納吉禳凶使人神協祐體相金剛¶
久夀必驗與善有徵公王以下皆不得言夭祚可言福公侯以¶
<pb:CK-KZ_JY121_01p082a>¶
下悉云年夀又宜云奉上接下內外懽心誹謗不起爵祿超昇¶
學業成就功行光隆行來出入四道開通規圖果願所向從心¶
長少進退財產滋張工術明驗子嗣繁昌道化日新一切荷頼¶
䝉如所請仰荷¶
大道罔極之恩謹辭¶
　太𡻕(某)月日¶
奉受經戒者辭用師資行事本自天子至于庶人依擬消息之¶
已身自表玄受經圖辭體如行事法其中損益隨而言之凡爲¶
人自爲傳授奏聞用前大出官皆依後立成如左¶
向北鳴鼓三十六通¶
<pb:CK-KZ_JY121_01p082b>¶
(臣)妾姓名身中四支五體三十九戸上眞靈官左右飛仙玉虛¶
侍郎五帝五色元皇太眞飛龍功曹神仙使者各三十六人出¶
玉虛侍郎執飛仙羽節九色耀天之麾五帝五色元皇太眞手¶
執五帝命魔靈幡飛龍功曹冠帶羽衣金眞鳳章神仙使者交¶
絡七元擎持玉按對立(臣)妾等前銜受口中秘言乘金根紫蓋¶
丹轅瓊輿飛雲之輪從金仙玉童太華玉女各十二人左右龍¶
虎騰天羽騎各二十四萬眾齊出嚴莊帝席宫鳳衣玉童玉女¶
中元宫玄元玉童紫衣玉女綱神宫鳳衣玉童綉衣玉女各九¶
人出上尊宫朱衣玉童羽衣玉女眞元宮錦衣玉童鳳衣玉女¶
紀明宫丹錦衣玉童玉女各九人出太上宫羽衣玉童錦衣玉¶
<pb:CK-KZ_JY121_01p083a>¶
女紐幽宫雲錦衣玉童丹錦衣玉女關會宫飛錦衣玉童羅衣¶
玉女各九人出无爲左右功曹揮神太初功曹太極功曹高上¶
玉童玉女各十二人出无上僕射太玄使者各十二人出揮神¶
兵馬三十六部都尉各九億萬騎出三界內外土地眞官並顯¶
服羅列住左右前後停虛立空各當所職玉童玉女通眞使者¶
飛行紫虛上登九天崚嶒瓊房金輝玉殿紫蘭之內上啟无極¶
无窮至上洞眞九玄元父太虛玄母元始天王高上玉虛三十¶
九帝二十四眞高聖玉晨太上大道君四司五帝无極天尊炁¶
係自然玄都元皇大洞三景弟子小兆眞人臣妾因緣有幸得¶
生法門或生値玄化叨質高上九天寶經好道樂眞願獲神仙¶
<pb:CK-KZ_JY121_01p083b>¶
啟玄告誓宻習修行法當開度同志賢人今有(男女道士姓名)¶
參辭執信求受洞眞投誠慊欵厯久彌堅推之玄科不容抑閉¶
謹尋靑宫上經三百卷寶訣三千條下仙小學非所宜參上仙¶
眞聖錄字靑宫隨緣稍得獲者希龜山鳥母西域總眞代代出¶
化或少或多獨立偶官隱顯各異按(某)所受因緣未備次第舛¶
牙首軸乖離文字訛謬旨訣參差卽年累紀修行無驗亦內宿¶
植尙微今功未重雖受名目未覩文圖或得文圖而无要訣或¶
諮詢无所或告玄未通旣未能專又不能博徒捐日月期効寂¶
端夙夜憂慙追慮增咎今求更受治寫本文隨次遵行永爲身¶
寶心言旦旦理在可矜臣妾以凡下質乖高上誤以蚍蜉之識¶
<pb:CK-KZ_JY121_01p084a>¶
叨攬龍鳳之章忝藉餘慶之榮陶染大乘之法錄傳玄授遇師¶
曲躬叩前後所得內外要文眞言妙旨不死之方神符寶圖長¶
生之術篇部筌蹄古今略備誠兼濟無窮欣荷无量但事重身¶
輕己厯(某)紀某年造知命而業行未超沉淪濁世與俗不殊空¶
翫尊經未能出類常恐老及悚愧屏營宣泄之禁旣嚴杜絕之¶
罪又重俯仰驚惶甚履氷谷臣妾與(某)同値季運玄化凌夷公¶
私屯窘有志未申俱慕至眞共嬰宿障雖立誓无退而昇進靡¶
階睇景灼心實忘寢食過蒙玄恩得見今辰方罄丹衷庶遂本¶
願臣妾旣緣會先獲寶文乃慙精懃諒不敢懈(某)今厲操不怠¶
不休異果靈降感通必明(某)繕寫洞眞十有三帙正部一百二¶
<pb:CK-KZ_JY121_01p084b>¶
十五卷别部三帙又二十五卷文字粗畢參校未周符圖名諱¶
尙未曉究日月易流福業難進仰謝良辰啟告皇極乞隨意奉¶
行餘者續就伏願¶
玄上大慈垂哀班下所由勑勒三界四司五帝內外眞官與紫¶
殿靑官侍經典圖直符直事神童玉女土地𡻕月日時靈祇一¶
切善神同賜鑒照衞護臣妾及(某)爲解釋先世今世先身今身¶
宿新愆舋悉皆蕩除原罪降福布正禳邪消凶納吉卻死來生¶
生炁眞神入(某)身中使眾魔不敢干諸災不得犯令修習宿驗¶
通眞達靈洞了一切逆知是非度身濟物功德巍巍臣妾无妄¶
傳之尤吅(某)免負違之咎同昇帝庭吅如今所請謹共淸嚴以¶
<pb:CK-KZ_JY121_01p085a>¶
(某)月日於(某)處(依上元法)對齋啟聞朝禮事竟今拜朱表一通¶
請九天高上領仙侍郎監靈大夫飛龍騎吏印寫所奏狀言如¶
素逕御无極玉虛上帝几前臣妾謹讀表文(某)伏地恭對如法¶
表前條信次辭次經目都授者不須目仍次表也¶
表用八靈本讀畢操文如左¶
(臣)重勑身中四肢五體上靈眞官飛龍功曹神仙使者各十二¶
人操(臣)謹爲(男女道士姓名)拜上授度洞眞經部一百二十五¶
卷朱表一通逕詣无極玉虛皇帝几前隨表進對分别朱紫若¶
文字脫誤言辭顚倒卽爲正定如炁上昇无令上官有所譴卻¶
當使所請時諧所願卽果若有强魔妄來干御九天騎吏登收¶
<pb:CK-KZ_JY121_01p085b>¶
攝治罪臣妾閉炁按下伏須報應操竟仍北向經按上執經弟¶
子於左吅擎吅法信師叩齒三十六下存太上玉皇令日月之¶
光使照經師徒之身咒曰太微何眇𨗿眞人結虛生空津自然¶
道集爲大洞經眞賢奉法信乘運厯黃庭太山削死籍司命書¶
仙名保祕年劫積泄慢地獄嬰考及七世祖風刀解汝形畢弟¶
子三拜受經¶
經目在科付總經下者齋朝醮儀趣一則足付經竟復官如法¶
左¶
(臣)拜表授經吅事竟向所出身(臣)四肢五體上靈眞官左右飛¶
仙玉虛侍郎五帝官屬一切神明各還臣妾身中從眾妙之門¶
<pb:CK-KZ_JY121_01p086a>¶
而入在左還左在右還右飛龍功曹主相領押各復官府无令¶
差牙備衞臣妾身永无越逸須後召奉行一如故事¶
復官畢復爐如常¶
復爐畢詠出如常¶
出後閉室殿壇如常¶
師施㪚言如常¶
弟子三日謝恩如常¶
　　
*** 同學修齋法信訣第十七¶
凡有同學遇災被厄疾病官口飛橫之害皆同得修中元之法¶
當賚香油爲信告齋主隨其情事列奏高虛也¶
<pb:CK-KZ_JY121_01p086b>¶
同學者同師也師玄師者同習上法卽同學也凡此之流未成¶
眞聖皆有災否冝立齋所請爲客自營爲主主人施散以廣功¶
德貧富墨堪不可乖法法使稱心不限多少豐者不奢儉者不¶
陋內外形神无有悔吝如此冥會享福无央也¶
　　
*** 應齋旨訣第十八¶
凡學法亦齋合丹亦齋入山亦齋傳經亦齋八節亦齋甲子庚¶
申太𡻕之日本命亦齋富貴亦齋貧窮亦齋有樂亦齋有憂亦¶
齋疾病亦齋官口亦齋有厄亦齋有災禍亦齋國不寜亦齋師¶
有憂亦齋師有厄亦齋因盟有憂亦齋諸如此等其功至重若¶
能常修此法三年克得眞人下降但依常修行九年感靈能乘¶
<pb:CK-KZ_JY121_01p087a>¶
空飛行其道祕重慎勿妄宣¶
凡受經之後修齋爲急救物濟身唯此爲務若自爲人尅日已¶
建忽有非意皆是罪深人鬼相惱破壞善事不得怨懟但堅正¶
心小則奉道懴悔愆啟吿洗誠以祈玄祐大則啟告解齋㪚座¶
須災厄度别更建之其間存思悔咎乞恩念念不絕必荷哀原¶
建之无礙永永勿休日日精進得道有期也¶
　　
*** 登齋法訣第十九¶
登齋之日當選高稱通靈釋微才智慧朗之人高座講說法義¶
次者和之同齋皆靜座閑聽伏度法化不得慢略外形託齋內¶
懷異念虧忽天格爲司空所糺罰以五帝神兵移名北酆不得¶
<pb:CK-KZ_JY121_01p087b>¶
又登齋堂¶
登齋之日男女之人當以學業深淺次之容與雅步旋香禮願¶
每令如法坐起卧息不得混雜更相調戯无有尊卑爲諸天所¶
謫鬼神所慢犯者司官所糺罰以五帝神兵移名北酆不得又¶
登齋堂¶
凡同學德高年大受法多而久者常爲法師若受多年大不閑¶
法事勿爲齋主若明解高德羸老不堪爲主猶爲座首次者行¶
事少而有才德眾所推者可爲法師愼勿爭尙犯者滅身眾雖¶
不及於己而不肯推之推之不愜或僞相讓皆宜急避託疾事¶
辭全身遠害不可冐干冐干致災彼此䧟禍矣明各愼之¶
<pb:CK-KZ_JY121_01p088a>¶
三元名品其數不同上九中六下三日也若長齋一月之中厯¶
修三元皆營其已上旬上元思神合藥中旬中元解身所犯下¶
旬下元拔度七祖能行九眞明科贖先世及己身九條罪者可¶
修三年之齋用三元啟謝營九條之法遵三元之事千餘日中¶
不可不存神存神不可不合藥不可不解己所犯解己所犯不¶
可不拔度先人不拔度先人則己罪不釋己罪不釋則合藥不¶
成成不可服服更致凶致凶之藥亂於存神旣亂无道可冀是¶
以爲上學者急建三元三元相須如油主火偏則不明无以延¶
照志士悟此仙眞必成矣¶
　　
*** 受齋儀盟信訣第二十¶
<pb:CK-KZ_JY121_01p088b>¶
玄都上宫眞人皆以月上旬修上元中旬修中元下旬修下元¶
况於世學而不知修三元之道空思玄微眞豈爲降徒勞勤事¶
求仙遠也若有志心當依盟齋䌝紋之繒三十尺金鐶九雙詣¶
師吿誓啟度眞文修之九年克得飛行上登玉淸之宫輕泄寶¶
文七祖充責己身亡命不得又仙上學之人得經便齋齋有科¶
儀法別請受若師與都表則停偏有所參宜的辨信依按此文¶
詣師啟度對齋書治表奏如上不可妄行求福得罪矣¶
上學受科必緣明師視之如親資尊師如父上聖眞仙皆號師¶
爲師父女師稱師母師之師卽祖師師祖師師卽曾師高遠極¶
道道應无窮故不事存也而三炁輪廻終是一炁三師之尊亦¶
<pb:CK-KZ_JY121_01p089a>¶
同一尊引常行事皆存一師是所授經師也若非常之請皆存¶
三師師有隱淪不出姓諱或師玄師皆不得存若已自師玄師¶
則存二童而已存師諦心精思慊到久久見之了然相對雖是¶
凡師神人代降必授口訣速得成眞愼勿謾昧忽略怱怱不能¶
感通更致魔試也¶
　　
*** 行齋法訣第二十一¶
凡行妙化當立館宇出世華素豐儉隨時弟子來學師勿往教¶
道輕來學又重善心束修躬詣師門通名拜謁形神盡恭請法¶
受眞祈恩救厄皆辨齋具諮師施行不得猜疑猶豫致考也¶
凡天子王侯至於庶人富有堂室內外精潔男女不雜淸濁不¶
<pb:CK-KZ_JY121_01p089b>¶
參行道之師山林之士因緣蹔出遇有善人欲受經戒可留其¶
居嚴加別淨堂壇也若是世師有佳壇堂不得妄遊履厯餘處¶
矣¶
凡學士之家尊卑內外咸同受法居止淸淨自有堂壇與館治¶
无異如此延請師友不拘常例也凡有善心大小不同當相化¶
喻必令齊一如其不廻父子隔異兄弟孫姪夫妻致殊皆是愆¶
深前身罪障非可如何可得名從所好公求作異无相聽順强¶
則忿恨憤激相加罪更深重微善不申申之可宻宻則相逃逃¶
避不使相德不可竊盗財物師知之不禁同受風刀之考不知¶
乃无重罪尙有不明之尤退仙一階亦不輕矣¶
<pb:CK-KZ_JY121_01p090a>¶
　　
*** 晝夜動止訣第二十二¶
凡受上法飛行爲高出三界外遊宴玉京昇九玄上應感諸方¶
如此之後无累无憂初學未能出界憂累前後相仍頓免旣難¶
稍除實易當思日損損之又損之晝夜无異動止不同晝動夜¶
止止逸動勞勞逸二事身神一焉能存心神念念不忘晝動不¶
勞夜止不逸不逸者勿貪久卧申體放形散鬼入夢寤寐驚紛¶
如此精昏出入恍惚施爲謬誤所作不成急當思神宻咒誦經¶
疲則少息微寐則起起惓又息踦側屈身无縱五形勿致久睡¶
常能如此不逸不勞无勞者勿競嗜欲之多則求解上忤下恣¶
肆情人神所棄災患所藂居安招危在成致敗急宜存道守一¶
<pb:CK-KZ_JY121_01p090b>¶
尋玄燒香讀誡建齋行慈救度一切寡欲少私輕財重義崇習¶
无爲爲无爲動不勞不勞不逸身神成一一此身神白日登晨¶
也凡學无學爲无爲知子母守雄雌晝望日光瞻雲逆順夜候¶
月采察風去來炁之暄凉聲之宫商境之興廢時之否昌去憂¶
就樂卽吉避凶不精於此者乖上學之方矣¶
<pb:CK-KZ_JY121_01p090b>¶
　　
#+PROPERTY: JUAN 007
<pb:CK-KZ_JY121_01p090b>¶
　　
** 習學禁忌¶
　　
*** 晦半誦戒訣第二十三¶
夫學道須戒如度水須舟舟不可使穿漏戒不可令遺忘忘戒¶
而行善惡不覺或以善爲惡止而不行或以惡爲善行而不止¶
是以聖師傳訣在戒諳憶分明持之无犯犯卽知悟悟卽悔之¶
<pb:CK-KZ_JY121_01p091a>¶
改往修來全則入道受經皆先受戒戒或備在經中或别卷軸¶
或口相傳悉應誦之心口通利未能遍諳諳其急者文之多少¶
隨師所傳初受之後七日淸齋晝夜讀之趣令上口若闇滯好¶
忘二七三七一月百日必使分明自此以後一月再誦月十五¶
日陰極將虧月盡之日陰滅方生陰炁主惡惡緣陰興所以其¶
夜並加淸嚴獨及有信人定登堂燒香同靜靜竟誦之眾少則¶
更誦眾多則俱誦誦法心口相知不須高朗先當禁斷勿使竊¶
聽竊聽罪深明宣告語登高座者初後皆禮存如讀經忌誤則¶
重温流利則思行行不全者至心禮懴首寫前後所犯所忘慙¶
愧悚怖流涕道前叩搏无數良久乃止¶
<pb:CK-KZ_JY121_01p091b>¶
學有階品戒有異殊非同品者不得俱誦非同師者亦不得俱¶
誦若共住止當更遞誦之凡公私行幸船車路間遇晦及半皆¶
宻誦之雖有危急亦不得忘忘則罪深存則福厚矣凡正誦戒¶
爲公私所驚人鬼觸惱皆卽緘聲分解隱避不得怨言諦存戒¶
旨彌加存心過度驚恐卽更淸嚴結齋守靜子午二時懴悔首¶
罪㪚髮叩搏各三千下乞改前違謹遵後順卑禮三十二拜止¶
如此魔不干試所向從心脫復有逆重依前儀至誠欵切後必¶
无復災驚也諸有所見或是道試愼勿嗟惋向他論說惟宻懴¶
悔保吉无凶矣¶
*** 教學有穢无穢訣第二十四¶
<pb:CK-KZ_JY121_01p092a>¶
受法建齋成就无礙乃得施行依科傳付若齋中災異公私紛¶
梗皆當重齋須吉遂事三建有凶不得復集宜加懴謝廣立善¶
功師與弟子各精心行或宿新罪愆更相染誤深自克責勿尤¶
神明久无懟悔禎祥必臻感靈奉瑞乃更營齋授受依科不得¶
越略受經之後出入宿行去還禮拜啟告奉辭吉凶善惡動靜¶
以聞往來世境化導俗間臨省死病救度血傷至心立功大法¶
无穢身雖履之无妨朝禮齋則沐浴眾殗皆消未能立功私行¶
利已觸犯凶穢心神驚傷損其志業深宜自防佻侻値遇以術¶
解之解之法術或章或齋禁咒沐浴各有其方方中之要唯在¶
守靜屏廢外事淸淨易衣閒居別室勿入齋堂勿預法集了已¶
<pb:CK-KZ_JY121_01p092b>¶
獨栖存神內省禮拜向北歸命三尊叩搏懴悔晝夜不休休息¶
少時仍復如初日夜十過二十三十竭心盡力自責興慙媿无¶
功德未免穢緣當誓持戒研尋經文如說修行以卻諸淹淹大¶
則百日如此小則四十五日輕者三日還復常也(炁力嬴者淨)¶
(潔靜處不必禮拜直心存懴悔體性彊者不喪眾穢神識通明)¶
(不假禮懴)¶
*** 受經營十事訣第二十五¶
受經之身應營十事一者經箱法用檉柏在所或无聽用桐梓¶
高六寸廣九寸長一尺三寸厚四分新淨完密洗拭盛經登涉¶
須輕竹笈可用或并合眾經須嚴淨如法小大相容不限度數¶
<pb:CK-KZ_JY121_01p093a>¶
二者經案局脚各五亦七亦九梓柏隨宜脚亦可鐵摽榪釘鰾¶
漆素咸通脚之小大踈槪令調高應九寸面廣一尺三寸長二¶
尺四寸厚四分以擎經箱又檠香須一法式皆同三者經過以¶
竹爲裘黃繒裝之大小取適計容卷軸不須廣長裏及緣帶亦¶
用黃繒无者糊紙帶用紵麻務存素淨不假紛華錦繡七寶幸¶
有作之不可滯著以爲必是是權教之末耳愼勿經營苟爲四¶
者經巾大畧須三覆袠箱中常應用一出經案上蓋覆須二皆¶
以玄黃綘碧及紫絹練裌裏紋縵隨時廣極其幅長可五尺直¶
合縫之亦可四緣无煩綺結珠玉莊嚴鈴珮奢長起彼盗心遏¶
惡之路用開善之門莫過簡素幽顯俱通矣五者經帊常當有¶
<pb:CK-KZ_JY121_01p093b>¶
三兩幅作之如巾所用行時須一以帊經箱齋時須一以覆經¶
箱壞則易治无致繿縷周事而已不得盈長故敗火淨勿雜用¶
之凡諸法物皆依此例六者經帳皁綘爲之橫繞四方周極其¶
幅幅下安緣緣用䌝絺象乎宸蓋不須垂裙亦不假帶无事金¶
銀寶飾奢麗義同巾祑材竹爲竿漆素適意高下相稱員斗隨¶
人七者高座常宜有三一以安經一以轉讀一以講議材以槻¶
楠亦可檉栢俱高五尺其方亦然亦可四尺又加五寸亦得六¶
尺高下相副側咸隨時染素无在華麗若有妙畫之能可摹存¶
思之象帳單及複豐儉如前八者香橙高與座齊長亦如之廣¶
數局脚畧與案同釘鰾漆素不限其制九者香爐奩合嚴淨瓦¶
<pb:CK-KZ_JY121_01p094a>¶
木金銀銅鐵隨時製宜高座之前各備其一又自隨行止常須¶
一具小大精麄无定制例香燈鑪奩各依高座高座蓆蓆皆令¶
厚淨法師塵尾都講經格几巾壺籠四周牀席悉使素整愼勿¶
闕如貧未能備隨急先營十者齋堂法應南向三間五間隨所¶
能辦四面間架廵繞得通南北二戸各有兩牕東西二頭牕又¶
各一關閉以時不得妄敝一間之製大較象兹¶
　　
*** 家人同異訣第二十六¶
先天後天必有相生生生之妙爲道之珍行乎萬善合乎至眞¶
父母妻子兄弟內外不得不知更相勸勵同學靈文不俱時供¶
養得共各寫經戒各勤修行行之怠勤各受報應禍福之對如¶
<pb:CK-KZ_JY121_01p094b>¶
影隨形父子兄弟不得相代雖有延及不如正分之深各正性¶
命勿自惰而怙親知親知相匡已又能正兩半相成如眼與日¶
日不能令无目者見猶親不能使不信者成成成相須故宜相¶
受¶
　　
*** 未有臺堂訣第二十七¶
未有齋堂且住靜室設橙敷經小案檠香於法應有不得彊无¶
未辦頓足稍就緝維不可妄生僥倖竊盗苟爲苦課積窮與富¶
諍競又不可資業素豐恡惜不營於俗爲富於道爲貧此有重¶
考不可具陳賢才君子乘理而行知法之急急食與衣衣食薄¶
減此法則成成法成俗神明祐人侍經眾眞內外威靈消災降¶
<pb:CK-KZ_JY121_01p095a>¶
福必保長生安樂入道濟度无窮人勿負道道勿負人或有不¶
利魔邪相干疾厄試難前世餘殃雖處危困貞操彌堅正意思¶
道无驚退心凶自還吉毀中獲全勿疑不然懷惑致敗敗由迷¶
惑惑關不專專篤之儔乃知聖師之言信而有徵¶
　　
*** 三備一存訣第二十八¶
若遭荒履險遠遊山川或避災救厄出入孤危諸物不可无經¶
必宜有心有以證心三寶常具雖復諳練猶須備三三備一存¶
羣魔所敬萬有歸宗在凶必吉是以名山靈洞莫不備存人身¶
冒涉不能勝多道德章句五老赤書神眞寶訣守一玄文十數¶
卷間并囊佩帶行卧抱之附於心上脫有箱笈荷之於肩息則¶
<pb:CK-KZ_JY121_01p095b>¶
枕卧小寛閣之亦可懸於屋上對頭首間披尋開化隨時屈伸¶
罪愆去失悔責依科未得道眞自所應須得道之後示物冝有¶
受之傳之永无已矣¶
　　
*** 受法後謝恩訣第二十九¶
重不可謂功全在我无關善親常務獨達不慕兼通一失斯旨¶
雖智大迷迷反能悟勤相奬成成人之美內外所崇道无不在¶
觸處可弘未辦齋堂法物尙闕講習隨時或牀或地男女隱顯¶
貴知妙方淨心秉卷諮訣法師法師申通不假都講或倚或坐¶
唯諦受持問答詳審不限多少諳文句者不須開經禮請適意¶
无假香煙不以事之忘神甯以迹虧廢道道之爲教法以制心¶
<pb:CK-KZ_JY121_01p096a>¶
心亂營他故使營法法物檢心之要非是道所必須若能淡然¶
虛寂表裏无營物感則應動非我私此會聖眞无待法物自兹¶
以下因物制心頓具旣難在辨勿怠¶
　　
*** 四法六異序第三十¶
一切學人皆願一切同解解不可同由一切根異利鈍旣殊背¶
向又僻一心尙有前後離合况乃天下一切人乎一切過去不¶
復俟言現在當來冝加訓誘祖禰君臣賓友眷屬中表遐邇心¶
事應符治一國者不得使正法乖異共一家者豈可致爲道不¶
同請業營齋更相奬勸同與不同其法有四一者君父奉法勅¶
諸臣子使之參受伏事師尊不勅則請勿竊盗爲竊盗者師不¶
<pb:CK-KZ_JY121_01p096b>¶
得授二者上不事道下願歸宗皆應先啟久乃遂心三請不許¶
愼勿强爲强爲要利上下相蒙互爲佞媚欺負人神或形從而¶
心不順或口同而志永殊或背向卽違或積久毀壞爰至冒突¶
恥辱相加頑暴凌犯造吉成凶不思正方苟肆邪見彼此羅殃¶
宿緣所致今復不悟墮苦彌深三者志業各異同而不和苟相¶
憤戾共濟无期自當遠避不相驚觸逃遁絶人反經合道宻修¶
妙方各從所好昔子晉之棄天下遊乎伊洛之濱叔申之違君¶
父登乎北常之山比出乎不獲已轉禍爲福或隱或顯潛見取¶
宜彼此无傷思相利益開化尊卑不致怨害師以方便匠成至¶
心漸染法教前後隨人四者休戚是同善惡能共而富貴繁昌¶
<pb:CK-KZ_JY121_01p097a>¶
分居別宅或貧賤流移在世異迹師縱不同法猶宜一一是何¶
者乎長生不死之道也一切含生皆願不死不死之方在於遣¶
欲遣欲何爲乎以其貪利尅物損人害己也能遣欲者則不存¶
私己己无所私則動靜濟物濟物功深自然得道得道長生要¶
在功德諸天上人福樂有限无功進德求還世間降神屈體立¶
諸功行救度一切除欲減私服御吐納二精五牙金丹玄素眾¶
術億千輔佐成功隨緣施用不可偏滯諸術而功行无涓空望¶
長生萬无一果良由世人學法多執偏術見其序說便謂爲奇¶
修之无驗又云虛妄術本輔功功在遣欲欲不能遣因術彌纒¶
自言行此必得成眞獨以爲寶不以教人唯存濟物我不能度¶
<pb:CK-KZ_JY121_01p097b>¶
物躭著不悟遂致死敗不知罪招反咎於術傳習此迷豈曰智¶
慧智慧之人學而不曜有功无滯不自矜誇成而弗居未成不¶
執不執之爲爲而不爭利而不害法地則天日月同明奉事可¶
一一其所奉功德興隆隆而不興由於自然然然无極有精有¶
麄麄精交行分迹有六一者在世二者出世三者在家四者出¶
家五者遊涉六者幽居幽居者畢志山水往而无反不屈王侯¶
高尙其事遊涉者乍山乍水或世或家一朝一野履厯无休出¶
處默語隱顯隨時出家者辭親遣愛孤景獨棲或在山林或住¶
里巷在家者上事三尊中接四友下育一切萬善備行出世者¶
飱霞餌炁毀易身形雲人羽客神靈同遊在世者婚宦孑立隨¶
<pb:CK-KZ_JY121_01p098a>¶
志所安道術兼修苦度物我泰則光贊否則匡輔進非貪榮退¶
不避難皆宗太玄同行道德功迹有殊成此六異六異不可卽¶
同教化須善方便方便之權易亂難行難行易亂何故行乎眾¶
生感至不得不行遣貪婬息嗔恚除邪愚滅三毒三毒滅亡无¶
復老病死苦小智縛則致亂大慧解則有功且妙感自愚易法¶
麄感値此難行行之无到更貽深害詳愼抑揚歸和爲上理雖¶
難必事有可量量彼忌而不苟斷遏遏而不能爲災皆可令知¶
漸加開化趣取兼濟志在相全損我益彼乃是道行之常損而¶
无益又法所不許我利損彼眾聖所戒俱損无益不可妄爲爲¶
无爲不防損也而无不爲通利益也一以此思感要妙也¶
<pb:CK-KZ_JY121_01p098b>¶
#+PROPERTY: JUAN 008
<pb:CK-KZ_JY121_01p098b>¶
　　
** 講說修行¶
　　
*** 講議訣第三十一¶
受文講議思神行妙然燈爲常續明无絕未有齋堂又无靜室¶
隨所身在頭首安之山林洞穴舟渚无虧虧則慙懼心存謝愆¶
愆生阻障志不得縱首愆遣障所願必諧若庭止露宿皎月通¶
輝是時息燈不假有謝謝在至心不必皆形形得稱心心形俱¶
到束帶履板因禮備科此爲上善第一法輪運有不泰迹有參¶
差服章雖虧心不可替幸得備有愼勿强虧得道神通尙備率¶
物未得道者豈可略之雖是心解一方未達眾方應用若有矯¶
激激滯使通蹔時化彼戒所不禁禁偏許正正是常科偏擬非¶
<pb:CK-KZ_JY121_01p099a>¶
常常則不用用常之道心爲其主未嘗可偏偏在迹耳迹非偏¶
時巾褐履板單衣帢幘完淨常具貧者一通富不過三故弊相¶
治不得雜用非可用者潔處焚之不得借人又物猥施施必同¶
法不可與他他不識法雜用傷科法失懴悔啟告師尊受旨更¶
作依前文淸淨相宜各分别餘衣愼莫混撓妄置穢方法事著¶
時所在危急應須便旋勢不暇脫或无屏地露處泄疵皆以一¶
手掩巾頭心存雲炁爲屋壁慙愧有此患首謝是罪招願念化¶
爲善利益无所妨害如此之後法事憶之猶應禮懴然後復常¶
誤有穢污悉濯香湯澣煎事竟懴悔慙惶未得懴悔勿著行道¶
行道之先先當懴悔請經寫校迎送師尊授受臨文皆著法服¶
<pb:CK-KZ_JY121_01p099b>¶
經服師與朋友通校不得他人輕脫假借交換易代縱情盗取¶
或寫或校欺罔人神妄取妄與並致風刀校有誤處諮師定之¶
不得率心便自改易己當受解後定不論看經審議正危整心¶
不得驕慢傲怠茫溏狡獪戯笑引譬失倫協談營私計則利又¶
不得虛解沬刺麄過若心勞思殆有事宜營去來休息皆當禮¶
拜出行入卧先覆鎭經披覽之時執籍周正部屬篇文悉勿單¶
露笈案分别无雜外書之本亦由黃老老言禮於仲尼黃設法¶
於治世昇玄化導內外相關大同小異經誥各部弗宜紛糅皆¶
不可慢敬之如神筆硯紙墨不可雜施謬有觸犯便卽易除經¶
文漏誤洗拭精潔洗手浣巾務存淸淨心疑不盡勿妄執經經¶
<pb:CK-KZ_JY121_01p100a>¶
紙剪易卽火燒之别爐淨地颺灰茂林林藪若遠歛沉水中深¶
池淨淵亦埋潔地勿致㪚漫踐踏飛揚師徒偏地道宜共行而¶
所在貧窮无諸信物許以他准无他効心心効身勤人神通感¶
啟告而授後自立功有物則散无物則運心心昇志欵伏事師¶
宗竭力勇猛習學不休才精識朗智慧聰明訓化輔師功勝財¶
物累人生諸闇礙捨之求通本无无捨若无一有一則非法須¶
精須以明信取義准方准方歸捨捨之依義義解鍊心无疑礙¶
道道經无數得之由心心感未備或片片相逢高獲一卷兩三¶
之間或十或百千萬互遭或前卑或後尊或先高後下各各題¶
目部次參差單行則不書第數并出則第數羅陳或有第无次¶
<pb:CK-KZ_JY121_01p100b>¶
或有次无第用信旣殊法訣亦異異在支分同在部合合得積¶
分分獲疑合皆是未達更致罪殃勿猜勿疑必荷景福在身能¶
行眾善思神易應聖業速成若知受而不存思存思而不遵行¶
咏味又不究竟轉後不如在初皆若受報登眞末由方當習業¶
更受經文得多莫欣獲少莫慼慼則失專欣則生逸生逸失專¶
功業難進大道淡然勤行爲上常懼怠慢何可空欣注心修善¶
善理妙深少未洞解多豈能明明解須專專必有應應則通神¶
何勞乎慼欣慼兩遣日夜專勤誓進无退號爲道人人行大道¶
號爲道士士者何也理也事也身心順理唯道是從從道爲事¶
故稱道士道士謙辭於道未富自言貧亦云貧士理未周足足¶
<pb:CK-KZ_JY121_01p101a>¶
如未周我獨若遺故爲貧士士之爲理修善爲事事修无數善¶
豈可崖崖无之善隨時增長大而分之總領有十也¶
　　
*** 十善十惡訣第三十二¶
十善旣行十惡自息息惡行善大慈德成是以上品誡云䘏死¶
度生救疾治病施惠窮困割已濟物奉侍師主營建靜舍書經¶
校定修齋念道退身讓義不爭功名宣化愚俗諫諍解惡道邊¶
立井植種菓林教化童蒙勸人作善施爲可法動靜可觀教制¶
可軌行常使然十惡遍行謂之道士不修善功徒勞山林能信¶
斯旨勤尋諸戒戒部甚多隨緣所得无數諸戒无央科律皆輔¶
一神攝於三業三業者口身心也運動造作善惡无量无量善¶
<pb:CK-KZ_JY121_01p101b>¶
惡十爲惡端一者妄言二者綺語三者兩舌四者罵詈此四口¶
惡反之則善五者貪欲六者竊盗七者姦淫此三屬身八者嫉¶
妬九者恚嗔十者邪疑此三屬心心業最重爲十惡根斬絕惡¶
根修十善本實言直語通和講誦廉讓捨財內外貞潔慶讚懽¶
喜敬信三寶備此十善十惡永除除惡成善由於明師師視弟¶
子皆如親兒一切眾生亦一子想想念在心心慈同愛愛心无¶
異言迹有殊子弟親表書疏有差他人歸道義合爲師師秉謙¶
退不自居尊與弟子書及得言語如敬他人所稱君僕門下入¶
室接狎彌年可吾可卿可我可汝師父及君一切親屬事之爲¶
師皆稱弟子亦應稱名弟子子以學業雖高因緣爲師不得自¶
<pb:CK-KZ_JY121_01p102a>¶
大猶應稱名尊彼如舊唯出世之身與在世親表道法不同禮¶
拜有異子弟親屬共師父兄父兄處之依如本親親屬兼同弟¶
子不得令如家人眾術雜科有不得父子親授或禁以有服或¶
斷以同宗各就他師不關自然之法自然之法不必他師十方¶
如一无隔親疎也¶
　　
*** 爲師度弟子去來訣第三十三¶
師尊相師又有婚媾姻婭雖通師資如舊假令師取弟子之女¶
師自修爲婿之儀弟子尊師如昔接對不相受拜來時逆請停¶
拜應出門迎師師止其拜師至座所欲拜弟子重請止乃止不¶
出迎者可立床前待至而拜止則交止不得相違唯法事各拜¶
<pb:CK-KZ_JY121_01p102b>¶
不得相止書疏拜訊不虧吉凶制服依禮弟子爲婿猶報弟子¶
之敬居父師友敬之皆如籍師雖結親此親敬不改先經交知¶
後爲師匠彼自尊敬此交如初男女相師法略无異但男弟子¶
不得以女師爲婦女師不得以男弟子爲夫夫妻之後乃得相¶
師相師之後不得夫妻夫妻在相師之前相師在夫妻之後猶¶
得如初别有絶夫妻之道隨人所受而行愼无譏疑失正宗也¶
(上士不絕夫妻下士夫妻應絶法出智慧經中此謂在俗師資)¶
爲師度弟子法¶
受經之後普弘宣化有人樂法津達度師度師若過歸乎籍師¶
已昇尋於經師經師又去諸三師同學同學又无付三師高足¶
<pb:CK-KZ_JY121_01p103a>¶
弟子弟子又闕就諸保證保證復盡憑託有道道德可師引人¶
投命餐化受旨克成師資計度九人乃得自取九人未充勿妄¶
爲師幽考甚深宜加詳愼¶
弟子去來保明法¶
諸爲弟子於法有願諮問今師自陳樂受今師所无當語弟子¶
使造(某)人依法參受或師實亦知緣不得授弟子之因與彼應¶
會如此受他无定格限政宜先告本師本師許去乃得從心或¶
逃遁不啟啟不被允憤戾苟去皆不得眞若師識彼師爲其告¶
請囑付成就心无猜分先不相識弟子自能得緣不可逼絕致¶
生怨愆彼師精覈訪其由來其師尙存不得輒受輕薄廻或浮¶
<pb:CK-KZ_JY121_01p103b>¶
學不專共宜抑杜不可開萌若不與此人本師相識當書信交¶
通詳其意故審定源由彼此无嫌乃得傳授有疑勿結結致深¶
殃如其本師已往或遠隔異方存亡莫測至心可矜宜取其手¶
辭時賢證保三人五人七人九人連名表奏啟告施行其前師¶
經戒劵籙科儀存奉供養无生慢心不得毀棄燒滅延灾後會¶
前師具自披疑愼勿隱諱欺負人神若未經參染必无前師手¶
辭保奏依法傳之¶
　　
*** 新學出行别受三界法第三十四¶
凡受戒未受經受經未受戒皆是伏勤門下始學之流不得離¶
師父遊獨行行則依賢别受三戒淸齋詣賢投辭三拜奉手巾¶
<pb:CK-KZ_JY121_01p104a>¶
刀子受持如法竟又三拜師事此賢不得自聚徒眾輒爲法師¶
當須師命屬寄高明高明未許亦无輒然動靜有關去就聽旨¶
若經戒備受乃得孤栖聚徒乃立隨意去留(三戒者一勿忘二)¶
(親念起同極二勿忘三寶存常奉贍三勿妄四友願受切磋)¶
　　
*** 師友昇過慶弔眾法第三十五¶
師友得道九品昇登皆共齋戒慶賀奬勸更相督厲孜孜不休¶
若順運死亡不顯異迹亦共齋戒祈玄請恩精研戒行修術長¶
存若出家絕世山水爲居不須哭泣專念思神若在朝市婚宦¶
相承傳國授家依禮制服師則三年朋友朞嵗同門業異相爲¶
小功異門志念共事則緦麻哭泣弔問間中營齋自然大法都¶
<pb:CK-KZ_JY121_01p104b>¶
无禁忌行法之時自應洗濯沐浴易衣便修功德朔望吉節止¶
哭建齋他日哀至哭以對客客去忍哀停哭則盥浴盥浴卽登¶
淸齋不必皆須沐髮家中有喪同師友法法有內外小異大同¶
書不盡言觸類可長喪禮差降最爲難詳親疎貴賤隨時而制¶
准古恭行則无大過父母中外未嘗蹔无禮制得失古今代有¶
况師朋屢絕法豈可常常法雖備大略易知知而不行非曰善¶
士見義不爲是謂无勇勇猛志人兼弘內外矣¶
　　
*** 自知昇過功德訣第三十六¶
上學積年必與眾異精識妙解久應出羣德雖未備所作必知¶
知其生來自少及長動靜之爲有善有惡惡者悔與不悔善者¶
<pb:CK-KZ_JY121_01p105a>¶
積與不積多少隱顯分别識之道足乎心術足乎驗體應糜散¶
心神當知功行濟世一死一生次者三死三生又次五死五生¶
又七死七生又九死九生品應此者死不須悲當尅日時與眾¶
分别經圖付授各得其人躬所佩帶悉還本師師已昇度付洞¶
及淵所居所服付物生資約勅子孫爰及弟子貨營齋請五鍊¶
鎭尸尸後更生生或託胎化生之由由於先德加以鎭鍊施散¶
立功功轉必速與道合同若不及此品十死十生百死百生千¶
死千生萬死萬生子子孫孫爲之齋請布惠行仁常存拔度矣¶
若心同上品術異五條或身神俱去或劔杖代留有隱有顯垂¶
軌立譽出經製法廣濟後生不假令人爲其齋請也¶
<pb:CK-KZ_JY121_01p105b>¶
上學之曹身神未得俱去運應轉輪皆用捨身之術鍊神上升¶
留尸下瘞瘞之卜地同墓凡人不駭於俗是謂和光至於宻法¶
潛候山川施置會神鎭尸不朽朽卽又生終與神合天地不偏¶
靈祇歸一地有靑龍秉氣色玄辟非玄武延軀虎嘯八垂則藏¶
尸少時枯骸更肉凋藏生華瘁形又鬱先神後身混合爲一鍊¶
易之妙方成眞之要術精能遵行福流萬葉矣¶
靑龍秉氣　上玄辟非　玄武延軀　虎嘯八垂¶
　夫欲建吉冡之法去魂後正耴九歩九尺名曰上玄辟非華¶
　蓋宫王氣神趙子都冡墓百忌害氣之神盡來屬之能制五¶
　土之精轉禍爲福侯王之家招搖欲隱起九尺庶人五尺以¶
<pb:CK-KZ_JY121_01p106a>¶
　石方圓三尺題其文埋之入土三尺世間愚人徒復千條萬¶
　章誰能明吉凶識四相哉辟非之下冡墓由此而成亦由此¶
　而敗非神非聖難可明也必能審此術子孫无復冡墓之患¶
　能知鎭墓之法千禁萬忌一皆厭之必反凶爲吉能得此法¶
　永爲吉冡不可宣也¶
右三尺題其文曰天帝告土下冡中王炁五方諸神趙公明等¶
(某)國帝王公侯官生民男女甲乙年如千𡻕生値淸眞之炁尸¶
歸神宫翳身冥卿潛甯冲虛辟斥諸禁諸忌不得妄爲害炁當¶
令子孫昌熾文詠九功武備七德世世貴王與天地無窮一如¶
土下九天律令¶
<pb:CK-KZ_JY121_01p106b>¶
夫施用此法愼不可令人知若立冡墓王相刑害諸不足者一¶
以鎭文厭之無不厭伏反凶爲吉范幼冲漢時尙書郎解地理¶
乃以冡宅爲意魏末得道在童幼中其云我今墓有靑龍秉炁¶
上玄辟非玄武延軀虎嘯八垂殆神仙之邱窟鍊形體之所歸¶
乃上吉冡也¶
辛玄子言積善憇德慈心在物兼修長存之方洞守形中之寶¶
者雖有此墓爲以示始終之觀耳至於神全德全德會熈鏡玄¶
關亦何時永爲朽物不復生出耶此墓之人斯可謂應運矣¶
靑童君謂西城眞人王君曰范幼冲上學精專故能洞達知其¶
寄尸墓有四相自言之者微顯功德招致有由奬勵後之至人¶
<pb:CK-KZ_JY121_01p107a>¶
也凡身神卽令俱舉入道並名神仙捨形托死鬼中立功進學¶
得道皆號靈人靈人辛玄子者亦是漢人其才識功行足登聖¶
眞先世罪障未得都洗雖有鬼職尋成高仙是以了明四相之¶
妙德前識合者寶祕勿妄傳也¶
<pb:CK-KZ_JY121_01p107a>¶
　　
#+PROPERTY: JUAN 009
<pb:CK-KZ_JY121_01p107a>¶
　　
** 大乘行業¶
凡學上道大乘之人修己化世勿逃山林山林絕人中小避欲¶
合藥試術研習奇方是建德之畔非立功之大基山中立功無¶
所所以出世市朝起創治館繕寫經書宣行妙法助國濟時慈¶
心精懃抑惡揚善孜孜匪懈執正治邪賞罰以中設法立戒有¶
不必行行之剪非非懲是前舉一正萬痛心悲悼矜愍愚人致¶
<pb:CK-KZ_JY121_01p107b>¶
䧟此刑願速攺悟生卽能轉死不促廻革心悛意捨闇歸明如¶
此雖殺益而無怨無怨之刑刑而非殺聖人不殺神武之功世¶
建德無功德不能立羣魔惱試遂不得通急須諸功却諸邪醜¶
從難悉度乃獲成眞无功求眞是虛妄之學如斷足希行无成¶
步之日矣¶
凡修功未滿遇世凶荒且應入山避於危難當此之時彌須方¶
術山有精靈不可侵犯亦勿久居致生厭毒光恠妄興飛禍互¶
作驚恐妖異疾病中傷爲功輒亂所向不成三年可移擇善棲¶
憇名山卽謁附名亦然踐行燒香存神占卜啟告玄靈繕營理¶
經書人住或異或同或羣或獨隨宜製之醮禮依科出入如法¶
<pb:CK-KZ_JY121_01p108a>¶
遠可千年不拘得道也¶
凡先因宿命今生山林或居水側或處田園或承前世係嗣相¶
傳或始兆身緣事致爾不必是惡亦未爲善善惡猶行行業出¶
心心資行道道有正科精思神炁尋經依師內事父母外奉君¶
王中從師友正心治身練麄習妙勤學不休出入山水舟車牛¶
馬男女貴賤公私云爲唯存謹愼華素取中啟告玄靈動靜如¶
法雖居山水與世不殊山仁水智神交乎人人行仁智與神合¶
吉小神相祐大神護之久習仁智仁智弘深道德禮義信順咸¶
和大神小神同人爲一矣¶
凡上學居山處世无異唯在精心兼嚴其事雖居俗境閒門淸¶
<pb:CK-KZ_JY121_01p108b>¶
室壇臺堂房井竈浴溷與食香燈冠衣器物牀席動靜出入舟¶
車牛馬畜產同而有異各依法制不可任心乖法不如俗人必¶
敗无成非上人也上人妙士和光同塵挫銳解紛與俗宻異佩¶
服籙諱呼吸元精建德立功非凡所測齋謝之後佩奉眞文所¶
向未合由罪未原三的之後猶當都謝自天子至於庶人三品¶
如凡養育子孫報祖父之恩不能報不知報報云多計報事皆¶
罪人相厭患非智慧无智慧必頑塞不能開通善不能防閒惡¶
不能容非不能忍柔不能推讓不能堪苦不能安貧不能處樂¶
樂極則驕苦極則怨聞父母之聲憎見尊上之影日夜僻側逃¶
而避之或惡聞子孫之音嫉害自下形相擲而擺之以爲奇能¶
<pb:CK-KZ_JY121_01p109a>¶
矯迹乖法此罪非智者宣行神炁證明聖教續種延年更相生¶
長更相愛念更相訓誨止惡修善日夜思惟有過卽改有是堅¶
遵謙卑居退不競諍先諫說勿鬬借炁養神和聲怡息徐語安¶
行卧坐庠序所爲分明出入精審相與還源治邪保正卻濁來¶
淸削除死籍注定生名代人受苦甘之无怨度人之樂節而无¶
荒不及道悔不護短申非諮問勝達不面從背越內外相應智¶
慧人也智慧之人可共上學非智慧者愼勿與言言上有罪動¶
致風刀閉口愼之自求多福福緣相會智慧相逢如其无因獨¶
立樂上遇科精尋忖度我體先後所行卽今所志與科殊者急¶
首改之與科合者堅固成就首罪成福必須結齋自爲爲人隨¶
<pb:CK-KZ_JY121_01p109b>¶
時消息巾冠衣服履板香油堂室壇墠牀帳經書供養之具皆¶
當依科所須勿闕非用勿施華素取中豐儉守法法出諸經不¶
可卒尋三品所宜其三科爲要其一高聖太眞五帝四極明科¶
上下二宫其二太玄左宫女靑四極三十一卷獨立寶經明科¶
律文有右中二并左合三宫其三太上九眞明科有上中下三¶
品其四極明科云行七經之道太𡻕庚辰六月二十五日癸巳¶
巳時北極眞公除穢納馨神遇七經仁義禮智信及道德學道¶
期乎至德至德得乎大道大道玄邈涉求迢遙是以修善先行¶
仁義禮智與信遞互相成始至乎終相生爲次仁木生火火生¶
土信信生義金金生智水水生通德德生達道道德无極通達¶
<pb:CK-KZ_JY121_01p110a>¶
无窮長生不死常住湛然能无能有最貴最尊仁亦長生尙有¶
劫年義斷禮節智通信和五德備者名曰至德究竟五千一焉¶
號爲大道道學七經經者徑也由也常也正也成也徑直易行¶
由之得進常通不塞正以治邪轉敗爲成經緯相會也玄素黃¶
帝容成彭鏗巫咸陳赦習學七經演述陰陽生生爲先先仁之¶
志非但七人七人迹多亦號七經天門玉子皆傳斯道外儒失¶
道不知道爲儒本儒爲道末末本不知致无長夀之人遂爲淫¶
亂之俗也至於外儒五經備有詩首關睢禮貴婚嫁傳嗣之重¶
厯代所同无後之罪三千莫大而不知男女炁數陰陽興衰聞¶
之疑恠𠷣鄙成災良可痛念智者悟之能歸內道救理外儒詩¶
<pb:CK-KZ_JY121_01p110b>¶
禮傳易至於尙書樂經孝經歛末崇本本孝合乎道習樂同乎¶
德德道弘深仁義備舉禮智常用信不暫虧緣末入本引外還¶
內上學之功於此乎在也¶
七經者一曰仁經男女婚嫁恩愛交接生子種人永永无絕¶
二曰禮經旣生當長壯不可恣夫淸婦貞內外分别尊卑相敬¶
和而有節¶
三曰信經旣知和節親疎相關朝野忠直无相違負¶
四曰義經旣知忠直有與有取罰惡賞善更相成濟¶
五曰智經旣知賞罰防有枉濫抑揚通流除邪入正¶
六曰德經治邪保正五德均平无偏无苦常樂長存¶
<pb:CK-KZ_JY121_01p111a>¶
七曰道德常樂長存勝泰无上上德不德教化立功功成身退¶
權變无窮¶
凡人學道共修七經經有所明各有多少經恩多餘事皆少少¶
不受稱多故立名名爲仁經亦有禮義信智德道五同若斯唯¶
道獨多少行均平故號大道一切所宗也¶
六道多者各有所長¶
一曰仁道長於子孫眾多¶
二曰禮道長於敬讓貪諍止息¶
三曰信道長於誠實除諸欺華¶
四曰義道長於嚴斷祐吉剪凶¶
<pb:CK-KZ_JY121_01p111b>¶
五曰智道長於釋滯化僞還眞¶
六曰德道長於忘功守正无失入乎大道大道无名不去天人¶
所崇也¶
凡明內道者陰陽相交行炁如數長短依經消災㪚禍治病延¶
年請福結願求得神仙雖遍習七經當隨長救急行仁之道以¶
禳𨒫賊止諸殺傷延年多子行禮之道消諸淩辱姦淫去來口¶
舌讒嫉行信之道滅眾怨仇違負信約妄語虛言行義之道誅¶
剪彊梁厭伏㓂盗卻諸暴凶行智之道除邪斷嫌怨救憂病益¶
年長算行德之道解諸妬怨消諸爭名卻妖聲調雅樂和五合¶
六七八九備成抱一統萬湛无虧盈行道之道无爲而爲化物¶
<pb:CK-KZ_JY121_01p112a>¶
立法幽顯无遺變化應運无極无窮也¶
<pb:CK-KZ_JY121_01p112a>¶
　　
#+PROPERTY: JUAN 010
<pb:CK-KZ_JY121_01p112a>¶
　　
** 行道去來¶
*** 得道未去訣第三十八¶
得道之人運應化世未得隱淪常以本命之日正中夜半子午¶
之時說三百六十戒誦十方徊玄品章教未得道同心行之不¶
知本命常用甲子淸齋入室坐卧隨人唯精唯宻必速驗矣¶
雲霧子三月一日生於无量天年十八位登太眞王三元下教¶
朝禮玉天遂登大有之宫淸齋明霞之館靈瑞告感項負圓光¶
虛皇道君授以琅書獨誦帝章掌錄萬仙上統无崖下攝无極¶
自天之下咸隸太眞太眞立科終始琅書虛皇玉帝受之九玄¶
<pb:CK-KZ_JY121_01p112b>¶
鑄金爲簡刻玉結篇金鏤玉字秘之九天太眞之王宻施行之¶
周濟十方分成十卷三十九章誦之得通十卷之品又三十九¶
焉凡修眾經先習琅書萬眞臨軒羣魔降伏雲霧子乃不修他¶
道唯歌詠帝章致三元下教位登太眞王况能兼修諸經又先¶
精此法豈不速造玉京與太上爲一乎太華眞人三天長生君¶
太和眞人東華老子南極總司禁君西臺中侯北帝中眞九靈¶
玉子大靈眞妃赤精玉童玄谷先生南嶽赤松子中山王喬紫¶
陽眞人西城王君中皇先生趙伯玄山仲宗一十八人正相傳¶
習之其餘支流後進續有得此文者必充三十六萬之限保覩¶
金闕聖君一切无復憂患矣¶
<pb:CK-KZ_JY121_01p113a>¶
太上智慧洞眞三寶徊玄十方品章¶
北方太上頌曰¶
太上發玄藴　煥爛敷眞文　落落散天寶　十方所共尊¶
不始亦不終　不明故无昏　仰登玉京臺　逍遙憇崑崙¶
超度泉曲都　魔王願欲聞　七祖受化生　解我宿世𡨚¶
入控飛玄景　出駕浮紫雲¶
東北方太上頌曰¶
重暉耀玉晨　乘景開圓明　岧岧洞眞殿　晃晃七寶精¶
一念度八難　長與太上并　纒旋獻黃景　日華虛中生¶
世知浮俗道　莫聞知慧經　大矣洞眞戒　玄感魔王誠¶
<pb:CK-KZ_JY121_01p113b>¶
萬劫若一息　豈繫千億齡¶
東方太上頌曰¶
太上體太元　散形渡弱喪　務猷宣玄術　天眞並讚揚¶
有緣文自表　无因經爲藏　若能得此道　首卽生圓光¶
身濟无待津　飄飄逸仙堂¶
東南方太上頌曰¶
无无竟无永　有有安入妙　天翰蔚无上　玄宗自有要¶
徊轉三寶輪　十方並震耀　大上觀玉京　魔王空中笑¶
天帝义手唱　眾眞乘虛嘯　散花正我念　八願自然超¶
南方太上頌曰¶
<pb:CK-KZ_JY121_01p114a>¶
靈仙乘慶霄　駕龍躡玄波　洽眞表嘉祥　濯足以八河¶
福應不我期　故能釋天羅　道德觀三界　地網亦以過¶
感遇靈眞會　淨慧經蓮花¶
西南方太上頌曰¶
无上覺四軰　茫茫大方外　幽顯諒有由　无幽故不昧¶
來羅運玄輪　眞仙萃華薈　時遊渺漭間　天人見无際¶
西方太上頌曰¶
靈妙寄宣迹　天人有津岸　汎舟不測淵　常恐風波渙¶
其緣有前力　智勢誰能筭　冉冉任玄樞　昭然冥因判¶
挺頴應眞子　靈琴空中彈　淨思恭十方　去留不我羡¶
<pb:CK-KZ_JY121_01p114b>¶
西北方太上頌曰¶
太上敷洞文　賢賢歸大緣　蕭條三寶囿　繁華秀我因¶
伯史與入精　質淨生金身　終劫復始劫　愈覺靈顏新¶
希度禮无上　靈文降至眞　道林蔚天京　下光諸地仙¶
從容散靈威　洋洋大法宣¶
上方太上頌曰¶
太上觀十方　晻藹融風穆　圓光暎三辰　眞人被天服¶
魔王义手立　司迎酆京側　日月翳行曜　七寶煥无極¶
一切營此時　禍滅地獄息　渺乎无量尊　天人莫能測¶
下方太上頌曰¶
<pb:CK-KZ_JY121_01p115a>¶
三寶繁十方　亹亹空中澄　宛轉隨化理　一感法輪昇¶
冥漠曒昧間　臺殿悉化成　空有靡不有　巍巍多山陵¶
太上无滯念　滅念歸幽昇¶
凡十方徊玄頌先始北方次東次南次西次東北次東南次西¶
南次西北上方下方是謂十方也若禮拜亦用此方一拜耳道¶
學之人正念心禮則足暢玄志於天尊矣復何必勞形於風塵¶
哉¶
太微天帝曰夫十方徊玄品者出乎自然而然虛峙九千餘劫¶
其文乃見元始天王盛而撰焉總三寶於上淸觀十方於玉京¶
御大魔於六天拔苦難於泉曲訓道學而教業極天人之幽根¶
<pb:CK-KZ_JY121_01p115b>¶
釋宿緣之滯愆超三界而獨步何天羅與地網而敢纒耶儕希¶
微乎自然故從劫到劫而弗休矣煥乎其文蔚然章矣實難以¶
言宣秘而不書口口相傳是以單行智慧不雜眾篇矣¶
太微天帝曰此章品以配大戒乃三寶之宗矣常以本命日說¶
三百部戒而頌此文若日中及夜半時修之也先齋而後行道¶
愼令不同者聞之非小故矣人不知本命用甲子日若十年以¶
後可正月一日行道耳昔太眞王母東華靑童元始天王皆太¶
上弟子也一但用正月一日日中及夜半修之耳太極仙王其¶
中諸仙公眞人多以本命辰日行之也故列而陳之學士詳用¶
之焉悉在齋室中坐卧乃任意爲之耳太上大法自令北向耳¶
<pb:CK-KZ_JY121_01p116a>¶
夫至人則不然矣或坐亡已淪夢乎自然如彈指頃已成外若¶
俗儒談放自得於胷衿而已乃精鍊乎三寶洞文也是以世業¶
之子莫見其崖造故和光於風流矣¶
太微天帝曰正月一日當咒天羅地網及魔界脫我身神之道¶
其法未平旦小許曰我明遊上十方禮見太上尊九天之羅敢¶
得落我身又曰我將遊下十方交通地眞提携靈仙九地之網¶
敢得維我足又曰我將遊太上京宴適華堂洞觀諸天超度三¶
界泉曲之府勿復留我魂凡三正月爲之休也¶
元始天王曰自非七世大慶重華敷條累葉重柯秀挺後苗善¶
逸萬劫世世有道名刋金簡因緣賢應仙合度何當與戒頌相¶
<pb:CK-KZ_JY121_01p116b>¶
違耶其法物同如大戒科惟當别賚綘文之繒一百三十尺以¶
代落簪之盟矣皆奉有文之子也若仙人所授已坦幽昧之故¶
則弗復須法信若靈神相告亦具盟物如法夫悠悠者胡以測¶
人心之必然乎學者當先自審才志能修之而終身必不犯明¶
科乃可從事於大法矣若違科七祖幽囚於地獄身亦禍矣豈¶
仙之有哉學士其深愼之焉故上聖但口誦心存而已不書其¶
文¶
太極大法師曰五通乃尙在三界此故未爲仙也夫仙道无不¶
无有不有能覺有无之間湎然於其際而无際乃能自體六通¶
超三界也三界者一慾界二色界三无色界從太黃皇曾天太¶
<pb:CK-KZ_JY121_01p117a>¶
明玉完天淸明何童天玄胎平育天无明文舉天上明七曜摩¶
夷天第六天爲慾界從虛无越衡天太極蒙翳天赤明和陽天¶
玄明恭華天耀明宗飄天竺落皇笳天虛明堂耀天觀明端靖¶
天玄明恭慶天太煥極瑤天元載孔昇天太安皇崖天顯定極¶
風天始黃孝芒天翁重浮容天无思江由天上揲阮樂天无極¶
曇誓天第二十四天爲色界從皓庭霄度天至淵通元洞天太¶
文翰寵妙成天太素秀樂禁上天第二十八天爲无色界學三¶
寶誦徊玄奉大戒能超此三界之表洞六通智慧也六通智慧¶
者洞觀洞聽洞彼此生死去來劫數洞十方有无洞經戒道俗¶
教化洞自然人身是爲六通大智慧也學此內法者皆爲太極¶
<pb:CK-KZ_JY121_01p117b>¶
眞人登玉京長存永无退常爲太上之賓矣¶
太極大法師曰第九赤明和陽天又名妙安伽婁天又名太妙¶
小梵天也二十九太虛无上常融天三十太釋玉隆騰勝天三¶
十一龍變梵度天三十二太極平育賈奕天此四天帝君常誦¶
習三寶經轉廻玄奉大戒修齋淸淨其諸天王亦然悉共擁護¶
奉戒身令得仙度矣故說諸天名號亦多矣言无上大羅天是¶
五億五萬五千五百五十五天之上天也四天洞參其炁故不¶
具說諸天也然學太上道案約應知太上玉京所觀玉京臺在¶
乎大羅之上渺渺乎若存若亡若有若无渺邈劫仞難以言宣¶
故天人弗可思而議矣¶
<pb:CK-KZ_JY121_01p118a>¶
東華靑童曰此道超三界統六天魔之府人生死靡不屬泉曲¶
者而由斯六天配役太山地獄也唯得道能度之耳非大戒亦¶
復何緣削我之名永劫而長存乎非三寶洞文而當何因爲太¶
上之賓友乎我每侍坐曾請事於斯語矣¶
東華靑童曰魔爲數種有天魔地魔人魔鬼魔今言六天大魔¶
王者是天地之大魔王其宿世有大功德故得爲此魔王與帝¶
君比德共執事於天地人上屬太上玉京爲天帝之下官且其¶
餘无所不制夫人學道先小魔試道成時大魔王皆臨大試過¶
便保舉上玉京臺霄泉曲幽都死籍班下太山除地名之錄也¶
其各各統職三官魔神鬼兵直衞討姦邪魍魎不正之精魔王¶
<pb:CK-KZ_JY121_01p118b>¶
參品仙府受太上之任矣並七寶宫殿煥耀日月人生死所經¶
也其政奉大戒故欲人弘三寶焉¶
東華靑童曰夫道學无大戒寶文子身名終不脫鬼府魔界七¶
祖亦何由而反胎生宫乎是以此道至矣大聖弘之凡流當不¶
可不懃慕之也¶
　　
*** 已去復放訣第三十九¶
凡學上道積功累德昔因已深今緣又盛業行超羣六通八達¶
九成十極與道合源身神同昇去世入玄去而不去去而更來¶
來以應感和光同人去而不去无乎不在在而云去俗見去也¶
凡得道鍊有鍊无无究有竟住此卽得得无去就教迹示階已¶
<pb:CK-KZ_JY121_01p119a>¶
得者去未得者停及其得者重來爲物行道非凡所知知者眞¶
聖聖者復來心迹叵測鑽之彌堅仰之彌高瞻之在前忽焉在¶
後動止出處默語喜嗔取與賞罰生殺是非黜陟褒貶皆以利¶
人制惡還善迴流歸源微妙玄通深不可識識之大方取其行¶
道屈已申物損身濟人誨導不倦過誤不文同物過誤改之有¶
方有方可師過則非過終始垂譽累代所軌此是已去復來精¶
加伏懃也¶
¶
¶
¶
<pb:CK-KZ_JY121_01p119b>¶
¶
¶
¶
¶
¶
¶
¶
¶
¶
¶
