#-*- mode: org; -*-
#+EXPORT_ID: JY176
#+TITLE:悟真篇拾遺 Wuzhen Pian Shiyi
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JY176_01p024a>¶
* 悟眞篇拾遺¶
紫陽眞人張伯端著¶
** 　　禪宗歌頌詩曲雜言¶
此恐學道之人不通性理，獨修金丹，如此旣性命之道未修，則¶
運心不普，物我難齊，又焉能究竟圓通，迥超三界？故經云：『有十¶
種仙，皆於人中煉心，堅固精粹，夀千萬𡻕，若不修正覺三昧，則¶
報盡還來，散入諸趣。』是以彌勒菩薩《金剛經頌》云：『饒君百萬劫，¶
終是落空亡。』故此《悟眞篇》者，先以神仙命脈誘其修煉，次以諸¶
佛妙用廣其神通，終以眞如覺性遺其幻妄，而歸於究竟空寂¶
之本源矣。¶
<pb:CK-KZ_JY176_01p024b>¶
** 　　性地頌¶
佛性非同異，干燈共一光。增之甯解溢，減著且無傷。取舍俱爲¶
過，焚漂總不妨。見聞知覺法，無一可猜量。¶
如來妙體徧河沙，萬象森羅無障遮。會得圓通眞法眼，始知三¶
界是吾家。¶
視之不可見其形，及至呼時卻又膺。莫道此聲如谷響，若還無¶
谷有何聲。¶
一物含聞見覺知，葢諸塵境顯其機。靈常一物尙非有，四者憑¶
何作所依。¶
不移一步到西天，端坐諸方在目前。項後有光猶是幻，雲生足¶
<pb:CK-KZ_JY176_01p025a>¶
底未爲仙。¶
求生本自無生，畏滅何曾暫滅。眼見不如耳見，口說爭如鼻說。¶
** 　　無罪過¶
終日行不曾行，終日坐何曾坐。修善不成功德，造惡元無罪過。¶
時人若未明心，莫執此言亂做。死後須見閻王，難免鑊湯碓磨。¶
** 　　三界惟心¶
三界惟心妙理，萬物非此非彼。無一物非我心，無一物是我已。¶
** 　　見物便見心¶
見物便見心，無物心不見。十方通塞中，眞心無不徧。若生知識¶
解，卻成顚倒見。覩境能無心，始見菩提面。¶
<pb:CK-KZ_JY176_01p025b>¶
** 　　圓通¶
見了眞空空不空，圓明何處不圓通。根塵心法都無物，妙用方¶
知與佛同。¶
** 　　隨他¶
萬物縱橫在目前，隨他動靜任譁讙。圓明定慧終無染，似水生¶
蓮蓮自乾。¶
** 　　寶月¶
一輪明月當虛空，萬國淸輝無障礙。收之不聚撥不開，前之不¶
進後不退。彼非遠兮此非近，表非外兮裏非内。同中有異異中¶
同，問你傀儡會不會。¶
<pb:CK-KZ_JY176_01p026a>¶
** 　　心經頌¶
藴諦根塵空色，都無一法堪言。顚倒之見已盡，寂靜之體翛然。¶
** 　　人我又名齊物¶
我不異人，人心自異。人有親疎，我無彼此。水陸飛行，等觀一體。¶
貴賤尊卑，首足同己。我尙非我，何嘗有你。彼此俱無，眾泡歸水。¶
** 　　讀雪竇禪師《祖英集》¶
曹溪一滴分千派，炤古澄今無滯礙。近來學者不窮源，妄指蹄¶
涔爲大海。雪竇老師達眞趣，大震雷音槌法鼓。獅王哮吼出窟¶
來，百獸千邪皆恐懼。或歌詩，或語句，叮嚀相引迷人路。言詞磊¶
落義高深，擊玉敲金響千古。爭奈迷人逐境留，卻將言相尋名¶
<pb:CK-KZ_JY176_01p026b>¶
數。眞如實相本無言，無下無高無有邊，非色非空非二體，十方¶
塵刹一輪圓。正定何曾分語默，取不得兮舍不得。但於諸相不¶
留心，卽是如來眞軌則。爲除妄相將眞對，妄若不生眞亦晦。能¶
知眞妄兩俱非，方得眞心無罣礙。無罣礙兮能自在，一悟頓消¶
窮劫罪。不施功力證菩提，從此永離生死海。吾師道高言語暢，¶
留在世間爲榜樣。昨宵被我喚將來，把鼻孔穿於杖上。問他第¶
一義如何，卻道有言皆是謗。¶
** 　　戒定慧解¶
夫戒定慧者，乃法中之妙用也。佛祖雖嘗有言，而未達者猶有¶
所執。今略而言之，庶資開悟。夫其心境兩忘，一念不動，曰戒；覺¶
<pb:CK-KZ_JY176_01p027a>¶
性圓明，内外瑩徹，曰定；隨緣應物，妙用無窮，曰慧。此三，者相須¶
而成，互爲體用。或戒之爲體者，則定慧爲其用；定之爲體者，則¶
戒慧爲其用；慧之爲體者，則戒定爲其用。三者未嘗斯須相離¶
也。猶如日假光而能炤，光假炤以能明，非光則不能炤，非炤則¶
不能明。原其戒定慧者，本乎一性，光明炤者，本乎一日，一尙非¶
一，三復何三，三一俱忘，湛然淸淨。¶
** 　　卽心是佛頌¶
佛卽心兮心卽佛，心佛從來皆妄說。若知無佛亦無心，始是眞¶
如法身佛。法身佛，沒模樣，一顆圓光含萬象。無體之體卽眞體，¶
無相之相卽實相。非色非空非不空，不動不靜不來往。無異無¶
<pb:CK-KZ_JY176_01p027b>¶
同無有無，難取難舍難聽望。内外圓明到處通，一佛國在一沙¶
中。一粒沙含大千界，一個身心萬箇同。知之須會無心法，不染¶
不滯爲淨業。善惡千端無所爲，便是南無及迦葉。¶
** 　　採珠歌¶
貧子衣中珠，本自圓明好。不會自尋求，卻數他人寶。數他寶，終¶
無益，只是教君空費力。爭如認取自家珍，價直黃金千萬億。此¶
寶珠，光最大，徧炤三千大千界。從來不解少分毫，剛被浮雲爲¶
障礙。自從認得此摩尼，泡體空花誰更愛。佛珠還與我珠同，我¶
性卽歸佛性海。珠非珠，海非海，坦然心量包沙界。任你塵囂滿¶
眼前，定慧圓明常自在。不是空，不是色，内外皎然無壅塞。六通¶
<pb:CK-KZ_JY176_01p028a>¶
神用妙無窮，自利利他甯解極。見卽了，萬事畢，絕學無爲度終¶
日。泊兮未兆如嬰兒，動止隨緣無固必。不斷妄，不修眞，眞妄之¶
心總屬塵。從來萬法皆無相，無相之中有法身。法身卽是天眞¶
佛，亦非人兮亦非物。浩然充塞天地間，只是希夷幷恍惚。垢不¶
染，光自明，無法不從心裏生。心若不生法自滅，卽知罪福本無¶
形。無佛修，無法說，丈夫知見自然別。出言便作獅子鳴，不似野¶
牛論生滅。¶
** 　　禪定指迷歌¶
如來禪性如水，體靜風波自止。興居湛湛常淸，不獨坐時方是。¶
今人靜坐取證，不道全在見性。性於見裏若明，見向性中自定。¶
<pb:CK-KZ_JY176_01p028b>¶
定成慧用無窮，是名諸佛神通。幾欲究其體用，但見十方虛空。¶
空中杳無一物，亦無希夷恍惚。希恍旣不可尋，尋之卻成乖失。¶
只此乖失兩字，不可執爲憑據。本心尙乃如空，豈有得失能窮。¶
但將萬法遣除，遣令淨盡無餘。豁然圓明自現，便與諸佛無殊。¶
色身爲我桎梏，且恁和光混俗。舉動一切無心，爭甚是非榮辱。¶
生身只是寄居，逆旅主號毗盧。毗盧不來不去，乃知生滅無餘。¶
或問毗盧何似，只爲有相不是。眼前葉葉塵塵，塵葉非同非異。¶
况此塵塵葉葉，箇箇釋迦迦葉。異則萬籟皆鳴，同則一風都攝。¶
若要認得摩尼，莫道得法方知。有病用他藥療，病瘥藥更何施。¶
心迷須假法炤，心悟法更不要。又如昏鏡得磨，痕垢自然滅了。¶
<pb:CK-KZ_JY176_01p029a>¶
本爲心法皆妄，故令離盡諸相。諸相離了如何，是名至眞無上。¶
若欲莊嚴佛土，平等行慈救苦。菩提本願須深，切莫相中有取。¶
此爲福慧雙圓，當來授記居先。倘若纖塵有染，卻於諸佛無緣。¶
翻念凡夫迷執，盡被情愛染習。只爲貪著情多，常生胎卵化溼。¶
學道須教猛烈，無情心剛似鐵。直饒父母妻兒，又與他人何别。¶
常守一顆圓光，不見可欲思量。萬法一時無著，說甚地獄天堂。¶
然後我命在我，空中無升無墮。出沒諸佛土中，不離菩提本坐。¶
觀音三十二應，我學亦從中證。化現不可思議，盡出逍遙之性。¶
我是無心禪客，凡事不會揀擇。昔時一箇黑牛，今日渾身總白。¶
有時自歌自笑，旁人道我神少。爭知被褐之形，内懷無價之寶。¶
<pb:CK-KZ_JY176_01p029b>¶
更若見我談空，卻似囫圇吞棗。此法惟佛能知，凡愚豈解相表。¶
兼有修禪上人，只學鬬口合脣。誇我問答敏給，卻元不識主人。¶
葢是尋枝摘葉，不解窮究本根。得根枝葉自茂，無根枝葉難存。¶
便逞已握靈珠，轉於人我難除。與我靈源妙覺，遠隔千里之殊。¶
此輩可傷可笑，空說積年學道。心高不肯問人，枉使一生虛老。¶
乃是愚迷鈍根，邪見業重爲因。若向此生不悟，後世爭免沈淪。¶
** 　　無心頌¶
堪笑我心，如頑如鄙。兀兀騰騰，任物安委。不解修行，亦不造罪。¶
不曾利人，亦不私已。不持戒律，不徇忌諱。不知禮樂，不行仁義。¶
人問所能，百無一會。饑來喫飯，渴來飲水。困則睡眠，覺則行履。¶
<pb:CK-KZ_JY176_01p030a>¶
熱則單衣，寒則葢被。無思無慮，何憂何喜。不悔不謀，無念無意。¶
死生榮辱，逆旅而已。林木栖鳥，亦可爲比。來且不禁，去亦不止。¶
不避不來，無讚無毁。不厭醜惡，不羨善美。不趣靜室，不遠閙市。¶
逢肉也飡，遇酒也醉。不說人非，不誇已是。不厚尊崇，不薄賤稚。¶
親愛冤仇，大小内外。哀樂得喪，欽侮險易。心無兩觀，坦然一揆。¶
不爲福先，不爲禍始。感而後應，迫而後起。不畏鋒刀，焉怕虎兕。¶
隨物稱呼，豈拘名字。眼不就色，聲不來耳。凡所有相，皆屬妄僞。¶
男女形聲，悉非定體。體相無心，不染不礙。自在逍遙，物莫能累。¶
妙覺光圓，映徹表裏。包裹六極，無有遐邇。光兮非光，如月在水。¶
取舍旣難，復何比擬。了茲妙用，迥然超彼。或問所宗，如斯而已。¶
<pb:CK-KZ_JY176_01p030b>¶
** 　　西江月¶
妄想不須强滅，眞如何必希求。本源自性佛齊修，迷悟豈拘先¶
後。　悟則刹那成佛，迷則萬劫輪流。若能一念契眞修，滅盡恆¶
沙罪垢。¶
本自無生無滅，强將生滅區分。只如罪福亦何根，妙體何曾增¶
損。　我有一輪明鏡，從來只爲蒙昏。今朝磨瑩炤乾坤，萬象昭¶
然難隱。¶
我性入諸佛性，諸方佛性皆然。亭亭蟾影炤寒泉，一月千潭普¶
現。　小則毫分莫識，大時徧滿三千。高低不約信方圓，說甚短¶
長深淺。¶
<pb:CK-KZ_JY176_01p031a>¶
㳒㳒㳒元無㳒，空空空亦非空。靜諠語默本來同，夢裏何勞說¶
夢。　有用用中無用，無功功裏施功。還如果熟自然紅，莫問如¶
何修種。¶
善惡一時忘念，榮枯都不關心。晦明隱顯任浮沈，隨分饑飡渴¶
飲。　神靜湛然常寂，不妨坐臥歌吟。一池秋水碧仍深，風動魚¶
驚儘恁。¶
對境不須强滅，假名權立菩提。色空明暗本來齊，眞妄休分兩¶
體。　悟卽便名淨土，更無天竺曹溪。誰言極樂在天西，了卽彌¶
陀出世。¶
人我眾生夀者，甯分彼此高低。㳒身通炤沒吾伊，念念不須尋¶
<pb:CK-KZ_JY176_01p031b>¶
覓。　見是何曾是是，聞非未必非非。往來諸用不相知，生死誰¶
能礙你。¶
住想修行布施，果報不離天人。恰如仰箭射浮雲，墜落只緣力¶
盡。　爭似無爲實相，還源返朴歸湻。境忘情盡任天眞，以證無¶
生㳒忍。¶
魚兔若還入手，自然忘卻筌蹄。渡河筏子上天梯，到彼悉皆遺¶
棄。　未悟須憑言說，悟來言說皆非。雖然四句屬無爲，此等仍¶
須脫離。¶
悟了莫求寂滅，隨緣且接羣迷。尋常邪見急提擕，方便指歸實¶
際。　五眼三身四智，六度萬行修齊。圓󰌖一顆好摩尼，利物兼¶
<pb:CK-KZ_JY176_01p032a>¶
能自濟。¶
我見時人談性，只誇口給酬機。及逢境界轉癡迷，又與愚人何¶
異。　說得便須行得，方名言行無虧。能將慧劍斬魔魑，此號如¶
來正智。¶
欲了無生妙道，莫如自見眞心。眞心無相亦無音，淸淨法身只¶
恁。　此道非無非有，非中亦莫求尋。二邊俱遣棄中心，見了名¶
爲上品。¶
** 　　讀《周易參同契》　　　　　　紫賢眞人辥道光註¶
大丹妙用法乾坤，乾坤運兮五行分。五行順兮，常道有生有死。¶
五行逆兮，丹體常靈常存。¶
<pb:CK-KZ_JY176_01p032b>¶
　道光曰：陽主生陰主死，一生一死，一去一來，此常道順理之¶
　自然者也。聖人則之，反此陰陽，逆施造化，立乾坤爲鼎器，盜¶
　先天一炁爲丹，以丹煉形，入於無形，與道冥一。道固無極，仙¶
　豈有終？¶
一自虛無兆質，兩儀因一開根。四象不離二體，八卦互爲祖孫。¶
萬象生乎變動，吉凶悔吝茲分。百姓日用不知，聖人能究本源。¶
顧易道妙盡乾坤之理，遂託象於斯文。否泰交則陰陽或升或¶
降，屯蒙作則動靜在朝在昏。坎離爲男女水火，震兌乃龍虎魄¶
魂。守中則黃裳元吉，遇亢則無位而尊。旣未愼萬物之終始，復¶
姤昭二氣之歸奔。月盈虧應精神之衰旺，日出沒合榮衞之寒¶
<pb:CK-KZ_JY176_01p033a>¶
溫。¶
　道光曰：冬至之日，地下有一陽之氣上升，爲復卦。人之元氣¶
　亦如之，故進陽火。至正月，陰陽之氣相半，自然相交，爲泰卦。¶
　人之元氣亦然，故曰『否泰交則陰陽或升或降』也。聖人移此¶
　一年氣候於一月三十日中，以兩日半計三十辰以當一月，¶
　故自月之一日以後，太陽之光初萌，爲復卦用事。至上弦初¶
　八日，月明一半，金水平分，爲泰卦用事。至十六日以後，月漸¶
　虧，爲姤卦用事。至下弦二十三日，月虧一半，金水平分，爲否¶
　卦用事。故曰月虧盈，應精神之盛衰也。又移此一月氣候歸¶
　一日十二辰中。子時一陽生，故人之腎中有一陽純精之氣¶
<pb:CK-KZ_JY176_01p033b>¶
　上升，進陽火，爲復卦。午時一陰生，故人之心中有一陰至神¶
　之氣下降，退陰符，爲姤卦。故曰『復姤昭二氣之歸奔』也。夫子¶
　時起陽火，子爲六陽之首，故爲朝用屯卦直事。午時起陰符，¶
　午爲六陰之元，故爲昏用蒙卦直事。故曰『屯蒙作則動靜在¶
　朝在昏』也。一日一夜兩卦直事，三十日計六十卦，屯蒙爲六¶
　十卦之始，旣未爲六十卦之終，終而復始，始而復終，故曰『旣¶
　未愼萬物之始終』也。夫修金丹，先以眞陰眞陽之物立爲爐¶
　鼎，然後誘太極一炁爲丹。太極之炁苟不以眞陰眞陽之物¶
　而誘之，則不能降靈象。是以《參同契》立乾坤二卦爲爐鼎，分¶
　坎離爲藥物，處於中宮，其餘諸卦分在一月三十日内，以運¶
<pb:CK-KZ_JY176_01p034a>¶
　符火。故乾坤者，龍虎也，震兌也，夫婦也，魂魄也。坎離者，鉛汞¶
　也，水火也，男女也，情性也。觸類而長之，則不可勝紀矣。原其¶
　至當而言之，無過比喻眞陰眞陽之二物也。以此二物合氣¶
　於中宮黃道之室而成丹，故曰『守中則黃裳元吉』也。旣得丹¶
　餌，非眞火無以育其聖胎，是以運元陽之氣爲火。火無定位，¶
　周流六虛，故曰『遇亢則無位而尊』也。夫日出爲晝，日沒爲夜，¶
　聖人運動符火於一日一夜之中，分擘陰陽寒暑之氣，外應¶
　天符，内合榮衞，消長一身，抽添運用，温養子珠，故曰『日出沒¶
　合榮衞之寒温』也。夫天一生水，在人曰精，地二生火，在人曰¶
　神，人之精神，榮衞一身，當與天地陰陽、四時五行之氣運行¶
<pb:CK-KZ_JY176_01p034b>¶
　不息也。¶
本立言以明象，旣得象以忘言。猶設象以指意，悟其意則象捐。¶
達者惟𥳑惟易，迷者愈惑愈繁。故知修眞上士，讀《參同契》不在¶
乎泥象執文。¶
　道光曰：已上皆魏眞人以金丹之道至𥳑至易，敷揚祕要，故¶
　假易卦意寓於言，俾學者悟其意以曉其言。苟得金丹祕要，¶
　則乾坤、坎離、震兌、龍虎、情性、魂魄、鉛汞、水火之類，皆可忘言¶
　矣。苟明運火眞機，則屯蒙、旣未、復姤、否泰，卦象爻銖皆可無¶
　用矣。此仙翁恐學者讀《參同契》不曉眞人之意，惟只泥象執¶
　文而不知捐象忘言之意，故作此以示同徒，其仁慈濟物如¶
<pb:CK-KZ_JY176_01p035a>¶
　此。雖然，自非至人口訣，亦未易以蹈其玄奧之萬一也。¶
** 　　贈白龍洞劉道人歌　　　　　玉谿子李簡易註¶
兔走鳥飛兩曜忙，始聞花發又秋霜。徒誇籛夀千餘𡻕，也似雲¶
中一電光。一電光，何太急，百年三萬六千日。其間寒暑互煎熬，¶
不覺紅顏暗中失。縱有兒孫滿目前，都成恩愛轉牽纏。及乎精¶
絕身枯朽，誰解教君暫駐延。旣無計，不免將身隨逝水。但看古¶
往聖賢人，幾箇解留身住世。身住世，也有方，祇爲時人誤度量。¶
競向山中尋草木，伏鉛制汞點丹陽。點丹陽，事逈別，須向坎宮¶
求赤血。取歸離位制陰精，¶
　坎，坤體；離，乾體。乾以陽交坤而成坎，所謂流戊也；坤以陰交¶
<pb:CK-KZ_JY176_01p035b>¶
　乾而生離，所謂就已也。萬物姙娠於子，乾坤壬癸會於北方，¶
　故曰坎宮，坎宮卽坤宮也。西南是本鄉，非未申之位也，元氣¶
　從此而生。赤血者，卽是身中一點陽精，又曰陽鉛，實先天一¶
　炁耳。經曰：『卓哉眞鉛，天地之先。』是爲眞鉛也，離位者，卽乾宮¶
　是也。知時採取此陽鉛以制離位之陰精，陰精卽陰汞也，木¶
　液也。二物交結而成内丹，卽非世間硃砂水銀五金八石草¶
　木有形之物。¶
匹配調和有時節。¶
　藥味平平，金水各半，黃婆媒合，婚冠相求，貴在知其時節也。¶
時節正，用媒人，¶
<pb:CK-KZ_JY176_01p036a>¶
　《參同契》曰：『晦至朔旦，震來受符。』是一陽初動時也。當斯之時，¶
　牝龍吟，雄虎嘯，得媒人卽自交合，媒人卽黃婆也。古歌曰：『三¶
　四同居共一室，一二夫妻爲偶匹。要假良媒方得親，遂使交¶
　遊情意密。』紫陽曰：『本因戊己爲媒娉，遂使夫妻鎭合歡。』又曰：¶
　『須假媒人勾引。』石眞人云：『阿誰知運用，大意要黃婆。』然則黃¶
　婆爲眞土，眞土卽黃婆。當雄雌交會之時，剛柔相結而不可¶
　解，非黃婆不能也，實爲還丹之樞紐，金水之隄防。黃中通理，¶
　正位居體，美在其中而暢於四肢，黃婆眞土已見其大槩矣。¶
金公姹女結親姻。¶
　金公姹女，見下文釋。『結親姻』卽是投鉛合汞。¶
<pb:CK-KZ_JY176_01p036b>¶
金公偏愛騎白虎，¶
　金公，鉛也，抱天一之質，本從月生，而寄位於西方庚辛金，而¶
　出於坎位，故曰『虎向水中生』，卽鉛中銀、黑中白、水中金也。《參¶
　同契》曰：『金爲水母，母隱子胎。水者金子，子藏母胞。』又曰：『被褐¶
　懷玉，外爲狂夫。』乃眞鉛也，實先天之一炁耳。¶
姹女常駕赤龍身。¶
　姹女，汞也。汞負正陽之氣，本從日生，而寄質於東方甲乙木，¶
　而出於離宮，故曰『龍從火裏出』，卽沙中汞、雄裏雌、太陽流珠¶
　也。《參同契》曰：『汞日爲流珠，靑龍與之俱。』又經曰：『赤髓流爲汞，¶
　姹女弄明璫。』乃眞汞也，木液是矣。¶
<pb:CK-KZ_JY176_01p037a>¶
虎來靜坐秋江裏，龍向碧潭奮起身。¶
　秋江卽是西江，碧潭卽是東海。眞龍見眞虎，則一起一伏，兩¶
　相飲食，俱相吞倂。¶
兩獸相逢戰一場，波浪奔騰如鼎沸。¶
　古歌曰：『靑龍逐虎虎尋龍，赤禽交會聲嗈嗈。』是龍爭虎戰，水¶
　激火發，鼎沸暴湧，顚倒受制，時有嬰兒之聲。¶
黃婆丁老助威靈，¶
　石眞人云：『黃婆雙乳美，丁老片心慈。龍虎相交戰，東君總不¶
　知。』黃婆見前釋，丁老乃文火也。陰眞君曰：『我爲世上道無窮，¶
　不知只伏嬰兒心。』眞漏泄天機也。¶
<pb:CK-KZ_JY176_01p037b>¶
撼動乾坤走神鬼。¶
　古歌曰：『聖人奪得造化意，手摶日月安爐裏。微微騰倒天地¶
　精，攢簇陰陽走神鬼。』神鬼卽天魂地魄。¶
須臾戰罷雲氣收，¶
　雲收雨散，萬籟淨返掌中間，災變福。¶
種箇玄珠在泥底。¶
　《復命篇》曰：『夜來渾沌顚落地，萬象森羅總不知。』乃一點落黃¶
　庭也。黃庭卽中宮黃房也，玄關也，喻如泥底也。紫陽曰『一時¶
　辰内管丹成』，爲一日之丹就也。日添一黍米大，漸漸成玄珠¶
　也。黃帝赤水求玄珠，非罔象無由得之，是此珠也。罔象，無思¶
<pb:CK-KZ_JY176_01p038a>¶
　無慮也。¶
從此根芽漸長成，時時灌漑抱眞精。¶
　三谷子曰：『立基一百日，温養以周星。』但當保精嗇神，水自滋，¶
　火自養，待其氣足。¶
十月脫胎吞入腹，忽覺凡軀已有靈。¶
　紫陽又曰：『一粒靈丹吞入腹。』又曰『脫胎』，又曰『通神聖』。《參同契》¶
　曰：『金砂入五内，霧散若風雨。』旣是内丹，如何又曰入腹、入口、¶
　入五内？後人疑此便爲外丹，殊不知無質生質乃謂還丹。眞¶
　一子所謂：『首採天地眞一混沌之炁而爲根基，繼取乾坤精¶
　粹潛運之蹤而爲法象，循坎離否泰之數而爲刑德，盜陰陽¶
<pb:CK-KZ_JY176_01p038b>¶
　變化之機而成冬夏，陰生午後，陽發子前。』故以乾坤爲鼎器，¶
　以坎離爲藥物，餘六十卦爲火候，烹煉温養，潛奪造化，如果¶
　生枝上，子在胞中，十月火候氣足則倏爾而蛻，神入眞胎，與¶
　天相畢矣，故云入口、入腹、入五内。《參同契》曰：『類如雞子，白黑¶
　相符。縱廣一寸，以爲始初。四肢五臟，筋骨乃俱。彌厯十月，脱¶
　出其胞。』可謂無質生質，身外有身，戀故軀則困在昏衢，出泥¶
　丸則縱橫天地，名題仙籍，位號眞人，乃大丈夫功成名遂之¶
　時也。¶
此箇事，世間稀，不是等閒人得知。夙世若無仙骨分，容易如何¶
得遇之。得遇之宜速煉，都緣光景急如箭。愛取魚兒須結󰌗，莫¶
<pb:CK-KZ_JY176_01p039a>¶
使臨淵空歎羨。聞君知藥已多年，何不收心煉汞鉛。莫教燭被¶
風吹滅，六道輪迴難怨天。¶
　此語警劉仙，且教其收心煉汞鉛，以此見内丹須自己内煉，¶
　非假外藥分曉。¶
近來世人多詭詐，競著布衣稱道者。問他金木是何般，噤口無¶
言似害啞。¶
　金情因鉛而育，木性因汞而凝，鉛汞相投而情性自相戀也。¶
　修丹不知此，不可與語還丹矣。¶
卻云服氣與休糧，別有門庭道理長。君不見《破迷歌》裏說，太乙¶
含眞法最强。¶
<pb:CK-KZ_JY176_01p039b>¶
　旁門小法千條萬緖，於金液還返内丹之道了無干涉，所謂¶
　如何卻是道，太乙含眞氣，五星連珠，日月合璧也。内丹從此¶
　而結，法身從此而出，別無第二門也。¶
莫怪言辭甚乖劣，只爲世人無鑒別。惟君心與我心同，方敢傾¶
懷爲君說。¶
　愚閱丹經，《悟眞篇三注》上中下三卷之外，仍有《補遺》一卷，而¶
　末載紫賢眞人題跋數語，有所謂《贈白龍洞劉道人歌》一篇¶
　者，乃存其目而無其文也。徧考新舊刻本，經久不獲，似爲闕¶
　典。遂博搜《道藏》，至稱字函第十册，得玉谿子李公諱𥳑易者¶
　注解此歌頗詳，愚玩味再三，喜而弗寐，葢數百年放失之遺¶
<pb:CK-KZ_JY176_01p040a>¶
　文，今幸重列於故處，何愉快能踰此耶？遂綴片語於𥳑末，以¶
　識𡻕月云。¶
　天啟壬戌𡻕孟春吉旦，復初道人高時明薰沐稽首拜題。¶
¶	
¶	
¶	
¶	
¶	
¶	
¶	
<pb:CK-KZ_JY176_01p040b>¶
¶	
¶	
¶	
¶	
¶	
¶	
¶	
¶	
¶	
¶	
