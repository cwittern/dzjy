#-*- mode: org; -*-
#+EXPORT_ID: JYP03
#+TITLE:
#+WITNESS: YP JYE
#+BASEEDITION: CK-KZ
#+SEC: 01
<pb:CK-KZ_JYP03_01p006a>¶
觀音大士弁言¶
老衲與師相同一矢愿度盡眾生共啟覺壇以宏正化幸教者¶
之多方知大縁之曡續乃因道藏輯要書成乞余一言因括全¶
旨而爲之偈曰大道妙玄玄而歸平實際我佛空不空而具眞¶
實義妙解悟玄同彼此義不異此義旣圓通彼義昭然備眾智¶
生有無彊爲門戶寄試思天地先本體原無二更思大覺智圓¶
照亦無二是二旣不殊得一卽眞昧仙佛同一乘大轅先後至¶
離法萬法存法非得文字得意徹空玄萬法空華棄以故法空¶
空而得空法諦萬法貫始終一源終始旣以故空法法而得法¶
空諦空法二無存况乃法法記此意𣺌難求大覺燭幽晦此義¶
<pb:CK-KZ_JYP03_01p006b>¶
萬法具了無一法滯而得萬法空乃使一法至空法法玄空來¶
者窺莫旣要使大乘明先解大覺義寂寂湛湛天了了明明地¶
窺半生滅生得全生滅棄而無生滅心乃斷生死際玄空㫖並¶
參待許解人智離智眞解忘得意象言外¶
¶	
