#-*- mode: org; -*-
#+EXPORT_ID: JY082
#+TITLE:太上感應篇集注 Taishang Ganyingpian Jizhu
#+WITNESS: YP JYE
#+BASEEDITION: CK-KZ
#+SEC: 01
<pb:CK-KZ_JY082_01p001a>¶

* 太上感應篇集註序¶

儒者之學，以求誠也，而誠貫乎學¶
之終始。《傳》曰：『不誠無物。』况學之大¶
乎？六籍皆勸善禁惡導吉避凶之¶
書，學者服習其文至於老死，鮮有¶
明於心而行於身者，則亦不誠之¶
<pb:CK-KZ_JY082_01p001b>¶
故而已矣。夫天之與人，一誠之所¶
爲也。故舉念而天監焉，出言而天¶
聽焉，行事而天視焉。禍福之報，各¶
以類應，亦惟其誠而已。孔子曰：『善¶
不積不足以成名，惡不積不足以¶
滅身。』董子曰：『善惡之極，乃與天地¶
<pb:CK-KZ_JY082_01p002a>¶
流通而往來相應。』夫善惡積之而¶
至於極，則誠矣。誠安有不感，感安¶
有不應？孟子曰：『至誠而不動者，未¶
之有也。』不誠未有能動者也，動卽¶
感應之謂也。古今言感應者，未有¶
深切著明於此者也。余觀《太上篇》¶
<pb:CK-KZ_JY082_01p002b>¶
中，旣列善惡之目，而於終篇則要¶
之以語視行三者。夫一日之間三¶
者皆備，可謂誠矣。而又積之至於¶
三年，則誠之至矣。禍福之應，豈自¶
外來乎？夫無妄之福，無妄之禍，君¶
子無所容心焉。若夫致自己者，正¶
<pb:CK-KZ_JY082_01p003a>¶
當取之以攷其善與不善、誠與不¶
誠，如是則禍福皆修身之助矣。世¶
之諱言之者，竊以爲過矣。一日在¶
内，直見查澹遠宫詹手一編，專視¶
而貌肅若神明與俱者。就而視之，¶
則《感應篇集註》。不書撰人名氏，其¶
<pb:CK-KZ_JY082_01p003b>¶
箋釋則先發明義理，而後證以事¶
實，或更引他說以暢之。其文約而¶
不漏，詳而不雜，切近而顯明。用之¶
警世動俗，可以勉進於正，而懲創¶
其邪僻，與六籍所載，勸善禁惡導¶
吉避凶之指，無異焉。而澹遠好之¶
<pb:CK-KZ_JY082_01p004a>¶
如此，其誠由是道也。暗室屋漏、出¶
王游衍，皆若昊天鬼神之降監。其¶
有裨於吾儒立誠之學者，豈淺尠¶
哉。旣嘉是書之可以警世動俗也，¶
遂與澹遠共捐貲以付剞劂。澹遠¶
屬余標其大指，書於簡端云。¶
<pb:CK-KZ_JY082_01p004b>¶
(龍集康熙四十又五年六月朔日丁亥　　　　澤州陳廷敬書)¶
<pb:CK-KZ_JY082_01p005a>¶

* 太上感應篇¶

太上曰：禍福無門，惟人自召。善惡之報，¶
如影隨形。是以天地有司過之神。依人¶
所犯輕重，以奪人算。算減則貧耗，多逢¶
憂患，人皆惡之，刑禍隨之，吉慶避之，惡¶
星災之，算盡則死。又有三台北斗神君，¶
<pb:CK-KZ_JY082_01p005b>¶
在人頭上，錄人罪惡，奪其紀算。又有三¶
尸神，在人身中，每到庚申日，輙上詣天¶
曹，言人罪過。月晦之日，竈神亦然。凡人¶
有過，大則奪紀，小則奪算其。過大小，有¶
數百事，欲求長生者，先須避之。是道則¶
進，非道則退。不履邪徑，不欺暗室。積德¶
<pb:CK-KZ_JY082_01p006a>¶
累功，慈心於物。忠孝友悌，正己化人，矜¶
孤恤寡，敬老懷幼。昆蟲草木，猶不可傷。¶
宜憫人之凶，樂人之善，濟人之急，救人¶
之危。見人之得，如己之得。見人之失，如¶
己之失。不彰人短，不衒己長。遏惡揚善，¶
推多取少。受辱不怨，受寵若驚。施恩不¶
<pb:CK-KZ_JY082_01p006b>¶
求報，與人不追悔。所謂善人，人皆敬之。¶
天道祐之，福祿隨之。眾邪遠之，神靈衞¶
之，所作必成，神仙可冀。欲求天仙者，當¶
立一千三百善。欲求地仙者，當立三百¶
善。苟或非義而動，背理而行。以惡爲能，¶
忍作殘害。陰賊良善，暗侮君親。慢其先¶
<pb:CK-KZ_JY082_01p007a>¶
生，叛其所事。誑諸無識，謗諸同學。虛誣¶
詐僞，攻訐宗親。剛强不仁，狠戾自用。是¶
非不當，向背乖宜。虐下取功，謟上希旨。¶
受恩不感，念怨不休。輕蔑天民，擾亂國¶
政。賞及非義，刑及無辜。殺人取財，傾人¶
取位。誅降戮服，貶正排賢。淩孤逼寡，棄¶
<pb:CK-KZ_JY082_01p007b>¶
法受賂。以直爲曲，以曲爲直。入輕爲重，¶
見殺加怒。知過不改，知善不爲。自罪引¶
他，壅塞方術。訕謗聖賢，侵淩道德。射飛¶
逐走，發蟄驚棲，塡穴覆巢，傷胎破卵。願¶
人有失，毁人成功。危人自安，減人自益。¶
以惡易好，以私廢公。竊人之能，蔽人之¶
<pb:CK-KZ_JY082_01p008a>¶
善。形人之醜，訐人之私。耗人貨財，離人¶
骨肉。侵人所愛，助人爲非。逞志作威，辱¶
人求勝。敗人苗稼，破人婚姻。苟富而驕，¶
苟免無耻。認恩推過。嫁禍賣惡。沽買虛¶
譽，包貯險心。挫人所長，護己所短。乘威¶
迫脅，縱暴殺傷。無故剪裁，非禮烹宰。散¶
<pb:CK-KZ_JY082_01p008b>¶
棄五穀，勞擾眾生。破人之家。取其財寶。¶
決水放火，以害民居；紊亂規模，以敗人¶
功；損人器物，以窮人用。見他榮貴，願他¶
流貶。見他富有，願他破散。見他色美，起¶
心私之。負他貨財，願他身死。干求不遂，¶
便生呪恨。見他失便，便說他過。見他體¶
<pb:CK-KZ_JY082_01p009a>¶
相不具而笑之。見他才能可稱而抑之。¶
埋蠱厭人，用藥殺樹。恚怒師傅，抵觸父¶
兄。强取强求，好侵好奪。擄掠至富，巧詐¶
求遷。賞罰不平，逸樂過節。苛虐其下，恐¶
嚇於他。怨天尤人，訶風罵雨。鬬合爭訟，¶
妄逐朋黨。用妻妾語，違父母訓。得新忘¶
<pb:CK-KZ_JY082_01p009b>¶
故。口是心非，貪冒於財，欺罔其上。造作¶
惡語，讒毁平人，毁人稱直。罵神稱正，棄¶
順效逆，背親向疎。指天地以證鄙懷，引¶
神明而鑒穢事。施與後悔，假借不還。分¶
外營求，力上施設。淫慾過度，心毒貌慈。¶
穢食餧人，左道惑眾。短尺狹度，輕秤小¶
<pb:CK-KZ_JY082_01p010a>¶
升。以僞雜眞，採取姦利。壓良爲賤，謾驀¶
愚人，貪婪無厭，呪詛求直。嗜酒悖亂，骨¶
肉忿爭。男不忠良，女不柔順。不和其室，¶
不敬其夫。每好矜誇，常行妬忌。無行於¶
妻子，失禮於舅姑。輕慢先靈，違逆上命。¶
作爲無益，懷狹外心。自呪咒他，偏憎偏¶
<pb:CK-KZ_JY082_01p010b>¶
愛。越井越竈，跳食跳人。損子墮胎，行多¶
隱僻。晦臘歌舞，朔旦號怒。對北唾涕及¶
溺，對竈吟詠及哭。又以竈火燒香，穢柴¶
作食。夜起裸露，八節行刑。唾流星，指虹¶
霓。輙指三光，久視日月，春月燎獵，對北¶
惡罵。無故殺龜打蛇，如是等罪，司命隨¶
<pb:CK-KZ_JY082_01p011a>¶
其輕重，奪其紀算。算盡則死，死有餘責，¶
乃殃及子孫。又諸橫取人財者，乃計其¶
妻子家口以當之，漸至死喪。若不死喪，¶
則有水火盜賊，遺亡器物，疾病口舌諸¶
事，以當妄取之直。又枉殺人者，是易刀¶
兵而相殺也。取非義之財者，譬如漏脯¶
<pb:CK-KZ_JY082_01p011b>¶
救饑，鴆酒止渴，非不蹔飽，死亦及之。夫¶
心起於善，善雖未爲，而吉神已隨之。或¶
心起於惡，惡雖未爲，而凶神已隨之。其¶
有曾行惡事，後自改悔，諸惡莫作，眾善¶
奉行。久久必獲吉慶，所謂轉禍爲福也。¶
故吉人語善、視善、行善，一日有三善，三¶
<pb:CK-KZ_JY082_01p012a>¶
年天必降之福。凶人語惡、視惡、行惡，一¶
日有三惡，三年天必降之禍。胡不勉而¶
行之。¶
康熙四十五年丙戌五月朔奉持弟子¶
海甯查昇齋沭敬書¶
<pb:CK-KZ_JY082_01p012b>¶

#+BEGIN_VERSE
 　太上垂訓
 　感應之篇
 　日誦一遍¶

 　滅罪消愆
 　受持一月
 　福祿綿綿¶

 　行之一季
 　七祖昇天
 　久行不怠¶

 　夀命長延
 　天神恭敬
 　名列諸仙¶

 　太極眞人讚　　(秋浦曹曰瑛敬書)¶
#+END_VERSE

<pb:CK-KZ_JY082_01p013a>¶
@fw1重刋道藏輯要¶

* 太上感應篇集註¶
　(太上者，道門至尊之稱也。由此動彼，謂之感。由彼答此，謂之應。言善惡感動天地，必有報應也。)¶

太上曰：禍福無門，惟人自召。(此二句合下二句，爲一節。乃一篇之綱領也。葢言天地無私，因物付¶
物。是以禍之、福之，常因人之善惡，本無一定之門。今人求福，則萌僥倖之念，而不知福緣善生。遇禍則起怨尤之私，而不知禍¶
因惡致。善惡實由人自作，則禍福豈不由人自召乎？太上恐人不肯反求諸已，故首揭『己召』二字，以示人也。大抵一念起處，卽¶
分善惡，善惡旣分，禍福卽殊。昔衞仲達初爲館職，被攝至冥。冥官命吏呈善惡二錄，惡錄盈庭，善錄纔如筋小。索秤稱之，小軸¶
乃能壓惡錄。官曰：『君可出矣。』衞曰：『某年未四十，過惡何得如是之多乎？』官曰：『一念不正，此卽書之，不待犯也。』衞曰：軸中所書，何¶
事？』官曰：『朝廷嘗興大工，修三山石橋，君上疏止之。此疏稿也。』衞曰：『某雖言，朝廷未從，何益？』官曰：『君此念已在萬民，向使聽從，則¶
善力更大矣。奈惡念太多，力已減半，不可復望大拜。』後果止吏部尙書。噫仲達止是空念，尙損合作宰相之福。况本自福薄，又¶
<pb:CK-KZ_JY082_01p013b>¶
多實犯者乎？李昌齡曰：『禍福由自召：亦由自轉。』轉念得則㝛業可破，善根可培矣。是在人之反求也。)善惡之報如¶
影隨形。(善惡，感也。禍福，應也。此感彼應毫髮不爽。如人有形則有影也。佛說眾生造業，其報有三：一現報，今生造業今¶
生受。二生報，今身造業後身受。三後報，今生造業更一生受。此通三世論也。儒家亦言之曰『子孫保之』曰『苟爲善，後世子孫必¶
有王者。』亦通三世論也。今但據目前某人善而得禍，某人惡而得福，豈通論乎？曰：『然則形影之喩，其說何也？』曰：『此言其必然也，¶
非定言其速也。卽影之肖形，亦有遠近。影遠則大，影近則小。報之遠近甯獨不然？速則報輕，遲則報重。或惡業多則先受惡報，¶
或善業多則先受善報；或善心退轉，則又因福而得禍；或惡念改悔，則又因禍而得福。雖是種種不一，總之一定不移。故曰：「如¶
影隨形。」』)是以天地有司過之神，依人所犯輕重以奪人算。(自此至『算盡則¶
死』爲一節。言人之一生，日夜時刻上下四旁，皆有鬼神鑒察也。葢神居幽暗，人居顯明，神嘗見人，人不見神。譬如人居幽暗能¶
見顯明，人居顯明則不能見幽暗也。因人之不見神，而遂謂之無神可乎？中誡經云：皇天雖高，其應在下。后土雖卑，其應在上。』¶
人處其中，《凡有言》動天地皆知。故天有三官五帝，地有五嶽諸司，日夜巡行，察人過犯。其中又有舉意司，專主關達人之事始。¶
<pb:CK-KZ_JY082_01p014a>¶
事始者，人之起念處也。凡此皆謂之司過之神。不言司功言司過者，非不記功，以人之所爲過多功少，故止言司過也。聰明正¶
直謂之神，聰明則無遺漏，正直則無委曲。是以輕重之間，各得其當。犯輕者奪算亦輕，犯重者奪算亦重。算謂夀數也，五福以¶
夀爲先，故罰過以奪算爲首。)算減則貧耗多逢憂患。(財祿有長有消，厯境有安有危，無非鬼神主之。¶
旣已奪其算矣，祿料甯得獨豐？故貧耗。福氣安得獨厚？故憂患。靑帝之訓曰：『行善如春園之草，不見其長，日有所增。行惡如磨¶
刀之石，不見其損，日有所虧。』按虧損二字，卽貧耗憂患之根也。)人皆惡之。(旣爲減算之人，則必爲人厭惡。《玉樞經》曰：¶
『斬神除魄，使之癲倒。人所厭惡，人所嫌害。今但恨人之欺我，豈知乃天奪吾鑑，令不逢世乎？)刑禍隨之。(諺云：『人非¶
欺心，不遭官刑。人無隱過，不遭橫禍。』彼罰算之人，能免此乎。隨之，有跟定不離之義。)吉慶避之。(惠迪乃吉，積善斯慶。¶
一經減算，便是有罪之人。吉化爲凶，慶轉爲禍。若或避之也。)惡星災之。(吉慶旣避，則必有惡星爲災。葢惡自人爲，¶
星因災之，非星惡也。世人不明此義而徒仗師巫禳解順星，何其不察之甚乎？)算盡則死。(自『依人所犯輕重』至此句，¶
皆太上苦口垂誡之詞。言減算不已，畢竟至此，眞可哀也。夫浮生短世，人夀幾何？今日以某事減算，若干明日以某事減算，若¶
<pb:CK-KZ_JY082_01p014b>¶
干減之又減，以至於無，則死期至矣。一死之後，更有三惡險道，或爲畜生，或爲餓鬼，或墮地獄，又非是一死便能了帳也。)又¶
有三台北斗神君在人頭上，錄人罪惡，奪人紀算。(此一節言人之一身，行住¶
坐卧，皆有鬼神鑒察也。三台有六星，上台司命，中台司中，下台司錄。上帝署爲天曹，主人生死夀夭。人有三魂上應三台。北斗¶
乃紫極都曹，精應玉淸，尤位之至尊者也。《業報因緣經》有云：『七星之炁，常結爲一星，在人頭上，去頂三寸。其人爲善則光大而¶
明，其人爲惡則光小而暗。』)又有三尸神在人身中，每到庚申日，輒上詣天曹，¶
言人罪過。(此一節言人之一心幾微萌動，皆有鬼神鑒察也。三尸亦名三彭，上尸名彭踞，中尸名彭躓，下尸名彭蹻。¶
每於庚申日，乘人寐時，上至天曹，言人罪過。所謂心口意語，鬼聞人聲者，三尸其最也。庚申屬金，乃天曹斷決之日。故修眞之¶
家，遇此日則守夜不寐。然非淸心寡慾，檢身克已，卽何能己三尸諱之。程子霄詩云：不守庚申更不疑，此心常與道相依。帝天¶
已自知行止，任爾三彭說是非。』此言誠見道者矣。)月晦之日，竈神亦然。(此一節言人之一家，動靜居處，¶
皆有鬼神鑒察也。月晦之日，月盡之日也。竈爲司命之神，司人一家之命。於人朝夕善惡無微不察。每至月終，輒上詣天曹，奏¶
<pb:CK-KZ_JY082_01p015a>¶
之最能旋轉禍福。)凡人有過，大則奪紀，小則奪算。(此一節總結上文，言鬼神鑒察如是，是以¶
大小之過皆不能掩，而奪紀奪算確乎其不誣也。十二年爲一紀，百日爲一算。經云：『人之受生，所得之算，皆紀在諸天。太上勅¶
諸神，巡行考校，三日一言，十日一奏，百日一結。若修善立功，便可延年。萬一造罪，立見減削。唐婁師德爲左驍衞郎將，後遷納¶
言。一日晨起入朝，忽見星官謂曰：『汝曾誤殺二命，罪當奪紀。星光將盡矣。』言訖不見。是日隨卽神昏，不能入朝。因謂侍者曰：『我¶
一生謹愼，只因誤殺二命，今遂早死一紀。未幾卒。此大過奪紀之證也。宋符仲信白手起家，年三十五因病入冥。遇故舊數人¶
呼曰：『恩公何爲至此？相與拜求一吏，吏曰：「此人本合飢寒，以好施故能起家。夀本五十九，以不燒香，睡起遲，今將削盡。」數人謂¶
此二事皆小過。吏曰：『不燒香，卽是無敬奉天地心。睡起遲，卽是有多淫之意。豈爲小過。』數人相顧嘆曰：『厚德如符公，尙以此奪¶
算。况其他乎？』符驚寤，因自述其說以告人。此小過奪算之證也。)其過大小有數百事，欲求長生¶
者，先須避之。(此節承上文而言，過大奪紀，過小奪算，是過無大小，皆害我者也。見害不避，名爲眞痴。太上憫之，故¶
特指人以避之之路。數百事如篇中『自非義而動』以至『殺龜打蛇』皆其事也。又因奪紀奪算之言，而專及求長生者。以見造命¶
<pb:CK-KZ_JY082_01p015b>¶
延年之訣，莫切於此。其實天下無人不在過中，無人不當避過，若欲求長生者，尤當修眞鍊性，使身心淨若明珠，卽纎翳微塵，¶
亦不可有耳。『先須』二字，又啓下文千善百善之義。葢未立善。先須避過，旣避過更須立善也。)是道則進，非道¶
則退。(此一節是綱，下二段是目。『不履邪徑』以下是道之目也，『非義而動』以下非道之目也。道猶大路也。坦平正直卽是道¶
也，崎嶇邪僻卽非道也。進退兩途，決之於已，有趨吉避凶之義。趙淸獻公嘗曰：『吾晝之所爲，夜必焚香告之於天。不敢告者，不¶
敢爲也。』蘇黃門書陰君之言曰：『晝之所爲，夜必記之於紙。不可記者不可爲也。二公所言卽是此義。)不履邪徑，(小路¶
爲徑。邪者，不正也。動履不正，皆從心起，心正則步履不期正而正矣。趙抃帥蜀時，有妓戴杏花，公偶戲曰：『髻上杏花眞有幸。』妓¶
應聲曰：『枝頭梅子豈無媒。』至晚公使一老兵呼妓，遲遲不至。公忽厲聲。呼曰：『趙抃不得無禮。』急令人召回老兵。老兵乃自幕後¶
出曰：『某實未往。某事相公最久，相公邪徑分毫不染，知今日之事，不過一時此念便息耳。』此將履邪徑，一念能改者也。陳良謨¶
遊學廣德，本庠張掌教謂公曰：『歸安武大尹，今秋必入簾，吾引爾往拜其門，塲中必當留意。』公唯而出，私念窮通有命，進不出¶
正，識者所鄙，遂托辭不往。而是嵗恰中武公房内，假使當時一拜，則彼此俱無以自明矣。此未履邪徑，一念能持者也。夫邪徑¶
<pb:CK-KZ_JY082_01p016a>¶
二字所包極廣，路頭畧差，便是大錯，一朝失足，遺恨千古，可不愼乎？)不欺暗室。(暗室者，人所不見不聞之處也。經云：¶
『人間私語天聞若雷，暗室虧心神目如電。』孰謂暗室遂可欺乎？宋黃靖國爲儀州判官，一夕被攝至冥。冥官曰：『卿在儀州有一¶
美事，曾知之乎？』命吏取薄示之，乃醫士聶從志某年月日在華亭楊宅行醫，楊妻李氏淫奔從志，從志力拒得免。上帝賜聶從¶
志延夀一紀，子孫三世登科。靖國旣還說與從志，從志駭曰：『此事妻子亦未嘗與言，不意已書陰籍。』此不於暗室欺人色者也。¶
蒲州楊溥父爲人忠信不欺，業商淮揚。一日有陝客事急回家，宻以千金寄公處，三年不返。公將金埋花盆中，植時卉於上，遣¶
人關中訪之，本商巳死，止生已子，公呼至以金與之，其子疑不敢領。公曰：『此汝父所寄爾，何必辭。』其子叩謝携去。後生溥，爲太¶
師，孫，俊民戸部尙書，曾孫元祥翰林檢討。此不以暗室欺人財者也。善乎王梅溪詩曰：室明室暗兩奚疑，方寸長存不可欺。莫¶
問天高鬼神惡，要須先畏自家知。』人能於獨知處時時檢點，又何欺之與有。)積德累功。(存諸心曰德，見諸事曰功，¶
由少至多曰積，由卑至高曰累。德不積不崇，功不累不大。漢先主誡其子曰：『勿以善小而不爲。』此正積累之說也。今人不肯行¶
善，動云做好事那得錢使。豈知積德累功，自有不必用錢者乎。鎭江太守葛繁嘗語人曰：『始予日行一利人事，或二或三或數¶
=======
二字所包極廣路頭畧差便是大錯一朝失足遺恨千古可不愼乎)不欺暗室(暗室者人所不見不聞之處也經云¶
人間私語天聞若雷暗室虧心神目如電孰謂暗室遂可欺乎宋黃靖國爲儀州判官一夕被攝至冥冥官曰卿在儀州有一¶
美事曾知之乎命吏取薄示之乃醫士聶從志某年月日在華亭楊宅行醫楊妻李氏淫奔從志從志力拒得免上帝賜聶從¶
志延夀一[糸*巳]子孫三世登科靖國旣還說與從志從志駭曰此事妻子亦未嘗與言不意已書陰籍此不於暗室欺人色者也¶
蒲州楊溥父爲人忠信不欺業商淮揚一日有陝客事急回家宻以千金寄公處三年不返公將金埋花盆中植時卉於上遣¶
人關中訪之本商巳死止生一子公呼至以金與之其子疑不敢領公曰此汝父所寄爾何必辭其子叩謝携去後生溥爲太¶
師孫俊民戸部尙書曾孫元祥翰林檢討此不以暗室欺人財者也善乎王梅溪詩曰室明室暗兩奚疑方寸長存不可欺莫¶
問天高鬼神惡要須先畏自家知人能於獨知處時時檢點又何欺之與有)積德累功(存諸心曰德見諸事曰功¶
由少至多曰積由卑至高曰累德不積不崇功不累不大漢先主誡其子曰勿以善小而不爲此正積累之說也今人不肯行¶
善動云做好事那得錢使豈知積德累功自有不必用錢者乎鎭江太守葛繁嘗語人曰始予日行一利人事或二或三或數¶
>>>>>>> 95a7c2593da2fc9a6dc0275027ad035bedbc75e9
<pb:CK-KZ_JY082_01p016b>¶
四，今四十餘年，未嘗少廢。』問何爲利人事，公指座間踏子曰：『且如此物，置不正則䠞人足，吾爲正之，若人渴與之杯水，皆利人¶
事也。無論貧富皆可行，惟悠久乃有益。』此則貧賤家所當效法者也。然有力之家，亦不得以此借口。宜興吳頤山無子，有李生¶
獻種子方曰：『方今嵗荒，殆天假公以會也。乃列數事：一貧民錢糧兩數以下代納。二輕犯追贓贖罪者代完。三各城門設粥廠。¶
四族屬姻黨貧者不時餽遺。五村落窮民親自給粟。六置藥療疫。七掩骼。八造橋。九置義庄。十助學田。吳公欣然行之，後連舉¶
三子。此又富貴家所當效法者也。大約力到處行好事，力未到處常行好心，勿務名，勿辭難，勿始勤終怠，則所云一千三百善，¶
日行一事，只須四年，三百善，日行一事，只須一年，人亦何憚而不爲乎？)慈心於物。(慈者萬善之本，誠欲積德累功，¶
不獨愛人，兼當愛物。第物類至殊，易多忽畧，故太上於此先言之。《大藏經》曰：『人不殺生得長夀。』報又云：『人家小兒頑戲，凡蠅蝶¶
鳥雀之類，切宜禁戒。非惟傷生，且熾其殺心，長大不知仁恕。』又云：『人於行住坐卧間，見一切眾生投身死地，當方便救護，使得¶
生全。』又經云：『燈燭熖上別有微細，眾生吞食其光，人氣一吹隨吹卽死。故諸佛戒人，勿以口氣吹滅燈燭。』又云：『水中有微細蟲，¶
人不能見，須以囊濾水方可飮。』諸聖於微細物命，切切護念如此，况飛走之大者乎。昔陶隱君已獲道要不得上昇，託桓闓訪¶
<pb:CK-KZ_JY082_01p017a>¶
之。三日桓君來吿曰：『君所修本草，以䖟蟲水蛭爲藥，功雖及人，而害及物命，以此淹留耳。』隱君復以草木可代物命者，另著本¶
草三卷行世，遂得仙去。噫，隱君以救人之故而傷害物命，尙且不免。有過今人害物命而恣饜口腹，視此又何如耶。)忠孝。¶
(履茲土者，人孰無君？具此身者，人皆有親。無君無親，是與禽獸等矣。故立善多端，莫先忠孝。卽成仙證佛，亦何嘗不根基於此。¶
東鄕司命曰：『人雖有應仙格，當登仙品，然必多厯年所，始得漸進。惟大忠大孝，今日謝世明日便補仙階。』釋家則曰：『皇王水土¶
不敢忘也。』又謂『人不先供養父母而有，施者是名惡人。』孰謂二氏之學爲不談忠孝者耶？然所謂忠孝者，惟在隨分自盡。不必¶
犯難死節，然後爲忠；不必割股割肝，然後爲孝。居官有居官之忠，士庶亦有士庶之忠；富貴有富貴之孝，貧賤亦有貧賤之孝。¶
此中義類，不可勝舉。卽古來賢喆芳規亦難槩述，姑引一二以見大凡。李善南陽李元家奴也。元家染疫盡死，止遺一孫，名續¶
未滿週嵗。諸奴咸欲謀殺，分其財產。善乃潛負續入山中，親自哺養，推燥居濕，備嘗辛勤。續雖孩稚，奉之不異長君，每出入間¶
必跪吿乃行。至十餘嵗出山，吿縣令鍾離意。意捕諸奴悉殺之。後朝廷聞之，拜善及續俱爲太子舍人，復遷善爲日南太守。道¶
經南陽，至元塜一里外，卽脫朝服，衣故衣，持鋤去草，拜墓哭甚哀，自執爨以祀曰：『主君夫人，善在此數日乃去。以厮養之卒，尙¶
<pb:CK-KZ_JY082_01p017b>¶
知盡忠如此，彼居官食祿儼然稱縉紳先生者，又可自恕乎？楊一武進圩橋人也。行乞養父母，所得食雖極餓不敢嘗，必先以¶
奉親，有酒則跪進，跳躍起舞唱山歌以悅之。如是者十年。鄕人感其孝，與之金，僱爲傭，不受。曰：『吾親烏可一日離也。』父母相繼¶
死，乞得棺，脫已衣殮之，己嚴寒赤身弗恤。葬於野，卽露㝛棺旁，日夜哀號，嵗時拜獻，未嘗缺失。以乞丏之義尙知孝親如此，彼¶
舊家子弟力量少能自給者，又可自恕乎？)友悌。(兄愛弟曰友，弟敬兄曰悌。兄弟之生，情同手足，卽有繼有庶，其原止是一。¶
人薄待兄弟，便是薄待父母矣。禮曰：『父母之所愛亦愛之。』眞知重父母者，固未有薄待兄弟者也。吳興富翁莫氏，老年私一婢，¶
有娠，懼其嫗姤遂，遣嫁一賣羹者。已而生男甫，十嵗翁遂死。里中羣小指爲奇貨，因語其婢曰：『汝子孰不知莫氏子，其家產應¶
有分，胡不歸取之，不聽則訟之耳。』因作一孝服，被其子，使往且戒曰：『至靈前拜畢亟出，我輩俟汝。至屋旁卽吿官。』其子如其教，¶
入其家哭且拜。家内駭然，嫗罵欲逐之。莫長子亟前曰：『不可遂。』抱持問曰：『汝非賣羹子乎？』曰：『然。』遂引拜其母曰：『此汝母，吾乃長兄，汝當拜遍。』指家人曰：『此爲汝長嫂，此爲次兄次嫂，當拜。』又指云：此爲汝長姪，此爲次姪，汝當受拜。拜畢曰：『汝當在此執喪，勿¶
去。』卽命櫛沐，去故衣易新衣，使與諸兄弟同寢處。又呼其生母，至許以月廩。嵗衣羣小俟久不出，計遂大阻。夫此子一敦友愛，¶
<pb:CK-KZ_JY082_01p018a>¶
内全先人之體，外息羣小之禍，不可爲分別異母者勸乎。然世亦有同胞共乳，而兄弟往往參商者。揆厥所由匪止一端，而爭¶
較財物尤其最著。不知財物易求，兄弟難得。朋友相洽，尙通有無，何况兄弟？昔趙彥霄兄彥雲，好遊，生業廢半。彥霄諫不聽，遂¶
求析箸五年，而兄蕩費已盡。除夕彥霄置酒語兄曰：『弟初無分爨意，以兄不節敬爲兄守，先業之半亦足以供朝夕，請歸仍主¶
家政。』卽取分劵焚之，付以筦鑰。更出所蓄償諸負者。次年彥霄與長子俱鄉薦登第。今人重財物輕手足，其食報亦可知已。法¶
昭禪師偈曰：『同氣連枝各自榮，些些言語莫傷情。一回相見一回老，能得幾時爲弟兄。兄弟同居忍便安，莫因毫末起爭端。眼¶
前生子又兄弟，畱與兒孫作樣看。』此語最堪感悟。)正已化人。(表正影直，已正人化，不能化人，是已未正耳。自不¶
履斜徑至此，皆屬正已。自此至與人不追悔，皆屬化人。化人亦正已中事也。陳白沙嘗舟行遇盜，盡劫財物。白沙居舟尾呼曰：¶
『我有行李在此，可取去。』盜問爲誰，答曰：『我陳獻章。』盜訝曰：『小人無知，驚動君子。舟中之人卽公友也，忍取其財乎？』悉還而去。海¶
陵王心齋，從陽明先生講學，以良知爲宗。一日盜至其家，公亦與之講良知。羣盜譁曰：『如吾輩者，良知安在？』公曰：『汝試去衣，良¶
知便露。』羣盜因去衣，惟一褲相顧不去。公曰：『此卽良知所在也。汝不去此，是有恥心。此心本有，謂之良知。』因爲之反覆曉喩，羣¶
<pb:CK-KZ_JY082_01p018b>¶
盜感悟而去。夫人之難化莫如盜，而兩公俱能格其非心，豈非正已人自化耶？苟不知正已專務化人，雖至親豈能相信。)矜¶
孤恤寡。(孤兒寡婦，世之窮而無吿者，我能矜之恤之，是以補天地生成之不逮矣。閬州陳喩言，已度世，爲眞武部下判¶
官。一日隨眞武下降，忽聞哭聲，俯聽乃其妻也。因懇眞君求通音信，允。令寫書，差直符送下。書中示其妻以始末，且囑曰：『撫育¶
諸孤，保守門戸噫嘻，已得度世者，繫念尙爾，况未得度世者耶？是矜孤恤寡，不但植厚德於人間，兼可慰幽魂於地下。此處關¶
係陰騭，更是不小。)敬老。(老者閱世久，更事多。衮衮少年，無限淪喪，龎眉皓首，獨保康强，可不敬乎？語云：『敬老得老。』四字¶
實有至理。昔楊億以弱冠中殿元。與周翰朱昻同在禁掖。時二公皆老，楊輕侮之。翰曰：『君莫侮我老，老亦終留與君。』昻摇手曰：¶
『莫與莫與，恐後人侮之。』億果方壯而卒。○抑聞『老吾老，因以及人之老。』垂白在堂，不知尊禮，而泛云敬老，秖成悖德。無怪乎逆¶
子頑孫，踵踵相繼也。原穀有祖，年老，父母厭其苛察。命穀作一輿，送祖至別室。穀泣諫不聽，隨收輿歸父曰：『爾焉用此。曰留此¶
以待父老耳。』父感悟卽迎祖歸養，卒成孝子。此事雖奇，可以爲鑒。)懷幼。(幼者位卑力弱，苟挾長憑陵，則彼無利口辨是¶
非，又無强力較勝負，可憫，孰甚。故吾之幼，宜加意撫惜；人之幼，亦宜撫惜之也。昔楊翥官，宫僚出入止乘一驢。隣翁老而得子，¶
<pb:CK-KZ_JY082_01p019a>¶
恐家驢驚之，遂賣驢徒行。懷幼如楊公者，尙何分人我耶？由此推廣，字養之仁，益無窮盡。葉夢得云：『子在許昌，嵗大水，流殍無¶
數，奏發常平賑濟，活十餘萬人。惟遺棄小兒，無法救之。偶問左右無子者，何不收養。曰：「願子者固有，頗患嵗豐人長，而父母來¶
認耳。」因爲設法，凡因災傷遺棄小兒，父母不得復子。當其棄置時，恩義已絶。收之爲恩更多，遂作空劵數千印給内外，凡得兒¶
者，自言所從來，明於劵畧爲籍記，使以時上數，收多者賞，且分常平餘粟，量給貧者爲貲。事定稽劵，凡三千八百人。此亦臨民¶
者所當知也。又云：『兵興以來，有伏匿林莽者，多因兒啼聞聲，遂得其處不免被害。於是避賊者，率棄嬰兒不顧。有教爲綿毬置¶
兒口中，畧使滿口而不閉氣，少蓄甘草，末繫時量水漬，使咀其味。兒口中有此，自不作聲，綿軟又不傷口，因鏤板以揭道上。已¶
酉冬，賊自江西犯饒信，居民空城去，而嬰兒得全活者甚多。此又遇變者所當知也。○遺棄嬰兒，不獨災傷時有之，卽太平豐¶
年亦然。葢貧家不能舉子，多置路傍，或厭兒女繁者，甘心棄置；甚有私胎分娩者，溺死盆中，其爲慘毒更甚邇。有揚州居民蔡¶
璉，建立育嬰社，募眾協舉，爲利甚溥。其法以四人共養一嬰，每人月出銀一錢五分。遇路遺子女，收至社。所有貧婦領乳者，月¶
給工食銀六錢。每逢月望驗兒給銀，考其肥瘠以定賞罰。三年爲滿，待人哺養。此法不獨恤幼，又兼賑貧，免一時溺嬰之慘，興¶
<pb:CK-KZ_JY082_01p019b>¶
四方好善之心。世間功德莫此爲盛，凡城邑村鎭皆可倣此。行之爲官司者，循此勸導各方利濟，更易宏也。時陳曼仙致政家¶
居，爲之刋定社規，極精極詳，名之曰《育嬰編》。)昆蟲草木，猶不可傷。(前言慈心於物，意已盡矣。此二語啟¶
下文愛人之意。葢言昆蟲物之至微者也，草木物之無情者也，存心愛物者猶且不忍傷之，况於人乎。)宜憫人之¶
凶。(宜字直貫下十六句，乃承上二語而言也。凶者，凶惡之凶。何龍圖曰：『凡人惡之初作，只緣一念之差，未必不可勸禁。惡之¶
旣熾，猶有一念之明，未必不可救解。但世每拒絶如仇，而渠亦趨死如鶩。彼固不肖，我亦非賢。』故邵子曰：『聞人之惡如負芒刺。』¶
愛人猶己者，自如此矣。周文襄公忱，閱一死獄，欲活之無由，反覆不安，形於愁嘆。使吏抱成案讀之，至數萬言，背手立聽，至一¶
處忽點首曰：『幸有此可生。乃出其罪，此眞能憫人之凶者。)樂人之善。(人發善願，天聞若雷，諸佛護念，上眞主持。奈何¶
世人妄行嫉妬，假使妬不行，彼之善自若也；卽使妬行而彼之善愈高矣。徒壞心術，於已何利苟能樂善，不獨誘掖奬勸，善自¶
我成者，爲吾善也。卽彼之善已成，吾能播揚之、推引之，使有善者固而堅信，無善者亦聞而興起，此便是無量功德矣。誰謂善¶
之在人，於我無與哉？昔范文正公卜居錢氏園林，陰陽家謂此地當踵生公卿。公曰：『吾家獨貴，孰若使吳中之士咸教育於此。』¶
<pb:CK-KZ_JY082_01p020a>¶
遂奏以其地爲學宫。此眞能樂人之善者。)濟人之急。(人之急不止一端：疾病則醫藥急，死喪則殯葬急，饑乏則衣食¶
急。如此之類，不可悉數，但當各隨其急濟之。宋鄧元發知鄆州，時淮南京東大饑。元發慮流殍日聚，必且蒸爲疫癘。先相度城¶
外空地，召諭宦家富室，使出力爲蓆舍，一夕之内，成二千五百餘間，井竈器用無一不具，民至如家，遇疾卽治，全活五萬人。後¶
爲龍圖閣學士，年八十五無疾而終。張彥明善醫貧者，不受錢，或反周之富者。以錢求藥，不問多寡，必多與藥。人有請者，必速¶
往，不計遠近。嘗雪夜赴人延請，家人止之，曰：『彼病人輾轉牀榻，可緩須臾乎？』一夕城中火起，周迴燒盡，其居獨存。後子孫俱貴¶
顯。濟人疾病之急者，鑒此劉岑守維揚，有故人子，以父未葬爲請。詰以所費幾何，子厯厯具陳。岑曰：『且留相伴。』密使幹吏齎金¶
往辦之。兩月吏回，使與說曰：『喪已舉矣，子可速歸。』岑語人曰：『此子氣太爽，得錢必不以親爲重，不若留此而畢其事，先友之志¶
酬矣。浮梁甯崇禮，常造棺襯施人，享夀至八十没。後託夢與家人曰：『我生平多做屋定與人，濟人之急。坐此積累陰功，慶流子¶
孫，可說與十四郎，明年必發解，自此接續登科者不絶。』十四郎名謙光，次年果發解，自此無虛榜。濟人死喪之急者鑒此。范忠¶
宣知慶州，嵗大饑，公請發倉賑濟，郡官皆曰：『須奏乃可。』公曰：『人不食七日則死，奏豈能及乎？諸君但勿憂，有罪吾當自坐。卽日¶
<pb:CK-KZ_JY082_01p020b>¶
發倉賑之。揚州興化韓樂吾，家素貧，適嵗饑，典質俱盡。一日正餘米二升五合，有同社友絶糧，欲分半以贈，妻曰如明日何？』樂¶
吾曰：『吾等是明日死，彼却是今日死。』遂分贈之。濟人饑乏之急者，鑒此。)救人之危。(《元帝垂訓》曰：『凡人在顚沛患難¶
之中，善用一言解救，上資祖考，下廕兒孫。』又曰：『推人與扶人，都是一般手，陷人與讚人，都是一般口。甯使扶人手，莫開陷人口。¶
若能依此言，前程永固久。』又《雲笈七籖》曰：『危難中救人一命，延年一紀救是善，人又當倍之。』衢州范元之，貧士也。一日盛暑浴¶
於江，岸傍拾遺金一袋，歸語其子曰：『世人以財命爲，往往殉財以死，匿之不忍。』明日乃携金待於岸，果見一婦悲號，前來詰其¶
故，言夫久繫獄，旦夕將死，昨鬻產謀出夫罪，急遽亡此，夫其休矣。元之驗實而還之，次年父子俱登第。此以還遺救人之危者¶
也。徽商王志仁，三十無子。相者謂其十月必有大難。王素神其言，因急往蘇州歛貲歸。旅寓中晚步，見一婦投水，王急取二十¶
金，呼漁舟救之，問其故，婦曰：『夫傭工度日，畜一豕將抵租，昨賣之，不意皆假金也，夫歸箠楚，且無聊生耳。』王倍價周之婦。歸告¶
其夫，夫不信，偕婦至王寓質焉，王已闔門寢，婦叩門呼曰：『投水婦來謝。』王厲聲曰：『汝少婦，我孤客，昏夜豈宜相見？』婦曰：『吾夫亦¶
在此。王乃披衣起纔啟門，牆忽傾倒，卧榻已壓碎矣。夫婦驚嘆而去。王歸復遇相者駭曰：『子滿面陰德，不獨免難抑，且獲福。』後¶
<pb:CK-KZ_JY082_01p021a>¶
生三子，兩登科第。此以已財救人之危者也。廬陵周必大，監臨府和劑局。局内失火，火犯當死。公問吏曰：『假若火起自官，當得¶
何罪。』吏曰：『削籍爲民。』必大遂自誣伏坐失官，吏免死。後必大復中詞科，官至宰相，封益國公。此以已位救人之危者也。吳獻臣、¶
與羅玘同在太學。玘僕染疫死，玘亦染疫。獻臣爲煮粥，負之登厠，晝夜十數次，玘病痊，同登進士。此以已身救人之危者也。感¶
應種種，累牘難盡。又有最奇者，高郵張百戸，往淮安，返舟湖堤，望一小舟浮沉波上，有人居舟背呼救。張憐而急出白金十兩，¶
呼漁舟救之，至則其子也。正德年七月，海溢沿海，居民皆漂没。少定，見一女子，手扶一笥浮沉而來。將抵岸，一人利其笥，遂沉¶
此女。及發笥見一庚帖，乃其所聘妻也。夫救人而適救其子，殺人而適殺其妻，天道之報施亦巧矣哉。)見人之得，¶
如己之得。見人之失，如己之失。(世人忌得幸失，只緣此心不平。抑思人所得豈分諸我，而有忌¶
心，人所失何益於我，而有快心。總之自生煩惱，徒增罪孼耳。建德王本立嘗云：『某爲諸生時，於嵗考後，適有分守某行，縣諸生¶
謁見間言及考事，惟問案首姓名，幫補進學人數而止，餘不問焉。越數日，分巡某繼至，亦言及考事，惟問黜退停降人數而止，¶
餘不問焉。諸生私訝曰：「二公發問相反如此，吾曹誌之。觀二公去後祿位何如。」未幾，分守公官至戸部侍郎，子繼登第。分巡公¶
<pb:CK-KZ_JY082_01p021b>¶
陞陝西副使，遇安化王作亂，腰斬之。』吁，豈一問間遂能致禍福哉。言者，心之聲而行之表也。存心仁厚，則一言一行依乎厚焉。¶
存心刻薄，則一言一行依乎薄焉。君子以厚德載物，彼殘忍刻薄之人，豈享福之器哉。然則見人之得，如有所失；見人之失，如¶
有所得者；皆殘忍刻薄之人也。)不彰人短。(人處塵勞，不能無短。苟或彰之，則彼之名從此敗，而素守亦從此隳矣。是¶
以韓魏公爲相，每見文字有攻人隱惡者，必手自封記，不使人見。文待詔徵明，不喜聞人過。有談及者，必巧以他語更之。先輩¶
用心之厚，今古同轍如此。又如羅狀元父循，會試寓京，失去罽褐，同舍生不自安，訪得之紿。循訪其人，比至舉褐示循。循急趨¶
出，語生曰：『我失褐初無損，彼得惡名尙可爲士乎？』生始謝服。又如王狀元華居官時，人以他人事誣之，或勸之辯白，曰：『此吾同¶
年友事，若白之是我詰友也。』竟不辯。後新建官京師，聞士論猶爲此事紛，紛新建欲具疏奏辯。公馳書止之曰：『汝以此事爲父¶
恥，倘攻發吾友，反爲吾一大恥。』遂止。噫，此二公者，一則寧失己物，不形人醜，一則寧損己名，不揚人過。豈不更超出尋常萬萬¶
乎？)不衒己長。(人有所長，定有所短，胡可衒露，且一念自矜，卽此已是短處矣。是以歐陽修長於文章，對客多談政¶
事，不及文章。蔡襄長於政事，對客每談文章，不及政事。二公皆善居其長者也。每見年少英露之士，眼前併無一切，到底只是¶
<pb:CK-KZ_JY082_01p022a>¶
平常、甚有困頓湮鬱而死者、豈非福量淺薄、自無受享之地乎。昔李泌七嵗能文，嘗賦一長歌，見志聞者莫不嘆賞。張九齡戒¶
之曰：『君早得美名，必有所折，宜自韜晦。歌詩只可賞咏風景，豈得自揚乎？』泌感悟泣謝，從此不復自衒，遂爲一代名相。)遏¶
惡揚善。(惡者易橫，勢如燎原，則阻遏之使其改行。善者易微，機如伏火，則表揚之以成其美。黃仲昭爲吏部文選，汲汲¶
以人才爲慮。嘗曰：『國家需才，如農之積粟。今士大夫矯激沽名，以閉門謝客爲高，天下人才何由知之？』故公每客至，輒延見詢¶
訪，有所得必書於册。雖小官亦不敢忽此。遏一人卽以遏萬人，揚一人卽以揚萬人之法也。劉夢震曰：『人嘗謂激濁揚淸，是非¶
太明，亦足召禍，此不盡然。宜遏則遏，宜揚則揚，此爲順天之命，安可一意姑息。昔王賀爲御史，逐捕羣盜，多所縱捨，自謂子孫¶
必食厚報。後果貴盛無比。至於王莽乃竟族滅，此何以故？葢捕盜而縱盜，必有不當縱而縱者。不當縱而縱，則如放虎驅蛇，害¶
人不少。人旣受害，豈得無報？夢震此言，的是至論。)推多取少。(人生窮富天已註定，今日取多豈遂爲多，今日取少¶
豈遂爲少？究竟能喫虧者，未嘗不是討便宜處也。昔薛包與諸弟分財異居，田廬取荒頓者，曰：『吾少時所理也。』奴婢取其老者，¶
曰：與我共事久爾，不能用也。』器物取其朽敗者，曰：『吾素所服食，身口所安也。』後諸弟屢破其產，包復賑之。張士選幼寄養於叔，¶
<pb:CK-KZ_JY082_01p022b>¶
叔有七子。一日叔謂選曰：『吾與汝析箸產，分爲二。』選曰：『不忍諸兄弟止共一分，可分爲八。』彼此固讓，卒如選言。選年十七，預薦¶
入京。一術士謂之曰：『此少年乃有滿面陰德必登高第。』及揭榜，果然。然推多取少，不獨兄弟，世人皆然；不獨財產，凡事皆宜然¶
也。)受辱不怨。(凡人辱我，定非無因。但思我有可辱，何怨於彼；我無可辱，彼自妄耳，我又何怨。昔呂文穆公初爲相，¶
有朝士於簾内指而譏之，同列欲詰其姓名，公曰：『若一知姓名，便恐不能忘，不如不知。』富文忠公少時有罵之者，公若罔聞，或¶
吿之，公曰：『恐罵他人。』曰：『明呼公名。』公曰：『恐同姓名者。』其人聞之大慙。二公所謂量大福亦大者也。長洲尤翁開典鋪，嵗終有人¶
白手來取質物。司典者不允，遂大聲罵詈。翁徐諭之曰：『我知汝意不過爲過新年計耳，此小事何以爭爲？』命檢原質，得衣帷四¶
五事，翁指絮衣曰：『此禦寒不可少。』又指道袍曰：『與汝爲拜年用，他物非所急，自可留也。』其人嘿然而去。是夜竟死於他家，涉訟¶
經年。葢此人因負債多，已服毒。知尤翁可詐，故來此，旣不獲，則移於他家耳。翁因語人曰：『凡非理相干，其中必有所恃，小不忍¶
則禍立至矣。』古人云：『忍字敵災星人若不能忍，未有能受辱者。』故佛法以忍辱爲第一。)受寵若驚。(寵，榮寵也，一切¶
名位利祿皆是。世間禍福相倚，事難預料。人於受寵時或有盛滿之念，卽此便有禍機。盧多遜初拜叅政，其父愀然曰：『吾家世¶
<pb:CK-KZ_JY082_01p023a>¶
儒素，一旦富貴至，此未知所終矣。』多遜不念父言，竟以事敗，种放初爲上召，聲名大振，其母言曰：『吾勸汝勿求名，今果爲人知，¶
不得安處矣。』放不思母言，竟以名敗。然則受人之寵，遂可恃乎？故儒者以愛我爲美疢，佛氏以恭敬供養爲軟賊，三教聖人其¶
言如出一口。)施恩不求報。(梁武帝問達摩祖師曰：『朕一生施捨，有功德否？』師曰：『無功德。』葢有心求報，卽非功德¶
也。經云：『求報故施名不淨。』施若求報，施名爲施者，商賈之人亦可爲施。是故萬萬不宜求報也。北魏李士謙好施，值嵗荒，出粟¶
千石貸鄕人。明年又荒，人無以償，公卽對眾焚券。明年大熟，人爭償之，不受。明年又大荒，公復施粥賑濟，全活萬餘。或曰：『子陰¶
德大矣。』公曰：陰德猶耳鳴，人無知者。今子已知，何爲陰德？』後謙夀百嵗，子孫皆顯官。宜興邵靈甫積穀數千石。嵗大饑，或勸之¶
出糶，公曰：『是圖利也。』或勸之賑粥，公曰：『是好名也。』乃盡發所積，雇傭除道。自縣至湖，四十里復浚；蠡河橫塘，水道八十餘里又¶
通；罨畫溪入震澤。邑人爭受役，皆賴全活。而水陸又均得利。後靈甫夀九十餘，子孫相繼登第。如此二公，眞施恩不求報者。究¶
竟我不求報，報亦未嘗不得。語云：『恩雖亂施，有不期而自會。怨不可結，恐窄路之遭逢。』洵確論也。)與人不追悔。¶
(惡事追悔之，則將來惡事漸止；善事追悔之，則將來善念不生。以物與人，而更追悔，非惟墮厥初心，且塞將來善念也。范文正¶
<pb:CK-KZ_JY082_01p023b>¶
公子純仁，嘗往江東收租麥五百斛，舟載以歸。道遇石曼卿，自言三喪未葬，當世無可謀者。堯夫悉以麥舟付之，單騎抵家。見¶
父文正公曰：『江東曾見故人否？』堯夫曰：『石曼卿爲三喪未葬，久滯丹陽。』文正曰：『何不以麥舟付之。』堯夫曰：『付之矣。』文公聞而大¶
喜。此不惟不悔，且以爲快。聖賢德器，過人豈不遠乎？明正德間，江西舒翁遠館湖廣，嵗底歸里。路逢一婦，哭甚哀，問之，答曰：『夫¶
欠官銀十三兩有零，賣吾以償。吾去則兒失哺必死，故悲耳。』翁爲惻然，曰：『吾同舟皆江西塾師，各出一兩足完汝事矣。』返告皆¶
不應，翁遂盡捐束修與之。未至家百里糧盡，眾凑銀買米，翁無有人爭非之。中有憐而食之者，翁亦不敢飽。及至家呼妻曰：『吾¶
飢二日矣，速炊飯。』婦曰：『無米。』翁曰：『借之隣家。』妻曰：『借已多，專候汝歸償之。』翁告之捐金之故，妻曰：『如此則吾有家常飯，可同飽¶
也。』遂往山中，採苦菜和根煮爛同食。一飽旣寢，忽聞窗外有神呼曰：『今宵食苦菜，明年產狀元。』此甘受飢餒而不悔者。後生子¶
芬，果狀元及第。)所謂善人。(自此至『神仙可冀』爲一節，言積善受福，厯厯不爽。如此也，此言能行上文所言，善事卽爲¶
善人。)人皆敬之。(人心本善，見眞實善，人未有不敬者。古昔芳踪難以盡述，姑以近代一二言之。王恕爲吏部尙書，罷¶
歸。天下縉紳過三原者，必屏呵從走謁。劉大夏爲兵部尙書，居家時，值朝廷調士兵討流㓂，所在擄掠，至華容見公，悉羅拜，曰：¶
<pb:CK-KZ_JY082_01p024a>¶
『大人鄕里安敢犯？』陳獻章，新會人。嶺南有遊國學者，北士必問曾遊白沙先生門否，因以之爲輕重。文徵明居吳四方入貢者¶
造之不得見，必望其居，遙拜而去。嗚呼，王劉二公，功業在世，宜人皆敬之。白沙衡山，不過一書生耳，而爲人敬慕若此，豈非善¶
心感發，自然而然者歟。)天道祐之。(古云：『天道無親，常與善人。』葢善人行善，與天心合，故天祐之也。昔劉器之疏劾¶
章惇，貶竄嶺外。諺云：『春循梅新，與死爲隣，高竇雷化說着便怕。』凡此八州，公厯其七。人謂必死公未嘗一日病。時有一貲郎，揣¶
知惇意，求殺公爲效惇。卽擢爲本路運判，其人飛騎將至，去公所僅二十里，至夜半忽聞運判暴死矣。此之謂天道祐之。)福¶
祿隨之。(隨之，謂不求而自得也。善氣所感，福氣順應，自然之理。卽如醫官甄百里，本一庸人。然能用心治人病，不厭煩¶
苦。一日上不豫，或薦之，一服果愈。於是寵冠宮禁，數月之間，積金至二萬餘。是福祿非不求而自得者乎？)眾邪遠之。¶
(邪正不兩立，譬日照冰山，日固自如，冰當自解，所謂遠也。昔景淸爲人正直，赴舉過湻化，邸有女爲妖所纒，淸入，妖遂不至，淸¶
去妖復來。女詰之曰：『避景秀才。』女以告父，父追景語之，爲書『景淸在此。』四字，粘於戸，妖遂絶。心正可以治邪，信然。)神靈¶
衞之。(神靈隨處皆有。所敬者，道德；所興者，忠厚；所契者，正直；所取者，陰德。果係善人，神靈無不衞也。昔管甯自遼東歸，渡¶
<pb:CK-KZ_JY082_01p024b>¶
海遇暴風，惟自反以一日科頭，三晨晏起爲罪已。而他船皆沒，惟甯州自若。時夜晦瞑，舟人莫知所泊。遠望有火光，趨之得島。¶
島無居人，又無火燭，人皆以爲神光燭之也。嘉靖壬戌年，興化被冦，止忠孝世德三家保全。先是世德之家，失去珠環，婢恐懼¶
逃匿城隍廟。夜聞元女至，城隍，問曰：『興化城將破，奈何？』答曰：『天數也，那可救。吾來專欲保全三家耳。一忠一孝一世德。』俄喚婢¶
出，諭曰：『環係猪誤吞，此其小者。汝家有世德，速告主人，宜遠避。』婢歸殺猪，果得環，遂全家避賊。後賊入城，亦戒勿入忠孝兩家。)¶
所作必成。(人事旣合天心，則天意豈違人願。善人凡所作爲，無有不成者，天與之也。梅公儀知滑州，夜報河決，勢甚¶
危險。公督兵夫，隨處堤塞，正窘急間，見白鬚老人，載一舟󰡮稈，往來助力。天明老人忽不見，水勢遂平，竟有成功。歙縣余永甯，¶
祖販木爲業。一日邑中議建石橋，估費四千金。余立意獨任，而貲本適止四千。又已市木在山，因往彼急賣，歸而舉事。及至彼，¶
木價騰湧，獲利數倍。橋工旣成，其本如故。所作必成，大都如此。)神僊可冀。(鍾離曰：『仙之求人，甚於人之求仙。』純陽亦¶
云：『天涯到處人求我走遍天涯不見人。』孰以神仙之道爲𣺌茫不可冀者乎？求之聞見最著者，如子房之忠，吳猛之孝，蘭期之¶
友愛兄弟，王惟賢之不失婦節，劉翊之損己分人，趙素臺之濟窮恤死，許眞君之行符施水，嚴君平之以善導人，周伯持之收¶
<pb:CK-KZ_JY082_01p025a>¶
瘞遺骸，李五郎之不欺斗斛，陳安世之不殺物命，李奚子之拯濟飢禽，唐若山之性無忿怒，景相之酷好放生，皆自積功累行，¶
以至登仙。若使人人積功累行，豈不人人可望登仙乎？)欲求天仙者，當立一千三百善。欲¶
求地仙者，當立三百善。(此一節總結上文，深明作善爲修眞之本也。功行滿足，超居洞天，名曰天仙；煉¶
形住世，長生不死，名曰地仙。立積也，一千三百亦刻期成功之意。孫眞人曰：『養成自性，雖絶藥餌，可保延年。若德行不充雖玉¶
液金丹，亦自無益。』斯言可爲修仙一大印證。)苟或非義而動，背理而行。(自此至『殺龜打蛇』皆承前¶
文，『其過大小有數百事』而來。此二句先統言之以下，然後條分縷晰，示人儆戒。夫一念有差，謬已千里。非義背理，豈在大乎？)¶
以惡爲能。(惡如用刁用勢之類，以爲能者，自負爲手段也。眼前做得行，則揚揚得計，究竟自作自受，未曾討得些子¶
便宜，安見爲能？陳良謨曰：『正德巳卯，余北上至漷縣。正家渡同泊，數舟皆吾輩也。俄聞舟人與土人毆捽。至，乃余家僮。余薄責¶
家僮，諭遣土人去。坐中同年某者，新喩人，忽怒罵曰：『咄，爾何人？敢集多人上我官船行刼，反誣我舟人毆爾耶。』縛而撻之，其人¶
叩頭哀乞，乃叱去。在坐者皆嘖嘖稱其才能，某亦揚揚自爲得意。語余曰：『兄何迂哉？』今之爲官者，才能智畧耳。人心天理四字，¶
<pb:CK-KZ_JY082_01p025b>¶
用不着矣。』余撫然不答，其人後爲紹興推官，惟憑胸臆肆虐百姓，竟以考察謫爲󰡯陽縣丞，疽發背，洞胸而死，無子，今其家且¶
狼籍不忍聞矣。吁，人心天理，詎可置乎哉？)忍作殘害。(殘害指殺生害命而言。人之所以不作殘害者，恃有此不忍之¶
一念也。一有忍心，則無所不爲矣。閩將吳某，新鑄一劎甚利。禱於黎山廟曰：『某願以此劎手戮千人。』其夕夢神謂曰：『人不可發¶
惡願，吾祐汝使汝不死於他人手。』後果以此劎自刎。夫閩將止是空願，而不免以身受報。所以然者，惡其忍也。至如微軀物命，¶
亦當時存不忍心，不宜殘害。王愈忿鵲噪，生斷其舌，後竟死於舌瘡。張霖忿蛙鳴，沃以𤍠灰，後忽死於湯爛。周昂惡燕雛呢喃，¶
飼以蒺藜，後生三子皆啞。果報昭昭，眞可謂如影隨形。)陰賊良善。(陰賊謂之陰謀賊害也。陰謀爲害，比之暗箭傷¶
人，其心最慘，不可施之庸流，况可施之良善？良善之人，在朝廷則爲國之楨，在鄕黨則爲民之望，苟陰賊之，必爲天地所不容¶
矣。故莊子曰：『爲不善於顯者，人得而誅之。爲不善於幽者，鬼得而誅之。』近時衙門吏胥，砌欵單買，窩訪下邪，火送匿揭，種種陰¶
謀，爲害不少，而徒恃佞佛齋僧，銷除罪業。豈知庇奸黨惡，佛必不爲，賊人未已，終當自賊。天道好還，理自不爽也。)暗侮¶
君親。(君親恩同天地，此身皆君親所有。所恃以報恩者，惟此心也，可暗侮乎？暗侮君者，非是違背乎君。凡隱忍規避，先私¶
<pb:CK-KZ_JY082_01p026a>¶
後公，此心不可與君知，卽暗侮君也。暗侮親者，非是忤逆其親。凡虛文粉飾，奉養不誠，此心不可以對親，卽暗侮親也。萬石君¶
石奮，每遇賜食於家，必稽首俯伏而食，如在上前。尹和靖將赴經筵，必沐浴端拱，以明日所講書置案上，朝衣再拜。此非不暗¶
侮君者乎？顧悌得父書，拜跪讀之，每句應諾，或聞父疾，則臨書垂泣，語便哽咽。郭琮事孀母，三十年不茹葷酒，朝夕虔禱，暗祈¶
母夀，母得夀一百四嵗。此非不暗侮親者乎？推之，劉璡夜聞兄呼，下牀著衣立，然後應。且不暗侮其兄矣。米芾將書柬於友，至¶
頓首字必叩首者三，是又不暗侮其友矣。大抵暗侮二字，無有是處，旣可暗侮，卽可顯悖。太上不言顯悖而言暗侮，亦嚴矣哉。)¶
慢其先生。(人生於三事之如一，是先生之尊與君親等也。不可暗侮君親，又可慢先生乎？正統間祭酒李時勉忤王¶
振被囚。國學前太學生石大用具疏，請代謁銀臺。銀臺懼之以法，石曰：『死生以義，何懼之有？』疏入，䝉詔並釋，此直救之危難，敢¶
慢之居平耶？宋彭汝礪，少師倪天隱。及官保信，卽迎天隱於齋閣，猶執弟子禮甚恭。天隱死母猶未葬，明年妻亦死，公爲葬其¶
三喪，嫁其女於同年進士宋渙。此直敬之没後，忍慢之生前耶？○陳成卿曰：『古人十年以長，則兄事之。年長以倍，則父事之。凡¶
長於我者，卽謂之先生，俱不可慢。』)叛其所事。(僚屬之於官長，卒伍之於主帥，僕妾之於家主，皆所事也。叛不必背¶
<pb:CK-KZ_JY082_01p026b>¶
逆，凡緩急不相倚，利害不相䘏，皆是。趙延嗣事制誥舍人江陵，幾江死，止遺三女，家甚貧，延嗣竭力養之十餘年，未嘗識女面。¶
及三女長，乃至京訪舍人舊交，翰林宋白、侍郎楊徽之大哭道其所以。二人驚謝曰：『汝之所爲，吾儕不及也。』於是合迎三女至¶
京，擇名士嫁之。延嗣不以存亡易心，誠可爲義僕矣。舉此一條，庶幾出於僕之上者，知所愧慕焉。)誑諸無識。(誑者，¶
言語虛詐之謂。無識之人，正當隨事曉諭，豈可欺誑，以無爲有，以非爲是，使之迷誤？楞嚴經云：『眩惑無識，疑誤眾生，死後當墮¶
入無間地獄。』彼世之誑妄者，習久成慣，豈復畏罪。如僧人則挾談空而誑，方士則挾丹藥而誑，師巫則挾鬼神而誑，醫卜則各¶
挾其術而誑。不知作妄，時已久爲鬼神伺察矣。昔白岑遇異人，授發背方，療疾甚驗。有驛吏欲傳其方，普行救濟。與數十金，岑¶
以假方授之，以之治疾，不效。後岑爲虎所食，遺一小囊於道上，吏過而得之，内乃發背眞方也。此可爲醫士誑人者戒，亦可爲¶
一切誑人者戒。)謗諸同學。(同學之友情同兄弟，面當責善，心存回護，若妄加謗毁，是小人也。昔郭尙書贄初作賦有¶
名，同學李勉忌之，飛布謗語。後贄竟登第，及再知貢舉，勉方以明經充選。詔下之日，勉甚愧悔。然則謗之而終不能掩其長，謗¶
亦何損于人乎？三山蘇大璋，治易有名。戊午鄕試，夢中第十一名。偶與同經友言之，友訢於郡，謂其與考官有約。及塡榜十一¶
<pb:CK-KZ_JY082_01p027a>¶
名，果習易者。郡守携狀徧示考官，因抽一備卷更之，旣折號則自備卷，而中式者大璋也。由中式而改爲備卷者，訢狀之人也。¶
然則謗人而適以自阻，其進謗亦何益於己乎？)虛誣詐僞。(漫無根據曰虛，妄有污衊曰誣，詭計䝉人曰詐，矯情欺世¶
曰僞，合而言之皆不誠也。此輩縱能欺人一時，久必敗露。丁謂平生無眞實語，自謂人莫能測。乃世共目之爲五鬼，豈非枉用¶
機心乎？藥山曰：『欲識餓鬼道，卽今之多虛少實，令人不信者。』是陽世陰府，俱惡虛僞如此。)攻訐宗親。(宗親謂本族一¶
脉相延，自當親厚。少有猜嫌，卽肆攻訐，薄德甚矣。且宗親不肖，辱及祖先，我攻訐之，卽是攻訐我祖也，豈非大逆？昔范文正公¶
有言：『吾宗族甚眾，於吾雖有親疎，然自吾祖視之，均是子孫。且自祖宗來，積德百餘年，始發於吾。若獨享富貴，不卹宗族，他日¶
何以見先人於地下，今日何顏入家廟乎？』故其恩例俸賜，必均及族中。又於姑蘇買良田數百畝爲義庄，於族之貧乏者，每人¶
日給米一升，嵗給絹一疋。乃至嫁娶喪葬，皆有賙給。其子純仁，克繼父志，俸祿盡廣義庄。今人旣不能推恩睦族如公父子，又¶
何至肆其攻訐，自傷根木之地乎？)剛强不仁。(此爲使氣者言也。好剛使氣，則遇人接物純是殺機，烏能仁哉故曰：¶
『强梁者不得其死。』又曰：『堅强者死之徒。』世之剛强自恃者，未必害人，早已自害。卽高明之士亦或不免，殊可戒也。)狠戾¶
<pb:CK-KZ_JY082_01p027b>¶
自用。(此爲恃才任性者言也。凡人行事，用人則智，自用則愚。自用不可，况於狠戾。每見高才力學之士，生平儘有見解，究¶
竟身名俱敗，貽禍更慘者，何故？總由一向執抝，自以爲是，不肯服人。卽有好友，誰來相親？雖有善言，誰來相吿？以故終身失誤，¶
一至於此。然則狠戾自用，不必爲惡，惡莫大矣。)是非不當。(此言處事者。天下事，是則是，非則非，自有公論。以非爲是，¶
以是爲非，是不當也。在一人則關繫一人之臧否，在一鄕則關繫一鄕之利害，在天下則關繫天下之安危。率意妄爲，何得無¶
罪？)向背乖宜。(此言處人者。人有正有邪，向正背邪，謂之得宜；向邪背正，謂之乖宜。在仕途中尤爲熟審也。昔尹穡¶
少有名譽，及爲官偶附湯思退，力詆張魏公，遂除諫議。後貶竄嶺南，追悔前事，謂周益公曰：『我三十年名譽，一時不審，遂至破¶
壞掃地。亦思所得於彼者幾何，而甘爲此耶？至今悔之不可及矣。』益公每舉此爲士大夫之戒。)虐下取功。(功成報國，¶
固屬公心；爲賞圖功，亦是恆願。但自爲亦須爲人。如虐下而取之，或罷人力，或剝人財，或傷人性命，縱令功成，豈能享受？王安¶
石欲開淮河，併修河堤二百里。范子淵迎其意，自薦往。糜費百萬，溺死者千百，竟無成功。後論罪流徒峽州。夫子淵意欲取功，¶
乃反取罪。功其可必取乎？嘉靖時，御史王珣巡，按三吳舊例，獲盜至三百人者，陞四品俸。珣部中所獲至數千人，按之多非實，¶
<pb:CK-KZ_JY082_01p028a>¶
公盡釋去。曰：『我不敢殺人以取功也。』任滿公陞左都御史，後四子皆登進士。夫王公不虐下取功，竟䝉陞擢。功亦何待虐下取¶
乎？殷棠川曰：『凡官長居民之上，皆當爲民捍患恤災。今乃有水旱頻，仍不爲請命，反急催科。不能拯援，反行敲扑。其意亦曰：「吾¶
以全功名也。」嗟嗟，功可取也，下不可虐也。』此誠救時之論哉。)謟上希㫖。(謟，謟媚也。希，有先意迎合之意。上人意旨，¶
不善當諫止之，豈可先意迎合？漢史弻爲平原相，時詔下舉鉤黨。諸郡皆望風承旨，株連無數，惟弻獨無一人。使者切責曰：『靑¶
洲六郡，其五有黨。平原何得獨無？』弻曰：『先王分疆畫界，風俗不齊。他郡自有，平原自無。胡可相比？若承順上旨，誣䧟良善，則平¶
原之民，戸可爲黨。相有死而已，所不爲也。』使臣怒奏弻欺隱，値黨禁中解，弻竟免罪。此不謟上希旨者。景泰中，王翰爲御史，上¶
疏勸易儲，與南城禁錮事甚切。及英宗復位，翰乃屢言二事之非，上悅之，許以大用。一日上御便殿，忽風飄一本，宛轉上前。閱¶
之，則翰勸易儲與禁錮疏也。急宣翰來，發前疏示之，翰稽顙出血請死。上遽斥出誅之。此謟上希旨者。○謟上希旨，不獨臣之¶
於君。如屬官迎合上司，紳士迎合官府，書吏衙役迎合本官，奸僕豪奴迎合家主，皆是爲人下者，阿意曲承，爲非作惡，罪固不¶
待言矣。爲人上者，好諛喜佞，使人有隙而投，以至毒流無窮，𡨚結不休，甯能獨免於陰譴乎？)受恩不感。(一飯之恩，¶
<pb:CK-KZ_JY082_01p028b>¶
古人必報，報卽無力，心必懷感，若不懷感，是禽獸不如矣。三國時李信純，家養一犬，甚愛之。一日信純飲酒城南，醉卧荒草中。¶
太守出獵，見野草深茂，命縱火焚之。犬口拽信純衣，摇之不醒。旁有一溪，犬乃入水濕身，近信純數步内，將草盡爲浸濕火遇¶
濕而止。犬數入水，病甚遂死信純旁。信純覺而知之，痛哭負歸，具棺衾以葬。太守聞而義之，名其塜曰『義犬』。人而忘恩負德，視¶
此不當愧死耶。抑恩更有大焉者。太極葛仙公著大懴法，教人報答慈恩，一天地，二父母，三國王，四師長。世人憒憒一生，君親¶
未報而徒沾沾於私恩小德，是又棄本逐末，與於負恩之甚者也，亦可憫已。)念怨不休。(受人之害，彼時不能無怨，¶
過後便當消釋。若念之不忘，則𡨚𡨚相報，豈有已時？昔王沂公暮年子嗣不蕃，謂人曰：『予行已無愧，而獲此報，何耶？但一事有¶
恨，予初守鄆州，爲監司所輕。後秉政，陰遷本官，畧無甯嵗，不意竟死於道路。想必爲報也。』噫，沂公尙不免以此受報，况他人乎？)¶
輕蔑天民。(凡此蒼生，皆上帝之赤子，故曰『天民』。輕蔑小民，卽是輕蔑上帝，其陰受天譴不待言矣。陶文僖公大臨嘗¶
謂人曰：『吾儕一列仕籍，卽令念念濟人利物，一生罪業不能贖萬一，况可漫不加意乎？憶吾往嵗出差，赴越往還數千里。或出¶
陸路，所用負載役夫，不知若干人；或由水路所用牽挽夫，不知若干人。茲念小民皆人子也。或當炎蒸淋汗如雨，或値嚴冬衝¶
<pb:CK-KZ_JY082_01p029a>¶
冐霜雪。由此而踣頓道路，委塡溝壑者，何可數也？此等罪業皆由我作。如釋氏果報之說不誣，能無惕然乎？』噫，凡臨民者，烏可¶
不三復斯言。)擾亂國政。(國政者，天下之公事也，以一己之私意更變之，是爲擾亂。葢祖宗成法，有司久已奉行，民¶
亦安以爲便，有一番更改，定有一番擾害，近則爲病一時，遠則遺患數世。如宋時熙甯新法，其明徵大驗者已是以李文靖公¶
爲相，惟務安靜不擾。同年馬亮責之曰：『外人以公爲無口匏。』公笑曰：『沆於政事實無補萬一，惟中外所陳利害，一切報罷，聊以¶
報國耳。今國家法制纎若凝脂，苟循所陳，一一行之，則所傷實多。彼炫名喜事之人，幸一時之進，肯念擾亂斯民耶？』時人以公¶
爲得相體。)賞及非義。(賞待有功，所以示勸。非義者，不宜及而及之也。長惡容奸，最干天怒。故凡司爵賞之柄者，俱當¶
愼之。胡嘉諫曰：『賞當則忠良勸，罰當則奸究懲。今世黜陟舉劾等事，不聞悉心亷訪，止憑傳聞揭帖，讒口諛舌，播弄其間。直道¶
難容，奸巧易售。此賞所以多非義，而潔已守正不善。夤緣之士，每每多屈抑也。』嗚呼，賞旣僭，則罰必濫，其何以治天下哉？)刑¶
及無辜。(刑者，不得已而用之。卽果有罪，亦當詳審，况可濫及無辜乎？唐武后僭位，慮天下謀已，屢興大獄，周興、來俊臣¶
等附之，誣引天下豪傑，一切以反論，朝野震恐。獨徐有功據法力爭，前後所活數千百家。周興等屢劾有功，故出反囚罪，當斬。¶
<pb:CK-KZ_JY082_01p029b>¶
以此三坐大辟。將刑泰然不憂，赦之亦不喜。嘗曰：『豈我獨死，諸人永不死耶？』後周興等相繼族誅，有功由殿中侍御厯官至都¶
督，子孫皆顯官。夫周來諸惡，阿意酷刑，豈不自謂得計，乃不轉眼間竟至身夷族滅。而犯顏極諍之孤臣，獨全身昌後於殺人¶
如麻之世。天道好生而惡殺，豈不昭昭可信哉？然枉法用刑，又非必有意好殺；或者審之不明，因循定罪；或者形跡可疑，憑律¶
誤斷。如此之類，雖非故殺，而𡨚債有主，卽與故殺無殊矣。趙時爲無爲軍教授，夢一囚吿曰：『某不幸爲祖翔枉殺，魂訴於天，祖¶
不久矣。』時曰：『祖公明習法律，安有枉者？』囚曰：『不然，某死雖非祖意，實因其一疑，遂致移獄。𡨚有所自，非祖而何？』月餘祖果卒。則¶
用刑之際，可不愼乎？○吕叔祖嘗作《刑戒八章》甚善。今附於此：一曰五不打：老不打，幼不打，病不打，衣食不繼不打，人打我不¶
打。一曰五莫輕打，宗室莫輕打，官莫輕打，生員莫輕打，上司差人莫輕打，婦人莫輕打。三曰五勿就打：人急勿就打，人忿勿就¶
打，人醉勿就打，人隨行遠路勿就打，人跑來喘息勿就打。四曰五且緩打：我怒且緩打，我醉且緩打，我病且緩打，我見不眞且¶
緩打，我不能處分且緩打。五曰三莫又打：已拶莫又打，已來莫又打，要枷莫又打。六曰三憐不打：盛寒炎暑憐不打，佳節令晨¶
憐不打，人方傷心憐不打。七曰三應打不打：尊長該打，爲與卑㓜訟不打，百姓該打，爲與衙門人訟不打；工役鋪行該打，爲修¶
<pb:CK-KZ_JY082_01p030a>¶
私衙及買辦自用物不打。八曰三禁打：禁重杖打，禁從下打，禁佐貳非刑打。南皋鄒公曾將此戒刻石於刑部，人言『刑官無後』，¶
誠守此戒，我知其後必昌也。)殺人取財。(財有分定，不可强求。人若强求，必將得禍，况殺人以求之乎。洞庭山蔣舉¶
人，剋剝營利致富十萬，雖至親不拔一毛。一日盜劫其家，鞭撻炮烙備施，罄其所有席捲去。盜喜過望，殺牲載酒，賽願於小雷¶
山神。山在湖中，斷崖絶無人居。盜登祭畢，酣飮大醉。不虞廟祝共舟人截纜而去，盜歸無計，嚴冬凍餒，共斃廟中。此殺人取財¶
之報也。然世之殺人取財者，不必盡是劫盜。如貪吏取財，斃人刑獄之中；豪家取財迫人死喪之際；庸醫取財，乘人危急之時；¶
其爲殺人一也。揆之往蹟，皆墮惡報。)傾人取位。(元始上帝曰：『一官一職，各有義命。義命當有，不足爲難。義命若無，只¶
做一日也不可得。豈可傾䧟訛人而自取之。』彌德超見樞密曹彬勲望隆重，因誣以不軌，於是彬罷，德超拜樞密。不數日，趙普¶
力爲辦雪，復名彬，德超遠竄。盧多遜見宰相趙普位望特重，因設計傾之。於是普罷，多遜拜相。旣而事狀明白，趙普復相，多遜¶
遠竄朱崖。觀此二子，凡傾人者當自傾也，實非傾人。)誅降戮服。(禦敵斬級，名曰『應兵不得已』也。若旣降服而又殺之，¶
禍莫大矣。漢李廣屢著邊功，不得封侯，語王朔曰：『豈吾相不當封侯耶？』朔曰：『將軍自念，嘗有所恨否？』廣曰：『吾爲隴西守時，羗嘗¶
<pb:CK-KZ_JY082_01p030b>¶
反吾，誘降者八百餘人，殺之。至今獨恨此耳。』朔曰：禍莫大於殺已降，此將軍所以不侯也。』後廣出征失道自刎。殷士儋曰：『殺降¶
旣不可。乃今之爲將者，視殺降尤甚寇。至殺人盈野，寇退卽斷被殺者之首，隱冐上功。又或撲掩行旅，洗劫村坊，充其級數。此¶
等慘毒，受報不待言矣。司覈驗者，不肯盡發其狀，其罪亦與同科。)貶正排賢。(正人賢士，中外所倚。乃或貶逐之，或¶
排擠之，則妨賢病國，爲惡已大，受報必慘。陳後主時幸臣司馬申，好排䧟人。一日晝卧，尙書省忽有惡鳥集身啄其口吻，血流¶
被席死。周世宗時陶穀，亦好䧟害人。死後葬昭覺寺，忽雷雨大作，劈開墓門，震攝其屍，不知所在。貶正排賢之報，不當如是耶？)¶
凌孤逼寡。(孤兒寡婦，人間之最不幸者。有等惡人，幸其無依，乘機騙害，或侵占田產，或驅奪財物，或詭派差役，使孤¶
寡流離無所控訴。神鬼伺察，必有代爲伸𡨚者矣。吉水灘周傑，占其孤姪地基，造樓二間。姪不敢爭，惟焚香訴天。宏治二年五¶
月十八日，忽大風雷，移其樓於他處，空還舊地不差尺寸。傑跪基上，不能言者七日。始曰：『吾已知欺孤之罪矣。』不二年竟惡疾¶
死。此凌孤者。方城鞏固，以機械治生，其隣周氏家富。一旦男子相繼疫死，止餘一老媪，并十嵗孫。固置酒延媪謂曰：『汝年已老，¶
挾此美產，殊非善計。盍以產售我，我爲爾息。俟汝孫長，產仍歸汝。』媪喜從計，固因盡室徙居之。未一年，寇犯唐州，鞏氏家口盡¶
<pb:CK-KZ_JY082_01p031a>¶
殺，其處無一得免。寇退，周媪復歸舊業。此逼寡者。)棄法受賄。(居官棄法，必因受賂。賄賂一入，則曲直輕重，皆不問¶
矣。豈知一法一律，鬼神所主，棄法受賂，功名壽算，便當減奪乎。荆州府推官魏釗，以公事往夷陵。道經某鎭，鎭有鄕紳徐少卿，¶
夢神告曰：『明晚魏推官過鎭，此人前程遠大，後當爲吏部，宜預結之。』次日果至，因欵留焉。數日少卿復夢曰：『可怪魏推官，此去¶
受賂四百金，故出人罪，使死者含𡨚。上帝已削其官爵，夀亦不永矣。』少卿訪之，果然未幾魏丁憂歸，逾年卒，家業凋零。夫居官¶
棄法受賄，得報固應如此。爲鄕紳者，每每受人賍私，伐爲囑託，致使官府枉法狥情，司報應者，豈遂無法處此輩耶？台州舉人¶
左蹕，赴禮部試卷甚佳，房考擬爲第一，忽夢神告曰：『比台州左蹕文也，頃居鄕受賄若干，爲人請託，致有枉法而死者。今已滅¶
折祿算，幸無取也。』遂黜之。及榜發查對原卷，果左蹕也，未幾蹕客死燕山。○朱璣曰：『棄法受賄，豈惟官長？凡書吏衙役，亦多有¶
之。葢官長耳目有限，事事操之公門，中人其間，狐假虎威，舞文亂法，奸弊豈止一端。造惡造業，未有不遭天譴者。不然此等怨¶
毒之財，能安享乎？)以直爲曲，以曲爲直。(韓魏公曰：『兩訟在官，曲直未定，生死予奪繫吾一言，其可輕忽。¶
今不免曲直顚倒。非因受賄，卽是狥情，否則率意鹵莽耳。有一於此，豈宜居民上乎？錢若水爲同州推官，有富民失女奴，父母¶
<pb:CK-KZ_JY082_01p031b>¶
訴於州委之錄叅。錄叅舊與富民隙，遂申劾富民父子共殺。富民已誣服，獨若水遲疑，錄叅語侵之，若水笑曰：『父子皆坐重辟，¶
豈不容某熟察？』又越旬不決，知州亦有言，若水終不奪。一日潛詣知州，告曰：『某以家財訪女奴，今得之矣。』知州遂釋富民父子。¶
富民詣若水謝，若水閉門不納，富民遶垣而哭。知州欲以此奏之朝廷，若水辭曰：『某初心止圖拔𡨚，非圖爵賞。且朝廷聞之，如¶
錄叅何？』知州嘆服。太宗聞其事，擢知制誥，進樞密使。後無病而卒。陳舊爲開封府曹，時章獻太后臨朝。太后族人杖殺一卒，公¶
當驗屍，太后遣中使十數輩諭㫖，吏惶懼，欲以病死聞，舊獨正色曰：『彼實𡨚死，待我而伸，奈何懼罪，驗不以實乎？汝等勿憂，吾¶
當任咎。』奏入雖大忤㫖，舊亦不及罪，自是著名。不數年，厯臺省官至三司以上。二事一是不以直爲曲，一是不以曲爲直，由此¶
大者推及小者，凡事皆當平斷。葢百姓多愚，或被一事之枉，啣怨終身，甚有慚憤抑鬱而死者。是故讞決之際，不可以不察也。)¶
入輕爲重。(書曰：『罪疑惟輕。』又曰：『甯失出，毋失入。』若犯罪本輕而反重入之，所謂哀矜之意安在乎？楊旬爲夔州推司，¶
處心正直，積累陰功。有子名椿，年二十四，中天下都魁。夔州使君聞之，請旬來，令旬解職，旬曰：『念旬爲吏四十年，家無餘貲，惟¶
積陰德，留下三箇慳囊乞台㫖取來。』開看第一箇有三十九文當三錢，第二箇有四千餘文折二錢，第三箇有萬箇小錢。使君¶
<pb:CK-KZ_JY082_01p032a>¶
問故，旬曰：『每決獄囚，但遇入輕爲重者，或從死罪改爲流罪，卽投一當三錢。或從流罪改爲杖罪，卽投一折二錢。或從杖罪改¶
放，便投一小錢。今日旬男奪天下都魁，皆平日行善所致也。敢舍公門而自放逸哉。噫，公門好修行，此語誰不知之。而積德行¶
善者，有幾如旬所存，眞可爲此輩勸也。陳軒未第時夢至一官府，門懸金榜，題曰：左丞陳軒，右丞黃履。後履官至右丞，而軒止¶
龍圖學士。晚年語諸子曰：『吾平生不作欺心事，今位不副夢，當思昔守杭州，有達官執一老兵送府，欲杖之。此兵罪不應杖，遂¶
令贖。達官折柬相責，乃呼入行杖，不意竟死杖下，至今二十年，恆以自尤，違法狥情，宜不登顯位，汝等戒之。』夫初念不忍，旣以¶
達官見責而移，是不忍之心不勝其畏達官之心也。達官何足畏，不過爲自己欲登顯位計耳，孰知反以此削其顯位。彼承順¶
上司，入輕爲重者，不當鑒此乎』萬厯初，王萬祚爲巡江御史，極淸亷而性頗嚴刻。捶楚之下，有以小過而被重杖者，有以輕罪¶
而致殞命者，未幾得病。衙中嘗有𡨚鬼前後呼呌，僚佐往候之，無不聞者，數日而死。夫淸以持身，必不當刻以絶人。然持已淸¶
者，往往多刻，入輕爲重，事所必有已。每見吾鄕士大夫，居官甚淸介有聲，及身死，而其子孫蹇落不振，母亦犯有此病。歟，故居¶
官任性者，亦當鑒此。)見殺加怒。(人之有罪，固其自取。然死者不能復生，目擊心傷，憐憫不暇，加怒何爲？昔子羔爲衞¶
<pb:CK-KZ_JY082_01p032b>¶
士師，刖人足。後值衞亂，子羔出走，刖者守門，屢引之逃匿。羔謂刖者曰：『吾向者親刖汝足，今吾在難，正子報怨之時，而反如此，¶
何也？』刖者曰：『刖足固我之罪。向者見君論刑時，有愀然不樂之色，此吾所以感君也。』然則見殺加怒，死者其能無憾乎？)知¶
過不改。(過與惡不同，惡有心，過無心。凡一念之差，一事之誤，皆謂之過。然初時不覺，無心之失也，旣而覺之，不能卽改，¶
則是無心變爲有心矣。故袁了凡曰：『人未行善，先須改過。』佛家教人懺悔，亦是勸人改過也。嘉靖中葛守禮爲陝西布政，當大¶
計，日有小吏塡老疾當罷。公請留之，吏部曰：『計簿出自藩伯，何自忘也？』公曰：『此邊吏去省遠，徒取文書登簿。今見其人，方知誤¶
塡，過在布政司，何可使小吏受枉？』尙書驚服曰：『誰肯於吏部堂上自陳過誤，卽此可謂賢能第一矣。』後官至刑部尙書。江陰張¶
畏巖甲午鄕試不中，大駡試官。旁有道者笑曰：『還是相公文不佳。』張叱曰：『野道烏知之。』道者曰：『文貴心和氣平，相公心氣如此¶
文安得佳。』張不覺屈服，自此折節自持。丁酉夢見試錄一册，中多缺行，問之旁人，答曰：『科第三年，一考拔中所缺，皆原該中式，¶
或新有薄行而去之者。』指後一行云：『汝三年來改過自修，當補此。』是科果中一百五名。)知善不爲。(長春眞人曰：『人¶
在世間，方便第一。力到便行，蹉過可惜。今之不爲善者，亦未嘗盡是不爲，或者有好名心，持於大而忽於小，又或者有求報心，¶
<pb:CK-KZ_JY082_01p033a>¶
勉於始而怠於終。豈知存此心者，皆爲太上之罪人乎？』南豐劉徹，屢舉不第，祈夢於神。夢神語曰：『汝生平見善不爲，且有虧德，¶
何望登第？』徹訴平生並無虧德，神曰：『汝弟負官錢不能助，令死杖下，非虧德乎？』徹又以弟不肖爲解，神曰：『行道之人，見且不忍，¶
何况兄弟。汝不知朱軾代納靑苖事耶？行獲爲善之報矣。』徹覺訪於軾，軾曰：『今年某遠館歸，見途中械繫者，云欠靑苖錢二千¶
五百，限滿無償。某因以束修與之，不意已䝉神契。』後軾生三子，皆顯官。噫，世人終身不爲一善，而自謂善人又；或齋僧造寺不¶
惜千金，而同氣顚連不一引手者，比比是也。盍以劉徹事類觀之。)自罪引他。(引，扳引也。與推過嫁禍者不同。不善¶
之人，自作罪惡，及至事發，則扳引他人。不知孼惟自作，終當自受，若妄相扳引，是業中造業矣，縱逃王法，豈逃天誅。昔夏原吉¶
爲戸部尙書，吏污精微文書，驚懼待罪。公曰：『汝勿憂。』明日公入朝請罪，曰：『臣不謹筆污精微文書。』上曰：『易之。』吏得無罪。夫他人¶
之罪，尙欲引歸已身，彼自罪引他，是何等心術乎？)壅塞方術。(方術如農圃醫卜之類，凡人挾一技一能，淺者藉以¶
養生，高者用以濟世。苟一語阻之，使不得行；一事遏之，使不得售；卽是壅塞。翟乾佑在世時，念雲安一邑，江險有一十五處，一¶
日作法召灘神，俾平之。一神峩冠大袖，慨然進詞曰：『觀師之意，不過欲便舟楫。不知從事舟楫者，日常倍利，縱有小費，不足爲¶
<pb:CK-KZ_JY082_01p033b>¶
損。沿江小民三四百家，無田可耕，無桑可蠶，全賴挽負資生。今若盡平灘險，小民衣食如何？』師嘆曰：『汝所見非吾所及也。』遂止。¶
以此推悟，壅塞方術，豈得無罪？然亦視方術何如耳。昔朱文公患足疾，有道人爲針治，旋覺輕便。公喜贈以詩，後道人去。數日¶
足疾大作，追尋莫知所往。公嘆曰：『非欲罪彼，但索前詩，恐持此誤人耳。』世間庸醫不少，可懲壅塞之弊，遂妄爲薦揚乎？至於巫¶
蠱之術，與夫燒煉、採戰諸方，皆能令人亡身喪家，此輩尤當禁制。)訕謗聖賢。(三教聖賢，皆當並尊，何敢訕謗。其訕¶
謗者，約有兩種：一是愚痴無識，一是才辨自雄。愚痴之人，罪坐不知。而才辨之士，往往執所見以謗所不見，其罪乃更甚於愚¶
痴不知。儒與釋老，教雖分門，理實一致。今儒者徒見僧道一種惡習，遂妄議二氏短長。盍思眼前儒者品行大謬，無惡不爲，亦¶
可以此訉訕孔子乎？故知偏見橫議，甚爲不可。然訕謗二氏之罪，報應從來不爽。人或信而畏之，惟儒家不談禍福，遂反有肆¶
意訉彈者，究竟何嘗無報耶？宋湻佑中，南昌先師廟傾圯知縣李作新廟於縣南，往移聖像十餘人。舉之不動，一士人在旁戲¶
曰：『是之謂重泥。』其人夜夢朱衣人追至廡下，決杖三十。及覺如痴人，自是更不識一字。夫一語之戲，受罰尙爾，况訕謗乎？○朱¶
璣曰：『書籍字紙，乃聖賢之遺，亦不可忽。』梓潼帝君勸惜字有云：『楊百行坐經文而舉家害癩，鮮子坤殘《孟子》而全家滅亡，楊全¶
<pb:CK-KZ_JY082_01p034a>¶
善埋字紙而五世登科，李子材塟字紙而一身顯宦。果報昭然，均可爲鑒。故作踐字，紙亦當與訕謗聖賢同辠。)侵凌道¶
德。(三教在世，均有主持之人爲之接引。故道高德厚者，尊爲世間導師。經云：『道高龍虎伏，德重鬼神欽。』彼何等人，乃敢侵欺¶
而凌辱之。在有道德者，固犯亦不較不知。司過之神，怒其悖逆，思欲垂戒，他人罪必不免。成化開操，江都御史某酷惡遊方僧¶
道，驅逐甚嚴，忽有一比丘不知何來，坐大中橋，說法眾如雲集。御史聞之怒甚，親往鞫之，至則比丘端坐不動，怒愈甚。命左右¶
擒之，不能動，遂命掌其頰，頰中白光一道，昭耀如朗月。御史方驚駭，而兩股軟罷，不能立矣。急回語妻曰：『此天人道德尊者，吾¶
誤以左道疑之，今死矣。』言訖遂絶。)射飛逐走。(射飛不止用弓箭，如用藥鎗鳥銃，粘竿扣索之類皆是。鎭江錢叅將¶
部下卒獲一鴈，籠之舟尾。空中有一鴈，隨舟悲號。將登岸，籠中鴈伸頸向外大呼，空中鴈忽下，二鴈以頸相交而死。錢叅將聞¶
之大怒，同舟兵卒各杖三十。河南潘檉好獵，入山見一老猴，發弩射之，初發爲猴所接，再發中臂。度不能支，遂抱其子乳之，復¶
摘木葉數片盛餘乳，在傍大號而死。潘見之破弩折弓，終身不獵。由此二事觀之，一切禽獸，皆有人性，皆有眷屬，或飛或走，射¶
而逐之，如人離家出遊，路被殺害，妻子盼望其慘何如。詩云：『勸君莫打三春鳥，子在巢中望母歸。』此言不獨爲射飛者勸，兼可¶
<pb:CK-KZ_JY082_01p034b>¶
爲逐走者勸。)發蟄驚棲。(蟄者，藏也。蟲之伏蟄，猶人之隱處，倘被發掘，必至傷殘。故高子羔啟蟄不殺，孔子稱其賢。¶
曹彬孟春不修牆屋，曰『恐傷蟄蟲』。仁人愛物，固當如是。至鳥之棲㝛，亦猶人之寢息，有意驚之，亦是忍作殘害之一端。如王遵¶
忿鵲喧噪，俟夜深棲定，以竹竿戳爆竹驚之。後遵得疾，驚悸而死。則驚悸豈微過乎？)塡穴覆巢。(穴者，眾生聚處之所。¶
自人視之一穴耳，自彼視之則皆以爲安樂房舍。若塡塞絶其出路，豈不覆族盡死芝里。朱某平生惡蜂窠，每見蜂從竅入，雖¶
高處必設梯塞之，在人家亦然。後生二子，穀道皆塞，人教以秤尾燒紅鑽之，竟死。鳥之有巢，抱卵哺雛，所以寄生育也。覆之是¶
絶其生育矣，不仁孰甚。蘇州薛氏小兒，屢升木杪覆巢取雛。一日上樹，不期先有大蛇啖雛巢中，兒驚視張口，蛇竟入口，兒遂¶
死。不仁之報，於此可見。)傷胎破卵。(物之胎卵，猶人孕育。若剖破之，使不得育，卽是戕絶天地生機。慈心於物者，斷¶
不然也。宋眞宗祀汾陰，見一羊自擲道旁，怪而問之，對曰：『今日尙膳，殺其羔眞宗慘然不樂，自是不許殺羊羔。學士周豫嘗煮¶
鱣，見有彎身向上者，剖之腹中皆有子。乃知曲身避湯者，以護子。故觀此則胎尙可傷，卵尙可破乎？○佛經云：『魚子不經鹽漬，¶
三年尙可再活。』宣和間富啇楊序大，書此語於通衢，人由是知戒。見人殺魚，卽投子於江中。夜夢神告曰：『子本踰期當死，今活¶
<pb:CK-KZ_JY082_01p035a>¶
億萬命，夀可延矣。』無力放生者，當知此。)願人有失。(武安王云：『願天常生好人，願人常行好事。』邵康節曰每日：『淸晨¶
一炷香，謝天謝地謝三光。所求處處田禾熟，但願人人夀命長。國有賢臣安社稷，家無逆子惱爹娘。四方平靜干戈息，我縱貧¶
來也不妨。』古人發願如此，彼獨願人有失何耶？我知人未失，已必先失矣。李士衡與余英奉使高麗，所得貨物甚多。英恐過海¶
船漏，盡以士衡之物籍船底，以己物置其上。及開船遇大風，船幾沉。舟人急請減載，倉皇信手抛去。及風定檢驗，則所棄皆英¶
物。士衡物在船底，竟無一失。)毁人成功。(毁有二義，一毁敗，一毁譖。人之立功，無論大小莫不竭力圖成及其方成，¶
乃欲毁之，此等心術，蛇蝎不如矣。昔王欽若毁寇準之功，命促無子。秦檜毁岳飛之功，子孫滅絶。究竟萊公與武穆雖受毁不¶
磨，而欽若與檜千載遺臭。人亦何爲迷而不悟耶。)危人自安。(危人自安者，如與人同處，令人當其險，我居其安；與¶
人同事，令彼失便，我得無恙也。李緒知永安軍時，大盜方起，恐及禍，乃薦范鉶代已。於是鉶知永安，緒得離任。後盜破永安，鉶¶
舉家被害。未幾李緒改任杭州，路遇劫賊，亦舉家被害。一還一報，豈不捷如影響乎？)減人自益。(減損乎人，自取饒益。¶
所謂只願己富，不顧他貧是也。究竟明來暗去，誰益誰損？陳祈有幼弟三人，慮其長而均分田產，乃先取田，私典於厚友毛烈。¶
<pb:CK-KZ_JY082_01p035b>¶
迨弟長，止以現在產均分。後以錢贖所質田，烈知其故，受錢畢竟不與劵。祈憤甚訴之東岳祠。祈與烈皆死。旣而祈還述其對，¶
審時烈惟持劵爲證，王指其心曰：『劵何足憑，止憑此心耳。』烈乃伏罪，付重獄。祈以兄剋弟，亦減祿算。釋回夫祈，欲減弟自益，而¶
被烈劫。烈欲減祈自益，而受神誅，暗中銷算，󰆷忽不爽，可懼哉。常州蘇掖仕至監司，富而多吝。嘗買一別墅，反覆欲減價。售者¶
情急無可奈何，其子在旁曰：『大人可少增金，兒輩他日賣之亦得善價。』父愕然，自此少悟。噫，此子所言，可以醒世之減人自益¶
者。)以惡易好。(物有美惡，人情愛憎因之。若以低醜之物，換人好物，是卽穿窬之行也。宋蘇軾珍藏一美玉，章持求¶
觀，因以燕石換去。軾初不覺，旣而覺之，但發一笑。及持流死台州，不知美玉又歸何人矣？大抵世間好物，原自流通，得之巧，失¶
之必巧，私之何益？)以私廢公。(徇一己之便，誤天下之事，徇一己之愛憎，枉天下之是非；皆爲以私廢公。趙抃爲御¶
史時，與范鎭論事有隙。及王安石爲相，鎭屢訐其短於上，安石恨之。一日上問鎭於安石，對曰：『問趙抃便知鎭之爲人。』上果問¶
抃抃曰：『忠臣也。』上曰：『何以知之？』曰：『昔仁宗違豫，鎭請立皇嗣，疏十九上，候命百日，鬚髮皆白，非忠臣而何？』上然之。旣退，安石曰：¶
『公不與鎭有隙乎？』曰：『抃何敢以私隙而廢公道。』安石大慚。王翱爲吏部尙書時，次孫疄已蔭監生。將秋試，以有司印卷白公。公¶
<pb:CK-KZ_JY082_01p036a>¶
曰：『朝廷取士，至公無私，汝若以僥倖中選，則妨一寒士進步。且汝已有階得仕，又何必爾。』裂卷焚之，此皆不以私廢公者。以私¶
廢公，何得無罪？)竊人之能。(竊者，非其有而取之之謂。人有才能，我明用之，仍當歸美於人，可遂竊爲己有乎？高齡初¶
年學道，晚遭病魔，祈佑於眞君。眞君判曰：『齡敗德已久，鬼訟日多。又嘗竊《古銘記》以爲己文，水官譴其竊能沽譽，特列爲巧詐¶
之首，其不免矣。』未幾死。夫竊能不但竊人文字，如竊人之謀以爲己所畫，竊人之功以爲己所成，竊師傳之教誨以爲己之識¶
見。是皆欺心之事，獲譴必矣。)蔽人之善。(凡人稍有所長，皆謂之善。葢之使不得彰，卽蔽之也。許眞君在世，嘗修一¶
觀，欲記其事。偶得一片古碑，文已磨滅，因剗去舊跡，勒其新記。一日恍聞空中有聲曰：『所剗舊碑文雖磨滅，而當時文人，愬君¶
奪名自顯，盍早圖之。』許於是尋訪舊文，另爲立石。是夜夢一人謝曰：『䝉君再顯吾名，君亦由此證道矣。』夫人一文字耳，死後尙¶
欲彰之，况善有甚於文字者乎？萬厯間江陰縣修縣志，一廩生有才與其事，偶見二節婦有其名而無實蹟可考，遂削之。城隍¶
廟道士夜夢二婦人泣訴云：『某等一生苦節，死載縣志。某生不訪氏行表章之，反并氏名氏削去。』神曰：『此生合登黃甲，旣輕節¶
義，當削其祿籍，令蹭蹬諸生。』二婦泣拜而去。生聞之斤爲妄語，明年果考劣奪廩，遂憤鬱而死。)形人之醜。(人有醜事，¶
<pb:CK-KZ_JY082_01p036b>¶
或偶誤，或不幸，當爲之委曲掩護。今巧爲形容，豈是厚道。聶從儀好作詩嘲笑人，後坐謗政竄，死登州。章齊一戲成一詩，人醜¶
畢露，晚得惡疾，嚼舌而死。惡報多端，不能盡述。其最傷陰德者，尤是談閨閫，致人終身受污，無可辯雪。此等受報，又豈止嚼舌¶
而死乎？)訐人之私。(訐，攻發也。私者，陰暗之事。人之陰私，最怕人知。乘機攻發，使無所容，則心地陰險，實爲鬼神所¶
忌。姚舜牧曰：『經目之事，猶恐未眞。聞人曖昧，切不可出諸口。一句虛言，拆盡平生之福。』此語誠可深省也。昔劉邠劉恕同在館¶
中，邠一日問恕曰：『聞君昨日冒雨往州西，何耶？』恕曰：『丁君閒冷，故訪之耳。』邠戲謂曰：『丁方判刑部，得非有所干請耶？』恕遂懷忿，¶
至不能解。異日邠方知果有干求，彼時誤中其諱耳。可見一語之誤，便已結怨，如此况有意攻訐者乎？)耗人貨財。¶
(耗，消耗也。破人之家，取其財寶，是一網打盡，耗人貨財，是逐漸侵漁也。世間奸惡小人，蠱惑愚痴，於中取利。愚痴墮其術中，久¶
而不覺，始雖逐漸消磨，終必一敗塗地，爲害可勝言乎？列其事狀，如引人嫖賭，哄人燒煉，唆人鬬訟，代人通關節之類。徐池，嘉¶
靖時人，富而狡，嘗欲圖徐入房。因令人誘其子徐臣嫖賭，累債數多，遂賣此房。池買得之，後二子五孫俱染瘵疾。設醮禱於城¶
隍廟，有乞兒迎問曰：『公非徐池乎？昨夜我㝛廟中，有人向神呼汝名，告汝耗其貲財，吞謀產業。神亦大怒。』池驚返，遂卒。二子五¶
<pb:CK-KZ_JY082_01p037a>¶
孫，相繼而死。文奇蜀人，挾燒煉之術，諸貴悉爲所欺。富啇李十五積貨累萬，惑奇之術，三年掃地，遂至自經。奇復在劍州僦一¶
屋煉藥，火發延燒，奇倉皇走避，迷入林中，爲鷙獸逐出，深入溪谷，復爲鷙獸逐出，竟死於燒藥之所。舉此二條，餘可推已。○冐¶
起宗曰：『子每見權貴之門，及暴富之室不肖子孫，淫蕩恣靡；或身未死而產已暗鬻他家；或肉未寒而人已裂據其室。前人一¶
銖一寸而積之，後人如泥如沙而棄之。而彼不肖者，又大半皆聰明人也。此何以故？葢因當日逞威挾智，逼勒牢籠，以成巨富。¶
始而耗人，後爲人耗。語云：「來得不明，去得正好。」葢此謂也。』此言又可爲貪積貨財者，下一針砭。)離人骨肉。(眞西山曰：¶
『有親族不和，父子兄弟夫婦參商者，當曲爲調停，使之和好，實修眞要路也。』陝西袁公值闖賊亂，父子失散，流寓江南。欲取妾¶
生子，適有人賣一婦，與銀三十兩，婦至，背燈而哭。公詰之，婦曰：『家中貧餓難忍，夫欲自盡，妾故賣身以活之。念平日夫妻情篤，¶
一旦改事他人，故不禁傷痛耳。』公惻然不忍犯，次日送還其夫，除身價不取，仍贈白金令之治生，夫婦泣拜而受。一日，其夫至¶
揚州。遇數人，牽一童賣，貌甚淸。夫私計曰：『吾欲覔一閨女報袁公，一時未得，盍先以此進之。』因問身價幾何，曰：『每嵗一兩，童十¶
二嵗。』遂出十二金沽之，渡江送至袁公家。袁公熟視之。則其子也。父子相抱大慟，已而大笑。此全人骨肉之報也。孫侍郎洪少¶
<pb:CK-KZ_JY082_01p037b>¶
遊太學，一同舍生得家書云：『昨夢至一宫府，見登科錄，汝與孫洪皆有名，但洪名下有硃批。云：「某年月日，不合寫離書，當除名。」』¶
孫見之愕然曰：『事果有之。向過某州，適見翁媪相詬求離，乞子代寫離書，輕應之，實無他意，不謂受譴乃爾。』及就試，生果中而¶
孫下第。後訪其人，夫婦俱未偶。因述前事，置酒合之。孫果登第，屢典大郡，所至有離婚，未嘗不婉轉調護。夫洪以無心之失，且¶
有鬼神所譴；彼有意挾私挑唆離間者，又當何如乎？)侵人所愛。(一器一物，彼旣愛之孰肯與我？欲侵人者，當思我之¶
所愛，人若侵奪，我將何如？則貪念息矣。孫泰，山陽人有姨將死，以二女託曰：『姊損一目，汝取其妹。』姨死，泰嫁其妹，取其姊。嘗買¶
一鐵鐙臺，歸而磨洗之，乃銀也，送還之。又嘗用錢二百緡，置別墅。將遷入，聞老嫗哭聲，問之曰：『舊居相戀已久，一旦爲他人得，¶
故悲耳。』泰卽取劵焚之，不索其直。古人不肯奪人之好如此，彼奪人之好者，能安然常享耶？張該有宅宏麗，以乏用典張俊千¶
緡，俊心愛之，乃厚賂牙人，換作賣契。後該益窘，詣俊找價，出契示之，該不能辨，仰天洒淚而已。末幾俊子孫皆失音而死。夫侵¶
人所愛，而以至愛之子孫償之，何其愚耶？)助人爲非。(爲一惡事，受一惡報，理之常也。若助人爲非，則己無惡跡，人負¶
惡名，較自己爲惡不更加一等乎？丹陽縣令楊開，性暴橫，果於決責，惟與楊詢最厚。詢明知其非，不敢忤意，但一切讚嘆而已。¶
<pb:CK-KZ_JY082_01p038a>¶
一夕詢夢神責之曰：『成楊開之惡者，汝也。開罪當坐，汝亦難免。』未踰月，果中惡疾死。葢一語讚嘆，卽其助也，不待出力。)逞¶
志作威。(凡人立身正直，自能服人。若動逞意氣，故作威凌，此怨府也。人誰肯服？又何况造物忌盈，陰譴將至乎。南京史¶
良佐爲西城御史，而家住東城。每出入，怒里人不爲起，乃執數軰，送東城御史究治。東城御史詰之，對曰：『民等總被倪尙書誤¶
了。』曰：『何誤？』曰：『尙書亦南京人，其掌兵部時，出入里中，眾或走避，輒使人止之。曰：「與爾曹同鄕里，我不能過里門下車，乃煩爾曹¶
起耶？」民等愚意，史公猶倪公，遂不爲起，不意逢彼怒也。』東城御史笑而釋之。噫，聞此言者，應當愧死，無俟陰譴之至矣。)辱¶
人求勝。(恥心人皆有之，誰肯甘心受辱者，乃於此中求勝，天道好還，辱人還自辱矣。昔林退齋尙書臨終，子孫跪請曰：¶
『大人何以訓兒輩？』公曰：『無他言，只要喫虧。』噫，從古英雄，只爲不能喫虧害多少事。林公此言，凡勢要人誠宜大書屏右，常目在¶
之。)敗人苗稼。(苗稼在土，皆有穡神司之。合家勤苦春耕夏耘，始得有此苗稼，官司仰賴，性命攸關，可敗之乎？敗之¶
者，或阻其水利以旱之，或潰其隄防以淹之，或縱其牲畜以踐食之，不仁甚矣。泰州富安塲孫某，每日五更縱牛食人靑苗。萬¶
厯辛亥年，爲雷震死，人皆以爲害農之報。夫牲畜踐食，所敗猶少。惟官吏豪民，壅泉放水，所敗尤多，其受報必將不止於此矣。)¶
<pb:CK-KZ_JY082_01p038b>¶
破人婚姻。(破人未合前，破人已合後，皆破也。梓潼帝君《救劫章》曰：『瀘州李挺先，才高自以爲第一。以好破人婚姻，遂¶
降其籍。』諺云：『一世破婚三世窮。』葢有意破婚，最是慘毒之行，宜受此報也。○又有自毁婚姻者。何元益爲其子與趙明夫議親¶
已定，而趙女失明，家計寥落。元益毁其盟，與單子文爲親。次年父子俱喪，趙女適士人葉惟先。惟先登第三，典大郡。此事亦載¶
之梓潼《救劫章》。○或問『至親宻友，託我詢訪，亦可專意和合，誤人終身否？』曰：『若容貌之媸，宜爲掩飾。惟其人不肖，及其家世不¶
當聯姻者，勸之斟酌可也。』)苟富而驕。(非義而致富，謂之苟富。如剝人肥己，僥倖獲財，皆是也。大抵冒越之利，鬼神所¶
忌，因福致禍，往往有之，况可以之驕人耶？梅溪有富翁最貪鄙，錢穀日積。陳棟塘曰：『此人當有奇禍，旣財積不散，又無一善狀，¶
欲無殃得乎？且往惟貪吝可鄙，近漸驕橫，是速禍也。』未幾爲賊所殺。又《棟塘見聞紀訓》曰：『正德三年，州大旱。各鄕失收，獨吾村¶
賴堰水獲熟，官以災槩免租。明年大水，各鄕淹沒，吾村獨高阜得收，官又以災槩免。且得買別鄕器皿，價廉獲利三倍。於是各¶
家狼戾屑越，無日不揚揚樂也。余曰：「吾村當有奇禍。吾家與某某根基稍厚，或止於損耗。彼俞費芮李四姓，恐不免。未幾村大¶
疫，四家男。婦盡死。越一年吾三家果陸續罹回禒。然則苟富而驕，能免禍乎？)苟免無恥。(免者，或免刑罰，或免死亡¶
<pb:CK-KZ_JY082_01p039a>¶
也。《湼槃經》曰：『無慚愧者，名爲畜生。人當患難之時，搖尾乞憐，哀求苟免。旣已苟免，便當悔悟，乃反揚揚得意，略無恥心，是尙得¶
爲人乎？』昔范純仁嘗與司馬光論役法不合。後朝廷治司馬黨，韓維以執政，曰：『與光不合。』得免。或勸純仁借維爲例，純仁曰：『吾¶
昔與君實同朝論事不合則可，以爲今日解脫地則不可。有愧心而生，孰若無愧心而死乎？』不苟如此，公眞可法。)認恩¶
推過。(恩非己出，而冐認之，過本在己，而推之於人，此悖戾小人所爲，用心平等者，斷不爾也。王曾爲相，士夫有請差者，公¶
察其可用，必先正色拒之，旣而擢用，併不與言。嘗曰：『用賢，人主之事，若使之知，卽是我狥私而市恩也。恩欲歸已，怨使誰當？』此¶
不認恩者。曹彬與王全斌伐蜀，斌殺降卒三千餘人。公諫不聽，及歸上怒，必欲鞫勘。公自誣伏，全斌獲免。此不推過者。)嫁¶
禍賣惡。(前云『自罪引他』，又云『認恩推過』，引與推其惡顯然，太上猶且深惡之，况設計陰險，嫁禍賣惡乎？嫁禍者，如嫁女¶
於人，人亦樂娶。賣惡者，如賣物於人，人亦願買。此等機械甚深，受報必加慘矣。姚孜與王虎奉命同盤大雲倉，孜受監吏賄，虛¶
檯欠折正數，虎不知也。及事將敗，孜將原受金銀托漆其外，以寄虎。虎不疑，留之。後上司鞫勘，孜誣虎同受賍。搜驗得金銀托，¶
虎乃知爲孜所賣，氣結而死。孜復用計盡，將己罪坐之，得自脫。自是常遇虎，時時發狂若與人毆擊，口鼻流血，旣絶復甦，如是¶
<pb:CK-KZ_JY082_01p039b>¶
三年。知州錢延年，爲請道錄宋之才禳救。孜忽從卧榻趨出，跪眞武案前，自陳始末。延年從旁錄其語，俟醒示之，慙憤而死。)¶
沽買虛譽。(譽者，名也。沽買，有用賄邀致，行術招引之意。陳希夷曰：『名者，古今之美器，造物之所深忌。每見古來忠臣¶
孝子，淸流正士，身被榮名，必遭困抑，或子孫多不昌。所以然者，名亦福也，造物不肯以全福。𢌿人豐茲，嗇彼必然之數。況無實¶
沽譽者，其折挫更何如乎？』梓潼帝君有云：『假行竊名，最攖神怒。夫博名於人，而干怒於神，豈爲善計？乃今世之人，迷而不悟，甯¶
爲神嫉，不爲俗非。如居官本不亷，要人稱亷，本不公，要人稱公；買囑薦揚：刋刻碑頌；種種欺世之事，方且自謂得計，甯畏鬼瞰¶
其旁耶？又如假名士、假文章、假道學、假節義，互相標榜，廣通聲氣，一日敗露，聲名俱喪。往往名士得禍，其慘更甚於平流。則務¶
虛名者，又不但折福已也，不可不戒。』)包貯險心。(貯，藏也。包藏於心，人不能窺也。世間一切壞事，皆由心造。險心常在，¶
卽不加之於人，已是滿腔惡業矣。况旣存諸心，未有不見之行事者乎？故佛經謂：『修橋補路，不如先平心地。心地旣平，一切皆¶
平。』)挫人所長。(前云『蔽人之善』，又云『挫人所長』，挫較蔽更甚。蔽是隱而勿彰，挫則故示摧折也。夫人有所長，正當委¶
曲造就，以盡其才，反行挫折，使之志銷意喪乎？穆修以詩著名，眞宗見其詩大加賞嘆曰：『有文如此，公卿何不薦來？』丁謂一言¶
<pb:CK-KZ_JY082_01p040a>¶
沮曰：『此人行不逮文。』上由是不復問。謂挫人所長如此，所以死無葬地也。)護己所短。(此與『知過不改』有別，葢知而不¶
改，特不改耳，未必故爲掩餙也，護則有多方掩飾之意。如人有病，亟須醫治，諱疾忌醫，必爲一生之害矣。冒起宗曰：『凡人護短，¶
初念或畏人譏彈，或徐圖改易。眼前雖彌縫得好，心上還打點不過。殆遷延不改，則認非爲是，久假不歸，始猶欺人終且自欺。¶
是以病入膏盲，竟不可救，短其可自護乎？○護短不獨自己一身，凡子弟家人，及吏胥門客，所作過惡，皆因我而起。不能防檢，¶
反養成之，亦是護已所短。)乘威廹脅。(迫是逼迫，脅是挾制，『乘威迫脅』較之『逞志作威』，又加一等。葢動逞威凌，取快一¶
時：與乘借威權，恣行逼勒；爲惡雖同，輕重自別。如爲官者，因不服而逼之使服；財不與而偪之使與；以至興一工役，刻期取完；¶
催徵錢糧，急於星火；皆威脅也。又如富貴之家，借勢橫行，女不從淫而逼之使從；產不願售而逼之使售；以至逼索債負，倚强¶
取盈；收歛租稅，錙珠務盡；亦威脅也。人怨天怒，其不受報者，鮮矣。○梅侍郎衡湘公初爲固安縣令；邑中多宦爲梗。一日有中¶
宦饋公豚蹄，乞爲追負。公烹蹄，召中宦飮，併召負債者至前訶之。負者訴以貧，公叱曰：『貴人債敢以貧辭乎？今日必償，少遲死¶
杖下矣。』負者泣而去，中貴意似惻然。公復呼來蹙額曰：『吾固知汝貧，然無可如何也？亟賣爾妻與子，持錢來。雖然吾爲汝父母，¶
<pb:CK-KZ_JY082_01p040b>¶
何忍使汝骨肉驟離？姑寛一日，歸與妻子訣別，此生不得相見矣。』負者聞言愈泣，中貴亦泣，辭不願償，爲之毁劵。嗟嗟，世之乘¶
威迫脅者，特未念其鬻妻賣子一段光景耳。誠念及此，尙忍乘威迫脅乎？)縱暴殺傷。(凡爲將相，而橫暴殺人，爲人好¶
殺，眾生皆是也。天道好生，人命至重，彼無心致人於死者，𡨚報尙自不爽，況乃縱一日之暴乎？宋王韶經略熙河，殺人甚多。晚¶
年皈依禪門，嘗悔前事。一日問祖心禪師曰：『昔未聞道，罪業良多。今聞道矣，罪業滅乎？』曰：『今有貧人負債，及富貴而債主至，其¶
償乎？』韶曰：『必償。』師曰：『然則聞道矣，奈債主不放何歸？』卽言動發狂，尋背疽，終日合眼。醫命開視，韶曰：『有無數斬頭截腳人在前，¶
安敢開。』遂死。語云：『憑君莫話封侯事，一將功成萬骨枯。』爲將者念之哉。至物之於人，軀殼雖異，命無兩般，但試自觀。我今有病，¶
肯遂死乎？不免求醫問卜，以冀速安。大限若至，亦肯死乎？又不免祈天禱地，以求增算。我旣畏死，彼甯不畏？我旣貪生，彼甯不¶
貪？物尙如此，人可知已。)無故剪裁。(機婦織女，晝夜勤勞，千󰆷萬縷，方成寸疋，非甚不得已，何忍剪裁。至羅綺之類，¶
尤宜珍惜。古人謂：『一片之衣，千蠶之命。』今世于綾錦縀疋，視爲泛常，獨不念及於此乎？永樂十二年，上坐便殿，裏衣袖敝垢，納¶
而復出，侍臣贊聖德，上曰：『朕雖日易千衣，亦可但念當惜福耳。』夫以天子之貴，猶思惜福，何况士庻？自俗尙不古，士庶之家，競¶
<pb:CK-KZ_JY082_01p041a>¶
習奢靡。至有以乳哺之年，便衣錦著帛者，其爲暴殄尤甚。恒見閭巷中，履穿衣敝之子，半屬當年紈袴之兒。折福招報，感應不¶
爽，深可畏也。獨不聞袁了凡内人之說乎？了凡初無子，後生儼。其母爲作冬襖，將買絮，公曰：『󰆷綿輕煖，家中自有，何必絮？』母曰：¶
『󰆷貴絮賤，吾欲以貴易賤，多製絮衣，贈族中寒無衣者。』公喜曰：『誠如是，此子夀矣。』後儼登進士，不獨夀而且貴。凡爲父母者，爲¶
幼子惜福，當以此思之。)非禮烹宰。(養親、祀先、敬賔，諸大禮所在，或不得已而烹宰。若徒供口腹，致害生靈，其罪大¶
矣。蘇東坡曰：『予少不喜殺生，近始能斷有餽。子蠏蛤者卽放江中，雖無活理，庶幾萬一。便令不活，亦愈於烹煎，何忍以口腹故，¶
使眾生受無量怖苦。』胡廬山曰：『世儒語不殺生則必爲。』曰：『佛教是亦未考於聖人之訓也。』禮曰：『天子無故不殺牛，大夫無故不¶
殺羊，士無故不殺犬豕。無故不殺，則有故而殺者無幾矣。』《孟子》曰：『見其生，不忍見其死。聞其聲，不忍食其肉。』夫見殺聞殺不食¶
則不出見聞而食者亦無幾矣。孰謂聖人之教，全不戒殺乎？今人殺心未斷，惡業日增，或一飡而斃數命，或一羹而傷百生，或¶
生蠏投糟，或養魚造膾，或取嫩胎，或食脆肉，百計烹熬，難可名狀。姑無論殺業滿前，昭報不爽。試一深思冥念，安忍殘毒至此¶
也。至于六畜之中，惟牛最苦。私宰耕牛，律有明禁，尤宜永戒。元帝垂訓曰：『夫牛者，上天元武之精，下土太牢之氣。非郊祀不敢¶
<pb:CK-KZ_JY082_01p041b>¶
用，非天神不敢歆。其形上應天星，其力下興地利，有功於世，無害於民。殺之者國有刑法，食之者幽有禍愆。牢字從牛，獄字從¶
犬，不食牛犬，牢獄可免。太乙牢山，俱有眞形，食之三日，魔神攝精，戒之三日，名上玉淸。牛食百草，與人何害？人食百物，牛犬可¶
戒。居官者循是說，而多方禁約，功德甯可思議乎？)散棄五穀。(散，抛散也。棄，浪置也。五穀爲天之所生，所以養人，何¶
可散棄。散棄者，或在田抛撒而不收，或在倉使之朽爛，或置之踐踏之下，或委之水火之中，以致天降㐫荒，水旱洊至，飢饉之¶
報皆自取也。昔劉元眞於終南道中逢一貴人，呵從甚盛。元眞問何往，答曰：『某山神也。上帝以麥大熟，人不知愛，使降霪雨，收¶
其半耳。』旣而果然。則五穀其可輕棄乎？天府吏魁沈判司，屢世敬奉元帝。一夕夢帝謂曰：『家人抛棄五穀，罪歸家長，汝奈何聽¶
家人狼戾，全不覺察。數日大厄至矣。』夢覺入厨下，視之果然。沈判令家人盡出泛湖，約以湖上相候。家人出，乃淨淘溝中棄飯，¶
加椒菜爲炊以待。家人日晚候沈不至，怒歸餒甚，爭取食之。踰數日，方道其故。家人由是相戒，沈竟無恙。)勞擾眾生。¶
(我身欲安，孰不欲安？我身欲樂，孰不欲樂？若以安樂自處，而以勞擾待人，眞不仁也。宋熙甯間，新法方行，民苦煩擾。邵伯温初¶
入仕，請教於程明道先生。先生曰：『凡奉行官司文書，於其急處能寛一分，民受一分之賜。』此誠仁人之言哉。明成化間，朝廷好¶
<pb:CK-KZ_JY082_01p042a>¶
寶玩。中官言宣德朝曾遣王三保下西洋，獲寶無算。上因命兵部查西洋水程。時劉大夏爲部郎中，先匿其冊。尙書項忠使都¶
吏遍檢不得，公語項曰：『三保下西洋時，勞擾軍民死者萬計，縱得珍寶何益？舊案雖在，亦當燬之，何足追究有無耶？』項降位揖¶
謝指其位曰：『公陰德不細，此位不久屬公矣。』後果爲兵部尙書。○劉夢震曰：『玩「眾生」二字，所該甚廣，非單指百姓也。百姓其一¶
耳。』)破人之家，取其財寶。(事出無心，偶至破之，惡已不小，況爲之寶而破之乎？浙江米信夫，爲人狡柔。里¶
有大家，兄弟爭財，因唆弟訟兄，結合官吏，破其家而有之，兄弟俱抑鬱死，信夫由是富二十餘年。至元戊寅遭反謀牽連，結訟¶
到縣見吏，儼如其弟，抑令招承，忿而訟吏於府。見府吏儼如其兄，復抑令招承。家產旣罄與妻女子息八人俱死於獄。○亦有¶
人取我財寶，而我不忍破其家者。海門崔鐄，以稅金五百兩付鎔工，工欺其無證而負焉。鐄變產以償。後王端毅公爲守廉，得¶
其狀，命訟工對曰：『鐄家已破，若訟之是又破一家也。』鎔工聞而感愧，遂舉前金還之。鐄子潤，孫崑，曾孫桐，相繼登第。)決水¶
放火，以害民居。(長春眞人曰：『修橋補路，拯溺救焚，皆大方便事。凡人遭遇水火，正當竭力救護。若決水放火，以¶
害民居，甯爲上帝所容乎？』宋楊丙所居近河，嵗積芻茭。幸河決，賣以取利，因屢誘奸民穴堤。郡官趙昌言知其事，一日值秋潦¶
<pb:CK-KZ_JY082_01p042b>¶
堤，吏告急。昌言命吏竟取丙家芻茭，以充堤用。將丙送獄根勘伏罪。此決水害民之報。李轅最孝母。一夕有客來投㝛，轅適臨¶
溪烹雞。旣具飯，不以供客，客怒不食。轅曰：『母病思肉，故烹一雞，不及君也。』客愈怒而出。是夜屋後火起，將及廬，忽天雨反風火¶
滅。隣人奔視，見客卧火中，火炬猶在手，人已死矣。此放火害民之報。若乃護堤防水，亢旱防火，此有司之職。苟爲有司者，因循¶
怠忽，致民居有漂沒塗炭之災，較之決水放火者，亦豈有異。)紊亂規模，以敗人功。(此與『毁人成功』有別。¶
一則功已成而毁之，一則功未成而敗之；一則傾危排謗明示其毁，一則肆志紛更陰敗其功也。規模如一切律令政教之類。¶
凡人作事，不知如何籌畫，然後定爲規模。此雖一人之功，而天下之安危得失，或皆賴之。若亂其規模，致功業立敗，罪莫大矣。¶
昔寰朔之役，楊業奉命進討。時𧶂正攻寰州，業與監軍王侁計曰：『我師一至，𧶂必悉眾以迎。公等伏兵石碣谷口，吾引賊至此。¶
縱兵擊之，必獲大勝。』旣戰侁乃以賊爲巳遁，欲爭其功，引兵而去。業至不見一兵，遂受擒。非侁沮之功巳成矣，王侁當爲業兵¶
臠食，斯須而盡。)損人器物，以窮人用。(器物如耕之犁，鋤匠之斧，鑿武之刀，仗文之紙筆之類。卽器物極小，¶
而用所必需，皆不可缺。今損其器物，令之臨用無措，心術壞矣，甯無罪報？朱少傅《國楨》曰：『浙有二生，俱《春秋》有名。秋試前一夕，¶
<pb:CK-KZ_JY082_01p043a>¶
一生宻取彼生謄眞，筆嚼去其穎。及入塲抽用，已盡秃矣，慟哭欲棄卷出。假寐間覺有促之寫者，起視筆依然完好，寫畢仍秃¶
筆也。交卷至二門，遇彼生，迎問曰：『佳卷得意否？』謝曰：『但得完卷耳。』其人面發赤。明日，嚼穎生貼出不得終塲，秃穎生竟魁選。可¶
見損人器物，徒自損耳，何損於彼？)見他榮貴，願他流貶。(凡民有四，而榮貴者獨出其上，得到此地，皆非¶
偶然。或由夙世培植福基，或由祖宗積德所致。見之者正當追慕其前修，豈可妄生惡願。且願之流貶，能卽流貶乎？徒自造意¶
業耳。宋盧多遜貶朱厓，李符謂趙普曰：『朱厓雖在海外，而水土不甚惡。春州雖在内地，而至者無生還。曷若改竄春州。』普不答。¶
未幾符亦坐事，竄宜州。上怒未已，或以符語奏上，卽日將符改竄春州，到未浹旬而卒。願他流貶者，鑒此或曰：『此是口出惡言，¶
不止心生惡願矣。』曰：『人有惡心，必有惡言。觸事卽發，總由心起。彼心生惡願者，但未適逢其會耳。設使適逢其會，能不肆其毒¶
害如李符乎？故太上於此，直從源頭起處勘之。如願人有失，願他破散，願他身死，起心私之便生咒恨等語，皆是此義。』)見¶
他富有，願他破散。(人之富有，乃其福命。或由前生布施作福而來，此可敬不可妒也。抑或苦心勞力經營起¶
家，飢不敢食，寒不敢衣，及其旣富，常受眾怨，此可憫不可妒也。縱使富而不賢，會有敗時，在我何可起心願其破散。虹縣周義¶
<pb:CK-KZ_JY082_01p043b>¶
夫富而恣橫，同郡孫識之常從容勸戒，義夫輒怒罵。識之恨之曰：『吾且伺其敗也。』後義夫以事繫獄，適識之登第，爲本路漕官，¶
竟處死，籍其家。未一載，識之家遇㓂，一旦破敗，無異義夫。夫識之且伺其敗，一語所謂願他破散也。後事權在手，竟如其願，而¶
行甚矣。惡願之不可發也，如此夫。)見他美色，起心私之。(諸惡業中，惟色易犯。敗德取禍，亦莫過此。嘗卽¶
百惡淫爲首一語思之。世間惡業無窮，何至以淫爲最？葢淫念一生，諸念皆生。邪緣未凑，生幻妄心；勾引無計，生機械心；少有¶
阻礙，生嗔恨心；欲情顚倒，生貪着心；羡人之有，生妒毒心；奪人之愛，生害殺心。廉恥喪盡，倫理俱虧。種種惡業，從此而起；種種¶
善願，從此而消。故曰：『百惡淫爲首。』夫一動淫心，未必實有其事，已積惡。造罪如此，况顯蹈明行，罔知顧忌者耶？《陰律》云：『姦人妻¶
者，得絶嗣報；姦人室女者，得子孫淫佚報。』世有忠厚善人，而身後不昌；才士文人，而終年潦倒者；其病皆由於此。今欲斷除此¶
病，當自起念時截斷病根。太上不言『私他美色』，而言『見美起心』，意可知已。昔陸仲錫生有異才，年十七隨師邱某居京。對門一¶
女甚美，仲錫與其師屢窺心動。師曰：『都城隍最靈，汝試往禱，或當有合。』遂禱之。是夜，夢與師俱爲城隍所追，大加訶責。命查其¶
祿位，吏檢簿陸某下註甲戌狀元，邱某下無所有。曰：「陸某奏聞上帝，削其祿籍。邱某抽腸。」夢甫醒，而館僮敲戸，報邱先生絞腸¶
pb:CK-KZ_JY082_01p044a>¶
痧死矣。後仲錫終身貧賤如神言。夫人淫心一動，神鬼森羅。巳無不察，卽不凟告神靈，能不爲神靈譴責乎？善乎，謝上蔡之言¶
曰：『天道禍淫，不加悔罪之人。人能悔罪，則邪念日消，自能當境操持矣。』試舉一二能持者言之：曹鼐初爲泰和典史，因捕盜獲¶
一美女於驛亭。意欲就公，公奮然曰：『處子可犯乎？』取片紙，書『曹鼐不可』四字焚之，終夜不輟。天明召其家領回。後殿試對策，忽¶
風飄一紙墜硯前，有『曹鼐不可』四字。於是文思沛然，狀元及第。王華，餘姚人。館於富家，夜深有一妾出奔，公不納。妾出一帖示¶
之，葢主人親筆，云：『欲求人間子。』公批其後曰：『恐驚天上神。』次日卽辭館去。明年富家設醮拜章，道士久不起。主人訝之，道士曰：¶
『適至天門，見放來春狀元榜。』問記名否，答曰：『未見名，只見馬前彩旗上書：「欲求人間子，恐驚天上神」二句。』次年狀元及第，果王¶
華也。羅倫赴會試，舟次姑蘇。夜夢范文正公來訪，曰：『來年狀元屬子矣。』羅謙不敢當，公曰：『某年某樓之事，誠動太淸，以此報子¶
耳。』羅因憶昔年曾拒奔女於此樓，夢當不妄。及廷試果然。若此皆報及其身者。鎭江靳翁年五十無子，訓蒙金壇。其妻鬻釵梳，¶
買隣女爲妾。翁歸因置酒於房，謂翁曰：『吾老不能育，此女頗良，或可延嗣。』翁俯首面赤，妻出反扄其戸，翁踰窗出曰：『汝意固厚，¶
但此女㓜時，吾嘗提抱之，今不可以辱。』遂謁隣人，還其女。次年夫人生文僖公，十七嵗發解位，至宰輔。餘干陳醫師，嘗醫活一¶
<pb:CK-KZ_JY082_01p044b>¶
貧士，士感之。一日薄暮，假㝛其家。值士出館，母命婦伴陳㝛報德。陳拒之，婦曰：『姑意也。』陳曰：『不可。』婦强之，陳連曰：『不可，不可。』後¶
幾不能自持，遂取筆連書曰：『不可二字甚難。』天明乃去。後陳有子爲士，應鄕試考。官棄其文，忽聞呼曰：『不可。』復閱其卷，又欲去¶
之，又聞呼曰：『不可，不可。』因細詳其卷，決意棄去。忽聞大聲連呼曰：『不可二字最難。』考官不得已錄之。揚州高尙書父販貨京口，¶
客寓中時聞息香撲鼻。一日忽見壁隙中伸進一枝，公從隙窺之，見一少女獨坐。次日公訪之，主人卽其女也。問何不字人，答¶
曰：『擇壻難耳。』數日公訪得一壻，白主人曰：『吾見高鄰某郎甚佳欲爲令愛作伐何如？』曰：『吾意亦屬之，但其家甚貧，恐畢姻後不¶
堪作家計耳。』公曰：『不妨，吾當借貲與之。』是日卽爲說合，贈數十金。公歸夢神語曰：『汝本無子，今賜汝一子，讀書可命名銓。』踰年¶
果生一子，後登進士，仕至尙書。若此皆報及其子孫者，大抵人之一心，平日能持，則當境自定；從來有平日搖搖，當境能不染¶
者也。今人於色界中，未見則先思見，旣見則欲貪見，枝牽蔓引，必欲陷入火坑而後快。彼云：『人禍不及我。』謂天刑難逃矣。○蔣¶
善曰：『見色起心，固屬不可。至於言之聽之，尤宜謹戒。』葢邪䙝之語，最能炫惑人心。言者不知其非，聽者方以爲快。其實是自生¶
煩惱，徒多罪障也。劉夢震曰：『凡人談及淫蕩之事，人皆樂聽。若能援引果報，曉勸愚蒙，亦何嘗不造福利。獨不聞如皋冐起宗¶
<pb:CK-KZ_JY082_01p045a>¶
之事乎？』起宗爲諸生時，讀書暇輒莊誦感應篇。戊午入闈，病甚，昏憒中竟不知何處下筆。及登鄕，薦赴督學親供，見墨卷字端¶
楷如常，疑有神助。巳未下第歸，發願增註此經。因念好色損德尤甚，於『見他色美』二句下，備列報應，以誡世人。時塾師羅憲岳¶
助寫，後憲岳歸南昌。戊辰正月，夢道粧三人，一老翁中立，二少年左右侍。老翁手持一冊，左顧曰：『爾誦來。』羅竊聽愕然曰：『此冒¶
公《感應篇》『見他美色』下註語也。』誦畢老翁曰：『刻中。』復右顧曰：『爾咏詩卽咏曰：「貪將折桂廣寒宮，那信三千色是空。看破世間迷¶
眼相，榜花一到滿城紅。」』羅醒卽作書併詩，寄其子。及榜發，公果登第。八月公歸，其子呈羅書，惟詩中『榜花』二字不可解。後偶閱¶
一書有云：『唐時禮部放榜，姓氏稀僻者號榜花。』乃知冒姓實應之。後官至憲副。觀此則色之一關，可不愼哉。我願世人甯甘朴¶
拙，莫羡多情。縱有邪緣，且思陰報。若謂腐言不堪入耳，豈往事盡屬虛誣。自病自療，惟在發其源而治之可也。)負他貨¶
財，願他身死。(負者，乏時借用，久而不還也。《中誡經》曰：『欠他債負，目下未還，常思憂負，勤思還之。若以不還之故，至¶
願其死現，生便是豺狼，來世甯逃犬馬，亦愚甚矣。』永嘉徐輝，嘗借丹陽一大商千餘貫，未及償而商死。商家不知，亦不復索。後¶
輝生一子甚聰俊，輝切愛之。八嵗大病，召醫市藥，貨財耗盡，而病不減。一日忽語所親老尼曰：『我欲歸去。』尼曰：『此汝家也，汝復¶
<pb:CK-KZ_JY082_01p045b>¶
何歸？』曰：『我丹陽人也。徐公貸我錢千餘貫，幸我死不償，今來取之耳。』言訖遂絶。夫輝無願商身死之心，不過因其死而私幸耳，¶
且還報不爽如此，彼願其死者又當何如乎？)千求不遂，便生咒恨。(干求如求陞薦，求財物，求寛宥之類。¶
不知愧恥，惟務干求，已非美德。若不遂而咒恨，尤小人也。抑思我知求人，本非正理，安能必其遂意？此不遂之根，原自我帶來，¶
何關於彼？故咒他實自咒耳。陝西夏縣張甡，性好夤緣。少不遂其請，則百端嗔怒、詛咒、誹謗、無所不至。後七竅流血而死。咒恨¶
之報應當如是。)見他失便，便說他過。(失便，卽失意之事也。人生百年，豈能事事如意。有失便處，或是數之¶
已定，或是變之偶值。若見人遭此，卽摘他平日短長，謂宜有此失意事，是爲幸災樂禍，能無報乎？李熊以文行著名，有疾不起。¶
妹壻何時揚言曰：『此郎素負能幹，今日如何？』聞者莫不薄其爲人，逾年時亦死。豈非口舌輕薄之報乎？至於後學之士，往往以¶
成敗輕議古人，尤爲可笑。班固作《漢書》謂：『司馬遷博物洽聞，而不能以智自全。』乃固以黨竇氏，竟拷死獄底，視遷之宫刑更重。¶
范瞱作《後漢書》論班固身陷大戮，智及而不能守。乃曄以謀逆故竟殞。厥宗視固之得禍更慘。人之智如目睫然，能見人，不能¶
自見，大率類此，不可不戒。)見他體相，不具而笑之。(人生四體殘缺，相貌不備，謂之天刑。見之者正當生¶
<pb:CK-KZ_JY082_01p046a>¶
悲憫心，何可訕笑？訕笑之根，起於輕侮，種隙深矣。孫文懿公貌陋，赴試京師，縣令李昭言戲之曰：『似君人物，有幾人耶？』是年聞¶
懿以第三人登第，未幾判審官，昭言方以選人赴調。一見大慚，遂解綬歸。古人形奇貌劣者，多至大貴。徒以外貌取人，豈不盡¶
失乎？)見他才能可稱而抑之。(前曰『貶正排賢』，又曰『蔽人之善』，又曰『挫人所長』。貶與排無論，已蔽則猶有¶
幽錮之意，挫則尙有摧折之慘，此則又進一層曰『見他才能可稱而抑之』。葢可稱而不稱，卽是抑也。較前二條罪似少輕，而推¶
勘愈細，太上之憐才何其至乎？大抵天生才能，不能自顯於世，必有爲之先者，稱道而表揚之。今可稱不稱，不抑而抑，是逆天¶
矣。逆天不祥，豈得無罪？昔龎士元性好奬，借或過其才。人問之，龎曰：『方今世教衰微，善人常少。不美其談，卽聲名不足企慕，而¶
爲善者益少矣。今拔十得五，猶得其半。以之興善長俗，不亦可乎？』世之爲考官持世教者念此。)埋蠱厭人。(厭，制也。『埋¶
蠱厭人』是刻木埋之於地，畫符咒以魘制人也。按《元都律》考之，人生爲巫覡，皆是先世獲罪之人。今又爲人行魘制之術，是愈¶
增其罪矣。然有起心而使之爲者，其罪更甚於巫。昔呂用之伏誅，軍人發其中堂，得一石函，内有一銅人，身被桎梏，背書高駢¶
姓字。是以高駢每爲用之所制。噫，高駢旣爲用之所制，用之奚爲又及於戮。當如埋蠱魘人未能害人，適足以自速其禍也。)¶
<pb:CK-KZ_JY082_01p046b>¶
用藥殺樹。(一草一木，皆具造物生意。故高柴方長不折，孔子稱之。佛家亦謂：『樹木年久者，多爲神鬼所棲，不可輕伐，¶
伐之往往得禍。』夫伐且不可，况用藥殺之乎？用藥殺之者，或他人之樹，已不得伐，而暗用藥以殺之也。近有一人家，因隣宅大¶
樹一株遮碍風水，乃暗用皮硝皂角水灌之。樹死，兩家俱敗。則用藥殺樹，果何利乎？)恚怒師傅。(前云『慢其先生』，此復¶
云『恚怒師傅』，葢『恚怒』之罪更甚於『慢』也。古人事師之道無犯無隱，凡有所教，皆當虛心和氣以受之，何可『恚怒』？『恚怒』者，必是薄¶
德無福之人也。抑尊師重傅，太上之訓人爲子弟者固然，然爲師傅者亦當自盡師傅之職。乃世有浮薄之士，受人子弟重托，¶
而終朝燕惰虛糜館穀；或改眞作僞，欺䝉父兄；甚者引誘頑徒，作諸不肖；誤人子弟如此，則其獲罪於太上更不待言矣。昔鄧¶
至爲塾師，教人以誠，熙甯九年，神宗御集英殿第進士。至長子綰爲翰林學士，侍立上前。及唱名至其弟績，綰下殿謝。又唱至¶
其二孫，綰又下殿謝。上顧而笑，王恭公從旁贊曰：『此其父鄧至盡誠教人所致也。』嗚呼，爲人師者可以法矣。)抵觸父¶
兄。(父母生我，劬勞辛苦。長養教誨，冀其成立。以是恩德，昊天難報，可抵觸乎？兄弟分形，如手如足。一切痛癢，無不關心。苟或¶
相傷，是傷父母，可抵觸乎？卽或父有偏私，兄有侵凌，只宜委曲解喩，反身自修，萬一父兄執迷不返，亦須和氣平心，久自調洽。¶
<pb:CK-KZ_JY082_01p047a>¶
若少有忿氣，至於抵觸，根本旣虧，鬼神必厭絶之矣。昔張義每旦必告天，消平生罪過。一日被攝至陰司，陰君示以黑簿。簿中¶
罪目一一皆已勾破，惟餘一事不勾。細視之，乃義幼時於刈禾處張目，反顧其父，又微罵數語，以此不赦。葢天律不孝之罪不¶
通懴悔故也。義大懼，卽日削髮爲僧，入山修道。臨潼殷貴兄殷富。貴素欺兄，嘉靖初死，死三日復生。匍匐向富叩頭曰：『弟今後再¶
不敢欺兄矣。』富訝問故，貴曰：『貴始病革，被卒拽赴城隍廟，跪堦下。殿上厲聲曰：「汝何得欺兄？罪杖。」百鬼拽貴下，將行杖，貴惶懼¶
大呼曰：「貴愚䝉，自今改過。」卽聞殿上曰：「汝果能改，姑免杖放還。」見鄭優一家皆被拷掠，痛聲不忍聞。因一跌而寤。』隨問鄭優家，¶
皆疫死矣。此可爲抵觸者。戒按抵觸二字，凡語言詞氣之間，微有不順卽謂之抵觸。但比之『暗侮』則加甚耳。)强取强¶
求。(分所不當得，而必欲得之，故謂之强；以人供我曰取；以我于人曰求。四川張御史語所親林繼曾曰：『子昔按雲南時，夜獨¶
坐。有朱衣人現前曰：「某爲公守藏神，待公久矣。」子曰：「金何在。」神指座下，視之果有白金千兩。因語神曰：「御史豈得携此？」神曰：「願¶
得鄕貫帖送至公家。」子書焚之，神遂隱。比復命，同年某託薦一官，强納二百金。歸而夜禱前事，神復至，僅存八百金，問其故曰：「¶
某同年金是也。」悚然愧謝。』强取者鑒此。臨安沈一性最貪，開酒庫於錢塘門外。一日將二皷，有貴公子五人來飮，沈意其爲五¶
<pb:CK-KZ_JY082_01p047b>¶
道神也，叩求曰：『得遇尊神，一生遭際，願求小富貴。』客笑曰：『不難。』令一卒負一囊授沈，沈拜受，摸其中皆酒器也。急携入城，又慮¶
有聲，爲人詰問，悉隔囊搥匾。歸家喜謂妻曰：『我得橫財矣。』妻開視驚曰：『此似吾家物。』因啟篋驗之，皆烏有矣。沈大慙。强求者鑒¶
此。大抵世間一切得失皆有定數，數不當得，卽以父之財子亦不得而有之，况可强之他人耶？嘉興一賈人積銀數百兩，貯磁¶
甕。以金釵二股置上，埋地中。出商於外，不料其子窺見，竊發之，視甕中惟淸水一泓耳。以手探之無物，封葢如故。父歸發甕，問¶
妻曰：『吾藏金，誰曾發耶？吾所置金釵在上，今在下，何也？』後子言其事，因共嘆息。)好侵好奪。(以詭計暗取曰侵，以勢力¶
明取曰奪。又侵則所取少，奪則取之盡也。此皆損人利己之事，何可孳孳好之。旣好侵奪，則所侵所奪者，自難消受，暗裏塡還，¶
將必併其本有者，皆失之矣。畢昶以苛刻立業，凡田產與之相隣者，百計欲侵之。及其有急而賣，則陽拒之曰：『我不欲也。』旣復¶
使人陰鈎之，及至則又曰：『我實不欲也。』其人無奈，只得減價以就，及成契則又曰：『我銀不便期，以某日來取。』及取時或以色銀，¶
或以米穀凑而與之，原數併不得全。平生所爲類如此，後㫤長子以人命繫獄，破產而死。次子流落乞丐，死於他方，嗣竟絶。此¶
好侵之報也。林達爲人姦柔。里有墳地一區，風水甚吉。達思圖之，乃僞立文劵，稱其父未故時賣與，某不能辨，嗟恨而已。達遂¶
<pb:CK-KZ_JY082_01p048a>¶
遷其父葬之。是夕卽夢父語曰：『福地在心不在墳塋，安有奪人之地而子孫得享福利者乎？今絶祀矣。』未幾達死，其子亦死。此¶
好奪之報也。○按侵奪不止田地，凡一切貨物皆是。)擄掠致富。(虜掠如乘客人被溺，撈取貨物；皆因人家失火，剽竊¶
貲財；或因賊寇經過，乘釁刼掠；又其甚者如爲官吞剝百姓，盜用公帑；爲吏科斂民財，偷取庫藏；皆虜掠也。以此至富，焉得受¶
享？)巧詐求遷。(遷，陞轉也。士君子旣登仕版，便當忠直存心。今求遷而濟以巧詐，則其心術不端甚矣。况人生功名¶
利鈍，落地已定。卽營營終身，何加毫末，徒爲鬼神訶責耳。西谿龍霓在京邸，同年某行人過之，告以將避湖廣，楊暫註門籍。霓¶
曰：『湖廣非遠差，况尊翁在堂，便道歸省，豈不善？反欲避耶？』行人曰：『不然，吏部將選科道，若承此差，恐不得與選。吾姑避之，則揚¶
子山當行。』霓止之不聽，遂稱病，註門籍。纔一二日，吏部卽開選，行人勢不可卽出，楊竟應選，得吏科給事中，行人仍得前差，徒¶
自恨而已。噫，一以巧詐求之，一以不巧詐得之，世間凡事似此者極多，豈獨官職。)賞罰不平。(前云『賞及非義，刑及¶
無辜』，是賞罰俱不當也。此云『不平』者，謂均之一賞，而多寡任意；均之一罰，而輕重狥私；爲不平也。賞罰旣不平，人心必不服，積¶
怨招禍，率由乎此。故太上又以此爲戒。)逸樂過節。(《國語》謂：『民勞則思善，逸則思淫。』是不欲人逸也。《孟子》謂：『人生於¶
<pb:CK-KZ_JY082_01p048b>¶
憂患，死於安樂。』是不欲人樂也。况逸樂可過節乎？過節亦非必驕奢淫佚，凡志氣昏惰，貪戀安享，以至服食日用不遵常度，皆¶
謂之過節。逸樂過節，不促算則招殃，必然之理也。范文正公嘗言：『吾每夜就寢，計一日飮食奉養之費，及所爲之事，若相稱則¶
鼾睡熟寐。苟或不然，則終夜不能安枕。』人能存心敬畏如此，又豈有逸樂時耶？南蘭黃含仲曰：『人無夀，天祿盡，則死。』是以一生¶
財祿皆有定數，服用之際，豈宜過享。譬如人有錢一千，一日用盡，則明日無有一文。若日用一百，則可至十日。日用五十，又可¶
至二十日。凡人惜福當作是觀。)苛虐其下。(居官而酷責吏民，處家而過撻婢僕，皆苛虐也。○居官法戒前已略見矣，¶
請得專言處家之義。洪州司馬王簡易得腹疾，中有塊，隨氣上下，旣絶復甦。謂其妻曰：『吾舊使小奴，偶因約束太嚴，遂至斃。適¶
至陰司，被小奴持訴不可解，今腹中物正彼作祟，吾不久矣。』妻曰：『小奴安敢如此？』曰：『陽間有貴賤，陰間則一般也。』未幾果卒。嗚¶
呼，孰謂奴僕下賤，遂可任吾苛虐乎？卽主僕之分，宜有貴賤。念彼父母深憐痛惜，豈不相同。一旦勢不得已，沒身歸我，割肉剜¶
心，已自難忍。我復從而苛虐之，豈有人心者所爲。試一返觀我之兒女，供人打罵，我能忍乎？筋疲力盡，我能忍乎？一旦有疾，幽¶
置別室，我能忍乎？我不能忍，便知他人父母亦復如是。是以苛虐之事，仁者不爲也。昔楊誠齋夫人年七十餘，每冬月黎明，躬¶
<pb:CK-KZ_JY082_01p049a>¶
詣厨下作粥一釜，遍給奴婢，方令服役。其子東山請曰：『天寒，何自苦如此？』夫人曰：『奴婢亦人子。淸晨寒冷，須使腹中有火氣，乃¶
堪役使耳。』古人愛恤下人如此，眞可爲法。戸部尙書馬森，父年四十，止生一子。甫五嵗，夫妻寶之。婢偶抱出門，失手跌傷左額¶
死。封翁見之，呼婢奔避，自抱死兒入。太夫人驚慟幾絶，撞倒封翁者數。四索婢撻之，無有。婢歸母家，日夜祝天，願公早生貴子。¶
次年遂生森，左額宛然赤痕也。夫奴僕犯罪之大者，孰如死其子。此事尙可恕，又何事不可寛乎？袁氏世範曰：『奴僕下人，天資¶
多暗作事，多乖，又性好忘，囑之以事全不記憶。又性多執，不是自以爲是。又性多戾，輕於抵對，不識尊卑。所以主人使令動輒¶
觸怒，其言愈辯，於是箠楚加之，或失手至於不測者，有矣。凡爲家長，於使令之際有不如意，當云：『天資愚蠢，』宜寬處之。多教誨，¶
省嗔怒，主人胸中亦覺安樂。卽或犯事，當懲治，亦不可親自鞭打。惟徐徐責問，令他人執而行之。旣已懲治，呼喚使令，顏色便¶
當如常，庶無他事。至於婦人，秉性褊愎，不識道理。其責備下人，尤非丈夫比。須是平日常以待奴僕之理喩之，不可縱之扑打。¶
家中子弟，亦不許擅打奴僕。有事當令告之家長。婢僕旣欲其出力辦事，不可不察其飢寒，㝛卧去處，亦當留意。冬時風寒，夏¶
日蚊暑，亦須爲之檢點。庶幾仁人之用心也。』噫此論爲家長者，皆當手書一通，置之座右也。)恐嚇於他。(恐嚇有二，¶
<pb:CK-KZ_JY082_01p049b>¶
一是遇人急難，不行安慰，故倡其勢，動其憂恐；一是圖利修怨，虛張聲勢，使之怕我，冀遂所欲皆是。『恐嚇』與『乘威迫脅』者不同，¶
夫人有怖畏，尙爲曲爲寛解，乃反以危言恐嚇，或致非命，則孽自我作，能無報乎？李舜卿以佃戸張三欠租，必欲令還，致自經¶
死。孫季明以女使與小奴，作過必欲根究，致投水死。雖其自殺，實我殺之，爲其恐嚇使然也。《太上業報因緣經》載此二事，以爲¶
尤戒。)怨天尤人。(閻浮世界，素號缺䧟，人安得每事稱心。其不稱心者，必因積累薄而受享亦薄也。於天何與，於人何¶
尤？荊門楊大同素侈，縱貲產費盡，貧苦無聊。每怨天不公，恨親不顧。一日遇一少年云：『有一好處，但隨我去，不患不富貴。』遂隨¶
至一所，少年忽不見，欲出無路。忽聞數人大呌捉賊，毆擊到官。乃是半夜入一巨室，不能分理，遂死。然則天可怨，人可尤乎？)¶
訶風罵雨。(疾風暴雨，皆有神主之。《禮》曰：『若有疾風迅雷甚雨，雖夜必興衣服冠而坐。』葢畏天之怒也。今無知之民，雨¶
多則怨澇，晴多則怨旱，風烈則怨暴。不思陰陽愆數，俱各方造孽所致，乃敢呵罵之，能無愈增罪逆乎？)鬬合爭訟。¶
(見人爭訟，善言勸解，使兩得安樂，功德不小。豈可三言兩舌，面是背非，鬬合成乎？崔煒於開元寺見一乞食老嫗，足蹶覆人酒¶
甕，被店主毆擊。煒趨解曰：『酒直幾錢？』曰：『直一貫。』煒脫衣代償，老嫗不謝而去。異日遇諸途，乃日：『蒙君解難，吾不敢忘。吾善治贅¶
<pb:CK-KZ_JY082_01p050a>¶
疣，今有越井岡艾，少許相贈。若遇贅疣，一灼卽愈。』其後遇一僧，贅垂於耳，依法愈之，由是知名。延之者眾遂，富。或曰：『老嫗卽鮑¶
姑也。』由此觀之，見人爭訟，不當解釋耶？永福縣薛敷工刀筆，每代人寫詞狀，翻亂是非，由是積有中人產。一日請道士鄭法林¶
設醮法，林伏壇下，良久起言，表尾批云：『家付火司，人付水司。不知何故？』迨旬月，室中無故失火，家財燒盡。敷挾巧筆欲過江，湖¶
口中流桅折，擊身墜江而死。則鬬合爭訟，獲罪不小，安可不戒。至於訟息止爭，尤是當官第一事。有民社之任者，更宜留心也。¶
鄭瑄曰：『今人詞訟到官，多是生事造謊。一人訴詞，必牽引多人，以爲未辨是非，且得追呼一擾，耗其錢財耳？則反坐之律，可不¶
嚴乎？嚴反坐之法，則虛妄者知儆，而訟自稀矣。然又有法焉，訟期宜少宜緩。葢人有一時忿激，便欲投詞。需日稍久，怒解事定，¶
必有和勸而不復來者。』此亦息訟之一義也。)妄逐朋黨。(胡嘉棟曰：『君子原無黨，小人欲逐君子，以快其私，必借口¶
朋黨，一網打盡。然得志未幾，而天災人害未有不並至者。如曹節王甫，已事可鑒也。』按此，則逐爲屏逐之逐。○劉夢震曰：『逐，隨¶
逐也。朋者，五倫之一。黨欲何爲？不過借眾以凌寡，濟惡以欺善，利盡則疎，勢盡則散。一或妄逐，未有不墜坑落阱者。上而士大¶
夫，下而後生小子，皆當痛戒也。』此句緊接『鬬合爭訟』句，明是小人，分門別戸，互相攻排，曩作屏逐之逐者，非也。愚謂長公說爲¶
<pb:CK-KZ_JY082_01p050b>¶
是。)用妻妾語。(妻妾爲人内助，苟有善言，正當從之。但婦人賢明者少，愚暗者多，且其性多褊愎，不耐事情，又巧餙¶
短長語似中竅。故爲丈夫者，易於迷惑。或畏其悍戾，惟命是從；或惜其嬌癡，有言必聽。近則一家離心；遠則終身受累；敗亡之¶
禍率由此已。洪武中，下詔褒鄭濂累世同居。徵至京師，問其治家之道，對曰：『惟不聽婦人言。』帝深嘉之。則妻妾之語，其可用乎？¶
王經事繼母不孝，奉養殊缺。經有二子，相繼暴卒，經亦喪明。始悔前非，每自言曰：『此皆水邱婦教我。』至此後經卒，水邱婦病癩¶
亦卒。靑田居民倪九惑於婦言，謂其生母原爲婢妾，不認其母。終嵗置母庖爨下，略如老婢，而身與妻子安享自如。時新穀方¶
熟，令母烹雞治飯。飯未熟，忽暴風疾雨，有大石自山巓裂，墜正壓倪九寢室。石復破壁而去，一夫一婦一兒皆斃焉。陳中洲快¶
其事，作《誅逆巖記》。夫用妻妾語而背父母，此固其罪之大者。至於離間兄弟、侵欺鄕黨、偏私兒女、凌虐婢僕，種種惡語又當隨¶
事省察，若夫聽信妾語，薄棄正妻，尤人情所易惑，而不可不愼者。太上因妻而及妾，有以夫。)違父母訓。(父母生育，¶
功侔造化。旣生矣，湔濯以時乳哺，無缺。推乾就濕，慮病防危，悉心護持，然後成人。旣成人矣，又須男教以學，女教以工，漸漸長¶
成。婚嫁時至，擇婚辦嫁，耗損精神。事尙未周，晚景已逼，人命無常，流光易失。今日維存，明日難保。萬一蹉過，生死永隔。卽欲訓¶
<pb:CK-KZ_JY082_01p051a>¶
誨，胡可得耶？况天下無不是的父母，其諄諄教訓，無非望我成立。卽使鞭扑頻加，終是愛我念我。今乃肆行己意，有言不從，或¶
浮沈順之，陽受陰拒。此等不孝之罪，眞爲天地所不容矣。昔鵞湖費宏爲翰林時，與關中某同年對奕爭勝，戲批其頰。某不悅，¶
公悔。日往請罪，終不出。費封翁聞之大怒，乃封號一竹板送至京邸，令公自扑。公持父書及竹板，登其堂自扑三次，某始出抱¶
頭而哭。公訝問故，某曰：『公尙有父督責，我求督責我者不可得也。』於是大慟，自此相好如初。噫，不違父訓如費公者，誠人情所¶
難。而關中某公，數語亦令人悚惕之至矣。)得新忘故。(天地間新故相推，人物皆然。小而衣服器用，大而親誼交情皆¶
有新故。新者終成故，故者昔曾新，可遽忘耶？天順中都指揮馬良最爲上愛。妻亡，上每慰問，適數日不出，上怪之。左右以新娶¶
對，上怒曰：『這厮夫婦之道尙薄，豈能事我耶？』杖而疎之。今人於妻妾間得新忘故者多矣。鑒此可發深省。)口是心非。¶
(心口皆是，純善之人也。卽心口皆非，人猶得而防之。惟言稱堯舜，心同桀紂，口誓山海，恨深吳越者，最難測度。以此而誑庸愚、¶
䧟同列，何所不至？世間大蠧正在此軰。死而抽腸拔舌，又何說之辭？昔庾道季久，病設醮祈祐。保命眞君判曰：『庾道季平生爲¶
人心口不同，自少及長，善功無一，罪過已定，死在旦夕，佞神求免得乎？』數日果卒。)貪冐於財，欺罔其上。¶
<pb:CK-KZ_JY082_01p051b>¶
(索取無厭曰貪，昏昧無耻曰冒。人臣持已以廉，事上以忠，乃大節也。今以貪財之故，至於欺罔上人，大節安在？縱令一時富貴，¶
子孫其能久享乎？紹興某布政巧於貪饕，及敗官歸買田十萬畝，富甲一郡。止一子一孫，淫賭無節，皆夭死。布政復染癱瘓，不¶
數年間家貲已盡矣。將死時忽瞪目口吟曰：『我官至布政，不小；田至十萬，不少；我手中置，我手中了。』不曉吟畢，遂卒。歸安仰思¶
忠精於堪輿，六合尹林克正延之入閩，爲其姻。某氏葬父得一地甚佳，方點穴間，雨驟至，遂下山。是夜思忠夢一老人告曰：『此¶
地切勿與某，此人爲考官，賣三舉子，當有陰禍。若葬此地，非天意矣。』思忠明日訪之，果如夢中所云，遂託故辭歸。越二三年問，¶
其鄕人則某氏與勢家爭墳地，致死人命。官司牽纒至今，未葬，家業亦凋落矣。)造作惡語，讒毁平人。(人縱¶
有過，亦當曲爲掩護。若本是平白無辜之人，而乃編造流言，揑作穢事，亦讒毁之，豈得不反招惡報乎？陳良謨曰：『余昔叅楚藩¶
時，公安縣白教諭㑹試入京。有太和山道姑造衙化緣，其妻以教諭名書簿施銀一兩，又與紵󰆷一丈，繡旛甫去。而同官妻過¶
訪曰：『適疏簿乃上司出給者，見儒官與道姑往來，恐爲累不小。』白妻信之，急令人追尋，不獲。旦夕怏怏，比教諭下第回，取紵󰆷¶
裁衣，却又剪動，益不自安，遂自縊死。後撫院林公㑹議賢否，冊謂余曰：『白教諭姦學吏妻，其妻有言，勒令縊死。豈非狗彘？』余曰¶
<pb:CK-KZ_JY082_01p052a>¶
然，乃述所聞以告。公沉吟間余曰：『未審前言得之何人？請更訪之。』公幡然悟曰：『是矣，是矣。』卽奮筆抹去考語，白因得陞國子助¶
教。余轉官閩臬，見林公於莆田。公指隣家曰：『此吳姓者，向爲公安訓，導毁白教諭者是也。』後陞萍鄕，教諭亦爲同僚譛歸。過鄱¶
陽湖，舟幾覆，僅以身免，今且無聊矣。吁昔自謗人，今爲人謗，報施之說，豈不信然。)毁人稱直。(此所謂訐以爲直者，¶
與造作惡語者不同。夫正直之人，心本忠厚，當言卽言，使人知改，所謂直也。若毁者污人之名，快己之怒，薄德已極，而猶託言¶
直道，以竦人聽，豈不可恨。程伊川先生曰：『君子於人，當於有過中求無過，不當於無過中求有過。』今之好譏議人者，每每舍長¶
取短，以爲快樂。存心正直之人，固如是乎？顏茂猷曰：『有一等人，見人爲善，不毁曰腐儒，則毁曰是齋公一流，不則又毁曰姑息¶
柔軟，養成人惡。又有一等人，以己度人，見人爲善，不毁曰釣譽沽名，則毁曰希求福報，甚或毁之曰假公濟私。種種惡語加人，¶
方且自謂口快心直，神誅鬼殛，知不免矣。犯此病者，盍自省之。)罵神稱正。(聖人教人敬鬼神而遠之，何敢慢罵。罵神¶
已大悖聖人之教矣。尙得謂之正乎？其爲鬼神譴責，斷斷無辭已。鎭江定波門于某，幼子痘亡。于憤甚，寫一狀詞，欲向城隍廟¶
告痘神。其妻奪向竈下㷊之。是夜夢城隍責曰：『汝家竈神，申汝有狀告痘神。汝小民無識，姑薄懲之。發送楊知縣，責十五板。』明¶
<pb:CK-KZ_JY082_01p052b>¶
日丹徒，令楊蜀亭從定波門出，于門首弔撘礙，破官傘。卽時擒出，當街責十五板，病月餘，始愈。頴上高天佑同二生赴試金陵，¶
聞雞鳴山守源禪師有道行，齊往謁之。師曰：『三位皆當中，惟高君不能矣。以途中用《楞嚴》作枕，故除名耳。』高愕然，始悟經在匣¶
中，以匣作枕，不知請出也。比榜放，果如所言。高後以明經官至州守。夫䙝凟經典受罰如此，彼罵神之罪，又當何如乎？)棄¶
順效逆。(君義臣忠，父慈子孝，兄愛弟敬，所謂順也。少凌長，小加大，賤凌貴，遠間親，新間舊，淫破義，所謂逆也。順則宜從¶
效之，逆則宜棄絶之，今反棄順而效逆，豈非速禍之道乎？南極夀星眞君曰：『天道福善而禍淫，神明賞順而罰逆。人能刻意爲¶
善，恭已順天，則我命在我，不爲司殺所制。苟或違天地肆愚，悖侮神明，反仁慈虧忠孝，明則刑網隨之，幽則鬼神誅之。及將死¶
而言善求悔，亦不可得悲哉。』)背親向疏。(孔子曰：『不愛其親，而愛他人者，謂之悖德；不敬其親，而敬他人者，謂之悖¶
禮。』今背親而向疎，非因恩怨狥私，卽從炎涼起見，悖德悖禮甚矣。昔楊黼慕蜀中無際大士，往訪之。途遇老僧語曰：『見無際不¶
如見佛。』黼曰：『佛安在？』老僧曰：『汝但囘見披衾倒屣者，卽是。』遂回。暮夜抵家，其母聞扣門聲，喜甚披衾倒屣出戸。黼一見感悟，由¶
是竭力養親。噫，今世背親向疎者，又不止一端。如瞞背父母，私託婦家。視父母之親如泛常，而待妻黨則甚厚。兄弟錙銖必較，¶
<pb:CK-KZ_JY082_01p053a>¶
而處朋友外人獨慷慨近情。甚或本族貧寒不相顧，而冐認他宗，趨炎附勢。如此之類，何可勝數，所願世人從此猛醒也。)指¶
天地以證鄙懷。(鄙懷，鄙䙝之懷也。皇天后土，覆載高深。人卽小心敬畏，尙虞積愆不少，何敢以下賤鄙懷，妄指¶
作證。明明赫赫，豈能任吾䙝凟乎？徒得罪於天，無所禱耳。李景遜母鄭氏，嚴教諸子。一日牆壞，得錢一甕，復掩之。卽㷊香祝天¶
曰：『天地憫我母子孤苦，特賜此錢。然妾心惟願諸子成名，錢非所願也。』後景遜果登第，官至少保。可見人有一念之善，天地亦¶
可作證。特所指鄙䙝，則大不可耳。可弗愼歟。)引神明而鑑猥事。(猥者，鄙賤之謂。所爲鄙賤，輒呼神明鑒察。¶
是以不敢訴之官府，質之朋類者，反敢訴之神明矣，豈不悖乎？楊起元屢試春官不第，奮曰：『得非吾念頭有差乎？』乃供文昌帝¶
君像，旦夕䖍禱曰：『有如志富貴，不志道德；爲身家，不爲生民；上負吾君，下負吾親；神明鑒之。』三年登第。噫，敬信神明，有感必應。¶
如此知敬信之獲福，則知䙝凟之必獲罪矣。蓮池大師曰：『神明固不可䙝，而亦不可謟。如祈求願心，切勿吿許宰殺牲牢之類。¶
此名惡願，有業無功，縱得遂心，終有苦報。乃至造像、造殿、袍旛供器，只宜隨便喜助，不可有心求福。葢大悲平等，是佛正直無¶
私，是神豈有因賄降福之理？若以理言，惟在忠君孝親憐貧愛老、救災恤苦、戒殺放生。種種陰騭，種種方便，隨分所能，力行不¶
<pb:CK-KZ_JY082_01p053b>¶
怠耳。』由是言之，神明尙不當謟之以求福，况可引之以鑑猥事耶？戒之，戒之。)施與後悔。(周惠化好施，窮困辛苦不¶
倦。一日，智觀眞人化爲乞丏試驗其事。周果樂施，卽日度之，今爲西華眞人。陽伯雍好施義漿，一日遇一異人，授以一升玉種，¶
子孫皆大富貴。裴延年兄弟三人，皆好施。一日有老人踵門乞漿，兄弟待之盡敬。後安史之亂，老人引入一洞中，得脫兵難。奚¶
百三本貧者，而生一贅。一日見一道人，詣鋪家乞一文錢。鋪家不與，百三乃自探腰間一錢授之。是夜夢道人爲之去贅，及覺¶
贅果落。史秉直築室得金，嘆曰：『財者，人之命也，旣䝉天賜，豈宜獨享？』盡散之貧者，一家數口俱登夀考。瞿嗣興樂善好施，凡負¶
販者必多償其直，曰：『彼胼手胝足，止求升斗自活，吾何忍與之相較。』後享年八十四，無病而終。當知施與一事，立功最速。然必¶
樂善不倦，方有進步。卽或財力不逮，亦須常存此心，可後悔乎？未與而悔之，則不果施；旣與而悔之，則不樂施。雖有悔不同，皆¶
是善念轉成惡念，均可惜也。)假借不還。(范益謙座右戒曰：『凡借人物，不可損壞不還。』蓋借人之物，非得已也。旣不¶
得已，則須愛護如己物，用畢隨卽歸還。不特無厭於人，亦且無愧於心。至借貸錢財，尤宜淸白，豈可久而乾没。今世多有欠錢¶
不肯還者，不思財非吾財，卽留之亦終去。銀旣無有，債又仍在。佛家嘗云：『未了㝛債，死後當償。』其爲驢、馬、牛、犬、生償其負者，稗¶
<pb:CK-KZ_JY082_01p054a>¶
史往往載之，茲不具述也。○朱璣曰：『世人通財於我，本是好意。往往因其追取，反成仇怨。吾不知此種人，設心爲何等也。』昔張¶
孝基爲某富翁壻，翁止一子，甚不肖，逐出。翁死，遂盡以家財付孝基。數年見其子乞於路，召問曰：『能灌園乎？』曰：『得就食甚幸，少¶
自力。』復召問曰：『能管庫乎？』曰：『管園已幸，敢望管庫。』久而視其謹愿，無復故態，乃盡舉家財還之。後孝基有友遊嵩山，見孝基儀¶
衞如王者，詢其自答曰：『上帝嘉我還財一事，命主此山。』言訖不見。夫承受之財，尙思還人，况原繫假借者乎？)分外營¶
求。(太乙眞人曰：『予有經六字，人當受持。一字經曰忍，二字經曰方便，三字經曰依本分。人之所以不肯依本分者，只謂營求¶
可恃耳。豈知人生世間，富貴貧賤一定不移，陰註陽受，皆㝛業也，可分外求乎？』新平縣令裴璞，素稱正直，卒於官。其友韋元方¶
客隴右道，遇璞躍馬來，騎從數十，驚問之，曰：『吾職西川掠剩使。專司世間財物之盈縮。夫世間農勤求穀，商勤求財，士勤求祿，¶
只得本分，所有不增；本分所無，不勤則併其本分失之矣。故凡一飮一啄以至財貨，少過其數，吾皆得掠之。』此言營求得之事，¶
不惟無益，反有損也。歸安省祭孫邦華，就選北上。有姐夫某者，亦以省祭赴選。比選，某得太原府倉官，華以候選無缺，且束裝¶
歸。忽姐夫暴死，華乃語其甥曰：『爾父一生辛勤已矣，顧文憑現在，盍使我冒爲之，得貲均分，何如甥從之，華遂赴任。任滿共得¶
<pb:CK-KZ_JY082_01p054b>¶
七百餘金，乃與甥中分之，華自喜得計。復入京投文聽選，及拈籖，則恰補其姐夫之缺，勢不可復往矣，涕泣而歸。夫使邦華能¶
安分待時，則太原倉官依然自在，且可獨專其利，而將來遷轉又未可知。今以一奸巧自失之，豈非越分營求，爲神所掠乎？可¶
爲炯戒已。)力上施設。(挾勢厚之力以臨人，旣已爲人所畏矣，又從而施威設法，勢不使盡不已，謂之『力上施設』。如以¶
長吏之力，施設百姓；以豪貴之力，施設貧賤是也。○或曰：『不恤其力，而驅使過迫，卽「力上設施」也。)淫慾過度。(邪緣¶
外合，滅德喪心，太上固已垂戒於前矣。至於夫婦之道，人生所不能廢者，尤有節度，不當過縱。董江都曰：『天地之氣，不致盛滿，¶
不交陰陽。是以君子甚愛氣，而謹遊於房。』道書曰：『人身慾念不興，則精氣散於三焦榮華百脈。及慾想一起，慾火熾然，翕撮三¶
焦，精神流溢，並從命門輸瀉而出，可懼哉。又按攝生之說，二至之月宜戒；大寒大暑宜戒；日月薄蝕宜戒；大風大霧、迅雷暴雨¶
宜戒；又本命日、庚申日、甲子日、丙丁日、四立二分日、二社日、弦望晦朔日，又每月十五日、二十八日，正月初三日、十四日、十六¶
日，二月初二日、三月初九日、四月初四日、初八日，五月三個五日、六日、七日名爲九毒日，十月初十日，十一月廿五日，十二月¶
初七日、二十日，俱宜戒。凡此皆所謂度也。彼淫慾過度者，亦自求速死耳。甯謂一死之後，遂無冥譴哉。)心毒貌慈¶
<pb:CK-KZ_JY082_01p055a>¶
(心懷狠毒，外飾慈和，此眞人類之豺虎，世内之梟獍也。死入地獄，必當永墮三途。昔李義府貌極柔恭，每與人言嬉怡微笑，然¶
陰賊無比，人號之爲『笑中刀』，後竟竄死於嶲。蔡元度對客滿面春風，雖所憎者亦親厚無間，人莫能測，謂之『笑面夜乂』，後亦不¶
得其死。○按此則更甚於包貯險心者矣。葢彼止令人難窺，此直令人相忘也。)穢食餧人。(餧人，與人食也。不潔之食，¶
人所不欲，强以餧人，是等人於犬彘，人旣嗔之，神亦惡之矣。宋翟永夀販米爲業，紹興乙卯間，米價踴貴。永夀於中路聞之，乃¶
取稻田水潤米，不知其田已下糞矣。少頃黑雲忽起，震雷大作。永夀知罪度必不免，因探腰間錢一貫，授與同行，囑令歸遺其¶
母。作是語已，天忽開霽。夫誤用穢水潰米，遂千天怒。若非一念孝心，豈不早斃雷斧之下乎？)左道惑眾。(不正之道，¶
謂之左道。三教聖人，道雖不同，上者使人明心見性，其次使人遷善遠惡，未有好爲詭異以惑人者。凡惑人者，皆左道也。葢人¶
心多愚，最易惑以禍福。一爲所惑，因而生盜、生姦，甚則聚黨作亂。及其事敗，身首異處，從無一人得免者。遠無具論，楊州近事¶
可鑒也。便益門外黃金壩一鄕愚，擔糞灌園。忽有數人誘之曰：『汝終嵗灌田，殊勞苦耳。吾有一術，可致富貴，汝肯從乎？』應曰：『唯。』¶
因引至僻處，盡授訣。明日鄕愚方灌園，忽狂呼跳踴，自稱都天神下降，大言不立廟祀，我此方無遺類。人因其愚，咸信之。先搆¶
<pb:CK-KZ_JY082_01p055b>¶
蓆殿奉鄕愚，居稱之曰活菩薩云。遠近聞活菩薩名，日益集男婦雜𨓬，不可以數計。鄕愚終日默坐不飮食，有所禱，卜筊而已。¶
一切募化人，願免災，皆爭輸。如是月餘，官長無不知有活菩薩矣。太守金公往按之，擒出一鞫便伏，立斃數人於杖下，餘黨悉¶
散，殿立燼焉。○沃起鳳曰：『近日奸徒聚眾，借名說法，漁色賺財，固該萬磔。而爲其所惑者，聽其家之婦女，源源入菴觀寺院，以¶
致宣淫露醜，傷風敗化，惡得盡無罪哉？主風教者，苟能亟爲禁戒之，亦未必非正俗之一助也。)短尺挾度，輕秤¶
小升。(自此至『採取姦利』，皆言小人貪利之事也。度者，分寸丈尺之總名。先王立此以量長短，所以平人心之不平也。今以¶
短狹者量出，勢必以長廣者量入，不平孰甚？至於秤升，以須公平。蓋細民日用爲急，卽一文之錢，得之甚艱。故與人貿易，秤不¶
可輕，升不可小。輕出旣不可，則重入亦不可。小出旣不可，則大入亦不可。否則冒太上之禁，失自心之平，雷火之誅，不旋踵而¶
至矣？周才美爲子娶婦，見其能，令理家政。付以斗斛秤尺各兩，等諭以多入少出之法，婦不悅，求去曰：『翁所爲有逆天道，妾他¶
日生子定不肖破家。人謂是妾所生，恐被玷累。』才美悟乃曰：『依汝言，及今改之未晚也。』婦問用此幾年矣，曰：『約二十餘載。』婦曰：¶
『如必欲婦留，當反用二十年少入多出，以酬前日欺瞞之數。』才美許諾。後生二子，皆登第。江山縣祝大郎富而不仁，所用斗斛¶
<pb:CK-KZ_JY082_01p056a>¶
秤尺，大小不一。忽有道人過門戒曰：『汝宜用心平等，豈可如是？今若有人來取斗秤等物，家必有災。』是夕卽夢二靑衣來取，夢¶
中付與。旣覺，急尋之，已失矣。因憶道人之言，謂災者火也。卽盡徙室中之藏，於山上質庫。方稍定，庫地忽迸裂，洪水湧出，屋宇¶
錢帛順流而下，所居頃刻化爲深潭，至今呼爲祝家潭。)以僞雜眞。(僞者，假也。以假物作眞物，如鹽内攙沙，酒中攙¶
水之類。此等事，獲利固倍，損德亦多。德旣受損，則災禍至矣，亦復何利？至於使用假銀，尤爲誤人。正德間，兪翱嘗以鑽鉛假銀¶
一兩八錢買四羊。賣羊者乃一婦人，不識也。夫歸識之，怒罵其妻，妻忿縊死。夫痛其妻，亦縊焉。不數日，翱被迅雷擊死，湖濱四¶
羊亦死葢其屍上。此非假銀誤人之報乎。又世間最可恨者，貨賣假藥，誤人更甚。張安國知撫州，日出榜戒曰：『陶隱君孫眞人，¶
千金方濟物利生，多積陰德，名在列仙。自此以來，行醫貨藥，誠心救人，獲福甚眾。曾見貨賣假藥，積利起家，自謂得計，不知冥¶
㝠之中，暗減其祿，或身多橫禍，天火雷震，子孫非理破蕩。葢緣贖藥之人，疾病急切。將錢告買，只望一服見效。却被假藥誤賺，¶
反致損傷。尋常殺一飛走，猶有因果。人命最重，無辜被害，其痛何窮。』噫，此眞所謂仁人之言也。)採取姦利。(人非謀利，¶
何以治生？不能無取，但取當以正，可採取姦利乎？姦利如私鹽、私鑄，以及一切躧船頭撞木鐘、挑米過付之類。諺云：『越姦越巧¶
<pb:CK-KZ_JY082_01p056b>¶
越貧窮。』姦巧原來天不容，富貴若從姦巧得，世間騃漢吸西風。今採取姦利而自謂久長，此必不得之數也。孫南金以交結官¶
吏致富，晚年益多貪求。凡人所不敢爲者，無不爲之；人所不敢取者，無不取之。忽有惡疾，飮食不進，枯瘠如𧲣，及死乃作驢鳴¶
云。○廬陵嵗旱，龍昌裔有米將糶，因天雨其價稍減。昌裔爲文禱於神剛廟，更祈一月不雨。焚訖還家，憩道旁一亭。俄有黑雲¶
自廟後出，頃之雷雨大至，昌裔震死亭中。人視之於髻中得一紙，則禱廟之文也。今之富家閉糴坐待高價者，盍鑒此。)壓¶
良爲賤。(人家兒女皆謂之良，奴婢皆謂之賤。若本出良家，而我以勢力强制之，使爲奴婢，是壓良爲賤也。至賣良爲娼，¶
罪重惡極，又不必言矣。昔鍾離瑾爲德化縣令，有女字隣縣許令子，將嫁，買一婢爲媵。婢至，背屏而泣。詰之，卽前令女也。瑾惻¶
然，乃以書寄許公求緩婚期。日：『近買婢，得前令女，當用女裝先嫁之。』許答曰：『昔遽伯玉耻獨爲君子，君何自專仁義乎？願以前¶
令女配吾季子。』於是二女皆歸許氏。以此陰德，上帝賜瑾十任太守，以夀考終。彼反此而壓良爲賤者，豈不永受惡報乎？)謾¶
驀愚人。(謾者欺人不知不見也；驀者快㨗伶俐之貌；凡用詭計設騙，令人墮其術中者，謂之謾驀。謾驀皆不可用，而加¶
之愚人則尤爲可憐。卽愚人不能，報冥冥之中豈無有憐其愚，而代爲之報者。遂昌村中三人同行，前臨一渡，而舟在彼岸。中¶
<pb:CK-KZ_JY082_01p057a>¶
有一人愚蠢，乃使之赴水取舟。其人脫衣下水，出没湍流，僅而獲濟，復撐舟來渡二人。二人纔登舟，愚者忽腹痛欲泄，急跳岸¶
上，二人竟撐舟去，曰：『日已晚，不及候汝矣。』俄而水急舟橫，抵岸一觸，舟覆俱溺死，而愚者在岸無恙。)貪婪無厭。(以口¶
取物曰婪，言人之貪如口之食物，無有窮極也。《老子》曰：『罪莫大於多欲，禍莫大於不知足。』夫人心之欲，豈有限量。知足雖貧賤¶
亦樂，不知足雖富貴亦憂。昔胡九韶家甚貧，課兒力耕，僅給衣食，猶每日謝天淸福。妻笑曰：『一日三飡菜粥，何名淸福？』九韶曰：¶
『幸生太平之世無兵禍，又幸一家骨肉不至飢寒，又幸榻無病人，獄無囚人，非淸福而何？』此眞知足者也。又有不知足者，南京¶
守備劉瑯鎭陝西，歸貲積無比，復於私第建眞君祠，日講爐火。方士知瑯有玉縧環，價値百鎰。紿令獻神祈福，遂併丹鼎竊去。¶
有人夜題其門曰：堆金積玉已如山，須向仙家學煉丹。金鼎未成抛白璧，眞君原也愛縧環。瑯慚憤而死。)咒咀求直。¶
(咒咀者，誓於神也。求直者，求神速報也。此不待入廟投詞，凡忿爭之時，呼天叫地者皆是。夫事理本有曲直，如直則日久自明，¶
何須急於表暴；如曲則自反有愧，安敢對神一爲咒咀。眞忘命矣。按《咒誓章》有云：『四方八面受人咒咀，一切凶惡之鬼，皆得乘¶
間同隙，行其禍害。若非天神降解，未易斷除。』則咒咀其可爲乎？世間狂悖小人，明知所作非理，猶欲誓神以塞其謗。不思神明¶
<pb:CK-KZ_JY082_01p057b>¶
鑒臨，豈容汝肆其欺悖。往往慘絶橫亡，竟有如其所咒而死者，可畏也已。)嗜酒悖亂。(嗜，好也。四戒以酒爲第一，可飮¶
而不可嗜。世人嗜飮無厭，以致氣昏心亂，膽大心狂，久且喪心敗德，能使士敗名。官落職、農荒[田*夀]、商賈喪貲，可嗜之乎？甚且有¶
損肺腐腸，因之招疾而死者。蘇易簡爲學士，平生好飮，因此衂血感疾而卒。王全爲殿中丞，自恃量高，一日大醉臍裂而死。葢¶
嗜酒之人，必至悖亂；悖亂之人，必不令終古。人斥爲禍泉，指爲狂藥，其垂戒之意深矣。)骨肉忿爭。(天下凡事皆宜¶
和平處之，不當爭競，何况骨肉？佛云：『六度萬行忍爲第一。』張公九世同居，惟一忍字。人唯不能忍，所以多至忿爭。人倫旣傷，天¶
災必至，自然之理也。』《袁氏世範》曰：『人家父子兄弟多有不和者，或因責望太過；或是分財不均；或人之性情不一，作事不齊；或¶
聽婦女之言，彼此離間數者；皆不和之根也。若悟此理，父兄子弟各盡其道：父兄愛子弟，不必責子弟之必順；子弟敬父兄。不¶
必責父兄之必慈。則情意之間自得和恊，至於財物，尤宜打破。富者當思，吾財果是因眾成，私獨擁不分，心豈無歉？果是自置¶
財產，分與貧者，明則爲高義，幽則爲陰德，豈不勝於連年結訟，虛費家貲乎？貧者亦宜自思，彼實竊眾成家，亦辛苦營運以至¶
增益，豈可盡分？况實彼私財，吾等佔之，甯不自愧？苟能知此，必無爭訟之費。至人之性情，或柔或剛，或謹守或豪縱，或喜安靜¶
<pb:CK-KZ_JY082_01p058a>¶
或喜紛。更臨事之際，一是一非，自然不同。唯各隨所宜，不因我是，求其必合，豈復爭執。婦人賦性褊愎，其於翁姑妯娌之間，大¶
率輕恩易怨。又有婢妾喜事者，從中挑逗是非，以爲快樂。是以積恨往往不解，此在爲丈夫者，嚴禁婢妾不許傳遞語言。同居¶
之人往來行走，須令曳履揚聲，使入聞之，恐適逢議我，彼此生隙。其妻妾有言，雖或中情，亦不可聽。如此卽欲忿爭從何而起？』¶
此處家至要之論也。○洪武中有告鄭氏交通胡惟庸者。吏捕之湜，請行曰：『弟在，其忍使兄罹刑律？』濂曰：『吾家長當任罪，弟無¶
與焉。』二人爭下獄，上聞之，謂近臣曰：『有人如此，而肯從人爲非耶？』宥而擢用之。今之骨肉忿爭者，總只爲自己，不肯喫虧耳。觀¶
鄭氏爭獄一事，天下又有何事當忿爭者乎？)男不忠良。(忠者誠實之謂，良者方正之謂。萬物惟人最靈，人又以男¶
子爲貴。旣爲男子，而奸佞不忠，險僻不良，豈不負此七尺軀乎？朱璣曰：『古來忠良者多矣，不能盡述。唯取近今一二人，以爲勸¶
可乎？揚州諸生蔣應參字三去，幼孤而貧，事嫡母以孝聞，爲人端方正直，幾微不苟。自始冠至老，未嘗一日釋冠。對五經四書，¶
必歛容整肅，教人以誠。素奉佛戒殺好施，每出必擕錢百文，路贈乞丐。未嘗以乞丐呼之，呼曰『貧民』，色甚恭。其誠恪類如此。先¶
生有子名善字同菴，聲重儒林。丙子應鄕試，其硃卷忽從眾卷中徐徐自出房。師張公調鼎異之，拔冠。本房人皆以爲，先生忠¶
<pb:CK-KZ_JY082_01p058b>¶
良之報。乙酉揚州城破，同菴先擕家避兵毘陵。忽土人錢克承來訪，詢之則曰：『子二年前夢見天榜，免難江都，蔣善居第一。』後¶
同菴果以夀考終。當塗楊璜字希周，持已以正，不詭隨人。丙戌嵗，兵擾其鄕。璜戀祖父坵隴，不忍去。因匿妻妾與子於林中，以¶
身守隴。兵見璜，趨執之，璜急投水，兵捨去。其子甫十嵗，自林間見父溺，亦號哭奔溺，父子擕手而死。妻陸氏感悼幾絶，撫妾泣¶
曰：『汝有遺腹子，吾死誰爲吾夫撫者？』遂不死。自此每晨哭夫，畢輒禮佛祈祝生男。及嵗暮，妾乃生女。陸氏泣曰：『已矣，無可復望¶
矣。』族人咸欲分其產，族長不忍。議至小祥屆期，親族集焉。妾偶抱女卧，女忽呱呱哭不已。妾方夢魘陸來抱女溺，啓視之則見¶
其和處已易，女爲男矣。大驚異急呼親族共視，親族無不愕然，因共聞於知縣張公。張公使人驗之果然，一時傳播以爲異事。¶
此豈非忠良之報乎？)女不柔順。(婦人者，伏於人者也。若不柔順，或至悍妒，豈婦人之道乎？唐張孟仁妻鄭氏，其弟中¶
義妻徐氏，共處一室。紡績寸󰆷，不入私房。有所饋則納於姑，臨用則請之，不問孰爲己物。鄭歸甯則徐乳其子，徐歸甯則鄭乳¶
其子。朝廷旌其門曰：『二難。近見人家婦女，或挾制丈夫，或不敬翁姑，或妯娌不和，或凌虐婢妾。種種惡習，雖女子質性之劣，亦¶
由男子有以養成之。語云：『教婦初來，教子幼孩。』凡爲丈夫者，須先事事諭之以理，不可溺於床第之愛，縱使失道。尤不可輕信¶
<pb:CK-KZ_JY082_01p059a>¶
其言，凡事令之專制。至於女子未嫁者，又在父母，朝夕教誨，切勿順其喜怒之性。今日在家事父母，卽異日事舅姑丈夫之法。¶
今日在家待兄弟姊妹，卽異日待妯娌小姑之法。今日在家使奴婢，卽異日馭婢妾之法。少有過差，便當委曲開導，萬勿姑息¶
容忍。久之馴伏純熟，德器若自然矣。)不和其室。(人之有妻，便成家室，夫妻和好，家道未有不興隆者。世有愚人，或寵¶
妾而侮妻；或迷戀聲妓，不受妻勸，忿罵嗔責，無所不至，乖氣致戾，所以然巳。顏茂猷曰：『人生莫作婦人身，百般苦樂由他人。』彼¶
離親別愛，所倚惟我。我則薄倖，躭情姬侍，罔念結髮，自揣於心忍乎？恕乎？卽或婦有不是處，當念彼未讀書明理，唯委曲勸諭，¶
使之聽從，何得遽生嗔怒？且世人遇强悍之婦，則受其欺凌。遇醕朴之婦，則加以凌虐。欺善怕惡，此豈丈夫所宜有也。吾願世¶
人有犯此者，當爲戒之。○劉廷式登第，其所聘女已雙瞽矣。女家力辭，劉曰：『失明於定婚之後，義不可棄。若此女某不娶，將何¶
所歸。』爰擇吉成禮，夫婦相敬如賔。生二子，皆成進士。後瞽女死，廷式哭之盡哀。今以嫌妻貌醜而不和者，盍視此。劉思文流寓¶
蜀中，成都楊某納爲壻。旣而謀歸，竊見妻與母兄議事，有不豫之色，問其故曰：『父存日議以田四十畝爲嫁貲，邇來事多，鬻之¶
幾盡，今僅能一半。適立劵，爲此不安也。』劉取劵焚之曰：『豈有爲人壻，而逼其家以爲粧奩者。』竟携妻歸，極其和好。後登第，官至¶
<pb:CK-KZ_JY082_01p059b>¶
侍郎。今之爭競賠房而不和者，盍視此。)不敬其夫。(夫者婦之天，胡可不敬。其不敬者，非悍婦，卽淫蕩之婦也。嗚呼，¶
凡作女身，多因㝛譴，若更侮夫，甯不益墮惡道乎？)每好矜誇。(矜者，自是也。人之謙者，福澤必深厚，其器量大也。人¶
之盈者，福澤必減少，其器量淺也。况造物忌盈，人道好謙。矜誇太甚，豈不犯天之忌，干人之怒乎？究其所爲，矜誇者不過恃其¶
富貴才能。抑思富貴才能，有何足恃？石崇與王愷鬬富，誇恃奇麗。愷作紫󰆷步障四十里，崇作錦步障五十里。其他珍異之物，¶
莫不爭勝。後崇因罪伏誅，乃嘆曰：『奴軰利吾財耳。』此富不足誇之證也。杜鎬少年登第，嘗與同軰遊一寺中。老僧問其姓氏，旁¶
人遂以科名誇之。老僧顧而笑曰：『皆不知也。』杜内愧其言，因題詩曰：『家在城南杜曲旁，兩枝丹桂一時芳。禪師都未知名姓，始¶
覺空門意味長。』此貴不足誇之證也。指揮湯允績有英才，詩文亦雄健有氣。然性殊傲慢，好加於人。嘗自言才兼文武，可當一¶
面，人因以湯一面呼之。後補陝西叅將，與賊交鋒，一箭中喉而死，人遂號曰湯一箭。此才能不足誇之證也。然則好矜誇者，又¶
將何所恃耶？)常行妒忌。(人之隱惡，無如妒忌。一萌此心，便當克制。乃必欲行之，斷爲鬼神所不容矣。况常行乎？昔¶
宋大夫薛瑗有子十人，一僂、一跛、一𤼣、一躄、一顚、一痴、一聾、一瞽、一啞、一獄死。公明子皋見之問曰：『大夫所行如何，而禍至此。』¶
<pb:CK-KZ_JY082_01p060a>¶
瑗曰：『予生平無他惡，惟好行嫉妒。勝己者忌之，佞己者悅之，聞人之善疑之，聞人之惡信之，見人有失己如有所得，見人有得¶
己如有所失。』子皋嘆曰：『大夫心行如此，須至滅門矣，惡類甯止此乎？』瑗聞其言惶然畏懼。子皋曰：『天雖高而察甚下，若改往修¶
來，轉禍爲福，不患晚矣。』瑗自此改惕，盡返生平所行。不數年，諸子所疾皆愈。由此觀之，妒忌可常行乎？○玩上下文，則此條似¶
爲婦人而。)無行於妻子。(妻者，我之敵體。子者，我之後身。待妻宜和而敬，待子宜嚴而慈。今之待其妻者，或刻¶
薄寡恩，或狎昵無度。今之待其子者，或姑息太過，或督責太苛。皆謂之無行。已實無行，又將何以責妻子乎？閩士李某赴試，道¶
過衢州，店主夢土神告曰：『明日有李秀才來，乃科甲中人，可善待之。』及至主人欵待甚優，且告以夢。李甚喜，夜思登第做官，惟¶
所娶妻不堪作夫人，果貴不患無美者。旣去，主人復夢曰：『李秀才功名未遂，便欲棄妻，名不成矣。』生回，店主又以夢告之，生驚¶
愧而去。此無行於妻之報也。涿郡王瑤溺愛二子，養成惡性。後不能制而告官，二子俱死於法，後瑤死。次年二月十五夜，城隍¶
廟道士劉進，聞廟中聲喧。起窺之，見王瑤持狀求淸明祀，神怒曰：『爾有子不能教，自絶其後，誰供爾祀？不准。』其人大哭而去。明¶
日訪之，乃知瑤已死。此無行於子之報也。)失禮於舅姑。(舅姑俗呼翁婆也。婦事舅姑，一如子事父母。少或失禮，卽¶
<pb:CK-KZ_JY082_01p060b>¶
爲不孝，罪通於天矣。試以古之至孝者言之：姜詩事母至孝，妻龎氏奉姑尤謹。姑好飮江水，龎氏出汲遇風，還遲。姑因渴怒甚，¶
詩遂責妻遣之。龎氏不忍去，寄居隣舍。晝夜紡績，日市珍羞，使隣母自以其意遺姑。久之姑怪，問隣母，以實告姑，感而命還。姑¶
嗜魚膾，又不能獨食。夫妻力作以供，呼隣母共之。其後舍側忽湧甘泉，味如江水。日躍雙鯉，以供其膳。赤眉賊經詩里，疾馳而¶
過曰：『驚大孝，必觸鬼神，吾軰何敢？』朝廷聞其孝，拜詩爲郎中。噫，婦之於舅姑，以人合者也。子之於父母，以天合者也。從來未有¶
子不孝父母，而婦能獨孝公姑之理。故凡婦之失禮，皆其子有以致之也。天神降罰，豈能盡責之婦人乎？願爲子者念之。)輕¶
慢先靈。(先靈，祖先之靈也。凡殯殮無禮，居喪違制，安葬不速，齋祭不誠，拜掃不勤，皆爲輕慢。而停柩不葬，尤輕慢之大¶
者。羅鞏遊太學，以前程禱於神。夜夢神告曰：『子父母久不葬，已得罪於冥，安問功名？』鞏曰：『某尙有兄，何獨受罪？』神曰：『子爲儒者，¶
明知禮義，子兄碌碌不足責也。』是年果卒。○朱璣曰：『古葬禮，大夫三月，士踰月。故不葬則不變服易食，哀親之未有歸也。今人¶
惑於風水之說，有貪求吉地，遷延日久者；有旣葬多疑，屢行啓掘者。不思古人卜地之義，惟是孝子慈孫重親遺體，不爲風水¶
所侵，不爲蟲蟻所蝕，不爲耕犂所及。他日不爲道路，不爲城郭溝池，如是足巳。豈以親之骸骨，爲子孫福利之具哉？則風水不¶
<pb:CK-KZ_JY082_01p061a>¶
必貪也。又有惑於分房之說，兄弟議多，終年牽制。旣擇年月日時，又疑山水偏向。則是父母多生一子，反增一日之暴露矣。豈¶
知人之禍，福各有因緣，於山水何與？則分房不必執也。倘若執迷不悟，一遇利名牽逐，淹滯他鄕，年復一年，幾無安土之望，或¶
遭水火，又有焚溺之虞，爲人子者，獨能帖然於心乎？○又權厝一事，萬不可久。久則雨水侵淋，日氣下蒸，未及歸土，木已腐矣。¶
仁人孝子，亦當念之。)違逆上命。(上命如君命臣，父命子，將帥命士卒，官長命子民，家長命僕役之類。理所宜遵，固當¶
從命。卽所命未當，亦須委曲諷諫。便合道理，安可違逆？違逆之罪，當與不忠不孝等矣。林景度爲給事時，蜀郡荒旱，朝廷命發¶
十萬米賑濟。景度以米數太多，蜀道難行，封還成命，朝廷遂以一半賑之。是夜夢朱衣人持天符至曰：『上帝有敕，謂汝逆㫖害¶
民，有滅絶子孫之禍。』卽驚悸而醒，自此不安，以病免官，行至福州卒，二子年餘繼殁，門戸遂絶。違逆上命，不必皆如此事。此特¶
舉其事之大者，餘可類而推也。)作爲無益。(世間萬事，轉頭卽空。惟有興利除害等事，生生世世所獲福報，無有窮已。¶
如有德能者，闡繹經傳，修輯方書。有財勢者，修井築堤，造橋補路，置社倉立義塜，皆是有益於人之事。有益於人，則亦有益於¶
已矣。若夫宫館臺池之費，以及一切文字珍奇之玩，皆足喪志累身，何益之有？陳恭公於潤州造一大第，皆用文梓爲梁，花石¶
<pb:CK-KZ_JY082_01p061b>¶
鋪砌，極其精華。第成而公已病，但得肩輿，一登西樓而已，遂卒。人因名其第爲『三不得』，謂居不得、修不得、賣不得云。後果獻之¶
於官，日久頹廢。此工作之無益者。黃魯直好爲豔詞，人爭傳之。法雲秀老屢誡。黃曰：『空語無妨。』秀曰：『李伯時但以念想在馬腹，¶
遂至墮落。公豔語滿天下，使人冐犯亷恥，踰越禮法，何止入馬腹，死當入泥犁。』此文字之無益者。○張纘孫爲書《誡人作淫詞》，¶
甚中時病。附載其畧云：『今世文字之禍，百怪俱興。往往倡淫穢之詞，撰造小說，以爲風流佳話。使觀者魂摇色奪，毁性易心，其¶
意不過網取蠅頭耳。在有識者，因知爲海市蜃樓，寓言幻影。其如天下高明特達者少，隨俗波靡者多。彼見當時文人才士，已¶
儼然筆之爲書，昭布天下。則閨房醜行，未嘗不爲文人才士之所訐。平日天良一綫，或猶畏鬼畏人，至此則公然心雄膽潑矣。¶
若夫幼男童女，血氣未定，見此等詞說，必至鑿破混沌，抛捨軀命。小則滅身，大則滅家。嗚呼，誰實使之然耶？况吾軰旣已含齒¶
戴髮，更復列身士林，不思遏之禁之，何忍驅迫齊民，盡入禽獸一路哉？禍天下而害人心，莫此之甚已。倘謂四壁相如，不妨長¶
門賣賦。則何不取古今來，忠孝節義之事，編爲稗官野史。未嘗不可騁才，未嘗不可射利，何苦必欲爲此。况矢口定是佳人才¶
子，密約偷期。絶不新奇頗爲落套，而况綺語爲殃，虛言折福，不獨誤人，兼亦自誤。吾實爲作者危之，惜之，故不憚與天下共質¶
<pb:CK-KZ_JY082_01p062a>¶
之也。)懷挾外心(臣有外心則必欺君；子有外心則必遺親；妻有外心則必背夫；兄弟有外心必至相賊；朋友有外心¶
必至相傾。卽人不知我，神鬼已陰瞰之矣。處士朱貞曰：『世人常言不欺神明，吾謂不欺心卽不欺神也。』彼懷挾外心者，將誰欺？¶
欺天乎？)自咒咒他。(咒咀一事，篇中屢言之。干求不遂，便生咒恨，是慚愧而咒罵他人也。咒咀求直，是忿激而洗白¶
自己也。自咒咒他，是怒而自咒，又兼咒他人也。兇悖若此，豈無顯報。堰典妻嘗與人私，又竊隣家一手巾。隣家詬罵，典乃咒曰：¶
『我妻果與人私，及竊汝巾，當爲雷擊。否則汝亦如之。』未幾果斃於雷斧。典脇下有字曰：『痴人保妻。』妻脇下亦有字曰：『行姦爲盜。』¶
此自咒咒他之報也。)偏憎偏愛。(人之可憎者，或有一端好處，偏憎則併其好處而廢之矣。人之可愛者，亦或有一端¶
不是處，偏愛則併其不是處而掩之矣。愛憎一偏，是非倒置，因而生釁，長亂往往有之。嘗見人家兄弟相仇，至於破家敗產者，¶
其始皆由於父母偏愛偏憎。彼見愛者，必揚揚得意；見憎者，必鬱鬱不舒；積久遂成仇恨。是父母之偏愛，非眞愛之，乃所以害¶
之也。苟父母均所愛，兄弟自相和睦，豈不兩全。亦有手足情深，不因愛憎之偏而生隙者。昔王祥弟覽爲繼母朱氏所生，朱氏¶
愛所生而憎祥。然祥愈孝母，覽亦敬兄。祥被楚撻，覽輒涕泣抱持。或以非理使祥，覽輒與祥共作。又虐使祥妻，覽令妻亦趨而¶
<pb:CK-KZ_JY082_01p062b>¶
共之。朱氏緣此遂大感悟。噫，偏愛偏憎，爲人上者固不宜有此，而王祥兄弟以不私愛憎，終至格親。爲人下者，則又何可以不¶
法也。舉此一端，他可類及。)越井越竈。(越，跨越也。井之利濟甚廣，必有神以司之。語曰：『臨井勿窺。』又曰：『古井不可唾。』窺¶
與唾且不可，况可跨越。竈居五祀之一，爲人一家之主。元元道君曰：『奉吾道者，醮祭家竈及祀拜先亡之外，不得淫祀他鬼。』然¶
則人之於竈也，可越乎？不可越乎？是以吳湛編護井泉，得證道果，陰子方䖍祀竈神驟至大富。崇敬者得福若此，則觸穢者獲¶
罪可知矣。○觸穢井竈，不但跨越，如坐井欄，及以足踏竈門，皆觸穢也，不可不戒。)跳食跳人。(跳者，跨之過也。食者¶
民之天，䙝而玩之，是䙝天矣。至人有富貴貧賤，雖勢位不同，但得爲人則皆一也，其可跳乎。故凡遇人卧床着地，皆當迂道過¶
之。○翟林與正叔先生假㝛僧舍，坐處偶背聖像，先生曰：『轉椅勿背。』林曰：『何耶？』先生曰：『凡具人形貌，皆不當慢，况聖像乎？』龜山¶
聞而大賞其語。今之以人爲戲者，烏能曉之。)損子墮胎。(物命至微，尙體天地之心，放生戒殺，况乎子女？乃世之愚¶
民，或以野合淫奔而欲滅其迹，或以家產不厚而厭其多生。於是有旣生而損者，有未生而墮者，罪深業重，莫甚於此。不聞元¶
秀之事乎？《梓潼帝君救劫章》有云：『元秀家財四十萬，有子四人。其餘諸妾所生，並瘞埋之。一日夢中，見十數輩來追殺人賊。秀¶
<pb:CK-KZ_JY082_01p063a>¶
大驚，起兩手兩足已爲牛蹄，展轉於牀，大呌三日，頭斷而死。陰府申奏天曹，帝大怒曰：『性根不壞，方得人身。天神誦章，方離母¶
腹。愚人不禁情慾，嬰兒有何罪愆？揆以正條，倍於故殺。殺人償命，理所當然。牒下陰府，將元秀永囚地獄。在生四子，注籍刑名，¶
四十萬家財，没入官府。』近又特差北方飛天神王，巡行天下。有似此者，卽許便宜施行，不待事終赴十獄考鞫。則損子與墮胎，¶
豈非天地神明所共痛惡者乎？又世俗以養女爲賠錢貨，溺死盆中者甚多。何龍圖因作歌戒世，畧曰：『虎狼雖至毒，猶知有父¶
子．人爲萬物靈，奈何不如彼。生男與生女，懷抱一而已。生男旣收養，生女胡不舉。我聞殺女時，其苦狀難比。胞血尙淋漓，有口¶
不能語。吚嚶盆水中，良久乃得死。吁嗟父母心，殘忍一至此。我因勸我民，母爲殺其女。荆釵與裙布，未必遂貧女。隨分而嫁娶，¶
男女俱得所。此歌㪚民間，萬民當記取。』)行多隱僻。(隱僻非止一事，如姦盜邪淫之類，凡不可使天知，不可對人言¶
者，皆是也。而姦人妻女，與害人功名兩者爲重。至兩者相較，則又以淫人妻女爲尤重。蓋淫人妻女，瀆倫亂種，損德最甚。故不¶
憚反復爲世人告之。昔李登年十八，魁鄕薦，自謂狀元及第不足爲難。乃屢上公車，皆不遇，聞葉法靖有道行，往叩之。踰數日，¶
葉告登曰：『汝初生時，上帝賜以玉印，年十八魁鄕薦，十九作狀元，五十三作宰輔。因汝鄕薦後，窺鄰女張燕娘事雖未諧，而繫¶
<pb:CK-KZ_JY082_01p063b>¶
其父張澄於獄。以此罪展十年，降第二甲。後隱占兄李豐屋基，至形於訟，以此罪又展十年，降第三甲。後長安寓中淫一良家¶
婦鄭氏，以此罪又展十年，降第四甲。後又盜鄰女王慶娘。上帝謂汝爲惡不改，已將福籍削盡，死在旦夕，何望登第登？』聞其語¶
一夕愧憤死。噫，觀此一事，則知一切詭秘之行，終有發露之時，欲蓋彌彰，事無不敗，戒之哉。)晦臘歌舞。(晦者，一月¶
之盡。月大三十，月小廿九，乃司命竈君上言功過之期。臘者，一歳之盡，卽除夕之日也。其日，上下諸神考校生人善惡，以定罪¶
福。人遇此等時，皆當修省宿愆，倍加儆懼，豈宜歌舞。○一曰臘，五臘也；正月初一爲天臘，五月初五爲地臘，七月初七爲道德¶
臘，十月初十爲嵗臘，十二月遇臘爲侯王臘。此五日先靈眷屬，皆得歸家領受享祀，按此則亦不當歌舞之日。)朔旦號¶
怒。(朔者，每月之初一日也。旦者，每日之早晨也。朔爲一月之首，旦爲一日之首。一月之所爲基於朔，一日之所爲基於旦。若¶
號與怒，則濁氣隨肝而升，眞氣隨聲而㪚，於是神昏氣濁，善念不生矣。佛經云：『嗔是失諸善法之根本，墮諸惡道之因緣。當急¶
棄之，毋令增長。』是號怒平日亦當謹戒，况朔旦乎？)對北唾涕及溺。(北方乃北斗星君所居。北極爲天之樞，三¶
界十方百靈眾眞，皆所統屬。是則中天斗極號爲至尊，而至尊之所，又何可觸穢？若以《長生經》言之，所謂北者，又不止正北。凡¶
<pb:CK-KZ_JY082_01p064a>¶
春東、夏南、秋西、冬北，月建所指，皆爲犯北斗柄，切須避之。)對竈吟咏及哭。(吟咏，卽歌唱也。《黃帝竈經》曰：『竈門不¶
得歌咏、哭泣、咒罵、呌喊。』與此篇所言一也。今人在官府之前，尙不敢高聲妄語。况竈爲司命之神，乃敢對之吟咏及哭，寧無䙝¶
瀆之罪乎？)又以竈火燒香。(香必潔淨，方可供神。倘竈有穢柴，以之燒香，則不䖍甚矣。按《天師門下科令》：『竈下灰¶
火謂之伏龍屎，是故不可燒香。』披閱教典，香火避忌又不止此一事。如油漬紙撚不可，爇紙供養眞武夏不可，用李子冬不可，¶
用石榴延降上眞不可，燒乳頭香檀香謂之浴香，月季謂之不時花，金桐謂之鬼花，皆當避忌。)穢柴作食。(柴雖下爨，¶
氣實上蒸，穢柴不淨，厭濁之氣觸犯竈神，是故不可作食也。)夜起裸露。(裸露，赤體也。晝屬陽，夜屬陰，夜卽百靈交¶
會之時，不欲人裸露者，恐冒犯也。)八節行刑。(立春、春分、立夏、夏至、立秋、秋分、立冬、冬至，謂之八節。凡遇節，則諸神¶
會集，開度羣䝉，條錄罪福，是日宜淸淨和平，習吉除凶惡，與序更善，隨時進仰，答天地之生成可耳。無論殺戮，卽鞭笞亦所不¶
可。服官居家，皆宜謹戒。何比干，字少卿，初爲汝陰獄吏。每至八節之日，百端哀懇縣令從重減輕，從輕減免，全活甚多。後爲丹¶
陽縣令，獄無𡨚囚。至於八節良辰，設法矜恤有罪之人，民皆稱爲何父。一日老媪至門曰：『君家世有陰德，君又治獄平怨，上天¶
<pb:CK-KZ_JY082_01p064b>¶
賜策，以廣君子孫。』因舉策授之，凡九百餘葉。曰：『子孫佩印綬者，當如此數。』後果世榮貴，皆如媪言。此八節免刑之報也。上淸眞¶
人曰：『八節之日，皆當謀諸善事，不可恚怒忿爭。此㫖天人大忌，獲罪非小。』夫恚怒且不可，况行刑乎？)唾流星。(流星卽奔¶
星也。世俗愚人乃妄指之爲妖，往往以唾爲解。不知奔流非妖，妖實自召。惟當恐懼修省急，修所以禳解之德，其可輒唾。)指¶
虹霓。(赤白色曰虹，青白色曰霓。虹霓者，斗星餘氣。昔孔子《孝經》旣成，齋戒，向北斗自陳所以著書之意。忽有赤虹自天而¶
下，化爲黃玉刻文，孔子跪而受之。孰謂虹霓而可指乎？)輒指三光。(日月星爲三光，指之是不敬也。昔晉陵大旱，郡¶
守曾公祈禱甚䖍，夢神告曰：『明辰有一老人，挾傘進西門城。逼之以禱，必應。其異處只在一傘耳。』昧旦，遣人伺之，果得。公延以¶
隆禮，懇其祈禱。老者悚懼辭謝，公告以夢。老者不得已，赴壇焚香，告天誓三日不雨，願就火焚，四圍積薪以俟。至三日，天忽大¶
雨，頃刻水深尺許。公禮謝之。因問老者一傘有何異處，老人曰：『愚民今年八十，生平唯敬天地三光。所挾一傘，遇出路，便溺張¶
以護身，使不穢觸三光耳。』公厚贈之，不受而去。)久視日月。(記曰：『子之事父，臣之事君，垂首鞫躬，無敢仰視。』觀此則知¶
久視爲不敬也。况日爲太陽之宫，月爲太陰之宫，代天司照，其位尤尊，何可久視？○《道藏》中教人，每年二月初一日祀日，八月¶
<pb:CK-KZ_JY082_01p065a>¶
十五日祀月。今世俗則止祀月。)春日燎獵。(燎獵者，焚林而獵也。獵之所殺有數，燎獵則所殺無窮。彼射飛逐走，太上¶
且有明戒，况燎獵乎？獨言春日者，春爲萬物發生之候，縱獵不已，已傷生生之仁。乃復以縱之火，則草木由之而枯焦，百蟄因¶
之而煨燼，是天方生之，我輒戕之，罪斯大矣。高陽許憲爲餘杭縣令，其子獵於仇王廟側，忽有三白麞從屋後出，遂引弓而射。¶
忽失所在，復以火圍之，風吹火滅反燒其面而死。此其報也。)對北惡罵。(唾涕特細事耳，獨以對北猶爲罪愆，况於¶
惡罵。愚人忿心所使，一時不暇顧看，或對北怒罵者有之。不知戾氣惡聲，觸犯實甚。我怒欲泄，神怒如何？昔管甯偶晨起對北¶
櫛髮，忽瞿然曰：『北辰至尊所居，何可䙝犯。』深自引咎，若無可容。古人對北敬愼如此，尙有惡罵之事乎？)無故殺龜¶
打蛇。(應世眞人曰：『一切物命，皆不可殺。而龜蛇陰精，應北方玄武之㝛，尤不可殺。若無故殺之，必罹慘報。是以仁者常切¶
救護。』劉彥回以放龜而脫水厄，孫眞人以救蛇而獲仙方。古來放龜蛇者，往往有奇報，其爲神物可知已。)如是等罪，¶
司命隨其輕重，奪其紀算，算盡則死。死有餘責，乃殃及子孫。(『如是¶
等罪』總結上文之詞，自『非義而動』以『至殺龜打蛇』皆是。『輕重』二字，有一篇總較之輕重，有逐句細分之輕重。如『暗侮君親』與『抵¶
<pb:CK-KZ_JY082_01p065b>¶
觸父兄』較則『暗侮』輕，『抵觸』重也。就『暗侮』一句中論之，則『暗侮』日有重，自有輕也。『隨其輕重，奪其紀算，』卽前文『如影隨形』之義。『死¶
有餘責，殃及子孫』，所謂『積不善之家，必有餘殃』是也。夫上帝好生，卽草木禽魚尚不忍其滅息，何况人爲萬物之靈，乃欲殃其¶
子孫？然欲懲惡以勸善，不得不然。梓潼帝君詩云：『妙藥難醫𡨚債病，橫財不富命窮人。虧心折盡平生福，行短天教一世貧。生¶
事事生君莫願，害人人害汝休嗔。從來天地無差報，不在身兮在子孫。』此非殃及子孫之意乎？○亦有現報者。秀水屠戸潘騏，¶
肆惡橫行，無業不造。一日死而復甦，呼妻子告曰：『吾死至地獄見閻君。閻君言善惡之報，陰府顯然，毫釐不爽。死者受報，生者¶
不知。良由陰陽道隔，無從曉諭。以故受者方苦，作者熾然。卽輪迴報應之說，尙多疑而未信，深可悲憫。今潘騏罪業已極，着令¶
暫返陽間，假此一人以警萬眾。』遂操刀自割其陰，曰：『此吾宣淫之報。』自斫手足曰：『此吾屠宰殺生之報。』自剖腹剜心，提出臟腑¶
曰：『此吾陰險殘賊，種種害人之報。』遠近喧傳觀者萬眾，言訖而死。)又諸橫取人財者，乃計其妻¶
子家口以當之，漸至死喪。若不死喪，則有水火、盜賊、遺亡器物、¶
疾病、口舌諸事，以當妄取之直。(上文旣明隨時受報，而此節又特取貪財者言之，見此罪爲易¶
<pb:CK-KZ_JY082_01p066a>¶
犯也。以威勢逼取曰橫，直謂原數當直，謂恰合原取之數也。夫橫取人財者，多謂妻子家口計。不思司命正計其妻子家口，以¶
報貪惡。則利之適所以害之耳。佛說：『人生產業，嘗爲五家負之而去。一曰國王，二曰水，三曰火，四曰盜賊，五曰不肖子。』今太上¶
所舉耗端，又多遺亡、疾病、口舌三種，則其所以折罰人者，其途不益廣乎？孫奮爲扶風郡掾，尅取民財，遂至巨富。大將軍聞其¶
富，索白珠十斛，紫金三千兩。不與，坐以叛逆抄沒貲產，迸逮家口，相繼滅絶。此妻子家口漸至死喪者也。韋公幹知瓊州，瓊多¶
奇木，公幹驅匠採伐，鞭撻橫施，及離任具二大舟，盡載奇木，雜以金銀。浮海而歸，行未百里，二舟具沒。此以水災折之者。吕師¶
造爲池州剌史，剽竊公帑，侵漁百姓，厚載而歸。舟泊竹篠，忽見一物躍入舟中，火卽隨發，一舟之物皆成煨燼。此以火災折之¶
者。丁謂貶朱厓，至龍門南彭婆店，忽遇巨盜，盡劫所有。此以盜賊折之者。馬襄爲西川漕，劉旴之亂，倉皇間親持五十兩大銀¶
十錠沉井中，亂定取不可得。此以遺亡器物折之者。金昱三世患癩，醫藥不效。聞何奎有道術，往問之，奎曰：『汝家必有他人功¶
德在家作耗。』昱歸問母，母曰：『佛前紗窗乃圍城中所得。』急撤起醮祭遣之，病果愈。此以疾病折之者。劉治奉命點盤蜀宫，恣意¶
掠取，一時謗議騰沸。及解職乃自請押綱，希圖塞謗。至新都爲羅令璠脅取而去。此以口舌折之者。厯觀諸報，厯厯不爽。當其¶
<pb:CK-KZ_JY082_01p066b>¶
倖得，豈料及此。而冥冥之中，必有不肯少貸者，人亦何爲迷而不悟乎？)又枉殺人者，是易刀兵而¶
相殺也。(此節又申明殺人之報，以見陰府之罪最重殺人也。人以一言相犯，一掌相加，必思報復無已，况於枉殺人者¶
乎？枉殺之事不一，而其所易犯者，如將不約束用兵枉殺，吏不愼刑𡨚獄枉殺，醫不審病用藥枉殺，人不寡慾墮胎枉殺。甚至¶
因一時之怒，一言之讒，無故枉殺。一還一報，𡨚對分明，雖曰殺人，實以自殺。故曰：『易刀兵而相殺也。』○諸枉殺之報，前巳間列¶
於前矣。惟醫藥一事，未之及，茲補載之以示鑒戒可也。劉大初醫薛司法妻，差誤致死。後數年白晝，有一婦人䝉首至其家，口¶
稱某人妻就醫。劉偶他出，家人辭去。劉歸遇諸途，敘前病症數劉用藥之誤。劉驚駭汗出，回家而死。嗚呼，今之以醫殺人者，所¶
在皆有，特未遇厲鬼如司法妻者耳。遂可謂𡨚對已盡釋乎？又當塗徐，外科醫。富人江舜明背瘡，索其謝，已許三百金矣。攻療¶
旬日，法當潰膿。徐欲得謝，復以藥紙撚插入，江呼痛苦，徐曰：『付我謝金，痛乃可止。』江子怒不與，反復爭論，乃許其半。時紙撚已¶
入一更矣，乃拔出，血湧如泉，遂死。江子訴於官，徐受刑將斃，行賄免焉。未幾徐病，呌苦不絶聲，但云：『江舜明莫打我，我固不是，¶
令郎亦殊悞事。』如此數日乃死。夫技術不精，猶云誤殺。乘危妄索，豈非故傷？外科賺財不遂，往往移輕作重，使之决裂，而徐收¶
<pb:CK-KZ_JY082_01p067a>¶
其功。亦烏知陰報之已隨其後也，亦愚矣哉。)取非義之財者，譬如漏脯救飢，鴆酒止¶
渴，非不暫飽，死亦及之。(此節又申明貪利之害，以世人好利心重，故反復申明也。財非己有，以計奪之，¶
以術誆之，皆爲非義。較之上文一味橫取者，雖少有不同，然律以亷正，總屬貪饕，未有不致禍者。世人利令智昏，始旣不顧是¶
非，繼且不顧利害，往往忘身殉利，自取速死。非好死也，好利也。譬如肉中有蠱，酒中有毒，方其嗜之，何知傷生之速乎？然而死¶
必及之從，無一人倖免者，可嘆也。○胡嘉棟曰：『今世縉紳居鄕者，多以請託媒利。且云：「脫人刑獄，受金何傷成人功名，取利非¶
枉。」不知刑賞，國之大法。我以片語尺牘，顚倒是非，使有罪者倖免，則無辜者必含𡨚；無學者倖進，則有才者必被枉。抑人情好¶
惡之公，奪天道禍福之柄。眞衣冠之大盜，名教之罪人也。以此取利，而謂可以遺子孫，計長久，又何異認漏脯鴆酒，爲長生之¶
藥也哉？』○劉夢震曰：『屋漏，水滴脯上，名爲漏脯，有毒能殺人。鴆酒，是鴆鳥羽入酒，飲之則死。以此鳥食蛇腹有毒也。』)夫心¶
起於善，善雖未爲，而吉神已隨之。或心起於惡，惡雖未爲，而凶¶
神已隨之。(此節又總論善惡之幾，欲人知所謹也。凡人一切善惡，皆起於心。心起一，念善則羣邪撲滅，惡則三途現¶
<pb:CK-KZ_JY082_01p067b>¶
前，故吉神凶神隨念隨至，何煩一毫等待乎？江陰南門軍張旺，嘗夜盜城西田父菜，被執濡首厠中，遂懷恨。一夕匿火往燒之，¶
道經官溝，有畫師吳碧山未寢，聞步履聲窺，見旺有惡鬼數十尾之。頃又聞履聲，窺旺回，有靑衣童男前導。明日叩旺，旺曰：『我¶
初欲燬其室，忽念𡨚𡨚相報，將無已時，故止，不意有鬼隨行。』如此，卽棄俗出家。此與元自實之事正相同。大抵意有所向，卽是¶
已露。天人相感，各以類應。理固如此，斷不誣也。《中誡經》曰：『心口意語，鬼聞人聲。』邵康節曰：『人之善惡，形於言，發於事，人得而知¶
之。但萌於心，發於慮，鬼神得而知之。是以君子於起念之際，常切檢點檢點。旣純，斯有善無惡矣。』昔趙康靖公，常置瓶豆於几¶
案間。每一念起，必隨善惡以豆別之。善則投一白豆於瓶，惡則投一黑豆於瓶。初則黑豆甚多，旣而漸少；久而善惡二念俱忘，¶
瓶豆亦置而不用。此眞修意之善則也。○玩一『或』字，有不入於此，則入於彼之義。)其有曾行惡事，後自¶
改悔，諸惡莫作，眾善奉行，久久必獲吉慶。所謂轉禍爲福也。(此節¶
因上文，而示人以禍福之幾，欲人知改過也。葢善惡初分，則一念之起，亦可招報。改悔自我，雖已行之事，猶可轉移。誰謂吉凶¶
禍福，皆有定數乎？夫數定者，天命也。感應者，天心也。天心旣格，則天命自隨之而轉矣。阿耶律本一巨盜，夜至佛寺，見佛燈欲¶
<pb:CK-KZ_JY082_01p068a>¶
滅，拔劍挑之，燈忽大明。卽日竦然改惡從善，後竟得道。朱㹠亦一大盜，事敗入終南山，日夜懺悔。眞人馮君憐之，授以道要，修¶
之不怠，竟得輕舉。以盜與仙佛較之，相去不止霄壞也。乃一日回頭，皆可得道。則改悔一途，豈非至便之法門乎？然太上便恐¶
人誤認，『放下屠刀，立地成佛』二語，妄想以一杯水，救車薪之火。故又誡曰：『諸惡莫作，眾善奉行。』『諸惡莫作』望其刮磨淨盡也；『眾¶
善奉行』欲其積累成功也。行之久而又久，方得贖前罪，而轉禍爲福。今之愚懵，自知所作不善，請仗僧道宣禮懴文，以圖釋罪，¶
是眞欲以杯水救車薪也。豈不惑哉。)故吉人語善、視善、行善，一日有三善，三年天¶
必降之福。㐫人語惡、視惡、行惡，一日有三惡，三年天必降之禍。¶
(此節承上文，而復言感應之必然，欲人知所決也。葢行善之久必獲慶，則作惡之久必獲㐫。約以三年，是其候也。吉人卽善人，¶
㐫人卽惡人。不言善惡，言吉㐫者，以其爲善卽是福，爲惡卽是禍也。語善如非禮之言不言，樂道人之善，開發人之善心是也。¶
視善如不視非禮之色，樂見賢人，樂觀善書是也。行善如足不踐非禮之地，爲善不遺餘力，倡引一方善與人同是也。惡則反¶
是。三年，千日也。三年不改變，則終身可知。福如篇首所言，人敬天祐之類；禍如篇首所，言貧耗憂患之類。降福降禍，卽必之於¶
<pb:CK-KZ_JY082_01p068b>¶
三年之中，殆所云無不自己求之也。大抵無善不福，無惡不禍者，天道之常。而善惡之報，有在其身者，亦有在其子孫者，亦有¶
因禍而得福，因福而得禍者。故曰：『陽憲速而可逃，陰憲遲而不漏。』今人偶行一善，便欲獲報。少不如意，則曰：『天道難知』豈知人¶
但不飢不寒、無災無害，士得讀書，農得耕田，時開笑口，日少蹙眉，卽此便是平安之福。不然人欲無涯，世界缺陷，安得人人富¶
貴利達哉？世人惟尊奉此篇，隨事力行，盡其在已，禍福聽天，可也。○三善三惡，皆以語爲第一。可見人生造業，口過居多。卽如¶
篇中所載：『誑諸無識』；『謗諸同學』；『攻訐宗親』；『訕謗聖賢』；『形人之醜，訐人之私』；『干求不遂，便生咒恨』；『見他失便，便說他過』；『見他體相¶
不具而笑之』；『見他才能可稱而抑之』；『怨天尤人』；『呵風罵雨』；『口是心非』；『造作惡語』；『讒毁平人』；『毁人稱直』；『罵神稱正』；『指天地以證鄙¶
懷，引神明而鑑猥事』；『咒咀求直』；『每好矜誇』；『自咒咒他』；『晦臘歌舞，朔旦號怒』；『對竈吟咏及哭』；『對北惡罵』如是等罪，皆口過也。噫，昔¶
嚴君平委曲諭人以善，立證仙階。葛孝先與人好說好話，而聞道度世。爲善之功，亦何嘗無藉於語言。人縱不能以語言作福，¶
奈何徒以口舌造業哉。)胡不勉而行之。(此一句總結全篇。見篇中千言萬語，到底無有別意，只是要人行善¶
也。『胡不』二字，承上文降福降禍之說而來。若云『人縱不願行善，獨不願受福乎？』深訝之也。『勉』字有警人力行之意。葢自然而然，¶
<pb:CK-KZ_JY082_01p069a>¶
惟善根深者方能如此。世間善根深者，能有幾人？惟是勉强力行，庶幾有得。《書》曰：『非知之艱，行之惟艱。』《華嚴經》曰：『如人善美饌，¶
自餓而不食。於法不力行多聞，亦不是。』元始天尊曰：『我今說經，止救末劫。若能遵行此道，則雖疑惑誹謗猶信也。若不遵行此¶
道，則雖齋戒敬誦猶不信也。』噫，三教聖人之言，可謂深切著明矣。○周穀城曰：『讀《感應篇》者，須知六除五發之說：一除自恃念。¶
凡人塵習紛擾，自謂寡過，不知尋常舉動少一檢點，罪戾叢集，豈可自恃？終日乾乾，自攻其惡，此除之之法也。二除謂避念。學¶
期主敬畏欲，非畏理也。畏難思退，暴棄孰甚焉。勿憚檢察爲煩，勿視約束爲苦。力行旣久，自樂此不疲矣。三除因循念。語云：「勸¶
人須下無情口。」學者除舊自新，亦須下無情手。如理亂󰆷鋼刀，立斷何煩猶豫乎？四除好名念。爲善得名者，增一名亦損一善。¶
俗稱善曰陰德，言不是人知也。可信節昭昭，墮行冥冥乎？五除徼福念。學者入道，原當修身以俟命。分心求効，善力便減。若有¶
所求而爲之，將無所求而不爲乎？故知因善求福，善福皆虛。六除間斷念善念。不紀，與無善等。古人云：「吉人爲善，惟日不足，斷¶
未有中道而自畫者也。」六念旣除，五心斯發？除自恃念，則發謙心；除畏避念，則發信心；除因循念，則發勇心；除好名徼福念，則¶
發誠心；除間斷念，則發不已心。如此而不獲契於太上者，吾未之聞也。勉行者宜知之。』)¶
<pb:CK-KZ_JY082_01p070a>¶
先曾大父通奉公生平䖍奉感應篇手¶
書行世不下數十本嘗謂古今勸善之¶
書無有踰於感應篇者茲集註一篇乃¶
任宮詹時偕澤州陳文貞公捐資付梓¶
嵗久板片無存余家舊藏是冊因急授¶
剞人以承先志以公同好云旹¶
<pb:CK-KZ_JY082_01p070b>¶
乾隆五十一年丙午三月朔日海昌查¶
瑩謹跋¶
¶	
