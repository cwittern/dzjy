#-*- mode: org; -*-
#+EXPORT_ID: JY008
#+TITLE:元始大洞玉經 Yuanshi Dadong Yujing
#+WITNESS: CK-KZ JYE
#+BASEEDITION: YP
<pb:CK-KZ_JY008_01p001a>¶

* 元始大洞玉經序¶

純陽帝君曰：『吾道貴長生，所重者命而已。而道之命，所以異于¶
人者，神而已。人以形爲命，形則有生必有死。道以神爲命，神則¶
無死亦無生。¶

元始天王說是仙經，正欲以長生萬劫之元神，拔度種民于輪¶
迴苦海之中，以躋淸微大有之天也。故其所謂神者，不落虛無¶
寂滅之鄕，灰斷而塵空也。實有其神之體，實有其神之用，以變¶
化氣質，瑩徹智慧，救萬世之凋殘，夀千劫之仙靈者在矣。顧世¶
之論神者，不究其旨，有以魂爲神者，而不知神非魂也。有以識¶
爲神者，而不知神非識也。蓋神之眞體，在于元精。神之眞用，在¶
<pb:CK-KZ_JY008_01p001b>¶
于貞明而已。不觀之天道乎！天道三寶日月星，日往則月來，月¶
往則日來，以至辰綱星紀，燦爛朝昏者，皆以精明爲體用也。而¶
神亦如之。夫人之元精，稟于太始，傳于祖劫。非身中精液之精，¶
乃性中精一之精也。能洞觀其妙，葆此眞精，則其光晃耀，大如¶
紅輪，明如皎月，不落于色，不滯于空者，是其體也。明因精發，有¶
是體卽有是明，洞煥無垠，昭融有象者，是其用也。具此體用，而¶
眞命乃全。由是而孕，玄分元化，現三十九章之神，弘帝一眞道，¶
以證大洞尊君。孰非元命之功，有以薰修，而馴致之哉！然則學¶
者誦詠是經，祈爲帝臣，舍此神無以爲命，舍此精明無以爲神，¶
舍此神無以爲帝一。則所以求其精，求其明者，誠不可不夙夜¶
<pb:CK-KZ_JY008_01p002a>¶
乾惕，鄭重而加之意也。故特揭其旨而跋之。』¶
<pb:CK-KZ_JY008_01p003a>¶

* 元始大洞玉經序¶

** 粵稽¶

元始天王，卽毘盧遮那聖主，爲生佛生仙之祖，而此經則爲度¶
仙說也。以大洞爲名者，大洞乃太虛無上之道。太虛之體，圓明¶
常住，浩劫以來，不染不搖，卓絕天人之表，不落聲色之中，尙不¶
可得而名，又何容演說其道乎！惟是人之生也，分光于元始，以¶
宰此泡影之軀。奈何認泡影爲眞，昧此一靈之稟，遂致厯徧四¶
生，沈淪六趣，與大洞太虛之道，日遠而日亡。¶

天王閔之，故說此經，冀拯其淪溺，而復歸于大洞也。仙經之道，¶
以帝一爲之體。帝者，大洞之神。一者，大洞之元也。稱帝而性之¶
<pb:CK-KZ_JY008_01p003b>¶
統乃尊，稱一而命之功乃至。帝一兼修，則可復還太虛，而不至¶
顚倒輪迴矣。是以帝一爲修大洞之要然，亦太上之所謂强名¶
也。原其始太虛空洞，豈有帝一之名乎！以有、無、玄三法爲之用，¶
三法復生九法，是爲九統。九統之法錯綜圓融，互相出生，爲眾¶
妙之源，亦性之功用自然也。若泝大洞未發之前，本無有如是¶
之分別者。甚矣。大洞之道，一法不立，萬法全歸，淸淨如如，毋容¶
議擬者矣。¶

元始天王慈悲廣運，無量度人。旣說帝一爲道之主，隨說三十¶
九章之神，爲道之伴。會帝于九統之法，集神于九光之符，而諸¶
天神明燦列于玉戸金房，分靈于三田八景，種種不一，然皆是¶
<pb:CK-KZ_JY008_01p004a>¶
有無玄之造化，乃帝一之分具耳。若帝一之道未成，安望百靈¶
之交會哉！要而言之，大洞爲大道之祖，帝一爲大洞之長子，三¶
十九天則爲大洞之支庶。肰必合支庶，以屏翰蕃宣，而後長子¶
得高拱蕭臺之上，御淸微而理萬機，是集諸神以成帝一，證帝¶
一而歸大洞。仙經之旨，不甚深切著明矣乎！誠以大洞卽¶

元始之法身，非大洞之外又有元始，元始之外復有大洞也。學¶
者欲高出生死之關，超越胞胎之界，當疏瀹五臟，澡雪精神，誦¶
詠是經，尋源返本。視經若雲章，聽經若絲簧，味經如甘腴，佩經¶
如芬芳，使經之神理，浹洽于肺腑骨髓之間，自然諸神化現，諸¶
炁圓和，拔擢尸魔，削除陰翳，而得大洞之神矣。由是凝而集之，¶
<pb:CK-KZ_JY008_01p004b>¶
精而純之，心有帝而羣陰皆伏，炁歸一而萬魔不淆，而得大洞¶
之眞矣。竿頭再進，直上崑崙，高觀六合之庭，寂盼泥丸之界，以¶
太虛爲堂奧，太虛爲髮膚，萬里空明，千劫瑩朗，于淨妙光中，得¶
證大洞之道矣。學人至此，方了仙經大願。然則¶

天王一音演唱，九統垂光，三千五百餘字之奧義玄言，不皆爲¶
大洞說歟。若誦經者屑屑于神，孳孳于氣，而不循帝一之功，以¶
究極大洞之道，失經旨矣。昔者楚珠鬻鄭，爲薰桂之櫝，鄭人買¶
櫝而還其珠。秦女嫁晉，從文衣之媵，晉人貴媵而賤其女。若舍¶
其本而末是圖，楚珠秦女不幾復見于茲乎！是用探本，而爲之¶
敘。¶
<pb:CK-KZ_JY008_01p005a>¶
康熙已丑𡻕五月望日，南嶽紫虛元君魏華存謹敘。¶
¶	
<pb:CK-KZ_JY008_02p001a>¶
@fw1重刋道藏輯要¶

* 大洞玉經疏要十二義¶

** 　　法體法界¶

紫虛魏祖元君曰：『大洞仙經乃修證之大道也。由入十信，以生¶
十善，通十華，而成十德，非旁門小乘之修也。登十仙而化十眞，¶
非旁門小乘之證也。而其所成之位，則迴光開度，祖玄超證。大¶
洞帝一尊君弘慈，回度人天，進登太淸。太極仙王眞人，超度萬¶
靈，又號太玄上德眞人、上淸眞王太乙眞人。極品至玉淸聖王¶
天中位統聖君，則其位非旁門小乘之位矣。所以¶

天王現身說法，爲度仙無上之經。然其要則，在于帝一眞道。帝¶
<pb:CK-KZ_JY008_02p001b>¶
之爲言，王也。天中有主人，身中亦有主人。身之主，心也。心有先¶
天後天之分。凡夫以情識用事，顚倒輪迴，乃後天之妄主也。眞¶
人則掃除情識，親見本來妙淨圓明，乃先天之眞主也。一者，毋¶
二毋襍之謂也。凡人緣塵起相，分別橫生，錯亂紛歧，二三其德。¶
眞人則去妄歸眞，精明莫二。夫是之謂眞道。具此帝一眞道者，¶
自具帝一之法體，帝一之法界者也。凡人莫不具無量大法體，¶
無量大法界，本與¶

天王無盡功德海，等無有二。奈眾生迷眞卽妄，將自已無障無¶
礙之體，界局在一漚一塵之中。辟如金輪聖王，夢爲蟻子，夢中¶
居然以蟻自居，不省本來是福慧具足之聖王也。甯不可歎。故¶
<pb:CK-KZ_JY008_02p002a>¶
修帝一之道者，當知自已無障無礙之法體，包含三十九章之¶
天，三十九章之炁，三十九章之神，以及三十九章之眞文寶篆，¶
梵韻靈音，無不在我三田八景之中，光明羅列，照耀無盡。尤當¶
悟自已無障無礙之法界，卽是森羅淨泓淸微天寶之都，其三¶
十九天八方圍繞，各具日月星宿，殿宇莊嚴，塵塵刹刹，互顯無¶
盡。法界與法體，亦互顯無盡。如此存觀，以學者無量之精明，上¶
合¶

天王甚深之妙湛，逆流而上，證以光音，混洞性海，無邊度越，寥¶
陽道境。大哉至道，無欠無餘，而後不落于旁門小乘之體之界¶
也。若不知此體界，而泛言經義，是以拳石盡山，勺水盡海，無異¶
<pb:CK-KZ_JY008_02p002b>¶
井蛙之見，寸管之窺，誦諸經且不可，况大洞仙經乎！故首發明¶
之。』¶

** 　　誦經¶

紫虛魏祖元君曰：『經有顯密二義。顯者，明示修證之義。密者，隱¶
傳秘密之言。仙經中所言帝一眞道，示九統之法，傳九光之符，¶
以及三十九章經文奧句，皆理之顯者也。其三十九章中道君¶
元君，以及九眞五帝，七十餘位，隱字秘諱，如稱五帝爲逢凌梵，¶
白帝爲彰安華等，皆言之密者也。顯密並說，天人互濟，惟大洞¶
經爲然，餘不爾也。且諸經所說神咒，皆天龍八部、力士金剛、山¶
川神鬼之隱名。召之以護持經教，宣揚道法者。若仙經所說天¶
<pb:CK-KZ_JY008_02p003a>¶
中之神，卽人身中三田八景，九宫三谷，五臟七政，關節之神，非¶
在外之神可比。在外者召之則難，在内者招之則易。果能䖍誦¶
此經，久而不替，未有不乘龍駕雲，上朝玉淸者矣。古人有言曰：¶
『仙經乃天神慧火也。』誦經之功，辟之金而煉于火也。仙經乃天¶
神性水也。誦經之德，辟之珠而養之水也。煉久而金愈精，精則¶
與火俱化矣。養久而珠愈明，明則與水俱化矣。化化相含，帝一¶
眞道，決可成已。』¶

** 　　氣母¶

紫虛魏祖元君曰：『仙經之言炁者，二十餘章。有以數言者，則五¶
炁、八炁、三華炁、九素炁、九靈炁之類。有以色言者，則紫炁、元素¶
<pb:CK-KZ_JY008_02p003b>¶
炁、黃素炁、黃景炁之類。有以眞言者，則靑靈華炁、九皇眞炁、天¶
皇眞炁、太乙元炁之類是也。炁亦甚不同矣。而不知萬炁本于¶
一炁，一炁本于太無。能知太無之妙，則知萬氣之根矣。所云太¶
無者，乃太乙元眞之炁，佈濩于太虛者也。太虛之中，湛然而停，¶
凝然而定，燦然而明。洞庭之月，不足喻其淸。漢陽之雪，不足以¶
比其潔。三素之雲，不足肖其華。若遐而實近，若微而實顯，無臭¶
無聲，顧我復我者也。而其中有炁母焉。紅輪時露，恍耀空明，是¶
卽所謂精寶者也。有此寶而炁無不歸。若輪王所至，七寶皆從，¶
不待言而喻矣。然惟正定道人，能見此炁，能息此炁。此炁非凡¶
息之可得而呼吸者也，必以玄息接之而乃眞。玄息者，出有而¶
<pb:CK-KZ_JY008_02p004a>¶
入無，出無而入有，有無不覊，定于太無謂之大洞眞息。眞息定¶
而萬炁齊歸矣。此爲仙經諸炁之旨。』¶

** 　　祖玄¶

紫虛魏祖元君曰：『大洞仙經，特重身神。身神有二，一爲陽神，卽¶
經中隱名、三十九章之神，乃我先天陽炁之祖也。一爲陰神，卽¶
九玄七祖、億曾萬祖之靈，乃我後天陰炁之祖也。仙經之道，務¶
以先天之神，化後天之靈，消滅鬼根，蘇荗仙根，而我之元命，方¶
可昇六位而證三淸。經中殷殷致囑，所謂去滯拔土，斷血解結，¶
滅尸除穢，束鬼散魔，何啻三致意焉。學人修此仙經，務先斬斷¶
愛根，使厯劫情流不逸。然後回光返度，以已之淵湛眞精，混合¶
<pb:CK-KZ_JY008_02p004b>¶
天王之神工妙化，薰修祖德，普度遊魂。一旦霧解星明，煙銷火¶
曙，元神獨露，陰結捐除，厯劫宗親，皆作九霄法侣，而我之元命，¶
有不登霄階而上玉堂者乎！今人皆知普度爲功，抑知度已之¶
祖先，爲尤亟也。學人速宜銷鑠陰魔，以冀先靈解脫。須知一炁¶
相感，百枝總一株，千年如一日也。愼毋有忽于經言。』¶

** 　　太陽¶

紫虛魏祖元君曰：『洞經稱太陽者，屢矣。皇上四老君，則稱爲九¶
曜生。太虛後聖君，則稱爲九光輪。東華方諸君，則稱爲圓珠靄。¶
他如稱渺景、赤景、圓明、太明者，不一。則其特重太陽可知。然所¶
謂太陽者，非指天上之飛精，乃丹元之至寶也。¶
<pb:CK-KZ_JY008_02p005a>¶

元始以蒼胡頡寶，炳耀萬天。諸天則分其寶，以照灼丹田，洞明¶
法界，統無攝有，堅定空明，是眞道之蒂，神之祖也。誦經之子，若¶
不能親覲輪王，洞觀元妙，如煮砂成飯，道安可得哉！』¶

** 　　無極¶

紫虛魏祖元君曰：『大洞無極之象，圓之規也。太上之言曰：「聖人¶
法天，天法道，道法自然。」無極者，自然之體也。小之莫破，大之莫¶
載，不以有而實，不以無而虛，其爲性之元，道之元，亦卽天之元¶
矣。又曰：「大洞本虛，眞一則實。」又曰：「身居地中者，凡夫也。身居天¶
中者，眞人也。以身包性者，凡夫也。以性包身者，眞人也。身在性¶
中，卽身在天中矣。」此造無極之漸，亦大洞之漸也。』¶
<pb:CK-KZ_JY008_02p005b>¶

** 　　泥丸關元¶

紫虛魏祖元君曰：『人之一身，玉門紫戸其所非一，而其所重者，¶
在三田。泥丸下田關元，爲炁之府。經所謂「太乙務命根，天一元¶
根仙」者是也。上田絳宫，爲精之府。經所謂「百司詣絳宫，與心絳¶
宫神」者是也。中田黃庭，爲精炁相合之府。經所謂「黃庭涉北元，¶
越度仙黃庭」者是也。泥丸爲神之府，經所謂「勒精衞泥丸，八景¶
照泥丸」者是也。夫天中有梵炁、玄炁、元炁、始炁、道炁之五炁，人¶
身中亦有之。學者能以玄息接之，則五炁聚于關元，至混然沖¶
穆，湛然凝定者，炁之符也。絳宫之精，乃精一之精也。不爲私染，¶
不爲欲蔽，厯劫常住之體。學者以覺照開之，至精體顯露洞耀。¶
<pb:CK-KZ_JY008_02p006a>¶
丹元者，精之符也。黃庭之府，主混合精氣。離中一畫爲眞陰，坎¶
中一畫爲眞陽，此爲陰陽互宅，乃先天之精氣也。惟中黃能混¶
合之，所謂黃中通理，正位居體者，則精炁之符也。泥丸九宫，乃¶
九帝之居，三素之室，¶

元始天王于此安鎭焉。三一，赤子混合靈光，沖明道炁，指揮結¶
節之神，解釋胞胎之滯，則以是爲宗矣。此三宫泥丸之大略，經¶
中百神游衍藏修之所，不外此四者。而四者之中，關元、泥丸二¶
者爲尤重。蓋人身魂魄，必使相制，而後志氣淸明。魂，神魂也。魄，¶
炁魄也。神元在于泥丸，炁元在于關元，務使泥頂炎輪，與關元¶
水鏡，相爲含攝，互爲照應，而後福慧兩全，此大洞之秘也。』¶
<pb:CK-KZ_JY008_02p006b>¶

** 　　光音¶

紫虛魏祖元君曰：『淸微太空之天，乃¶

元始法王之體也。空中時發妙音，演三玄大洞之道。音之所至，¶
神光自生，作瑤華、碧華、玉華三色。其華細蕋如塵，徧于空中，上¶
仙始得見之，所謂性空之眞色也。有時神光先發，而妙音從之。¶
音中有光，光中有音，光音無量，不可思議。其作樂也，黃鐘先之，¶
鐘鳴一聲，三時乃歇。鐘聲之中，眾音皆具。惟玉磬則樂闋擊之，¶
餘則不待吹拊而自諧也。黃鐘初動，大和洋溢，已見天雨妙雲，¶
樹搖花慢，龍戯麟盤，翔舞千端矣，况鈞天齊奏之時哉！和極而¶
文自主，金章玉縷，廣長一丈，曲折流光。或攝炁舉仙，或陶元溯¶
<pb:CK-KZ_JY008_02p007a>¶
始，或流朱絢赤而會明陽，或胎吉凝祥而歸空洞，種種妙玄，非¶
言可盡。猶之水性虛而淪漪結，雲性靈而秀彩舒，此大洞眞文¶
之所由始也。誦仙經者，宜悉之矣。』¶

** 　　化機¶

紫虛魏祖元君曰：『仙經所說，皆化機也，神機也。君子所過者化，¶
所存者神。况¶

天王道炁所施，道心所照。自有默運而潛敷者，豈尋常理數之¶
學所可擬議而得者哉！夫三十九章之神，遊宴者有矣，守衞者¶
有矣，徵召者有矣，拔度者有矣，左擕右抱、迴風混合者有矣，上¶
下無常，出入靡跡，皆神化之機，不可以典要名之也。¶
<pb:CK-KZ_JY008_02p007b>¶

天王于太和元氣之中，化化神神，蕭臺貴臣，密佈于金室玉房¶
之内，霄天仙子往來于朱宫紫戸之間，一氣提擕，一神貫攝，珠¶
璣燦落，三田星斗，輝煌八景。其中顚倒五行，陰陽搏換，眞希有¶
之事。能明其道者，亦以神化之機接之，自得身神歡悅，萬炁齊¶
和也。人之所以不能神化者，以相有碍、智有碍耳。能以洞陽之¶
炁化其相，圓明之慧神其智，¶

天王之機，可直接矣。』¶

** 　　三一¶

紫虛魏祖元君曰：『神者，妙性命而爲言。乃人之靈爽與微妙。淸¶
淑之氣，在于丹田八景之中者也。三十九章之神，凡七十有六，¶
<pb:CK-KZ_JY008_02p008a>¶
乃天之精靈與微妙。淸淑之氣，在于金房玉室之中者也。人身¶
至貴，與天同體，亦與天同神。古仙迴風混合之道，存天中之神，¶
合身中之神。所謂千和萬合，自然成眞者也。顧其道繁矣，屑屑¶
而思，章章而擬，其隨設象而象我，隨肖形而形我，追乎爰有要¶
焉。約可以統博，簡可以理眾。諸神以三一爲主，當卽三一而精¶
思之。寂盼泥丸，高觀六合，務令神光迴照，上接淸微，則天王與¶
我以神明，而思可成矣。思成而三一之神，分化百靈，徧于關節¶
之間，燦然明備，燁然光華，可不待言而喻，此主伴之分，重輕之¶
凖也。昔李仙君嘗謂桓凱曰：「身中秘寶，頭曰崑崙，中曰腦門，乃¶
神遊之地，内有長生不死大君。二儀四象，八卦九宫，諸天宫闕，¶
<pb:CK-KZ_JY008_02p008b>¶
並悉圓滿。人之兩眼，猶天中日月。其法以目注心想丹田，良久¶
便回光，從尾閭㚒脊，返照泥丸，以朝上帝。含光無間，一紀飛昇。」¶
卽此三一之道也。』¶

** 　　原道¶

紫虛魏祖元君曰：『修道有序，不可紊也。經所云：「混洞太無玉皇¶
玄中者，淸微之道體也。赤混太無玉虛元生者，玉晨之道體也。¶
㝠寂玄通玉虛始神者，太上之道體也。中爲性，元爲命，性命旣¶
合，而神始生，此一定之序，自然之大道也。」修大洞者，務先得其¶
中，以爲之本，而後元神可漸證焉。然不可泛而求，淺而嘗也，必¶
從觀而參之。觀者，照也，覺也。以智覺智，斷其有障，斷其無障，有¶
<pb:CK-KZ_JY008_02p009a>¶
無皆空，而心華開悟，豁然而大洞矣。此中非中外之中，中邊之¶
中，乃太無之中，中而不住于中者也。不住于中，則無時非中，無¶
處非中，故謂之玄中。玄者，圓不逐規，方不逐矩，不拘規矩，而又¶
不踰規矩者，中之妙也，卽玄之妙也。蓋心不落能所謂之中。若¶
一有所著，卽落窠臼，而非中矣。玉者，白也。皇者，大也。至白而無¶
色，至大而無垠，其惟混洞太無之體乎！證此體而元自生，赤混¶
紅輪，炎天爍地，照灼于祖宫者，乃玉虛之至寶也。有此寶而神¶
自靈。冥化通玄，至寂而感，于是神生妙有，現象泥丸。泥丸之内，¶
金闕玉房，森羅泓淨，中有至眞。兆以太無之元養之，久則靈變¶
無方，分則爲三十九章之神，聚則爲大洞帝一尊君矣。然則泥¶
<pb:CK-KZ_JY008_02p009b>¶
丸寸地，實卽寥陽萬里，圓滿光音，不當於此取證歟。道有三進，¶
而玄中爲之首，學者其研心焉。』¶

** 　　神誦¶

紫虛魏祖元君曰：『神以太無爲宅。蓋人之身，六根成之，陰陽範¶
之，遂爲塊然七尺之軀。若言乎神，則超乎是矣。故身有形，而神¶
無形。無形而强求其形，則爲天元無極之象而已。天元者，實神¶
之體也。若求元神，而必見其耳目，別其手足，則失之矣。所以世¶
人俗眼以爲身外，不是吾身。眞人慧眼始知身外，方爲吾身。能¶
知此則神量徧于虛空，包含宇宙，無窮道藏，有不可思議者矣。¶
故誦經者以太無神誦爲上也。夫誦經之法有三。一者明誦，二¶
<pb:CK-KZ_JY008_02p010a>¶
者默誦，三者半明半默誦。三法總謂之形誦，非誦法之妙也。惟¶
運我元神，躋于太虛，直至寥陽金闕之界，朝禮元始天王，定神¶
太空之内，自見天元無極，法界圓明，于中朗誦仙經，混合百神，¶
眞所謂太玄一音，流响玉淸，乃神誦之妙也。是爲誦經第一義。』¶
<pb:CK-KZ_JY008_02p011a>¶

* 大洞玉經壇儀¶

　　嚴淨壇宇，祓濯身心，恭詣¶

** 三寶前，分班拱立，舉讚。¶

#+BEGIN_VERSE
 　　道以齋爲先，
 　　　勤行登金闕。¶

 　　故設大法橋，
 　　　普度諸人物。¶

 　　宿世恩德報，
 　　　道心超然發。¶

 　　身飛昇仙都，
 　　　七祖咸解脫。¶

#+END_VERSE

** 淨身業神咒¶

#+BEGIN_VERSE
 　　身中之内景，
 　　　三萬六千神。¶

 　　動作履行藏，
 　　　前劫并後劫。¶
<pb:CK-KZ_JY008_02p011b>¶

 　　願身常淸淨，
 　　　常住三寶中。¶

 　　當于劫壞時，
 　　　願身常不滅。¶

#+END_VERSE

** 淨心業神咒¶

#+BEGIN_VERSE
 　　大道降眞炁，
 　　　吐納鍊五神。¶

 　　願使攝諸魔，
 　　　心業常淸淨。¶

 　　斷除萬種障，
 　　　驅蕩一切殃。¶

 　　降伏諸有情，
 　　　動念歸正道。¶

 　　丹朱正倫淸淨攝。　　(辰文。)¶

 　　上淸靈寶虛無攝。　　(申文，未出。)¶

#+END_VERSE

** 淨口業神咒¶
<pb:CK-KZ_JY008_02p012a>¶

#+BEGIN_VERSE
 　　口爲太和宫，
 　　　吐納降眞炁。¶

 　　時時誦寶經，
 　　　日日餐法味。¶

 　　勿發諸惡言，
 　　　莫起邪淫意。¶

 　　願滅罪苦根，
 　　　常論正眞義。¶

 　　太上三天虛無自然攝。　　(中文。)¶

#+END_VERSE

**  　　祝香¶

玉華㪚景，九炁凝煙，香雲密羅，逕衝九天。侍香金童，傳言玉女，¶
與(臣)同奏，上聞帝前。令(臣)長生，世爲神仙。所啟所願，咸賜如言。¶
　舉　香雲達信天尊。¶
　具職(臣某)，至心初拈上香，上詣¶
<pb:CK-KZ_JY008_02p012b>¶

淸微天宫，供養¶
玉淸聖境元始天尊玉闕下。恭望¶
道慈，證盟修奉。　舉　香雲微妙天尊。¶
　具職(臣某)，至心二拈上香，上詣¶

禹餘天宫，供養¶
玉宸道君靈寶天尊玉闕下。恭望¶
道慈，證盟修奉。　舉　香雲微妙天尊。¶
　具職(臣某)，至心三拈上香，上詣¶

大赤天宫，供養¶
太上老君道德天尊玉闕下。恭望¶
<pb:CK-KZ_JY008_02p013a>¶
道慈，證盟修奉。　舉　香雲微妙天尊。¶
　伏以紫煙結篆，寶光洞朗於蒼胡。元梵飛空，鈞奏音傳於檀¶
　熾。十華凝素，八景流輝。(具職臣某，)誠惶誠恐，稽首頓首百拜，¶

** 　上啟¶

淨明無極大道玉淸聖境元始天尊，上淸眞境靈寶天尊，太淸¶
仙境道德天尊，淨明天主玉皇上帝，南極長生大帝，北極紫微¶
大帝，承天效法后土皇地祗，高上神霄九宸上帝，十方靈寶天¶
尊，三十二天帝君，九天生神上帝，玉淸瓊元君高聖萬眞太上¶
道君，中央黃老元素道君，上淸總仙大司馬長生法師主三天¶
君柏承上眞，降授大洞眞經經師，上眞聖母紫微元君王夫人，¶
<pb:CK-KZ_JY008_02p013b>¶
降授回風大混合師上眞聖母中候元君王夫人，上淸九微玉¶
保王金闕上相大司命高晨師東海王靑華小童君，上淸太無¶
東霞榑桑丹霖大帝上道君，太玄道父威德自在天尊，五方五¶
老帝君，祖師南極紫眞上淸道主玉宸聖后，金闕上保東華道¶
君，金闕大夫上淸仙侯，金闕上保紫虛元君，定一眞人，蔚羅明¶
眞人，三官大帝，四聖眞君，九天開化文昌帝君，三天大聖師張¶
眞君，太極左宫仙翁葛眞君，九州都仙太史許眞君，靈寶五師¶
眞君，九天司命三茅眞君，大洞祖師士冠徐鍊師，三天左相保¶
和王眞人，太玄守眞趙眞人，天師季昌辥眞人，虛谷劉眞人，貫¶
休申眞人，玉玄劉仙師，希玄楊仙卿，傳經傳法傳籙厯代祖玄¶
<pb:CK-KZ_JY008_02p014a>¶
眞師，經籍度師，列位眞人，三界萬靈十方眞宰，經筵侍衞合座¶
威靈，藉此眞香，同申供養。¶

　(臣)聞帝一結雲章，凝天寶玉皇之炁。太玄流梵響，出淸微大¶
　有之書。繇十門以得十通，元生混洞。傳九光而示九統，嘯朗¶
　虛無。紫頂靑毫，萬華絢耀，琅英金液，三昧登晨。昭冥慧于神¶
　臺，入至眞之妙道。餐天音于内景，宣高上之靈文。(臣)等染著¶
　形軀，愚癡意識，溯繇來而原本性，知因果之循環，從無始以¶
　迄今生，懼根塵之纒，結神昏體漏，七覺煙迷，炁泛精搖，三田¶
　霧塞。幸叨福蔭，得覩仙經。展錦披霞華蓋之懸晶，燦燦鳴球。¶
　戞羽瓊房之飛韻，琅琅招呼。天上之神名，迎合兆身之臟腑，¶
<pb:CK-KZ_JY008_02p014b>¶
　上中下部洞明，表裏盡琉璃。精炁神君聚會，泥丸成寶座。綠¶
　煙流靄，毓秀點靈，碧素啟芳，變頑袪濁，名落宗親之籍。翕闢¶
　陰陽，珠圓骨節之間。交光水火，形成金紫。炁化雲符，仰威德¶
　于太微。帝川濯質，持洞淵之正印。德仞乘暉，伏願結解胞胎，¶
　永離塵相，靈通星斗，含潄丿文。澄泓一曲，水天開功圓六度。¶
　蘇茂百關，芝草茁行滿十明。七祖九玄，昇遷證聖。千和萬合，¶
　自然成眞。載拜上聞，招靈朗詠。(臣)下情無任，翹企之至，謹言。¶

** 　　舉¶

　紫霞浮蓋天尊。¶
　啟聖後端坐，凝神，澄慮，如法存思。¶
<pb:CK-KZ_JY008_02p015a>¶
　按：此經係太玄道父，傳付梓潼修誦，全家白日上昇之道。其¶
　中詞句，多天眞隱諱，總領人身中之諸神。人身中三部八景，¶
　九宫三谷，十二神室，五臟六腑，七政關節等穴，各有神以主¶
　之。杜絕死氣之門，解釋七祖胎結之氣。人能存養神炁，吟詠¶
　寶章，則天眞下降，與我身神混合，嚴守死炁之門。神因經化，¶
　經由神靈，使神不潰㪚，而得爲仙矣。要明身中三一之訣，先¶
　存思臍下一寸三分，爲下丹田宫。有一嬰兒，如初生赤子之¶
　狀，端坐於中。其名曰谷下玄，一名玄谷，字元陽昌，乃生精炁¶
　之主也。次思心絳宫，内有嬰兒，紅衣，名子南丹，字中光堅，乃¶
　生神之主也。復存兩眉中𨚫入三寸，爲上丹田宫。中有赤子，¶
<pb:CK-KZ_JY008_02p015b>¶
　紅衣，端坐，名帝卿仲玄生，字三元。先存呼其名已，復思下田、¶
　中田二赤子，同昇於上丹田，與赤子品坐，此卽三素君也。又¶
　存思鼻下人中，有一嬰兒，五色衣，端坐，號大洞帝一尊君。鎭¶
　任督二脉交會之所，名父甯在，字合母精延。乘祥雲，上昇泥¶
　丸，掌大洞仙經章句，毋令㪚漫，此爲萬神之主，名曰三一。行¶
　住坐卧，須回光内視頂門，守之勿失。又存左有青龍，右有白¶
　虎，前有朱雀，後有玄武，四靈護身。兆身坐空懸九色蓮花之¶
　内，光明瑩朗。然後叩齒，微聲，上請九天。¶

** 　　(臣)謹請¶

鬱單無量天王，(名)混[雨/杓]𩃇[雨/維]，(内諱)天演前，(字)帝先。降注元一黃¶
<pb:CK-KZ_JY008_02p016a>¶
演之炁，以資胞命之元，鍊質育形，周流六虛。¶
　存天王五色衣，坐泥丸宫。¶

上上禪善無量夀天王，名禊隨[雨/杓][雨/勒]。(内諱)津開闌，(字)赤玄。降注¶
洞冥紫戸之炁，以資胎命之元，玉符保命，克成上仙。¶
　存天王黃錦衣，坐眉中入一寸明堂中。¶

梵監須延天王，(名)滓[雨/提][雨/頭][雨/維]，(内諱)混众行，(字)元山。降注長靈明¶
仙之炁，以資魂命之元，煉眞孕嬰，萬眞唱和。¶
　存天王靑錦衣，坐上丹田眉中入三寸。¶

寂然兜術天王，(名)泮[雨/師][雨/慶][雨/致]，(内諱)晶勝法，(字)上眞。降注碭尸冥¶
演由之炁，以資魄生命之元，萬眞唱和，形神俱妙。¶
<pb:CK-KZ_JY008_02p016b>¶
　存天王朱衣，坐心上三寸洞陽宫中。¶

波羅泥密不驕樂天王，(名)凝䨱霍[雨/持]，(内諱)晶淳金，(字)光明。降注¶
五仙中靈之炁，以資臟腑之元，總錄形神，紫戸生仙。¶
　存天王五色紫衣，坐心絳宫中。¶

洞元化應聲天王，(名)輝[雨/穌][雨/越]󰀾，(内諱)晶漂追，(字)玄丹。降注高眞¶
沖融之炁，以資靈府之元，煉胎返初，形神飛越。¶
　存天王七色錦單衣，坐中丹田臍上一寸三分。¶

靈化梵輔天王，(名)精霧雲[雨/梓]，(内諱)地及端，(字)嬰芝。降注高仙洞¶
笈之炁，以資元府之華，怡玩五神，重關開豁。¶
　存天王五色衣，左手捧日，右手捧月，坐臍下一寸三分玄谷¶
<pb:CK-KZ_JY008_02p017a>¶
　宫中。¶

高虛淸明天王，(名)玄[雨/凝]霐[雨/澄]，(内諱)光謙宫，(字)玄泉。降注眞靈化¶
凝之炁，以資華府之元，眾聖稱快，煉嬰成眞。¶
　存天王九色黑錦衣，左日右月，坐臍下三寸陰極宫中。¶

無想無結無愛天王，(名)王靈[雨/淵][雨/濟]，(内諱)玄端雲，(字)陽生。降注自¶
然玄照之炁，以資岳府之元，與道合眞，身騰霄極。¶
　存天王朱衣，手執符，坐下丹田關元中。¶

　凡誦大洞經者，先存呼九天名諱。若不存呼，則九天不納其¶
　音，三十九神不降，神眞不歡，九蟲來攻，三尸作厲，魔妖來千。¶
　思不徹微，九宫空廢，萬神飛揚。每日存呼其名入身，不出三¶
<pb:CK-KZ_JY008_02p017b>¶
　年九載，白日上昇也。存九天已，次請五岳。¶

** 　　臣謹請¶

#+BEGIN_VERSE
 東嶽泰山天齊大生仁聖帝。¶

 南嶽衡山司天大化昭聖帝。¶

 西嶽華山金天大利順聖帝。¶

 北嶽恆山安天大貞元聖帝。¶

 中嶽嵩山中天大甯崇聖帝。¶

#+END_VERSE

　請畢，存五岳拱衞，眞土接形，五色雲霞，鋪平世界。祝曰：¶

『神空煥現，萬道朦朧。急急作作，神令當空。有願必成，無德不從。¶
(臣)今懇禱，五岳嵸巃。哀臣瑣志，覆護微躬。賜以眞形，陶鑄神鋒。¶
<pb:CK-KZ_JY008_02p018a>¶
煉陰爲陽，煉濁爲淸。煉炁爲仙，煉元爲命。另生五行，別立乾坤。¶
雨露滋敷，星斗煥明。神芝藥草，種種生成。令得安穩，無怖無傾。¶
令得混沌，無擾無侵。萬魔畏避，大道相親。玉童玉女，聽我指論。¶
上證中天，朝謁帝君。掌握天關，安處天輪。五劫所至，保我眞形。¶
易骨易肉，化炁化精。隱居大道，逃形長春。急急奉¶
東華帝君法旨。速速急急攝。』¶

** 大洞玉章¶

#+BEGIN_VERSE
 [玩*羅](音羅)三藍波，　　逮洽(音下)臺離。　　堂運推入，¶
 連廣靈都。　　　　鬱羅殊邈，　　　育弗超㪚。¶
 兆生天橫(音黃)，　　滯始冥騫。　　　庭盻苞已，¶
<pb:CK-KZ_JY008_02p018b>¶
 猷玄幄稱。　　　沙福煙明，　　　桂會和子。¶
 存樂賢勒，　　　百奮天垕。　　　土成坦平，¶
 彌結彰生。　　　樟結陸𣺌，　　　蘭䝉龍登。¶
 獰(音能)獬荃信，　帝聻(音你)馱徠。　喃謨玨法，¶
 乘津幽延。　　　日月星斗，　　　耀息命炁。¶
 防元德丘，　　　夀眞固靈。　　　夀天地晶。¶
#+END_VERSE

　此百字章，係諸天隱諱。瞑目念誦，存想徧身發出火光，上沖¶
　天界，所誦玉章，結成金書玉字，洞照三界十方，千眞萬靈見¶
　此玉章，飛雲而至此。玉章萬劫一傳，人能誦此玉章，不計遍¶
　數，萬眞護身，名列仙籍。誦之一年，成地仙。二年，成神仙。三年¶
<pb:CK-KZ_JY008_02p019a>¶
　成天仙。雖持誦不勤，永離幽谷，亦得尸解上道。¶
<pb:CK-KZ_JY008_02p020a>¶

* 大洞玉經總論¶

紫虛魏祖元君曰：『明道先明性相。性，精也。相，神也。性爲萬法之¶
本，囊括行原，冠戴智海，稱三昧王，天王之大光音藏也。凡世之¶
妄境依妄心，妄心依妄識，妄識依藏性，藏性則無所依。所謂混¶
洞太無玉皇玄中者，其體也。惟無所依，則爲中。又不以無依爲¶
依，則爲玄中玄，中之中，眞元聚焉，瑩徹淸淨，廓然周徧，等於虛¶
空。時現紅輪，如大寶珠，浴于蒼海，神光深廣圓潔，莫可比量，是¶
經所稱蒼胡頡寶也。寶無定光，或現日摩尼光，或現寶琉璃光，¶
或現紫金聚光，或現秋月輪光，種種妙明非止爲氣寶，實精寶¶
也。精結於水，而以離明耀之，有不光流焰發者乎。眞乃八識之¶
<pb:CK-KZ_JY008_02p020b>¶
源，陀那之本，而爲性之宗矣。¶

元始天王以此洞元，化三十九天帝，三十九天神，主伴合元範，¶
而相形焉。其相有五，一捴相，二別相，三同相，四異相，五成相。捴¶
者一，合多相。故別者多，相非一。故同者多，相不違。故異者多，相¶
不相似。故成者一，多相成。故如此帝神，璧合珠聯，普徧天人之¶
界，能以方便願海，解脫一切衆生，此大洞之相，神之宗矣。性相¶
雖二，而實出一原。天王悲智廣運，普度無窮。悲則諸神化現，智¶
則一性圓明。悲不離智，常應而常靜也。智不離悲，時隱而時顯¶
也。互相融攝，有無無礙，三玄微妙，有如此歟。學者究心大洞，性¶
相兼修，工由定觀。定有三義，攝心住一爲安定，灰心忘一爲滅¶
<pb:CK-KZ_JY008_02p021a>¶
定，悟心眞一爲泰定。始則以心依息，安定以破其粗心。繼則以¶
息依心，滅定以除其妄念。終則心息兩忘，泰定以養其慧光。其¶
道重於太和，古人所爲以恬養和也。觀亦有三義，一者從假入¶
空，二者從空出假，三者中道正觀。從假入空者，離一切幻緣。從¶
空出假者，現一切妙有。中道正觀者，離二邊分別心，心湛寂以¶
悟本來。其旨捴在一眞。眞者，性之體。非仗境托緣，亦非太虛冥¶
寂。求之貴掃除染淨，遠離一切世出世法，方見眞如實相。亦不¶
見有，眞如可得，名爲眞相。一心旣眞，則見十方眾生，無不歸眞。¶
乃至塵塵刹刹，一切時，一切處，悉皆眞淨，而證圓明。自此天元¶
洞朗，元神自歸，帝一之道于是乎成。帝一者，大洞之元命，卽元¶
<pb:CK-KZ_JY008_02p021b>¶
神大聖玉晨道君也。紫虛大洞，無量度人，化現諸天，森羅畢具。¶
從此迴風混合，招眞召神，神安氣靈，赤筋霜髓，紫脈成文，文布¶
洞章，骨變丹金，則乃延夀長年，後得尸解上道，返形上淸，與道¶
常存。人徒見誦經亦死，不誦經亦死，豈有長生之理。殊不知誦¶
經者蟬蛻幻軀，以卽眞體，謂之尸解。不誦經者，幻軀與眞體一¶
齊俱斃耳。要而論之，性爲天寶，相爲神寶。觀定功深，天神合體，¶
慈雲慧日，兩相資映。乃自然化機，不可思而不可議者也。是故¶
大洞之道，混洞太虛，而非無朕也。孕玄分元，而非有形也。退藏¶
於黍米，而非滯於内也。㪚現於符文，而非偏於外也。無聲無𦤀，¶
而功德莊嚴也。有儀有則，而智海澄淵也。然則性之與相，無非¶
<pb:CK-KZ_JY008_02p022a>¶
道元而已矣。元者，無非玄而已矣。玄者，無非中而已矣。修大洞¶
者，得入玄中，萬道備矣。道君之序，明天人之一致。此則昭性相¶
之同原，然必性相同，而後天人一也。故爲之論，以示來者。¶
紫虛魏祖元君曰：『人之違道，在於六根。人之進道，亦在六根。擇¶
根之利者，而加修，一根返原，六根解脫矣。』¶

** 大洞十門¶

玉晨道君專取定觀門者，性命雙修，兼用鼻與目之二根也。道¶
分三進，初曰通氣。氣有先後天之分，以氣攝性，性在氣中，則爲¶
後天。以性攝氣，氣在性中，則爲先天。先天之息和平，性亦因而¶
泰定。定則神水自生，神水生而神火自伏，天光淵湛，十華自通，¶
<pb:CK-KZ_JY008_02p022b>¶
其機捴在於鼻。次曰通神。神者，性之眞也。惟觀察而眞乃見。夫¶
天之精明在於日月，人之精明在於兩目。於泰定之中，微妙觀¶
察，靜照其體，不墮有無，眞元自著。眞元著而心精，徧滿十方，虛¶
空無量，皆我法身。是以智慧日照，心性空明，其機捴在於目。終¶
曰通靈。夫前之通氣通神，以根爲用，不無能所。至於靈化，則氣¶
與神相合，神與氣相和，神氣相忘，若魚之忘水，鳥之忘風，人之¶
忘春陽，龍之忘景雲，悠然自得，不言而喻，至此方超根而上之，¶
謂之大洞實相。實相無相，而帝一之道成，十通由斯證矣。總而¶
言之，由氣而造乎智，由智而冥乎理，三進之功，誠度仙之要也。¶
學者當善會而進修焉。¶
<pb:CK-KZ_JY008_02p023a>¶

紫虛魏祖元君曰：『大洞者，性也，亦命也。胎之結者，解之。胞之滯¶
者，通之。筋節關絡之間，皆以神光貫注，使得融通無礙。是以身¶
爲空靈之府，而六天之魔籍鬼根于此。銷除淨盡，豈不豁然而¶
登大洞哉。是仙經爲性命捴持，其力有三。一曰威德力。經中所¶
稱秘諱密字，皆天中道君、元君之名，名之所至，靈卽至焉。靈之¶
所至，功卽至焉。三十九天統攝天綱，主持萬有，威德巍巍。誦持¶
之者，可以祛除魔試，轉禍爲祥。如世間有勢力人，可假其威光，¶
降伏暴惡也。一曰慈善力。天尊起大悲心，愍救眾生，一音流响¶
爲之，豁開幽滯，超度祖玄，上躋妙有。如世間實修行人，尙可呪¶
願，吉凶隨言成就，何况天王之眞慈誓願哉。一曰理法力。謂以¶
<pb:CK-KZ_JY008_02p023b>¶
一句一章，含無量微妙義理。悟解之者，卽可通達智慧，得證無¶
生，革凡成聖，况玉晨道君指修定觀，方便殊勝，爲學仙上乘之¶
門，非理法兼至者哉。是經具此三力，持之得不測神功。然究竟¶
非是自力，亦非他力，緣自性海中，具有如是現成功德。故如象¶
齒，因雷生花，是齒非耳，云何有聞。若無聞者，花云何生。又若雷¶
能生花者，諸物應有，路絕道斷。而花因雷出者，以牙中原具靈¶
花之性也。誦經功效，不可思議，當亦如斯。¶

今學者每慮人身穢濁，眞神淸淨，招淨入穢，難於應感，而不知¶
人身至貴。生神章有曰：『人受生於胞胎之中，三元育養，九氣結¶
形，故九月神布氣滿能聲，聲尙神具，九天稱慶，太乙執符，帝君¶
<pb:CK-KZ_JY008_02p024a>¶
品命，主錄勒籍，司命定筭，五帝監生，聖母衞房，天神地祗，三界¶
備守，九天司馬在庭東向，讀九天生神寶章九過。男則萬神唱¶
恭，女則萬神唱奉。男則司命敬諾，女則司命敬順，於是而生。夫¶
人得還於人道，濯形太陽，驚天駭地，貴亦難勝。』經言如此。夫人¶
誕生之始，如斯鄭重者，誠以其分靈於元始，降氣於諸天，人根¶
原稟天根，不爲陋也。所以眾生身中，各具元始，各具諸天。一眾¶
生念大洞，則一元始現，諸天亦現。眾眾生念大洞，則眾元始現。¶
諸天亦現。若眾生身中無元始，無諸天，則元始諸天不現。如陽¶
燧身中，不能得水，非本有故。元始諸天身中無眾生者，元始諸¶
天亦不現。如石女求生兒，必不可得，以非應得故。是以身中含¶
<pb:CK-KZ_JY008_02p024b>¶
身，身中含身，身此感彼應，決無有爽也。¶

紫虛魏祖元君曰：『仙經爲無上妙經。然世之士夫，未曉由來，苟¶
非宿有靈根，焉得聞而深信。今爲宣明殊勝，易生好樂之心。此¶
經有三派。文昌帝君得¶

元始天王金像，奉事弗懈，感受仙經，以資正果，此梓潼派也。余¶
顯跡茅山，化爲女姑，授經茅君，以傳世，此茅山派也。漢靈帝光¶
和二年正月一日，太上老君降於天台，出大洞經，授於葛翁，此¶
仙翁派也。三派流傳，互有同異。然持誦之者，未有不乘雲駕龍，¶
而登上淸者矣。仙翁有曰：「修道者不知神丹之法，終不得仙。若¶
得金汋神丹，立便仙矣。若得大洞眞經者，更不須金丹之訣也。¶
<pb:CK-KZ_JY008_02p025a>¶
誦之萬過，便可得仙，此仙道之至經也。」圓通大士現身說法，三¶
十二應，以度眾生，爲千古慈悲之主。¶

元始天王分身運化，入人之三田八景六腑五臟之中，爲之解¶
其胞結，斷其地根，馴致仙道，以超無上。是其救度之慈，較大士¶
爲更切。蓋大士之現身在身外，此之現身在身内。同一現身，而¶
天王之弘願悲心，直貫洽於精髓命脈之微，以拯兆庶，以度種¶
民。嗚呼至矣，學者宜知所用心矣。學人之患，在於俗事縈懷，心¶
不專篤。雖曰奉道皈經，一遇五欲時，如膠如漆，大洞之道遠矣。¶
若果能絕戀人間，堅發信願，誦玉篇於曲室，叩瓊音以震靈，則¶
眞人定錄於東華，玉女披潤於紫房，制魔王以威神，攝五帝以¶
<pb:CK-KZ_JY008_02p025b>¶
衞身，萬遍道備，中央道君上奏¶

元始，命太乙司命君，駕八景龍輿，來迎於子。於是五老翼軒，八¶
風扇羽，神帝前驅，玉華扶轂，上詣¶

太素三元宫，受書拜爲高仙上卿，榮何如之。我願學者勤行持¶
奉，禮拜讚歎，唪誦觀察，四者爲自度功德，五回向祖玄救拔，一¶
切爲度他，功德自他，兼盡則大道成，而勳名萬劫矣。時節因緣，¶
萬毋錯過。』¶

<pb:CK-KZ_JY008_02p026a>¶
@fw1重刋道藏輯要¶

* 元始大洞玉經¶
　　　　　　　　　　　　　　　紫虛魏元君疏義¶

** 　　卷上¶

*** 玄藴呪¶

#+BEGIN_VERSE
 　　玄元始炁分，
 　　　淸華開洞神。¶

 　　靈風迴太和，
 　　　玉音攝流精。¶

 　　至哉本自然，
 　　　誰識此玄文。¶

 　　堅剛明一悟，
 　　　倐忽超三乘。¶

 　　寂寂無色根，
 　　　永劫奚漂沈。¶
<pb:CK-KZ_JY008_02p026b>¶

 　　胡能精修持，
 　　　究竟登玉淸。¶

#+END_VERSE

　紫虛魏祖元君疏曰：『大洞，太虛也。乃我心内之太虛，非空中¶
　之太虛也。心内太虛，周徧十方，圓含萬法，非有非空，卽空卽¶
　有，一片靈明，浩然無際，空中太虛，在我性中，不過浮雲一點¶
　耳。世人不知此義，漫言太虛。不究太虛之體何如，太虛之地¶
　何在，杳杳㝠㝠，昏昏脉脉，止成一頑空而已，非眞虛也。且若¶
　以太虛之虛爲虛，則虛自爲虛，與我性中之虛何與哉。惟元¶
　始大洞之道，靈通神化，内則開其七覺，外則啟其七窗。洞觀¶
　洞微，以至洞淸，無所不洞，無所不虛者也。虛則會三十九天¶
　之炁，合三十九天之神。光爲洞光，音爲洞音，而成大洞仙經¶
<pb:CK-KZ_JY008_02p027a>¶
　矣。是大洞卽元始之法體，亦卽是學者之法性也。明此而後，¶
　可以誦經。』¶

*** 序經¶

道言：
　此玉宸道君所序之經也。¶

昔在龍漢劫初，¶
　龍漢者一炁孕于空洞之中太無之始上無復始下無復淵¶
　混沌太虛浩瀚流漠七千餘劫其炁周流相去九萬九千九¶
　百九十里爲一𡻕其炁如龍變化莫測故號龍漢¶

元始天王出大洞玉經，於高上大有玉淸宫。¶
<pb:CK-KZ_JY008_02p027b>¶
　大有玉淸宫，元始之都也。大有，宫名。¶

演太玄重玄玄一之道，命之曰大洞仙經。¶
　玄者，玄妙之義也。以形而論，水火相合謂之玄。以理而論，有¶
　無相合謂之玄。以道而論，性命相合謂之玄。太玄者，性初歸¶
　命，混沌立基也。重玄者，性命雙，修建其有極也。玄一者，命復¶
　歸性，結就圓珠，中生帝一也。三玄之義，終始相生，實天機之¶
　奧，造化之源，不可思議。¶

　元始天王欲闡其旨，故說大洞仙經。¶

元始天王始以太玄一音，流響玉淸。¶
　太玄妙炁，藴而爲光，光熾成音。¶
<pb:CK-KZ_JY008_02p028a>¶

　天王始以一音流響玉淸徧爲九音九音者一名檀熾一名¶
　帝心一名吉祥一名覺一切一名煥九靑一名徧塵刹一名¶
　入一乘一名令增長一名自然興也¶

弘帝一眞道，說大洞寶文。¶
　帝一者，大洞帝尊之號也。修三玄妙道，結成蒼胡頡寶。内生¶
　眞神，號爲帝一。帝者，無上也。一者，無二也。凡物之有對者，非¶
　爲至寶。惟帝一眞道，大無外，小無内，莫有對者，故稱爲一。證¶
　此帝一眞身，無漏無雜，三十九眞隨光化現，千和萬合，而大¶
　洞仙經，於是乎成。¶

示九統之法，傳九光之符。¶
<pb:CK-KZ_JY008_02p028b>¶
　凡法不出一心，而於一心中，復約以三法，曰有，曰無，曰玄。玄¶
　則兼於有無者也。三法復生九法，曰有有，曰有無，曰有玄，曰¶
　無無，曰無有，曰無玄，曰玄有，曰玄無，曰玄玄，統而名之曰妙。¶
　錯綜圓融，互相出生，曰眾妙。¶

　元始天王示九統之法，以會帝。九光者，玄符光，眞炁光，最妙¶
　光，一乘光，三素光，入深法光，善開度光，照迷途光，滅惡光。有¶
　此九光，自成九符。¶

　元始天王傳九光之符，以集神。¶

使至士誦之，登齋修行。卽得萬神歡慶，萬靈護持，萬聖感格，萬¶
仙翕臨。¶
<pb:CK-KZ_JY008_02p029a>¶
　誦之者心維其理，齋修者身行其道，故有如是靈感。¶

可以飛度三災四煞，五鬼六害，七傷八難，九厄十惡。¶
　飛度，超越也。三災，水、火、風也。四煞，四方煞炁也。五鬼，五行鬼¶
　炁也。六害，六天害炁也。七傷，墜傷以及跌、壓、觸、刑、刄、獸傷也。¶
　八難，王難、魔難、軍陣難、饑饉難、惡人難、毒藥難、行路難、惡獸¶
　難也。九厄，疾病、精邪、枷棒、刀兵、水火、蟲蛇、劫𧶂、疫癘、橫死等¶
　厄也。十惡，貪、嗔、痴、殺、盗、淫、妄言、綺語、兩舌、惡駡也。¶

登仙入聖，神生紫微，自然無爲，不係陰陽五行六炁之所拘束。¶
　紫微，乃上淸之天也。䖍誦此經，則神生天上，不爲有爲之法¶
　之所拘繫。自至士誦之，至此，言齋修者之應感。¶
<pb:CK-KZ_JY008_02p029b>¶

念念增長，趣入大乘，弘之無窮，諸天下觀，玉帝降鑒，飛天保迎，¶
億曾萬祖，厯劫種親，遊爽滯魄，俱得更生，世冑接仙，長爲貴人。¶
　人能進悟大乘，恢弘其道，則天帝下鑒，神王保迎，種親齊度，¶
　世冑接仙。以上言弘道者之應感。¶

功滿道備，骨肉同昇，乘龍駕雲，上朝玉淸。¶
　此言窮修大洞，上登玉淸，乃大洞之極功，修眞之至軌也。¶

元始天王嘯咏太玄，凝神遐想，而說洞章。¶
　凝神遐想，有不輕發之意，重道故也。¶
　紫虛魏祖元君疏曰：『大洞三十九章，以表三十九天也。一天¶
　有一天之炁，一天有一天之神。其神皆從玄元始三炁中流¶
<pb:CK-KZ_JY008_02p030a>¶
　出，乃先天之祖，元陽之靈，元始法身中之至聖眞神也。在天¶
　爲眞王之貴，在人爲元皇之尊，所以運導古今，斡旋造化，生¶
　道生仙，生人生物者。¶

　元始天王說此寶經，應身千界，分化萬方，救度眾生，解胞釋¶
　結，上證天仙。是經之所重，莫過於神。而神之所守，神之所運，¶
　神之所混合，神之所拔度，種種不同，皆天中所修之道也。有¶
　道自有因，有因自有果。果之所證，由十信十善，以漸躋於十¶
　仙十眞，無不各極其至，而成大洞帝一尊君。此皆三十九章¶
　之神，輔翼左右，贊化而爲之者也。故三十九章之經，所以表¶
　三十九天，實以表學者之三十九身耳。以天合身，以身合神，¶
<pb:CK-KZ_JY008_02p030b>¶
　而大道可幾矣。詮釋此經，以天之炁，天之神，天之道，天之果，¶
　四者爲綱領。至於每章之文，則分其句義，斷其旨趣，徐察而¶
　深會之庶乎。¶

　天王之玄言眞意，可得其萬一云。¶

**** 高上元皇君道經第一¶

高上洞元，¶
　高者，至極而無以加也。上者，至尊而無以進也。洞者，至虛而¶
　無以間也。元者，至長而無以先也。此言道之體，卽經之體也。¶

元生九天。¶
　元爲造化之祖。元始謂之高上混洞太無元，靈寶謂之赤混¶
<pb:CK-KZ_JY008_02p031a>¶
　太無元，老君謂之㝠寂玄通元。此三元者，卽玄元始三炁。三¶
　炁生九炁，以成生神九天。是三炁爲天地之尊，九炁爲萬物¶
　之根也。¶

炁祖太無，眾風𦙍玄。¶
　玄元始炁，生於太無，乃炁之祖根也。風者，炁也。眾者，多也。混¶
　洞太無元之炁，九萬九千九百九十億萬炁。赤混太無元之¶
　炁，九萬九千九百九十九萬炁。㝠寂玄通元之炁，九萬九千¶
　九百九十九萬炁。蓋萬炁根於九炁，九炁始於三炁，是三炁¶
　九炁爲眾炁之祖，則眾炁豈非三炁九炁之𦙍乎。𦙍者，嗣也，¶
　續也。言嗣續玄炁，於不已也。又高上虛皇君有曰：『眾風允玄，¶
<pb:CK-KZ_JY008_02p031b>¶
　人鼻之炁也。』　以上四句，言炁之生生無量，以明大道之原。¶

玄曾絕㪚，四淸撫閒。¶
　玄曾，九玄七祖，乃陰炁之根也。絕㪚者，眞一之元藴崇，則陰¶
　根蕩絕，四炁朗淸矣。撫閒者，閒卽虛也，心本虛閒，無如擾之，¶
　若牛毛而閒亡矣。能修大洞，則掃除一切，歸其湛寂之常，則¶
　閒復爲我有。撫之者，翺玩高明希夷皓素正。猶金翅飛空，前¶
　後無際，不依於虛，而又不墜於虛，悠然自得矣。又高上虛皇¶
　君有曰：『四淸撫閒，乃鼻下口上之間也。當令鼻炁恆閒，又當¶
　數加手按。』¶

帝一上景，連眾攝煙。¶
<pb:CK-KZ_JY008_02p032a>¶
　炁中有神帝一，爲上景之神。能統眾炁，能攝諸煙。煙乃炁之¶
　微者也。炁從神，猶之雲從龍也。¶

長契一運，七世投閒。¶
　世有世運，名世必待昌期。道有道運，眞人亦因良㑹。契運而¶
　修，則度已度先，逍遥無盡。一運者，太虛之妙運也。投閒之閒，¶
　卽撫閒之閒。人果能閒寸心中，乾坤萬里關元内，日月雙丸，¶
　靈明廣大，何所不容，何所不納哉。七世曾玄，皆作我閒中閒¶
　客矣。兩閒字宜玩。¶

　以上六句，言絕㪚玄曾，投閒七世，帝一之福，榮於祖先也。¶

託靈屬命，返華自然。¶
<pb:CK-KZ_JY008_02p032b>¶
　凡人之性命，必知其所止。莊子曰：『吉祥止止。』止之爲義大矣。¶
　託靈屬命，言性命所止之處也。其道莫過於帝一。人性有欲¶
　則雜，雜則難一矣。託屬於帝一之道，則自能無妄，無妄則無¶
　二，眞體堅完，精華自返，不待外求矣。¶

冺邈流輝，六曜沈遷。¶
　輝，卽十華之輝也。冺，言無跡。邈，言幽遠。天帝光明，熾盛踰於¶
　日月星。然其光究非日月星之光，明亦非日月星之明。所以¶
　流輝冺邈之中，玄遠幽深，微妙而不可測也。其輝湛寂圓明，¶
　普周法界，六曜之光視此，不啻中夜一孤燈耳。沈遷，言其光¶
　沈而不揚也。舉南斗以槪其餘也。又有云：沈者，滅也。北斗落¶
<pb:CK-KZ_JY008_02p033a>¶
　死，南斗註生，旣超生死之表，六曜亦無庸遷轉其籍也。¶

凌梵御暉，西華彰安。倂編帝簡，盡得解源。¶
　玉帝諱逢凌梵。御暉者，言降其神光也。白帝諱彰安，字西華。¶
　編者，符籍也。言帝簡其符籍，而削其輪轉之源也。　以上八¶
　句，言性命歸眞返華，流輝解源，帝簡眞福，榮於自度也。¶

胎田邃路，世發玉蘭。靈光八輝，混生萬神。¶
　胎田，仙胎所結之處。邃路，言其深奧也。金丹無種，惟以心栽。¶
　帝一歸眞，玉蘭世茂，靈光㪚其八輝，萬神爲之稱慶，此總言¶
　證道之符也。是爲第一。¶

　紫虛魏祖元君疏曰：『大洞仙經，以神會道，以道會眞。經中諸¶
<pb:CK-KZ_JY008_02p033b>¶
　神，乃元始之分靈，九天之上聖也。䖍誦是經，則神明生於密¶
　戸，紫炁貫於黃庭，默運潛施，轉關易紐，閉者開而滯者通，枯¶
　者潤而槁者津，精和炁和，人和天和，不止變其質，而且生其¶
　智，遂得透入重玄，歸根帝一，是此經者乃以元始之神爲學¶
　者，點靈撥機，參玄悟聖之書也。以天濟人，以道消塵，從無入¶
　有，從有歸玄，十信以立其因，十善以修其業，以及十華十德¶
　十仙十眞，妙行大全，升於六位，而爲大洞帝一尊君，皆仙經¶
　之妙用，元始之神功也。故此經誠爲修眞之寶筏，首章明其¶
　大略，而原其炁之所生，神之所結，以開大洞仙經之奧。』¶

**** 上皇玉虛君道經第二¶
<pb:CK-KZ_JY008_02p034a>¶

元始天王曰：王虛順玄歸，¶
　順者，安也。悅也，九天之音謂。泥丸曰玄歸。¶

天晨金霄遊。朗朗生帝景，歘爾駕玉洲。¶
　上皇玉虛君有曰：『帝一有雌雄之道，天晨爲雌，金霄爲雄。玉¶
　洲，玄洲也。』¶

左攝始童神，¶
　始童，太微小童也。東方靑帝，主肝部三魂。¶

右命起常扶。¶
　帝卿，一名起非，一名常扶。西方白帝，主肺部七魄。¶

明眞煥九霄，¶
<pb:CK-KZ_JY008_02p034b>¶
　九帝尊神，名明眞。九霄，謂九宫，言光明煥照於九霄之上也。¶

三日映玄敷。¶
　白元君，名朱晶，故曰三日。玄敷，帝座也。以眞火照映於帝之¶
　座也。¶

干景併生矜，¶
　太微小童，名干景精，字會元子。矜，惜也。愛而助之也。¶

内有幽寥無。¶
　帝皇太乙，名重㝠空，字幽寥無。¶

令我得長年，千劫始一周。黃籙保德刅，¶
　黃籙者，帝之金簡也。德刅，九天臺名也。¶
<pb:CK-KZ_JY008_02p035a>¶

披錦入神𨚑。¶
　神𨚑，天谷也。¶

太乙務命根，¶
　太乙，尊神，名務猶收。務命根者，堅而守之也。¶

公子召合符。¶
　無英公子，名玄充叔，字合符子。¶

十回度初心，得入大信根。¶
　十回，十過也。¶

　紫虛魏祖元君疏曰：『信爲入道之根。此章首度其初心，以入¶
　信。而信有不同。信小乘者，小信也。信大乘者，大信也。經分三¶
<pb:CK-KZ_JY008_02p035b>¶
　段解。玉虛君之在玄歸也，雌雄生其帝景在玄洲也，諸神輔¶
　其長年在神𨚑也。太乙公子務守其命根焉，隨所至而陶鑄¶
　之，大信安得不入哉。此道君安鎭三淸之道，三淸卽三田也。¶
　三田空廢，則萬神紛飛，大道隳矣。玄歸，玉淸也。玄洲，上淸也。¶
　神𨚑，太淸也。天神遊衍，三田充實，千劫長年。顧道之所重，尤¶
　在命根。命根者，道之元也。不得命根，道無由進。太乙尊神以¶
　坎中一畫之眞陽，作乾健乘龍之聖體。由是初心入信，爲學¶
　道第一義。』¶

**** 皇上玉帝君道經第三¶

元始天王曰：玉帝玄上旙，¶
<pb:CK-KZ_JY008_02p036a>¶
　皇上玉帝君有曰：『玉帝有玄上之旙，一名返華之旙。乃玉帝¶
　之旌節，招眞之號令也。』¶

制命九天階。¶
　以此旙制命九天之階級，徵召四海五岳之神王。¶

七覺乘妙道，¶
　七星佈氣於人，在心則爲七竅，故曰七覺。又曰悟爲七覺，迷¶
　爲七情。¶

歡熙神風回。¶
　歡熙，悅和也。神風者，一身之炁也。¶

飈燦北停華，¶
<pb:CK-KZ_JY008_02p036b>¶
　飈燦，日魂，名停者，留也。¶

紫英唱東隈。¶
　紫英，神名。東隈，猶言東隅，乃發生之地也。¶

琳和九霄外，玉符徵太微。¶
　正一右仙，名琳和。太微，卽小童君。¶

三素生泥丸，發耀金靈輝。¶
　兩眉中間卻入三寸，爲泥丸，乃萬神出入之所，三素老君罕¶
　張上居此。十華之中，金華最貴。金靈輝者，乃金華之妙炁也。¶
　煉炁成金，耀明三素矣。¶

老君罕張上，守衞死節機。¶
<pb:CK-KZ_JY008_02p037a>¶
　機者，脉絡也。機動炁行，炁隨機止，故須守之。¶

十善生玄中，度厄而自然。¶
　十善與十惡相反。玄中，道中也。有無，玄妙之中也。¶
　紫虛魏祖元君疏曰：『此章所重，在於七覺。七覺者，善之本也。¶
　七覺旣乘妙道，神風始得迴旋。琳和、太微以及老君三素諸¶
　神，皆神風中混合，變化之靈也。而神風實因妙道而致。覺者¶
　虛也，道亦虛也，以虛養虛，微妙自生，歡熙之所由兆也。此章¶
　爲玉帝命靈之道。玉帝爲七覺之王，乘妙道而百靈肅肅，萬¶
　炁雍雍，帝心所敷，十惡自絕，而十善自生矣。』¶

**** 上皇紫晨君道經第四¶
<pb:CK-KZ_JY008_02p037b>¶

元始天王曰：太冥絕九玄，洞景寄神通。¶
　上皇紫晨君有曰：『太冥在九天之上，謂冥炁遠而絕乎九玄¶
　也。洞景者，洞陽之館，爲神明寄跡之所。通者，變化莫測也。』¶

玉帝乘朱霄，¶
　玉帝乘迴風而御朱霄，以統御萬天也。¶

綠霞煥金墉。¶
　霞乃日之流輝，映於雲炁。此乃太冥之光所映，故其色綠。墉，¶
　城也。¶

上館雲珠内，仰接無匁峰。¶
　雲珠者，五雲之珠，乃雲母也。時吐妙雲，流映上館。無匁峰者，¶
<pb:CK-KZ_JY008_02p038a>¶
　玉京山之最高峰，喻人泥丸之頂。可上接玄虛太漠之鄕也。¶

靈關太漠下，¶
　靈關者，神炁之宅也。太漠者，太淸之外也。¶

靄沬竟沖空。¶
　靄者，火之餘。沬者，水之餘。言水火微妙之炁液，薰蒸而上沖¶
　也。¶

冥化混離坎，¶
　冥化，冥然而化，言水火相融也。¶

玄玄叔火王。瑋寂高同生，¶
　上元玄父名叔火王，字左回明。上元玄母，名高同生，字右回¶
<pb:CK-KZ_JY008_02p038b>¶
　光。瑋寂者，玄牝之門也。¶

無極保谷童。¶
　無極，無盡也。保谷童，元君精魂之名。¶

圓塗無礙滯，¶
　圓塗，乃眞中之一竅。無礙滯者，三宫升降，往來不息也。¶

綺合有九重。¶
　紫晨君有曰：『玉津天中有綺合臺，下有萬津之海，其水波湧，¶
　如連嶽焉。』又有云：『綺合九重，乃混合九宫之義。』¶

南拔七祖根，西解累劫凶。¶
　南謂朱陵，煉度之府。西謂金母，流雲之宫。¶
<pb:CK-KZ_JY008_02p039a>¶

體矯萬津波，神王攝十方。¶
　體矯，乾健之體也。性海澄波，眞身特露，其象如此。神王者，言¶
　帝君爲萬神之主，非指飛天神王也。攝者，統也，收也，言其威¶
　力也。¶

大歸返胎轅，¶
　大歸，還丹也。胎者，聖胎也。轅者，眞炁不息之隃。¶

三合乘天龍。¶
　三合者，精炁神三上藥也。合三藥而成丹，可乘天龍而上昇¶
　矣。¶

　紫虛魏祖元君疏曰：『此章分三段解。天中太冥之鄉，玉帝君¶
<pb:CK-KZ_JY008_02p039b>¶
　之所御也。綠霞煥於金墉，雲珠流於上館，天宫妙境，仰接高¶
　峰，此神通之在洞景者然也。其神炁之宅，在靈關一竅，坎離¶
　冥化，以至綺合九重，此神通之在靈關者然也。由是拔祖根¶
　而返胎轅，則功普陰陽矣，此紫晨混化離坎之道。洞景，離宫¶
　也。靈關，坎府也。冥化離坎，而胎轅可返矣。雖坎離並舉，而靈¶
　關之道，尤經所重。靈關非有非無，在太漠之下，以有守之則¶
　側，以無守之則𣣱，惟以道而守則圓塗無礙，而體矯津波矣。¶
　所謂道守者，守而不守，不守而守，靈光煥照，内外雙冺，爲十¶
　華飛度之基。』¶

**** 太微天帝君道經第五¶
<pb:CK-KZ_JY008_02p040a>¶

元始天王曰：太微天帝宫，¶
　太微非星垣，卽《玉皇經》所云太微玉淸宫也。¶

八浮入雲營。¶
　太微天帝君有曰：『九天眞人呼風爲浮，八浮猶言八風，卽迴¶
　風也。營，聚也。雲營，雲炁之所聚，喻泥丸也。』¶

神宗理靈[⺭*禁]，¶
　中央司命丈人，一名神宗，心之主也，靈[⺭*禁]，胸[⺭*禁]也。言五神之¶
　中，又以心爲主也。¶

龍山秀玉京。¶
　龍乃木類，木主東方龍。山，東山也，乃玉京之山也。¶
<pb:CK-KZ_JY008_02p040b>¶

金房鬱明霞，¶
　金房在西，言金氣化爲明霞也。¶

九戸朗高瓊。¶
　心有七竅，以應七星玄牝，以應輔弼，故曰九戸。言九戸之瓊¶
　光，朗然而高明也。¶

黃庭涉北元，¶
　黃庭，中黃也。涉者，土德厚，則能振河海而不洩矣。¶

元父左回明。¶
　上元元父字回明。¶

朱晶啟明師，幽寥登上淸。¶
<pb:CK-KZ_JY008_02p041a>¶
　右白元洞陽君，名朱晶。白素右元君，名啟明。師幽寥，卽帝皇¶
　太乙之字，乃本命之神也。¶

四玄秉元禁，長保五帝城。¶
　四玄者，靑龍、白虎、朱雀、玄武也。秉禁者，四靈禁制之謂也。五¶
　帝城，謂五臟。¶

　紫虛魏祖元君疏曰：『此章分二段解。天人高居太微，翺玩神¶
　營，於山見龍山之高，於房見明霞之鬱，九戸高瓊，朗然内映，¶
　此太微靈[⺭*禁]之所寄，乃内院之莊嚴也。而其道尤在黃中通¶
　理，鎭攝北元，元父朱晶，相爲佐理。於是四玄秉禁，長保帝城，¶
　乃外天之壯麗也。此爲太微迴黃之道，言迴八風之炁，而抱¶
<pb:CK-KZ_JY008_02p041b>¶
　黃華也。夫五炁施行於天，而土德最貴。眞土之炁，不落五行。¶
　徧於虛空。天眞皇人謂之太乙眞土。所以持護丹元，拱衞萬¶
　天者。此其爲大道之根，十華之祖也。』¶

**** 三元紫淸君道經第六¶

元始天王曰：紫淸太無中，¶
　紫淸，天，處太無之中。¶

三元上景衢。¶
　紫淸君有曰：『三元之炁，在上景之衢。三元者，指玄、元、始三炁¶
　也。』¶

秀朗大寶輝，¶
<pb:CK-KZ_JY008_02p042a>¶
　紫淸君有曰：『秀朗，乃玉淸天中臺名。大寶者，蓋指蒼胡寶珠¶
　言。』¶

昭昭扇帝敷。¶
　昭昭，顯著也。扇，動也。帝珠朗耀於帝座也。¶

伯史啟三素，¶
　命門黃庭元王君始明精，名伯史原，其氣在下。三素老君之¶
　炁在上。啟者，闢其路，使相通也。¶

帝靈登玉虛。¶
　帝，卽帝一。登玉虛者，達於泥丸也。¶

慶炁育五雲，¶
<pb:CK-KZ_JY008_02p042b>¶
　慶炁，吉祥之炁也。五，指五臟，言吉祥之炁生於五臟，而成雲¶
　也。¶

司命理明初，¶
　司命，心宫神，名曰理明初，主典年夀長短之期。¶

十華妙行仙，¶
　十華，十方光華也。學者眞歸帝一，道契重玄，則其元神得通¶
　三境玉虛之炁，招芳擷秀，而十華圓滿，從此進修妙行，位證¶
　十仙。¶

制魔生六明。¶
　六根生六塵，人能消其塵，斷其根，則爲六明，而六洞之魔可¶
<pb:CK-KZ_JY008_02p043a>¶
　制矣。¶

　紫虛魏祖元君疏曰：『此章一炁說下，紫淸以蒼胡頡寶昭明¶
　於秀朗之臺，伯史爲之啟三素之途，帝一爰是登玉虛之位，¶
　五雲流慶，司命贊揚，十華具而妙行成矣。夫十華者，三境玉¶
　虛之妙華也。先天之炁，無色。而無色之色，乃爲眞色。眞色所¶
　敷，煥耀於太初，流輝於無始，是非色界之祥光，乃眞空之慧¶
　彩也。此爲紫淸三昧，玄珠之道。道君智慧，如日洞照玉虛，吞¶
　鑠無際，精明所攝，十華自通。以上紫晨、太微、紫淸三章所證，¶
　同在十華。』¶

**** 眞陽元老君道經第七¶
<pb:CK-KZ_JY008_02p043b>¶

元始天王曰：眞陽帝賓老，受事會玉皇。¶
　元老玄一君有曰：『眞陽，上淸之館名。按正一左仙仲成子，一¶
　名帝賓，受事於玉皇，如眞陽之上朝泥丸也。』¶

滅魔除穢尸，¶
　魔者，六天洞魔之炁。尸，三尸也。滅之除之，而陰炁廓淸矣。¶

百司詣絳宫。¶
　心爲絳宫，百關之神咸詣此聽命。¶

逸宅丹玄内，¶
　元老玄一君有曰：『逸宅者，眞炁之明堂也。丹玄，指泥丸之所。』¶

五炁結十方。¶
<pb:CK-KZ_JY008_02p044a>¶
　五臟眞炁，流徧十方，如所云五雲浮蓋也。¶

七轉司命至，¶
　七返丹成，則司命自至。¶

三回召仙公。¶
　三合成音，以召仙公，仙公卽無英白元諸神也。¶

泰山主鬼者，急校三官中。¶
　泰山主者，東岳也。校籙籍於天地水三元之宫，以削其鬼根¶
　也。¶

十德初成基，同飛七覺元。¶
　十德者，用德合體，進德坦平，成德廣大，智德内淸，慧德發光，¶
<pb:CK-KZ_JY008_02p044b>¶
　明德圓華，靈德普應，玄德大方，大德自然，普德濟攝也。十德¶
　旣備於是司命，仙公諸神同朝絳宫，而昇崑頂矣。崑頂者，七¶
　覺之元也。¶

　紫虛魏祖元君疏曰：『此章分三段解。元老受事，玉皇滅魔除¶
　穢，廓淸陰翳，百司之神無不詣絳宫而聽命，此明神之有主¶
　也。而其逸宅丹玄，五炁結於十方，明炁之有統也。七轉三回，¶
　而主鬼者，亦至解陰魔而十德成基，神炁之應也。夫人之元¶
　精元明，具於絳宫，而其根則在泥丸。精明之著謂之德，精以¶
　湛智，明以瑩覺，十德乃全，此爲元老洞理覺元之道也。』¶

**** 上元太素三元君道經第八¶
<pb:CK-KZ_JY008_02p045a>¶

元始天王曰：太素三華炁，¶
　太素君有曰：『太素三元宫中，有三華之炁，生於自然。蓋言精¶
　炁神之華也。』¶

晨燈廣靈堂。¶
　按三元君曰：『晨燈者，玉眞天中明炁之光，洞照於三元之臺¶
　者也。廣靈堂，上淸之房名。兆能存雌一於夙夜，誦洞章及萬¶
　徧者，則太微小童負五圖於帝側，絳宫眞人承五符於胎尊，¶
　合變於三素之炁，得形於晨燈之光，而終身不亡矣。』¶

玉京表玄籍，¶
　玉京，諸仙玄籍之所在。¶
<pb:CK-KZ_JY008_02p045b>¶

守命孩道康。¶
　《大丹隱書》有云：『命門桃君者，攝稟炁之命，乃始炁之君也。還¶
　精歸神，變白化靑，合規挺矩，生玄肇冥，天地之資元，陰陽之¶
　靈宗，金門玉闕房戸之室，並制命於桃君之炁。其名曰孩道¶
　康，一名命門，一名胞根。』¶

回風㪚萬魔，¶
　風，炁也，卽光也。人兩目爲身之日月，以兆日月之光，迴抱神¶
　炁於丹田，則可以㪚萬魔而立命。¶

金符召廣鄕。¶
　廣鄕，北陰之鄕也。於神爲腎，金符召之，使陰爽皆得超生。腎¶
<pb:CK-KZ_JY008_02p046a>¶
　屬水，金能生水，故也。¶

輔衞地戸内，保此長生王。¶
　按中央司命丈人，爲帝君五符之神，故曰輔衞。晨治幽極宫，¶
　在兩眉間之上一寸。夕治地戸，在外腎之閒。¶

轉入十仙門，八景齊洞陽。¶
　十仙門者，無礙門，定觀門，眾妙門，希夷門，自在門，長生門，進¶
　仙門，飛仙門，登眞門，眞一門也。八景者，人身有三部八景之¶
　神。三部，上田，中田，下田也。三部各有八神，合二十四神，以主¶
　一身之門戸。洞陽者，日之上館。立夏之日，止於洞陽宫。此言¶
　周身之神炁，如日之止於洞陽也。¶
<pb:CK-KZ_JY008_02p046b>¶

　紫虛魏祖元君疏曰：『此章一理貫下，人之神炁恆趨於外，惟¶
　神風能迴抱之。神爲炁母，炁爲神子，母迴而子從，神炁混融，¶
　陰魔蕩㪚，可以成丹，可以脫化矣。孩道康，命門之主也。迴抱¶
　眞一，聚三華之炁，入晨燈之堂。金符保長生，八景齊洞陽，恢¶
　恢乎登十仙之門有餘矣。此爲太素晨燈之道。晨燈之輝，不¶
　止昭宣於廣靈，幷能朗徹於地戸，陰陽齊度，其道神矣。』¶

**** 上淸紫精三素君道經第九¶

元始天王曰：紫精毓華林，¶
　按三素君云：『上淸紫精天中，有樹名毓華林，其葉似竹而赤，¶
　其花似鑑而明，其子似李而無核，食其葉而不饑，食其花而¶
<pb:CK-KZ_JY008_02p047a>¶
　不死，食其實而飛仙。所謂絳樹丹實，色照五臟者也。』¶

長眠太無外。¶
　眠者，冥息，正定也。太無外者，虛寂之鄕也。¶

玉房生寶雲，¶
　三素君有曰：『上淸玉房生七寶之雲，雲色七重。其氣九扇，惟¶
　童子辟非、童女宣彌，得乘此寶雲，上玉淸之天。』¶

九扇胞胎内。¶
　九扇猶言九炁也胞胎謂靈胎非結節之胞胎也¶

帝賓奉玉符，三光回紫蓋。¶
　帝賓，見前。三光者，於天爲日月星，於人則爲兩目與天目也。¶
<pb:CK-KZ_JY008_02p047b>¶
　回者，回光返視。紫蓋者，頂中華蓋也。¶

蒼玉斌來生，衞此長夜㑹。¶
　蒼玉產於黑水，水之精也，喻節中黑炁君也。黑炁君名斌來¶
　生，守衞九腸之口、幽冥之所，故云長夜㑹。¶

五靈度符籍，九統合九光。¶
　五靈，五神也。太乙主生，司命主命，無英主精，白元主魂魄，桃¶
　康主神靈。人有五符五籍，五神執之，而稟於帝君。故曰度九¶
　統，分九方。始靑，太靑，始丹，太丹，始素，太素，始玄，太玄，大梵諸¶
　霄也。九光，見前。¶

三玄出太淸，紫陽發萬生。¶
<pb:CK-KZ_JY008_02p048a>¶
　三玄，太玄，重玄，玄一也。紫陽者，陽至於極，其色正紫，謂丹元¶
　也。發萬生，萬炁齊生也。¶

玄精育九靈，元父結胎仙。¶
　玄精，玄液也。曲水天開，玄精流潤，而育九靈。九靈者，一曰天¶
　生，二曰無英，三曰玄珠，四曰正中，五曰子丹，六曰回回，七曰¶
　丹元，八曰太淵，九曰靈童。又絳宫亦謂之九靈之宫，元父卽¶
　上玄元父高同生也。胎仙者，聖胎胚藴中生赤子也。胎仙有¶
　炁而無息。¶

　紫虛魏祖元君疏曰：『此章分二段解。紫精道在太無，而正定¶
　於其中。玉房寶雲，胞胎九扇，太無之炁也。奉玉符者，帝賓衞¶
<pb:CK-KZ_JY008_02p048b>¶
　長夜者，蒼玉太無之神也。於是五靈九統，三玄九靈，無不各¶
　極其道，而贊化焉，胎仙有不結乎。胎仙之道非一，以精炁爲¶
　胎，神識爲仙者，結之小者也。以大洞爲胎，帝一爲仙者，結之¶
　大者也。此太無之胎也，超超乎其上矣。是章爲三素胎仙之¶
　道。』¶

**** 靑靈陽安元君道經第十¶

元始天王曰：靑靈扇八炁，鼓輪三華城。¶
　靑靈君有曰：『靑靈者，眞人之位號。八炁，雲色之相沓也。三華¶
　城者，精炁神所聚之所也。鼓輪者，靑靈之炁，鼓動發生也。』¶

拔此胞胎結，七祖受福生。¶
<pb:CK-KZ_JY008_02p049a>¶
　人生胞胎中有十二結節，盤固周身，致生諸病，老死之苦。兆¶
　能解其結，則求死不得也。胞之上部四結，一泥丸，二口中，三¶
　頰中，四目中。中部四結，一五臟，二太倉，三大腸，四小腸。下部¶
　四結，一膀胱，二陰中，三穀道，四兩足。¶

宿對滅五道，¶
　宿對，𡨚對也。五道，謂人、修羅、地獄、餓鬼、畜生也。宿對旣消，五¶
　道目滅矣。¶

常守帝一營。¶
　雌一，雄一，帝一，爲三一。惟守帝一者，尊大洞也。營者，帝一所¶
　安之處也。¶
<pb:CK-KZ_JY008_02p049b>¶

公子執五符，¶
　《大丹隱書》曰：『左無英公子者，結精固炁之主，三元上炁之神，¶
　故執五符，以招集魂神也。』¶

太乙居紫房。¶
　《大丹隱書》曰：『太乙者，胞胎之精，變化之主，常居紫房，以掌仙¶
　籍。紫房者，太極九宫之一也。』¶

三合地戸下，拔命玉帝宫。¶
　三炁合德，故曰三合。地戸，指下田。玉帝宫，謂泥丸也。¶

少女郁墨子，衞兆七炁窗。¶
　斗中少女名太乙郁墨子，字天。凡人之耳目口鼻，五臟之門¶
<pb:CK-KZ_JY008_02p050a>¶
　戸也。其竅凡七，故曰七炁窗。¶

拘制盟血液，盈滿五臟充。¶
　九天眞男名拘制，字三陽。盟者，主也。¶

十眞登紫房，¶
　十眞者，精眞玄珠，炁眞玄力，神眞玄通，性眞玄一，元眞玄妙，¶
　命眞玄光，形眞玄全，德眞玄洞，道眞玄應，全眞太玄也。紫房¶
　見前。¶

帝子化金仙。¶
　皇一之女名上歸，字帝子。金仙者，赤子，乃金液所化也。又云：¶
　十眞道備，煉化紫金。¶
<pb:CK-KZ_JY008_02p050b>¶

白玉飛符招，引昇龍臺天。¶
　玉京符召龍臺，引昇龍變梵度天也。¶

　紫虛魏祖元君疏曰：『此章分三段解。靑靈者，八炁之王也。鼓¶
　輪三華，胞胎結解，七祖福生，而陰中之陰化矣。公子太乙，三¶
　合地戸，拔命帝宫，而陽中之陰亦化矣。於是少女衞七炁之¶
　窗，拘制盟五臟之液，證十眞而化金仙，厥有由也。夫道在帝¶
　一，一卽眞也。眞有十門，道無二致。以一應十，而十皆具一。以¶
　十歸一，而一皆含十，眞一雙融，一眞並著，大道全矣。此爲元¶
　君紫房煉仙之道，仙煉成眞，與三素同其功也。』¶

**** 皇淸洞眞道君道經第十一¶
<pb:CK-KZ_JY008_02p051a>¶

元始天王曰：皇淸與上淸，洞眞元老君。能生又能死，¶
　按皇淸洞眞道君曰：『皇淸者，上淸三仙皇之眞人也。洞眞者，¶
　上淸元老之君也。皇淸洞眞俱合生於太無之外，合死於廣¶
　漠之上，所謂生死者，隱顯之義也。』¶

三帝已含生。¶
　《靈寶經保命延生品》云：『妙無上帝，妙有上帝，混元大帝，三帝¶
　有萬變也。』¶

虹映上淸景，¶
　虹映，内景山名。虹者，丹炁如虹也。¶

玉華煥玉琳。¶
<pb:CK-KZ_JY008_02p051b>¶
　玉華，玉淸之玉華也。玉琳，卽發生内寶玉芝琅英也。¶

三途拔靈閣，¶
　三途者，天途爲上尸之道，色欲是也。地途爲中尸之道，愛欲¶
　是也。水途爲下尸之道，貪欲是也。靈閣，謂泥丸。¶

胞胎化兆形。¶
　胞胎，指聖胎。兆形，元神也。¶

日母解結仞，七祖罪超昇。¶
　洞眞道君有曰：『日母者，玉淸之老母，主胞胎之尊神也。名曰¶
　正薈條。兆能知日母之名，而與之映合，則胞結自解，七祖罪¶
　消。』¶
<pb:CK-KZ_JY008_02p052a>¶

　紫虛魏祖元君疏曰：『此章分二段解。皇淸洞眞，在無生無死¶
　之表顯，能生能死之化，有無自在。三帝含生，虹映玉華，言其¶
　莊嚴之殊麗。三塗旣拔，兆形自化。結仞解而七祖昇，言其玄¶
　應之無方也。此爲道君虹映内景之道，圓光萬丈，洞映上淸，¶
　胎化成神，而結自解。夫人身之結，莫甚胞胎。胞胎者，五陰所¶
　織，堅牢莫解，非得元始太無之炁點之，使熱者冷，濕者燥，則¶
　膠固終天矣。萬徧仙經，哀祈日母，庶得三塗冰釋，結仞峰摧¶
　也。』¶

**** 高上太素君道經第十二¶

元始天王曰：高上宴紫霄，五老輔玉根。太素拂渺景，¶
<pb:CK-KZ_JY008_02p052b>¶
　太素君有曰：『高上皇人，常宴紫霄之上。玉根，玉淸天中山名¶
　也，乃五老上眞之所治。太素眞人拂日月光華，於帝一之前、¶
　太乙天中，呼日爲渺景。景讀作影。』¶

合符帝一前。¶
　符，寶符也。¶

白帝皓鬱奬，¶
　《太上鬱儀文》云：『日中白帝，名皓鬱奬。』¶

回金太霞鄕。¶
　太霞鄕，天中之鄕也。言回金陽之炁，於太霞之鄕也。天中之¶
　鄕甚多，如上淸神女居五靈鄕，上淸眞女居九光鄕，太極帝¶
<pb:CK-KZ_JY008_02p053a>¶
　𡚱居三丹鄕之類。¶

度我死戸閉，拔出三途梁。¶
　三途見前。¶

十通由斯生，妙行由此興。¶
　十通者，始通，梵通，炁通，華通，力通，道通，靈光通，神通，帝心玄¶
　通，冥惠元通也。妙行，三千六百之功也。¶

洞明光景中，帝一眞玄玄。¶
　丹光四徹，故曰光景洞明。帝一尊君名父甯在，字合母精，其¶
　形如始生之嬰，身長四寸，所謂大洞胎始形之眞也。其道微¶
　妙，故曰玄玄。¶
<pb:CK-KZ_JY008_02p053b>¶

　紫虛魏祖元君疏曰：『此章前六句言太素之道，後六句言太¶
　素之果。太素宴於紫霄，而五帝輔之。拂渺景之華，回太霞之¶
　炁，採挹陽晶，以作道糧者也。度死戸而拔三塗，光景洞明，十¶
　通自證矣。大洞乃元始之法身也。修之者以智融相，以相冺¶
　智，玄力漸通，前際不生，後際不起，現在不動，而十通互用，玄¶
　一之妙至此而極。此爲太素洞明帝一之道。洞明者，以陽晶¶
　之炁育養其靈也。以上二章經，功爰在十通。』¶
<pb:CK-KZ_JY008_02p054a>¶

*** 　大洞眞言¶

大洞丹泓劾，惠臨惠臨。亶蚩亶蚩。元和元和，妙眞妙眞。吉盧吉¶
盧，軫蘭軫蘭。皇希皇希，燾盧燾盧。毓飛毓飛，薈蔚薈蔚。玄蓋玄¶
蓋，粗胡粗胡。神寶化身，周遍法界。¶
三界十方，光明無礙，大慈仁者。平護陶，平護陶。左攝蘇護謨，右¶
攝蘇蘇謨。天蓬天蓬，天猷天猷。黑殺黑殺，玄武玄武。叭吒叭吒，¶
鵬麟鵬麟。六目飛天，六目飛天。元威九目，元威九目。刹古刹古，¶
騤象黃林。飛龍飛天，無極玉龍。盤古開化，盤古開化。¶
三界十方，無極神王，大化身無量。隨願樗䝉，隨願樗䝉，決岑決¶
岑。大澍法霖，大澍法霖。救度眾生，保佑天心。天輪天輪，法部多，¶
<pb:CK-KZ_JY008_02p054b>¶
法部多。修修修修，轉轉轉轉，成成成成，昇昇昇昇。¶

洞淵天尊，大勅召攝。巴元醜伯，丹劉煙。負天擔力，石烱開全。反¶
三六目，元素忉利王。監醜朗馥。王穉豁落。神虞祈列。日支褒度。¶
皇王虎騎，兜垠大碧。[(一/口/睪)*(滅-氵)]䕫勒壘，唐嶷西天。岡音音刮，郭羅王龍。¶
願竺陀鬱繿，天王太極。灝穹幽淸，九素天魔。宸極大魁，斠元神¶
宗。橫天擔力，八威明王含太樞。太微五神，十天皇帝舉洞岡。舉¶
洞岡，舉洞岡，來救護。¶

天圖龍王，亢石金單。洞眞天丁，和神親纓。乘天元炁，金剛十力。¶
八方飛天，玉女温質。嚳師大翕，雷公月翕。日奔邱國，大一金童。¶
薈徯煈南，釋曇君九。泰元龍王，細石將軍。權連曼拏，鼐壺正一。¶
<pb:CK-KZ_JY008_02p055a>¶
功曹目烜，鼐[泰*累]玉壺。極淸天王，無量光明天。¶

虛空太靈，日月星君。天大神王，致穹。吳犀貉山，土皇地祗。山海¶
地神，鬼賓原陵。土壘涓始，吻噓風樞。太靈炎噓，域盧甝虞。鼊輪¶
端傑，太微紫微。孝春燧陽，蠡𧔞玄匃。丘蘭毗𣣱，丘蘭騤癸。一切¶
眞仙來救護。¶

*** 　釋音¶

亶：(丹。)蚩：(樞。)燾：(陶。)騤：(葵。)[(一/口/睪)*(滅-氵)]：(成。)斠：(角。)嚳：(穀。)南：(尋。)[泰*累]：(太。)甝：(酣。)鼊：(辟。)𧔞：(元。)¶
匄：(勾。)¶

<pb:CK-KZ_JY008_02p056a>¶
@fw1重刋道藏輯要¶

** 太上玉淸無極總眞文昌大洞仙經註疏卷中¶
　南嶽紫虛魏祖元君疏義古虞東霞錢　嶸集註¶
　　　　　　　　　　　隴干見曉慕　珍校梓¶

*** 序經¶

道言：爾時¶
元始天王，眉放靑毫，¶
　釋氏主性，道家主神。所以釋迦說法，眉放白毫。元始說法，眉¶
　放靑毫。¶

頂旋紫炁，萬華寶蓋，浮羅覆形，¶
<pb:CK-KZ_JY008_02p056b>¶
　紫炁，陰陽一氣之合也。結成萬華寶蓋，覆蔭法身，道體之莊¶
　嚴也。¶

玉光金霞，紆絢晃耀。¶
　如玉之光輝，金之霞彩，晃耀天人心目。¶

玉宸道君、太玄道父。稽首顒𥩟，願聽洞章。¶
　道君，靈寶天尊也。道父，威德自在天尊玄天上帝也。¶

**** 皇上四老道中君道經第十三¶

元始天尊怡然嘯咏曰：皇上超無景，¶
　皇，大也。上，高也。超乎無色之界，無色無光，謂之無景。又道中¶
　君云：『皇上四老眞人，在日中無影。』¶
<pb:CK-KZ_JY008_02p057a>¶

輪轉九曜生。¶
　道中君有曰：『皇上四老呼日爲九曜生，常乘明玉之輪，旋轉¶
　日中。』¶

迴風混帝心，¶
　迴風，所以聚其神也。帝心，天谷也，虛明之所也。迴風混於帝¶
　心，卽觀眞之妙道也。¶

八景運常甯。¶
　八景，見前。常，久。甯，安也。¶

廣霞參神天，¶
　道中君有曰：『廣霞者，玉淸天中山名，乃九曜之所出，五帝之¶
<pb:CK-KZ_JY008_02p057b>¶
　所司也。神天者，元神之所居也。』¶

五帝㪚日精。¶
　五帝，日中五帝君也。《度人經》赤景奔日之音云：『珠景外圓，中¶
　藏蘂淵。五帝絳闕，瓊池碧蓮，靑紫白黃，丹炁綿綿，下流爾身，¶
　錫以長年，卽㪚日精之義也。』¶

液逸玄中膜，¶
　逸，安也。津液灌漑，玄中之膜間也。¶

血凝五華平。¶
　五華，五臟之英華也。平，調和也。¶

體寶圓珠映，流曜瑩兆形。¶
<pb:CK-KZ_JY008_02p058a>¶
　體中之寶，卽胎元也。東華眞人呼日爲圓珠。映者，日光映發¶
　也。瑩者，潔白也。¶

號爲夀逸阜，亦曰澄潧渟。¶
　日中黃帝名夀逸阜，日中黑帝名澄潧渟。¶

俱滅三惡機，啟籍登太明。¶
　三惡，貪嗔癡也。太淸天中呼日爲太明。¶

令我保仙眞，仙綬披綠靑。¶
　玉帝錫以綠之綬。¶

解禍㝠途中，超福晨上靈。¶
　福，天福也。北斗第一九晨君，姓上靈，言削死于北晨也。¶
<pb:CK-KZ_JY008_02p058b>¶

度世登玉鄕，累祖返胎嬰。¶
　返胎更生也。¶

洞觀無礙空，始通生圓明。¶
　洞者，通也。無礙者，不爲形所限也。洞觀，爲十通之始，故曰始¶
　通。始通之生在于明，離色而觀明，其明乃徹。¶

驪珠湛方瞳，内外洞照淸。¶
　日月之景，外圓内方。人目中之瞳子，分其炁者也。能離色而¶
　照，則眞景露而瞳方，内外洞燭也。¶

　紫虛魏祖元君疏曰：『此章分五段解。皇上四句言，取九曜之¶
　明，以混帝心也。廣霞四句言，取五帝之精，以凝五華也。體寶¶
<pb:CK-KZ_JY008_02p059a>¶
　六句言，旣得其精明，於是圓珠映體，流曜瑩形直，自號爲夀¶
　逸阜、澄潧渟矣。與日同體，併與日同名，而太明之籍，有不登¶
　乎。以上言映日之道，下乃明其用也。解禍㝠途，超福上靈，返¶
　胎度世，始通生明，自得洞觀無礙矣。是章言修行首以觀入，¶
　證通亦以觀始。洞觀于外，先洞觀于内。觀無可觀，始得觀無¶
　不觀。琉璃地中一眼不設，而千眼具焉。爲道眼始通。此爲道¶
　君圓珠洞鑑之道。珠，性珠也。鑑于虛卽鑑于實，而靡所不燭¶
　矣。』¶

**** 玉晨太上大道君道經第十四¶

元始天王曰：玉晨九天司，¶
<pb:CK-KZ_JY008_02p059b>¶
　玉晨，見前。九天，卽生神九天也。¶

太上大道君。¶
　玉晨之位號也。¶

常保景化内，九回鏡中淸。¶
　景化，大化也。明堂爲明鏡宫，是玉晨所居。¶

解帶玉映室，乘素入四明。¶
　玉晨道君有曰：『玉映者，玉晨之宫名。四明，上淸玉帝之南門¶
　也。言乘八素之車，而入其門也。』¶

携提日中王，併羽月中晨。¶
　眞魂者，人之聖日，一名甲，一名烏精。出于陽炁之外，合于丹¶
<pb:CK-KZ_JY008_02p060a>¶
　母。携提者，顧復之也。眞魄者，人之聖月，一名庚，一名兎髓。出¶
　于陰氣之外，合于丹母。併羽者，左右之也。道君有云：『友日中¶
　之神王，併月中之高靈。』¶

太乙召天魔，帝君較萬精。¶
　天魔，六陰天宫之魔也。¶

拔遏死積炁，越度仙黃庭。¶
　言越度生死，而仙于黃庭也。¶

帝立三關上，八風舞神兵。¶
　三關者，上關泥丸，中關絳宫，下關炁海也。八風，八方神氣也。¶
　神兵，喻身中三萬六千神也。¶
<pb:CK-KZ_JY008_02p060b>¶

左抱福醴液，右提慶元瓶。¶
　醴液、元瓶，指兩腎言，故有左右之分。腎炁上通于耳，下實則¶
　上聰。¶

洞微無障玄，梵通生虛明。¶
　洞微者，言聽之微也。火燃于香，雪飄于水，定靜能聞其聲。此¶
　則更在聲之外者，故云無障。無障者，不爲聲之所隔也。玄梵¶
　者，音也。梵通生于虛明，不在耳根也。¶

貫顙聞十方，豁落一切聲。¶
　顙，額也。上窮圓頂，下盡方輿，一切音聲，無不洞徹。豁落者，豁¶
　然無間也。¶
<pb:CK-KZ_JY008_02p061a>¶

　紫虛魏祖元君疏曰：『此章分三段解。玉晨八句，道體也。太乙¶
　八句，道用也。洞微二句，道之所證也。玉晨常保景，化九回鏡¶
　中。鏡者，淸光圓滿，影來無跡，影去無痕，瑩虛耀白於無窮，故¶
　以爲喻。而解帶乘素，擕日羽月，皆言道君之自在光明也。由¶
　是拔遏死炁，越度黃庭，扇八風而舞神兵，左醴液而右元瓶，¶
　洞微無障，豁落十方。豁落者，豁然無間也。夫離聲而後爲聽，¶
　去耳而後爲聰，離之極而聽圓，去之至而聰滿，聰滿聽圓，乃¶
　爲梵通。通則是帝一之耳，非耳耳矣。此爲道君聖耳梵通之¶
　道。聖者，圓通之極致也。¶

**** 太淸大道君道經第十五¶
<pb:CK-KZ_JY008_02p061b>¶

元始天王曰：太淸浮絕空，¶
　太淸大道君有曰：『太淸天中有山，名浮絕，乃三天神王所治。』¶

三天寶神符。¶
　三天，淸微、禹餘、大赤也。¶

日中開五暉，¶
　日中有五帝，故云開五暉。¶

靑帝圓常無。捧籍登太明，¶
　《太上鬱儀文》云：『日中靑帝名圓常無，字昭龍韜。』太明，見前。¶

受籙金華樓。¶
　大道君有曰：『太淸之天有金華樓，諸受眞仙玉籙者，皆在樓¶
<pb:CK-KZ_JY008_02p062a>¶
　中。』¶

五臟植玉根，魂魄亦凝和。¶
　玉根，見前凝聚也。和，合也，言修魂而制魄也。¶

洞空淸淨玄，炁通生淸明。¶
　洞空者，無内無外，凝然虛寂，在太空之表，而得太空之地，謂¶
　之眞玄。於此調煉其息，息從空起，亦從空滅，淸淨自然，淸明¶
　聿生。¶

定和妙明覺，玄息自長生。¶
　惟定能和，惟和自定，定則明覺空妙，坐在立亡，玄息長生矣。¶
　鼻端觀白，尙克悟性，况帝一眞道，在息先者乎。¶
<pb:CK-KZ_JY008_02p062b>¶

　紫虛魏祖元君疏曰：『此章一氣貫下。太淸處浮絕之山，三天¶
　神符保之，奠其位也。靑帝捧籍，受籙金華，隆其秩也。五臟植¶
　玉根，魂魄亦凝和，正其命也。洞空淸淨，玄息長生，符其應也。¶
　蓋修道之要，莫先於息，息在能定，定則自和，和定之中，妙明¶
　自覺。妙者，空有不覊，自在圓通之謂也。此爲道君玄息長生¶
　之道。凡人以息生身，眞人以息生神。生身之息以身，生神之¶
　息以神，神定息和，則妙以生明矣。』¶

**** 太極大道元景君道經第十六¶

元始天王曰：太極元景王，三天攝神生。¶
　元景君有曰：『太極有元景之王，攝三天之神仙者也。』¶
<pb:CK-KZ_JY008_02p063a>¶

紫素翳鬱仞，安來上玉京。¶
　紫素左元君，名翳鬱仞，字安來上。玉京，頂中九宫之一也。¶

拔出五苦界，返胎七元庭。¶
　五苦者，色累苦，心受泰山地獄之報。愛累苦，神受風刀拷掠¶
　之報。貪累苦，形受摙山負石之報。華競累苦，精受塡作江河¶
　之報。身累苦，魂受吞火食炭之報。七元庭者，七覺之庭也。¶

九玄解重結，累祖落𡨚名。¶
　重結，生生之胞結也。¶

徘徊秀華下，俯仰邀五靈。¶
　秀華者，華蓋之臟也。五靈者，太乙居腦，總眾神也。司命處心，¶
<pb:CK-KZ_JY008_02p063b>¶
　納生炁也。桃康位臍，保精根也。無英居左，制三魂也。白元居¶
　右，拘七魄也。各有所司也。¶

兆身昇玉堂，五神迴孩嬰。¶
　玉堂，玉帝宫也。五臟之炁，化爲五神，卽無英、白元、太乙、司命、¶
　桃康也。迴孩嬰者，先天赤子之象也。¶

俱躋太漠外，養素朝圓明。¶
　元景君有曰：『太漠者，太淸之外也。太極眞人呼日爲圓明。』又¶
　太陽九炁。玉賢元君曰：『太漠者，胎神之所在也。』故太漠爲重¶
　玄之根，若胎開而明潔，則帝一之炁全矣。¶

洞虛淸淨和，華通引玄明。¶
<pb:CK-KZ_JY008_02p064a>¶
　洞虛與洞空不同。洞空者，息之空也，出入無著，通塞無礙，謂¶
　之洞空。虛者，味之虛也。化甘苦而歸淡，化淡而歸虛，味不在¶
　舌，亦不在物，亦不在舌與物之中間。淸淨不染，舌根自和，華¶
　液通而引玄明矣。玄者，色也，北方之水也。爲天一之水，故明。¶

䑛鍊五芽珠，含善味長生。¶
　五芽，卽五臟之華。華結爲珠，珠中神水自灌靈根，非善味乎，¶
　安得而不長生乎。¶

　紫虛魏祖元君疏曰：『此章太極八句，言大道元景之王，同紫¶
　素左元君，拔苦落𡨚之功也。徘徊六句，言兆身之邀五靈，迴¶
　孩嬰，躋太漠，而朝圓明之事也。洞虛淸淨，善味長生，舌華由¶
<pb:CK-KZ_JY008_02p064b>¶
　是而通。夫人以味生，亦以味死。味造百千之業，以致輪迴。帝¶
　一大道君一洗而無之，身虛性虛，而神亦虛。味能養實，不能¶
　養虛，味於何有乎。太虛之中，養出眞水，以灌靈根，則五芽自¶
　生矣。此爲太極養素通華之道。舌根於心，心以恬素養其舌，¶
　舌以玄明潤其心，左金津，右玉液，味之至善者也。』¶

**** 皇初紫靈元君道經第十七¶

元始天王曰：皇初紫炁中，暉光鬱霄明。¶
　紫靈元君有曰：『皇初紫元之天，常有暉暉之光，鬱鬱如薄霞¶
　焉。』¶

三天煥九景，離合億萬生。¶
<pb:CK-KZ_JY008_02p065a>¶
　三天，三炁也。三炁生九炁，光景煥耀，長春不夜。離合者，離則¶
　爲九，合則爲一。離合之中，兆身億萬之炁，於是乎生。¶

披朱巾綠霞，上回寒童靈。¶
　元君身披朱衣，首巾綠霞，上於寒童之山。¶

拔出五苦毒，超形過始靑。¶
　五苦，見前。東方曰始靑天。超越始靑之天，則三災不及，安穩¶
　淨明矣。¶

白素啟蕭仞，金門衞朱兵。¶
　白素右元君，一名啟明蕭仞，字金門上。衞朱兵者，神鋒透露，¶
　慧以全命也。天中之用，多以火雷，以火發兵，亦以火名。火能¶
<pb:CK-KZ_JY008_02p065b>¶
　消穢，猶之洪爐不著蚊蚋也。¶

七祖積尸結，一化百惡傾。¶
　尸結者，尸炁結節也。化者，化陰歸陽也。¶

受福東霞室，返胎朱火庭。¶
　東霞室，靑華長樂宫也。朱火庭，朱陵火府也。¶

洞靈淸淨行，力通自沖明。¶
　洞靈，命之至也。精炁渾融，胞胎結解。易骨易髓，而頑者自靈，¶
　由是得淸淨。力通，沖和明達矣。¶

淨眞手握斗，足躡九元星。¶
　旣淨且眞，浩然獨存。故能持其綱紐，握斗躡星。如中黃太乙¶
<pb:CK-KZ_JY008_02p066a>¶
　君，左手把七星之柄，右手把北晨之綱。北極大帝乘斗車，履¶
　三台，具自在神通之義。¶

揮執天地關，¶
　不惟星斗可躡可握，且天地之關，亦得而揮執之。皆言陰陽¶
　在手，造化由我之意。¶

精神生命根。¶
　造化由我，力通無礙，以精神生於命根故也。命根者，玄牝之¶
　門也。¶

　紫虛魏祖元君疏曰：『此章分二段解。紫靈元君以三天而煥¶
　九景，億萬神炁離合自生，於是拔五苦，超始靑。白素右元君¶
<pb:CK-KZ_JY008_02p066b>¶
　亦爲之衞朱兵焉，東霞之福自此而受，朱火之胎自此而返¶
　矣。洞靈力通，把握揮荷，飛步蹻躡，往來指揮而無礙者，形之¶
　化也。然皆運用於沖明眞淨之中。浮雲無心，龍吟則起。以自¶
　在力，行自在行，爲調爕之大用，實性海之一漚耳。此爲元君¶
　命根，洞靈之道。人身五陰，盡則命靈。命靈則自生神力。以五¶
　行之身，運五行之化，有如是之，不可量者。¶

**** 无英中眞上老君道經第十八¶

元始天王曰：无英眞上玄，玄中元素氣。¶
　眞上老君有曰：『老君處上眞之宫，領五帝之籍，解兆五符於¶
　重結，化兆五神於胎骨，常遊紫房明堂之内。玄卽道也，包含¶
<pb:CK-KZ_JY008_02p067a>¶
　萬炁。蓋有三元三素，爲之始也。三元見前。素謂紫素、黃素、白¶
　素也。』¶

寄頻擕運珠，渾化啟明日。¶
　太乙尊神，一名寄頻。絳宫中一元皇丹元君，名神運珠。白素¶
　右元君，卽啟明蕭仞。言三神共混化於太陽之中也。¶

正一左右仙，長扶靈虛室。¶
　正一左仙，名帝賓。正一右仙，名琳和。長扶者，扶佑之也。靈虛¶
　室者，絳宫也。¶

兆有五符籍，合仙得眞一。¶
　五籍者，長五寸，廣一寸，白簡黑書，載人之姓名。五神執之，稟¶
<pb:CK-KZ_JY008_02p067b>¶
　命於帝君，以削死者也。五符者，長一寸，廣五分，白簡靑書。以¶
　上生者也。合仙，運數合仙也。眞一者，不有不無，眞常之道也。¶

魂生太無中，魄伏五道密。¶
　此魂乃修士之天魂也。非世人之三魂，所謂胎光、爽靈、幽精¶
　者也。天魂生於太無之中。天魂旣生，地魄卽伏，五臟之炁始¶
　得密而不疎。地魄者，七魄交并之名也。¶

世世解𡨚結，七祖絕滯塞。神風吹胞樹，根葉已斷絕。¶
　《度人經》云：『神風靜嘿。』蓋神風出於橐籥，以鼓扇生化者。胞樹，¶
　胞胎尸血之根也。¶

胎中眾鬼殃，五符閉地結。¶
<pb:CK-KZ_JY008_02p068a>¶
　胞胎之結，純乎陰炁，故曰眾鬼。五符之炁，吞之長生，所以能¶
　閉地戸。結卽十二結也。¶

長爲神眞仙，應化續萬億。¶
　旣爲眞體，依體起用，自能應化，而續萬億之功也。¶

洞眞淸淨身，道通自然質。¶
　洞眞者，我之命元，與造化之天元相爲流通，則法身可證，而¶
　通自然之質矣。自然者，見於面盎於背，不言而喻之妙也。¶

眞應化現相，不動住黃室。¶
　具無邊法體，卽具無邊法相。靜而能應，不以跡求。故雖示現¶
　多方，而眞一之主，常住黃室而不動，如寶珠無心而發光，天¶
<pb:CK-KZ_JY008_02p068b>¶
　鼓無心而發聲也。¶

應化無方在，骨肉金玉實。靜眞明至道，至老常不易。¶
　上文眞應二句，言神也。此應化二句，言形也。形神俱妙，與道¶
　合眞，至老不凋矣。老者，千劫之長年也。¶

　紫虛魏祖元君疏曰：『此章分三段解。无英者，神之祖也。混化¶
　之者，有寄頻焉，有運珠、啟明焉。扶佑之者，有正一左右二仙¶
　焉。於是乘合仙之運，而證眞一之身矣。魂生太無，純陽之質¶
　也。以太無之質，施本無之化，解𡨚結，絕滯塞，斷胞樹，而閉地¶
　結焉。於時陰魔旣盡，萬億功生洞眞淸淨，道通自然，從體起¶
　用而不礙於體。從用歸體，而不礙於用。如室懸十鏡，九鏡之¶
<pb:CK-KZ_JY008_02p069a>¶
　影涵一鏡中，一鏡之影九鏡皆涵。極而至於十鏡之影，鏡鏡¶
　互涵。鏡非留影，影非住鏡，鏡鏡皆顯，影影无迹，乃無方在之¶
　應化也。此爲老君應化黃室之道。』¶

**** 中央黃老君道經第十九¶

元始天王曰：中央黃素炁，圓華玉夀靈。¶
　中央，黃老君。有曰中央黃老君，三元之眞皇也。圓華者，黃老¶
　之宫名。玉夀者，太微天中之山名。皆黃老君之理所也。¶

太張上玉門，伏雲三仞明。¶
　太張，上黃素老君之字也。玉門者，泥丸玉帝宫也。伏雲者，伏¶
　五雲於三關之間也。三仞者，紫素左元君翳鬱仞，黃素中元¶
<pb:CK-KZ_JY008_02p069b>¶
　君圓華黃仞，白素右元君啟明蕭仞，卽三界之上大羅天也。¶

赤景翳逸寥，提擕太乙眞。¶
　赤景，日景也。景讀作影。逸寥，乃月中赤帝夫人之名。翳者，陰¶
　陽互映之義。阿母言曰：『日圓形而方影，月方精而圓象，影藏¶
　形内，精隱象中。景赤象黃，是爲日月之魂。若知其道，乃可以¶
　吐納流霞耳。』太乙主變化，又爲胞胎之神，所以提擕之也。¶

帝女抱定陵，吟咏玉清經。¶
　斗中中女名曰太乙氣精，字曰抱定陵。¶

玉符編紫房，五籍標圓庭。¶
　紫房，在明堂之内。圓庭一名天庭，在明堂上一寸。¶
<pb:CK-KZ_JY008_02p070a>¶

七祖返胎仙，絕滅三塗尸。流風斷血滯，玄業位黃甯。¶
　三塗見前。流風，卽迴風也。玄業，玄功也。黃甯者，精血三眞君¶
　之字，乃中央土德之全也。¶

洞玄淸淨光，元命靈通成。¶
　玄者，智相交融之謂也。智圓相圓，謂之洞玄。元命從此靈通¶
　矣。¶

性命宗本堅，孝道成明王。¶
　宗，性本也。本，命本也。三藥成丹，命基立矣。天光履踐，慧鋒透¶
　矣。堅固眞身爲法王。子可以上報宗親，并可上酬覆載，爲父¶
　母之孝子，亦爲天地之玄孫，孝道至是而成明王矣。按孝悌¶
<pb:CK-KZ_JY008_02p070b>¶
　王曰：『始炁爲大道，於日中爲孝道仙王。元炁爲至道，於月中¶
　爲孝道明王。玄炁爲孝道，於斗中爲孝悌王。』¶

生根得太和，无爲登上淸。¶
　有爲者，功之始基。无爲者，功之究竟。登上淸者，大道之所歸¶
　也。¶

　紫虛魏祖元君疏曰：『此章分三段解。老君高拱玉夀之山，伏¶
　雲之界，合日月之璧，咏玉淸之經，以至符編紫房，籍標圓庭，¶
　巍乎其爲黃老之尊矣。七祖胎仙，三塗絕滅，洞玄淸淨，而元¶
　命靈通，道之至也。元命者，性命相合之謂也。性有宗，命有本，¶
　若本未透，不得堅定，必得性歸太無，命歸太玄，而後爲元始¶
<pb:CK-KZ_JY008_02p071a>¶
　之功臣，卽元始之肖子矣。是爲黃老元命洞玄之道，性命雙¶
　修，福慧兼全者也。』¶

**** 靑精上眞内景君道經第二十¶

元始天王曰：靑精上華炁，太微玄景童。¶
　靑精上眞内景君有曰：『靑精之宫，有上華之室，室中有自然¶
　靑炁，號曰返香之煙。逆風聞三千里，大微小童流布華景之¶
　炁，以潤玄關。』¶

神化玉室内，飛羽逸紫空。¶
　内景君有曰：『紫空，内景之山名。靑精君常乘羽逸之車，擕玄¶
　景之童，登紫空之山，入玉室之内也。』¶
<pb:CK-KZ_JY008_02p071b>¶

日爲三矜交，奉符登帝墉。¶
　三矜交，小童之別名，言日與太微合炁也。帝墉，帝城也。又云¶
　腦後爲玉城。¶

開關把金節，閉戸扣瓊鐘。¶
　金節，開關之符契也。閉，塞也。戸，死戸也。扣瓊鐘，叩齒也。¶

滅魔三酆野，招靈上淸宫。¶
　三酆者，《伏魔經》云：酆都山在天池間東北隅艮地，高萬里，分¶
　三層。上層上元六洞宫，仙官所主。中層中元六洞，大魔王所¶
　主。下層下元三十七獄，四方三十六，中央一獄，以總其事，故¶
　曰三酆。上淸宫者，泥丸也。¶
<pb:CK-KZ_JY008_02p072a>¶

明出窮陰關，入精六合房。¶
　明出，玄明之炁從陰關而出也。陰關，炁海也。精，元精也。六合¶
　房，太乙所居，在明堂之北，洞房之南，亦在兩眉間之上一寸。¶

回老變皓形，返白還嬰童。¶
　言返老還童也。¶

洞源淸淨光，津液具神通。¶
　天一眞水，道之源也。能濬其源，則長流不竭，津液通神矣。¶

咽液生萬神，神水華池融。湧升灌而潤，往來無有窮。通生道之¶
源，天根常茂豐。¶
　身中之水有二，一者坎府之水，宿海也。一者華池之水，天河¶
<pb:CK-KZ_JY008_02p072b>¶
　也。河海相通，往來無盡，咽液生神，而天根茂且豐矣。¶

　紫虛魏祖元君疏曰：『此章分三段解。内景御靑精之天，太微¶
　小童實左右之神化，玉室飛羽紫空，以至滅魔酆野，招靈上¶
　淸，皆其功也。而又明出窮陰之關，入精六合之房，回老返白，¶
　愈彰其績矣。洞源淸淨，而津液通神，天根有不茂豐者乎！人¶
　之一身，水固不勝火也。而人又焚其膏，去道遠矣。故必洞其¶
　源，以生萬神。前章古華之水資其淡，此章華池之水資其潤。¶
　曲水襄河，一泓明瑩，是爲津液。通源之道，腎爲精海，腦爲髓¶
　海，而夾脊三關，遡河流以通往來，其用弘矣。』¶

**** 太陽九炁玉賢元君道經第二十一¶
<pb:CK-KZ_JY008_02p073a>¶

元始天王曰：太陽化三晨，紫軒微玄路。¶
　玉賢元君有曰：『太陽九炁者，變化三晨之上，又策駕紫軿于¶
　微玄之中。微玄者，日中之神名也。玉賢天中呼日爲微玄。』¶

元君保谷童，守胃塞死戸。¶
　元君精魂，名保谷童。守胃者，胃爲太倉，萬神之所聚，故守之¶
　而塞死戸。¶

金符煥北華，玉契拔七祖。¶
　金符玉契，皆洞陽冶鍊之文。北華，光華煥映於北方也。¶

帝眞灌上生，斷息三塗苦。¶
　帝眞精魂名幽臺王，字灌上生。三塗見前。¶
<pb:CK-KZ_JY008_02p073b>¶

洞明淸淨光，帝心太玄通。¶
　性根本明，以識而障，消盡識陰，則慧日透露，謂之帝心。帝心¶
　闢而太玄自通矣。¶

宿命過去智，根本元由中。¶
　宿命者，厯劫之身也。過去者，厯劫之事也。智光所燭，無不了¶
　然。而究其根原，仍不出我性分之中，一透則無不透矣。寶鏡¶
　圓徹，無物不鑑也。¶

未來及他心，一切無礙融。¶
　未來者，未至之事。他心者，他人所有之心，無不備悉知見，而¶
　無障礙矣。¶
<pb:CK-KZ_JY008_02p074a>¶

洞源與洞明，萬道由通生。¶
　道之所重，在水火之元，故又並舉之。源洞而水火自開，明洞¶
　而神光自闢，水火玄通，萬道從此生矣。¶

　紫虛魏祖元君疏曰：『此章分二段解。元君爲九炁之靈，變化¶
　三晨之上，策駕微玄之中，塞死戸而斷三途，道已至矣，而妙¶
　淨明心於茲透露。光含三世，覺徧十方，通達了明，一無障礙。¶
　誠以智量本圓，不能洞之，則自他俱礙。若窮其性相，斷絕陰¶
　魔體，徧於十方，用彌於沙界，如慧日當空，靡物不照，過去未¶
　來，特其性中之影耳。此爲元君洞明帝心之道。帝心卽道心，¶
　亦卽天心也。天心無所不燭，故其智量無所不通。』¶
<pb:CK-KZ_JY008_02p074b>¶

**** 太初九素金華景元君道經第二十二¶

元始天王曰：太初九素炁，炁出華景中。¶
　金華景元君有曰：『太初天中有自然九素之炁，炁烟亂生雕¶
　雲九色，入其煙者易貌，居其煙者百變。華景者，太初天中之¶
　宫名也。』¶

法坦舞仙旗，逡巡五老翁。¶
　北斗第一宫内𡚱名太乙法坦，字幸正扶。舞仙旗，所以攝萬¶
　靈也。逡巡者，優游之義。五老靑靈始老，丹靈眞老，皓靈黃老，¶
　五靈玄老，玄靈元老，乃太極中五行祖炁也。¶

夫人名啟珠，執籍歸紫房。¶
<pb:CK-KZ_JY008_02p075a>¶
　北斗第八帝席宫高皇左夫人名曰空常右啟珠，字曰絡茂¶
　華。紫房見前。¶

元父左回明，混合太微童。¶
　名字俱見前。¶

洞淸冥智慧，大意朗元通。¶
　智慧者，心之靈也。心在虛中，虛在心中，智慧乃發。智言覺，慧¶
　言明也。冥之者，韜鋒歛頴，遠離沈掉，平等持心，而入三昧也。¶
　心之所發，謂之意。智慧旣全，則舉意朗徹而無礙矣。¶

根塵悉消滅，有無皆虛空。¶
　六根六塵，一切幻妄，及有無二見，皆消滅也。¶
<pb:CK-KZ_JY008_02p075b>¶

妙行全十眞，名大心神通。道備登玉淸，位爲聖仙公。¶
　此章本言意根洞淸，而又曰大心神通者，意由心生，故追原¶
　之也。從此而道備登晨，德則爲聖，位則爲公矣。¶

　紫虛魏祖元君疏曰：『此章分二段解。元君御九素之炁，居華¶
　景之中，舞仙旗，執五籍，元父小童皆得而混合焉。命至心開，¶
　根塵消滅，有無虛空，大意元通，而心珠洞徹，證聖稱公，仙之¶
　上品，道之極軌矣。夫小乘具滅盡智，不能圓通其意。大乘具¶
　實相智，則卽體而用，大意元通，朗然無礙矣。此爲元君冥慧¶
　元通之道。夫性能立命，所以十通之證，皆在淸淨光中，無礙¶
　無障，而修之，則仙經之所重，不亦深切著明乎。』¶

<pb:CK-KZ_JY008_02p076a>¶

*** 大洞眞言¶

洞淵三昧，天尊元皇。阿暉層，光晃曜。大法輪，大法輪。眞人神仙，¶
傳度救護。收攝魔鬼無量王，不惱眾生成就呪願。¶

洞淵呪，勅普攝。[豸*修]䝟[豸*修]䝟，㫋摶㫋摶。括猪山，[犭*(⼹/山)]魑烏。󰁘貙󰁘貙。¶
句尅蝕，蟲蠡𧳶，[豸*修]孕軫。郁𡝐郁𡝐，景胡駱綦。洪盧洪盧，貚貙貚¶
貙。魃鴆魃鴆，靑眞龗觥。馥殷勾血，高隣賓隣。究賓目粦，水虒水¶
虒。初波毒龍，泉曲萬鬼。並以呪力，摧伏惡道。¶

玄天龍劍，黑角駝毬。斷斬惡根，地根救護。善道仙趣，度魔度魔。¶
正性和神，攝毒回慈。欽承黃鉞，永離鬼趣。來進仙階，救護眾生。¶
解𡨚滅罪。伏龍呼龍，亶夷亶夷。妙門妙輪，開諦法門。六明十通，¶
<pb:CK-KZ_JY008_02p076b>¶
正眞妙行。率夷率夷，大統攝率夷，大濟度率夷，大圓滿率夷，八¶
十一王，尸羅刹神，普助願力，普持鎧仗，神通錮護，大破𡨚敵神¶
王。　六明二十四開諦法門。大淸淨妙法輪，大覺警妙法輪，大¶
忍捨妙法輪，大圓滿妙法輪，大廣明開諦十大神通，至眞妙行。¶
丹黃紫文，五文内珠。¶

九天八㑹，隱環集素。結友證聖，德道成眞。元命眞人，法身自然。¶
普度眾生，同等一乘。出纒出纒，離縛離縛。解結解結，見性解脫。¶
超眞超神，超聖太眞。無爲無爲，無形無形。希夷希夷，與道合眞。¶

*** 　　釋音¶

　虒(尸)。[豸*修](修)。䝟(軋)。[犭*(⼹/山)](撓)。魑(蚩)。󰁘(㓜)。貙(癡)。𧳶(搜)。𡝐(茶)。貚(檀)。龗(靈)。¶
<pb:CK-KZ_JY008_02p077a>¶

** 元始大洞玉經卷下¶

*** 序經¶

道言：爾時元始天王以大洞高上混洞太無元天寶玉皇之炁，¶
　此初開混沌混洞太無之元，卽太元之炁也。¶

結一寶珠，命之曰蒼胡頡寶。¶
　此積炁而成精也，是爲精寶，卽性寶也。蒼者，靑陽之正色。胡，¶
　大也。元炁，光明正大也。頡者，元炁直上，剛健中正也。¶

曰吾以此寶珠從道妙一，善貸生根，孕玄分元，誕始傳眞。¶
　貸者，借也。借爲萬物之根，包含太玄，分化三元，發生始炁，敷¶
　演眞傳也。¶
<pb:CK-KZ_JY008_02p077b>¶

化生諸天，凝成萬炁。¶
　諸天者，上自玉淸，下迨八梵，則有三天、九天、三十二天、三十¶
　八天、八十一天、百八十天、萬二千天、三萬六千天，不能窮盡。¶
　萬炁者，如所云九萬九千九百九十億萬炁也。¶

大哉至寶，惟我獨存。今爲玉宸道君，重出斯寶。¶
　獨存者，獨有之也。道本無匹，天上天下，惟道獨尊也。元始於¶
　龍漢元年化生，以此寶分化三炁。今爲玉宸重出之，當在開¶
　皇以後矣。¶

諸天帝王天眞大聖，瞻望寶光，其光分敷百千萬，億結成大洞¶
仙經玉文，凝而成雲，絢而成章。¶
<pb:CK-KZ_JY008_02p078a>¶
　玉文者，貴重之詞。凝而成雲，言其象也。絢而成章，言其文也。¶

諸天帝王天眞大聖，以淸明識，以始通觀，以華舌通，齊聲宣咏¶
大洞雲章，音徹萬天，流響九地。¶
　識者，辨識。觀者，諦視。通者，會通也。九地，九壘也。又九重也。一¶
　曰元德，二曰皇德，三曰帝德，四曰王德，五曰人德，六曰地德，¶
　七曰里德，八曰福德，九曰昌德。每壘一重土，一重水，一重風¶
　也。¶

天界地界，水界神鄕，一切神靈，不離本座，俱覩雲章絢目，仙梵¶
厯耳。¶
　自玉淸下至罡灝，爲天界。自土下至風澤，爲地界。自海水下¶
<pb:CK-KZ_JY008_02p078b>¶
　至泉曲，爲水界。神鄕者，天之下，地之上，東嶽所轄之界也。¶

皆悉百生障滅，萬劫塵消，三塗九幽，十方惡趣，¶
　三塗九幽，言鬼道也。十方惡趣，言人道也。¶

咸承光音，所及十纒九結，六染七塵，於是頃間一時解脫。¶
　十纒，十惡也。九結者，負命，負財，負呵駡，負心，負人，負國，負鞭¶
　撻，負力，負恩也。六染，六塵也。七塵，喜、怒、哀、懼、愛、惡、欲也。¶

於是太玄道父前詣蕭臺，再拜稽首，求授寶珠所結《大洞仙經》¶
玉文雲章，庶以導化人天，眾生俱免萬災，咸消眾罪，不沉苦趣，¶
俱等一乘，弘是願言，殷勤啟請。¶
　鬱羅蕭臺，元始之寶也。¶
<pb:CK-KZ_JY008_02p079a>¶

元始天王命元神大聖玉宸道君，具俯仰威儀，手付太玄道父¶
蒼胡頡寶。¶
　此言三聖授受之事。¶

元始天王告曰：此蒼胡頡寶與檀熾鈞音，若非太玄，何能求請。¶
惟子慈深願重，可𢌿寶章。¶
　蒼胡，頡寶光也。檀熾，鈞音音也。運光音，以闡道也。¶

　紫虛魏祖元君疏曰：『道有三奇。第一奇《大洞眞經》三十九章，¶
　第二奇《五老雌一寶經》，第三奇《素靈大有妙經》。故三十九章¶
　者，爲九天之奇訣，上元太素君金書之首經也。上卷係玉宸¶
　道君所集，經出龍漢初劫。天王以太玄一音，流響玉淸，應運¶
<pb:CK-KZ_JY008_02p079b>¶
　而說也。下卷則¶

　元始自出寶珠，其光凝爲洞章，以太玄道父之勤請，命玉宸¶
　道君傳付之者也。是經三卷，非一時所說。乃道君道父集其¶
　樞要，分其章句三十九章，爲三卷，以便修習。其功在《度人》、《生¶
　神》、《黃庭》之上。』¶

**** 九皇上眞司命君道經第二十三¶

元始天王曰九皇上眞炁四司天仙王¶
　九皇上眞司命君有曰九皇上眞玉虛之元君也四司天之¶
　禁宫也¶

飛霞㪚天日凝煥六合房¶
<pb:CK-KZ_JY008_02p080a>¶
　司命君有曰飛霞玉虛天中之山名凝聚煥明也六合房見¶
　前¶

上眞朝玉淸乘景晨中暉¶
　司命君有曰晨暉玉虛司命之宫名也¶

五辰號發紐捧籍啟虛皇¶
　五辰卽五炁司命精魂名發紐子虛皇上帝也¶

逸錄登紫淸金符刻羽宫¶
　逸錄仙王之符錄也紫淸天卽玉淸聖境金符爲萬神之契¶
　合羽宫者仙羽之宫飛仙之所栖止也¶

領玄蒼胡珠弘濟登普光¶
<pb:CK-KZ_JY008_02p080b>¶
　領受也玄妙也蒼胡珠人之黍米卽丹母也𢎞濟者濟度羣¶
　生升於普光之殿也¶

運度玄中人嚥味生五芽結集成胎仙丹母全眞陽¶
　玄中人應度之人也嚥者嚥液味者華池之味也天地以水¶
　運轉循環無窮故不朽壞人以津液流灌五臟故可長生五¶
　芽者五臟初生之妙炁也蘭芽初茁何如其秀潔乎五芽之¶
　生似之矣結集凝合也言五芽合一而成胎仙也丹母指丹¶
　元五炁朝於丹元而眞陽始全也¶

主伴合元範太易生玄光¶
　主者帝一也卽元始也伴者三十九章之眾神也範法也諸¶
<pb:CK-KZ_JY008_02p081a>¶
　神各有部分内外雍雍上下肅肅俱合玄元之祖範也又有¶
　云先天太玄之炁爲主後天五行之炁爲伴太易爲炁之始¶
　五炁九炁始於一炁一炁藏於海屬腎宫故生玄光¶

　紫虛魏祖元君疏曰此章分二段解司命攝上眞之炁稱天¶
　仙之王飛霞㪚日乘景晨中錄籍金符雲章煥耀文明之化¶
　以自度智用也丹結蒼胡誓宏普濟以五芽之道運度玄中¶
　慈濟之功以度人悲用也五芽乃五臟之妙炁也金木併水¶
　火交五行攢簇於中黃而成丹母然其工必從坎府始乃太¶
　易玄光之所寄也此章爲太易一玄妙行之道紫華天一精¶
　通太無也夫行有二在外稱功在内稱行妙行云者學者修¶
<pb:CK-KZ_JY008_02p081b>¶
　行之程度也¶

**** 天皇上眞玉華三元君道經第二十四¶

*元始天王曰天皇上眞炁三元乘神徊¶

　玉華三元君曰天皇上眞爲上淸眞人之典禁主玉華仙女¶
　之母故號玉華三元君也元君常乘神徊之車登雲颺之宫¶
　入流逸之臺神徊乃眞人一輪車名¶

*法垣興朱霄帝昌啟玉扉¶

　太乙法垣起於朱霄朱霄卽綘宫也泥丸九眞名帝昌上皇¶
　字先靈元宗¶

*拔尸命門内解結桃康階¶
<pb:CK-KZ_JY008_02p082a>¶

　下尸好淫慾故拔之命門之内桃君恆守臍中主下部胞胎¶
　之結故解之¶

*歛神保五籍越轉入太微¶

　太微宫見前¶

*單入而雙修一曲水天開¶

　單入先修命也雙修性命兩得也性水澄淸光含三界故曰¶
　水天開¶

*海日自東生元命昇太初¶

　純陽之炁如海日自東而生上言性水朝元此言日紅山頂¶
　水火調而元命昇太初矣太初者神之始也¶
<pb:CK-KZ_JY008_02p082b>¶

　紫虛魏祖元君疏曰此章分二段解元君主玉華之仙乘神¶
　徊之車而高翔漠外法垣爲之興朱霄帝昌爲之啟玉扉拔¶
　尸解結太微可越矣而其道在於單入雙修卽道君定觀門¶
　也定依於息觀依於眞定觀修而性命全矣於是性水開東¶
　井之天紅日起扶桑之頂水火旣濟元命自昇爲太初二元¶
　妙行之道丹華地二炁通凝玄也¶

**** 太乙上元禁君道經第二十五¶

*元始天王曰太乙上元炁日中司命童¶

　太乙上元禁君有曰太乙上元君者萬仙之司主方岳眞炁¶
　者也主除死籍刻書生簡太陽宫中有日中司命君名曰接¶
<pb:CK-KZ_JY008_02p083a>¶
　生字通靈¶

*煥然神光明披霞升帝墉¶

　披霞者日光下流也言心神披霞而昇於泥丸玉帝之宫也¶

*列坐震靈席混合五日房¶

　震靈乃制魔之符持大洞經者以之爲席而坐也混合卽迴¶
　風五日者日中之五帝房者紫房也¶

*白炁育上生靑君案延昌¶

　胎中一元白炁君名務玄子字育上生結中靑炁君名案延¶
　昌字合和嬰¶

*左𢹂精上門右抱合和嬰¶
<pb:CK-KZ_JY008_02p083b>¶

　節中黑炁君字精上門靑炁君𢹂之以生左目白炁君右抱¶
　合和嬰太和之炁以生右目也¶

*我生日月華友寶赤炁王¶

　太乙元禁君有曰赤炁王者日中之上神名曰將車梁能知¶
　赤炁王名者不死友寶者言愛而寶之也¶

*八景照泥丸朗然洞房中¶

　言八景之神得太陽之炁以發光也從眉間入二寸爲洞房¶
　朗然者光燭泥丸也¶

*嬰兒爲赤子混合生玉容¶

　陰陽混合水火旣濟則容光如玉¶
<pb:CK-KZ_JY008_02p084a>¶

*五道秀金華位爲上淸公¶

　五道者五藴之根言其沖和秀發具金水之精華也上淸者¶
　高眞之所居也¶

*七祖斷玄滯身神乘仙風徘徊三淸上和樂返胎嬰太始三炁¶
周眞文肇生明¶

　太始形之始也玄元始三炁旣周則蒼胡現象而眞文誕敷¶
　矣眞文者經之文亦卽神之符也文從明出明從性生眞文¶
　者乃性之微妙華也¶

　紫虛魏祖元君疏曰此章分二段解禁君主上元之炁接司¶
　命之童披日霞合日房白炁君與靑炁君左𢹂右抱共友赤¶
<pb:CK-KZ_JY008_02p084b>¶
　炁之王由是神成赤子秀發金華則其道爰在採擷飛精上¶
　奔赤景矣祖斷玄滯身乘仙風以至太始炁周眞文肇明乃¶
　混合之妙趣浴日之殊功也夫鬼道貴陰仙道貴陽洞陽炁¶
　赤故上仙友而寶之然其所尙者非止九曜之芒也性地紅¶
　輪炎天煥地方爲大洞之寶耳此章爲太始三炁妙行之道¶
　靑華天三神通萬生也¶

**** 元虛黃房眞晨君道經第二十六¶

*元始天王曰元虛黃房中内有黃甯童¶

　眞晨君有曰元虛黃房者眞晨仙君之所治也精血三眞名¶
　曰元生君字曰黃甯子玄¶
<pb:CK-KZ_JY008_02p085a>¶

*左有堅玉君右有帝昌王¶

　骨節二眞名堅玉君字凝羽珠泥丸九眞名帝昌上王字先¶
　靈元宗¶

*浮黃翳神炁鬱鬱虛靈容¶

　黃者土德眞炁藴崇薰蒸元神之炁歸於天谷而生虛靈之¶
　妙容道相冠於諸天也¶

*靑肝明輪子開朗徹八窗¶

　靑肝四眞名靑明君字明輪童子八窗者耳目口鼻及天目¶
　也¶

*太乙儔邱蘭奉符入玉宫¶
<pb:CK-KZ_JY008_02p085b>¶

　斗中大女名太乙鬱書字儔邱蘭¶

*拔赦七世罪回元期十通¶

　回元還丹也回元而後可期十通十通見經呪中¶

*混合帝一室五老變孩䝉¶

　帝一室神室也五老卽五炁¶

*太素梵行初一善四金通¶

　太素質之始也天有次第最下者爲欲界六天上而色界十¶
　八天無色界四天再上則四梵四天四梵之上爲梵行天梵¶
　行之上方是上淸玉京玄都之境此言梵行初者蓋以梵行¶
　爲初基乃嬰兒顯相始超三界之時也一者水也善者利萬¶
<pb:CK-KZ_JY008_02p086a>¶
　物也地四生金水生於金乃子胎於母之義¶

　紫虛魏祖元君疏曰此章一氣說下晨君位黃房之中以御¶
　眾靈内則黃甯左則堅玉右則帝昌相爲含攝爰生靈妙之¶
　容明輪太乙之神又相佐理焉於是拔七祖證十通五老變¶
　孩靈奇莫匹而其道在於水府凝玄金華結聚一善四金而¶
　梵行爰登也天之生人賦之以性卽識精也精爲水元萬善¶
　之本也一而能善性從此得道亦從此基萬善皆歸矣是爲¶
　太素四梵妙行之道素華地四梵通十方也¶

**** 太極主四眞人元君道經第二十七¶

*元始天王曰太極主四眞凌羽逸上淸¶
<pb:CK-KZ_JY008_02p086b>¶

　太極元君有曰太極元君乘凌羽之車揚威於高上之天也¶

*七轉召司命太乙揚威明¶

　七轉丹功也司命中央司命丈人君也太乙卽務猶收威明¶
　者胆神龍曜之字也¶

*司錄保儲命三舉登震靈¶

　兩腎之中右有司命左有司錄保儲命者保舉儲貳之命爲¶
　大本也三舉三次舉之也震靈見前¶

*魔王來受事仙官束鬼精月中靑帝母號曰芬艷嬰¶

　月中有五夫人靑帝之夫人名隱娥珠字芬艷嬰¶

*太張上五符安來上玉名¶
<pb:CK-KZ_JY008_02p087a>¶

　黃素中元君字曰太張上紫素元君字安來上¶

*混化六合室洞房列火兵¶

　混化指三元君而言六合室見前洞房卽絳宫言以心家眞¶
　火煉金鼎神丹火候抽添不可或誤故列火兵以嚴衞之言¶
　以神光照察也¶

*太極五靈沖橫文帝子賓¶

　太極行之始也五行全備五炁沖和攝五成一結爲橫文橫¶
　文㪚彩乃性色之微神光之妙也功夫證此可作帝子之賓¶
　矣¶

　紫虛魏祖元君疏曰此章分二段解上八句言元君高居太¶
<pb:CK-KZ_JY008_02p087b>¶
　極統御四眞四眞者太易太初太始太素四眞也召司命而¶
　揚威明保儲命而舉震靈元君威力所敷辟魔束鬼一淸陰¶
　翳也下六句言月中有靑帝之母混合二素之君洞房列火¶
　橫文結就而帝子稱賓乃太極五靈之應也橫文文之堅定¶
　者五靈沖鬱結就橫文不爲灝氣所移罡魔所翳如樹之根¶
　橫生以固其幹也是爲太極五靈妙行之道黃華天五始通¶
　太淸也¶

**** 四斗中眞七晨㪚華君道經第二十八¶

*元始天王曰斗中四眞人㪚華玉淸臺¶

　七晨㪚華君有曰玉淸天中有㪚華之臺¶
<pb:CK-KZ_JY008_02p088a>¶

*帝卿仲玄生一回眾眞來¶

　帝卿乃帝一之次統攝眾眞而萬炁畢從也¶

*香風扇三寶五臟映淸夷¶

　㪚華君有曰七晨天中有返生之香氣返沖於三寶之山山¶
　在四斗之中上有金琅之館名曰映淸夷之宫其中上皇眞¶
　人皆頂負寶曜體映圓光炁合三寶靈洞五臟也¶

*蒼胡頡光華檀熾鈞吉祥¶

　檀熾鈞音和神悅炁招眞召靈吉祥之音也¶

*太中六炁淸曲水襄天河¶

　太中無過不及之謂六氣者在天則有欲界六天在地則有¶
<pb:CK-KZ_JY008_02p088b>¶
　六陰天宮也曲水者泉曲之水謂腎部也襄合也助也天河¶
　以喻髓海卽黃河逆流之義¶

*六度功圓成五魔伐六陰¶

　六度萬行功德圓成五魔者靑天魔王巴元醜伯赤天魔王¶
　負天擔石白天魔王反山六目黑天魔王監醜朗馥黃天魔¶
　王橫天擔力也六陰見前¶

*中結元始王高觀六合庭¶

　元始卽眞一之帝混沌沖漠非有非無之象也安居太極之¶
　内故曰高觀六合功無上也¶

　紫虛魏祖元君疏曰此章分二段解㪚華君處玉淸之臺帝¶
<pb:CK-KZ_JY008_02p089a>¶
　卿迴眾眞以朝之香風一扇五臟淸夷檀熾成音蒼頡現象¶
　仙福之淸華也曲水襄河功圓六度法王證果六合高觀仙¶
　道之周成也是爲太中六合妙行之道瓊華地六始通冥陽¶
　也¶

**** 辰中黃景君道經第二十九¶

*元始天王曰辰中黃景氣三秀登霄庭滄臺飛羽輪迎延道已¶
成¶

　辰中黃景元君有曰辰中眞人帶延迎之符登太霄之庭飛¶
　羽輪于滄浪之臺佩玉章之文于太霞之宫辰者天之辰次¶
　也三秀者天中山名也¶
<pb:CK-KZ_JY008_02p089b>¶

*司命奉帝書號曰玄度卿¶

　司命見前帝書心中之符籍也玄度卿者司命文人之字¶

*保生太霞宫列賓館上淸¶

　保生護命于太霞之宫卽綘室也列賓指眾眞也館舍也¶

*命門合精延守我身黃甯左擕元素君右攝朱鬱靈¶

　神名俱見前¶

*太和度七覺點火生眞文¶

　太和之炁通于心孔發生靈覺點火者地二點而生火天七¶
　成之爲南陵朱陵火府眞文者五方雲篆冶之流火之庭者¶
　也夫開萬古之䝉者覺也開長夜之昏者火也以覺開覺是¶
<pb:CK-KZ_JY008_02p090a>¶
　謂以火點火¶

*紫華領胎仙元命眞中人¶

　紫華眞人引領胎仙證登仙果元命者受天之明命眞中有¶
　神長生大君其體圓明虛淨曠劫不壞謂之眞中之人¶
　紫虛魏祖元君疏曰此章一理貫下黃景君帶延迎之符登¶
　太霄之庭司命五神咸左右焉於是太和度其七覺點火發¶
　其眞文而仙胎可領元命歸眞太霞之上道上淸之妙理矣¶
　是爲太和七覺妙行之道金華天七始通太玄也夫七覺之¶
　象爲離離則火也火虛則明點之者燭其虛以著其熖也七¶
　覺開解則七燈洞朗而吾道仙矣¶
<pb:CK-KZ_JY008_02p090b>¶

**** 金闕後聖大平李眞天帝上景君道經第三十¶

*元始天王曰金闕上景炁十方暉紫煙¶

　金闕上景君有曰金闕之中有上景之炁炁色鬱鬱暉照十¶
　方乃後聖之靈都太平之所會也¶

*三合太乙尊五召太元神¶

　三合玄元始三炁合德也太乙尊卽尊神務猶收也太元神¶
　乃北方精魂之名字曰玉帝¶

*七轉召嶽眞玉符告三官¶

　七轉丹功也嶽眞五嶽之眞卽五臟之應也玉符天信也以¶
　之吿下天地水官也¶
<pb:CK-KZ_JY008_02p091a>¶

*拔籍三塗下受生高上辰¶

　三塗見前辰極也¶

*太帝八靈王一化回慶雲¶

　太帝精魂名陽堂玉字八靈一化言一變化間回取慶雲以¶
　開生門也¶

*桃君守六合勒精衞泥丸¶

　桃君保命門之炁歸于頂門故云守六合而帝之肇勒精同¶
　衞之也¶

*太淸八景觀十德眞文宣¶

　此太淸非指太淸之天乃性躋無色而内湛淵渟得淸中之¶
<pb:CK-KZ_JY008_02p091b>¶
　淸故曰太淸八景十德見前觀内觀也洞觀于内景之中也¶
　眞文卽大洞之文也炁和音和兆生天文自然曲折而成章¶
　也¶

*保子神中神元命生自然¶

　上神字是精氣神之神也下神字是煉精化炁煉氣化神之¶
　神也大洞眞一豈非神中之神乎故曰生自然¶

　紫虛魏祖元君疏曰此章一氣說下章中之神計有九焉與¶
　帝合炁者二太乙太元也拔籍受生者四岳眞并三官也化¶
　慶雲而開生門者一太帝八靈也守衞神宫者二桃君及勒¶
　精也各效其能共襄其化而八景可觀十德能宣神中之神¶
<pb:CK-KZ_JY008_02p092a>¶
　生于自然爲太淸八景妙行之道綠華地八元通上淸也夫¶
　人皆有元命苟不得其元則不可以爲命矣性以無爲元炁¶
　以有爲元無而不無性中有炁也有而不有炁中有性也有¶
　無相合元命乃成自然之道機也¶

**** 太虛後聖無景彭室眞君道經第三十一¶

*元始天王曰太虛空無景霞中有彭室¶

　始炁之先天光未明混沌太虛玄景始分故曰空無景彭室¶
　眞君有曰太霞之中有彭彭之室¶

*九雲合重扉帝君靜幽密¶

　彭室君有曰是室也結白雲以造搆合九雲而立宇紫烟重¶
<pb:CK-KZ_JY008_02p092b>¶
　扉神華所聚太虛帝君之所處故曰靜而幽密也¶

*八眞合景君上擕女太乙¶

　膽中八眞名合景君膽神上趨于頂心中陰炁咸歸故曰上¶
　擕女太乙乃九陰之神非太乙務猶收也九陰混合法云第¶
　一内𡚱名太乙法垣字幸正扶第二内嬪名太乙三瓮字羅¶
　朱英第三上元丹母名太乙虗夷字仲雙兆第四中元内𡚱¶
　名太乙七烈字橫單槃第五斗中太女名太乙鬱書字疇邱¶
　蘭第六斗中中女名太乙炁精字抱定陵第七斗中少女名¶
　太乙郁墨字天凡第八左夫人名太乙右啟字落茂華第九¶
　右夫人名太乙薈條字雲育玄也¶
<pb:CK-KZ_JY008_02p093a>¶

*雌雄混玉房九遍還返七¶

　雌一雄一帝一爲三一混合洞房之中九還七返言其數也¶

*分形㪚六合泥丸易分別¶

　分形者言神光普遍㪚于六合而其分別之關泥丸主之蓋¶
　神光必從泥丸透露是其往來敷斂之路也故云分別而爲¶
　之防耳¶

*太眞九光輪十佺丿文結¶

　眞一之中更有其眞故曰太眞九光之輪太陽是也十佺者¶
　卽十全之義天五地六乃生成之大數故眞道取之丿者系¶
　也舌系于心也心神大定心炁太和則心榮于舌而生華芝¶
<pb:CK-KZ_JY008_02p093b>¶
　華芝者文暈如芝香流五臟也¶

*保子元氣通五炁理中頡¶

　三炁旣通五炁自頡頡者剛大充塞于中也¶

*混一歸帝闕永夀無終劫變化飛上淸三千行超越¶

　泥丸帝一之眞歸于帝闕夀自無終劫矣變化上淸行滿超¶
　越其可必乎¶

　紫虛魏祖元君疏曰此章太虛四句言幽密之室也八眞四¶
　句言混合之神也分形四句言神光之發也保子六句言道¶
　修之證也彭室重扉有其居則神自歸八眞有太乙之擕雌¶
　雄有還返之樂也神歸而功自著六合分形而丿文團結也¶
<pb:CK-KZ_JY008_02p094a>¶
　功著而果自殊五炁理中而永夀無終也是爲太眞九光妙¶
　行之道碧華天九元通玉虛也十佺者乃仙道之全也十仙¶
　之道旣全則丿文自結五華之炁聚于心而榮于苗舌上自¶
　生華芝華芝含潄貴炁自然矣¶

**** 太玄都九炁丈人主仙君道經第三十二¶

*元始天王曰太玄九炁上煙回太暉間¶

　九炁丈人主仙君有曰太玄都九炁丈人乘晨徊之風分蕩¶
　滯之山煥鬱然之煙入太暉之宫¶

*神光秀空峰五道煥三天¶

　空峰者太空之峰猶言上京也五道卽五老煥明三天之上¶
<pb:CK-KZ_JY008_02p094b>¶
　五炁朝元也¶

*駕景登絕霄乘風蕩滯神¶

　景者太陽之光也駕之以登絕霄言河車上崑崙也風者迴¶
　風也迴風以蕩滯神所以消陰翳也¶

*日中一運珠理心入淸閒¶

　綘宫丹元君名神運珠爲守心之神常運轉如日之寶珠理¶
　心者七覺開明純理無私淸淨安閒所謂只滅動心不滅照¶
　心也不滅照心日珠常運矣¶

*混合三五宫累變億萬千¶

　金四水一爲一五火二木三爲一五中宫戊已爲一五合爲¶
<pb:CK-KZ_JY008_02p095a>¶
　三五乃四象五行交媾中宫也混合三五自可厯劫而變化¶
　矣¶

*伐絕胞樹土永斷尸血根七祖㪚積滯反華生幽玄¶

　黃演之炁結爲胞根附于脾土須伐絕之返華者善芽增長¶
　生于北方幽玄之地乃歸根炁海也¶

*萬炁生萬神齊仙成仙王¶

　齊仙者形神俱妙同于古仙也仙王者功滿道備受書爲洞¶
　天之王如茅君王子登是也¶

*太玄啟十明妙行登十眞¶

　太玄者道合太玄十明卽十通也十眞精眞玄珠炁眞玄力¶
<pb:CK-KZ_JY008_02p095b>¶
　神眞玄通元眞玄妙性眞玄一命眞玄光形眞玄全德眞玄¶
　洞道眞玄應全眞太玄¶

　紫虛魏祖元君疏曰此章分二段解累變以上言其神光煥¶
　發駕景登霄運轉心珠淸閒入理混合三五之宫累變萬年¶
　之久太玄妙道如此其光華也下言其斬除尸血返華幽玄¶
　萬炁齊仙十眞同證太玄之妙果如此其卓絕也是爲太玄¶
　十明妙行之道瑶華地十玄通玉淸也以上十章皆言妙行¶
　行必由一以至十者蓋周其數于五行之中而後超其理于¶
　五行之表仙經盡命之學也而又係之以太易太初太始以¶
　至太玄者道必本于先天不少涉于後天仙經實盡性之學¶
<pb:CK-KZ_JY008_02p096a>¶
　也總是性命雙融爲天人相合之妙行¶

**** 上淸八皇老君道經第三十三¶

*元始天王曰上淸絕霞外八皇運九天¶

　上淸八皇老君有曰上淸之天在絕霞之外有八皇老君運¶
　九天之仙而處上淸之宫¶

*幽寥玄帝子擕此景中人¶

　帝皇太乙字幽寥無爲本命之根故曰玄帝子景中人下部¶
　八景之神也¶

*晨登天老室夕晏金華庭¶

　卯時分眞炁傳送至肝酉時分眞炁傳送至肺也¶
<pb:CK-KZ_JY008_02p096b>¶

*羽節命太乙錦旙召萬神堅我六仙府伐滅胞胎根¶

　大腸爲尙書之府小腸爲元陽府胆爲蘭臺府膀胱爲太和¶
　府胃爲太素府三焦爲無極府六炁和暢使之堅固¶

*解結生七祖㪚禍甯九玄赤城丹臺女扶兆入金門¶

　赤城丹臺指絳宫言女者離爲中女之義金門洞房内也¶

*月母靈素蘭守閉死炁關死炁自今絕生津從茲延¶

　月中白帝夫人諱靈素蘭死炁關指炁海也¶

*萬神萬炁仙超脫位眞王¶

　按金暉仙公告上淸眞人云炁之所在神隨生焉神在則炁¶
　成神去則炁零炁能成神神亦成炁㪚爲雲霧合爲形影出¶
<pb:CK-KZ_JY008_02p097a>¶
　爲仙化入爲眞一靜爲兆身動爲兆神也眞王言所證之位¶
　也¶

*十眞妙行全太玄會明陽無上大洞尊一炁同龍光¶

　兆身太玄之炁會于明陽之天證大洞帝一尊君龍光言如¶
　龍之變化也¶

　紫虛魏祖元君疏曰此章分三段解前八句言晨登天老夕¶
　宴金華羽節錦旙老君之遊衍天中也中十句言解結七祖¶
　㪚禍九玄月母丹臺老君之絕死生津也後六句言萬炁齊¶
　仙十眞妙行帝一龍光老君之稱尊大洞也修人至此精炁¶
　全命鍊化紫金六位已尊妙行大全回光以度祖先㑹明陽¶
<pb:CK-KZ_JY008_02p097b>¶
　天我獨超證大洞帝一尊君此章以後皆言學人𢎞慈回度¶
　之功及修證品位之級以明眞一之道自度度先度人度物¶
　如此體用之弘也此章開度七祖九玄就其近者言之¶

**** 東華方諸宫高晨師玉保王靑童道君道經第三十四¶

*元始天王曰東華發始暉高晨映上淸洞煥圓珠靄朗朗紫暉¶
明¶

　按東華玉保王靑童君有曰東華者仙眞之州也在始暉之¶
　間高晨玉保王之所治也東華眞人呼日爲紫暉明或曰圓¶
　珠¶

*七晨回帝席五老飛玉軿¶
<pb:CK-KZ_JY008_02p098a>¶

　七晨北斗也來朝天帝之几席飛玉軿者上聖出入五老啟¶
　途羣仙翼轅也¶

*太乙景中王司命攝萬靈¶

　太乙爲八景之王司命在心故能總制萬靈¶

*汎然雲波間寂盼泥丸城¶

　玉保仙王曰靑童君乘雕玉之軿御圓珠之炁登雲波之山¶
　入東華之堂寂盼靜觀也寂然不動返照天谷也¶

*七轉召三官北君稽首行五岳應命到拔死書長生¶

　北君指腎言元神自腎起偕五臟之炁上昇泥丸¶

*三舉振靈符玄解大魔精¶
<pb:CK-KZ_JY008_02p098b>¶

　三舉工訣也振靈符見前玄解者玄妙之炁自然而解之也¶
　魔精六洞之魔也¶

*七祖生福堂玄華保黃甯¶

　祖炁生于泥丸七祖自登福堂陰陽相應如影響也保黃甯¶
　者以玄華之炁保養黃甯童子土德中也¶

　紫虛魏祖元君疏曰此章分二段解寂盻泥丸城以上言所¶
　證之修七轉召三官以下言所度之遠道君東華晨映洞煥¶
　圓珠七晨五老以至司命太乙共泛雲波泥丸寂盼道之𢎞¶
　也三官五嶽拔死書生七祖九玄上生福堂億曾萬祖内保¶
　黃甯濟之普也于是地根永斷鬼籍齊消萬世種族皆得生¶
<pb:CK-KZ_JY008_02p099a>¶
　天較之前章之所度博而且眾矣此經言拔度者一十六處¶
　可見修人必玄曾祖禰升度方許已度(原缺)¶
　天王之訓人至矣哉¶

扶桑大帝九老仙都君道經第三十五¶

*元始天王曰太帝九老京校仙登扶桑¶

　按九老仙皇君曰九老京者山名也在扶桑之際九老仙皇¶
　處榑桑之際治九老之京太帝君治榑桑之杪會方丈之臺¶
　也¶

*七轉召天帝司命乘神綱¶

　天之帝主玉帝也(原缺)¶
<pb:CK-KZ_JY008_02p099b>¶
　元始之命召之司命卽中央司命丈人君也天帝倡于前司¶
　命隨于後綱維也施于天者謂之天綱三光所由之道也貫¶
　于身者謂之神綱神炁所由之道也¶

*五嶽啟靈戸傳制大魔王¶

　岳者面部靈戸者耳目口鼻也大魔卽六根也¶

*河海皆受事立示應會方¶

　不惟制魔抑且制水河海之神咸來受事應會方者河漢朝¶
　宗于海潮汐有時如人炁由湧泉厯三關達泥丸入絳宫每¶
　日四正時刻不爽是應會有方所也¶

*保符泥丸内守神曰桃康¶
<pb:CK-KZ_JY008_02p100a>¶

　桃康腎神運神水以泝流于泥丸也¶

*回名易死籍記仙叔火王¶

　註長生之籍削死天之名叔火王道父也雄一神名掌仙籍¶

*拔絕三塗籍去禍生上英七玄登朱宫我身會明陽¶

　三塗見前津液君名生上英去禍者解累劫之胎根命結也¶

*上友方盈子下擕理維藏左攝明車君右輔歸盛昌¶

　月中桃康君方盈子則友愛之胞中大帝精魂名理維藏則¶
　提擕之胞中黃炁君祖明車則攝于左胞中白炁君玄歸子¶
　字盛昌則䡛于右¶

*混一玉景炁化兆結以昌¶
<pb:CK-KZ_JY008_02p100b>¶

　四神混合氣爲玉景妙合而凝以成兆神¶

*反嬰元命童檀熾鈞吉祥¶

　元神旣現吉祥來集同于檀熾鈞矣¶

*天一元根仙自在光明輪¶

　性生于水而命亦生于水所以天一之元爲仙之根也仙道¶
　旣成不爲陰陽之所拘束故曰自在光明輪者北斗位鎭北¶
　方光明輪轉以定四時天之樞也而元神之威力同于斗曜¶
　照灼中天矣¶

　紫虛魏祖元君疏曰此章分三段解上十句言太帝校仙之¶
　法也天帝司命以及五嶽河海之神無不啟靈戸而應會方¶
<pb:CK-KZ_JY008_02p101a>¶
　而皆保于泥丸之内是總領八方統攝上下乃大洞之大法¶
　會也次六句言回名死籍受記仙王去禍上生陽明身會帝¶
　一之道備仙經之能事畢矣而竿頭再進上友下擕左右相¶
　先混一玉景以至元命吉祥光明自在爲太淸太極仙王眞¶
　人稱大法王子此章言宏其慈願迴度天人悲智廣運不止¶
　度其祖先矣¶

**** 小有玉眞萬華先生主圖玉君道經第三十六¶

*元始天王曰玉淸萬華宫高仙藏帝經¶

　按萬華先生主圖玉君曰小有玉眞天中有萬華之宫小有¶
　先生主圖玉君之所治也此宫之中藏錄上帝之寶經玉淸¶
<pb:CK-KZ_JY008_02p101b>¶
　之隱書也¶

*主圖九天表洞觀無中生¶

　高仙上聖主圖籙於九天之表以攝炁舉仙洞觀者眞空也¶
　無中生者命之始也主圖君有曰玉眞天中有洞觀之堂懸¶
　在太無之中¶

*七轉召萬眞五嶽一來庭三官招眾魔司錄較所呈¶

　萬眞周身之神炁也五岳來庭攢簇五行也三官卽三元乃¶
　三田也三田通徹魔王保迎也司命司錄校勘所呈之罪福¶
　也¶

*拔籍重泉曲記名書上淸七祖解牢結穢血悉沉零¶
<pb:CK-KZ_JY008_02p102a>¶

　重泉曲至陰之府也牢結幽牢之結也沉者去而不返零者¶
　㪚而不聚也¶

*返胎朱火室更受洞中生¶

　返胎胎仙也朱火室在身則爲絳宫在天則爲朱陵火府也¶
　洞中生卽大洞帝一尊神也¶

*伯史衞神軀令我保黃甯¶

　伯史泥丸天帝君上一赤子玄凝天一名伯史華也衞神軀¶
　者神光擁護之也保黃甯爲精血之主也¶

　紫虛魏祖元君疏曰此章一理貫下小有先生藏帝經于萬¶
　華主圖籙于九天攝炁舉仙而洞觀于無中生無中生者元¶
<pb:CK-KZ_JY008_02p102b>¶
　命生于太無太無卽元命也若離太無而求元命則非命若¶
　離元命而求太無亦非無無在元中元包無内謂之無中之¶
　生召萬眞攝萬魔拔籍書名皆太無之玄用也于是返胎火¶
　室内保黃甯普度萬靈恩沾三世極其慈濟之功號曰太玄¶
　上德眞人¶

**** 玄洲二十九眞伯上帝司禁君道經第三十七¶

*元始天王曰玄洲絕三津羽景太無庭¶

　玄洲上帝司禁君有曰玄洲有三溺之津非飛仙莫能越也¶
　又有羽景之臺在太無之庭¶

*回霄飛重漠委化混萬精¶
<pb:CK-KZ_JY008_02p103a>¶

　司禁君有曰司禁眞伯上帝玉君時乘日月之軿披虎文之¶
　裘登重漠之山回霄者從霄漢而回也委化者千和萬合與¶
　三炁流通則自委化于萬精之内卽坐在立亡之義¶

*五雲鬱絕空七霞落圓明¶

　司禁君曰玄洲又有絕空之宫在五雲之中七霞卽七覺之¶
　光也太極天中呼日爲圓明¶

*朗朗幽寥子梵昌濟黃甯¶

　幽寥卽帝皇大乙幽寥無也梵昌帝君逢凌梵也黃甯見前¶

*五老揮絳華㪚香擕玉靈¶

　五炁朝元絳宫先動㪚香者五老遍㪚五香以薰蒸五臟靈¶
<pb:CK-KZ_JY008_02p103b>¶
　明之神¶

*金質濯帝川綠煙靄流瓊神拔三塗籍仙胎結兆形¶

　凡胎鍊爲金質灌濯于帝一之川綠煙瑞靄洞煥空無如瓊¶
　光之欲流言其化也三塗見前¶

*上淸玉皇師玉宸大道君¶

　靈寶天尊抱送玉帝故稱師也八景玉籙云上淸高聖太上¶
　道君者蓋二晨之精炁慶雲之紫煙玉暉輝煥金映流眞結¶
　化含秀苞凝玄神寄胎母氏育形爲人諱[(日*日)/一/(日*日)]天眞字開元母¶
　妊三千七百年乃誕于西那天鬱察山浮羅嶽丹玄之阿于¶
　是受書玉虛跳景上淸位爲太上高聖玉晨大道君治蕋珠¶
<pb:CK-KZ_JY008_02p104a>¶
　日闕舘七映紫房玉童玉女三十萬人侍衞¶

*與心絳宫神飛證太玄尊¶

　絳宫之神卽指玉皇飛證者飛仙也¶
　紫虛魏祖元君疏曰此章一炁說下司禁君乘日月之軿登¶
　重漠之山而委化萬精之内五雲鬱絕七霞圓明天景之麗¶
　也幽寥以及五老揮華㪚香神景之泰也金質濯于帝川綠¶
　煙靄而流瓊玉宸道君輔兆而飛昇矣修人至此登上淸眞¶
　王太乙眞人¶

**** 太元景中君刋峩嵋山中洞宫玉戸太素道君經第三十八¶

*元始天王曰三眞生太無玉戸映晨霞¶
<pb:CK-KZ_JY008_02p104b>¶

　按太素君曰太無在洞景之表太素在幽玄之上三眞者三¶
　境之眞也生于太無之中玉戸道之戸也黍米珠中一竅也¶
　晨日也霞明輝映于東方也¶

*太素洞元靈丹林森朱柯¶

　太素天也洞元混洞太無元也南方色赤故生木皆丹林朱¶
　柯言慧支舒發也¶

*回神九重府南昌發瓊華¶

　朱陵火府九陽梵氣結成南昌煉度之司也卽洞陽宫有流¶
　火池黃華水皆發自然之瓊華¶

*百關納津液停玄三秀阿¶
<pb:CK-KZ_JY008_02p105a>¶

　津液納于百關潤之至也三秀三華也停玄于三秀之阿亦¶
　取玄華濡潤之意¶

*兆身騰玉淸七祖離幽扃長保不終劫萬世承仙家¶

　不終劫言無盡之劫也萬世承不終劫來非指子孫也¶

*位爲聖統尊玉淸大洞神¶

　聖統尊言爲聖之所統而無上者也玉淸爲聖境聖卽¶
　元始天王大洞爲元始之道故神爲大洞之神耳¶
　紫虛魏祖元君疏曰此章一氣說下以明道之元也洞元心¶
　之府也以太無之靈覺之太素之光養之丹林朱柯森森鬱¶
　秀于是開府九重瓊華英發瓊華爲玉淸上道修人至此登¶
<pb:CK-KZ_JY008_02p105b>¶
　眞長保不終之劫永爲萬世之家升入玉淸聖王天中位統¶
　聖君上極天仙之貴大洞之尊然其道不出乎洞元太無太¶
　素之中仙經之所重可知矣¶

**** 西元龜山九靈眞仙母靑金丹皇君道經第三十九¶

*元始天王曰西元九靈炁金丹流雲宫上極璇曜杪¶

　西元靑金丹黃君有曰崑崙山有九靈之館又有金丹流雲¶
　之宫上接璿璣之輪乃王母之所治也¶

*暉景大霞中¶

　暉景天上之太陽卽飛精也暉景四句蜀本無之今談經同¶
　于茅山玉經足知蜀本傳誤¶
<pb:CK-KZ_JY008_02p106a>¶

*動回九天輪靜沉八流剛¶

　動者言九靈之氣施行於上可以回九天之輪靜者言九靈¶
　之炁甯靜于上可以沉八流之剛剛義從罡卽罡灝之炁以¶
　其屏翰萬天能摧萬物故曰剛九靈卽北斗九皇也九星作¶
　中天之樞故其動靜之功用如此¶

*宫有仙胎母擕矜太帝房¶

　宫者流雲之宫也金母生于先天故曰仙胎母矜者太微小¶
　童之名也又云矜天衣也提天衣而登太帝房也卽太帝精¶
　魂陽堂育也¶

*玄一靈時生三老素罕張¶
<pb:CK-KZ_JY008_02p106b>¶

　中央玄一老子靈時道三素老君名罕張俱見前¶

*左把五符籍右擕萬神宗¶

　神宗司命丈人之名又心爲萬神之宗也¶

*同登龍琳闕稽首玉淸房拔棄死滅根養形三五中七祖解尸¶
結受福明朱方上證聖中尊符化玄炁王¶

　提擕萬神同登龍鳳琳琅之闕夫頂中宫闕有三層下五宫¶
　者明堂洞房泥丸流珠玉帝是也中四宫者天庭極眞玄丹¶
　太皇是也共爲九宫而太極一宫在九宫之上以象玉淸之¶
　境也養形三五指氣海也炁海爲三炁五炁之所聚也受福¶
　明朱指絳宫也明爲心光朱爲心色也至此道備位登聖尊¶
<pb:CK-KZ_JY008_02p107a>¶
　形化爲雲符符㪚爲玄炁觀之則爲玉符聽之則爲玉音不¶
　可思議大洞仙經至此大通¶

　紫虛魏祖元君疏曰此章一氣說下言其化也九靈之氣在¶
　流雲之宫動則回輪靜則沉剛造化由之升降也宫藴仙胎¶
　神登琳闕上證聖中之尊符爲玄炁之王大洞仙經至此大¶
　通符者文也其文有二性文則湛而空高而朗冷然而善也¶
　炁文則妙而婉秀而淸温然而美也來從太和去從太無廣¶
　長一丈曲折自然玄中之玄乃無色之眞宗妙明之靈印矣¶

*** 結經¶

玉宸道君言我師¶
<pb:CK-KZ_JY008_02p107b>¶
元始天尊授我此大洞仙經其旨玄奧修眞妙門¶
　大洞修眞之道共有十門總言其數也十門見前¶

*初定通息太和一千¶

　玉宸道君從定觀門入所以但言已之親詣不及他門也初¶
　定習定也言修眞之道首在于定而定之之功要在通息通¶
　息貴于太和太和者調氣以調心心和則氣和矣未有心不¶
　和而氣能和者心和之極泰宇自定若火在琉璃盞中不摇¶
　不動徹夜常明一毫火氣不燥一毫水炁不淫此太和之景¶
　務在于息内默會之蓋眞人之息貴于平平者出入相等呼¶
　吸相循恬然夷然不來而來不往而往如龍得雲魚得水深¶
<pb:CK-KZ_JY008_02p108a>¶
　幾玄趣矣愈平愈和愈和愈定此入手之功也¶

*中觀變眞離相消塵¶

　上言養炁之功此言觀性之要觀卽照也性非照不覺變眞¶
　者人之識性皆幻惟性乃眞眞淨元明之體厯劫不壞于人¶
　爲最眞今用密照之修則去幻而變爲眞矣其觀在于離相¶
　而消塵相卽六根塵卽六塵根塵皆滅眞常獨露是謂妙觀¶

*元合五千坐在立亡¶

　此性命雙融與道而合眞也元卽道體也息和神定命中性¶
　也性覺炁玄性中命也太和五千而有無無碍矣坐在有之¶
　喻也立亡無之喻也坐在立亡有無莫測也¶
<pb:CK-KZ_JY008_02p108b>¶

*大定全眞妙行通靈¶

　此言其效也前言初定始基之也此言大定則身心㝠寂定¶
　而能堅矣妙行者三千行滿八百功成也¶

*初曰通氣¶

　此指初定太和二句¶

*次曰通神¶

　此指中觀離相二句¶

*終曰通靈¶

　此指元合坐在二句¶

*十通成眞¶
<pb:CK-KZ_JY008_02p109a>¶

　此指大定妙行而言¶

*道備登晨超脫飛昇過度三界往來三淸證品大洞天一帝尊¶

　登晨登于晨極也天一者天一之人猶老子言天上天下惟¶
　道獨尊之義六句極言證果之隆¶

*六度十通萬行圓成¶

　六度六塵度脫也二句極言功行之大¶

*干和萬合自然成眞¶

　此總言大洞功圓在千萬神之和合可見全部仙經總不出¶
　一神神乃天人之會性命之全也¶

　紫虛魏祖元君疏曰仙道有十門而其門之正而大徑而捷¶
<pb:CK-KZ_JY008_02p109b>¶
　者莫過定觀一門而定觀之所由入又莫善于單入雙修之¶
　旨單入者從息入定也人以息爲命于母胎之中卽通母之¶
　息爲息由是生成以迄考終皆依于息者也但其息或濁或¶
　短不過以喉而已是之謂隨命之息非立命之息也若眞人¶
　之息貴和和者不無不有之謂息偏于有則浮偏于無則沉¶
　俱不得其和和則有無不著謂之玄息玄息旣定心亦從茲¶
　而定如果千息之中一息不漏一念不起謂之太和通炁爲¶
　第一進入門之訣乃初去塵濁歸于和定之修也從此卽當¶
　修觀此觀非觀想之觀觀想之觀用我之識以存想之非上¶
　道也此則掃除七識觀其入識之根一點精明落在何處身¶
<pb:CK-KZ_JY008_02p110a>¶
　内不是身外不是内外之間亦不是斷除三際洞察虛靈一¶
　心不捨久久慧發自知眞妙是謂觀眞觀眞道成水天乃開¶
　此第二進入門之訣爲去幻尋眞消塵離相之功也旣見性¶
　中之地方知性外之天乃以玄息薰修眞體久則色化紫金¶
　神躋堅定乃元合之功爲第三進入門之訣所謂海日東生¶
　元命太初也是謂雙修之道然三進之功尤在水天一曲蓋¶
　人身中各具一天不見其天終不成道若得水天頓闢性色¶
　成淵耳目口鼻之如漚天地山川之若腐眞神獨露妙頴成¶
　鋒而大道幾矣此之妙訣始則以命尋性終則以命養性性¶
　爲主而命爲臣者也主臣交合非明良之會太和之化乎學¶
<pb:CK-KZ_JY008_02p110b>¶
　者宜勉之矣¶
<pb:CK-KZ_JY008_02p111a>¶

　太上洞淵三昧帝心光明正印太極紫微伏魔制鬼拯救惡¶
　道集福吉祥神呪¶

太極紫微妙諦經華敏忍宗太英含元文象郭舒孤界吻雕盤¶
盧福昭明輪混洞太無玉皇玄中吉祥音檀熾鈞¶

蒼夔和庠塗波陜符陜南臯玄母坐臺赤混太無玉虛元生吉¶
祥音檀熾鈞¶

翊琚儲靈内章元帝藍欹無紫衜衠瑚䝉甘冥寂玄通玉虛始¶
神吉祥音檀熾鈞¶

太淸紫華飛神度命岑保觚華吉祥音檀熾鈞¶

太淸丹華飛光保生󰁝朔懋密吉祥音檀熾鈞¶
<pb:CK-KZ_JY008_02p111b>¶

太淸靑華飛仙鍊神[豈*瓦]甄銘奮勵宛吉祥音檀熾鈞¶

上淸素華飛靈鍊形浸斠唐彭燕吉祥音檀熾鈞¶

上淸黃華飛化鍊炁窪巢婁鎬衡吉祥音檀熾鈞¶

上淸綠華飛明護魂覺蔭珂琰觀吉祥音檀熾鈞¶

玉淸[淫-⺡+王]華飛玄長生藍蘇丹株包企模吉祥音檀熾鈞¶

玉淸碧華飛黃飛仙晶羅頡力吉祥音檀熾鈞¶

玉淸玉華飛玄洞玄都明晨旭晨吉祥音檀熾鈞¶

玉虛金華飛玄妙靈旭薈晨轆吉祥音檀熾鈞¶

　洞淵黃華三昧帝心大洞光明正印玄章¶

太極眞常紫微眞母降伏六天制禦萬鬼拯救惡趣賓治儀盧¶
<pb:CK-KZ_JY008_02p112a>¶
消滅萬灾集福結集生炁貫入玄津演吉祥音檀熾鈞¶

注歸丹母發生内寳玉芝琅英黃芽金液琅玕玄珠九轉八璚¶
證聖眞仙十道妙行圓滿濟度大洞帝一尊君吉祥音檀熾鈞¶

天尊彼時玉音光中增飾妙華洞觀始通吉祥音檀熾鈞¶

洞微梵通吉祥音檀熾鈞¶

洞空炁通吉祥音檀熾鈞¶

洞虛華通吉祥音檀熾鈞¶

洞靈力通吉祥音檀熾鈞¶

洞眞道通吉祥音檀熾鈞¶

洞玄靈光通吉祥音檀熾鈞¶
<pb:CK-KZ_JY008_02p112b>¶

洞源神通洞明帝心玄通洞淸㝠惠元通吉祥音檀熾鈞¶

終全眞一安處無爲妙行一乘中觀思神念眞惠命作用通炁¶
制禦萬靈吉祥音檀熾鈞¶

通神坐致自然通靈坐在立亡吉祥音檀熾鈞¶

道備登晨飛昇太空位登仙翁侍列玉淸無炁上眞吉祥音檀¶
熾鈞¶

太眞玄符普度天人吉祥音檀熾鈞¶

是時¶
元始天尊與威德自在天尊同聲重說太極紫微伏魔制鬼拯¶
救惡道消灾集福吉祥神呪已六天震動魔山崩摧𡨚裔絕原¶
<pb:CK-KZ_JY008_02p113a>¶
地根斷蒂鬼趣消滅俱化善神是時會中無量飛仙淸和玉女¶
水史眞𡚱芳華采玉女百千億萬眾雨八色天華繽紛飄下香¶
風薰馥和氣氤氲¶

元始天王告定一眞人蔚羅眞人曰此神呪玉章乃三昧帝心¶
光明正印太極妙本紫微眞人能破𡨚魔心能救惡趣苦能消¶
萬灾劫能集萬吉祥功德無邊不可思議今日爲汝等重宣玉¶
文增飾呪心圓滿妙行使汝等持此呪印利益人天度諸有情¶
齊登聖果今宣玉勅囑二眞人汝稟命奉行普濟普度勅威德¶
自在天尊定一二眞人遍滿十方界持我光明輪三昧太定印¶
帝心行大心制伏六洞魔破滅萬鬼羣解釋十二𡨚結網悉消¶
<pb:CK-KZ_JY008_02p113b>¶
平鬼趣絕惡根兇魔化善神我道一氣沖淸和鼓化風自彼鬼¶
類幽直超三善中帝心成大心正炁永和融學仙修大乘妙行¶
著玄功修䝟與󰁘貙悟眞登仙公使彼洞淵心玄玄控三龍化¶
合眾生心光明證十通安集太眞房逍遥景華峰怡然金闕庭¶
玉光他我同炁與元始通吉祥成大功于是太玄道父威德自¶
在天尊定一眞人蔚羅明眞人飛仙玉女淸和玉女水史眞𡚱¶
芳華采玉女諸天仙眾異口同光普作一音太和自然是時太¶
玄道父威德自在天尊定一眞人蔚羅明眞人諸天眞人神仙¶
天帝神王仙官仙王飛仙玉女水史眞𡚱芳華采玉女等說偈¶
贊歎已稽首¶
<pb:CK-KZ_JY008_02p114a>¶

天尊奉辭而退¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY008_02p114b>¶
¶	
¶	
¶	
¶	
¶	
¶	
¶	
¶	
¶	
太上玉淸無極總眞文昌大洞仙經註疏卷下¶
<pb:CK-KZ_JY008_02p115a>¶

誦經畢[言*奉]¶

*　　玉淸誥詣¶

**三寶前列班回向舉讚¶

#+BEGIN_VERSE
 　　　東華發始暉
 　　　　自在光明輪¶

 　　　五道煥三天
 　　　　運我神仙軿¶

 　　　七晨回帝席
 　　　　八眞合景君¶

 　　　朽骨䝉更蛻
 　　　　拔死書長生¶

 　　　稽首玉淸房
 　　　　無上大洞尊¶

#+END_VERSE

　(臣)聞三一合神三素飛雲朝帝一百眞大混百關耀景證玄¶
　眞吟咏周圓恭伸回向(具職臣某)誠惶誠恐稽首頓首再拜¶
<pb:CK-KZ_JY008_02p115b>¶

**　上啟¶

三淸三境天尊金闕玉皇上帝二極九霄諸天高聖祖師太玄¶
道父牛孳先生定一眞人蔚羅明眞人祖師父昌元皇道君文¶
昌皇人玄聖道君祖師總眞紫虛元君三天張葛許眞君靈寶¶
五師三茅司命眞君傳經傳法傳籙厯代祖玄眞經籍度眞師¶
司命司錄執籍執經救劫衍慶侍眞列聖應感仙官三界萬靈¶
十方眞宰經筵拱衞壇靖曹治一切靈聰咸望洪慈洞垂照鑒¶

　伏念(臣)肅志飭躬運神會道披瓊章而宣妙梵音轉吉祥凝¶
　紫炁以遍光華神超大洞胞根永斷命蒂長生十華十德之¶
　完全千行千功之滿足果臻福夀位列飛仙向請先天靈氣¶
<pb:CK-KZ_JY008_02p116a>¶
　兆身萬神各安方位務令厯劫宗親今生七祖同駕雲輿所¶
　願如心普天齊慶不勝懇禱載謹言¶

　志心稱念¶

玉淸元始天尊¶

威德自在天尊¶

更生永命天尊不可思議功德¶

*　　釋音¶

　　丿(撇)吻(文)衠(眞)[角*閑](閒)[豈*瓦](愷)轆(標)¶
¶	
¶	
<pb:CK-KZ_JY008_02p116b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY008_02p117a>¶

* 大洞玉經跋¶

夫世之言道者多矣總不離于性與命而巳但言性不言命者¶
每墮于無言命不言性者偏著之有均非道之大全也道則本¶
于無極煦含停育于太空之中其靈明之理謂之性絪緼之氣¶
謂之命乃自然道機理炁相符不可分而言也是性本于無命¶
屬于有無而不無性不可離命也有而不有命不可離性也¶

天王開示大洞拔度種民經之所重聿在性命雙修其所言性¶
乃命中之性所言命乃性中之命爾蓋凡物各具一太極人身¶
之三田八景七政九宫亦各具一太極太極具而神明生焉此¶
經三十九章所以有道君元君七十餘位之尊神也有此神而¶
<pb:CK-KZ_JY008_02p117b>¶
一毫端能現寶王刹非性來歸命爲命中之性乎見色聞聲手¶
持足履命之常也而乃方瞳洞照梵耳虛明以至大意朗元十¶
通並證非命復歸性爲性中之命乎修之之道端在千和而萬¶
合矣蓋性不與命相融則不可爲和命不與性相融亦不可爲¶
合千和萬合性命混同使智相歸一而後自然成眞也夫智冥¶
于相而智始圓相冥于智而相乃妙圓妙之機非天下之至神¶
其孰能與于此哉神者化也化則入于玄太玄重玄玄一之道¶
皆元神微妙之光深造而曲暢者也故神之㪚也爲大洞寶文¶
神之聚也爲帝一眞道¶

元始天王九統會帝九光集神豐功荗德洞煥玉淸究不出乎¶
<pb:CK-KZ_JY008_02p118a>¶
蒼胡頡寶中之三寸神孩也神其可忽乎哉顧欲修其神必先¶
會夫元元者神之本經所稱高上洞元乃中黃太乙天寶玉皇¶
之祖也中黃爲天心眞土靈度人經云元始祖土名爲太空空¶
爲太乙胞養三界化生諸天開明三景是爲天根學者悟入玄¶
中得此太乙元精則空生慧慧生定定則命堅慧則性命和合¶
共成一圓明淸淨寶覺而大洞之道幾矣珍皈道有年持誦仙¶
經滿四萬餘遍于大洞之理竊有所契茲者彚集註疏繡梓告¶
成敢一言以闡其要使學者知鉄頴之神鋒莊嚴之妙相俱不¶
外此三千五百餘字中也幸毋玩視焉¶

康熙已丑𡻕臘月望日隴干弟子慕珍稽首敬跋¶
¶	
