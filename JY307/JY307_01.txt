#-*- mode: org; -*-
#+TITLE: 西山群仙會眞記
#+DATE: 2011-11-02 11:14:59
#+PROPERTY: kxid KX295
#+PROPERTY: pinyin Xishan Qunxian Huizhen Ji
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0246
#+PROPERTY: id JY307
<pb:CK-KZ_JY307_01p052a>¶
* 西山羣仙會眞記序¶
序曰性非生知學道者必資於切問道難言傳立教者不尚於¶
明文藏機隱意恐輕泄於聖言比物囑辭乃密傳於達士世有¶
讀書而五行俱下開卷則一覽無遺聲名喧世孰知不死之方¶
頭角摩天豈悟希夷之理必也訪道尋眞求師擇友覽仙經之¶
萬卷不出陰陽得尊師之一言自知眞僞水火木金土五行也¶
相生而爲子母相尅而爲夫婦舉世皆知也明顛倒之法知抽¶
添之理者鮮矣上中下精炁神三田也精中生炁炁中生神舉¶
世皆知也得返復之義見超脫之功者鮮矣知五行顛倒方可¶
入道至於抽添則爲有道之人也得三田返復方爲得道至於¶
<pb:CK-KZ_JY307_01p052b>¶
超脫則爲成道之人也古先達士無不道成委成道者百無一¶
二今來後學徒有道名委入道者十無八九欲論得道而超脫¶
者西山十餘人矣遂從前聖後聖祕密參同一集五卷取五行¶
正體之數每卷五篇應一炁純陽之義開明至道演說玄機因¶
誦短篇發明鍾呂太上至言庶得將來有悟勤而行之繼僕以¶
出塵寰爲蓬瀛之侶華陽眞人施肩吾希聖序¶
¶
¶
¶
¶
<pb:CK-KZ_JY307_01p053a>¶
* 　西山羣仙會眞記¶
@by清虛洞天華陽眞人施肩吾希聖撰¶
　　　　　　　　　　　　@by三仙門弟子李竦全美編¶

** 　　識道¶
葛仙翁曰天下無二道殊途而同歸聖人無兩心百慮而一致¶
古今一道聖賢同心逮夫道原旣判心識自分談道者强自分¶
別同流異派摘葉尋枝自爲見解以獨立教門萬物之理旣不¶
能窮一己之性胡爲而盡如釋子殢於頑空乃以今世求於後¶
世儒者執於見在遂以少年榮爲老年殊不知先聖之行道存¶
乎一心也¶
<pb:CK-KZ_JY307_01p053b>¶
西山記曰呂先生言幼習儒業長好性宗修天爵而棄人爵鄙¶
頑空而悟眞空天爵止於人事眞空不離因緣¶
葛仙翁曰以五常言道止得其緒餘用三乘見性難窮其根蒂¶
是知道不踈於儒釋儒釋自疏於大道厯古及今聰明有識之¶
士莫不留心清虛而志在玄元也迨以安樂延年次以長生不¶
死默盜天機當爲己用自人昇仙而爲天官何止儒者之虛榮¶
於當年由百歲延而及萬年何同釋子之因報于後世修眞者¶
邪正不可不辯也欲識大道三教中太上爲先一身之外更何¶
求也¶

** 　　識法¶
<pb:CK-KZ_JY307_01p054a>¶
太上隱書曰法本無法理歸自然心因境亂法本心生立法之¶
意救補已失而防於未萌故三千六百法養命數十家三千六¶
百法者十年之期養命數十家者天一地二天三地四天五地¶
六天七地八天九地十一三五七九五行之陽數二四六八十¶
五行之陰數大道分而爲二炁二炁裂而爲五行大而爲天地¶
明而爲日月靈而爲人莫不禀二炁而生五行運五行而貫三¶
才也¶
西山記曰華佗觀五禽之戲而作導引以爲人之久逸而炁滯¶
血凝故屈體勞形使榮衛通暢後人因之名爲般運欲求超脫¶
誤矣昔陳義遺女於道久餓而學龜之吐納得終年不死後人¶
<pb:CK-KZ_JY307_01p054b>¶
因之名爲服炁欲求丹藥誤也張紹審五味之亂人眞液一臟¶
好而一臟惡一炁盛而一炁弱故罷五味而素且淡之後人因¶
以名爲休糧誤也劉洞知眞陽眞陰有餘則引其子不足則殺¶
其鬼補且瀉之也後世因以採日精月華取天地正炁誤也¶
昔廣成子教黃帝房中之術恐走失眞炁而虧修養之宜止欲¶
禦敵可欲之境不說採戰有功而奪婦人之炁後人因之以謂¶
人補人採炁還精損人害己以望長生誤也¶
廣成子教黃帝依法修養久不見功於崆峒山凡以內事爲法¶
則鍊外丹以補久虛積傷之損後人因之以無情金石煅煉於¶
煙熖之中分胎見寶欲餌之以求上昇或不死延年誤也¶
<pb:CK-KZ_JY307_01p055a>¶
扁鵲解靈樞以鼻引清炁口吐濁炁留之二十四息爲一兩火¶
以鍊眞鉛如戲蘂而曰陽胎鍊眞汞如含蓮而曰陰胎胎在息¶
住息住神存可以留形住世積而入聖超凡後人因之以多入¶
少出欲聚炁爲胎閉息爲法誤也¶
九仙經言病大用火病小用水用火則納炁復升於身眞炁遍¶
於四大陰鬼邪魔望之不敢近也用水則納炁而復升於身炁¶
透水如湧泉定中以意送在所病之處炁血涌流自無滯礙後¶
人因之而獨坐閉炁以舌爲轆轤左旋右攪收歛餘津漱而咽¶
之復隨腸胃傳送於外乃曰澆灌以長黃芽欲爲大藥誤也¶
通玄眞經云守無爲之道得自然之理清而不濁靜而後動移¶
<pb:CK-KZ_JY307_01p055b>¶
神於希夷之域保形於仁壽之途一念不生萬感俱息長生延¶
年安閒自樂後人因之不悟擇靜絶迹默默忘機終年竟不見¶
功誤也¶
靈寶內觀經曰外境不入內境不出神識自守閉門內視降君¶
火於下田布黃雲於四大笙簧車騎羅列往來自得壺中之趣¶
後人因之形如槁木心若死灰謹守頑空失於昏寂陰靈出於¶
天門止於投胎就舍誤也¶
又有開頂縮龜住山識性燒鍊看讀布施供養非徒無益而又¶
害之是少識無知之徒自生小法旁門互相授受迷惑後來至¶
使大道日遠日疏殊不知仰視俯察默合天地陰陽升降之宜¶
<pb:CK-KZ_JY307_01p056a>¶
日月魂魄往來之理一炁初浮識自己之陰陽五行旣分交自¶
己之水火火中有水水中有火火上負陰恍恍惚惚其物爲眞¶
一之水水上抱陽杳杳冥冥其精爲正陽之炁二炁交媾結成¶
內藥養就金丹可爲陸地神仙者也¶

** 　　識人¶
上清玄格曰大道似不肖盛德若不足韜光晦迹自衛其身人¶
不知也道未足於已言已輕於人事未充於內驕已見乎外好¶
勝於人人不知也修眞之士識人爲先務當其取士也聽其言¶
而觀其行及其求法也察其理而驗其功勿以人而廢言防其¶
大辯若訥者勿以言而用人防其善爲說辭者或大醇而小疵¶
<pb:CK-KZ_JY307_01p056b>¶
始愚而終聖修眞之士亦有知人之鑑不可不奉無上之道也¶
西山記曰古今賢聖雖有兼人之智普照之明未嘗不先求於¶
人謂務學而不如務求師師人之模範也黃帝求赤松子半年¶
方得中戒經止於防外行之失劉安王師王道原終年始得小¶
術法又不言修養之事陰長生不以馬明生久病而怠其志葛¶
稚川不以鄭思遠家法而誨於人耳朱度胡氏而始終如一方¶
昉遇金華而遠近相隨張夢乾三遇海蟾方得三乘之法解志¶
一一見旌陽盡授九轉之功王猛見長壽大仙談笑之間而識¶
破大道梅福遇大洞眞君步趣之次而訣盡天機厯古非無神¶
仙以入南洲然修眞之士不遇者於識人之際不明也其或道¶
<pb:CK-KZ_JY307_01p057a>¶
貌古顔辯辭利口者始謂得神仙悠久始知常俗之輩學而不¶
遇一也或業重福薄不信天機輕命重財甘爲下鬼錄人纖惡¶
棄人大善雖見其人不聽其言雖聽其言不納其理終無所得¶
仙凡自隔遇而不得二也或博學篤志切問近思縱得眞訣自¶
生懈怠悅須臾厭持久朝爲夕改坐望立成得而不守三也又¶
况交結狂徒搜尋異論廢時亂日何以成功古人上士始也博¶
覽丹書次以遍參道友以道對言所參無異論以人合道所師¶
無狂徒嗟愚而自專賢否不辯賤而自用邪正不分論識人之¶
去就不可勝舉也故古今上聖眞人未修鍊先修養故曰沐浴¶
不可當風若幽室靜房閉目冥心伸身正坐使元炁上昇通滿¶
<pb:CK-KZ_JY307_01p057b>¶
四大上入泥丸此眞沐眞浴萬倍於外之水火也又曰不欲遠¶
唾以損炁不欲疾步以損筋不欲極視而昏精不欲極聽而傷¶
腎不欲久立而傷骨不欲久卧而傷肉多睡濁神頻醉散炁多¶
汗損血力困傷形奔車走馬炁亂而神驚望高登峻魄散而魂¶
飛養形之道安而不勞勞而不乏其力靜而不撓撓而不亂其¶
炁外有所補內有所益然後識五行以保全冲和之炁外固內¶
眞兩皆得趣可以長久矣¶

** 　　識時¶
洞玄經曰有形者不能無名有名者難逃於數大則天地陰陽¶
昇降不失其宜明則日月魂魄往來自有其度差之毫末失之¶
<pb:CK-KZ_JY307_01p058a>¶
顛倒陰陽有愆伏則四序亂而不能生成萬物寒暑無代謝則¶
八候差而不能運轉一炁人爲萬物之貴一炁之靈大則取象¶
乎天地無乖升降之宜明則取法乎日月不亂經營之度定之¶
以時應之以數於道也夫何遠哉¶
西山記曰大道無形生育天地温凉寒暑以一年交合交合不¶
失其時一年之後有一年大道無情運行日月弦望晦朔一月¶
一往來不失其時一月之後有一月大道無名長養萬物勿謂¶
春生夏長也而梅艷菊芳勿謂秋收冬藏也而栢實松茂因時¶
日受炁因炁發生無知之草木如是最靈而爲人者胡不順養¶
眞性而修鍊形軀耶鶴知夜半燕識戊己因陰感陽緣水避土¶
<pb:CK-KZ_JY307_01p058b>¶
蛇於巳日不過道鶯於春時自出谷無識之禽獸如是最貴而¶
爲人者何不順時養元陽而收藏眞氣耶嗟無知之徒自炁足¶
之後走失耗散八百一十丈元炁久久而損豈知眞炁大運隨¶
天春在肝夏在心秋在肺冬在腎元炁小運隨日子在腎卯在¶
肝午在心酉在肺天地之春夏秋冬日月之弦望晦朔人之子¶
午卯酉正相合也冬陰也陰中陽生而爲温則曰春也是陽爲¶
主而陰爲客陽中又陽生而爲熱則曰夏也夏陽也陽中陰生¶
而爲凉則曰秋也是陰爲主而陽爲客陰中又陰生而爲寒則¶
曰冬也此天地之四時矣旦則暗也魄中魂生而爲明則曰上¶
弦上弦之後魂爲體而魄爲用魂中又魂生而曰望矣望則明¶
<pb:CK-KZ_JY307_01p059a>¶
也魂中魄生而爲暗則曰下弦下弦之後魄爲體而魂爲用魄¶
中又魄生而曰晦矣是日月之四時矣天地有三百六十日日¶
月有三百六十時人有三百六十度天地有二十四炁日月有¶
二十四度人有二十四時自子至午炁生之時陽也自午至子¶
炁謝之時陰也寅辰午申子戌陽生之六時卯巳未酉亥丑陰¶
生之六時甲丙戊庚壬五行之陽時乙丁己辛癸五行之陰時¶
辰則太陽而卯則陽明寅則少陽而丑則太陰子則少陰而亥¶
則厥陰戌則太陽而酉則陽明申則少陽而未則太陰午則少¶
陰而巳則厥陰午則腎炁交心炁以下而上三陽炁聚之時子¶
則心炁交腎炁以上而下三陰炁聚之時魂爲陰中之陽其炁¶
<pb:CK-KZ_JY307_01p059b>¶
生於卯初魄爲陽中之陰其炁生於酉末養陽不在春夏春夏¶
所以養陽者以炁在心與肝也養陰不在秋冬秋冬所以養陰¶
者以炁在腎與肺夏至之後眞汞積於絳宮冬至之後眞鉛積¶
於丹田木運交天霐二十五度是時巽也以陽交陽當此收之¶
而成大藥金運交靈符二十五度是乾也以陰交陰當此鍊之¶
而號還丹鍊形起火須在炁升之前聚火還元必用陰降之際¶
鍊形住世以炁爲先用五行相尅之時鍊炁超凡以時爲先使¶
三田返復之候修眞之士不見功者以旺時不收損時不補散¶
時不聚合時不取無時不求還時不鍊不知交會之時又無採¶
取之法蹉時亂日不見尺寸之功安得比天地長久日月堅固¶
<pb:CK-KZ_JY307_01p060a>¶
哉¶

** 　　識物¶
洞天語錄曰以言言道得其緒餘故得道所以忘言以象求意¶
得其髣髴故得意所以忘象然道不在言也以先知覺後知非¶
言不足以求理然意在象也以大明决小明非象不足以陳義¶
言以示其理象以顯其義則大道玄意默會無象無言之間始¶
也詳言密語恐以之不悟比物立象恐彼之不知及夫目擊道¶
存不在言也心同意會不在象也¶
西山記曰形而上者道形而下者器上以下爲基道以器爲用¶
如鍾離祕訣曰以心爲天腎爲地肺爲月肝爲日日月天地物¶
<pb:CK-KZ_JY307_01p060b>¶
之大明者也崔玄眞祕訣曰以腎氣爲嬰兒心液爲姹女肝炁¶
陰中之陽爲日中之魂肺氣陽中之陰爲月中之魄兒女魂魄¶
物之靈而神者也如心爲朱雀腎爲玄武肝爲青龍肺爲白虎¶
亦是四象也¶
葛仙公曰嬰兒爲心液之上正陽之炁姹女是腎炁之中眞一¶
之水金公乃肺之老陽黃婆其陽微弱當使之復還下田餘液¶
是老陰腎液到脾液眞陽近少陰其陰衰弱當使之復還下田¶
此四象之說詳矣¶
太白眞人曰五行顛倒術龍從火裏出五行不順行虎向水中¶
生龍本東方甲乙之物而出於火中者心液之上正陽之炁也¶
<pb:CK-KZ_JY307_01p061a>¶
則曰陽龍出自離宮虎乃西方庚辛之物而生於水中者腎炁¶
之中眞一之水也則曰陰虎生於坎位然而龍是陽物昇舉自¶
在而在水中乃陰中之陽故比心液之上正陽之炁也虎是陰¶
物奔馳自在而居陸地乃陽中之陰故比腎炁之中眞一之水¶
也老君言恍恍惚惚其中有物者爲炁中之有水而負陰者是¶
也杳杳冥冥其中有精者爲液中之有炁而抱陽者是也¶
陰眞君曰北方正炁號河車車謂運載物於陸地往來無窮而¶
曰河車者取意於人身之內萬陰之中有一點元陽上升薰蒸¶
其胞絡上生元炁自腎炁傳肝炁肝炁傳心炁心炁傳肺炁肺¶
炁傳腎炁而曰小河車也肘後飛金晶自尾閭穴起從下關過¶
<pb:CK-KZ_JY307_01p061b>¶
中關中關過上關自上田至中田中田至下田而曰大河車也¶
純陰下降眞水自來純陽上昇眞火自起一昇一沉相見於十¶
二樓前顆顆還丹而出金光萬道則曰紫河車也故車行於河¶
如炁在血絡之中炁中暗藏眞水如車載物所謂河車者詳矣¶
廣成子以內事教黃帝久不見功乃於崆峒山鍊大藥五金之¶
中鉛爲黑金黑金之中而取銀八石之中砂爲赤石赤石之中¶
而取汞以汞合銀爲寶故有鉛汞之說鉛者腎之所藏眞炁汞¶
者陰陽所合自己之眞精也眞陰眞陽以成大藥火候無差精¶
變爲汞汞變爲砂砂變爲丹而曰眞鉛是也金晶肘後飛入上¶
宮自頂而入下田眞火前起昇入泥丸自心而過重樓一陰一¶
<pb:CK-KZ_JY307_01p062a>¶
陽上水下火而爲旣濟奔於元海而曰紫金丹故曰眞汞者是¶
也此鉛汞之理詳矣以物推求陽比象動而昇舉之於陰比於¶
靜而凝滯之物不必多識象不必多求止於純陰純陽二炁交¶
結而爲大藥然陽中有眞陰陰中有眞陽乃陽交陰陰交陽陽¶
交陽陰交陰陰陽有四交也及乎陰合陽陽合陰陰合陰陽合¶
陽陰陽有四合也四交四合大應天地之八節明應日月之八¶
候廣記多識不止損神傷炁而且議論差別適以廢時亂日終¶
無益也¶
<pb:CK-KZ_JY307_01p062a>¶

** 　　養生¶
三元眞經曰人物異形受生惟一炁魂得之於天體魄得之於¶
<pb:CK-KZ_JY307_01p062b>¶
地無形無象自空中來卽父精母血以無爲有三百日胎完胎¶
完炁足則生是由無而有不善養生則以有還無矣血炁方剛¶
以所有之神炁復與於兒女血炁旣衰將已有之魂魄復還於¶
天地故生中起滅以滅止生炁斷神散而無生矣善人君子莫¶
不欲生而不知養生之時以天地爲法日月爲本陰絕陽生陽¶
絕陰生生生不窮天地所以長久魄往魂來來往不已日月所¶
以長久是知炁在養而不弱形在養而不悴內外養之無差故¶
得與天地日月同長久也¶
西山記曰古今聖賢談養生之理者著養生論者不爲少矣又¶
曰少私寡欲少私寡欲者可以養心又曰絕念忘機絕念忘機¶
<pb:CK-KZ_JY307_01p063a>¶
者可以養神又曰飲食有節飲食有節者可以養形又曰務逸¶
有度務逸有度者可以養亂又曰入清出濁入清出濁者可以¶
養炁又曰絕淫戒色絕淫戒色者可以養精養生之道不在於¶
此所生微也善養者從微至著所生小也善養者自小及大當¶
旺時養而取之當衰時養而補之如春養脾秋養肝夏養肺冬¶
養心鍊形則起火還丹則聚炁此年中用月不失養生之道也¶
及春夏養陽以眞炁隨天大運在肝與心心肝者炁升之所秋¶
冬養陰以眞炁隨天大運在肺與腎腎肺者液降之所此陰陽¶
傳送不失養生之道也及腎炁生於子時一陽生於二陰之中¶
當此之時若澄心靜慮閉目昇身想火輪起於丹田是炁生而¶
<pb:CK-KZ_JY307_01p063b>¶
養之有法也及肝炁生於卯時一陽生於二陰之下當此之時¶
若孤坐閉目多入少出存兒女相見於黃屋之中而産就嬰兒¶
是陽生而養之有法也及心炁生於午時一陰生於二陽之中¶
當此之時若忘言絕念滿口含津攻心炁不散存龍虎交媾於¶
煙熖之中而盤金鼎奔流於下是丹田炁生而養之有法也及¶
肺炁生於酉時一陰生於二陽之上當此之時若閉目冥心以¶
腹肚微脅存大火炙於鼎中鼎中有三昧炎炎不絕三昧齊發¶
是陰生而養之有時也及夫三百日胎完而眞炁生養其眞炁¶
而鍊之生神五炁朝元三花聚頂五百日陽神生養其陽神而¶
鍊之合道是生形已來養之而生眞炁自生炁以來養之而生¶
<pb:CK-KZ_JY307_01p064a>¶
法身身外有身超凡入聖養生之道備於此矣¶

** 　　養形¶
玉華靈書曰神以炁爲母炁以形爲舍鍊炁成神鍊形成炁陽¶
神未聚三花不入泥丸眞炁未朝五彩不生丹闕無形籠絡神¶
炁兩離故天地大也未免輕清重濁之象日月明也難逃圓明¶
缺暗之形積陽生神上以麗乎天者星與辰也積陰生形下以¶
壯乎地者土與石也水中炁升而爲雨爲雲炁中水降而爲霧¶
爲露萬象羣生不能無形惟人也集靈以生資道以成不知養¶
形之端精魄耗散而陰殻空存未死之前已如槁木餘喘旣絕¶
盡爲糞壤養形之道可不深思¶
<pb:CK-KZ_JY307_01p064b>¶
西山記曰仲夏仲冬之月善養形者處於深堂避其大寒大熱¶
之炁而伏其肌膚非特此也先寒而衣衣不得頓多先暖而解¶
解不得頓少久勞則安閑以保極力之處久逸則導引以行稍¶
滯之炁暑不當風當風則榮閉而衛結夏不卧濕卧濕則氣散¶
而血注冬不極熱極熱則腎受虛陽而春夏肝與心有壅蔽之¶
疾也夏不極凉極凉則心抱浮寒而秋冬肺與腎有沉滯之患¶
也不可極飢而食食不過飽飽則傷神飢則損胃不可極飲飲¶
不過多多則損炁渴則傷血沐用旬浴用五夫五則五炁流傳¶
遍浴之榮衛通暢旬則數滿復還眞炁在腦沐之則耳目聰明¶
若頻頻浴者血凝而炁散雖肌體光澤久而炁自損矣故有癱¶
<pb:CK-KZ_JY307_01p065a>¶
瘓之疾者炁不勝血神不勝形也若頻頻沐者氣壅於上腦滯¶
於中令人體重形疲久而經絡不能通暢故古人以陽養陽陽¶
不耗散以陰鍊陽陽不損弱如一年春夏養陽秋冬養陰是借¶
陰養陽以陽消陰也一日內午前鍊乾以炁前起鍊形後起金¶
晶午後鍊坤以藥有藥則聚炁鍊丹無丹則收火煮海皆以眞¶
陽見用於自身不然歛身聚之可以無中養就眞炁昇身眞炁¶
以滅魔陰焉奉道之士廣覽多學徒以勞損不知陰陽爲之總¶
領之元也眞陰眞陽爲胎凝於丹田次以眞陰爲炁眞陽成形¶
身外有身超凡入聖矣¶

** 　　養炁¶
<pb:CK-KZ_JY307_01p065b>¶
太上隱書曰天地以清濁爲質非炁不足以運陰陽日月以明¶
暗分形非炁不足以交魂魄以橐籥之用呼吸之理是炁使之¶
然也禽一冲而制在炁履空如實魚一躍而制在水穿水如無¶
眾植凋殘獨松栢而常茂者氣堅也群動滅寂惟龜鶴之不悴¶
者氣任也形爲留炁之舍炁爲保形之符欲留形住世必先養¶
炁至大至剛充塞乎天地之間炁聚神靈遨遊風塵之外善養¶
生者養其形善養形者養其炁¶
西山記曰古今養炁之士不免於疾病死亡者不知其道也昔¶
人以志士不語爲養炁此保炁也失之昏以入清出濁爲養炁¶
此換炁也失之虛昏者炁散神狂眞靈日厭終無所歸矣虛者¶
<pb:CK-KZ_JY307_01p066a>¶
丹田無寶徒勞而吐納終不能住矣多入少出攻病可也認爲¶
胎息誤矣上咽下搐聚炁可也指作還丹誤矣綿綿若存用之¶
不勤委炁而和神也息息要住納之不出閉炁而鍊形也一咽¶
復一咽雙收兩夾以噓咽爲法是借炁取水灌溉之術也正坐¶
昇身炁滿四大血絡通行榮衛和暢是布炁焚身之法也若此¶
皆非養炁矣養炁之道生時養之使不衰弱時養之使不散如¶
古行屯者是陽初生屈而未伸故朝屯以取養炁之茂也如古¶
行蒙者是一陽處羣陰之中暗而不明故暮蒙以取求陽之義¶
也非特此也才所不敏强思傷也力所不及强舉傷也悲哀憔¶
悴傷也喜樂過度傷也汲汲所欲傷也戚戚所懷傷也或久談¶
<pb:CK-KZ_JY307_01p066b>¶
言笑寢息失時拽弓引弩耽酒嘔吐飽食便卧跳步喘息歡呼¶
哭泣陰陽不交積傷至盡則早亡矣故善養者淡然無欲處乎¶
寂寞之境自有希夷之趣冬則陽生至春分之後陽盛而陰散¶
防其餘陰入腹而爲苦寒之疾夏則陰生至秋分之後陰盛而¶
陽散防其餘陽入腹而爲酷暑之患勿觀死者防死炁觸生炁¶
不近穢處防穢炁觸眞炁眞炁未壯而朝不虛食常充口眞炁¶
欲絕而暮不實食常減口然而調炁和炁布炁咽炁聚炁行炁¶
保炁換炁皆不出養炁之道夫炁如線觸之則斷炁如煙擾之¶
則散不能養者失保形之道然養炁未及採藥採藥未及鍊炁¶
採炁還元結成金丹鍊之出殻遷變羽客未鍊先採之未採先¶
<pb:CK-KZ_JY307_01p067a>¶
養之¶

** 　　養心¶
通玄經曰人以形爲舍心爲主主於國則君臣之分主於家則¶
父子之禮心爲君父炁爲臣子身爲家國心氣一注無炁不從¶
在五行爲火南方盛陽之精宿應熒惑神受朱雀狀垂三葉色¶
若朱蓮神明依泊變化莫測混合陰陽大包天地細入毫芒制¶
之則止放之則狂清靜道生濁躁神亡但能空寂得之有常永¶
保無爲其身則昌惟狂克念可以作聖惟聖罔念可以作狂古¶
今達士養以寡欲務於至誠眞源湛然靈光自瑩於丹臺也不¶
爲事惑物役可以超凡入聖¶
<pb:CK-KZ_JY307_01p067b>¶
西山記曰從道受生謂之性自一禀形謂之命所以任物謂之¶
心心有所憶謂之意意有所思謂之志事無不周謂之智智周¶
萬物謂之慮動而榮身謂之魂靜以鎮身謂之魄流行骨肉謂¶
之血保形養炁謂之精氣清而快謂之榮炁濁而遲謂之衛總¶
括百骸謂之身眾象備見謂之形塊然有閡謂之質形貌可則¶
謂之體小大有分謂之軀眾思不礙謂之神漠然變化謂之靈¶
炁來入身謂之生炁去於形謂之死所以通生謂之道道者有¶
而無形無而有精變化不測通神群生眞人上仙教人修道卽¶
修心也教人修心卽修道也道不可見因心以明之心不可常¶
用道以守之故虛心遣其實無心除其有也定心令不動也安¶
<pb:CK-KZ_JY307_01p068a>¶
心令不危也靜心令不亂正心令不邪清心令不濁淨心令不¶
穢此皆已有令以除之心直不返復也心平無高下也心明不¶
暗昧也心通無窒礙也此皆固有因以然之又在少思少念少¶
欲少事少語少笑少愁少樂少喜少怒少好少惡故得靈光不¶
亂神炁不狂方可奉道保生嗟無知者多思神殆多念志散多¶
欲損炁多事役形多語弱炁多笑損臟多愁攝血多樂溢意多¶
喜則交錯多怒則百脉不定多好則昏迷不理多惡則憔悴無¶
歡故其源不潔和炁自耗不得延年失於養心之故也故古喻¶
之如猿狂而不定比之如賊盜其所有也¶

** 　　養壽¶
<pb:CK-KZ_JY307_01p068b>¶
三清眞錄曰父母之眞陰眞陽二炁以精血爲胞胎胎完炁足¶
而爲形矣集靈資道神炁相合而爲壽定矣大壽一萬二千歲¶
守朴任具雖亡而道不亡也中壽一千二百歲留形住世道在¶
而身亦在也下壽一百二十歲知之修鍊可以安樂延年不知¶
修鍊走失耗散在我者不爲我之所有而又外觸禁忌暗除年¶
算一算爲三百日壽一歲爲本數之壽一紀爲正紀之壽無知¶
少學以小惡爲無傷積惡以至於滅身以小損爲無害積損以¶
至於滅生始以滅一算次以除本數終以除一紀未及中年夭¶
之大半仙子眞人憫而哀之雖有超脫之法必先養壽之方審¶
而用之可延至大壽不憚修持千日自有超凡之道¶
<pb:CK-KZ_JY307_01p069a>¶
西山記曰雖知養生之理不悟修行之法則生亦不長雖知修¶
鍊之方不知養壽之道則修亦無驗故養壽者凡以禁忌而防¶
其禍行不多言恐神散而損炁睡不張口恐炁泄而損神臨危¶
登峻則魂飛玩殺看鬭則炁結弔死問病則喜神自散卧濕當¶
風則眞炁日弱古廟凶祠不可入入之則神驚狂禽異獸不可¶
戲戲而則神恐對三光濡溺折人年壽背四重深恩滅人大數¶
飲宴於聖像之側魂魄不安坐卧於墓塚之間精神自散枯木¶
大樹之下不可息防九陰之炁觸人陽神深水大澤不可渡恐¶
至寒之性逼人眞炁出眾華卉不可折防招妖狂入室非時果¶
實不可食防帶邪炁入腹妄言綺語非患難不可頻說說之減¶
<pb:CK-KZ_JY307_01p069b>¶
人正壽肥甘醇酒非會合不可頻飲餌之除人本祿負賢忘恩¶
必有禍應輕財毁物自無福生大山勿深入入之必凶美物勿¶
酷愛愛之勿吉損人傷物以冤報冤嫉賢妬能以怨起怨虛傳¶
妄授慢友輕師此類或有觸犯雖得正訣遇異人大道未就先¶
爲此除其壽以罪當功竟不能速成也善養壽者以法修其內¶
以理驗其外修內則閉精養炁安魂清神形神俱妙與天地齊¶
年鍊神合道超凡入聖也驗外則救貧濟苦慈物利人孝於家¶
忠於國順於上憫於下害不就利忙不求閑凡以方便爲心勿¶
以人我介意方始奉道多遇至人自得眞法及夫下功之後少¶
有患難速得圓成然是修養所致亦是陰德報之苟不達養壽¶
<pb:CK-KZ_JY307_01p070a>¶
之宜安得內外齊成乎¶

** 　　補內¶
九天祕籙曰三清之下有三太三太之內有二儀二儀旣判而¶
列五帝五帝旣立而同一區此天地之內上下有陰陽升降東¶
西有日月往來周而復始運而不已代謝循環終無走失惟人¶
也以精爲母以炁爲主五臟中各有精精中生炁五臟中各有¶
炁炁中生神欲壽無窮長生住世鍊精爲丹養炁爲神眞仙上¶
聖修眞補內不補外也內眞外應無施不可有作必成自凡而¶
入聖也¶
西山記曰男子先生右腎以外精而內血陰爲裏也女子先生¶
<pb:CK-KZ_JY307_01p070b>¶
左腎以外血而內精陽爲裏也腎生脾脾生肝肝生肺肺生心¶
心生小腸小腸生大腸大腸生膽膽生膀胱膀胱生三元三元¶
生三焦三焦生八脉八脉生十二經十二經生十二絡十二絡¶
生一百八十係絡一百八十係絡生一百八十纏絡一百八十¶
纏絡生三萬六千孫絡三萬六千孫絡生三百六十五骨三百¶
六十五骨生八萬四千毛竅胎完炁足靈光入體與母分離而¶
爲人也以內外言之經絡之內而爲內肌膚之外而爲外養命¶
養其五臟五臟爲根根固葉自茂矣養形養其五炁五炁爲源¶
源深流自長矣眞炁大運隨天元炁小運隨日春肝旺脾弱則¶
養脾食甘物五穀中粳米五果中棗肉五畜中牛肉五菜中葵¶
<pb:CK-KZ_JY307_01p071a>¶
菜清心無憂憂則傷肝隱坐避風以肝惡風也若日用之間卯¶
時以待小運日生元炁傳送在肝閑居冥目以養肝旬日見功¶
目可視秋毫若修鍊下功不必如此夏心旺肺弱則養肺食辛¶
物五穀中黃黍五果中桃子五畜中雞肉五菜中葱菜清心少¶
喜喜多傷心靜坐避熱以心惡熱若日用之間午時以待小運¶
日生元炁傳送在心絕念安居以養心旬日見功可炁通百脉¶
修鍊下功亦不必如此秋肺旺肝弱則養肝食酸物五穀中豆¶
五果中李子五畜中犬肉五菜中藿菜靜居避寒寒則傷肺不¶
要多悲悲則損肺若日用之間酉時以待小運日生元炁傳送¶
在肺升身靜坐以養肺旬日見功肌膚光澤若修鍊下功不必¶
<pb:CK-KZ_JY307_01p071b>¶
如此冬腎旺心弱則養心食苦物五穀中小麥五果中橘子五¶
畜中羊肉五菜中薤菜清心無恐恐則傷心若日用之間子時¶
以待小運日生元炁傳送在腎歛身正坐以養腎旬日見功丹¶
田自暖炁力剛健若修鍊下功不必如此當四季脾旺養腎食¶
鹹物五穀中粟米五果中山藥五畜中猪肉五菜中韭菜安心¶
無畏畏則傷脾靜生避濕濕則損脾也若日用之間戌辰丑未¶
以待小運日生元炁風急震雷透過膀胱變爲精華眞炁走失¶
而火上起肺開心冲肝浮膽橫萬神以眞火燒之棄體外遊骨¶
解筋伸與死無異一泄一炁弱百泄一神去千泄一臟損已至¶
枯竭四大無主乃曰死矣故眞仙上聖有還精之道若志在玄¶
<pb:CK-KZ_JY307_01p072a>¶
元腎炁交心炁積炁生液如懸珠垂露顆顆還於丹田火候無¶
差自然凝結形若彈丸色同朱橘炁中生炁鍊炁成神身外有¶
身超凡入聖若以未悟清虛甘作兒孫之牛馬淫邪之心未息¶
亦不可深究房中之術俱以借其陰貌賺心炁下入黃庭而腎¶
炁不能上升乃以龍盤虎遶欲泄之前棄其情愛一則孤坐歛¶
身雙手抱臍使炁結爲胎一則升身偃脊歛身少時使肘後飛¶
入泥丸以填血腦而百骨充盈有返老還童之驗矣嗟少學無¶
知欲採婦女之津炁以爲陰丹又鍊無情之金石取天地之秀¶
炁而爲外丹餌之填精補海幸而藥盛而時暫無損若以元陽¶
耗散而丹臺空虛餌之在腹當有不救之疾取之於人當有速¶
<pb:CK-KZ_JY307_01p072b>¶
亡之患返以神仙之法爲誑靜言思之誰其過歟¶

** 　　補炁¶
玉華靈書曰九天之上無陰九地之下無陽地中生陽一百八¶
十日陽昇到天其陽不過乎天者陽自陰中來生元炁傳送餘¶
炁在脾靜室閉炁多入少出旬日見功肢體光澤經絡快暢若¶
修鍊下功不必如此是五臟各有時一臟旺而一臟弱一炁盛¶
而一炁衰損有餘補不足五臟旣和百骸自理百骸自理萬病¶
不生萬病不生千歲可期¶

** 　　補精¶
太上玄鏡曰純陽上昇者謂之炁純陰下降者謂之液炁液相¶
<pb:CK-KZ_JY307_01p073a>¶
交注於骨絡之間者謂之髓炁液相交出於膀胱之外者謂之¶
精內則心腎肝肺脾五臟也大腸小腸膀胱三焦膽胃六腑也¶
外則毛膚皮髮眼耳鼻舌手足榮衛經絡穴四體也精者心炁¶
在肝肝自生精肝精不固目眩無光心炁在肺肺自生精肺精¶
不實肌肉清弱心炁在腎腎自生精腎精不滿神炁減少心炁¶
在脾脾自生精脾精不堅髮齒自弱五臟之中腎爲精海心爲¶
炁館眞精在腎餘精自還下田眞炁在心餘炁自朝中元思慮¶
愁惱其耗炁也如漏鼎中之炁淫邪禍亂其走精也如析釜下¶
之薪補下精之道非但絕色而房中最急愼之¶
西山記曰天地萬物之盜萬物人之盜蓋陽昇陰降物受天地¶
<pb:CK-KZ_JY307_01p073b>¶
純粹之炁陰精陽華人食萬物充實之資一飲一食納之於胃¶
與眞炁相合傳流腎府虛炁充盈對境生心心火下逼腎炁不¶
能上昇左旋右盤如陽負陰胎陽戀陽住陰爲陽逼復自天來¶
故天中陰降一百八十日到地其陰過乎地者陰自陽中來陰¶
抱陽質陰戀陰住陽爲陰逼復自地起周而復還並無走失尚¶
有震動傾側之愆又況人腎爲水也水中生炁如煙似線觸之¶
則斷撓之則散眼耳鼻舌身意六慾傷於外喜怒哀樂好惡思¶
七情傷於中上則重樓走失下則金龜抛泄如漏網包風能無¶
損乎不知補炁之道如火消膏積日復入輪迴¶
西山記曰炁本無形必賴有形之軀形全炁在自可修補不擇¶
<pb:CK-KZ_JY307_01p074a>¶
老幼所貴至誠始終如一天皇聖胎祕用神訣補炁之上法達¶
摩胎息至理補炁之中法其後因胎住息因息就胎扁鵲靈樞¶
葛洪注胎息補炁之下法此外皆非法也¶

** 　　補益¶
洞神眞經曰養生之道以不損爲延命之術以有補爲先居安¶
慮危而防未萌不以小惡爲無傷而不去不以小善爲無益而¶
不爲起卧有四時早晩行止有至和之常制調和筋脉有偃仰¶
之方養正除邪有吐納之術流行榮衛有補瀉之法節宣勞逸¶
有與奪之要忍怒以全陰炁抑喜以養陽炁以清虛去其狂慮¶
以安閑養其眞性雖少年致損炁弱體枯年老得悟防患補益¶
<pb:CK-KZ_JY307_01p074b>¶
以炁補炁炁自有餘以神補神神無不足炁盛而形乃延長神¶
住而命自悠久¶
西山記曰知至道者天不殺服元炁者地不滅夫至道不遠只¶
在己身用心精微命自延久六玄旨曰欲得長生當修所生所¶
生之本始乎精炁精炁結而爲形形爲受命之本炁是有形之¶
根故午前鍊乾午後鍊坤炁自腎中生自子時爲始午時爲終¶
其炁升而旺也所以鍊乾者靜坐幽室閉目冥心升身勿動使¶
炁滿四大薰蒸其體榮衛通和積日炁秀神清及夫腎炁到心¶
積炁生液液自心中生自午時爲始子時爲終其液降而盛也¶
所以鍊坤者閉目冥心歛身正坐以兩手抱腹降心火於丹田¶
<pb:CK-KZ_JY307_01p075a>¶
烹蒸炁海積日炁旺神清此補益於炁也冬避寒夏避暑寒避¶
風暑避熱動勿勞其肢體閑勿怠其肌膚五日一浴十日一沐¶
炁旺時勿動血旺時不息此補益於炁也永絕嗜慾見境不動¶
心者上也借假修眞因死求生形雖交而炁不交體雖濁而形¶
不濁不得已而親婦人勿使走失時暫棄其情愛抽身於後賺¶
心炁以補下元可以安性命者次也三十歲陰陽兩停而五穀¶
秀炁無所制作未免情欲當五日一度四十歲者十日一度五¶
十歲者二十日一度六十歲一月一度六十四歲卦盡之年更¶
不言度也若高上玄元欲求長生不死者可不議此也此補益¶
於精也補益形者不若補益精補益精者不若補益炁補益炁¶
<pb:CK-KZ_JY307_01p075b>¶
者不若補益神補益於神則形炁永安古今達士談益神之道¶
不爲少矣往往不見功者非特出至誠也神爲主故耳昔劉綱¶
眞人於甲子庚申生日本命祭享形神尚得神聚長生不死趙¶
眞人於靜房空室調神出殻如壯士展臂可千萬里陰鬼不敢¶
相干亦得留形住世况夫補已散之靈炁益見在之魂神禍福¶
預知神之靈也死生永除神之眞也補神之道有清身養命絕¶
念忘思動靜不失時修鍊應其法丹就而炁自眞炁眞而神自¶
益矣¶

** 　　補損¶
十洲雜記曰純陰無陽鬼也純陽無陰仙也陰陽相雜人也鬼¶
<pb:CK-KZ_JY307_01p076a>¶
則陰靈之炁凝而爲形仙則陽和之炁不散鍊而爲質人以陽¶
盡而爲鬼鬼者人之歸也人以陰盡而爲仙仙者人之遷也當¶
其少年陽多陰少之時不肯修鍊及夫老弱氣散神衰之後安¶
得無損高人上士憂勤未補之前戒愼補已損之後未損者保¶
養不至於損已損者補益不至於虧非大道高士不可議此¶
西山記曰人受炁賦形三百日胎完與母分體一千日乳抱四¶
千日盜物取天地之計五十日炁足故女子十四歲天癸降而¶
眞陰散男子十六歲眞精滿而陽炁泄男子之炁八百一十丈¶
女子之血三石六斗九九八十一純陽之數炁之本數也六六¶
三十六純陰之數血之本數也過此以往走失耗散炁以九九¶
<pb:CK-KZ_JY307_01p076b>¶
而損血以六六而竭自然虧損又况敗壞而不知修養乎如王¶
侯之府美女兼千卿士之家侍妾數百晝以醇酒淋其骨髓夜¶
以房室輸其血炁耳耽目恣偃卧不休上奔走不安居而又滋¶
味錦繡大醉入房不知御神保炁居無節而精神有限未及半¶
百已憔悴枯朽也故眞仙上聖凡所修養有益惟求無損一日¶
之忌暮無大醉一歲之忌暮無遠行終身之忌暮無燃燭行房¶
此補損之大略也五味人不可無也戒之偏多酸損脾甘損腎¶
鹹損心苦損肺辛損肝大藥未就尚有飢渴一日三次要食古¶
人所以淡而食之又不葷腥恐污口腹也五臟積滯用六字炁¶
治之卽黃庭圖之法也張澄道以此留形住世王悟眞以此治¶
<pb:CK-KZ_JY307_01p077a>¶
病延年孫思邈以此修身治人六字之妙春不呼夏不咽冬不¶
呵秋不吁四時常有唏三焦無不足八節不得吹腎府難得盛¶
凡有餘則引其子不足則殺其鬼此妙古今無知者西山上聖¶
得其味也不須禁忌百端但朝不虛而暮不實上也素無味淡¶
無葷次也何慮四體之不充悅乎及夫六字炁有餘引子不足¶
殺鬼者肝本吁也餘則用吁吁亦不能引肝炁若引其子則用¶
呵字瀉心之炁心炁旣行肝炁自傳也若肝炁不足則殺其鬼¶
肺也肺金尅木爲妻而金爲夫夫乃鬼也如肝炁弱必是肺之¶
有餘必殺其鬼用呬字瀉之聰明之士審達五行生尅調和其¶
炁無過不及而陰陽自正依時對節下手行功默契天機混合¶
<pb:CK-KZ_JY307_01p077b>¶
玄理安有長生之不得神仙之不成耶¶

** 　　眞水火¶
中黃秘訣曰陰生水水性常冷而有華陽温泉濡之不勝其暖¶
也陽生火火性常熱而有蕭丘寒焰向之終不能暖也外之水¶
火尚有返復之性內之陰陽安無顛倒之宜如腎水也水中生¶
炁炁爲火矣心火也火中生液液爲水矣水可以滋流百脉火¶
可以薰蒸四大人之水火也如此¶
通玄論曰道原一判而分二儀天以乾道而輕清在上在上以¶
陽爲用暗抱一點眞陰在其中也故冬至後地中陽生夏至到¶
天積陽所以生陰其陰感陰而陰不得耗散散爲霧凝爲露霧¶
<pb:CK-KZ_JY307_01p078a>¶
露之炁天之所出陰而眞水也地以坤道而重濁在下在下以¶
陰爲用暗抱一點眞陽在其中也故夏至後天中陰降冬至到¶
地積陰所以生陽蓋其陽感陽而陽不散耗升爲雲施爲雨雲¶
雨之炁地之所出陽而眞火也人亦若是受胎之初父精母血¶
二炁相合陽炁上升心爲炁館炁中暗藏眞水在心也陰炁下¶
降腎爲水府水中暗藏眞炁在腎也不然安得腎炁到心積炁¶
生液一陰生於二陽之中心炁到腎積液生炁一陽生乎二陰¶
之中也¶
西山記曰凡人有三火八水水者一炁傳一炁積炁生液而五¶
臟各有液名曰色水腎炁之中暗藏眞一之水而爲陰虎者名¶
<pb:CK-KZ_JY307_01p078b>¶
曰眞水肘後飛金晶入上宮自上而下與眞火相逢而旣濟成¶
然名曰神水凡有疾病閉口納炁一口復一口定中送在病處¶
皆可痊安名曰法水水之爲用多矣其名不一丹就眞炁生澆¶
灌而爲沐浴之法鍊形眞炁升還返而爲還丹之法劉海蟾言¶
兩曜注成七寶殿一渠流轉八瓊漿是玉液還丹也吕公言水¶
火都來相作間卦候飛成地天泰一升一沉陽鍊陰陰盡方知¶
此理深是上下水火旣濟之候也逍遙子曰法水能朝有秘關¶
逍遙日夜遣循環是法水治病也此水之大槩矣三火者膀胱¶
民火腎爲臣火心爲君火凡所無知爲物所擾而怒且憂者則¶
爲無明之火若降而下燒丹田一意不散至誠守之而曰燒鍊¶
<pb:CK-KZ_JY307_01p079a>¶
丹藥火之昇上起後過雙關而曰河車昇之前起上過重樓而¶
曰鍊形前後俱起遍滿四大炎炎焚身此火之大槩矣¶
九仙經曰病小用水病大用火病大者無常之限也若人誤犯¶
天神或身不寧急入靜室散髮披衣閉目冥心正坐握固叩齒¶
集神升身起火微以留息少入遲出默想如臍下火輪大如斗¶
須臾焰起自身可比輪蓋罩定自身令陰鬼邪魔不敢近也釋¶
教降魔火道家焚身火凡行此火須是久絕嗜慾丹元堅固不¶
然以水火交媾龍虎成丹丹就而陰靈自散不敢近陽神自不¶
肯去也神在形固陰退炁全炁全形堅自可長年¶

** 　　眞龍虎¶
<pb:CK-KZ_JY307_01p079b>¶
龍虎眞丹經曰眞龍眞虎所在所交之處古今祕而不說惟太¶
一眞書是太上親著又眞一元解入神玄言二集稱龍虎眞訣¶
一在崑崙五城之內一在北極大淵之內藏之玉函刻之金札¶
封之以金泥印以玉章猛獸列衛神人在傍塵世無綠而知矣¶
太白眞人曰五行顛倒術龍從火裏出五行不順行虎向水中¶
生少則少矣妙則妙矣乃所以泄天地之機¶
呂公曰因看崔公入藥鏡令人心地轉分明陽龍言向離中出¶
陰虎還於坎上生二物會時爲道本五方行盡得丹名修眞上¶
士如知此定跨赤龍歸玉京入藥鏡曰腎中生炁炁中暗藏眞¶
一之水名曰陰虎心中生液液中暗藏正陽之炁名曰陽龍龍¶
<pb:CK-KZ_JY307_01p080a>¶
虎非肝肺也乃玄之又玄知之修鍊而爲聖人傳道集曰腎炁¶
傳心炁積炁生液液中有正陽之炁名曰陽龍是謂出於離宮¶
心液傳腎液積液生氣氣中有眞一之水名曰陰虎是謂生於¶
坎位二物會時在人生人在己生神龍虎古今有識者或以多¶
知廣記知其龍不在肝而虎不在肺如何得達交會之時而悟¶
採取之法故少有不長生與升仙者良以此也¶
西山記曰水火旣濟龍虎相交所用不一如腎炁傳肝炁肝炁¶
方生腎之餘陰入脾其炁過肝爲純陽炁中有眞一之水以到¶
於心積炁生液顆顆如懸珠垂露而還下田更不隨溺水以傳¶
膀胱若用火候無差鍊而爲一炁炁中生炁浩劫不死而爲陸¶
<pb:CK-KZ_JY307_01p080b>¶
地神仙是虎交於龍以腎炁合心炁是也及夫下火加減有時¶
抽添有數以心炁合腎炁是龍交於虎若以下關透而起自尾¶
閭穴左昇者爲龍右起者爲虎炁從夾脊雙關而過至分道嶺¶
而陽龍之炁入內院陰虎之炁入天池左旋右盤三十六數而¶
眞水下降如甘露入心此是龍虎相交於上宮又不必於心腎¶
而有上交上合之别也及夫胎完胎就而眞炁旣生防其太過¶
必濟之以水而玉液金液還丹及夫還丹日久行於經絡而變¶
陽酥凝於中府而積白雪防其大過必舉以火而有鍊質焚身¶
是知還丹之時乃陰虎單行而不必交於龍也焚質之時乃陽¶
龍獨舉而不必交於虎也龍虎之功不爲小矣所患乎不知龍¶
<pb:CK-KZ_JY307_01p081a>¶
虎之本也若識龍虎之像又知交合之時且得採取之法三百¶
日養成內丹而命中有晶乃得與天地齊其壽算矣¶

** 　　眞丹藥¶
洞天語錄曰高上元君始在塵世而流傳大道引喻天地升降¶
之宜日月往來之數而曰內丹廣成子教黃帝依法行持久不¶
見功蓋以日有萬機根元不甚堅固乃於崆峒山中凡以內事¶
爲法則以金石相配合而曰外丹內之丹藥乃爲眞藥外之丹¶
藥止可療治病安樂而已內丹小則長生不老大則超凡入聖¶
始乎二炁交而凝結在丹田變精爲汞變汞爲砂砂變爲丹形¶
若彈丸色同朱橘而眞炁自生以炁鍊炁炁合神聚而入道道¶
<pb:CK-KZ_JY307_01p081b>¶
成而入聖聖則大而化之無所不通豈外丹之可比耶故知眞¶
藥眞丹身外無求¶
西山記曰以龍交虎媾結成玄珠火候無差燒成大藥眞炁始¶
生升之可以鍊形不避寒暑之患眞炁旣聚納之可以還丹永¶
除飢渴之苦於己也豈非藥乎及夫眞炁施於人也亦有驗矣¶
入水水沸吹木木榮變苦爲甘改衰爲壯卽人以療疾苦無不¶
痊差凝神以袪鬼魅無不靈應蓋內眞而外應也豈非謂人之¶
藥乎或以內事不修眞元不識惟以外之無精金石加日添火¶
餌之以求超昇誤矣然而古今上士亦論外丹非外丹不可用¶
如廣成子以朱砂爲丹鍊之九轉而曰神丹陳七子七寶丹砂¶
<pb:CK-KZ_JY307_01p082a>¶
鍊之九轉而曰靈丹劉安王以童子小便鍊之七轉而曰還丹¶
是知靈聚而爲神神散而爲虛以炁還元而曰還丹後人用之¶
亦有見功昇仙者蓋始也鍊之而內事兼修內外俱成得通仙¶
道若以外藥獨用氣弱神衰天地秀炁不能停留返爲害不細¶
矣¶

** 　　眞鉛汞¶
玄洞玉詔曰昔廣成子教黃帝鍊外丹方有鉛汞之物凡以內¶
事爲法則也人之初生先生腎也腎爲北方壬癸水在五金而¶
爲鉛次生心也心爲南方丙丁火在八石而爲砂鉛中取銀如¶
腎氣之中暗藏眞一之水砂中取汞如心炁之中暗藏正陽之¶
<pb:CK-KZ_JY307_01p082b>¶
炁蓋以外鉛中銀而合砂中汞自然成砂火候合宜煅成大寶¶
取類於人則腎炁之中取眞一之水心液之上取正陽之炁二¶
物合而爲丹乃如外物見寶之比也傳道集曰抱天一之質而¶
爲五金之首者黑鉛也鉛以生銀鉛乃銀之母感太陽之炁而¶
爲眾石之主者朱砂也砂以生汞汞乃砂之子難取者鉛中之¶
銀易失者砂中之汞鉛汞若相合煆鍊自成寶此鉛汞之理見¶
於外也若以內言之父母眞炁合而爲一卽精血爲胞胎凝結¶
爲內腎內腎者鉛也及夫腎中生炁炁中生水以腎水合心液¶
之上正陽之炁凝結於黃庭而爲丹則曰眞鉛也以腎炁合心¶
炁積炁生液結爲玄珠方還下丹田而曰汞也及夫丹就眞炁¶
<pb:CK-KZ_JY307_01p083a>¶
升腎炁入頂而眞水降一升一沉於十二樓前而爲旣濟旣濟¶
一次而還下丹田故曰眞汞也元皇君訣曰鉛汞鼎中居燒成¶
無價珠都來兩箇字了得萬家書正一眞人曰鉛汞傳來幾萬¶
秋幾人悟得幾人修若教此理常人會塵世神仙似水流呂公¶
曰金丹一粒定長生須得眞鉛鍊甲庚火取南方赤鳳髓水求¶
北海黑龜精古今上聖稱說鉛汞之理不同其來止於鉛爲腎¶
而眞鉛爲丹汞爲心液而眞汞爲藥眞鉛眞汞爲旣濟若憑外¶
說不可中理矣¶

** 　　眞陰陽¶
九天秘籙曰一陰一陽之謂道陰陽不測之謂神物中神而大¶
<pb:CK-KZ_JY307_01p083b>¶
者天得一陽以守乾道地得一陰以守坤道物中神而明者日¶
得一陽魂以道應月得一陰魄以道致故夏至一陰自天來若¶
無眞陽萬物死也不能焦枯冬至一陽自地升若無眞陰萬物¶
生也不能滋潤也日有眞陽陽燧感而火出月無眞陰故方諸¶
取而水絕此天地日月至大至明眞陰眞陽豈人之不若是乎¶
西山記曰腎水也水中生炁名曰眞火氣中暗藏眞一之水是¶
陰中有陽陽中有陰也心火也火中生液名曰眞水液中暗藏¶
正陽之炁是陽中有陰陰中有陽也三華者三陽腎氣乃陰中¶
之陽丹中眞炁則眞陽中之陽也心液之炁乃陽中之陽不說¶
三陰也所貴陰盡陽純矣¶
<pb:CK-KZ_JY307_01p084a>¶
玉皇聖胎訣言人常降心火於下田外境不入泯絕狂慮一炁¶
不散委於炁海賢炁不能上升其息漸少縱出之悠悠然減省¶
也故後聖有自然胎息矣及達磨胎息至理言人之炁升自有¶
走失莫若內觀諸世界遊玩自己天宮超清虛妙境其法貴乎¶
無漏一念不生一意不動無漏則善果成不動而眞聖見而面¶
壁九年氣無毫髮走失陰靈自外而身有身東人不悟乃擲缽¶
西歸故聖人曰眞胎息也及扁鵲解靈樞以冬至之後眞鉛積¶
之一分狀如戲蘂而鎭丹田令人鼻引清炁閉口不出以定息¶
二十四數爲火一兩四十五日火進一十六兩而鍊就陽胎又¶
以夏至之後汞積之三分狀如抱卵而鎭絳宮亦以鼻引清炁¶
<pb:CK-KZ_JY307_01p084b>¶
閉口不出以定息二十四數爲火一兩四十五日火進一十六¶
兩而鍊陰息以陰息投陽胎而生眞炁眞炁生元神神形合爲¶
一與天地齊年離而爲二身外有身而爲羽客仙子不在塵世¶
以返三島十洲者也及葛洪註胎息論曰凡胎息之要如在母¶
腹中母呼卽呼母吸卽吸今人不達妙理縱能閉之少時隨手¶
出之喘息不已非止不能留所閉之息而又元炁損虛返爲外¶
來陽炁所奪若炁急未急之前外身自可停留少時勿使太急¶
未炁急之際先鼻引清炁一口續後便以新取之炁換出舊閉¶
急者之餘炁也故得奪住其炁積而神形清爽可以除療百病¶
曲留强住亦非自然所以爲下等胎息眞仙上聖而有三品之¶
<pb:CK-KZ_JY307_01p085a>¶
論也鼻引口吐可以去浮寒逐客熱衝結滯行經絡若定息炁¶
血不交陰陽自媾若定萬息炁住神藏大乘之功不可言也補¶
炁之道此爲上矣或咽炁救飢渴行炁以壯肌膚收炁補下田¶
養炁以返童顔運炁以益血脉雖見小功終不及胎息之補炁¶
得力功速且久也¶

** 　　鍊法入道¶
西山記曰以法入道道故不難以道求仙仙亦甚易求仙不難¶
所以難者所學之道不正學道不難所以難者所學之法不眞¶
昔人隱形易貌留炁返魂咒白刃不傷禁毒蟲不害釘釘自落¶
履火不焦使水逆行迴風倒雨結巾投地而兔走盤帶輟針而¶
<pb:CK-KZ_JY307_01p085b>¶
蛇行瓜果結實於須臾龍魚遨遊乎頃刻若此是其術也而與¶
法不同故昔人以冬後陽生而春分之後餘寒誤入腸胃以爲¶
傷寒之疾旣覺急居淨室盤膝正坐閉目冥心定息住炁以雙¶
手疊之兜外腎向前倒身跪禮不過二三十度汗出清凉寒炁¶
自散昔人夢泄遺漏或下元虛冷乃於日落之後靜坐幽室以¶
手兜外腎以手搓臍下八十一數搓手兜腎兜手搓臍八十一¶
數九遍爲度但左右換手而已遂丹元補暖眞炁充盈昔人以¶
幽居靜室絕念忘言一向下心火閉目存想如火輪炎炎積日¶
炁海堅固顏色異常日久下盡諸穢自耐寒暑也昔人以飲食¶
過度胷臆注滿或寒熱凝滯或痛結壅塞當靜坐鼻引清炁口¶
<pb:CK-KZ_JY307_01p086a>¶
閉不開多入少出攻所病之處大緊方放其炁不下三五次自¶
然消除永絕萬病昔人以心上爲陽而陰不能到以腎下爲陰¶
而陽不能及故湧泉之上炁升而不降血注而不升致使脚膝¶
沉重陰凝而陽散又况終日奔馳無時休息當夜後湯濯二足¶
此外益而功少不若高舉二足使炁倒行流於湧泉逆流於丹¶
闕卽日足輕行及奔馬其步如飛也昔人以四肢小疾五臟微¶
痾或而凝滯壅塞靜坐澄清閉目絕念運心炁於所病之處暫¶
閉息少時無攻不勝已上皆法也而與道不同夫道者無所不¶
包無所不通何止爲伎藝之能治疾病之功而已因術識法因¶
法知道道本一陰一陽而已陰陽相交相合故天地有春夏秋¶
<pb:CK-KZ_JY307_01p086b>¶
冬之四季日月有弦望晦朔之四候惟人也於一日之間丑末¶
寅初陽合陰也辰末巳初陽交陽也未末甲初陰合陽也戌末¶
亥初陰交陰也悟陰陽交合何道之遠哉¶

** 　　鍊形化炁¶
西山記曰形者炁之舍炁者形之主借形養炁炁壯而形固矣¶
運炁鍊形形全而炁自眞矣故人之眞炁大運隨天春在肝夏¶
在心秋在肺冬在腎人之元炁小運隨日子在腎卯在肝午在¶
心酉在肺古先達士識破天機以炁度合天度以日用參年用¶
自子至午炁生之時而用聚炁還丹之法自午至子炁散之時¶
而用收炁鍊丹之法彭玉眞人訣曰午前鍊乾午後鍊坤自寅¶
<pb:CK-KZ_JY307_01p087a>¶
至午乃昇身靜坐冥目忘言鼻息遲遲密想心宮如夫婦相見¶
之儀久久成功而得長生不死¶
昔元昉眞人訣曰自辰起不語以舌攪上腭下腭惡濁之津咽¶
之而呵出心中所積喜怒哀樂之炁眞炁上升寄留面目以手¶
握之次居靜室宴坐不語至午未之間炁盛神昏側卧閉口而¶
睡積日安樂延年亦可留形住世此知其時候悟其交合而無¶
採取之法也¶
西山上聖知其子時腎炁生卯時肝炁生午時腎炁交心炁積¶
炁生液還於丹田而曰玄珠若火候無差乃成大藥腎炁之中¶
暗藏眞一之水心液之上暗藏正陽之炁以陰抱陽用水承炁¶
<pb:CK-KZ_JY307_01p087b>¶
此大道之本長生之藥如何使之不走失當辰已之間幽室靜¶
坐神識內守滿口含津勿咽勿吐鼻息少入遲出綿綿若存自¶
然二炁相交凝結如露一百日無差藥力全二百日聖胎堅三¶
百日仙完而眞炁生炁中有炁而可鍊炁成神故鍾離曰昔有¶
三眞頌金丹六訣云若以修行不悟此世人學道謾勞功又曰¶
閑庭無事憶江南華滿春城水滿潭若見揚州風物好是須穩¶
駕虎龍船此名曰龍虎交媾又曰採藥之法也及自午至子而¶
用收炁鍊丹之法者而爲火候古今不同夫不悟眞理不識天¶
機而達造化之宜者惟扁鵲解靈樞以鼻引清炁入而留之四¶
息爲一銖二十四銖爲一兩火夏至之後以巽卦天霐運二十¶
<pb:CK-KZ_JY307_01p088a>¶
五度行之鍊眞汞而爲陰胎冬至以乾卦靈符運二十五度行¶
之鍊眞鉛而爲陽息陽息投陰胎而變金丹金丹一粒可長生¶
不死廣成子教黃帝自辰至暮靜坐忘念屏絕外慮神識內守¶
一意不散降心火於丹田存臍下如淨瓶淨瓶之中有一珠如¶
彈丸用炎炎火不計晝夜而下燒之至於胎成息住自然不飢¶
不渴不畏寒暑可以留形住世此進火得時亦無聚炁之法¶
西山有頌曰佳人才子正當年華落黃昏聚會難不避主公腸¶
欲斷時來須索閉陽關此戌末亥初炁隨眞液還丹之際陰交¶
陰而炁欲散失當居靜室息不必閉也但少入遲出心火下降¶
至意留在丹田恐腎炁升而不停心火降而不住乃微以肚腹¶
<pb:CK-KZ_JY307_01p088b>¶
輕脅丹田自熱鍊日中所得之藥始也一百日乾卦次一百日¶
兌卦至乾卦次一百日坤卦至乾卦乾坤相見火候無差若此¶
加減合宜如說抽添須肘後飛金晶也故古仙上聖於離卦採¶
藥乾卦進火三百日結就內丹而爲陸地神仙形神俱妙浩刼¶
不死故鍊形之道非眞炁不可也¶

** 　　鍊炁成神¶
西山記曰以炁鍊形形化炁而體骨輕健入水不溺蹈火不熱¶
其大平龍虎交媾而成大藥火候無差以變金丹若以神鍊炁¶
炁鍊成神非在於陽交陰會其在於抽鉛添汞致二八之陰消¶
換骨鍊形使九三之陽長三百日胎仙完而眞炁生不可再採¶
<pb:CK-KZ_JY307_01p089a>¶
藥也肘後飛金晶自腎後尾閭穴升之而到夾脊自夾脊雙關¶
升之而至上宮不止於腎炁補腦而午後降眞火以鍊丹藥致¶
陰盡陽純也如是子時腎炁方生靜室清心閉目正坐歛身而¶
腎炁自聚微微昇身偃胸直腰先到夾脊次到上宮自子加至¶
辰巳定一百日一撞三關而又積心之眞火煅鍊下元內丹陰¶
固陽凝炁自紛紜是日炁中有炁前升入頂後起入腦前後俱¶
起但升身勿動以焚身逐陰鬼一燒增一炁十燒增一神百燒¶
延萬年千燒出塵世古先上聖恐火大過而又有澆灌之法也¶
始以採藥是玉液還丹次以肘後金晶入腦自上田復入下田¶
是金液還丹之法也以鼓兩頰而虛咽納炁是也丹就而眞炁¶
<pb:CK-KZ_JY307_01p089b>¶
生以眞炁鍊五臟之炁九仙經云鍊神劍金槌本以五臟之炁¶
中黃經云閉之千息以鍊五臟五臟各出本色炁聚而上以朝¶
元三陽合而升之入頂是則不出五臟而無修鍊之時又無煅¶
鍊之法也西山有鍊炁之法妙且玄矣採藥進火三百日大藥¶
成還丹鍊形二百日眞炁滿大運不必隨天但可以小運應日¶
閉炁鍊炁如甲乙日鍊肝炁甲日肝炁先進於艮卦閉息至巽¶
卦爲期如青炁現運而在頂乙日養肝炁與畢法同凡起火識¶
五行生尅也丙丁日鍊心炁丙日心炁先進於巽卦閉息至坤¶
卦爲期如赤炁現運而在頂丁日養心炁凡起火識五行生尅¶
也戊己日鍊脾炁先進於春則辰時一時閉息夏則未時閉息¶
<pb:CK-KZ_JY307_01p090a>¶
秋則戌時閉息冬則丑時閉息凡起火識五行生尅也庚辛日¶
鍊肺炁庚日肺炁先進於坤卦閉炁至乾卦爲期如白炁現運¶
而在頂辛日養肺炁凡起火識五行生尅也壬癸日鍊腎炁壬¶
日腎炁先進於乾卦閉息至艮卦爲期如黑炁現運而在頂癸¶
日養腎炁凡起火識五行生尅也十日一翻鍊遍五臟凡二百¶
五十日各鍊二十五數眞炁自聚開河車搬五彩之物笙簧女¶
樂車馬旌旗各分方號隊陣喜笑熙熙上朝帝闕共入天宮或¶
而陰鬼作梗邪魔爲障但於靜室中閉目冥心升身正坐三昧¶
眞火自起一燒而魔鬼消散火過清凉了無一物前件侍從歌¶
樂轉加繁盛終日默坐內觀明達並無厭足奇驗異證不可備¶
<pb:CK-KZ_JY307_01p090b>¶
錄旣覺身形常似飛騰意氣飄揚難以制禦常用調神出殻乃¶
超凡入聖之時也¶

** 　　鍊神合道¶
西山記曰修眞之士志在玄元而甘寂寞一日炁滿功盈五炁¶
朝元三花聚頂血凝炁聚萬神朝眞併在上宮富貴華盛樓臺¶
車馬士女笙簧殆非人世所有勿得認爲眞境是自身上宮未¶
能超脫內院因循不出是爲困在昏衢形神俱妙不能超脫止¶
爲陸地神仙難以棄殻而返十洲三島西山上聖前功已滿而¶
出殻之法不可不備錄詳記也¶
昔海蟾公功滿數足陽神欲出方在上宮而靜室孤坐如鶴出¶
<pb:CK-KZ_JY307_01p091a>¶
天門龍升舊穴猛撞天門自開棄殻而去鍾離公功滿數足靜¶
坐內觀如登七級寶臺自下而上一級至一級上盡到時勿怱¶
忽則變殻不出止爲陸地神仙登之旣盡閉目下跳如夢中方¶
寐身外有身如嬰兒大瑩潔可愛勿得遠遊速須復入本軀入¶
而不出與天地齊年出而不入與凡俗異處呂公出法七層寶¶
臺三級紅樓一如鍾離之法方當內觀紫河車搬神上入天宮¶
留戀紫華而不肯超出故起眞火而於煙焰中化一火龍躍出¶
昏衢乃棄殻之法最妙者也世祖禪師雖無火候而陰靈亦不¶
散方在內觀而於定中以神磬聲而去此止可出而不見入法¶
也昔達磨六祖禪師雖是陰神出殻始以形如槁木心若死灰¶
<pb:CK-KZ_JY307_01p091b>¶
集神旣聚一意不散神識內守從心地踴起一升復一升直過¶
三十三天化樂天宮如道家之在上宮也當跪禮前進從三門¶
之中中門而出此亦出而不能入也西山上聖功滿數足其出¶
也雖不離內觀中起大歌樂中過門故起火是搬神入頂過門¶
是調神出殻方在內觀起火之後想鬧華深處有孤村寮舍三¶
二間始自彼中出旣遠旣近而迴望故園依依寥落欲去不可¶
囘視欲來則不可錯路聖聖相傳皆得棄殻而無難易也頌曰¶
功成須是出神京內境繁華勿累身回望故園風物好鬧華深¶
處有孤村嗟夫少學無知之徒止於定中而出陰神一日悞出¶
天門不能迴返本軀名曰尸解坐化迷惑世人深爲有識者之¶
<pb:CK-KZ_JY307_01p092a>¶
所笑也¶

** 　　鍊道人聖¶
洞天語錄曰世人不悟大理以塵世石火電光中暫榮暫貴役¶
使心緒無定一日氣弱而病氣絕而死轉轉不悟流身異類透¶
靈於別殻終不達生死之宜夫修養眞氣眞氣旣成而煅鍊陽¶
神陽神旣出得離塵世方居三島功成神遷棄殻須傳流積行¶
於人間行滿功成受紫詔天書而居洞天矣稚川受道記曰道¶
成之人不可不傳傳之非人禍及七祖得人不傳災臨己身赤¶
松子戒黃帝曰道不可私求必以物將其理當信金而示不變¶
也¶
<pb:CK-KZ_JY307_01p092b>¶
西山記曰所爲捨施者表其受道之人誠心也大則捨一身中¶
則捨兒孫下則捨田宅上則捨施於有道之人中則捨施於有¶
法之人下則捨施於有術之人也茅眞君戒曰傳道之人必欲¶
與先聖立教遇有志之士勿謂無信金而不傳遇無志之士勿¶
謂得信金而强與非特墜教墜道而又彼此皆無益也玉眞人¶
請益元德眞君曰上仙入南洲傳道立教必欲立盟誓出金玉¶
者何也眞君曰蓋南洲之人孽重福薄不信天機輕命重財願¶
爲下鬼若不立信金彼必有反慮若不設盟誓彼必輕泄故取¶
之以金表其不變嗟夫人居大眾萬中無一人奉心清虛清虛¶
萬中無一人志誠志誠萬中無一人明者明破天機而輕於財¶
<pb:CK-KZ_JY307_01p093a>¶
貨委於性命留意者少矣蓋其人假道求財誑惑有志之士致¶
使信心者見道流棄之遂使高道之士束手鉗口見死不救若¶
奉道之士識人而知其賢愚愛法而知其邪正節次得事續續¶
有功使泰華爲金未可酬師友之一二也¶
¶
¶
¶
¶
¶
¶
<pb:CK-KZ_JY307_01p093b>¶
¶
¶
¶
¶
¶
¶
¶
¶
¶
¶
