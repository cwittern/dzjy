#-*- mode: org; -*-
#+TITLE: 太上中道妙法蓮華經
#+DATE: 2011-05-27 18:45:10
#+PROPERTY: kxid KX018
#+PROPERTY: title 太上中道妙法蓮華經
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1432
#+PROPERTY: id JY019
#+PROPERTY: JUAN 2
#+PROPERTY: JUAN 002
#+PROPERTY: JUAN 002
<pb:CK-KZ_JY019_01p001a>¶
@fw1重刊道藏輯要¶
* 太上中道妙法蓮華經¶
** 　　元始大羅品第一¶
爾時¶
元始天尊昔於大羅天上廣化天宮會諸天仙眾說十極解脫¶
五無間罪是時會中有一眞人名曰左玄長跪道前上白¶
天尊何名十極五無間罪於是¶
天尊說偈讚曰¶
無極滿空界眾生未曾聞我會諸仙眾廣演解脫門停除地獄¶
苦今悟天仙人歌謡從空下日月耀瓊臺聞仙解脫語眞仙大¶
<pb:CK-KZ_JY019_01p001b>¶
喜悅卽便隨仙人供給於所須採薪及菓蓏隨時供給與情存¶
妙法眾勤心無懈倦普爲諸眾生勤修於大法願保爲已身及¶
以五谷藥故爲大國王所求護此法遂致得成仙今故爲汝說¶
爾時¶
天尊告諸仙眾吾今爲汝說此妙法無量眾生皆得解脫卽時¶
諸天仙眾悉以散花末味上妙寶香旃檀沉水臥具衣服瓔珞¶
幢幡寶葢伎樂空歌頌禮供養¶
七寶瑤臺十方仙聖無量眾生皈依仙道是時¶
元始天尊而說偈言¶
我爲天主　惟住天界　在無爲中　尙爲法來　諸人云何¶
<pb:CK-KZ_JY019_01p002a>¶
不勤爲法　今法幽玄　故來至此　爲坐諸仙　以神通力¶
如淸淨地　蓮華莊嚴　其寶樹下　諸璚瑤臺　身出妙香¶
徧諸天界　眾生如熏　喜不自勝　譬如大風　吹小樹枝¶
以是方便　令流行法　告諸大仙　我隱空後　誰能護持¶
讀說斯經　今於尊前　自說誓願　其左玄眞　雖久隱空¶
而獅子吼　元始天尊　以大誓願　所集化身　當知此意¶
及與我身　所集化身　當知此意　諸眞子等　誰能護法¶
則爲供養　我與左玄　共行妙法　此之右玄　游於十方¶
爲是經故　亦復供養　諸來化仙　粧嚴光飾　諸世界中¶
若說此經　則爲見存　名諸仙化　及諸仙眾¶
<pb:CK-KZ_JY019_01p002b>¶
** 　　大廣化品第二¶
於是會中諸善男子各聽思唯此爲難事宜發大願諸爲經典¶
數無鞅眾雖說此等未足爲難若接須彌擲於他方亦未爲難¶
若以足指動諸仙界遠擲他國亦未爲難若立有頂爲眾演說¶
於惡世中能說此經是則爲難假使有人手持虛空而以游行¶
亦未爲難於我歸天若自書持若使人書是則爲難若以大地¶
置足甲上昇於梵天亦未爲難諸仙化後於惡世中暫讀此經¶
是則爲難諸仙化後若持此經爲一人說是則爲難若持八萬¶
四千法藏三十六部尊經爲人演說令諸聽者神通自在雖能¶
如是亦未爲難諸仙化後聽受此經問其義趣是則爲難若人¶
<pb:CK-KZ_JY019_01p003a>¶
說法令千萬億無鞅無數亦未爲難諸仙化後若能奉持如斯¶
經典是則爲難我作仙道無鞅數國從始至今廣說諸經而於¶
其中此經第一若人受持是則踊躍卽隨仙人共給所須採菓¶
汲水摘蓏拾薪修設齋食乃至己身而爲床坐身心無倦於時¶
奉持經於千歲爲求法故精勤給事令無所乏爾時¶
大道而說偈言我爲法故身爲僕使曾無倦心今得仙故神通¶
自然誘諭羣迷莫作惡因果報皆至時有仙女名曰金童於眾¶
會前白諸天眾人間善惡皆隨心造地獄畜生胎卵濕化所報¶
因緣若得成仙卽離三途度脫羣迷無鞅數眾皆來集會俱說¶
是經譬如有人修於善果善業咸臻若作惡道業因自現或作¶
<pb:CK-KZ_JY019_01p003b>¶
駱駝負重之苦或作蟒蛇積毒之苦或作魚鱉漂淪之苦或作¶
飛禽羅網之苦或作猪狗污賤之苦或作驢騾償債之苦或作¶
牛畜佈種之苦或作賤類勞役之苦仙身諸善男子於我化後¶
謹能受持讀誦此經今對道前自說誓言此經難持若暫持者¶
我則歡喜諸仙亦然如是之人天道所歎是則勇猛是名修眞¶
行慈之行則爲疾得諸仙道果能於來世持念此經是眞神仙¶
住湻善地大道所化能解其義是諸天人世間之眼於恐畏世¶
能廣爲說一切諸仙皆應供養¶
** 　　諸仙大道品第三¶
爾時¶
<pb:CK-KZ_JY019_01p004a>¶
諸仙大道及諸仙眾吾於往時求法華經卽心無倦於諸天中¶
常持大道求其逍遙心不退散時有仙人來白我言我有大乘¶
名曰妙法蓮華經若不遺我當爲宣說諸仙大道聞言歡喜輕¶
毁之苦乃至一切諸苦皆從所報種種因緣無有差殊是時¶
大道卽說偈曰¶
所作業因在　非爲十種多　報來如風疾　勸莫向中過¶
** 　　順行品第四¶
爾時阿斯仙人勸令我故得無礙慧示我願故使之一切羣迷¶
眾生斷其貪愛除其煩惱邪淫妄語惡口兩舌嗔嫉憎怒毁辱¶
殺生誹謗罵詈偷盗欺凌謀恨奸詐積成愆尤十不善法常行¶
<pb:CK-KZ_JY019_01p004b>¶
如是地獄如箭天堂莫近眾生之苦無有出輪從迷至永常沉¶
苦海與我天眾無由得視碧落天外璚臺紫府流金沙地絕慮¶
之所爾時¶
天尊端嚴自立眉放白光口出異香說逍遙之語五雲碧落談¶
妙法蓮華經時諸天仙眾得聞是經從無量刧曾遇仙道今正¶
是時無憂無惱自在快樂祥雲繚繞一時來迎咸皆歡喜奉辭¶
而退¶
<pb:CK-KZ_JY019_01p004b>¶
　　
#+PROPERTY: JUAN 003
<pb:CK-KZ_JY019_01p004b>¶
** 順行正品第五¶
爾時¶
元始天尊集會天仙及諸化仙從無鞅世界而來各禮¶
<pb:CK-KZ_JY019_01p005a>¶
天尊於一面坐時有左玄眞人上白¶
天尊曰惟願¶
天尊大慈愍我等故說斯妙經今乃化仙皆來集會時久行者¶
願得天尊慈悲所諭是時¶
天尊告諸天尊眾諸天仙眾我成道以來未聞斯經上得逍遙¶
今汝聽受願超我故卽說偈曰¶
我當化度　救彼三途　一切諸仙　盡成道故　千萬億夕¶
住虛空所　化出瓊臺　碧落雲衢　天歌自然　鸞鳴鳳舞¶
化出異香　雲間結輿　游遶世界　停地獄苦　無憂無惱¶
如飲甘露　大道所生　神仙扶助　令使解脫　邪心頓悟¶
<pb:CK-KZ_JY019_01p005b>¶
免被輪迴　永絕三途　行平等心　我唯濟苦　六根常淨¶
千邪當去　無碍智慧　長生自布　道垂遠喻　眾生親負¶
於解脫時　達神仙路　淸淨快樂　行慈法雨　救眾生病¶
恆歌妙語¶
** 　　垂喻品第六¶
爾時¶
元始天尊白諸天眾說海空之義使無鞅數眾神通自然我說¶
黃庭左玄當我我說幽玄右玄解我我說無爲尹喜爲侣我說¶
長生齊天命住散落人間爲大慈父我有妙經能令眾生得超¶
九品是時¶
<pb:CK-KZ_JY019_01p006a>¶
天尊以偈讚曰¶
或有諸仙子　住於深洞中　修心鍊丹藥　以求大道玄¶
或有諸仙子　處如塵世界　化現無礙惠　以求大道玄¶
或有諸仙子　現行染妙法　救於眾生者　以求大道玄¶
或有諸仙子　坐於東海隅　千萬餘年中　以求大道玄¶
或有諸仙子　多聞智過人　强識於文字　以求大道玄¶
或有諸仙子　休糧服松柏　彈琴氷心火　以求大道玄¶
或有諸仙子　持劍於荒郊　降伏十種魔　以求大道玄¶
或有諸仙子　符禁咒術功　除殃遣鬼魔　以求大道玄¶
或有諸仙子　海上駕靑鸞　度運歸仙道　以求大道玄¶
<pb:CK-KZ_JY019_01p006b>¶
或有諸仙子　持經念洞章　救彼凡夫者　以求大道玄¶
是時¶
元始天尊說偈讚已於是會中有無極天尊我聞斯經九玄七¶
祖咸昇天宮何况一切受苦眾生豈不超然乃有五無間無鞅¶
之苦如赫日消霜咸使盲聾便獲聰明咸使貧窮便獲富貴咸¶
使顚狂便獲眞性咸使下貧便獲高遷咸使重病便獲痊瘥咸¶
使喑啞便獲能言咸使目盲便獲光明咸使蹇足便獲能行咸¶
使孕婦便獲身輕咸使淫慾便獲離淫咸使愚痴便獲離痴咸¶
使瞋恚便獲離瞋咸使五濁便獲男形咸使死屍便獲生成咸¶
使精邪便獲遠奔咸使虛耗便獲豐足咸使盗賊便獲慈悲咸¶
<pb:CK-KZ_JY019_01p007a>¶
使饑饉便獲飽滿咸使火災便獲息熖咸使水災便獲平陸是¶
時¶
天尊告諸天仙眾我昔求於大道時有五方人來各說空界異¶
口同音我指大道聲振十方鬼神皆驚又聞上界往昔天人所¶
說大道變現無窮乃有眾生求其大道我當助道速得成就爾¶
時大眾動自然音樂於空中來迎能修道果無復憎愛愚痴驕¶
慢多嗔恚怒輕觸邪淫忘言惡口行無礙惠濟貧救苦時有長¶
夀眞人上白¶
天尊言願我早成大道爾時¶
天尊爲我說法從生以來未聞斯經以得淸淨今願天尊重爲¶
<pb:CK-KZ_JY019_01p007b>¶
我說共化大地一切眾生莫歷三途或有眾生㪷秤誑妄或有¶
眾生污慢三寶或有眾生常行偷盗人間暗毒或有眾生殺生¶
害命或有眾生行種種不善之法卽當捨邪歸正然後僊行惠¶
達聖前碧落天上自然快樂常聞天鼓音樂謠歌悉無暫停天¶
人接引時復朝禮永離三途長游天界身任解脫助其道法使¶
千萬𡻕一切會中諸天聖眾作禮而退¶
　　
<pb:CK-KZ_JY019_01p007b>¶
　　
#+PROPERTY: JUAN 004
<pb:CK-KZ_JY019_01p007b>¶
** 解脫品第七¶
爾時¶
元始天尊白諸天眾從昔以來未聞無上經典大千人倫我道¶
德逍遙快樂自然乃往古時有一童子游戲諸國多諸智慧世¶
<pb:CK-KZ_JY019_01p008a>¶
藝無雙或入山林或居城邑與人僕使常無解怠更生歡喜常¶
復仙歌無嗔無怒又復尋游到一小國遇一高山四顧雲霞綠¶
水橫流爾時童子乃止此山朝飡松柏暮宿岩谷日往月來常¶
誦妙經時有白鶴從空而下童子與鶴成伴又經數百年間天¶
童玉女從空來迎當會元君成道歸正是時童子無慳貪嫉妬¶
五毒之心又復成仙下游世界除妖毒之精救度人民除其疾¶
病當行如是爾時仙子卽我身也復告天眾我觀下界人民不¶
修十善道我當化度未成仙道在世界中不免輪迴如暘艷如¶
水聚如葩蕉如石火化人如風中燭如蕉穀芽如夢幻影如石¶
火久住如電光常照如煩惱形今正是時諸仙成道更自思惟¶
<pb:CK-KZ_JY019_01p008b>¶
玉女金童遙空駕羽三山來去璚臺紫府碧落空歌日月光中¶
常游杳㝠無極九品上卿眞人無極上品流霞眞人無極妙品¶
左玄眞人與我同生常居天界共談下方惡業眾生不修妙法¶
終無解脫¶
** 　　教量品第八¶
爾時¶
元始天尊白諸天眾譬如大海容諸小海無復盈溢今諸天眾¶
化彼羣迷是時下方眾生人民勿生懈倦日夜精勤誦無量妙¶
經千萬億遍觀心如空更施妙術現種種變化身長萬丈頭住¶
於天足履大海興雲致雨脚下出水頭上出火頭上出水脚下¶
<pb:CK-KZ_JY019_01p009a>¶
出火現如是神通皆以教化若人重病自化良醫若人枷禁自¶
化解脫若人在於嶮路自化人引若人沒於江湖自化舟船若¶
人遇於鬼精之害自化除魅一切排空飛龍走騎散彩璚臺種¶
種蕭歌能令天人聞之地獄停酸諸鬼之精遠藏他方爾時會¶
中有一妙行眞人卽說偈曰¶
重空天花滿　卽超法會來　是彼天人化　法雨潤長空¶
鶴隨丹殿舞　鳳鳴隱洞前　一切靈空瑞　無鞅數以來¶
玉女金童侍　流霞耀紫虛　眾歌碧落臺　歩虛元君勅¶
令救眾生苦　時有下方聞　學道諸仙子　大誓集無爲¶
持經深洞裏　學術古臺中　現行世界外　未達妙經玄¶
<pb:CK-KZ_JY019_01p009b>¶
不免會元君　演說微妙語　聞道逍遙品　黃庭共所宣¶
雨蒙乾地藥　漸漸長馨香　一聞眞妙道　永不値輪迴¶
或大小枝苗　羣草百般條　一切諸仙子　共超苦趣玄¶
能令九幽罪　化作上天仙　一切諸煩惱　悉令眾眞靈¶
　　
<pb:CK-KZ_JY019_01p009b>¶
　　
#+PROPERTY: JUAN 005
<pb:CK-KZ_JY019_01p009b>¶
** 九幽品第九¶
爾時¶
元始天尊說下方一切眾生之病䖍請道士於家潔飾宅宇建¶
設壇席嚴持香燭異果名花如法供養轉此妙經一卷二卷乃¶
至七卷卽當病愈無復煩惱自然淸涼快樂無量苦難永除或¶
咒水灑病人身卽得淸涼人或命終卽以諭言令得病人心生¶
<pb:CK-KZ_JY019_01p010a>¶
捨愛應以所用之物須令師尊恭對¶
三寶前高聲唱言卽當命施令得病人無常如夢免受酸楚如¶
地獄之報此人先世布施分文全收乃至追修無非嚴潔生信¶
敬心不以輕慢¶
三寶聖眞一切虛空出家之道心生歡喜功德全收分明後世¶
地獄畜生因心所作千變萬化或作化生或作胎卵受生受業¶
隨其功德一分不及二分乃至百千萬倍皆不能及如是轉多¶
福報隨故受生受業受皆如是¶
** 　　羣化品第十¶
爾時妙行眞人上白¶
<pb:CK-KZ_JY019_01p010b>¶
天尊曰我當勸化一切眾生速得成仙卽說偈曰¶
讚諸上妙經　百寶莊紋綵　施諸名菓花　伎樂洞章歌¶
持旛復圍遶　與多供養心　嚴持異寶珍　無非獻尊像¶
捨弃所受用　郤成解脫心　福德超自然　如花妙勝忻¶
千聖作此教　萬慮亦忘尋　諸來天仙眾　總持妙法經¶
爲言思愛樂　眾生業未盡　業盡福還輕　永斷輪迴報¶
仙樂自和鳴　迎歸九臺中　共說長生樂　苦惱永無侵¶
碧落眞妙歌　仙花共其上　妙樂世間稀　時復到瑶池¶
煙霞深遠邃　寂寞莫陵溪　秋風薰夜月　綠竹翠紫扉¶
此時心修徹　無復更輪迴　道路分明在　塵世人自迷¶
<pb:CK-KZ_JY019_01p011a>¶
長游天界外　又得朝元君¶
爾時¶
元始天尊欲往諸天爲諸天人說無極妙法蓮華經會中有一¶
眞人名曰流霞上白¶
天尊曰我從往昔以來久乃成道未聞斯經今乃元君說此妙¶
經心生歡喜晝夜思唯頗有眾生多受苦惱不聞妙經何名妙¶
法我當告諸天眾共勸眾生修善男女各令傳徧乃至一卷七¶
卷及千萬卷其福無量無數乃有功德我當流布無令忘失卉¶
木叢林大海山嶽尙有枯竭而此功德無有限量無有休息隨¶
劫更生爲度眾生不入幽㝠爾時¶
<pb:CK-KZ_JY019_01p011b>¶
天尊歡喜善哉善哉乃有如是千萬億𡻕無復煩惱卽時諸天¶
仙眾各禮謝¶
太上歡喜踊躍恭敬讚嘆稽首而退各於一面受教奉行¶
<pb:CK-KZ_JY019_01p011b>¶
　　
#+PROPERTY: JUAN 006
<pb:CK-KZ_JY019_01p011b>¶
** 報應品第十一¶
爾時¶
元始天尊說往古時諸仙下化諸魔鬼神徧滿天下食噉人民¶
聚集穢污徧滿山川諸仙修鍊皆被所惱腥膻氣盛遂告諸天¶
百千聖眾久修十善咸有神通爲吾剪除天下鬼魔免食人民¶
爾時會中有一眞人名曰太乙稽首白言今正是時久有此意¶
未曾上白¶
<pb:CK-KZ_JY019_01p012a>¶
天尊願賜無碍斬邪之劍無爲之水剪妖神咒於是¶
天尊卽說咒曰¶
我持無碍咒　百鬼盡消磨　遠化他方外　箇箇腦門破¶
如粉碎砂石　莫惱諸仙子　莫食諸眾生　聞吾一咒語¶
速避遠他方　海外無藏處　除非地獄間　永爲業鬼精¶
不得聞妙經　元君勅下鬼　不得惱眾生　如不依我教¶
頭破作千分　永不聞妙經¶
是時諸鬼等卽各現身瞻禮眞人願賜慈悲願聽我語我爲諸¶
鬼所因非造乃往古時或爲生人多不信心輕慢¶
三寶恣行貪慾常行積惡好殺眾生食肉噉血欺慢十善惡口¶
<pb:CK-KZ_JY019_01p012b>¶
兩舌誹謗聖眞輕辱尊像偷竊供養先嘗眾味令墮鬼趣經千¶
劫中未得輪迥生於人道今遇眞人受元君勅我等觀諸鬼神¶
捨無間業願告眞人爲我等故說此妙法蓮華經卽隨修仙學¶
道同入上眞唯願眞人上白元君¶
** 　　化鬼人道品第十二¶
爾時元君勅諸鬼王吾聞汝等造業常在人間穢污仙壇食噉¶
腥膻吾令眞人剪除諸鬼遠藏他方令諸鬼捨邪歸正隨吾學¶
道得悟眞人見聖人位習無礙惠當度羣迷除伏惡魔用神通¶
力遶圍天下山林曠野嵓谷深邃靈壇宮觀護持諸仙學道之¶
子汝等鬼王旣受吾勅歸神仙道求學長生是時¶
<pb:CK-KZ_JY019_01p013a>¶
元君以偈讚曰¶
羣魔歸正道　降伏諸邪鬼　縱得長生樂　逍遙任自然¶
助道千萬劫　恆居海上仙　夜朝華淸殿　朝游五嶽峯¶
袪邪過東海　收煙淨世界　秉火耀虛靈　移山動小功¶
噴氣渾洞谷　掩月到蓬宮¶
是時諸鬼王等稽首長跪上白¶
天尊曰我等自從爲鬼以來管制天下諸惡邪神無令侵害人¶
民護諸童子天眾爲我說法名曰妙法蓮華夫學道修眞之子¶
我當助教如有天下人民所獲染病我當衞護諸仙道士轉此¶
妙經病者必得安痊快樂魔鬼不敢來侵惡邪遠離瘴氣收威¶
<pb:CK-KZ_JY019_01p013b>¶
毒藥解散我常助行如此經咒勿使人民受諸苦惱令得安穩¶
盡悟神仙學其大道達悟通玄頂禮而退¶
<pb:CK-KZ_JY019_01p013b>¶
　　
#+PROPERTY: JUAN 007
<pb:CK-KZ_JY019_01p013b>¶
** 成道歸眞品第十三¶
爾時¶
元始天尊眉放五色異光照見下方世界無極眾生無極神鬼¶
無極妖邪無極善果無極不善無極造惡無極苦惱無極慳貪¶
無極嫉妬無極邪淫無極妄語無極惡口無極兩舌無極謀害¶
諸惡疾病遞相讐對無有休息甚可哀憫我今種種變化之道¶
諸無極上品妙法蓮華經令得一切邪魔鬼王弃除惡毒盡捨¶
邪心隨吾學道歸眞入聖我當攝化是時¶
<pb:CK-KZ_JY019_01p014a>¶
天尊從始靑天中與諸天眞諸天神仙皆來集會聽說妙法蓮¶
華經時有諸鬼王等盡捨邪源歸眞學道異口同音共讚諸鬼¶
等卽說偈曰¶
瞪目覷海枯　今得正眞子　移山拔樹能　今爲大力眞¶
嗔嵐掣電光　今爲流霞仙　截邪除妖惡　今爲紫耀眞¶
扶衰捍厄功　今爲阿斯仙　今受元君勅　諸仙注仙簿¶
今受元君勅　羽駕朝眾眞　今受元君勅　凌空散紫雲¶
今受元君勅　化現妙道章　今受元君勅　紫文得元談¶
今受元君勅　耀眾日月分　今受元君勅　下助國王昌¶
今受元君勅　靈山住醮壇　今受元君勅　仙駕伴居山¶
<pb:CK-KZ_JY019_01p014b>¶
今受元君勅　行法救黎民　今受元君勅　使魔離地方¶
今受元君勅　眾眞會羣仙　今受元君勅　禁章醮杏壇¶
不墮千萬劫　永固達仙源¶
** 　　大道無著品第十四¶
爾時¶
元始天尊告諸大眾我從往古時無所慾無所繫滯乃得成聖¶
今諸修仙學道羣仙但得逍遙爲蕩除其五慾居山居郭共談¶
妙道五千之文救彼黎民重病危厄痛苦被人埋名釘字於靈¶
壇社廟爲害困苦但請法士道士於家至誠轉此妙經一卷二¶
卷乃至七卷自然咒詛消散百病俱除非橫無侵家訟遠離若¶
<pb:CK-KZ_JY019_01p015a>¶
善信男女香花燈燭排點地輪俵散珍寶偕諸天眾眞咸來護¶
衞具陳上善勿生輕慢誹謗凌辱行敬信心或晝夜停燭或盡¶
日供養我從無始以來未聞此經名曰妙法蓮華經未有能持¶
若人轉誦此經病者安痊悉除鬼禍令諸仙道士廣行流佈救¶
度人民若人毁誹世世失眞貧窮下賤困苦孤獨惡病常侵妖¶
邪尅害殃緣九祖禍及見存是時諸天仙聖及諸鬼神聞此妙¶
法咸皆歡喜踴躍作禮信受奉行大道一切眞仙稽首¶
天尊辭謝而退¶
<pb:CK-KZ_JY019_01p015a>¶
　　
#+PROPERTY: JUAN 008
<pb:CK-KZ_JY019_01p015a>¶
** 天地物像品第十五¶
爾時¶
<pb:CK-KZ_JY019_01p015b>¶
元始天尊在大羅天上七寶林中普會諸天仙眾大聖眞人演¶
諸妙法時有普德妙行眞人從座而起整頓冠裳叩頭着地作¶
禮拜跪端簡前進上白¶
天尊言曰前蒙演說法蓮經頌靜聽受持未曾得悟(臣)今重白¶
天尊我等眞人晝夜周旋往返十方無量世界教化眾生未知¶
天地高低江河深淺日月星辰大小運度惟願¶
天尊慈悲爲我等眞人解說是因令我等大眾心皆得聞爾時¶
天尊告曰汝等眞人吾今爲汝分别解說汝宜諦聽善思念之¶
所問大深二十億萬里次有香潤澤亦深二十億萬里次有金¶
銀瑠璃硨𥓼碼碯珊瑚琥珀諸珍妙寶深四十億萬里次有金¶
<pb:CK-KZ_JY019_01p016a>¶
粟砂深八十億萬里次有金剛石礦深一十億萬里次有銀粟¶
砂深百億萬里次有銀剛石礦深二百億萬里下有無極大風¶
載其大地地不傾搖是天地之數江河深淺皆已知之天下所¶
有一切萬物皆用於大地山林樹木江河淮濟大海小海坑圳¶
泉池溝澗溪谷井沼川源桑叢林木諸品草藥種種香嗅色類¶
靑黃赤白黑等皆是大地生長土石山里山大鐵圍山小鐵圍¶
山彌樓山及金剛山須彌山如是一切諸妙寶山碧落火山諸¶
山中山玉四寶湧生高出一切諸妙寶山皆因大地湧出珍寶¶
等物而合成須彌山四寶湧成高出一切世間山河等爲四方¶
南名瑠璃西名玻瓈北名碼碯東名黃金光燄照耀四方天下¶
<pb:CK-KZ_JY019_01p016b>¶
眾共於勝謂名四天須彌山者是四大天王護世鎭遏四方依¶
止而住何等爲須彌山南有無量七寶宮殿去地面萬里中有¶
天王名曰毘留勒义身長二十五里夀命八萬七千𡻕衣食自¶
然其中亦有男女身長二十五里亦衣食自然閻浮提内一切¶
眾生有能受持三皈九戒孝敬父母供養師長奉祀¶
三尊無有違犯者得生其中須彌山西有無量七寶宮殿去地¶
百萬里中有天王名曰毘樓愽义身長二十五里夀命八萬七¶
千𡻕衣食自然閻浮提内一切眾生若能受持三皈五戒孝敬¶
父母供養師長奉祀¶
三尊無有違犯者得生其中須彌山北亦有無量七寶宮殿去¶
<pb:CK-KZ_JY019_01p017a>¶
地百萬里中有天王名曰毘沙門身長二十五里夀命八萬七¶
千𡻕衣食自然其中亦有男女身長二十五里亦衣食自然閻¶
浮提内一切眾生有能受持三皈五戒孝敬父母供養師長奉¶
祀¶
三尊無有違犯者得生其中須彌山東亦有無量七寶宮殿去¶
地百萬里中有天王名曰提頭頼吒身長二十五里及諸男女¶
夀命多少人身長短及諸衣食皆悉同等閻浮提内一切眾生¶
能修善行奉持三皈五戒孝敬父母供養師長奉祀¶
三尊無有違犯者得生其中轉輪聖王所住之處亦有無量七¶
寶宮殿去地二百萬里爾時轉輪聖王及一切羣臣眷屬皆身¶
<pb:CK-KZ_JY019_01p017b>¶
長二十三里夀命二十五萬𡻕衣食自然轉輪聖王及諸王子¶
一切皆乘七寶大轝游四天下教化一切眾生有能奉持三皈¶
五戒修行十善不犯諸惡受持讀誦妙法蓮華經隨心所願得¶
生其中亦有無量七寶宮殿男女身長二十五里夀命二十五¶
萬𡻕衣食自然無所乏少須彌山上名忉利天此天第一夀命¶
一劫其中天人身長二十五里一切皆受無量快樂衣食自然¶
閻浮提内諸眾生眾有能奉持三皈五戒十善勤行精修供養¶
諸仙受持誦念妙法蓮華經晝夜一心護持經戒淸淨俱足無¶
違失者盡其夀命隨意所願得生其中其第二天夀命二劫衣¶
食自然其中亦有男女身長二十五里受持五戒十善得生其¶
<pb:CK-KZ_JY019_01p018a>¶
中其第三天夀命四劫衣食自然其中亦有男女身長二十五¶
里受持五戒十善得生其中其第四天夀命八劫衣食自然其¶
中亦有男女身長二十五里受持五戒十善得生其中其第五¶
天夀命一十六劫衣食自然其中亦有男女身長二十里受持¶
五戒十善得生其中其第六天夀命三十二劫衣食自然其中¶
亦有男女身長二十里受持五戒十善得生其中其第七天夀¶
命六十四劫衣食自然其中亦有男女身長二十里受持五戒¶
十善得生其中其第八天夀命一百二十八劫衣食自然其中¶
亦有男女身長二十里受持五戒十善得生其中其第九天夀¶
命二百五十六劫衣食自然其中亦有男女身長二十里受持¶
<pb:CK-KZ_JY019_01p018b>¶
五戒十善得生其中其第十天夀命五百一十二劫衣食自然¶
其中亦有男女身長二十里受持五戒十善得生其中其第十¶
一天夀命一千二十四劫衣食自然其中亦有男女身長二十¶
里受持五戒十善得生其中其第十二天夀命二千四十八劫¶
衣食自然其中亦有男女身長二十里受持五戒十善得生其¶
中其第十三天夀命四千九十六劫衣食自然其中亦有男女¶
身長二十里受持五戒十善得生其中其第十四天夀命八千¶
一百九十二劫衣食自然其中亦有男女身長二十里受持五¶
戒十善得生其中其第十五天夀命一萬劫衣食自然其中亦¶
有男女身長二十里受持五戒十善得生其中其第十六天夀¶
<pb:CK-KZ_JY019_01p019a>¶
命二萬劫衣食自然其中亦有男女身長二十里受持五戒十¶
善得生其中其第十七天夀命四萬劫衣食自然其中亦有男¶
女身長二十里受持五戒十善得生其中其第十八天夀命八¶
萬劫衣食自然其中亦有男女身長二十里受持五戒十善得¶
生其中其第十九天夀命一十六萬劫衣食自然其中亦有男¶
女身長二十里受持五戒十善得生其中其第二十天夀命三¶
十二萬劫衣食自然其中亦有男女身長二十里受持五戒十¶
善得生其中其第中天人神通自在身心淸淨無有障礙如諸¶
眞人同等無異其第二十一天至有頂三十二天於中無有别¶
異惟諸¶
<pb:CK-KZ_JY019_01p019b>¶
天尊眞人居之不可思議又其天地相去百萬億由旬日月去¶
地八十億萬里須彌山高下廣三百六十萬里閻浮地里廣三¶
百三十萬里西瞿耶尼廣四百一十八萬里北鬱單越廣六百¶
六十四萬里東弗於逮廣五百三十二萬里金剛山及大鐵圍¶
山並高二百萬里小鐵圍山高一百二十萬里大海廣五千里¶
深三千里小海廣一千五百里深一千里大江廣八十里深四¶
十里小江廣四十里深二十里孟津廣三里深一里半又諸日¶
月皆圍一千七百里大星圍一百二十里小星圍八十里火輪¶
水輪並圍一千七百里天下四時冬天極寒夏天極熱春秋調¶
理何以故日行三道冬行北道夏行南道春秋行中道黃金水¶
<pb:CK-KZ_JY019_01p020a>¶
晶爲日白銀琉璃爲月及諸星宿悉皆白銀隨身大小以爲居¶
住皆受快樂自在無碍黃金水晶爲日者夏天之時水晶盡退¶
黃金正現火輪助之其須彌山有百億萬金剛皆共助熱夏行¶
南道火山之上是故天下悉皆大熱冬天之時去其火輪黃金¶
盡退水晶正現水輪助之冬行北道水山之上是故天下悉皆¶
大寒月在天中照耀天下一月之中而有晦明所以者何白銀¶
琉璃爲月琉璃隱而白銀現天下皆明過十五日漸從而轉至¶
三十日白銀隱而琉璃現天下皆暗爾時¶
天尊告妙行眞人曰天下一切四方眾生各有差别汝今善聽¶
當爲汝說西瞿耶尼一切眾生身長一十里夀命一千𡻕皆受¶
<pb:CK-KZ_JY019_01p020b>¶
無量自在快樂不由父母胎產悉皆蓮花化生衣食自然着體¶
隨身長大若飲食時有大寶鉢器所謂金銀琉璃硨磲碼碯珊¶
瑚琥珀諸珍妙寶如是之鉢隨其時節自然而現百味天厨充¶
滿其中馨香芳馥食之甘味氣力調和身體端嚴聰明智慧高¶
才明達神通功德不可思議北鬱單越一切眾生身長二十里¶
夀命一千𡻕雖有男女亦無淫泆男從父腋而生女從母腋而¶
化須衣食自然而現氣力充實身體安甯無有苦病不可思議¶
東弗於逮一切眾生身長九里夀命五百𡻕雖有耕耘郤無租¶
賦不罹盗賊水火苦病困窮何以故閻浮提内一切眾生身形¶
短折夀命逼促多受憂悲煩惱患難長命者夀及百𡻕短命者¶
<pb:CK-KZ_JY019_01p021a>¶
胎傷中天旣得受生常加凍餒蓋以父母長育自恃强壯勤身¶
營務以自給濟性足慳貪不能自明輕慢教典罔負聖眞因是¶
果報西瞿耶尼北鬱單越東弗于逮諸眾生等身受快樂年算¶
增延此乃勤行精進供養師長持經淸淨功行具足因是果報¶
得生其中如是南閻浮提一切眾生有能修諸善行捨俗出家¶
護持經戒淸淨具足隨心所願亦生其中爾時¶
天尊重宣此義而作頌曰¶
汝等當善聽　今爲汝分明　令汝諸大眾　一切皆得聞¶
吾今演妙法　聽之勿疑惑　大地皆深遠　二十一萬里¶
次有香潤澤　二十萬里深　其次有雜寶　金銀及玻瓈¶
<pb:CK-KZ_JY019_01p021b>¶
硨𥓼幷碼碯　瓊玖琉璃珠　是諸珍寶等　四十億萬里¶
一切諸大海　大海及小海　江河幷溪谷　藥草諸林木¶
天下一切物　皆因地而生　黑山土石山　及諸彌樓山¶
鐵山大鐵圍　金剛及須彌　皆因此大地　湧出珍寶等¶
惟有須彌山　是爲諸山王　四寶共結成　高出於世界¶
何等名爲四　南名爲琉璃　西名爲玻瓈　北名爲瑪瑙¶
東名爲黃金　故名爲四寶　護世四天王　皆因而止住¶
王及諸男女　二十五里身　八萬七千𡻕　衣食皆自然¶
轉輪王宮闕　去地二百里　夀命及生身　諸珍别無異¶
爾時轉輪王　乘大天寶輿　游行四天下　教化諸眾生¶
<pb:CK-KZ_JY019_01p022a>¶
能修諸善行　必得生於彼　衣食及年齡　悉等無有異¶
諸天上聖尊　俱在須彌頂　其中諸天人　自然受快樂¶
夀命於億劫　衣食皆自然　閻浮諸眾生　有能精戒行¶
供養諸天眞　必得生於彼  首以無天上　及至四八天¶
其夀命劫數　轉輪而培增　其中諸天人　不復異衣食¶
神通力自在　無有諸障碍　若有能奉持　隨其心所願¶
所有諸天人　於中而止住　其夀命劫數　不可得思議¶
天地各相去　百萬億由旬　日月於去地　八十一萬里¶
諸星相去地　七十億萬里　其次須彌山　幷及閻浮提¶
縱廣各三百　三十六萬里　西瞿耶尼廣　四百十八萬¶
<pb:CK-KZ_JY019_01p022b>¶
北方鬱單越　縱廣有六百　六十四萬里　淸淨無瑕穢¶
金剛大鐵圍　俱高二百萬　鐵圍小山高　一百二十萬¶
大海五千里　深於三千里　小海千五百　其水深千里¶
大江八十里　水深四十里　小江廣四十　深於二十里¶
孟津廣三里　深於一里半　日月皆圍圓　一千七百里¶
大星百二十　中星八十圍　其諸小星等　四十五里圍¶
妙行眞人知　天下有四時  日行於三道　轉輪於天中¶
冬行於北道　是故天下寒　夏行於南道　是故天下熱¶
春秋行中道　天下悉調和　黃金水晶日　白銀琉璃月¶
諸天星宿等　悉皆白銀爲　水火三寶輪　一千七百里¶
<pb:CK-KZ_JY019_01p023a>¶
閻浮提眾生　炎凉度百𡻕　北鬱幷西瞿　年齡千載餘¶
東弗于逮地　年登五百𡻕　如是諸眾生　夀命各差殊¶
凡能奉齋戒　諸眞無别異　吾今說斯頌　子宜信受持¶
　　
<pb:CK-KZ_JY019_01p023a>¶
　　
#+PROPERTY: JUAN 009
<pb:CK-KZ_JY019_01p023a>¶
** 諭達眞空品第十六¶
爾時¶
元始天尊溥會諸天仙眾於七寶林中演諸妙法時有救苦眞¶
人前進稽首上告¶
天尊曰(臣)識性愚蒙幸親仙從竊聆妙理豁開顓襟敢問南閻¶
浮提眾生苦樂不均其諸富貴貧賤夀夭之端幸望¶
天慈特垂開悟¶
<pb:CK-KZ_JY019_01p023b>¶
天尊言曰善哉善哉眞人能比善諭當爲宣說是諸眾生生處¶
勞佚福業報對有作善者有不作善者或處富貴夀福善域或¶
處貧賤或惡因緣若香若臭無以平等譬如日月光照無偏如¶
諸天仙眾遍知一切智慧光明眾生於六趣之中受生如其信¶
解經典得聞正法而轉天仙智惠而無增減如其福聚得覩無¶
上三尊惟諸眾生植性何異譬如一等埏埴而爲器用或以盛¶
珍寶或以盛汙濁各隨所受好惡種種異用施設不同此爲一¶
乘或二乘次及三乘若有眾生能奉三乘皈依眞道種種信解¶
當得尸解之道次爲大仙是故我今重爲諭議何故眾生好惡¶
差殊眾生有見日月星宿有不見日月星宿等者此理云何况¶
<pb:CK-KZ_JY019_01p024a>¶
諸眾生處世類以生育不識正眞先有惡行今始病生則有四¶
種所謂風黃痰癊及成疫毒時殃至於夭折年命我今慈愍眾¶
生興起方便爲說此經若有眾生能以勇猛精進受持不生退¶
墮是謂良藥療除諸病於中究義漸躋正道嗜欲障除内外遠¶
近洞然徹視我昔受度致爾悟玄方自得眼能明始達妙法識¶
無空法令已無勝我者其義不比六通天眼天耳自知他心憶¶
念眾生善證智惠我今能究玄妙道濟庶物蠢動微芒悉皆覆¶
庇觀諸眾生殊無一知以暗作明以明作暗性躭嬌怠心無智¶
惠善少惡多一如座内何以聰明遠色不見近聲不聞眾生善¶
心惡心立行那邊其道伊邇行而不至其法昭著視而不明以¶
<pb:CK-KZ_JY019_01p024b>¶
何方便救度眾生眾生若欲解悟當黜聲色去其染著坐於空¶
山思念精微離諸疑網當得神通爲其擁護卽得出家披戴朝¶
拜¶
三尊於此道中能思能行以此因故一切功德可以證知隨所¶
思念上乘微理卽得究竟至其道樞諸仙伉列其有眾生少智¶
少惠有類生盲不見善果惟作惡業未知至意煩惱迷昧行因¶
罕積行業爲緣失其夀善富貴報以夭惡貧賤如是眾生皆如¶
流轉中住不離樊籠難超妙道於是救苦眞人聞如是言心生¶
憫惻恐諸眾生永沉惡趣再白¶
天尊言(臣)今願爲救度使出輪迴是時¶
<pb:CK-KZ_JY019_01p025a>¶
天尊隱几颺言曰善哉善哉子今能如是願父母之憐赤子也¶
施其撫育行其濟度救護眾生以言經名爲法華遍滿虛空普¶
資仙導接引迷惑得出三界得覩上仙或有眾生先世善少惡¶
多不别淸淨正眞惟溺貪嗔愛欲致以風黃痰癊橫雪暴寒子¶
以此經隨方療治卽當隨瘥漸得解脫偕其至眞有明常達無¶
明則滅若住善中如生得眼能明艷色得之玄元擺脫六塵永¶
滅三途遂出三界不溺輪迴於三乘義中當得玄理身有光明¶
隨方所欲名爲妙道爾時¶
天尊重宣此義而作頌曰¶
日月二光照　平等映無偏　譬如一慧星　光明如日月¶
<pb:CK-KZ_JY019_01p025b>¶
埏填爲器用　任意各所盛　珍寶幷污淨　輕重各差殊¶
善惡隨所有　報對諸苦樂　若有各諸法　是名坐變志¶
如有生盲者　不見日月星　復作如是言　無有諸色類¶
旣得於良藥　煩消知色味　如是等四種　和合而療治¶
至以生盲者　日逐光明已　無智受苦道　是以痴世中¶
如是通一切　無上眞人知　能奉道師者　出離三界已¶
眞人以心愍　念爾有是智　或深倉舍中　聲色難聞彼¶
如是各遠居　他人如汝所　若善若惡心　汝不能知彼¶
欲向其靈含　不步不能往　汝若念彼時　當得神通已¶
受若謂空閑　思微幷淨志　若以入空寂　眞人當度世¶
<pb:CK-KZ_JY019_01p026a>¶
六度行淸淨　空寂卽無趣　眾善悉皆修　諸山無别故¶
别法各空寂　四種凡諸行　教化諸眾行　天人亦讚說¶
諸法皆平等　一切生道智　平等當自是　道法天流値¶
<pb:CK-KZ_JY019_01p026a>¶
　　
#+PROPERTY: JUAN 010
<pb:CK-KZ_JY019_01p026a>¶
** 廣究災祥品第十七¶
爾時¶
元始天尊在七寶林中演說諸大妙法時有太極眞人太玄眞¶
人普法眞人太乙眞人定光眞人妙光眞人寶積眞人普德眞¶
人妙行眞人玄一眞人惠命眞人救苦眞人溥度眞人普平眞¶
人溥濟眞人自在眞人普觀眞人溥心眞人太虛眞人大力眞¶
人東方提頭賴吒天王南方毗留勒义天王西方毗樓愽义天¶
<pb:CK-KZ_JY019_01p026b>¶
王北方毗沙門天王轉輪聖王四海龍王須彌山王諸天神王¶
大風神王大火神王大上神王大雲神王大雷神王大電神王¶
大力神王大月神王大星神王小星神王小日神王小月神王¶
飛天神王宮殿神王觀廟神王社稷神王各與眷屬無鞅數眾¶
悉皆來集稽首朝禮上白¶
天尊曰(臣)等昔觀天地一切世界日月星宿山川巖洞金璧土¶
石並皆混合廓明幽默時和嵗豐國安民富受生快樂苦病不¶
興觀今俗澆民病多受貧窮夭折父子男女不忠不孝不義不¶
仁常遭饑饉病難每加古今異殊未能曉悟敢仗慈尊廣爲宣¶
說開諭愚迷其有羅網牧獵禽獸殺害眾生慳悋財貨不能施¶
<pb:CK-KZ_JY019_01p027a>¶
惠輕疎父母重惜妻子無有禮義淫慾迷惑心懷嫉妬意起異¶
端旣有奉於尊經晨昏不思讀誦漏瀾損失普軸不聞¶
天尊睿號善因豈有福祿何生此等眾生終日竟夜㝠司紀錄¶
每遇六齋十直三元五臘三會之辰檢刮功過糾其善惡累積¶
愆尤今受報應罪惡盈貫沉溺苦海漂浪愛河豈獨己身受殃¶
受苦連逮九玄累及七祖幽司考較編入酆都萬劫受苦無有¶
出期是時諸大眞人聞如是言悉皆驚怖惟願¶
大慈特垂救度是時¶
天尊告曰我今爲汝說此妙經濟度眾生子宜諦聽傳教世間¶
流通讀誦塵凡若有善信學道修行持誦經典須當肅嚴衣冠¶
<pb:CK-KZ_JY019_01p027b>¶
不得裸露若心生别端意不淸淨有諸輕慢風吹直入倒懸地¶
獄罪苦轉加無法可免如能念道思眞或一聲二聲尙消苦厄¶
若能善寫三十六部尊經布於世間普勸有緣士庶善信誦持¶
是經獲福無量有能自行善行建立觀宇布設橋梁散施穀布¶
財寶衣物損己益他恤孤愛寡心持十戒二十四戒此乃積功¶
累德祈福方來非今世人如是眾生恣興妖僞心生殺害偏信¶
邪法嗜酒淫佚靡辨親疎慳貪嫉妬苟利窺圖不行布施共相¶
爭奪不濟貧苦作諸非法廣造惡業不持戒行此等眾生心遭¶
天譴諸惡神鬼專逐其人當令夀命短促流於貧賤五不具足¶
於是¶
<pb:CK-KZ_JY019_01p028a>¶
天尊勅諸眞人護持是人去住通達無有障難是其國王后妃¶
太子宰輔大臣萬民兆庶皆大歡喜晝夜安樂若能持心齋戒¶
沐浴五體轉誦此法華經者百病消除千災殄散若或心生懈¶
怠輕笑誹謗惡言妄語不信經法斯人獲無量罪報墮無間地¶
獄若敬信諸經典者獲無量福報得生人間天上受諸快樂爾¶
時¶
天尊復作前義而說偈曰¶
吾今說妙偈　妙偈皆眞實　一切諸眾生　宜當皆信受¶
若有不信經　將墮三惡道　如是諸天眞　安有不歸道¶
今見魔降伏　稽首來迎請　我演此偈言　妙法正經典¶
<pb:CK-KZ_JY019_01p028b>¶
皈衣敬信人　福惠常增厚¶
爾時¶
天尊諭諸眞人曰汝等可於閻浮國内震旦國中五百年後遣¶
汝行化是時世中人民無善惟行殺害壯年頭白性同畜類男¶
女短小身長尺餘不種五穀惟食草子起處悉於草下九月九¶
日上天降災山摧石擊四海自然枯竭一切眾生𨔛相殺食大¶
施融變草木化爲鋒刃衝着卽死骨山血池狼籍臭穢不堪附¶
近次有熱風神王冷風神王幷諸小風神王吹其死屍聚成山¶
嶽或一年至於十年復遭年風大王吹其諸惡散如微塵平如¶
手掌更興大水高八十尺猶如熱湯不可附觸或經五年十年¶
<pb:CK-KZ_JY019_01p029a>¶
其水推出諸穢惡消泥漫大水悉成平地小水卽成溪谷水泡¶
散生樹木之上經得小千世界還生堅硬處上處下諸餘亦爾¶
吾當先遣金翹鳥下地遼繞擇其善惡男女或有善根厚重持¶
此法華者當與度之免斯苦厄其有不修齋戒性躭淫慾殺盗¶
慳貪綺言妄語惡口兩舌輕誑愚痴背親向疎誹謗聖眞不敬¶
經典罪業積深獲無量苦報死入酆都無間地嶽萬刧受苦㝠¶
冥長夜無有出期若有善信男女道俗儒流能談謌頌諷讚洞¶
文琴瑟笙簫箏笛鼓鈸香花妙菓供養三寶眞仙聖眾者得獲¶
無量福報是時西瞿耶尼當有此樂種種樂音晝夜六時有異¶
獸靈禽風雲樹木悉皆供養曲音雅嚴北鬱單越一切眾生思¶
<pb:CK-KZ_JY019_01p029b>¶
詠正法衣食自然隨其快樂一旦命終離諸苦惱東弗于逮眾¶
生修眞善法所居廟宇華堂樂音自具¶
天尊再告眾眞曰吾今宣諭有諸逐人神鬼各宜内外思省乃¶
有優仙樓比罹鬼遭寂失火鬼天神地神鬼山神樹神鬼五道¶
大力鬼百怪精邪鬼吸人氣血鬼食精啖腦鬼攝人魂魄鬼詐¶
人飲食鬼入人耳目鬼入人口鼻鬼啖人肝心鬼入人五藏鬼¶
入人十指鬼入人三田鬼入人七竅鬼百日伏屍鬼瘟㾮疫癘¶
鬼頭疼肚痛鬼天瘟地瘟鬼五色心舌鬼南辰北斗鬼如是天¶
下十方一切諸鬼悉皆殺害其人若請善信男女能持此法華¶
經者滅除眾鬼惡魔邪魅末刧生世之人超於大羅天宮乃有¶
<pb:CK-KZ_JY019_01p030a>¶
一切神王擁護是人不令中夭橫死諸餘惡鬼悉皆消滅見世¶
安樂寢無惡夢公私遂意萬願從心如上因緣功德道備南閻¶
浮提眾生智性慵鄙背正向邪固負聖賢評量教典損他益已¶
謟妄慳貪殺害邪淫嫉妬良善悖逆尊親積罪彌天盈惡苦地¶
妄失修行自形勞苦其或𡻕豐時歉受賤不常天道察觀鬼魔¶
降禍有能恭敬眞像崇奉教言佈施出家造井濟度羣情行諸¶
十善獲福無涯况其一切眾生皆得受性安居各隨善惡淺深¶
所報福業不等吾今示諭汝宜諦聽受持勿示非人是時諸大¶
眞人及諸天仙聖神王等眾聞此教言皆大歡喜信受奉行稽¶
首道前奉辭而退¶
<pb:CK-KZ_JY019_01p030b>¶
¶
¶
¶
¶
¶
¶
¶
¶
¶
