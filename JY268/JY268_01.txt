#-*- mode: org; -*-
#+TITLE: 太上老君戒經
#+DATE: 2011-11-02 11:07:24
#+PROPERTY: kxid KX256
#+PROPERTY: title 太上老君戒經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0784
#+PROPERTY: id JY268
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY268_01p001a>¶
@fw重刋道藏輯要¶
* 太上老君戒經¶
　　
** 戒上¶
老君西遊將之天竺¶
　周幽王之末也周而西之于天竺天竺國名也事出玄妙内¶
　篇¶
以道德二經授關令尹喜喜受經畢又請持身奉經之法¶
　授經之事具載記傳此略序請戒之端耳受經旣竟理應宣¶
　通故重請奉經持身持身之法備在經文但文旨深微非始¶
　學便曉故别請其要以斬後語者也¶
<pb:CK-KZ_JY268_01p001b>¶
老君於是復授喜要戒普令一切咸持度世¶
　謂但持戒去惡自得度世然持戒者乃爲奉經奉經者必在¶
　求道今旣聞奉持之法且舉戒而言也¶
於是說頌三章¶
　頌者美其事也明持戒奉法並爲道之因故先誦其宗致以¶
　悟始學令知其指歸也初章明持戒所得身心福漸次章明¶
　其法旣普家國咸興天人同慶後章明自漸之深理窮於經¶
　經理旣窮乃至成眞故有三章也¶
樂法以爲妻¶
　妻者栖也謂相依栖也陰陽肇氣人倫之道莫不由夫妻生¶
<pb:CK-KZ_JY268_01p002a>¶
　我者矣樂者謂並有待而相樂也一切眾生咸知樂妻若棲¶
　心法教則無待返偶而生理自足又明樂法能如樂妻則能¶
　持身奉經也¶
愛經如珠玉¶
　法語其所宗經指其所學愛者寶愛也世之所寶莫過珠玉¶
　而世寶無益於心經法有永於得故令學人去彼而取此也¶
持戒制六情¶
　六情者六欲也眼欲淫色耳欲淫聲鼻欲芬芳舌欲脂味身¶
　欲柔滑意欲放泆如此六事皆成乎心故爲之情也並是三¶
　塗惡業故制而去也若不檢制縱恣六情生爲世人所惡死¶
<pb:CK-KZ_JY268_01p002b>¶
　爲鬼之所迫也¶
念道遣所欲¶
　戒以防外念心攝内内攝由念道念道則所欲外亡西昇經¶
　云道之微心子未能别撮取於要慎戒勿失先損諸欲莫令¶
　意泆卽此戒者也¶
淡泊正氣庭¶
　人之所以躁競者由是六情之所使也若持戒念道則六情¶
　澄靜神安氣正邪惑所不能擾庭者黃庭也¶
蕭然神靜默¶
　蕭然無欲也靜默内定也¶
<pb:CK-KZ_JY268_01p003a>¶
天魔並敬護¶
　魔謂五帝大魔也領人生死在六天之上若持戒奉法終獲¶
　眞仙則超於三界故並爲其敬護也魔有四種除三在人身¶
　中故曰天魔¶
世世受大福¶
　謂持戒念道眾惡不生善因日建雖經生死今身後身常在¶
　福中及至成道故云大也¶
鬱鬱家國盛濟濟經道興¶
　謂持戒之福命無夭傷見世昌盛子孫繁茂有家有國逮至¶
　十方莫不鬱然而盛者也¶
<pb:CK-KZ_JY268_01p003b>¶
天人同其願¶
　天謂天上仙也人謂世中人也言持戒奉法始在人中受報¶
　生天進業人中受報生天進業乃至上清是故天人同其願¶
　也¶
飄眇入大乘¶
　大乘謂上清法也緣麄必至妙階漸自之深旣離世昇天從¶
　天之上故云飄眇飄眇猶勢飄然也飛騰之貌矣¶
因心立福田¶
　福者善之果也爲福之因不由於他己心卽福田也若修身¶
　奉法眾惡自除猶如治田去其草穢草穢旣盡自獲良穀者¶
<pb:CK-KZ_JY268_01p004a>¶
　也¶
靡靡法輪升¶
　靡靡猶漸漸也福旣積則法輪漸升之也¶
七祖生天堂¶
　身獲道眞七祖蒙慶¶
我身白日騰¶
　持戒志道功成德就之所至也¶
大道洞玄虛¶
　一切諸法皆稱爲道乃有百官及萬八千種並是六天及三¶
　界之道大道者无形无象洞玄虛道無不在理無不應故曰¶
<pb:CK-KZ_JY268_01p004b>¶
　大也¶
有念無不啟¶
　啟謂感也此明持戒念道有心卽感念念不止以至成道莫¶
　非念力¶
練質入仙眞¶
　欲多則神濁氣清則質練練質成眞莫不由戒¶
遂成金剛體¶
　言其表裏堅眞无復朽敗者也¶
超度三界難¶
　欲界色界無色界此三界生死輪轉無休恒與三塗對治故¶
<pb:CK-KZ_JY268_01p005a>¶
　云難也自非成眞莫能超者也¶
地獄五苦解¶
　五苦是地獄中寒池火車鑊湯刀山劍樹也解脫旣超三界¶
　無復苦緣也亦謂五道爲五苦者也¶
悉歸太上經¶
　上清法也眾法所窮故云歸太上經也¶
靜念稽首禮¶
　誦說旣竟法緣略顯今將說戒故令靜念稽首而受也¶
於是尹喜聞說頌己稽首而立請受戒言¶
老君曰第一戒殺第二戒盜第三戒婬第四戒妄語第五戒酒¶
<pb:CK-KZ_JY268_01p005b>¶
是爲五戒若清信男清信女¶
　若有男女發心受戒便得清信之號¶
奉持五戒畢命不犯¶
　謂持戒至于命終而不能犯也¶
是爲清信男清信女¶
　向發心卽號清信若中塗虧缺則清信心廢唯盡命不犯來¶
　生又受福果則全清信之理故重云爾¶
老君曰戒殺者一切眾生含氣以上翾飛蠕動之類皆不得殺¶
　蠕動之類無不樂生自蚊蟻蜒蚰咸知避死也¶
老君曰戒盜者一錢以上有主無主非己之物皆不妄取¶
<pb:CK-KZ_JY268_01p006a>¶
　在地地官在水水官在人人主如是則無無主之物此言無¶
　主者謂當時無誌護也¶
老君曰戒婬者非夫婦若出家人不妻不娶若男若女皆不得¶
犯¶
　夫妻雖非犯戒過亦爲婬犯¶
老君曰戒妄語者若不聞不見非心所了而向人說皆爲妄語¶
　所說事與心相違也復有綺言謟曲反覆兩舌在後戒也¶
老君曰戒酒者非身病非法禮皆不得飲¶
　身病謂己身疾必應以酒也法禮者明非世俗饌會及鬼神¶
　之胙若尊卑之禮眞靈之饗則不至於失之者也¶
<pb:CK-KZ_JY268_01p006b>¶
老君曰是五戒者持身之本持法之根¶
　身本無惡緣惡持戒心淨身清可以奉法故曰法根者也¶
善男子善女人¶
　前章云清信者明受戒攺惡乃得此號此言善者謂生而善¶
　也是稟業所得非持戒而起¶
願樂善法¶
　一切法也緣有宿善故能願樂¶
受持終身不犯¶
　犯爲虧缺不全首尾毀爲毀慢生不信心¶
是爲清信得經得法永成道眞¶
<pb:CK-KZ_JY268_01p007a>¶
　夫得經者不必能修行能修行者乃爲得法耳得法則得道¶
　故云永成永謂遠者也¶
於是尹喜聞受旣已¶
　已謂已畢也聞說戒言而親受之非如五千是老子自出¶
再拜而問何故有五¶
　言人之爲惡其事萬萬方皆應防戒今何故止說有五也¶
老君曰五者攝一切惡¶
　言一切眾惡皆起此五若持此五戒則眾惡悉絕也¶
猶天有五精以攝萬靈¶
　五精星也靈謂神靈¶
<pb:CK-KZ_JY268_01p007b>¶
地有五行以攝羣生¶
　金木水火土也羣生所稟莫不資之¶
人有五藏以攝神明¶
　人所以有神明之識者由於五藏也六情五欲各有所生故¶
　以五戒對而治之明此五戒自天至人三才之本非始有也¶
戒者防也防其失也¶
　未失則防而不爲旣失則戒而不犯皆是防其義者也¶
失而不防則三塗盈逸天人虛空¶
　不防其失則縱惡日多惡緣報對則充滿三塗三塗旣盛則¶
　鬼道橫逸夫一切眾生皆有定數三塗旣滿則天堂虛空生¶
<pb:CK-KZ_JY268_01p008a>¶
　人咸少也¶
是故五也¶
　明五戒根本所由如此也¶
尹喜曰大乎戒也何故失耶¶
　旣聞斯旨方歎其大言有此戒其來久矣云何眾生猶有此¶
　失¶
老君曰本得無失旣失而得亦無所失¶
　本得無失謂前身過去已得此戒故於今身而無失也而今¶
　身有失者前身無戒或有違犯故有失耳雖爲有失而於今¶
　身得受持者則見生無失後身復善故旣失而得亦無所失¶
<pb:CK-KZ_JY268_01p008b>¶
　前頌云世世受大福卽此義也尹喜所問一失而併舉三失¶
　答之是對其後問頓顯前身此生後身也明人稟道本自無¶
　失義見經中也¶
尹喜曰敢問其本¶
　得失旣顯事理須明故却問其本以求其末也¶
老君曰今當爲爾具說其本¶
　順其所問而言其所以故云具¶
諦聽諦聽受持普爲一切之所知也¶
　諦聽戒其闕失諦受使無漏妄然後可令一切咸得知聞¶
尹喜再拜恭立而聽¶
<pb:CK-KZ_JY268_01p009a>¶
　恭立者卽今長跪也¶
老君曰五戒者天地並始萬物並有¶
　舉其本也夫有天地則有萬物有萬物則有得失有得失則¶
　有法戒之者也¶
持之者吉失之者凶¶
　善果爲吉惡對爲凶吉凶之事悉備後章¶
過去成道莫不由之¶
　言凡得道者莫不緣於戒者也¶
故其神二十五也¶
　五五之數也内經有二十五神是人身之靈上應天眞而鎮¶
<pb:CK-KZ_JY268_01p009b>¶
　在人身持戒身清則其神常安¶
經文五千是其義也¶
　謂失之事備在五千而後此戒者特應尹喜所請耳¶
老君曰五戒者在天爲五緯¶
　東曰𡻕星西曰太白星南曰熒惑星北曰辰星中央曰鎮星¶
　也¶
天道失戒則見災祥¶
　五星各位一方行度氣色並各有常若天運失和陰陽愆戾¶
　皆非其分度而見妖徵故經云天無以清將恐裂裂謂王者¶
　失德陰陽圯裂五緯返常也¶
<pb:CK-KZ_JY268_01p010a>¶
在地爲五嶽¶
　東曰太山南曰衡山西曰華山北曰恒山中央曰嵩高山也¶
地道失戒則百穀不成¶
　五嶽各鎮其方風雲水雨之所由也若地道失戒則疾風涌¶
　水曠旱之災百穀不實也一切草木皆謂之穀經言地無以¶
　寧將恐發謂山崩川竭萬物災傷皆由王者咎先見兆於天¶
　次降災於地也¶
在數爲五行¶
　東方木九南方火三西方金七北方水五中央土十二雖中¶
　央而位在四季¶
<pb:CK-KZ_JY268_01p010b>¶
五數失戒則水火相薄金木相傷¶
　五數推移四時以成若其有失則災癘刀兵西昇經曰五行¶
　不相尅萬物盡可全也¶
在治爲五帝¶
　東方太皥木南方炎帝火西方少皥金北方顓頊水中央黃¶
　帝土也¶
五帝失戒則祚夭身亡¶
　五帝爲帝王更治五行相生隨方受任若失戒暴虐則國祚¶
　不長身不獲夀也¶
在人爲五藏¶
<pb:CK-KZ_JY268_01p011a>¶
　肝屬木心屬火肺屬金腎屬水脾屬土也¶
五藏失戒則性發狂¶
　所行過惡則五藏失神五藏失神則令人性狂狂謂僻也尋¶
　五戒以防五惡爲惡各有所生但一惡便使性狂不待五也¶
　今言五者總其數耳經云馳騁田獵令人心發狂心爲五藏¶
　之主故舉其一也故後章云失一則命不成又尋戒旨自天¶
　及人皆云失戒而致災祥者明爲患之起起自由人是以帝¶
　王有慶兆民賴之如有不善則天下受殃故知三才等治得¶
　失必同又自天至人雖有五條爲失之本在人而已故次章¶
　云戒於此者而順於彼也¶
<pb:CK-KZ_JY268_01p011b>¶
老君曰是五者戒於此而順於彼¶
　謂上來五事悉在於人故云戒於此也順於彼者理也夫患¶
　之所生由於違理若順理而行復何戒乎明爲戒於過耳若¶
　過而不戒禍患之興豈可禳也¶
故殺戒者東方也受生之氣尙於長養而人犯殺則肝受其害¶
　氣數相感自内于外肝主長養故一切咸知慕生懷殺之性¶
　則逆氣衝肝肝氣凶壯還自災身故云害也¶
盜戒者北方也太陰之精主於閉藏而人爲盜則腎受其殃¶
　腎爲太陰陰主閉藏故一切咸知收斂而人爲盜則腎氣爲¶
　傷故云殃也殃者積惡之應者也¶
<pb:CK-KZ_JY268_01p012a>¶
婬戒者西方也少陰之質男女貞固而人好婬則肺受其沴¶
　肺爲少陰金性堅貞故男正女潔而人好婬則肺氣枯竭故¶
　云沴沴惡氣也旱災曰沴也¶
酒戒者南方火也太陽之氣物以之成而人好酒則心受其毒¶
　心爲一身之主以成乎人是太陽之氣也好酒之人則毒衝¶
　於心藏府荒廢以致迷喪者也¶
妄語戒者中央土德信而人妄語則脾受其辱¶
　脾屬土土信而有恆故言德也人之稟性以信爲本而人妄¶
　語則辱歸於己脾總人身爲義也¶
五德相資不可虧缺¶
<pb:CK-KZ_JY268_01p012b>¶
　虧謂廢也缺謂傷也言人受生必備此五德五德無虧則終¶
　享福吉故云不可虧缺者也¶
老君曰此五失一則命不成¶
　向辯人身各有所生此名毀犯虧缺之咎故云命不成命不¶
　成者謂不全其性分及天年也元命包曰行正不過得夀命¶
　夀命正命¶
是故不殺者乃至無有殺心¶
　夫殺心之起起於不戒遂至增甚今言乃至無有殺心者自¶
　微自防也自有雖不手殺或因人行殺或勸人行殺或看人¶
　行殺或使人行殺而心不爲惡皆同於殺也所以然者皆由¶
<pb:CK-KZ_JY268_01p013a>¶
　有殺心若其不戒終不能成就者也¶
不盜乃至無有邪取¶
　謂貪盜之人始於小竊小竊不戒遂至大取或因公利私或¶
　憑法招物或依恃勢力封山畋澤或誘說癡愚以役其力如¶
　此而得皆非正理同於盜故云乃至無有邪取明非正偷盜¶
　也貪婪皆是者也¶
不婬乃至無有邪念¶
　婬者皆由放恣或男或女情慾不一尋五戒之重莫過於婬¶
　亡身喪家故不復論又有不畏罪網因法媾慾外託奉道内¶
　實婬濁如斯之徒實爲巨惡故云乃至無有邪念自非夫妻¶
<pb:CK-KZ_JY268_01p013b>¶
　而行婬者皆爲邪也¶
不酒乃至無有勢力¶
　夫酒致過或因尊上之所勸逼遂至亂失今以戒自持雖有¶
　勢力亦不違犯酒之傷人如火不救逾多逾盛不極而不止¶
　者也¶
不妄語乃至無有漏泄¶
　眞實之心則無私惡無私惡故無有隱諱無隱諱復何漏泄¶
　也¶
如是可謂成也¶
　前云失一則命不成是理未曲備今旣重說其義粗顯故云¶
<pb:CK-KZ_JY268_01p014a>¶
　如是可謂成也¶
老君曰戒中婬酒能生五惡¶
　婬則奢奢則貪貪則盜盜則欺欺則懼懼則殺此並婬之所¶
　能至也酒能發狂又能婬太清經云人身有三萬六千蟲皆¶
　在五藏皮膚之中飲酒則諸蟲嘇動嘇動則眾惡興眾惡興¶
　則無所不爲故云能生五惡也¶
戒者戒惡也惡世之中男女讙婬罹於骨肉¶
　讙謂雜也罹謂犯也言婬慾之心人乃至不避姓族因法混¶
　雜無復分别者也¶
上慢下暴毀篾天德¶
<pb:CK-KZ_JY268_01p014b>¶
　上慢天靈爲篾下相殘害爲暴之者也¶
沈酗爭訟禍命辱身¶
　沈猶耽也狂酒日酗對闘爲爭訴理爲訟害命爲禍陷身爲¶
　辱也¶
妄詐欺誑罔有所由¶
　妄謂妄語詐謂詐僞欺謂妄詐之人要求財利不顧在此三¶
　者也¶
六親相盜非但於他¶
　夫婦父子兄弟六親也言爲盜者非但於他乃至子盜於父¶
　婦盜於夫兄弟相盜無所不爲¶
<pb:CK-KZ_JY268_01p015a>¶
殺害眾生利養身口¶
　殺生治病爲養身宰害供廚爲利口也¶
如此等輩見生受業永墜諸苦¶
　生不受戒唯惡是行惡業增長則淪三塗¶
備加五惡無有休限¶
　其有五惡者則入地獄備五苦之報無有休息及年限也經¶
　云三塗受報近者一劫¶
如有出者¶
　言其受對或有輕重如有得竟還生人中者也¶
當在邊夷短命傷殘¶
<pb:CK-KZ_JY268_01p015b>¶
　邊夷俚獠也其人相食此謂殺害之報受生此地若生中國¶
　則短命及形體不具¶
夫婦醜惡及不貞廉¶
　婬報也醜謂可憎惡謂弊惡不貞爲婬不廉謂貪也¶
貧窮凍露在處不安如有財畜爲人所奪¶
　盜報也凍露謂居無屋宅不安謂飢寒不立縱有財物則被¶
　劫奪以償先債也¶
言說不信人所不親¶
　妄語報也其所言說是之與非人皆不信旣無信義寧得親¶
　友也¶
<pb:CK-KZ_JY268_01p016a>¶
意慮昏塞眾所慢輕¶
　酒報也生旣昏濁死無神明此之受身豈得清靜故人所輕¶
　慢¶
老君曰清信男清信女奉持戒行見世安樂無有憂惱¶
　奉戒持行所志者道眾惡旣消長與善會復何憂惱哉夫憂¶
　惱者由於惡行故與惡相牽耳豈有不爲而至者邪¶
眾所恭敬¶
　不婬則爲眾所敬也¶
見者懽喜¶
　無復殺心故一切見之莫不懽喜者也¶
<pb:CK-KZ_JY268_01p016b>¶
常蒙利養¶
　不盜也旣無邪取則人樂給與也¶
一切歸仰¶
　不妄語也所言必實誰不歸仰¶
其智深微¶
　不飲酒也則思慮安靜入於深微¶
處在清靜四大完堅¶
　旣受此五報行止所在人所敬愛常清靜不雜凡穢四體也¶
　外思不加則内府無傷表裏堅密萬病不生也¶
故能修集眾法以成道眞¶
<pb:CK-KZ_JY268_01p017a>¶
　前明無戒惡緣果報此明奉法見世受福乃至成道莫不由¶
　之又明爲道必修集眾善乃得成眞故以法明道以眞明人¶
者也¶
　尹喜再拜曰敢問受持之法¶
　受當爲授戒法旣備次問授持之儀也更起諮端故再拜而¶
　請¶
老君曰若男子女人聞法生信歸身三寶¶
　此直云男子女人者緫謂始發心也法謂戒法也三寶亦曰¶
　三尊亦曰三師謂太上之法太上之法傳太上之法是爲三¶
　也故太上爲萬法之主傳法者爲眾學之師老君卽此法之¶
<pb:CK-KZ_JY268_01p017b>¶
　師餘法各隨所出¶
卽時稽顙¶
　言有欲發心者卽時授與不待依違辯其由來所以者何戒¶
　本去惡但令有心何論往行且人心多惑自有善機蹔起迴¶
　復退悔故承機而奬不待終日也¶
歸身大道歸神大道歸命大道¶
　此三歸者謂身有善惡神有恐怖命有夀夭蓋一切眾生之¶
　必有也今以此三悉歸於道者謂受行法戒一則生死常善¶
　不墮惡緣二則神明强正不畏邪魔三則見世長夀不遭橫¶
　夭歸雖有三其實一也向言歸身三寶是法此言大道是常¶
<pb:CK-KZ_JY268_01p018a>¶
　卽前頌云玄虛之道¶
男子女人¶
　稱姓名以告誓¶
捨世邪法¶
　捨猶離凡世間所爲悉是邪法¶
奉持正戒¶
　如手持物恒畏遺失¶
盡身盡命終不毀犯¶
　身語其行命言其識故盡犯二邊而不毀慢及虧犯也¶
於是讚誦恭心而受¶
<pb:CK-KZ_JY268_01p018b>¶
　讚誦五戒之事也謂受之身三歸旣竟於三寶前稽顙自誓¶
　一一受解然後授之恭心者如對神也¶
老君曰若復男子女人受正戒已進求經法¶
　謂五千文者也¶
先當受戒¶
　向言受戒巳今復云先當受戒前是受經之時更復說戒若¶
　經戒具受故宜先受戒¶
一一堅淨然後授與¶
　辯覈已持戒者若有漏失許其自新明知所以更授者也¶
旦暮恭心不怠時節¶
<pb:CK-KZ_JY268_01p019a>¶
　朝夕禮事雖復飢寒亦不闕廢此是奉經之法也¶
月修十直¶
　月有十齋日也¶
年用三齋¶
　一年用三月長齋也¶
誦經萬遍白日登晨¶
　闇讀曰誦晨者眞仙之域也用此齋直誦經萬過則獲飛仙¶
　西昇經云羅縷妙言内意不出誦文萬過精誠思徹此之義¶
　也十直三齋别自有經也¶
若爲人敷說宣通妙義大利眾生乃拔三塗一切諸苦¶
<pb:CK-KZ_JY268_01p019b>¶
　敷揚講說開導未悟則功德廣濟三塗救拔也¶
以是功德能斷宿命無量諸根得昇上清無復退墮¶
　功圓德備則生死根滅上清之道無復退轉此略明學道之¶
　所至也始自持戒終於無爲舉大法之始終者也¶
老君曰清信男清信女在家出家受持經法願樂神仙日夜誦¶
讀求諸妙義¶
　謂無爲至理也¶
去諸諠雜調心制性¶
　謂卽世學也夫上士學道在市朝下士遠處山林山林者謂¶
　垢穢尙多未能卽諠爲靜故遠避人世以自調伏耳若卽世¶
<pb:CK-KZ_JY268_01p020a>¶
　而調伏者則無待於山林者也¶
柔顏善氣勸諸男女¶
　心麤則貌强意獷則言惡若和顏軟語則見者親愛不生忿¶
心也¶
遠離五惡受持五戒供養三寶¶
　旣知至妙之理又能分别善惡則以我所得爲敷說勸令捨¶
　離諸惡緣也¶
取令成就不擇甘苦¶
　識有利鈍性有善惡曲已順彼取令入道不爲身利不辭屈¶
　辱此爲教也¶
<pb:CK-KZ_JY268_01p020b>¶
若具持大戒苦行精懃布施忍辱捨身救物¶
　謂修行者也大戒爲百八十太清等戒若四明科禁眾仙大¶
　忌皆是學眞之具法也精進懃謂匪懈布施凡來求無不給¶
　與不吝財賄不問有無忍辱謂受辱不言乃至打罵亦無嗔¶
　恨捨謂見諸危難决往救不顧身命若見凍餓剔身給與不¶
　待有求是爲捨也¶
若復離世獨往幽栖專想至寂眾難不驚¶
　謂耽神者也離世山栖以避諠濁獨往無群無復他念專謂¶
　志一想謂思神至之者也寂謂定也此專定心智定内安非¶
　復外難榮辱所驚也¶
<pb:CK-KZ_JY268_01p021a>¶
必至無爲¶
　言修此等行必果無爲之眞也¶
尹喜曰奉經有犯乎¶
　持戒善惡旣備於前夫知奉經凌犯罪失云何此緫問眾經¶
　非止五千也前頌云悉歸太上經此後又明破法及授受之¶
　難推此故知也斯乃尹喜相資發故令出罪福之事耳¶
老子曰十有三者也¶
　經云生之徒十有三死之徒十有三言奉經順法則獲長生¶
　違戒犯惡則動之死地旣答所問罪失故直云十三也¶
尹喜曰何謂也¶
<pb:CK-KZ_JY268_01p021b>¶
　問十三之事也¶
老子曰爾諦聽之¶
　旣更有所明故復戒¶
十有三者六塵六識皆由於心¶
　六塵謂六入也以其所入能穢染正性故言塵也六識卽六¶
　入之根能起分别故云識也心爲其主是爲十三下卷具解¶
　凡致惡之由因十三起入善之由因十三滅入善爲生爲惡¶
　而死死生之謂非止此身也謂修善不已以至成道成道之¶
　日豈得非生故經云出也爲惡不息遂淪地獄豈非死乎故¶
經云入也¶
<pb:CK-KZ_JY268_01p022a>¶
是故淫貪疾恚¶
　淫之所起由於色取故在十三之端夫淫必有貪而貪者不¶
　必皆淫然貪之爲病非但在於富貴乃至貪名貪世不欲人¶
　在己先病者妬嫉也嫉彼而勝我也恚謂嗔恚也貪嫉旣起¶
　嗔恚自生者也¶
欺盜妄詐¶
　違戒取物是爲欺盜謂欺心者也自詭要時是爲妄詐是用¶
　權數苟得者也所謂民之賊矣¶
綺言兩舌¶
　辭非而澤謂之綺言反覆是非是爲兩舌皆緣欺詐而有¶
<pb:CK-KZ_JY268_01p022b>¶
諂利持權¶
　口忌災祟明言禍福卑辭高物以要利入是爲諂也憑恃時¶
　威自我制物是爲權也夫謟之甚者乃至祈神祭鬼以求曲¶
　祐也¶
溷集破法¶
　男女無别爲溷破法者謂有此等事也始則貪婬終於混集¶
　並皆相因而至之也¶
非清信也¶
　如此皆之死地尙非清信况復奉經者乎¶
天網不失¶
<pb:CK-KZ_JY268_01p023a>¶
　引經明事也夫天網雖疎報對之理必無遺失也¶
生死無地¶
　生謂見報死謂考對無地可逃也答所問十三畢此以下乃¶
　明罪報也¶
如此等分人非其智分¶
　由無智識起諸罪業故於法無分也¶
染洿至法毀廢善根¶
　法法相傳如樹有栽生長不絕是爲善根如此惡行日相深¶
　漬善根豈得不廢¶
不爲善人之所知識¶
<pb:CK-KZ_JY268_01p023b>¶
　所行旣惡則惡惡相知愚下之類自多黨善人謂才識高明¶
　德勝者也¶
備眾生身¶
　皆由前緣無有慧業故令今生得此愚癡夫言愚癡者謂造¶
　諸惡業也非謂無所解矣生旣無善死墮三塗受眾生身眾¶
　生萬等各隨緣報而備得其身者¶
種於婬慾無所憎避¶
　眾生所以繁多由其種類婬慾故也謂因法行婬而受此報¶
　猶雞犬等在於人中無所避就得類便爲亦無憎愛皆由前¶
　業之所行者也¶
<pb:CK-KZ_JY268_01p024a>¶
常懷怖畏¶
　因往貪取之報也餓鬼之中復有萬品雖云是餓有時得足¶
　此言無足者便是未嘗蹔飽也¶
若在地獄五痛無間¶
　地獄受苦有時而息此言無間是時無休息也五痛猶五苦¶
　也明三塗報應如此¶
如此受身備諸苦惡¶
　三塗報盡出生人中則形體不具備諸殘疾或瘡痒疥癩可¶
　惡之極者也¶
物所懷惡¶
<pb:CK-KZ_JY268_01p024b>¶
　非但於人乃至畜生亦有憎惡¶
無有救治¶
　疾旣可惡則人無治者此是穢慢洿法之報應也¶
生死輪轉無聞無見¶
　無聞謂不信法教無見謂不值善緣此緫明十三破法之罪¶
　生死所之也¶
皆由一念中生至無數念其對無窮¶
　夫爲惡者始起(原缺文)¶
¶
