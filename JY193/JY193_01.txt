#-*- mode: org; -*-
#+EXPORT_ID: JY193
#+TITLE:五篇靈文 Wupian Lingwen
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JY193_01p001a>¶
@fw1重刋道藏輯要¶
* 　　　附錄五篇靈文
　　　　　　　　　重陽祖師註¶
　　　　　　　　　　　　　　　　　　淸虛道人錄¶
** 　　序¶
斯文乃金丹之至寶，非其人而不可傳也。若上根上器大德之¶
子，得遇此書，修仙之正路耳。¶
　重陽註曰：仙有五等；鬼仙不足取；人仙不必論；地仙住世長¶
　年；神仙出有入無隱顯莫測，身外有身，能二其身者，是謂神¶
　仙；天仙者，列於神仙之上。學道之士，勿爲中下之徒，當學最¶
　上一乘之眞法，無上至極之妙道。洞曉天地陰陽，深達五行¶
<pb:CK-KZ_JY193_01p001b>¶
　造化。陰陽二字，理莫大焉。天地日月五行，由此而化。太極旣¶
　判，淸氣上升，在天成象；濁氣下降，在地成形。木火之精爲太¶
　陽，金水之華爲太陰，天地日月，感二氣而化成也。此二氣互¶
　運於天地之間，週流不已，化生萬類。然人之生也，稟父精母¶
　血，天之陽氣，地之陰氣，日之陽魂，月之陰魄，火之陽神，水之¶
　陰精，人之一身造化，與天地同一氣也。天地乃人之大父母。¶
　悟之者超乎天地陰陽之外，迷之者罹乎苦海萬象之中。不¶
　被五行之所拘，陰陽之所縛，是謂上品天仙。不悟之者，與造¶
　物同淪，悲哉。¶
以天心爲主，以元神爲用。¶
<pb:CK-KZ_JY193_01p002a>¶
　重陽註曰：天心者，妙圓之眞心也。釋氏所謂『妙明眞心』。心本¶
　妙明，無染無著，淸淨之體。稍有染著，卽名之妄也。此心是太¶
　極之根，虛無之體，陰陽之祖，天地之心。故曰天心也。元神者，¶
　乃不生不滅，無朽無壞之眞靈，非思慮妄想之心。天心乃元¶
　神之主宰，元神乃天心之妙用。故以如如不動，妙圓天心爲¶
　主，以不壞不滅，靈妙元神爲用也。¶
以三寶爲基，外三寶不漏，内三寶自合也。¶
　重陽註曰：内三寶者，精氣神是也。外三寶者，耳目口是也。須¶
　以耳目口閉塞勿發通。目視色，則神從目漏，耳聽聲，則精從¶
　耳漏。口開言，則氣從口漏。視聽言時動於外，則精氣神日耗¶
<pb:CK-KZ_JY193_01p002b>¶
　於内。漸漸衰老，耗盡則死。所謂固三寶者，目不妄視，耳不妄¶
　聽，口不妄言。是爲外三寶不漏也。目不視而神在心，耳不聽¶
　而精在腎，口不言而氣在丹田。是爲内三寶自合也。¶
始得天人感通，先天之炁，自然歸之。¶
　重陽註曰：天者，先天炁也。人者，後天形也。修仙之士，若常涵¶
　養如如不動之天心，靈妙不昧之元神。行住坐卧，攝於玄關¶
　一竅之中。自然目不妄視，耳不妄聽，口不妄言。内眞外應先¶
　天之炁，自然感通，歸於吾身矣。¶
然人之一身内外，四大上下，皆屬後天陰陽。惟有先天一點至¶
陽之炁，混於杳冥不測之内，至虛至靈，難求難見。¶
<pb:CK-KZ_JY193_01p003a>¶
　重陽註曰：人之一身，外有四肢百骸，内有五臟六腑。至於涕、¶
　唾、津、精氣、血液者，俱是有形之物，皆屬後天陰濁。這點至陽¶
　之氣，卽先天眞一之炁，謂太乙含眞氣是也。恍惚杳冥者，指¶
　先天發生之所也。欲先天至陽之炁發現，別無他術，只是一¶
　靜之工夫耳。靜工之道，只在去妄念上做工夫。觀一身皆空，¶
　寂然不動之中，忽然一點眞陽，發現於恍惚之中，若有若無；¶
　杳冥之内，難測難窺；非内非外，不知所以然而然者也。¶
雖然外來，實由内孕。¶
　重陽註曰：萬物負陰而抱陽，人之一身四大，雖屬陰濁，内含¶
　一點先天元陽。本自良知良能，本妙本明，因人七情六慾，攻¶
<pb:CK-KZ_JY193_01p003b>¶
　於内，寒勞暑役，伐於外。以致元陽散盡，而不知覺悟，隨造化¶
　而淪沒矣。知之修煉，收視返聽，忘物抱眞，視聽不漏於聲色，¶
　妙湛不漏於念想。眞精自固，元陽自充。内眞外應，先天一炁¶
　自虛無中而來，點化身内之金丹故曰『雖從外來，實由内孕。』¶
　是以母炁而伏子氣，神抱於氣，氣抱於神。當斯之際，丹田温¶
　煖，三關升降，上下冲和，醍醐灌頂。甘露洒心，鈞天妙樂，耳中¶
　常聞，至寶玄珠，目中常見此乃眞景象也，非譬喩也。眞精旣¶
　返黃金室，一顆明珠永不離。豈虛言哉？¶
先天若無後天，何以招攝。後天不得先天，豈能變通。此乃無中¶
生有，有中生無。無因有激之而成象，有因無感之而通靈。先後¶
<pb:CK-KZ_JY193_01p004a>¶
二天之氣，如谷之應聲。¶
　重陽註曰：先天者入於無象，後天者滯於有形。先天者眞淨¶
　妙明之心也；後天者端嚴具足之形也。先天妙明眞性，本來¶
　淸淨。無始以來，一念垂珠至於今日。若不得後天具足之體¶
　招攝，則陰靈孤𣺌。後天具足之體，若不得先天靈妙之元神，¶
　則不能變化通靈，豈能超凡入聖？夫性命者，神氣之根源也。¶
　炁者，天一之水神者，太乙含眞性者，無中之有象。命者，有中¶
　之虛無。命無性不靈，性無命不立。無者是先天之性，神者眞¶
　一之炁也。有者後天之命，氣者眞一之精也。此有形陰質，因¶
　一點無象陽炁而生。此有形之内懷無象之眞，必假煅煉澄¶
<pb:CK-KZ_JY193_01p004b>¶
　淸，方得玄珠顯像。玄珠旣顯，採歸爐内。有無混融，二氣感通。¶
　如影之隨形，如谷之應聲。自然心凝形釋，骨月都融。形神俱¶
　妙，與道合眞。¶
神仙妙用，只是採取先天眞陽之炁，以爲金丹之母，點化己身¶
陰氣，以變純陽之體。¶
　重陽註曰：金丹在内，藥從外來，實由内孕何也，葢神依形生。¶
　旣有此物，一點先天在人身，箇箇不無，人人本有。世人迷眞¶
　順情，情境旣熟，愛河流浪，慾海波深。實觀覺悟之者，得遇眞¶
　師指示，這先天一炁，藥從外來依形而生，採取之法，只是忘¶
　情忘形，委志。虛無，一念不生，靜中至寂，忽然天光自發，不内¶
<pb:CK-KZ_JY193_01p005a>¶
　不外之閒，若有一物，或明或隱，乃玄珠成象。玄珠因何而成¶
　象？皆因靜寂之時，神抱於氣，氣結精凝，結成一粒金丹，永在¶
　丹田之内。外現玄境之象，猶如室内之燈光，照透窻外之明¶
　朗。天根月窟閒來往，三十六宮都是春，待他一點自歸復，身¶
　中化作四時春。溫養丹鼎。光透簾幃，此之謂與玄珠外藥也。¶
　先天眞元也，眞陽火也，鉛遇癸生也。於斯之時，宜當於靜，方¶
　可採取歸來。自覺丹田火熾，兩腎氣煖，三關升降，一炁冲和，¶
　醍醐灌頂，甘露洒心，内景無窮，筆難盡述。先天炁生，卽一陽¶
　動時，更生天地，別立乾坤，回陽換骨之時也。人自父母媾精¶
　胎形，十月漸滿，氣足形全而生身，其一點靈光元陽之炁。已¶
<pb:CK-KZ_JY193_01p005b>¶
　含於内。旣有此身，則陰係陽，五行之内，死生貴賤，莫能逃也。¶
　旣得先天眞陽，歸於身内，假作爐鼎，與後天眞陰交媾，二氣¶
　氤氳，結成仙胎，返煉五行，逆施造化，當三萬刻工夫，不差毫¶
　髮，方得火候不滅絲毫。須要十月功成，脫胎飛昇。五行不能¶
　拘，陰陽不能陶，通身陰濁盡化純陽，跳出樊籠，散蕩逍遙無¶
　窮矣。¶
卻從煉已純熟，方得先天造化，玄珠成象，太乙含眞，形神俱妙，¶
與道合眞，此皆自然而然，不假一毫作爲也。¶
　重陽註曰：二六時中，逆而修之，不順熟境，動持道念，目不隨¶
　色順境，耳不隨聲逐境，鼻不隨香臭境，舌不隨味美境，身不¶
<pb:CK-KZ_JY193_01p006a>¶
　隨觸慾境，意不隨情熟境。覺而常照，照而常寂，如斯不順人¶
　情熟境，久久自然，天理純眞。煉已卽煉心也，心爲離，離者已¶
　土也。煉心不動，卽離宮修定。定則氣和，和則身安，安則精氣¶
　充滿，滿則鉛汞凝結，結則造化自有。玄珠成象，太乙含眞，金¶
　液煉形，骨散寒瓊，形神俱妙，與道合眞，皆自然也。若非操存¶
　謹守，降心煉性，必無自致之理。然此工夫，必加勇猛決烈之¶
　心，捨死忘生之志，乃可純熟矣。心死方得神活，此之謂也。¶
** 　　五篇靈文　玉液章第一¶
神不離炁，炁不離神，呼吸往來，歸乎一源，不可著體，不可運用，¶
委志虛無，寂然常照，身心無爲，而神炁自然有所爲，猶天地無¶
<pb:CK-KZ_JY193_01p006b>¶
爲，萬物自然化育。¶
　重陽註曰：先天一炁，自虛無中來，二氣相交，自然神抱於氣，¶
　氣抱於神。先後二天之炁，相交相得者，渾如醉夢，自然而然，¶
　無一毫作爲也。吸則炁呼則神，神呼炁吸，上下往來，復歸於¶
　本源，煉結成丹，爲之胎，身心大定無爲，而神炁自然有所爲、¶
　委志虛無，不可存想，猶如天地之定靜，自然陽升陰降，日往¶
　月來，而造萬物也。¶
工夫已久，靜而生定，神入炁中，炁與神合，五行四象，自然攢簇，¶
精凝炁結，此坎離交媾。初靜之功，純陰之下，須用陽火煅煉，方¶
得眞氣發生，神明自來矣。¶
<pb:CK-KZ_JY193_01p007a>¶
　重陽註曰：煉已純熟，工夫靜久，自然神炁交合。神屬南方火，¶
　火在卦爲離。精屬北方水，水在卦爲坎。魂屬東方木，木在卦¶
　爲震。魄屬西方金，金在卦爲兌。意屬中央土，土在卦爲坤，名¶
　曰中宮黃庭。先天玄關爲乾，旣神與氣合，神入氣中，自然五¶
　行四象攢簇，是爲坎離交媾之功也。純陰用火，謂凝神下照¶
　坤宮，杳杳冥冥而得眞炁發生，神明自來，謂一陽生而爲復¶
　也。¶
** 　　產藥章第二¶
神守坤宮，眞火自來。坤宮乃產藥川源，陰陽交媾之處。¶
　重陽註曰：坤宮乃人身中黃庭宮是也，卽心下腎上，肝西肺¶
<pb:CK-KZ_JY193_01p007b>¶
　東，内腎之前，臍輪之後，中虛之竅，眞氣發生之所。人自父母¶
　胞胎，一身之精粹，其連如環，其白如練。先生三元，後生兩腎，¶
　兩腎旣生，漸生兩目。後生兩外腎，三才旣全，五臟六腑，四肢¶
　百骸，漸次而生。此一竅乃祖炁之宮，故曰坤宮。坤乃承載萬¶
　物之謂也。實爲產藥川源之處，陰陽交媾之所也。神守坤宮，¶
　要晝夜之閒，時刻不離，元神下照，回光靜定，逆施造化，撥轉¶
　天關，大藥自此而生，金丹由是而結也。¶
若不得眞火煅煉，則金水混融。若不專心致志，則陽火散漫。大¶
藥終不能生，先天何由而得？煅煉之久，水見火則自然化爲一¶
炁，薰蒸上騰，河車搬運，周流不息。眞精自此而生，元炁胚胎於¶
<pb:CK-KZ_JY193_01p008a>¶
此。呼吸相含，脈住氣停，靜而生定，大定之中，先天一炁，自虛無¶
中而來。是以先天母炁而伏後天子炁。順其自然，不可欲速，先¶
天自發也。¶
　重陽註曰：坤宮之火，曰眞人之火也。常以神照坤宮煅煉陰¶
　陽，精化爲炁。專心致志，於行住坐臥之間，皆可隨意守之，不¶
　可散。亂日久而不見其功者，皆因心中雜亂。若煅煉之久，精¶
　得火煉，自然化爲一炁。日久三震，响上泥丸，化爲甘露，降下¶
　重樓，凝爲精液，復歸坤位。胚胎元炁，漸漸壯旺，神呼炁吸，自¶
　然含育，周流不息，氣脈以停。而入靜定，大定之中，忽然而動，¶
　乃先天一炁發生。自乾宮而來，如母戀子，自然感合，神變莫¶
<pb:CK-KZ_JY193_01p008b>¶
　測。聽其自然，不可欲，速時至氣化，自然見其功效也。天光者¶
　神光也。工夫久靜，神光照燭，靜則神靈，表裏透澈，發現於外¶
　色象不能碍，愛欲不能障，自然隔牆見物，預知前世矣。¶
混沌之初，天地未判，玄黃相雜，時至氣化，定中生動，只這動處，¶
方知造化，若有一物，或明或隱，不内不外，此是大藥始萌，不可¶
遽採之，若有一毫念起，天眞遂喪矣。¶
　重陽註曰：天之輕淸在上，其色玄，地之重濁在下，其色黃。天¶
　地未判之前，渾淪一炁，玄黃不分，淸濁未定，混而爲一。時至¶
　氣化，淸氣上浮爲天，濁氣下凝爲地。地氣上升，天氣下降，二¶
　氣氤，氳化生萬物。淸淨之功亦然。先天眞陽，與後天眞陰，陰¶
<pb:CK-KZ_JY193_01p009a>¶
　陽混一，猶如天地玄黃相雜。忽然定中生動，造化自現，如天¶
　地一判，別立乾坤是也。若有一物或明或隱，乃玄珠成象也。¶
　此玄珠似乎在外，閉目甚分明，似乎在内，開眼卻淸白有象。¶
　他人不能見，無象獨自見分明。故曰無象玄珠。乃是大藥之¶
　苗始生，其藥尙嫩，故不可採。若有妄念，採之必失玄珠，喪卻¶
　天眞至寶，反成魔狂，呼吸亂奔不可救也。命寶不可輕弄，其¶
　斯之謂也。¶
** 　　採藥章第三¶
神守乾宮，眞炁自歸。乾宮乃造化之源，生身受炁之初，知之修¶
煉，謂之聖人。¶
<pb:CK-KZ_JY193_01p009b>¶
　重陽註曰：坤宮屬地爲陰，應人後天有終之形。乾宮屬天爲¶
　陽，應人先天無始之神。乾宮乃虛無玄關一竅是也，實爲造¶
　化之源。自無而有謂之造，自有而無謂之化，由造而化也。始¶
　則受炁於虛無一竅而生，終則散精於幻妄六賊而死，造化¶
　循環，不知幾萬劫矣。¶
始則凝神於坤，煅煉陰精，化爲陽炁，薰蒸上騰，河車搬運，週流¶
不息。次則凝神於乾，漸煉漸凝，漸聚漸結，結成一顆玄珠，大如¶
黍米，恆在目前，一得永得。先天虛無眞炁，自然歸之。待其鉛光¶
閃爍，如月之象；汞氣飛揚，如日之象，不時日月交合一處，一點¶
靈光，圓陀陀，光爍爍，照耀上下，内眞外應。先天之炁，自虛無中¶
<pb:CK-KZ_JY193_01p010a>¶
而來，是以母炁。而伏子氣，自然感合造化之妙。藥從外來，非假¶
存想。¶
　重陽註曰：人稟天地陰陽二炁以生，眞陽之炁在身，爲鉛爲¶
　精爲坎，眞陰之炁在心，爲汞爲神爲離，象曰：『人與天地之氣¶
　同體』是也。修眞之士，旣得大藥始萌，玄珠成象，而内精神壯¶
　旺，當此之際，神中之精下交於坎，精中之神上交於離，内則¶
　精神交合於内，外則陰陽交合於外，内外明徹，照耀上下，化¶
　爲一顆明珠，圓陀陀，光爍爍，三關升降，上下旋轉如輪，週流¶
　不息。如斯象景，是内之精神和合，金木交併，水火激發之際。¶
　是内有眞實，故外應其景象也。若非親造眞境，豈能有此哉。¶
<pb:CK-KZ_JY193_01p010b>¶
　先天之炁，母炁也，後天之氣，子氣也，自然感合，返斯造化之¶
　妙，始得藥從外來。母炁天炁也，子氣人氣也，人能常淸，靜天¶
　地悉皆歸。天炁歸一身，皆成自然人，還將上天炁，以制九天¶
　魂，此同類之謂也。先坤後乾者，又名移爐換鼎是也，此乃金¶
　丹之眞竅妙，先天火候之祕訣也。¶
初煉丹時，便向水中求之，終落頑空，畢竟無成。須以我之眞炁，¶
而感天地之至精，當以陽燧，方諸水火感通之理，推之自得。¶
　重陽註曰：初煉丹時，先須神照坤宮，以火煉藥，以神馭氣。待¶
　眞氣發生，後守乾宮，懸胎鼎内，結成玄珠，煉成大藥，吞入腹¶
　中，點化己之陰氣，變成乾陽之體，此空中之妙用也。時人不¶
<pb:CK-KZ_JY193_01p011a>¶
　悟眞空之妙用，不遇至人之傳授，道聽途說，盲修瞎煉，便向¶
　水中求之。水者杳冥之謂也，忘念忘體於杳冥之中，豈不落¶
　於頑空乎，必竟終無成丹之理也。當以陽燧方諸，水火感通¶
　之理，推之自得。陽燧火珠也，太陽正宮，以火珠向日燧之。方¶
　諸水珠也，太陰正宮，以水珠向月珠之。天地懸隔之遠，一刻¶
　之中，自然得水火也。彼物受氣之徧，尙能感通日月，得水火¶
　於頃刻之間。何况人爲萬物之靈根乎？靜定之中，豈不感通¶
　身中妙化，而結成金丹也哉。¶
當其日月交光之候，先天適至之時，泥丸風生，慾海波澄，此身¶
如在萬丈海中，不知有水，不知有火，不知有天地人我，渾如醉¶
<pb:CK-KZ_JY193_01p011b>¶
夢。正是龍虎交會之際，金木相啖，水火相激，景象發現，迅如雷¶
電。急急採取，其採取之妙，如發千鈞之弩，惟用一寸之機。似採¶
非採，不採實採，乃爲眞採也。¶
　重陽註曰：不知如醉，此是得藥之景象也。當其玄珠成象，日¶
　月交光，正是採藥之時，先天適至之候。當此之時，泥丸自覺¶
　風生，從天吹下，灌入玄關兩目之中，徑通週身，關竅齊開，骨¶
　節如斷，酸軟如綿，心冷如冰，丹田如火，身心欠爽。愼勿恐佈，¶
　正是水火烹蒸激潑之時，龍虎金木交會之際。少刻三宮氣¶
　滿，二氣冲和，塵情盡絕，神氣泰定，恍如醉夢，猶如萬水萬火，¶
　互相感激，不知有天地人我。只聞千鍾雷鳴，萬道霞光，靈明¶
<pb:CK-KZ_JY193_01p012a>¶
　内外，琳琅滿空，雷轟電掣，撼通乾坤。採藥歸來，這個妙用，如¶
　半寸之機發千鈞之弩，一旋之水斡萬斛之舟。經云：『人發殺¶
　機，天地反覆。』乃眞機之妙用也。又云：『月到天心處，風來水面¶
　時。』又云：『楊柳風來面上吹，梧桐月向懷中照。』泥丸風淸，絳宮¶
　月朗，林閒嫩風淸，一派天音降之句，皆形容先天一炁，自外¶
　而來也。¶
** 　　得藥章第四¶
神守玄宮，意迎牝府，神意相合，先天自得。恍恍惚惚，杳杳冥冥，¶
一點紅光，閃入下元。已之眞炁，噏然湊合，陰乃抱陽，陽乃激陰，¶
至精發現，海泛浪湧。自太玄關升入泥丸，化爲金液，吞入腹内，¶
<pb:CK-KZ_JY193_01p012b>¶
香甜淸爽，萬孔生春，遍體生光。至此乃是乾坤交媾。一得永得。¶
之妙，全在防危慮險，卽當牢封固閉，勿令滲漏，以便溫養。¶
　重陽註曰：玄宮卽玄關也，煉黍米之所也。又云懸胎鼎，硃砂¶
　鼎，乾坤鼎，皆異名也。前言乾坤，所謂初煉丹，以乾坤爲鼎器。¶
　先凝神聚於坤位，靜中生動，採陰中之陽，名曰兔髓。眞炁上¶
　騰，升上乾宮，動而後靜，合陽中之陰，名曰烏肝。二物混融，煉¶
　成如意之珠，所謂坎離交媾，癸花發現，眞鉛初露，先天初現，¶
　一陽初動之時。如初三日，月出庚方之象，正所謂活子時也。¶
　一時分作六候，二候得藥，四候別有妙用，此時是得藥之初¶
　一候。旣得初一候之藥，宜當深入靜室，運天然之火，再入兌¶
<pb:CK-KZ_JY193_01p013a>¶
　丁半輪之月現，此時有龍吟虎嘯之聲。鉛汞恐有滲漏，全在¶
　洗心滌慮，沐浴隄防。漸過十三日而生乾甲，卽十五日是也，¶
　此日圓滿乾坤之時也。鄞鄂已成，玄牝已立金花已現，三陽¶
　已備之時。月圓滿於甲方，應乾之象，恐其金逢望遠，正是日¶
　月重明之際，再得藥之候，二候得藥也。四候別有妙用之法，¶
　爲前半月之象，半輪明月之内，有龍吟虎嘯之聲，要慮險防¶
　危之妙用也。仙胎已成之後，月到十八，一陰巽方守城，野戰¶
　之妙用也。次煉二陰，下弦二十三，艮地洗心沐浴之妙用也。¶
　煉盡三陰，陽神出現，隄防固濟之妙用也。此名前三三後三¶
　三，四候之妙用也，二候得藥之理也。神守玄宮，意迎[牛*(癿-白)]府，此¶
<pb:CK-KZ_JY193_01p013b>¶
　二句是採藥之口訣。當其玄宮之中，至精發生，眞鉛之炁，發¶
　現一輪明月之象，眞汞之火，發現一輪紅日之象。日月之中，¶
　各發金花二朶，壯如丹山，金紅赤色。斯時正不老不嫩，急急¶
　採取，何採何取，訣曰：只是意迎[牛*(癿-白)]府，自然杳杳冥冥，恍恍惚¶
　惚，一點紅光，閃入下元，交會眞陰，陰乃噏然湊合，陰乃激陽，¶
　陽乃抱陰，陰陽激潑，海浪泛湧，自太玄關至尾閭夾脊，過玉¶
　枕化爲金液，瓊漿吞入腹内，香甜淸爽，耳聽鼓聲，萬顆雷鳴，¶
　鈞天妙藥，非琴非瑟，非笛非簫，別是一般妙音，似寒泉潄玉，¶
　似金磬搖空，似秋蟬拽緒，似風鼓靑松，非常之異。琳琅振響，¶
　有羣鴉齊噪之聲，眾鳥頻伽之韻，口涵目驚，心懽意悅，誠爲¶
<pb:CK-KZ_JY193_01p014a>¶
　極樂之邦，實乃天宮妙境。塵寰俗客，如瞽如聾，身心清靜，百¶
　關和暢，萬孔生春，遍體生出萬道霞光，現一圓光，内有嬰兒¶
　之象，乃陽神出象也。全在防危慮險，不可遠離，溫養之法，註¶
　見下文。¶
** 　　溫養章第五¶
神守黃房，金胎自成。黃房乃乾之下坤之上，規中之妙，十二時¶
中，念茲在茲，含光藏耀，行住坐臥，綿綿若存，如雞抱卵，如龍養¶
珠。抱元守一，先天元神元炁，刻刻相合，漸漸相化，但安神息，不¶
運火而火自運。百日功靈，十月胎圓，陰魄自化，陽神出現，千日¶
之後，溫養火足，剝盡羣陰，體變純陽，嬰兒現象，身外有身，形如¶
<pb:CK-KZ_JY193_01p014b>¶
煙霞，神同太虛。隱則形同於神，顯則神同於氣，步日月而無影，¶
貫金石而無碍。溫養三年之後，嬰兒老成，不可遠離，直至九年，¶
與太虛同體，形神俱妙，與道合眞。天地山川，有時崩壞，惟吾之¶
道體，浩劫長存，濳伏人間，積功立行，提挈天地，把握陰陽，所以¶
陰陽不能鋾鑄也，天仙之道，斯乃畢矣。¶
　重陽註曰：黃房卽黃庭宮也，故爲乾之下坤之上，規矩之中¶
　也。金胎卽仙胎也，金乃堅剛不壞之物，此乃人之元神也。此¶
　元神不壞不朽，淸靜妙明之體，如金之堅，如剛之利，淨如琉¶
　璃，光如滿月。存不虧明，因一念之妄，緣於幻化。今旣修五篇¶
　之口訣，得返還之丹道，要煉有合無，投黑結紅。而成仙胎，返¶
<pb:CK-KZ_JY193_01p015a>¶
　本來之眞常，合元始之妙用。金胎自成，規中之妙，以神守之。¶
　黃房之中，一意不散，十二時中，念茲在茲，含光藏耀，斂視收¶
　聽，綿綿若存，不可須臾離也。如雞抱卵，如龍養珠。龍養項下¶
　之珠，心意不忘，精神感化，其珠有光，生光旣久，珠成小龍，飛¶
　騰太空，或收或放，時人見之，是爲龍象，乃龍之神也。神全變¶
　化，興雲致雨，脫骨飛騰，是謂神龍。所以能大能小，可濳可顯，¶
　動則裂泰山發洪浪，興雲起霧，掣電轟雷。靜則隱藏淵泉，是¶
　陽靈之物。金丹之道，學天仙者，亦如此理也。初則抱元守一，¶
　養先天黍米，元神妙珠。《度人經》云：『元始天尊，懸一寶珠，去地¶
　五丈，於空懸之中，萬聖千眞，從珠口中出，渤渤然後從珠口¶
<pb:CK-KZ_JY193_01p015b>¶
　中入。』存養之久，自然元神黍米，劫劫相會，漸漸相化。新月娥¶
　眉，次而半輪上弦，漸至滿月之圓。自有金光發現，日月合璧，¶
　鉛汞相投，結成仙胎。溫養三年，嬰兒老成，直至九年，功圓行¶
　滿，陰滓盡消，一神可化百神萬神，形神俱妙，出有入無，煉神¶
　與太虛同體，返乎無極之眞道，合乎元始之妙境。觀天地在¶
　玄妙中，如太倉一粒黍，太虛一片雲耳。有何五行拘係也，有¶
　何陰陽變化也，於斯天地，由吾提挈，陰陽由吾把握，永無終¶
　始，浩劫長存，與道合眞，神哉神哉。¶
　　最上一乘妙訣。　　重陽祖師心傳。　　淸虛子錄。¶
夫最上者，以太虛爲鼎，太極爲爐，淸靜爲妙用，無爲爲丹基，性¶
<pb:CK-KZ_JY193_01p016a>¶
命爲鉛汞，定慧爲水火，以自然造化爲眞種子，以勿忘勿助爲¶
火候，洗心滌慮爲沐浴，存神定息爲固濟，戒定慧爲三要，先天¶
之中爲玄關，明心爲應驗，見性爲凝結，三元混合爲聖胎，打成¶
一片爲丹成，身外有身爲脫胎，打破虛空爲了當。此最上一乘¶
之妙道，三教同源之心法，上士行之不怠，直超聖域，頓悟圓通，¶
形神俱妙，與道合眞，逍遙極樂，永劫不壞，卽大覺金仙之位也。¶
至道原來不易傳，窮微究理了塵緣，山頭水降黃芽長，地下雷¶
升白雪塡，慧月涓涓澄碧沼，玄風細細捲靑煙，木性金情相交¶
合，便是虛無太極圈。¶
¶	
