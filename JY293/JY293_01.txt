#-*- mode: org; -*-
#+EXPORT_ID: JY293
#+TITLE:二仙菴碑記 Erxian An Beiji
#+WITNESS: YP JYE
#+BASEEDITION: CK-KZ
<pb:CK-KZ_JY293_01p0103a>¶
* 　　新建青羊二仙菴碑記¶
　　郡郊之西遇仙橋左有老君嘗與令尹喜約會函谷後老¶
　　君化丈六金身與令尹喜同渡流沙之跡也其地茂林修¶
　　竹澗水潺潺居然有隱人逸士風焉余雖風塵落落足跡¶
　　幾遍天下而淡然之想苦不能脫此塵垢每於政事暇登¶
　　臨其境殊覺炫赫榮華皆幻花泡影何若黃冠野服者之¶
　　俯仰皆堪自適也𡻕乙亥仲吕月之二十日厯其地旁覩¶
　　一小廛趨而扣之見老者盤膝靜坐面貌沖容眞有道士¶
　　也驚喜注目久之余亦不問其姓氏里居卽拉之並轡而¶
　　歸供於署之積翠軒渠惟兀然盤坐歛神靜性終日夜不¶
<pb:CK-KZ_JY293_01p0103b>¶
　　吐一言不作一嚬余敬而禮之問其由來曰青城是也問¶
　　其齋供曰隨緣過也再問其鄕貫姓名曰楚人而俗陳也¶
　　余不禁喟然歡興曰嗟乎從來士大夫方其身據要津名¶
　　位已重亦嘗命家人預營泉石以爲身後計然有園亭置¶
　　久而主人竟不一至者亦有主人暫來卽去翻不若過客¶
　　留連者卽推之方外靡不盡然方其吹螺伐鼓高談道德¶
　　坐擬眞人亦常別營精舍自云退居然而方謝此竿又登¶
　　彼席戴冠執拂便是吕祖眞傳縱使高春末照漏盡鐘鳴¶
　　猶且皇皇創搆圖爲一門授受之所徘徊異望至老不已¶
　　是可悲也人生百年易盡歸骨有期息心無日誠大可嘆¶
<pb:CK-KZ_JY293_01p0104a>¶
　　也今余所遇之陳道翁靜而眞者守一廛之境不求人知¶
　　甘簞食之風寂焉塵表煉本性之光明任去來於何有埜¶
　　鶴無心白雲常在余之相遇於道翁也緣爲之也因思修¶
　　眞養靜一切原空然皮膈尙存而風雨不蔽半菽不飽則¶
　　余今日之遇謂何耶爰度其地經營基址採購木植付彼¶
　　梓人搆亭一座𥪡靜三間東西朔南各建靜室另立安單¶
　　六間接大眾也客堂三間待隨喜也又另立安靜三間爲¶
　　養老之堂也以及了門㕑舍共二十四間前後栽以竹木¶
　　又計道糧之所需卽於近菴處二契共用價八十兩每年¶
　　可栽穀種十七石以供本菴之道供卽一切大眾往來安¶
<pb:CK-KZ_JY293_01p0104b>¶
　　單來不拒去不追一體供養以溥大同之志時¶
　藩司高君樂助銀三十兩而菴中諸事悉已吿成適護府之¶
　　李牧同各縣令進而言曰菴中事事畢備某等欲共建外¶
　　山門一座可乎余應之曰唯唯亦不日吿成焉使翁爰居¶
　　爰處旣無風雨之虞又無枵腹之慮卽使道翁功成丹滿¶
　　跨鶴而歸繼其席卽是主人守其廬便是高足惟望步武¶
　　後塵永存和善之念視老疾如一體弗褻慢弗厭惡則芳¶
　　規模範千百年如一日矣噫老君有靈尹喜宛在後先一¶
　　轍同渡流沙未可知也後之觀者亦將有感於斯文¶
¶	
<pb:CK-KZ_JY293_01p0105a>¶
¶	
　　康熙三十四年嵗在乙亥應鐘月之朔日¶
¶	
　　通議大夫四川等處提刑按察使司按察使加二級襄平¶
　　趙良璧連城氏頓首拜撰¶
¶	
¶	
¶	
¶	
¶	
<pb:CK-KZ_JY293_01p0105b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY293_01p0106a>¶
　　乙亥夏採輿干南郊偶遇清覺道者於青羊宫之左其容¶
　　穆然其貌沖然誠靜養之全眞也余敬而禮之遂延入署中¶
　　膝談數日渠以謝歸請余思修眞養性茅舍爲妥粗糲是¶
　　飽而風雨不蔽半粟不供卽使靜念不移觀者能不記憶¶
　　爰於其地搆室三間建亭一座匾曰二仙菴聯曰心性復¶
　　于其地之四角各𥪡一室隨其從遊者養靜其中另造單¶
　　房三間㕑房三間以濟過往又用價八十兩置田二契產¶
　　屋使室廬永久道糧有藉葢以無心之遇而成有心之計¶
　　人謂一念之誠而不知宿緣有在了此一段因緣耳願世¶
　　世守之在世爲清覺之齋供去世爲清覺之香烟式相守¶
<pb:CK-KZ_JY293_01p0106b>¶
　　毋相論也倘有不肖逆類私行盜賣卽赴有司與授同罪¶
¶	
　　康熙三十四年四月二十六日¶
¶	
　　西蜀觀察使趙　　　　　　　批發道人存照¶
¶	
¶	
¶	
¶	
¶	
<pb:CK-KZ_JY293_01p0107a>¶
* 　　新建青羊二仙菴功德碑記¶
　　凡天下事有創業於昔卽有繼美於後莫爲之前雖美弗¶
　　彰莫爲之後雖盛弗傳如¶
　臬臺趙公所創青羊二仙者是矣昔我¶
太上繼天立極隱聖顯凡寄化蜀都闡法談玄托化於青羊之¶
　　跡相契於令尹之交其來已久傳至明末兵燹叠乘昔日¶
　　之畫棟重簷今日之敗井頹垣矣昔日之鐘鼓樓臺今日¶
　　之荆榛蔓草矣自　康熙己酉𡻕¶
　撫軍張公創建之後覺煥然一新然欲求離宫別館得以修¶
　　眞煉性勢所不能今於乙亥之秋幸遇¶
<pb:CK-KZ_JY293_01p0107b>¶
　臬臺趙公創建一靜室其名曰青羊二仙菴所以輔翼修行¶
　　卽青羊宫之別館也其間曲折周致安頓新奇俱出人意¶
　　表而又多置齋糧使存久遠(愚)不知何幸而遇之青羊宫¶
　　又不知何幸而得¶
　大善人之護持乃爾也夫¶
　趙公擅遼左精華三韓正氣今觀察全蜀措刑不用而民莫¶
　　敢奸持政悉平而世咸沾澤居塵出塵不爲塵之所拘而¶
　　治世忘世不爲世之所擾屢於政治之暇究性命之妙旨¶
　　訪清淨之遺跡心與道合默契玄機贊翊¶
　祖庭恢揚正化而且心存利濟廣結譱緣饑者得食寒者得¶
<pb:CK-KZ_JY293_01p0108a>¶
　　衣大同無我萬善同歸(愚)雖老朽惟體¶
　趙公之心以爲心願繼(愚)之志者亦體　趙公之心以爲心¶
　　世守此菴永存善果卽¶
　趙公榮擢去蜀而恒產與恒心善事行於千古金丹點於萬¶
　　年是卽　趙公之祿位名夀億萬斯年也(愚)迂而且拙不¶
　　足爲道德光亦不足爲¶
　趙公重惟敬撰俚言勒之碑銘以存¶
　趙公不朽之功德云¶
¶	
　　　旨¶
<pb:CK-KZ_JY293_01p0108b>¶
　　康熙三十四年𡻕在乙亥黃鐘月上澣之吉¶
¶	
　　　　　　　　三楚烟霞道人陳清覺寒松氏頓首拜撰¶
¶	
¶	
¶	
¶	
¶	
¶	
¶	
<pb:CK-KZ_JY293_01p0109a>¶
　　成都府成都縣正堂龔　爲禁絕雜派以永善果事¶
　　本　正月十九日奉¶
　　四川等處提刑按察使司按察使加二級趙¶
　　憲牌照得本司捐貲剏二仙菴一以扶道教之式微一以¶
　　興隆冬之掛單深慮道糧不敷又捐貲二契捌十兩買地¶
　　畝可栽種壹十七石以供常住之道供載明碑記班班可¶
　　考今本司奉¶
旨總藩兩浙恐起行之後里甲頭人借雜派名色攪擾本菴則¶
　　朝夕焚修嚴寒掛單斷難甯處卽本司之一片經營亦因¶
　　此輩之生端而胥冺之矣殊可痛恨合行飭知此牌仰該¶
<pb:CK-KZ_JY293_01p0109b>¶
　　縣遵照來文事理文到卽便出示曉諭本菴並里甲頭人¶
　　知悉凡本司契買之地止完正糧不許一毫私派如有地¶
　　棍諸人借端妄派者本菴住持卽便指名呈稟該縣着卽¶
　　立行拿究永行禁絕毋壞善果等因奉此合行出示曉諭¶
　　爲此示仰里甲頭人知悉凡¶
　臬憲契買之地照例完糧不許派及雜差如違查出重究不¶
　　貸特示¶
¶	
　　康熙三十五年正月二十八日示¶
¶	
<pb:CK-KZ_JY293_01p0110a>¶
* 　　重修二仙菴碑記¶
　特授四川成都府成都縣正堂陞任府同知加三級紀錄十¶
　　二次記大功三次褚(諱)端北　　書丹¶
萬夀特恩加一級文林郞前知四川潼川府安岳縣事軍功加¶
　　一級紀錄四次楚北應山洪成鼎悔翁撰文并篆額二仙¶
　　菴曷昉乎自康熙乙亥廉使趙公(諱)良璧遇仙始也公休¶
　　暇日偶遊西郊尋張三丰眞人詩碑遺蹟恍惚若有所遇¶
　　踪跡之不覺步入叢篁中見草團瓢有道士跏趺習靜内¶
　　供小圖畫兩仙人像問之道士以呂韓二仙對公睇視大¶
　　驚異道士楚人自青城來名陳清覺公與語深契元旨益¶
<pb:CK-KZ_JY293_01p0110b>¶
　　異之葢公平昔信道甚篤適有邂逅遇而二仙菴建修之¶
　　緣於是乎起矣先建正殿祀呂祖後建亭並祀¶
　吕韓二仙遂顔曰二仙亭最後建斗姥閣并靜室單房客寮¶
　　茶竈共數十區更捉俸買田二契供香祀大槪具公碑文¶
　　中復請於¶
朝康熙四十一年𡻕在壬午十二月¶
欽賜御書丹台碧洞匾額并悟眞篇赤龍黑虎各西東四象交¶
　　加戊己中復姤自茲能運用金丹誰道不成功¶
　　詩一章乃建¶
御書坊於亭南題曰了門公自號海岸每有會心拈句書聯皆¶
<pb:CK-KZ_JY293_01p0111a>¶
　　有獨契恒不時至止與陳翁密談講堂奥中事竟日夕不¶
　　休及公遷浙藩將去命工畫陳翁像公亦自寫眞菴中以¶
　　見兩人莫逆意復慮雜徭侵剝菴基特留示禁其多方維¶
　　護皆公一片樂道惓惓度世婆心也迨康熙辛丑方伯孔¶
　　公(諱)毓均臬憲高公(諱)其佩太守劉公(諱)世奇繼公志重¶
　　建大殿葢自乙亥於茲八十年由陳覺翁數傳至今道會¶
　　吳本固焚修接眾不勞乞募者無非公外護力維持於無¶
　　穹後之羽客庇仙宇飫道糧思厥由來其所仰答趙公無¶
　　負陳翁者當何如勤修密行庶幾永俾勿壞而能晏然已¶
　　耶本固幼讀書能誦道德陰符黃庭參同悟眞等篇而木¶
<pb:CK-KZ_JY293_01p0111b>¶
　　訥寡言若朴拙無爲者與其徒甘合泰隨時補葺内外秩¶
　　如又念張仙三丰詩碑久仆廢圃力爲輦𥪡菴前予見而¶
　　心喜題詩碑陰令本固刻之本固更欲摹刻¶
御賜詩額以永鎭道宗因厯述所傳建菴施田顚末將並勒石¶
　　垂後求序於予予瞻趙公與陳翁遺像方歡慕二仙菴之¶
　　緣之奇遂率筆而記之¶
¶	
皇清乾隆四十一年𡻕次丙申仲秋月吉旦住(持吳)本固勒石¶
<pb:CK-KZ_JY293_01p0112a>¶
　　勅建崇祀¶
　　四川等處承宣布政使司方　爲詳明事案查嘉慶十年¶
　　奉准部咨飭令各省直地方通祀¶
　吕祖師并酌定祭品用蔬果等物於春秋每𡻕仲月自行諏¶
　　吉致祭等因通行遵照辦理在案嗣於嘉慶十四年十一¶
　　月二十九日准¶
　　禮部咨議覆姜　　　　等奏請¶
　吕祖加封尊號並請¶
勅建崇祀奉¶
旨依議圈出燮元贊運四字加於純陽演正警化孚佑帝君原¶
<pb:CK-KZ_JY293_01p0112b>¶
　　銜之上設牌供俸其祭祀日期照各省禦灾捍患諸神之¶
　　例聽該督撫於每𡻕春秋仲月諏吉致祭應用祭品倣¶
　眞武廟例用咨飭遵照并曉諭地方士民一體遵照辦理等¶
　　因因思¶
　吕祖爲前唐名宦其忠孝勳猷昭昭在人耳目旣經奉¶
旨崇祀自應設立專祠列入春秋祀典諏吉致祭以昭誠敬而¶
　　答¶
　神庥查資州知州劉烱前在華陽任内查得本城地方向有¶
　　純陽觀舊祠因地基褊窄廟堂朽壞奉文之後一時碍難¶
　　修葺旋因公事出城於城南跡得二仙菴葢因後殿係供¶
<pb:CK-KZ_JY293_01p0113a>¶
　吕韓二仙故名也其前殿耑供¶
　吕祖塑像并有¶
聖祖仁皇帝御書丹台碧洞匾額及¶
　御製詩碑出城二里許其廟宇巍宏曾稟¶
　　督憲嗣後凡遇春秋祭典卽於此處陳設永以爲例再此¶
　　菴旣爲專祠則二仙之名未免淆混應於廟門懸掛純陽¶
　　觀三字匾額其後殿仍名二仙菴以存其舊是否允協詳¶
　　請察核施行奉¶
　　總督部堂常　　批准如詳遵照辦理在案¶
　嘉慶十九年正月　　　日¶
<pb:CK-KZ_JY293_01p0113b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY293_01p0114a>¶
* 　　孚佑帝君吕祖廟碑¶
　　夫妙門凝邈至道之諦難窮上理虛無眞知之宗莫測自¶
　　混元立極太始開圖民萌湻悶政化標枝莫知象帝之家¶
　　罕造谷神之域洎乎赤明肇運龍漢紀年秘牒通元隱書¶
　　詮奧寶笈則九華煥彩靈書則八角垂芒於是至教函三¶
　　道風吹萬開渾淪之浩劫生博大之眞人代著靈奇遞傳¶
　　微妙俱提挈形氣亭毒陰陽若夫宏化濟人養和抱德四¶
　　荒四極昭調燮之元功八殥八絃被涵濡之大澤匹文昌¶
　　之上相贊曜魄之中樞道俗共尊者其惟¶
　　孚佑帝君乎¶
<pb:CK-KZ_JY293_01p0114b>¶
　帝君體元和之精含太素之氣風儀盅秀操履幽貞罷掇巍¶
　　科卽懷高蹈解形默遯鍊氣昭升宅終南之隱墟得鍾離¶
　　之眞訣不尙鑄凝之術遠懷利濟之心遂乃步景青台餐¶
　　霞紫府奉元文於玉𢇮受秘錄於金壇月腦含芒星肝吐¶
　　燄黃芽白雪九六逆取之方外景内篇三五順行之法龍¶
　　蹻之捷萬里虎伏之威六天濟世無方度人不吝以視推¶
　　川珠佩貞白金鑪王遠知之丹經陶安公之赤冶衡薇降¶
　　位開鳴鵠之山抱朴著書留勾漏之井較功量德不可同¶
　　年而語矣¶
聖朝寰海承平天人合慶接萬靈於斜谷觴百神於帝台感福¶
<pb:CK-KZ_JY293_01p0115a>¶
　　應之有徵廼崇封之¶
特鍚加號¶
　燮元贊運警化孚佑帝君命直省各建祠宇𡻕時享祀禮也¶
　　成都西郭外青羊宫者舊傳老君遇文始眞人遺蹟¶
　國朝康熙乙亥廉訪趙公良璧於宫之左建二仙菴正殿祀¶
　帝君後有亭兼祀韓仙時道士陳清覺修煉於此¶
聖祖曾賜匾額及詩中建¶
　御碑亭堂宇幽邃穪勝境焉年祀旣久風雨所侵井𠏉庯庩¶
　　杗廇陊剝花殘鷺沼烟輟龍香石徑苔埋梅梁𧎆蝕今資¶
　　州牧劉君烱䖍奉至教遂宏勝風鳩工庀材礱椽刻桷搆¶
<pb:CK-KZ_JY293_01p0115b>¶
　　大殿祀¶
　帝君而二仙亭仍其舊參差四注環之雀目之牕𦴚遞百尋¶
　　覆以魚鱗之瓦對錦城而特跱接金界以孤標玉晨飾翠¶
　　琬之華香嬰散朱陵之馥晬容伊穆元儀有煒霓旌常駐¶
　　飈駕斯留栖眞碧落旁招園綺之儔飛步黃庭高揖松喬¶
　　之侶疏元流而蕩喧濁躋顥氣而瑩襟情上以闓陽宣德¶
　　表¶
皇化之休和下以祓厲除嬈集蒸庶之禔福祠宇之隆不可闕¶
　　已𡻕在閼逢相月之靈物阜政平實蕆茲事遂乃摛詞石¶
　　䃭鐫墨槐眉發雲笈之七籖啟珠囊於三洞敢謂金庭石¶
<pb:CK-KZ_JY293_01p0116a>¶
　　室華陽勒眞逸之銘所望碧瓦瑤堦良常鏤少霞之字辭¶
　　曰無名者道立極惟眞逖矣神化淵哉妙門或隱或見閱¶
　　世閱人漢傳金泐唐精劍神猗歟¶
　至人名登秘籙專精五龍徧遊羣嶽神超溟涬境離氛濁袖¶
　　拂青蛇詩吟黃犢朝發鄂渚暮宿蒼梧雲袽羽裳遨嬉天¶
　　衢沖襟雲逸清標鶴矅度世穪聖列仙亦儒惟我¶
聖清百靈受職九星同光五風異色鴻長生豫承帝休德靈昭¶
　　中樞化贊北極坤維建福井絡會昌帝之囿時羣眞翺翔¶
　　靈圉奧館天隱巍堂霞摛藻井電繞虹梁象緯騰精星辰¶
　　列次噓吸屏黔撝呵履髻八素隱文三元秘記普惠蒼生¶
<pb:CK-KZ_JY293_01p0116b>¶
　　永符赤制¶
¶	
¶	
¶	
¶	
　　嘉慶十有九年秋七月四川布政使司布政使方　積撰¶
¶	
¶	
¶	
¶	
<pb:CK-KZ_JY293_01p0117a>¶
* 　　崇祀祝文¶
　　維¶
大清嘉慶二十年𡻕次乙亥月建己卯朔日丁巳祭日庚申¶
　　主祭官¶
欽命頭品頂戴兵部尙書兼都察院右都御史總督四川等處¶
　　地方提督軍務兼理糧餉管巡撫事志勇巴圖魯常明恭¶
　　統僚屬致祭於¶
勅封燮元贊運警化孚佑帝君興行妙道天尊之位前曰惟¶
　帝君植根仙李託跡曇華點頑石以濟貧燒靈丹而渡世功¶
　　行超於八極道德契夫三清驅五雷而災沴全消揮一劒¶
<pb:CK-KZ_JY293_01p0117b>¶
　　而妖氛迅掃人天欽仰海宇瞻依久膺¶
綸綍之封特列春秋之祀坤維建福井絡降祥¶
崇祀克配乎青羊勝蹟何殊於黃鶴爰諏月吉用肅寅恭眾誠¶
　　上格於¶
九霄大澤願孚於全蜀尙¶
　　饗¶
¶	
¶	
¶	
¶	
<pb:CK-KZ_JY293_01p0118a>¶
* 　　碧洞眞人墓碑　　　　　　　　雙流劉　沅序¶
　　三代以上無神仙之名后蒼舒始爲之圖劉向始爲之傳¶
　　而於是崇之者曰異人斥之曰異端莫能辨其歸而指其¶
　　失也夫道不過五倫五倫本於心性性盡而出處進退無¶
　　不咸宜固不必遂逐以求榮亦何庸避世以爲高古之隱¶
　　君子無心聞達而世亦鮮遭逢往往自遜於山顚水湄之¶
　　間觀夫雞黍流連不傳名姓圮橋授受惟葆黃石師友盤¶
　　桓之際猶共祕其踪遯世不見知而不悔其亦庶幾此意¶
　　也夫若以隱見之不常而疑神奇之別具此與於詭誕之¶
　　甚者不知聖賢之外無所謂神仙也陳之清覺楚之武昌¶
<pb:CK-KZ_JY293_01p0118b>¶
　　人爲少年名進士入庶常其天資之頴異宜於有大過人¶
　　者繼而辭官歸隱從武當詹公太林遊講求養生之旨康¶
　　熙二十六年入峩眉至蜀都結茅於青羊肆側時趙公良¶
　　璧爲蜀司臬駐節江干偶與公遇而契爲葺其居肖吕韓¶
　　二公像顏曰二仙菴四十一年以清覺之賢請於¶
　朝䝉¶
聖祖俞允並¶
　錫以丹臺碧洞之額又¶
　御書張紫陽詩章賜之公之榮寵可謂至矣惟¶
聖祖不以方外而棄之惟趙公亦不以方外視之堯舜在上下¶
<pb:CK-KZ_JY293_01p0119a>¶
　　有巢許惟兹可以當之明年趙公遷浙江藩司二年𡻕乙¶
　　酉九月二十二日而陳公亦遂辭塵矣公没而思之者眾¶
　　其徒末吳本固甘合泰等歛公以塔平凉楊光遠序事於¶
　　石而𡻕久剝蝕無復句讀之存今其徒愈眾矣承公之緒¶
　　思公之德建碣而修其墓丏序於愚愚惟公之詳不得而¶
　　知矣公之見重於¶
聖祖如是是必有大過乎人者宜夀世而以導來兹固公之徒¶
　　第以方外事公而不達乎行藏之義非所以爲公功也故¶
　　揭其旨而記之如石¶
道光十年𡻕在庚寅三月望二日吉旦¶
<pb:CK-KZ_JY293_01p0119b>¶
　　　　　　　　　　　十七世嗣孫甘教興體衑氏敬書¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY293_01p0120a>¶
　　署理四川總督部堂管巡撫事世襲一等公成都將軍裕¶
　　手諭道光戊申本爵部堂特奉¶
簡命至蜀專理滿洲八旗統轄松建文武事務已酉春　琦閣¶
　　部堂　奉帶弁兵進勦瞻對逆夷附片奏准本爵部堂護¶
　　理四川總督篆務暮春戊子日公暇之餘與副都統及提¶
　　督軍門並轡關外遍覧蜀景遊諸葛廟步杜公祠轉西郊¶
　　過遇仙橋行數武得覩叢林數水環抱挨連二菴右爲青¶
　　羊宫卽老君觀左爲二仙菴卽純陽眞人之遺像地也步¶
　　入客堂其時花開富貴葉茂榮華曲欄迴抱萬籟芬芳有¶
　　道士張永亮羅本忠及住持羣眾禮接殷誠多時盤桓回¶
<pb:CK-KZ_JY293_01p0120b>¶
　　查蜀誌此菴建自康熙乙亥𡻕由前任臬司良璧趙公之¶
　　創成也公素好道常履其地覩一小廛趨而叩之得遇青¶
　　城道者陳烟霞問答意洽相邀入署留戀數日卽捐俸購¶
　　木𥪡亭修室立單房建山門間格布置載在蜀誌此所謂¶
　　安單接眾之始也　海岸趙公有此善舉　本爵部堂不¶
　　得不附之驥尾勷成前事續接萬緣嗣該知賓羅道士抬¶
　　送盆花至署本爵部堂喚至後㕔詢其往來言與誌符故¶
　　給與十方叢林四字與銜鈴印令其付梓刻額張掛殿堂¶
　　以接十方大眾共登蓬萊以續　海岸前志該住持等不¶
　　得視爲已物獨行把持遺徒傳孫方可謂物爲眾有一塵¶
<pb:CK-KZ_JY293_01p0121a>¶
　　不染眞修煉之實行也¶
　　手諭鈴印關防着持回菴大眾遵行¶
　　道光二十九年五月初十日　　裕誠手書¶
孚佑帝君賜二仙菴住持張永亮知賓苗理圭詩一首¶
　我曾跨鶴去遊仙三醉岳陽任自然汝輩若能眞有守鸞車¶
　鳳輦入雲天　　　山石醉筆¶
¶	
¶	
¶	
¶	
<pb:CK-KZ_JY293_01p0121b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY293_01p0122a>¶
* 　　重建二仙菴呂祖殿碑記¶
　　成都縣離城三里許有靑羊宮其來久矣初名靑羊觀李¶
　　唐尊老子爲始祖因更名爲宮其傍曰二仙菴祀　呂韓¶
　　二祖康熙三十三年　臬使趙公良璧捐資建修置買田¶
　　業道士陳淸覺公爲之經始嘉慶十年奉¶
勅加封燮元贊運警化孚佑帝君列入祀典十九年　蜀藩方¶
　　發款創修正殿專祀¶
　孚佑帝君呂祖像爲春秋祭祀所昭誠敬也道光五年殿宇¶
　　漸塌經(住持)李永仁稟請成華兩縣詳請　前藩董發銀¶
　　六百三十兩培修補葺道光十三年道士張永亮苗理圭¶
<pb:CK-KZ_JY293_01p0122b>¶
　　於春祭時籲懇　川督鄂撥給採辦皇木餘木大料三十¶
　　二根並由藩庫發銀五百四十三兩增其式廓廟貌一新¶
　　同治六年善士羅公文耀募修殿前抱廳觀瞻益肅惟後¶
　　杗桷厯年旣久風雨剝蝕將圯岌岌可危不得已用巨木¶
　　榰柱以免旦夕傾壓然見者竊惴惴焉如芒剌之在背也¶
　　老子有云與物苟者不容其身言凡事不可苟且也傳曰¶
　　叔孫所館者雖一日必葺其牆屋夫一介之士於偶焉託¶
　　足之區猶必整必潔如是其不苟也而况眞靈之所棲神¶
　　明之所憑竟漠然聽其傾覆有是理乎顧工用甚鉅舉事¶
　　匪易適有退思居士張公錫榮與(住持)道閻永和有深契¶
<pb:CK-KZ_JY293_01p0123a>¶
　　素好道而其祀呂祖尤䖍首先倡捐銀五百兩不足則上¶
　　請於縣尹鄒沈二公轉請前布政司龔前鹽茶道殷先後¶
　　發帑銀各五百兩前成都府知府汪公鑑復發間款銀二¶
　　百兩江北廳善士趙公獻之捐正殿石柱銀六百兩又募¶
　　諸闔省官紳商民曁諸山道眾捐集銀共成四千四百三¶
　　十五兩四錢並正殿地甎錢八十一釧四百三十二文光¶
　　緒十九年八月吉日興工二十三年落成共用銀計一萬¶
　　兩有奇不敷銀六千餘兩皆(住持)多方假貸虛懸其數以¶
　　俟另募是役也深荷當事之嘉惠與樂善諸君子之助成¶
　　而閻道永和曁執事等之籌畫得以竟趙陳兩公未竟之¶
<pb:CK-KZ_JY293_01p0123b>¶
　　志抑何幸歟且張公家不中貲獨能首捐巨金并心計指¶
　　授不遺餘力俾斯舉不中輟其信道之篤好善之誠尤不¶
　　可及也夫道家者流以無爲爲有爲漢初崇尚黃老史公¶
　　先黃老而後六經頗爲儒者詬病不知是時承周秦之後¶
　　儒法繁急至例之司空城旦書不得不以柔和之教鎭浮¶
　　囂而歸簡靜而西京百年清晏之治實基於此是其教之¶
　　在於世苟用之適時未嘗不與儒者同功何得以虛無寂¶
　　滅少之然則維持調護不有待於樂善之士哉今而後斯¶	
　　菴之盛煥然與青羊宮並垂不朽不可謂非有志竟成也¶
　　工竣書其顚末[⺡*(巳*力)]諸石以告來者¶
<pb:CK-KZ_JY293_01p0124a>¶
　　　　　　　　中書銜候選訓道成都芮福森撰文¶
　五品銜資州直隸州學正保陞知縣南溪包汝諧篆額¶
誥授朝議大夫知府銜前升湖北荆門直隸州武昌府江夏縣¶
　　知縣卓異加一級覃恩加三級紀錄五次華陽羅湘書丹¶
大淸光緒二十三年𡻕次丁酉仲夏月　　　　　　　穀旦¶
　　　　　本菴(住持)道閻永和曁兩序執事等恭[⺡*(巳*力)]上石¶
¶	
¶	
¶	
¶	
<pb:CK-KZ_JY293_01p0124b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY293_01p0125a>¶
欽加同知銜賞戴花翎在任候補直隸州調補成都府成都縣¶
　　正堂加五級覃恩加三級卓異加一級記大功三十一次¶
　　沈爲據稟詳請立案事據縣屬二仙菴(住持)道人閻永和¶
　　具稟懇詳立案以維祀典事稟稱緣康熙三十四年蒙¶
　　前臬憲趙在省城西關外捐廉剏建二仙菴供俸呂韓二¶
　　仙嗣因嘉慶十年准禮部咨開江南總督徐奏呂祖在河¶
　　工顯昭靈異請加封號奉¶
旨依議¶
勅建崇祀十九年前藩憲方詳以本城純陽觀地基褊窄二仙¶
　　菴後殿係供俸呂韓二仙飭將前殿專供呂祖塑像安座¶
<pb:CK-KZ_JY293_01p0125b>¶
　　並頒¶
聖祖仁皇帝御書丹臺碧洞匾額及¶
　御製詩碑發款添建殿宇永爲春秋祀典之所道光五年廟¶
　　宇朽壞前藩憲董發銀六百三十兩培修一次前督憲鄂¶
　　於採辦皇木餘木項下撥發木料並由藩庫發銀五百四¶
　　十三兩重修一次惟厯年旣久朽腐不堪光緖十七年稟¶
　　奉前府憲汪批准籌款培修十九年前縣主鄒勘明工程¶
　　浩大鉅款難籌謂非官民合力難以蕆事先後詳請藩憲¶
　　龔鹽憲殷各發庫銀五百兩幷由道等四方募化各善士¶
　　捐集銀四千五百餘兩重修正殿但規模闊大料實工堅¶
<pb:CK-KZ_JY293_01p0126a>¶
　　共用銀一萬兩有奇除領款捐資外尙有不敷銀六千餘¶
　　兩皆(道等)設法借貸冀募善資陸續填還此皆有收支帳¶
　　據可稽也當康熙三十四年趙臬憲剏建之初謂每年焚¶
　　獻及道眾之衣食無資不能垂久爰捐廉置田二契共計¶
　　三百畝載糧六兩五錢七分札縣立案除完納正賦外一¶
　　切雜派永行禁絕出示刋碑曉諭里甲頭人及本菴遵守¶
　　道光三十年前督憲裕飭歸十方叢林道(等)敢不仰遵恩¶
　　諭自此往來挂單每日之供給浩繁老病留養每年之度¶
　　支益絀雖淸齋澹粥而百餘口之眾嗷嗷待哺常有不給¶
　　之虞兼之近年重修殿宇身負重債益形困苦在光緒十¶
<pb:CK-KZ_JY293_01p0126b>¶
　　七年官紳捐資置買永安會義地計十九畝零載糧四錢¶
　　議歸二仙菴經管陸續葬滿又無租息可收而不知者以¶
　　爲廟資富厚或請派夫馬或議派捐輸或請預墊捐款至¶
　　百金之多聞命𢙀惶曷勝危懼幸蒙各前縣孫主張主許¶
　　主陳主鄒主洞悉苦情俱察案批准優免有卷可稽去年¶
　　又蒙批示以二仙菴有關祀典應完捐輸尙蒙前憲及前¶
　　縣加恩給示免其完納未便轉令墊繳捐款着卽遵照敬¶
　　聆之下感激莫名伏思二仙菴爲祭祀之所與他處廟宇¶
　　不同自奉¶
旨勅建崇祀之後廟中應有之焚獻嵗修及道眾口糧皆無款¶
<pb:CK-KZ_JY293_01p0127a>¶
　　可領若動大工則稟發庫帑雖¶
皇恩憲德在在維持而所發之數又不敷所用之數得以苟存¶
　　活者謹守此功德之田數頃耳迄今二百餘年田不增多¶
　　一畝費不減少一文租息有限每年之焚獻賴之𡻕修賴¶
　　之百餘口之道眾又賴之入不敷出支持維艱能寬一分¶
　　之累卽紓一分之力卽多養活一人之命再四思維只有¶
　　𤃉情叩懇仁慈始終矜憐通詳立案照舊准免夫馬捐輸¶
　　永禁襍派則祀典不荒十方蒙賴造福無量感荷不盡矣¶
　　等情(卑職)查核所稟委屬實在情形應如所請立案用示¶
　　體䘏除稟批示外理合備造淸册具文詳請憲臺俯賜察¶
<pb:CK-KZ_JY293_01p0127b>¶
　　核轉詳藩憲立案批示飭遵爲此備册另文申乞照詳施¶
　　行須至册者奉¶
　　府憲批仰候轉詳立案繳¶
　　藩憲批如詳立案仰卽轉飭遵照¶
　　　　　　　　　國學生候選縣丞華陽羅緖沐手敬書¶
　　　　　　　本菴(住持)閻永和曁十方道眾等恭[⺡*(巳*力)]上石¶
大淸光緒二十三年𡻕次丁酉季秋月吉日　　　　　立¶
¶	
¶	
