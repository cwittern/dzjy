#-*- mode: org; -*-
#+EXPORT_ID: JY101
#+TITLE:九皇斗姥戒殺延生真經 Jiuhuang Doumu Jiesha Yansheng Zhenjing
#+WITNESS: CK-KZ JYE
#+BASEEDITION: YP
<pb:CK-KZ_JY101_01p001a>¶
@fw1重刊道藏輯要¶

* 九皇斗姥戒殺延生眞經¶

** 　淨咒八則¶

*** 　　淨天地咒¶

#+BEGIN_VERSE
 　上天下地，
 　本無不平。
 　自世好殺，
 　劫運迭興。¶

 　仰荷斗姥，
 　說此寶經。
 　調和兩大，
 　復歸清寧。¶

#+END_VERSE

*** 　　淨八方咒¶

#+BEGIN_VERSE
 　太和四布，
 　八方自安。
 　山無崩圮，
 　海不揚瀾。¶

 　龍虎就位，
 　雀武㒺干。
 　同焉效靈，
 　衞我法壇。¶

#+END_VERSE

*** 　　淨壇咒¶
<pb:CK-KZ_JY101_01p001b>¶

#+BEGIN_VERSE
 　維此法壇，
 　雖居塵界。
 　靈文一展，
 　萬聖咸在。¶

 　嗟爾邪魔，
 　毋犯我戒。
 　霻霳現隨，
 　斷不姑貸。¶

#+END_VERSE

*** 　　淨身咒¶

#+BEGIN_VERSE
 　勿謂身微，
 　藐如稊粟。
 　亭亭其表，
 　珊珊其骨。¶

 　惟慮莫知，
 　悞蹈汙濁。
 　敬宣聖謨，
 　勝于齋沐。¶

#+END_VERSE

*** 　　淨口咒¶

#+BEGIN_VERSE
 　的的朱唇，
 　出納之司。
 　緣躭葷穢，
 　見棄神祗。¶

 　一念改悔，
 　聖賢可期。
 　弗潄自潔，
 　天實鑒知。¶

#+END_VERSE

*** 　　淨心咒¶

#+BEGIN_VERSE
 　丹臺僅寸，
 　至虚至明。
 　肉食斯鄙，
 　遂致弗靈。¶
<pb:CK-KZ_JY101_01p002a>¶

 　何以滌之，
 　無踰好生。
 　充滿厥量，
 　慈德惟馨。¶

#+END_VERSE

*** 　　淨水咒¶

#+BEGIN_VERSE
 　湛然杯水，
 　不盈一勺。
 　大海同歸，
 　疇敢玩狎。¶

 　洒成甘露，
 　愁怨悉拔。
 　一塵不染，
 　與天相合。¶

#+END_VERSE

*** 　　淨法品咒¶

#+BEGIN_VERSE
 　法筵旣張，
 　法品咸備。
 　泠泠者聲，
 　喤喤者器。¶

 　卽器卽聲，
 　上聖默契。
 　旦夕周圓，
 　功德靡旣。¶
#+END_VERSE

<pb:CK-KZ_JY101_01p002b>¶
¶	
<pb:CK-KZ_JY101_01p003a>¶

** 九皇斗姥說延生保命心咒¶

唵，　娑持赤達坦不囉也，　紛櫺魯遁何拉呢也，　呼嚕咭哩¶
阿淡喝喇斯，　堵哩厄特，　嘛[口*粟]忽伯慘鬱那。　唵，　烏達烏¶
噠，　嘛唏嘛唏，　撑犁喔拉哆，　奚斯黯囉喝憚那，　盧塗唿¶
咯嗎弗唾。　唵，　摩納呢摩納呢，　摩納厄嚕呢，　拖羅㗭哩。¶

　釋力扇底伯納難，　淡哆呢，　嚕囉斯，　吽吽吽。¶
　此咒誦之，可以延年，且所求皆能遂願。不可輕視。¶
<pb:CK-KZ_JY101_01p003b>¶
¶	
<pb:CK-KZ_JY101_01p004a>¶

** 九皇斗姥說戒殺延生真經¶

九皇斗姥金輪開泰元君，頭挽螺髻、身被霞綃、耳墜金環、足登¶
珠舄、左手執拂、右手執杵、乘五龍之車、趺八寶之座、會三登上¶
眞於摩利攴天、談生天生地之道、闡不生不滅之旨。羣真聞講，¶
莫不首肯，各各稱善。始散時，洞明星君侍側未退，復稽首元君¶
前，長跽上白曰：臣聞五氣順布，斯成四時。兩大好生，斯有萬物。¶
郅隆之世，雲呈其祥，星煥其瑞。維時眾庶熙熙皥皥，不見兵革，¶
各盡天年，多臻夀考。中古以降，戰鬬相循，饑饉洊至，災禍叠遭，¶
夀始不永，遞及叔季，迥異古初。嗟彼下民，非死于窮餓，卽死于¶
刀兵。幸而身際太平，得免遷播，歲值大有，不至啼饑。然陽侯肆¶
<pb:CK-KZ_JY101_01p004b>¶
虐于卑土，祝融布毒於閙㕓，五傷之鬼橫行于白日，五疫之神¶
漸染於四方。老少無分，貧富不計，一歲之中，因是而死亡者，細¶
核其數，寍下億萬。維我　斗姥，仁心爲質，曾發宏願，東至於扶¶
桑，西至於崦嵫，南至於窮髮，北至於崑崙。所有眾生，除怙惡不¶
悛、信心不篤之外，誓無岐視，概與救度。念此無辜，能不顯厥神¶
通，垂手一援耶。　斗姥聞言，浩歎良久。呼星君起而告曰：惟彼¶
蚩蚩，頻遭旡妄，我非不欲急爲救拯，顧禍福之來必有其因。忠¶
孝節義，皆福之兆。四者細校，孝爲最大，人能盡孝，决無不獲其¶
福者。淫殺口過，皆禍之媒。四者熟審，殺又爲重。人如好殺，决無¶
不䝉其禍者。孝之當務，前已詳言示世，不復更贅。汝今所云，則¶
<pb:CK-KZ_JY101_01p005a>¶
固好殺之過致成。劫運初非古今異局，天地有變也。試爲汝一¶
一言之，天地以靈秀之氣生人，卽以龎雜之氣生物。其靈秀所¶
生，而能保其靈秀者，是爲克家之子。其龎雜所生，而安於龎雜¶
者，亦爲不肖之兒。克家之子，其愛惜固不待言。不肖之兒，卽未¶
必深其愛惜，當亦不忍置之死亡。天無今古之分，人有古今之¶
別。上古之人，得天甚厚，渾渾噩噩，殺機未開。中古之人，欲心旣¶
䝉，殺機漸啟。至於叔季，惟知有己，不知有人。大則悖逆不道，殺¶
人盈野；次則嚴刑峻法，草菅人命；下則爲財色而傷人之生，因¶
惱怒而致人之死。種種惡業，難以枚舉。然以人殺人，明有王法。¶
三尺具在，莫可逃遁。且同類相殘，咸知其非。苟非慓悍極惡之¶
<pb:CK-KZ_JY101_01p005b>¶
徒，猶能自警，而不敢顯行其毒。至若飛走之羣，鱗介之屬，旣非¶
同類，復無明禁，食肉寢皮，視爲當然。卽有善良，從旁勸阻，乃反¶
斥爲異端，笑其迂拙。于是清寍之天，變爲殺戮之天。太和之氣¶
遂成酷烈之氣。率土皆然，恬不爲怪。抑知天地生物，其於人也。¶
雖有靈秀龎雜之殊，而溯厥大生廣生之初，心總無二致，不忍¶
已于人，而因以氣之靈秀者，生人。不忍已于物，而因以氣之龎¶
雜者，生物。人爲天地所生，物亦爲天地所生。則天地之愛物，又¶
何異於愛人。顧可指爲非我族類，不妨供我七筯乎。如謂凡屬¶
非類，戕賊無害，則人以物爲不類，而可以食物之肉，寢物之皮，¶
物亦以人爲不類，而奚不可以吞人之肉，嚙人之骨？物有爪牙¶
<pb:CK-KZ_JY101_01p006a>¶
鱗角以爲搏取之具，設物恃其力而曰：弱之肉、强之食。恣其攫¶
擊，而食人不止。人豈甘心于物，將必有起而除之者。弓矢矰繳、¶
網罟陷阱，人之爪牙鱗角也。人恃其巧而曰：愚之肉、智之食。縱¶
其貪饕，而殺物無厭。物亦豈甘心於人。而特苦于智之無、可如¶
何。然身雖受死，而怨憾不平之氣，其何能消。始猶爲數有限，散¶
布于一方。繼而殺戮漸多，洋溢于四境。積而久之，害物無算，此¶
氣遂充塞于天地之間。夫怨憾不平之氣，至充塞于天地，而陰¶
陽安有不忒、五行安有不愆、劫運其能免哉。風寒暑濕侵於人¶
之身，而疾病生。愁苦怨毒滿於天之下，而災害至。卽小可以悟¶

大，夫又何疑。因說頌曰：¶
<pb:CK-KZ_JY101_01p006b>¶

#+BEGIN_VERSE
 　萬物共生，
 　本無所礙。
 　人心不善，
 　忽開殺戒。¶

 　殺以召殺，
 　遂成孽界。
 　毋怨昊天，
 　自取之罪。¶

 　我今慈悲，
 　爲破其昧。
 　諄諄相告，
 　以代帝謂。¶
#+END_VERSE

<pb:CK-KZ_JY101_01p007a>¶

** 九皇斗姥說戒殺延生眞經¶

斗姥說頌畢，乃曰：劫運之來由，於殺機之熾。自當以戒殺爲主。¶
而殺之卒不能止者，其故有三。一因口腹之貪，二因習俗之同，¶
三因非類之說。先中其心，遂執迷不悟。雖有良言，亦無自復入。¶
是欲止其殺，必先破其迷。欲破其迷，必先開其蔽。而欲開其蔽，¶
又必先明其理。葢天地生物，無異生人。人爲行虫，其種共三百¶
六十。彼飛者爲羽虫，走者爲毛虫，濳者爲鱗虫，甲者爲介虫，無¶
母而生者爲化虫，隨時而生者爲候虫，旋生旋死與么小不可¶
覩聞者爲微虫，凡此七虫，其種亦各三百六十。行虫之中，有善¶
有惡、有貞有佞。七虫之中有良、有毒、有馴、有悍。是故七虫之龍、¶
<pb:CK-KZ_JY101_01p007b>¶
鳳、麟、龜，猶行虫之聖賢也。七虫之睢雁、羔、烏、牛、狗、蜂、蟻，猶行虫¶
之義夫、節婦、孝子、忠臣也。其若鷹隼、豺、虎，卽行虫内之强暴。梟、¶
獍、蛟、熊，卽行虫内之頑逆。󰄺鳩、狐、鼠、蛇、蝎、螟、蝗，卽行虫内之奸¶
宄穿窬及一切凶狠耗蠧之輩。物之與人，未嘗或異。惟是人秉¶
天地之全，故一類之中，參差錯出，而反不一。其情物得天地之¶
偏，故各從其類，一定不易，而能自率其性。物不可以害人，害人¶
者法當誅，人亦安可以戕物。戕物者，報必慘。隆古上巢下窟，布¶
帛未制，菽粟未植，其時之人，茹毛飲血，衣革寢皮，葢爲身命使¶
然。如鯨鯢之吞鰍鱔，虎豹之食鹿免，非爲甘脆？祇求養生，其情¶
猶屬可原。迨桑柘辨，而蠶功舉，水土平，而種植興。絮帛可以禦¶
<pb:CK-KZ_JY101_01p008a>¶
寒，粟麥可以果腹，本可無求于物，乃以佃以漁取之于外，棲塒¶
棲牢畜之于家。或以祀先，或以養老，或以娛賓，或以佐食。暢一¶
已之私，害羣物之命。準情酌理，罪已難逭。然無故不殺，用之必¶
合于禮，少壯不食，食之猶有其道。雖曰害物尙未恣已之欲，雖¶
曰傷生尚未干天之和，積久成劫，釀禍猶小，今則不然。中人之¶
家，珍錯充于庖而貴顯。豪富之室更可知。千室之聚，肥鮮盈於¶
市。而通都大邑之交更可知。豈必賓客往來，家室亦無不然。豈¶
必高年飫啖，幼稚亦無不然。此種罪孽，尙可逃乎。况更有不止¶
此者。燔之而爲炙、刴之而爲膾、熬之而爲膏、剉之而爲鮓、磔之¶
糜之而爲胾爲羹。欲甘已口，烹割百出。而且駝取其項、熊取其¶
<pb:CK-KZ_JY101_01p008b>¶
掌、猩取其唇、豹取其胎、鷄取其翅、羊取其尾、魚取其腦、鱉取其¶
帬、鴿取其卵、麋鹿犬豕取其筋與腎。精益求精，講求無盡，以致¶
一飯之需，費錢刀者十千，數人之會，損生靈者萬億。物雖頑蠢，¶
亦何至并死，生而不知物卽微賤，亦何堪充鼎俎而不已。論人¶
之福，福恐未必有是，論物之罪，罪亦何至於斯。此怨恨之所以¶
積而成劫也。葢上天下地莫非一氣之鼓盪。氣順則和風甘雨、¶
𡻕時豐稔，而天下於以太平。氣乖則山崩海𣹝、變異屢作，而兩¶
間遂無安土。要非天賜之罰，皆愚氓自爲召致，亦非運值其窮¶
實，頑民自爲釀成。世之人囿於習俗，執迷不悟，安于劫運之來¶
曾，無有憫而喻之者，不亦悲哉。其中亦有素甘澹泊不事奉養。¶
<pb:CK-KZ_JY101_01p009a>¶
及夫大劫旣至，玉石俱焚，無辜而受禍者。然自身雖節，安保祖¶
父之無餘殃・今世雖恬，難必前生之無孽報。所以夙根深厚之¶
士不獨一身茹素，亦且廣爲勸人。由一而十，由十而百，展轉勸¶
化，莫可數計，功德始爲無量，積功旣深，前愆可釋，自能遇難成¶
祥，化凶爲吉，大劫之來，庶幾可免。故曰：自修者私而隘其善小，¶

化人者公而溥其功大。是葢有望於善男信女矣。因說頌曰：¶

#+BEGIN_VERSE
 　人旣愛命，
 　物亦惜身。
 　奈何肆虐，
 　戕賊衆生。¶

 　死猶不已，
 　加以極刑。
 　刀刲燔炙，
 　造罪匪輕。¶

 　惟望善信，
 　時切哀矜。
 　廣爲勸化，
 　永享太平。¶
#+END_VERSE

<pb:CK-KZ_JY101_01p009b>¶
¶	
<pb:CK-KZ_JY101_01p010a>¶

** 九皇斗姥說戒殺延生眞經¶

頌已，復爲星君吿曰：我今所說，非同荒誕，具屬至理。維彼下民，¶
雖入迷途，聞此亦當解悟。但躭甘悅旨根于食色之性，擊肥烹¶
鮮囿於已成之俗，庸人之情，習久則安，乍變則駭。一旦忽欲盡¶
革前愆，勢必苦于淡泊。則雖明知當戒，而有且快目前寧罹後¶
災者矣。舌敝耳聾終于無益。我且爲之，權其物命之重輕，以爲¶
戒殺之先後。命之重者，自當聞聲知警，立放屠刀。命之輕者，姑¶
且聽其自便，以圖後改。葢天地生人，其類只一，其等不同。以人¶
爵而論，自天子以下，爲公侯、爲卿相、爲士大夫、爲庶司百職、爲¶
富室、爲温飽之家、爲平民、爲乞丐、爲刑囚罪犯。以天爵而論，自¶
<pb:CK-KZ_JY101_01p010b>¶
至人以下，爲賢傑、爲善良、爲孝子悌弟、爲忠鯁之臣、爲正人、爲¶
豪傑、爲凡庸、爲奸佞、爲極惡大逆、計其等級，天人各居其十。天¶
子繼天立極，貴莫與並。至人首出庶物，德莫與京。是天子至聖，¶
一人卽以當千萬人。則合千萬人之命，不足以抵天子聖人之¶
一命。刑囚罪犯，天意之所誅。極惡大逆，人心之所惡。此如物中¶
之虎豹蛇蝎，雖至死亡，亦不足惜，又未可以言命也。其餘八種，¶
有一人而止爲一命者，有合數人爲一命者，有合數十人爲一¶
命者，且有合數百人數千人爲一命者，大約從人爵言，以位爲¶
貴。從天爵言，以德爲尊。德位尊貴，命亦尊貴。德位卑微，命亦卑¶
微，無德無位者，平庸之人而已。所謂一人止爲一命者是也。人¶
<pb:CK-KZ_JY101_01p011a>¶
葢如斯，物亦有然。物有何貴，以毛虫爲貴，其次卵虫，其次鱗虫，¶
其次介虫，其次化虫，其次候虫、微虫。物有何德，以有功於人者¶
爲德。功之大小卽爲德之厚薄。總七虫而論之，微虫不足言命，¶
候虫與化虫相去無多，此二虫約萬命，始足抵介虫之一命。介¶
虫已具知覺，其去鱗虫不必以萬計，約千命卽足抵其一命。鱗¶
虫之與卵虫亦然。卵虫與毛虫知覺更爲相近，故百命卽足抵¶
毛虫之一命。毛虫之與行虫亦復相近，故三百命卽足抵常人¶
之一命。此葢就其類而言。若有功之物，又當別論。有功之物，如¶
毛虫中之牛犬騾馬，卵虫中之雁鶩雞雉。凡屬有功，卽尊於同¶
類者十倍。功大者又尊於同類之功小者十倍。是以傷毛虫之¶
<pb:CK-KZ_JY101_01p011b>¶
三百命，其罪卽如傷一人之命。若有功者，止須三十命，功大者¶
又止須三命，其罪卽如傷一人之命等。卵虫雁鶩之屬，亦不過¶
千命，卽足抵一人之命矣。今者統萬國九土，試爲持籌以算，鱗¶
介以下不必言。一日之間，殺卵生者幾何，殺胎生者幾何，殺卵¶
生之有功與功大者幾何，殺胎生之有功與功大者又幾何。如¶
我所言以相準，當不下萬人之命。積至一年，約三百六十萬命。¶
積至十年，約三千六百萬命。積至三十年，則有萬萬命矣。害至¶
於萬萬命，未有不速其報者。故叔季之劫運，一世中往往再見。¶
然則世之人囿於習俗，貪其口腹，一時難以盡戒，則莫若從物¶
之功大者而先戒之。其次及於功之小者，其次及於知覺之近¶
<pb:CK-KZ_JY101_01p012a>¶
人者。如能更進，由是自胎而卵，自卵而鱗而介，並且廣爲勸諭。¶
俾人人皆知當戒，各滌前愆，歸於不殺，將宇宙清寍，五氣不舛，¶
劫運永消，咸登夀域，其爲歡樂，當爲何如。卽或不能止戒，其有¶
功有覺者餘則姑仍其舊萬物列於前而戒止一二物百味羅¶
於右而少僅一二味當亦事之無難者矣。此雖不能盡消惡業，¶

然亦可輕其報，而緩其劫之來，未始於世無小補云。說頌曰：¶

#+BEGIN_VERSE
 　欲挽劫運，
 　必先戒殺。
 　庸愚未能，
 　姑爲籌略。¶

 　物貴有功，
 　亦貴有覺。
 　如知所貴，
 　不爲烹割。¶

 　亦足召和，
 　至於咸若。
 　願聞我言，
 　同聲允洽。¶
#+END_VERSE

<pb:CK-KZ_JY101_01p012b>¶
¶	
<pb:CK-KZ_JY101_01p013a>¶

** 九皇斗姥說戒殺延生眞經¶

斗姥頌竟，默坐片時，復曰：挽劫必須戒殺，戒殺莫先有功，有功¶
尤貴功大。則凡物之有大功於人者，自當盡戒。然同是物，而物¶
有大有小，有靈有蠢，同是有大功於人，而功有常有暫，有難有¶
易。故大牲不一。大牲之有功於人者，亦不一。而於中細爲權之，¶
則牛爲最，其次莫若犬。牛何以稱最？五穀乃生人養命之本，爲¶
耕爲耨用力甚苦，自春徂秋，厯時甚長。農人所以列商賈之上，¶
乃一牛之力足以准上農者五人。朝廷重農，則五倍於農人之¶
勞者，安得不重不寧。惟是牽車致遠，驢馬之事。顧驢馬但能任¶
輕，不能任重，一遇重滯難勝之貨，驢馬皆竭厥不前。而牛乃獨¶
<pb:CK-KZ_JY101_01p013b>¶
任其事且時值旱乾漑田者，藉以車水。善於力作羅麵者，驅以¶
推磨。驢馬雖苦，要不如牛之苦，驢馬雖勞，總不若牛之勞。牛之¶
於人，其有功爲何如。至於性極柔順，從無啼嚙之患，老猶供役，¶
並無偷惰之時。勇復能忠，曾禦虎以救主。靈還有覺，每懼殺而¶
淚垂。功旣爲百獸之冠，知亦非凡獸可比。牛之可憫，又何如夫。¶
有功不賞，已爲負心，今且易賞爲殺。壯用其力，老食其肉，忍何¶
可言。犬之爲物，其功雖不及牛，其心則較牛爲更靈。盤弧之犬¶
能滅寇讐，犁之犬能傳書，黠能獵於山原，狡能司其門戶。食主¶
之食，撻之而無所怨。衞主之家，驅之而不忍去。牛葢如有功之¶
臣，犬則如守義之士。維此二物，雖貌獸形，實抱人性。狗星列於¶
<pb:CK-KZ_JY101_01p014a>¶
三垣之外，牛星麗於二十八宿之中，垂象昭昭，天人共憫。故害¶
牛至三，如害一人之命。傷犬至七，如傷一人之生。自古迄今，報¶
應不爽。且人欲食物，必有可以食物之處。若功若德，實有以勝¶
乎其物，然後食之無慚，而物亦甘受其食而無怨。然積功累德¶
之人，不嗜牛犬者居多。而好食牛犬之人，又絕無功德者居多。¶
豈惟無功，且躭安佚。男不知耕，女不知織，惰其四體，般樂無度，¶
豈惟無德，本性盡漓。以詐爲能，專事刻薄，受德不感，念怨不休，¶
同室操戈，至戚陌路，忘恩背義，中懷叵測。如是之人，較諸牛犬，¶
不如遠甚。倘能蔬食菜羹，終身飽飫，得免災禍，亦爲萬幸。乃不¶
度德量力而反食牛犬。牛犬屈於其勢，而雖爲所食，其肯甘心¶
<pb:CK-KZ_JY101_01p014b>¶
受之耶。宜乎怨憾不平之氣上冲於天，固結而不可解。是以宰¶
割衆生，皆足召劫。而殺戮牛犬，其召劫爲尤速。物大者氣必壯，¶
心靈者怨愈深。故殺戮最多之地，大則兵荒水火，小則盜賊瘟¶
㾮，頻仍踵接，遭劫最慘，又不僅三十載再見而已。嗟，牛與犬實¶
出羣類，非我私意有所偏覆。三教至人具有明訓。聞言不悟，自¶
取殃禍，積成大劫，於人何尤。惟是天房之國，五穀不生，以牛爲¶
糧。朔漠之野，萬木不芳，以犬爲食。此若上古茹毛飲血，全爲養¶
生，非貪口腹，罪固可赦。矧彼牛犬，藉人豢養，不知任事，無功無¶
德，同於羊豕。今居中土，百穀咸有，水陸皆備，復資彼力，以養以¶
衞，漠不知酬，反肆殺害，此其罪戾，如何可宥。我今垂慈，特發苦¶
<pb:CK-KZ_JY101_01p015a>¶
口，再四勸諭，如有善信，誠心奉戒，我於斯人，必當默佑。凡百神¶
祇，其於斯人，亦必默佑。未食之人，永當斷除。旣食之人，急宜懺¶
悔。卽與未食之人，善同一體，無分高下。戒在一身，一身無災。戒¶
在一家，一家免難。戒在一鄉一邑，則一鄉一邑胥保安寍，不罹¶
劫運。一世能戒，疫癘不侵。二世能戒，遇難得生。三世能戒，子孫¶
蕃榮。四世能戒，名列上清。戒至五世，身登玉京。我無誑言，各宜¶

凜遵。頌曰：¶

#+BEGIN_VERSE
 　牛代人勞，
 　犬爲主衞。
 　嗟此二物，
 　非比凡類。¶
　
 人若食之，
 　罪業加倍。
 　厯久劫興，
 　斷無寬貸。¶
　
 惟願下民，
 　大放智慧。
 　聞言知戒，
 　同聲懺悔。¶
#+END_VERSE

<pb:CK-KZ_JY101_01p015b>¶
¶	
<pb:CK-KZ_JY101_01p016a>¶

** 九皇斗姥說戒殺延生眞經¶

斗姥又言：牛犬二物，功大心靈，誠人人之所當戒。且舉一牛，而¶
凡物之類於牛者，不可不戒。舉一犬，而凡靈之類於犬者，不可¶
不戒。至於他物，爲戀肥鮮，不能遽斷。亦宜去其貪饕，時加節愛。¶
上不干造物之和，下不折一已之福，庶使劫運不致速來。卽或¶
久而難免，亦偏災小尙害，不至甚。惟願下民，聞我所言，頓生覺¶
悟，痛革前非，同登大道。其或秉性昏庸，狃於舊習，依回眷戀，欲¶
改不能。則除牛犬斷不可食之外，姑先去其三心，存其五戒，從¶
易至難以馴，至於盡戒之一日。一先去其欲行疑惑心。人秉天¶
地之理而生，慈祥惻隱，本所自具。今聞戒言，方欲奉行而又中¶
<pb:CK-KZ_JY101_01p016b>¶
止者，半狃於習俗之常。以爲彼旣如此，我何不可。報應之說，未¶
必盡然。於是堅執成見，牢不可奪。此爲惑心，半由於信心不篤，¶
彼見茹素之人，未遽得福，貪味之徒，不皆速禍，遂謂事屬虚妄，¶
何必斷絕肥甘，自求其苦。由是旋改旋悔，終歸無益。此爲疑心。¶
詎知爲善，貴有特識，安可隨世浮沉。譬之行舟，遇風人曰無害，¶
我亦以爲無害，放心偕往，勢必胥溺後已。至於茹素之士，固宜¶
得福，或他事未善，尙當罹禍，今雖無福，禍則免矣。貪味之夫，固¶
當得禍，或他事可取，尙當受福，今雖無禍，福則削矣。夫傷生害¶
命，孽報昭彰。在陽爲兵荒疾疫之劫，在冥爲輪迴畜生之罰。或¶
明或幽，初非假借，皆係實有是事。地獄卽不可見，劫運固有明¶
<pb:CK-KZ_JY101_01p017a>¶
徵，陽旣不虛，卽可知幽亦非誕。執迷不悟，必若行舟胥溺者。然¶
疑惑之心斷宜首去。二當去欲行無益心。人方悔悟，意欲戒殺。¶
乃復轉念。殺生之人，徧滿天下，一日所殺，奚啻千萬。令我一人¶
獨爲奉戒，其於眾生有何裨益。况我雖不殺，仍爲人殺，轉手而¶
已，何益之有。旣爲無益，遂不復戒。我觀今人，此等愚念，往往而¶
有。抑思善行之興，必有由始。其始原不過數人，自此數人一以¶
化十，十以化百，合此數十百人又各展轉相化，由少而多，由近¶
而遠，愈化愈廣，遂成風俗之同。如謂獨戒無益，必合天下之人，¶
胥肯戒殺而後戒之。倘人人各如我心，則又安有此一日耶。况¶
戒殺修善俱爲已，而設我行我事何與於人。我果能戒，推以化¶
<pb:CK-KZ_JY101_01p017b>¶
人，人信固爲可樂，人卽不信，我心已盡，未始非功，寍云無益，則¶
有此心者自當速去。三宜去旣行退悔心。人能戒殺，自必邀福。¶
福或未來，必所戒之未盡，尙須有待。抑或他事不善，僅可抵罰。¶
如肯信心遵行，積之旣久，自然千祥畢集，無福不臻。奈今之人¶
茹素之事未舉，望報之念早殷，稍緩其報，卽謂上聖虚言，我何¶
自苦，舊態復䝉，大生退悔。亦思家無疾病，官無刑囚，身際昇平，¶
得享醉飽，無災無難，是卽爲福。且報速者福猶小，報遲者福愈¶
大，遲之又久，景福始來。一旦總報，亦未可知，退悔之心，烏可不¶
去。五戒者何？一戒自殺。親手殺生，慈心安在。自宜戒之，以養天¶
和。二戒爲已殺。爲我殺生，罪皆歸我，如何其可。在家須曉諭家¶
<pb:CK-KZ_JY101_01p018a>¶
人，在外須預謝親友，囑令弗殺，以免已罪。三戒兼殺。物命當惜，¶
旣有其一已足佐餐，必欲兼味，非縱口腹而何。如不急戒，罪何¶
可逭。四戒無故而殺。𡻕時、伏臘、祀先、讌客，習俗同然，不得不爾。¶
無故而殺則爲已矣。且有故之殺，殺有定數，無故之殺，殺無已¶
時。旣欲修福，何可不戒。五戒未當殺而殺。獸方有胎，禽方抱卵，¶
魚不五寸，鱉不半觔。一切飛走鱗介之屬，未及其候者，皆爲非¶
時。殺之最足增罪，不可不戒。去此三心，守此五戒，孽雖未清，殺¶
機已減。由此擴充，又何可量，挽回劫運，端自此始。特是一人戒¶
殺，所全有限，卽使能行，亦復幾何。則放生又有不可不講者。因¶

說頌曰：¶
<pb:CK-KZ_JY101_01p018b>¶

#+BEGIN_VERSE
 　饞爲世病，
 　一朝難變。
 　我心不忍，
 　爲施針砭。¶

 　去三戒五，
 　立法至簡。
 　簡則易從，
 　奉行殊便。¶

 　行之罔怠，
 　獲福何限。
 　夫豈虚語，
 　久當自驗。¶
#+END_VERSE

<pb:CK-KZ_JY101_01p019a>¶

** 九皇斗姥說戒殺延生眞經¶

斗姥又爲皇君吿曰：我今所言倘有善信奮然樂從，去此三心，¶
守此五戒，自然福集一身，並可庇及眷屬。事有必然，更無可疑。¶
所慮先代遺殃，前生餘孽，或有未盡，則免禍不遑，安能致福。下¶
士不知，反謂戒殺無益，頓生誹謗，其若之何。顧福之不來，由於¶
善之未足。果思邀福，務廣其善。善何以廣，莫如放生。葢一人之¶
口腹有限，則一身之戒殺無幾。卽使轉相勸諭，而信者半不信¶
者亦半，所化亦寧有幾。惟有放生，功最無量。終身之愿可以一¶
日而滿，千萬人之善可以一身而兼。信心力行，禍可立消，福可¶
立至。曾無一之或爽。放生之事，雖貴所放之多，尤貴所放之大。¶
<pb:CK-KZ_JY101_01p019b>¶
放無功無識之物萬，不如放有功有識之物一。是故放耕種之¶
牛，一命抵放凡獸百命，抵放卵虫千命，抵放鱗虫萬命，抵放介¶
虫百萬命，抵放化候之虫萬萬命。而不耕之牛半其數。驢馬又¶
半於不耕牛之數，犬又半於驢馬之數，猿猴貓貍又半於犬之¶
數，羊豕又半於猿猴貓貍之數，其餘知覺頑鈍無功於人亦無¶
害於人之獸又半於羊豕之數。由此推之，而卵虫去牛之高下¶
可知，鱗虫介虫之高下亦可知，放生者可以知所急矣大。約放¶
凡獸一命止爲一功，靈覺之獸爲十功，犬三十功，騾馬五十功，¶
不耕之牛八十功，耕種之牛百功。若以財帛准算，大富大貴之¶
人三百錢爲一功，豐餘之人百錢爲一功，温飽之人五十錢爲¶
<pb:CK-KZ_JY101_01p020a>¶
一功，再下三十錢爲一功，小民十錢爲一功，赤貧者一錢亦爲¶
一功矣。故窮民放牛一頭抵温飽之人放牛五頭，抵富貴之人¶
放牛十頭，抵大富大貴之人放牛三十頭，其功與救人一命等。¶
赤貧之人視窮民遞減其數，功亦如是。下於牛之獸視牛遞增¶
其數，功亦如是。人謂窮民難於放生，不知難於放生者，卻易於¶
見功。貧者可變而爲小康，天者可延而至下夀，百福可招，諸難¶
可解，人亦何憚而不爲之耶。且凡善雖可格天然必有待而爲。¶
如合人夫婦、完人骨肉、還人遺金、救人性命，詎不更大於放生。¶
但此非常有之事未必一時能遇，就使有遇，亦屬偶然。斷不可¶
以常繼之理。惟有放生，隨地可行，亦隨時可行。錢多多放，錢少¶
<pb:CK-KZ_JY101_01p020b>¶
少放，量已之力，初無定限，并隨人可行。所以人當疾病，急難之¶
時，誓行善事，以延已命。心非不切，而徒抱空愿，安能有驗。不如¶
急爲放生，旦夕之頃，卽可滿愿。則旦夕之間，卽可收效。事簡而¶
易行，報速而功大。一人行之可救一身之難，眾人行之可挽世¶
運之劫。欲廣善果，誠莫如是。汝憫下民多厄，欲我垂慈力爲消¶
釋。亦思劫本傷生，孽由人造。天作者，當禱諸天，天心格而禍患¶
斯消。人造者，仍當責諸人。人事盡而氣運始轉。劫非我作，我何¶
能救。惟爲指其禍之所自來，詳其救之當何法，以待人之自爲¶
挽回。信，則戒殺以解殺。人登夀域，蒼生自受其福。不信，則因殺¶
以召殺。世多兵火，亦蒼生自取其殃。召旣由人，解亦由人。要非¶
<pb:CK-KZ_JY101_01p021a>¶
局外之所能代。譬之良藥治病，本可一劑而瘥，乃諱疾者畏其¶
苦口，棄置不服，終於死亡而後已。雖有良醫，其如人之不信何。¶

因說頌曰：¶

#+BEGIN_VERSE
 　戒殺雖善，
 　保全猶隘。
 　惟有放生，
 　厥功最大。¶

 　一倡百和，
 　萬物咸賴。
 　殺戮之天，
 　不難轉泰。¶

 　區區所求，
 　何患弗逮。
 　努力遵行，
 　勿疑勿怠。¶
#+END_VERSE

<pb:CK-KZ_JY101_01p021b>¶
¶	
<pb:CK-KZ_JY101_01p022a>¶

** 九皇斗姥說戒殺延生眞經¶

斗姥說頌畢，祥雲縹緲，花雨繽紛，青鸞翔於金闕，白鶴舞於瑤¶
階，異香馥郁，沁人毛髮，諸瑞畢集，莫可言殫。時羣眞雖退，猶徘¶
徊於摩利攴天，窺日月之往來，考星辰之高下。衆情怡暢，遊思¶
正酣。忽見　斗姥所居，氣騰五色，光燦陸離，星珠若纓絡之垂，¶
香霧如沉檀之靄。又聞天樂繚繞，不假笙管，發於虛空，自成節¶
奏。於是羣知有異，乃相率復至宮前。　斗姥亦灼知羣聖之來。¶
命星君先出戶外，整容相迎。諸真旣至寶座下，各稽首上白曰：¶
大造無私，不私一物。大道無私，不私一人。適因異徵，故復求見。¶
迨詢星君，稍知其略。竊以聖謨洋洋，必非習聞，願共諦聽，乞再¶
<pb:CK-KZ_JY101_01p022b>¶
宣揚。　斗姥曰：善哉善哉，居吾爲汝等更詳之。天地之大，仁莫¶
過於生物，世人之大，惡莫過於殺生。天地有好生之心，斯百物¶
蕃衍而不窮。世人有好生之心，斯子姓綿續而不絕。是不忍於¶
物之一念。乃天地之所以爲天地，亦人之所以爲人，存而擴充¶
之。則與天地同其性。而在天爲元德者，在人卽爲仁。牿而滅亡¶
之，則與禽獸同其歸。而大則殃及一家者，小則害在一身。葢花¶
菓之核，其中有物，名之曰仁。緣有是仁，故植之卽生。舉凡凌雲¶
蔽日之材，莫不本此仁以暢茂條達，馴致於葱葱而欝欝。人身¶
猶菓也，人之心猶菓核也，其不忍於物之心，猶菓之仁也。上哲¶
心知其故，保護勿失，如種樹然。滋之以雨露，加之以栽培，亦若¶
<pb:CK-KZ_JY101_01p023a>¶
大木之凌雲蔽日，而業足以贊造化功，足以庇蒼生。遂爲宇宙¶
所不可少之人。下士昧昧，縱其甘味悅色之性，止圖自快其口¶
體。仁之滅亡，有漠然其不顧者，猶此無仁之核，安有不卽於槁¶
喪者乎。前者劫運之說，吾猶指其遠者而言。若以命準命，彼芸¶
生之輩，庸庸碌碌，高出於物者能有幾何。嗜殺不已，其禍立至。¶
且有不必積至百年，積至數十年，而待劫運之來，始同歸於盡¶
者矣。是故爲一已而害有功於人之物，過十命者，必有報。過三¶
十命者，必有惡報。爲一已而害無功於人之物，過百命者，必有¶
報，過三百命者，必有惡報。爲一已而害知覺類人之物，過三十¶
命者，必有報，過百命者，必有惡報，爲一已而害知覺不類於人¶
<pb:CK-KZ_JY101_01p023b>¶
之物，過千命者，必有報，過三千命者，必有惡報。等而下之，爲一¶
已而害冥頑無識之物，過萬命者，必有報，過十萬命者，必有惡¶
報。至於微虫，雖屬么𦕈，亦有微靈，過十萬命者，亦必有報。報足¶
以償其罪，則及一身而止。報猶不足以抵，其辜則且殃及一家，¶
災及子孫，積至數十年，合一方而統算其報。爰有水火、刀兵、虫¶
蝗、疫癘等事而爲一大劫。然則劫運之來，但就其所積者而言，¶
非謂必至。數十年始成一劫，而中間之肆虐者，反得優游無害¶
也。夫慈心於物，在世人視之，不過以爲煦嫗之善，毒虐於物，在¶
世人視之，亦不過以爲貪饕之惡，其去殺人之罪似乎有天淵¶
之別。抑知逐日而分算之，則見少，固不可與害人者並其罪。厯¶
<pb:CK-KZ_JY101_01p024a>¶
久而總計之，則見多，當卽與殺人者同其科。况天地以仁而生¶
人，人之生也，秉仁而成性，仁亡卽性亡，性亡卽心亡，人至於心¶
亡，則一身之主宰已絕，上以棄天之所予，是爲悖天，下以棄已¶
之所有，是爲失已，天人胥喪，縱倖而未及於禍，亦寍能偷生食¶
息久於天地間耶。或因慈悲，不忍坐視，特發苦口說此相勸汝¶
等。倘能體我之心，亦發慈悲轉轉相勸，其功德實爲無量。因說¶

頌曰：¶

#+BEGIN_VERSE
 　人秉天地性，
 　本與同其仁。
 　自爲口腹累，¶

 　遂乃喪厥真。
 　心亡百體槁，
 　禍且及乃身。¶

 　我今發慈悲，
 　一一細敷陳。
 　不厭再宣說，¶
<pb:CK-KZ_JY101_01p024b>¶

 　覺此下士民。
 　倘能廣相勸，
 　功德寍有垠。¶
<pb:CK-KZ_JY101_01p025a>¶

#+END_VERSE

** 九皇斗姥說戒殺延生眞經¶

頌畢，復爲諸眞言曰：殺生惡報，昭昭不爽，嗟彼下民，懵然無知。¶
翻以有徵之言，謗爲不經之說。異口同聲，一唱百和，此如病者，¶
不獨諱疾，亦且詈醫，雖有良藥，亦若之何。我今慈悲，弗憚饒舌，¶
再爲下民，委曲一言。口之於味，固屬性生，躭肥嗜鮮，誠有必然¶
者。然陸有羊豕，水有魚蝦，家有雞鵞。野有兔雉，亦足饜口腹之¶
慾矣。何必橫度於牛犬，奢取於鱔鱉，椎驢馬以爲豪，烹鳬雁以¶
示異。我勸世人，試作一譬，譬之天地所生，可食者，止此豚豕魚¶
蝦數物，其餘諸物，皆有大毒，不堪佐食，則亦付之，無可如何。當¶
其初，戒猶出勉强，久久一如性成，自能不見不思，見亦不食矣。¶
<pb:CK-KZ_JY101_01p025b>¶
不寍惟是五方之風土不同，其甘食之性亦有不同者，如牛馬¶
之肉，往往有西北之人食之以爲甘薌者，東南之人反以爲膻¶
臊而難近。魚鱉之肉，往往有東南之人食之以爲鮮美者，西北¶
之人反以爲腥穢而難聞。鰻魚蛑蝤共爲上品，而關以東不食¶
蠏，陝以西不食鰻。駝峯豹胎列於八珍，而滇以北見之而卻步，¶
江以南嗅之而欲嘔。我勸世人自雞豚魚蝦而外，其視他物亦¶
如東西南朔之殊，其好則亦何不可戒者。抑更有說惻隱之心，¶
生人皆具。世之好爲宰割者，雖躭味使然，要皆安於習俗，視爲¶
固然所致。倘使靜夜自思，彼畜生之貪生，曾何異於人之貪生，¶
畜生之畏死，曾何異於人之畏死。其豢於牢者，一旦殺之於庖，¶
<pb:CK-KZ_JY101_01p026a>¶
其臨死躑躅不肯就戮之形，與人之臨刑畏縮而魂飛魄散者，¶
有異無異。其棲於地者，一旦烹之於俎，其垂死哀鳴望人釋放¶
之狀，與人之垂危望救而呼號悲愴者，有異無異，畜生特囿於¶
其類有苦而不能訴，卽訴而人亦復不能解，遂謂畜生無知，殺¶
亦無害。抑思螻蟻尙且貪生，安有畜生而反不知者。此皆緣人¶
未嘗靜思之故，若肯靜思，作一設身處地之想，當必有對之不¶
甘，食之而不下咽者矣。夫人之好殺，習久成慣，遂甘爲屠伯而¶
不辭。人之好生，亦習久成慣，將進於善良，而亦不知。甘爲屠伯，¶
物固受其累，而身亦必罹於災。進爲善良，物固叨其惠，而已亦¶
且䝉其福。無論富豪巨室，力足以殺而能勉爲不殺，天必錫之¶
<pb:CK-KZ_JY101_01p026b>¶
美報，以彰其善。卽在貧賤之人，力不能殺而能存心於不殺，且¶
能止人以殺，天亦必錫之美報，以表其優。其故何耶，有財者徵¶
之於實事，事行而兩大休和之氣，隨之以轉，自然百祿之來會。¶
無財者存之以實心，心誠而兩大休和之氣，亦隨之以轉，自必¶
萬福之來同。葢生人之心，原卽天地之心。從乎殘忍，始與天悖，¶
而遂日陷於危亡。今乃去其殘忍，反乎本初，則仍與天地相合。¶
而天地焉有不默佑者乎。總而言之，天地以仁，故四時五行於¶
以不忒，生人以仁，斯四肢百骸於以從。令世道何以治。治於人¶
心之仁。所謂人心順，而天地之氣亦順者，此也。世運何以劫，劫¶
於人心之不仁。所謂人心乖，而天地之氣亦乖者，此也。江河之¶
<pb:CK-KZ_JY101_01p027a>¶
水本清，汙之者衆，斯濁而不復清。天地之氣本甯，撓之者衆，斯¶
逆而不復寧。夫撓之孰有過於殺生者，故舍戒殺。而欲世運之¶
無劫，一身之無災，猶欲使受汙之水，而同於澄潭之清也。如之，¶

何其能之。因說頌曰：¶

#+BEGIN_VERSE
 　我思血肉味，
 　本不足朶頤。
 　胡爲下界民，¶

 　紛紛甘如飴。
 　此若蠅與蚋，
 　盲昧無所知。¶

 　惟臭日相逐，
 　遂致災禍罹。
 　試於清夜間，¶

 　捫心一靜思。
 　物我無二相，
 　自能發仁慈。¶
#+END_VERSE

<pb:CK-KZ_JY101_01p027b>¶
¶	
<pb:CK-KZ_JY101_01p028a>¶

** 九皇斗姥說戒殺延生眞經¶

頌畢，斗姥復言：我觀下民，實所難解。彼夫縱口腹之慾，甘卽災¶
禍，至死不悔，已屬大愚。乃更有不必殺而殺，不當殺而殺，不忍¶
殺而亦殺之者。旣非庖厨之必需，亦非日用之恒品，有之不見¶
多，無之不見少，亦復肆其殘殺，喪厥仁心。致令一身之災禍益¶
大，舉世之劫運益速。同然安之，毫不知省。此誠何心。尤不可解。¶
其不必殺而殺者何，萬物並生於兩間，飛者自飛，走者自走，各¶
率其性，本不相害。自人爲饜飽之計，爰是智弋術取，毒害之機¶
斯開，然猶溺於口腹，明知明犯，猶爲可原。至若釜甑所不入，盤¶
飡所不供，人人之所不食，斯亦可以釋之矣。而世人亦必羅而¶
<pb:CK-KZ_JY101_01p028b>¶
致之，或囚或摯，終使歸於死亡而後已。如獸中之獮猴松鼠，鳥¶
中之紫燕麻雀，水中之青純紅鱗，虫中之蜻蜓蛺蝶，此等之物，¶
豈亦可食者耶。不過圖一時之暢意，以物命爲戲具，人則樂矣。¶
物則何堪。壯夫旣所不免，而童齡尤爲難禁。夫人當童稚，天良¶
未鑿，引之於仁愛之途，則天良保而自能日進於善。引之於殘¶
刻之路，則本眞喪而自然日接於惡。仁則多夀，不仁則多妖。童¶
年關煞，中年夭折，多由於此。亦思玩弄之具，何所不可，必欲毒¶
害生靈，始爲娛樂，果何心歟。世人當自警醒。童稚責在父兄，犯¶
是者務宜痛革前非，庶乎其可。其不當殺而殺者何。人之佐食，¶
皆有常品，羊豕魚蝦雞鵞之物，儘足以悅人之口，充人之腹。乃¶
<pb:CK-KZ_JY101_01p029a>¶
又窮奢極欲，伐燕之窩，擘魚之翅，斷鹿之筋，炙熊之掌，斯已造¶
孽良多。而人心不仁，猶不知止。更於不當食者而亦食之，如粤¶
人之肥𧔥，閩人之龍虱，吳人之蝦子，越人之蟛蜞，齊人之蚱蜢，¶
秦人之菓貍，有而食之亦可，卽無而不食亦何不可。而謀利者¶
必欲取而售之於市，貪饕者必欲購而登之於筵，其干犯天和，¶
較諸不得已而殺者，殆有甚焉。况類而推之，更有不僅此者，搜¶
山之珍幾窮其類，取海之錯幾罄其族，巢居者，矰繳之餘加以¶
火炮，穴處者，發掘之外繼以焚燒。蒐索殆盡，曾無遺種。召災速¶
禍，斷無或爽。至於東南之蠶，爲功甚大。纂組絺繡，皆其所成，綿¶
絮絲纊，皆其所出。養而煮之，固屬無可如何。然於煮熟之後，卽¶
<pb:CK-KZ_JY101_01p029b>¶
當選地瘞埋，何忍爭售其肉，恣意啖嚼。功以讐報，德以怨償，人¶
之無良，一至於此。又有甚者，漠北之野有獸焉，名曰野鼪，其形¶
似鼠，秉性慈善，每當寒沍，見人僵臥欲死者，轍呼類相護，土人¶
熟悉其性，遂於大雪時服食熟藥，僞作無衣之人，裸體倒臥雪¶
中，引其來救，從而掩得之，剝其皮以射重利。嗟乎，獸有仁心，不¶
忍於人而呼朋以相救。人有獸心，忘其爲已而譎其計以相害。¶
彼蠶之煮，猶謂出於無如之何。此因其仁，而卽以仁愚之，是爲¶
喪心。鼠之爲命雖小，而以忍報不忍之心，爲鬼神所痛疾。方之¶
食蠶之蛹者，罪且百倍，其罹禍必有不可言者。夫常食之物，旣¶
爲口腹所必需，不可一日少缺。乃此三者，俱非切要，似可相忘，¶
<pb:CK-KZ_JY101_01p030a>¶
又必登之於俎以示異，羅之於室以悅目，貨之於市以網利，但¶
知自樂，不思物苦，一倡百和，舉世皆然。不知一身之福斵削已¶
盡，兩間之氣撓亂已極。夫何怪災害兼至，劫運迭興耶。迨夫旣¶
及於禍，遭鋒刃者，一如眾生之宰割。塡溝壑者，一如眾生之倒¶
斃。囚囹圄者，一如眾生之樊籠。死水火者，一如眾生之烹炙。肆¶
其惡於平時，收其報於一旦，積其惡於祖父，遺其報於子孫。詎¶
不可悲，詎不可憫。我爲約舉其略，而其所不及詳者，更不知凡¶
幾。惟望善信之士，卽我所言，勉力自戒，且以勸人。並望推類以¶
盡其餘，與眾生羣，安於浩蕩之天。小以免一身之災，大以消世¶

運之劫，生享榮華，死登仙籙，庶不負我之慈悲夫。因說頌曰：¶
<pb:CK-KZ_JY101_01p030b>¶

#+BEGIN_VERSE
 　人爲口腹累，
 　種此無限孽。
 　斯已屬大愚，¶

 　戒之允宜急。
 　奈復肆毒虐，
 　旁及於一切。¶

 　遂使天賦良，
 　久之盡澌滅。
 　鬼神共震怒，¶

 　罪罰寍有極。
 　惟望從我言，
 　回心早懴釋。¶
#+END_VERSE

<pb:CK-KZ_JY101_01p031a>¶

** 九皇斗姥說戒殺延生眞經¶

斗姥頌畢，默坐片時，復言曰：我謂好殺者必受惡報，戒殺者可¶
免災殃。此非虚語，實有至理。故爲地獄之說者，猶爲愚民言之。¶
若以兩間之化而言，陽爲善，善有善氣；陰爲惡，惡有惡氣。本是¶
分道而馳。好殺者仁心已亡，如蛇蝎然，其充實於一身之内者，¶
皆狠毒之氣。戒殺者仁心不漓，如麟鳳然，其充實於一身之内¶
者，皆和順之氣。天地積氣而成，萬物秉氣而生，氣與氣感，自從¶
其類。爲善者，善以召善，生無孽報之苦，死有上昇之樂。葢善氣¶
屬陽，與天爲類，故其生也爲諸福之歸，及其死也爲昇天之引。¶
爲惡者，惡以召惡，生不免於橫逆，死不免於岐途。葢惡氣屬陰，¶
<pb:CK-KZ_JY101_01p031b>¶
與地爲類，故其存也爲百禍之集，及其亡也爲輪迴之根。然則¶
好殺之變禽變獸，爲鱗爲介，不必冥冥之中有神驅之，使入於¶
異類而不容强要。卽其平日，好殺之氣，氣以從氣，自入於畜道¶
而不自知。是故爲人强橫而好殺者，轉世當得虎狼報。爲人柔¶
弱而好殺者，轉世當得犬羊報。爲人勤苦而好殺者，轉世當得¶
牛馬報。爲人惰怢而好殺者，轉世當得豚彘報。至若好殺而其¶
爲人尙有他事可取者，轉世當得貧賤報。好殺而其爲人並無¶
一事之可取者，轉世當得禽鳥報。又其甚者，轉世爲鱗介報。害¶
及萬萬命者，轉世爲蛆虫報。總隨各人所具之氣，以爲各人獲¶
報之由。所謂種瓜得瓜，種荳得荳，初非天地鬼神有意於其間¶
<pb:CK-KZ_JY101_01p032a>¶
也。試爲譬之，天地猶如人身，善惡兩途猶若水穀二道。爲善者¶
得善報，爲惡者得惡報。猶水穀在人腹内，不必人之細爲分理。¶
而水自入於水道，穀自入於穀道，有一定而不可亂者。人不知¶
水穀之何以能分，天地亦不問善惡之何以得報，無心成化，其¶
理則一而已矣。雖然世亦有戒殺而不得美報者，此何以說，夫¶
天地生物，本不與人以食。今能戒殺第不造孽，未可以言善也。¶
顧戒殺之人，縱無美報，而惡報則斷無矣。其所以無美報者，或¶
其積福尙薄，未堪承天之佑；或本當災禍，因能戒殺，遂得陰爲¶
消去；或一時未報，久之終得美報。不可因目前未報，竟謂無報¶
也。若夫好殺之人，本當卽報，而間有未報者，必其祖父留遺之¶
<pb:CK-KZ_JY101_01p032b>¶
善氣甚厚，一時剝之而不盡，抑其夙世栽種之善氣甚深，今生¶
受之而未完，不然或有隱德足消其毒，如救人一命卽可抵物¶
命千萬矣。再不然將有大罰遲之，又久而始至，或斬其嗣，或覆¶
其族，皆未可知。若云恢恢之網，竟至疎漏，必無是理，於何信之，¶
卽信之於其理。葢報之出自天地鬼神者，容或猶有疎忽之時。¶
今之得報，多以氣感。使好殺而得善報，猶水而忽然就燥，火而¶
忽然就濕，有是理歟。汝等試觀下界，其椎牛屠狗之人，厯久不¶
改，及其老也，每每變其本相。椎牛者，其狀猙獰，宛然一牛。屠狗¶
者，其形拳曲，儼然一狗。至若殺羊爲生者，其目多昏恍成羊眼。¶
宰猪爲業者，其音多哼竟若猪聲。數物已然，他物可知。在生且¶
<pb:CK-KZ_JY101_01p033a>¶
然，死後更可知。世之人當卽此爲鑒，私念彼殺生者，獲報業已¶
如是。我雖不殺，然呷汁同罪，安得竟爲脫然。倘一夕眼光落地，¶
萬不能保，其若之何。於是淡其口腹，薄其滋味。先戒其所易戒，¶
漸而充之，以至於無不戒。仰以體天地之心，俯以立萬物之命，¶

則不必更爲修持，而已登仙佛之列，快何如之。因說頌曰：¶

#+BEGIN_VERSE
 　氣有陰與陽，
 　分而爲善惡。
 　作善陽之歸，¶

 　作惡陰之屬。
 　殺生惡最大，
 　其報必慘酷。¶

 　天地本無心，
 　一一由人作。
 　氣與氣相從，¶

 　初無分毫錯。
 　曷不急回頭，
 　怡然集諸福。¶
#+END_VERSE

<pb:CK-KZ_JY101_01p033b>¶
¶	
<pb:CK-KZ_JY101_01p034a>¶

** 九皇斗姥說戒殺延生眞經¶

頌畢，斗姥又言：我謂善惡之報，初非神驅，實人自召，亦旣以人¶
身爲喻矣。然則天地無心，鬼神無爲，我與汝等，竟果一無所事¶
乎，是又不然。開闢以來，天得一以清，地得一以寍。天地之氣，本¶
無乖戾，其時雖有洪水龍蛇之患，而安之固然，不爲人害。自世¶
人殺戮旣甚，百物怨憾之氣充塞乎宇内。由是清者不復清，寍¶
者不復寍，五氣乖舛，陰陽失調，各乘其所傷，以爲致災之由，而¶
劫運斯起。葢竭江海之藏，則水氣傷，而潰决之劫興；搜山嶽之¶
有，則木德傷，而凶荒之劫興；擊肥、烹鮮、宰割過多，則金氣傷，而¶
兵革之劫興；窮奢極慾，燔炙太甚，則火氣傷，而烽燹之劫興；發¶
<pb:CK-KZ_JY101_01p034b>¶
獸之穴，啟虫之蟄，醉飽無度，飲食不節，則土氣傷，而山崩地震¶
以及瘟疫之劫興。是卽天地之病也。夫天地何病之有，因人之¶
撓亂以爲病。則欲治天地之病，必先自人始。苟非上聖，孰能治¶
之。上聖者，鬼神之至尊，天地之醫藥也。劫運將至，多方以防。或¶
爲星辰之變著其象以示警；或使妖孽之萌顯其端以吿災迨¶
夫。劫之旣來，殫力相救。或委曲以調停，不令拖延其時日；或甄¶
别以施報。不使并及於善良。各司其事，各盡其心。天地之氣，賴¶
以復和。下民之族，賴以不絕。我與汝等，厯劫至今，亦已屢著微¶
勞。然我以爲病有其自而治之者，貴拔其根。病根不拔，雖補救¶
於一時，積而久之，必將復發。故特剖晰天地受病之原，以爲世¶
<pb:CK-KZ_JY101_01p035a>¶
吿。世人須知，劫運爲天地之病，而天地之病皆由人致。於是留¶
江海之餘，而尺鮞不鬻於市，數罟不入於池，以杜水澇之劫。存¶
山嶽之產，而野味不入於庖，異品不烹於鼎，以杜饑饉之劫。薄¶
其奉養，不爲非禮之宰，以杜兵革之劫。淡其滋味，不爲慘酷之¶
殺，以杜焚燒之劫。體大生之心，開一面之網，宴會有時，食物有¶
節，以杜崩頽疫癘之劫。此猶服藥於未病之先，謹疾於不病之¶
日。病根旣無，疾何由作。愼毋謂病在天地，於人何涉，釀在衆人，¶
我獨何爲。夫恣其屠戮，致干太和，而爲天地禍者，究之曾何損¶
於天地，而仍爲自禍。儉其口腹，攻去病源，而爲天地救者，究之¶
曾何補於天地，而還爲自救。怙過不悛，妄謂無涉，豈智者之爲¶
<pb:CK-KZ_JY101_01p035b>¶
哉。若云作自眾人，非一人之所能挽，此亦非通人之論。夫我倡¶
之，而眾人和之，則同登仁夀，固足以消世運之劫。我倡之，而人¶
不我從，則獨自砥修，亦足以免一身之難。如云非一人可挽，聽¶
其自然，則我也存是心，人也亦存是心，彼此推委，莫肯自奮。譬¶
之江河日下，終無迴瀾之日矣。我不敢自居良醫，謂可醫天醫¶
地。然切病之派，溯病之源，斷然不差，竊亦可以自信。特恐見雖¶
眞而人反見疑，藥雖良而人不肯服。空懷濟世之心，目擊人之¶
死亡，而不能一救，爲可哀也。汝等同爲天地之醫，人亦當各効¶

其力。顧竟聽我之獨任其事，而漠然曾不動其心乎。因說頌曰：¶

#+BEGIN_VERSE
 　天地本無病，
 　因人以成患。
 　上聖發苦心，¶
<pb:CK-KZ_JY101_01p036a>¶

 　相與力爲挽。
 　我謂疾旣作，
 　補救亦已緩。¶

 　不若未病前，
 　早爲平其怨。
 　物怨果盡無，¶

 　災害自消渙。
 　長譬更短喻，
 　毋負我所願。¶
#+END_VERSE

<pb:CK-KZ_JY101_01p036b>¶
¶	
<pb:CK-KZ_JY101_01p037a>¶

** 九皇斗姥說戒殺延生眞經¶

斗姥頌畢，羣聖咸作而稽首曰：恭聆慈諭，剴切詳明，眞足令人¶
劌心怵目，宜乎召致和休，諸祥畢集。我等德力雖微，而濟人度¶
世之心顧未嘗一日去諸懷。特是旣荷　聖慈，則心光所及，自¶
能與大化同流。日月懸於天，而何待燈燭之光。雨露徧於野，而¶
何庸桔槹之智。至人作於上，而何取中材之助。　斗姥曰：噫，是¶
何言哉。雷丸能制毒，必得芫花以爲佐。大黃能下食，必得芒硝¶
以爲使。將雖勇，豈能以一身而克强敵。君雖明，未聞以一人而¶
致郅隆。繼今以往，人世如有。善信聞我所言，發愿戒殺，不拘何¶
神，一有知覺，務卽報達，准予福夀，以爲世勸。若在疾病之中，懨¶
<pb:CK-KZ_JY101_01p037b>¶
懨待斃，當使痊愈。抑或事出旡妄，官符牽纏，淹淹牢獄，當爲解¶
釋。卽至水火爲患，或江湖遇風，舟幾覆溺，或鬱攸不戒，屋將焚¶
燒，倘有䖍心，戒殺許愿，水火二部之神急當爲之救護，保其安¶
寍。不僅惟是，無子而求者，許其有子。爲名而禱者，准其題名。貧¶
賤之士，倘能不殺，俾之轉爲温飽富貴之子。如能放生，令其永¶
享榮華。此非我有偏私，葢和氣致祥，戾氣致殃。一念之善，雖不¶
足以挽回天意。而召祥之機已動，卽可轉禍而爲福。譬之寒沍¶
冰凝，春氣一到，寒尙如故，而其凍巳有漸解之勢。故作惡之人¶
果克回心，其從前所作之惡，固有不難立消者。惟恐自謂造惡¶
已極，縱肯改悔，當亦無補，於是甘爲不善，怙過以至於終，斯罪¶
<pb:CK-KZ_JY101_01p038a>¶
大而不可解矣。然叔季之民囿於習俗，盡失本來，不有速效，安¶
肯改圖。故有人信從我言，設當患難，呼我名號，矢愿不殺，我固¶
當聞聲立赴，卽爲救援。而尤望汝等交相爲助，以治天地之病，¶
以挽斯民之劫，以成我今日之願焉。諸聖聞言，皆稽首拜諾僉¶
曰：願如斗姥之命。於是　斗姥喜動慈顏，囅然而笑起，別羣聖¶
欲歸内宮。隨聞天樂競奏，玅香觸鼻，珠幢寶葢，簇擁鸞車，更有¶
金童前引，玉女後隨，圓圭、方璧、如意、香巾，各執其一，相與呵護，¶
以返乎玄瑛之宮。羣聖旣送　斗姥，亦各各辭星君而去。時星¶
君卽以　斗姥所言，命司夀典籍軒轅眞君少加以文，彚次成¶
經，垂示下民。並紀其在會諸聖，列其名號於左俾。禮頌者得與¶
<pb:CK-KZ_JY101_01p038b>¶

　斗姥同其瞻仰，以爲救劫消災之一助。云：¶
　　志心朝禮，¶
摩利攴天九皇斗姥金輪開泰天尊。¶
　　志心朝禮，¶
聞聲立赴無求不應太乙救苦天尊。¶
　　志心朝禮，¶
混元六天傳法教主錫福蕩魔天尊。¶
　　志心朝禮，¶
九天應元雷聲普化天尊。¶
　　志心朝禮，¶
<pb:CK-KZ_JY101_01p039a>¶
玉清内相純陽呂祖興行妙道天尊。¶
　　志心朝禮，¶
位極木天天仙領袖東華大帝。¶
　　志心朝禮，¶
統攝金方地仙領袖西清大帝。¶
　　志心朝禮，¶
光並離明神仙領袖南極大帝。¶
　　志心朝禮，¶
上元一品賜福天官紫微大帝。¶
　　志心朝禮，¶
<pb:CK-KZ_JY101_01p039b>¶
中元二品赦罪地官清虚大帝。¶
　　志心朝禮，¶
下元三品解厄水官洞陰大帝。¶
　　志心朝禮，¶
參贊元功北斗九皇星君。¶
　　志心朝禮，¶
大德主生南斗六司星君。¶
　　志心朝禮，¶
北斗左司延夀主文軒轅真君。¶
　　志心朝禮，¶
<pb:CK-KZ_JY101_01p040a>¶
出顯入幽化行十方仁慈薩大眞君。¶
　　志心朝禮，¶
參贊靈霄天醫掌院立願濟度冷大眞君。¶

　　頌曰：¶

#+BEGIN_VERSE
 　　嗟彼下界民，
 　殺生日無已。
 　遂致災禍興，¶

 　　害物還害己。
 　斗姥發宏慈，
 　羣黎同一體。¶

 　　爲說無上經，
 　能消世運否。
 　更賴羣聖功，¶

 　　相助以爲理。
 　有求無弗應，
 　䖍心速頂禮。¶
#+END_VERSE

<pb:CK-KZ_JY101_01p040b>¶
¶	
