#-*- mode: org; -*-
#+EXPORT_ID: JY243
#+TITLE:玉詮
#+PROPERTY: pinyin Yuquan
#+WITNESS: YP JYE
#+BASEEDITION: CK-KZ
<pb:CK-KZ_JY243_03p001a>¶
* 金闕至真靜湛上仙白大真人¶
　玉書曰敬稽大真人於己酉冬特降玉壇卽傳太上傳心指¶
　心語錄嗣後臨壇最殷無不出言成經應口是法如大法宗¶
　洞玄經等隨機施教妙貫天人更時與開化天尊對談道奧¶
　卽如釋迦文佛讃歎多寶如來使聞教者莫不立地明心頓¶
　開大乘後之皈者欽之¶
白上仙言全才難得全義難稱須要用得十分苦工纔做得一¶
箇全人我看桐(羅桐)諟(吳諟)二子甚可立德甚可力學不可自¶
棄大凡處境有三難一曰幼而失所依二曰長而從惡道三曰¶
知而不發志汝二子幸會慶中適逢正教有志可發然皆未曾¶
<pb:CK-KZ_JY243_03p001b>¶
具一點苦心堅剛不阻故入道而道未聞讀書而書未悟日月¶
之逝者不復來後生之老者不復壯且讀書一事尙未能盡心¶
盡力奉恁道也我有八則二子聽之一曰盡心盡心者帝玄流¶
炁厥生爾心此心如猶化機愈擴愈開取之靡盡讀書者當具¶
勇猛心二曰報本報本者天賦爾靈靈眾之靈天開汝覺覺眾¶
之覺靈覺一日不用便獲負本之罪讀書者當具畏罪心三曰¶
體孝體孝者身係父母所生須竭力奉命貫徹古今明達經濟¶
有才不恃有學宜充宗族愛其能鄕黨欽其識言行同乎古人¶
舉止合乎禮義纔稱得一箇孝子讀書者當具報恩心四曰成¶
人成人者此身雖𣺌智廣則大此身雖幻道廣則實上輔天心¶
<pb:CK-KZ_JY243_03p002a>¶
次忠國家下安兆庶讀書者當具致用心五曰揚教揚教者眞¶
儒一脉幾斬復興曲盡五倫廣敷五德宣前聖未發之旨開後¶
賢向往之誠周遍宇内攝度蒼生讀書者當具繼統心六曰輔¶
正輔正者挽回舛運指點聖丹巍巍功行諸邪不入蕩蕩化度¶
眾惡不萌返還黎民之正性斬除海内之妖氛正氣不失民無¶
夭札讀書者當具慈悲心七曰通玄通玄者太極動靜本乎玄¶
中玄中旣得天行和地瑞出保固山海安鎮四極身同天地廣¶
教無邊讀書者當具解脫心八曰欽命欽命者帝命浩浩廣示¶
將來須盡倫盡性盡理盡物方不負本來一炁之初天帝生育¶
之始然後可以入自然道悟大通身命與帝符性與天一讀書¶
<pb:CK-KZ_JY243_03p002b>¶
者當發無上心以上八則自幼及壯自壯及老千劫萬輪一心¶
記之永得證道永得救苦方是人倫中有德君子也毋怠¶
白上仙曰我從虛空中來動虛空中鸞說虛空中法泥沙一盤¶
上接天書妙理豈在沙上非沙不傳妙理妙理原在沙中二子¶
不動心我亦不動心二心皆不動鸞在心中動妙理豈在鸞亦¶
不在心一縱一橫天之文也一直一曲地之脉也一動一變人¶
之根也飛鸞象之故能運動人身能具鸞象否鸞者通也具鸞¶
象者亦無鸞象惟得鸞根所以厯劫不冺帝子開化山中得鸞¶
基也今人屢屢變更着鸞身也善哉誰得我鸞而度四生者我¶
植其根矣鸞之根其在虛空中乎全我本精名精鸞也完我元¶
<pb:CK-KZ_JY243_03p003a>¶
神名神鸞也我返性體名性鸞也保我天真名天鸞也四鸞者¶
其在爲乎爲之者其在人乎夫人者道之子也靈之長也故法¶
天體道謂之孝子䕶道宣靈謂之明師具此二任而不任者非¶
人也當此二任而難任者非人也我看來今劫中無盡人矣安¶
得盡天顯我鸞化三界之中誰人不當任此何自棄如此可勝¶
歎息雖然虛空不可量也安知此地無人哉是待¶
　朱天君註曰宣化宣靈非一空不能念頭不起經綸大千何¶
　曾着一個有字修行人要知實裏真空空中妙有如往如來¶
　本是上仙法相言說空寂亦是妙理真常真空旣得大化萌¶
　緣來本非來動亦非動說亦未說只用性天一覺大法卽傳¶
<pb:CK-KZ_JY243_03p003b>¶
　此身有物亦原無物着我不得道離我又不見道着理乎曰¶
　理亦不着人天一理理不一我故曰在猶不在是以真空¶
　回頭一顧靈體宛在此上仙與子等何常別耶¶
　道本我性中自有何必鸞爲人能常淸靜天地悉皆歸空則¶
　久久則昌花開果生葉茂根盛上士於此得方便門乎¶
　天鸞流演始自元皇元皇乃應基化之年卽得以開教人世¶
　至今人心昧昧宿業未消未能見通靈本性真空故不能斷¶
　疑生信白仙之鸞有四一曰精一曰神一曰性一曰天四鸞¶
　之大用不同皆要一空字立本無業障則精鸞成無無明則¶
　神鸞成無玄玄則性鸞成無誠一則天鸞成四鸞之人已定¶
<pb:CK-KZ_JY243_03p004a>¶
　玉册大道中之一路人性中之一樂因緣雖有定數慈憫恒¶
　欲咸知故曰誰得我鸞而度四生此意在空以法天實以行¶
　度便是奉鸞真弟子鸞本大共道在眼前唯具勤行本慧方¶
　可學此四法¶
　天化已遠未有真心人顯其鸞化則是此人未能盡爲人的¶
　道理人有二責不任難任只是不曉因緣未知空妙故白仙¶
　又望又難之¶
汝等學我否學我無難只守一個圓明之性此性不要在法中¶
求亦不要在心中求心法俱空此性見矣¶
　朱天君註曰此叚大旨在虛花莫戀真性宜充天人本不二¶
<pb:CK-KZ_JY243_03p004b>¶
　理眼前卽是真機故下曰思眼前一塊來是何物也妙在答¶
思(陳思)眼前一塊來是何物也思無對代答曰來者我身思空¶
中飛散了何故代答曰没有空思旣没有空何甚飛散代荅曰¶
只因弟子不飛散思此個因緣在何處來代答曰有弟子在因¶
緣盡來了子怕否代答曰弟子雖怕不怕思往何處去代答曰¶
弟子來見我師思欲見我何不忘我代答曰弟子身重不能忘¶
思忘雖不能效我何道代答曰弟子觀師學自己是效師道也¶
思我你不相見何處觀我代答曰弟子身去身來時時可見思¶
身去身來見我不從何故代答曰弟子心多不見夫子所見者¶
夫子之形也思能影中辨我毛體膚髪否代答曰弟子常辨常¶
<pb:CK-KZ_JY243_03p005a>¶
疑故不竟從善哉可從我入無想天受教¶
　朱天君註曰空中卽是真相真相卽是凡身一塊者妙理未¶
　嘗打破安得如來不過一來是矣故着於色相名是物也¶
　没有一性故没有空真飛不散若可散者緣有空也欲了此¶
　空須是没有没有空𨚫何飛散此個問在逆想出來如此空¶
　空難道一件不是天地日月山河那個不是道不要看得飛¶
　散非道飛不散是道飛散也是道着於不散道必散矣故曰¶
　只因弟子不飛散¶
　千身萬身輪轉修行皆是因緣若不空此身因緣便要做還¶
　要知此事有身卽有不可解脫故曰有弟子在因緣盡來了¶
<pb:CK-KZ_JY243_03p005b>¶
　此因難盡此緣難修怕者是畏墮地獄故下句說雖怕如畏¶
　墮落欲避眼前因緣卽着妄想入魔道矣故又曰不怕¶
　旣不怕有相之緣當宗無相之道白仙之身卽是道身如欲¶
　善緣必欲見道也¶
　白仙身如道體何處着得必要捨盡有法除盡有相入是箇¶
　中不知有道者方見白仙如來之法體故曰忘重非身也心¶
　重身亦重也只因未解脫苦惱身負塵沙眼界不明自取身¶
　重¶
　忘乃上乘修行其次莫如有爲故又曰效我何道爲者無空¶
　無實融於一處加力猛進又不是勉强乃卽我身内之事不¶
<pb:CK-KZ_JY243_03p006a>¶
　過以白仙作一樣子¶
　身去身來時時可見者要子不着於色相身去身來是無定¶
　處無住心無執有無頑空方可見白仙於定寂之中不礙已¶
　身耳¶
有言教澄(羅澄)今日風狂澄否澄無對代答曰本身自澄不畏¶
風也風狂矣澄原不動否代答曰弟子未知風之狂也水高於¶
山尙未知否代答曰澄本不在無風始定故有風未嘗不定洪¶
濤千尺澄能安乎代答曰弟子自作何敢不安何以知其自作¶
代答曰山石岸土今日不動是以知其自作澄風自天來何不¶
求天代答曰弟子知命且過今日天必安我澄心一點藏在何¶
<pb:CK-KZ_JY243_03p006b>¶
處代答曰弟子藏在一中守此一能弗動否代答曰弟子動猶¶
不動動而不濁澄汝本根好尙不知流代答曰弟子在圈中故¶
流不出流不出何不從雲而上代答曰弟子心中尙有塵沙故¶
不能上也善哉子原未澄耳所以未嘗滿量¶
　朱天君註曰從道在一心一則空欲求一心先斷疑障欲斷¶
　疑障先去雜想是知大道在空真心在一至人在靜至理在¶
　中
守此四極雖有波險澄亦不動¶
　塵沙少者宜流塵沙多者宜上上者一刀斬斷見性解脫乃¶
　是處常不動靈湛如如之道也故道至澄則爲滿量若不能¶
　澄道非究竟矣¶
<pb:CK-KZ_JY243_03p007a>¶
白上仙言靈非我靈求不得上前下去皆虛妄此時見道見元¶
身不用苦修脫塵網若風若影覔還空陰霧潛消月自朗我身¶
卽是過來物現體無聲或虛恍今日我欲教子開心見真汝宜¶
諦聽¶
帝乙育我胎身卽妙如來元體無有影天心降予懷春桃與夏¶
蓮時至自能栽兎角與龜毛妄意結塵胎未孕至能言倐忽動¶
作衰嗟此幻泡影結緣乃自埋若欲見天花顱門接三台若欲¶
睹元炁意真掃塵埃若欲見本形心有明鏡臺悟兹三法身天¶
花對真開吉祥本無路一應見真數非我亦非人抱虛孝真母¶
此身有異名七寶未爲富亦曰自在身隨心能遠步亦曰真道¶
<pb:CK-KZ_JY243_03p007b>¶
身三途解愁苦亦曰智慧身百竅生雲霧帝玄本無形亡形尙¶
能補欲解四大業先明智覺路此物是穢濁勿以心牢錮本見¶
合自然仰頭取甘露玄理本非玄參玄枉招禍安受天地恩衣¶
食皆要務¶
白上仙言予欲無言奈子等之愚也予欲示意奈子等之昏也¶
予欲顯形奈子等之迷也姑借死法以暢活機¶
識見非我自有知覺盡要機開業報未能消得因緣皆要還來¶
䕶性命無㨗法只管信命毋起分别趕前去魔山高縮後去苦¶
海深中途號泣無人引只問你是何因實從四大礙虛明入我¶
室忘我門與你嘯歌上蓮城且聽命就此安心¶
<pb:CK-KZ_JY243_03p008a>¶
白上仙曰黃庭絳宫總在一處鍊時要靜開動闢氣爲神母精¶
乃神膏膏充則神睟凡鍊氣凝神煉鸞行度先須寶精子等神¶
疲氣散摠是不曾聚精聚精者非淫慾耗也凡境界中一有係¶
戀精卽不能聚於丹府俗人奉道不過曰我能齋戒我能䖍誠¶
我能寡慾我能破貲種種俱不是學道的樞要我今日要勸子¶
學道靜天靜則高地靜則堅木靜則夀水靜則流靜中生動草¶
拂春風真動不動鳶飛羽飄真靜常靜山嶽相朝一太極之初¶
一未生一二炁互交一還其一天一之淸崑崙之門地一之寍¶
芝蘭之精採藥萬種一搗遂凝愁城萬叠一掃絶痕千門萬法¶
一真則靈劈破洪濛一冲仙旻¶
<pb:CK-KZ_JY243_03p008b>¶
白上仙言我在淸微宫中聞元始大法響如洪鐘傳道一切真¶
靈而第一義則曰觀幻得性妙如第二義則曰割愛忍辱妙如¶
第三義則曰靈通睿謀妙如第四義則曰慈慧金剛妙如第五¶
義則曰空緣寂相妙如第六義則曰應化知時妙如第七義則¶
曰五藴孕精妙如第八義則曰種福修利妙如第九義則曰聖¶
覺聰明妙如第十義則曰入月乘光妙如第十一義則曰名聲¶
化度妙如第十二義則曰非非鑒神妙如第十三義則曰童相¶
妙如十有三義至道充足我特臨此諭汝等汝等後日開壇立¶
教當宗此十有三之法演說十有三之義妙機降世萬真從此¶
而出不可忽也¶
<pb:CK-KZ_JY243_03p009a>¶
　寶明真人曰玉光啟化妙如十三義度人宗印已盡於此今¶
　爲子等演之義中精奧平日時參可以審緣隨悟也第一義¶
　曰觀幻得性妙如玉京證位上極無上玄玄妙一化化靡窮¶
　觀彼眾生視同保赤緣緣起會非道不開故首義曰觀幻受¶
　形賦質莫非幻影富貴窮通莫非幻泡榮華憔悴莫非幻夢¶
　真師慈悲願切先提一幻字爲度人張本然形幻也心不幻¶
　質幻也願不幻只緣幻身中原有一真在故也一真者何真¶
　性是也真師啟化淵源只要弟子在三幻中尋出真性故未¶
　閱厯者不知卽巳閱厯未見道者亦不知也所以真修真行¶
　之士不但今世閱厯不肯壞性縱百劫中或富或貧或夀或¶
<pb:CK-KZ_JY243_03p009b>¶
　殀性光一點晃若明燈不壞不滅真師妙義所以先說此而¶
　次第皆有層次也第二義曰割愛忍辱妙如幻身旣離不得¶
　在幻中生出活計不過要認我真主人主人旣在三尸六賊¶
　自然潛跡逃形世緣自然看得空淡愛根何自而生只因下¶
　凡俗子不知理會不肯崇奉真身偏要在軀殻上盡心照顧¶
　所以般般不捨件件難抛因愛成貪因貪逐妄貪妄二字從¶
　愛根發出根苗子本當孝愛暱則親疎臣本當忠愛偏則君¶
　薄一點成忠成孝念頭俱爲抺倒惟有妻孥是好名利是躭¶
　恣口戕生害人利巳靡所不爲真師憂之在幻身上想出愛¶
　字是墮真身坑塹指示人汲汲尋個慧刀來斬一斬勿使遲¶
<pb:CK-KZ_JY243_03p010a>¶
　疑畏縮留了根蒂又接忍辱二字忍者不惜自已辱者勿懼¶
　他人所以真師開教下人忍辱爲先有種俗子見道則悅見¶
　妻孥亦悅斯人心未嘗不正也而貪妄念頭不凈漸漸悅道¶
　念淺悅妻孥念深若不急急回頭假身存而真身去矣豈不¶
　孤負真師第三曰靈通睿謀妙如愛根一斷真身具存真師¶
　開教不過要人人通見性玄所以知得幻身斬得愛根靈明¶
　可復睿智旋生所言所行可以輔天宣化可以演法濟人一¶
　通所至六通自全靈光覺性自然而至奈下凡弟子通而不¶
　靈謀而不睿一遇事機紛紛㳫㳫漫無主張或引規而失指¶
　或援訓而遺原或偏見滯着致醮爲虛設或游移任人而上¶
<pb:CK-KZ_JY243_03p010b>¶
　化不顯兹皆通而不靈謀而不睿之故也欲修上乘者當以¶
　此義先銘心骨第四義曰慈慧金剛妙如真性旣開大覺自¶
　顯真尊降世度人非爲小乘靈異而設故靈通睿謀之後卽¶
　曰慈慧下凡俗子遇人卽分人我人我見分真身絶迹故天¶
　真修道大慈無我大慧無明方成得至真地位人亦能之雖¶
　厯千魔萬試本性圓明全無一毫蔽我正覺大智於此漸生¶
　矣所以真師立教要弟子從慈慧兩字顯出貞固不壞之體¶
　若慈而未慧便是緣情立愛能爲煦煦之仁不能發廣大之¶
　願若慧而未慈還是因智成識雖明諸法精微未悟性中真¶
　實故必要慈慧雙修斯能智行雙成真身自然堅固第五義¶
<pb:CK-KZ_JY243_03p011a>¶
　曰空緣寂相妙如金剛旣成圓明性體毫無掩蔽矣何故真¶
　師又指出空寂二字教爾等修習只因凡夫所以不見道者¶
　緣緣互縛相相交纔入道緣俗緣又障卽道緣中󰆷一粘¶
　帶仍是俗緣種子也人惟具得空緣之心俗緣旣不着道緣¶
　又不染總是水中月影方能全得我本來大月本壇真師開¶
　化示慈慧金剛後卽說空緣寂相眞是學人最要𦂳處相若¶
　旣寂任是千變萬態因緣毫無繫滯况平平之順逆耶第六¶
　義曰應化知時妙如金剛上慧空寂妙覺從何徵騐從應化¶
　上徵知時上騐卽如自巳有了十分道行還是車成而輪未¶
　就故真師又說應化者彼人自化而我應之譬如陽春草木¶
<pb:CK-KZ_JY243_03p011b>¶
　萌芽巳處處欲動只待時雨一滋抽枝布葉全不費力本壇¶
　所以應化下土不是昔所本無今方突出有個時節因緣乃¶
　因人心中個個具存一種善根運符數合盡欲萌芽所以天¶
　真上聖不辭煩瑣不厭塵囂時時降光啟廸凡爲玉光弟子¶
　必須合得真師知時聖慧方能廣宣道化然時之一字可知¶
　而不可爲可因而不可强必要自巳先通了聖化先去了我¶
　相本性圓明時時上接性光所照慧眼自明先看同壇道侣¶
　道心消長念起念滅一見便了次看壇外來人塵少塵多心¶
　影偏正一望亦知而後應去自然聖化易明燈燈相引方是¶
　應化也若逢時錯失者奚足道哉第七義曰五藴孕精妙如¶
<pb:CK-KZ_JY243_03p012a>¶
　假身旣不可着如何真師又說個五藴只因世人之迷認假¶
　身太着反使假身都不自在卽如有人曰我非不欲長齋奈¶
　長齋則精枯矣我非不欲究法奈究法則耗精炁矣我非不¶
　欲積行累功奈費心力則精竭矣所以者何只因真精不蓄¶
　病體長存雖大願時發而力不副可奈何故真師大慈又指¶
　孕精二字教弟子修習目以光爲精耳以聽爲精鼻以嗅爲¶
　精舌以唾爲精四肢以力爲精皮毛以衞爲精腰以轉運¶
　爲精胸膈以吞吐爲精一精不孕便如樹木一枝炁洩洩之¶
　甚者枯槁隨之矣人身若此便具大勇猛心難求精進力况¶
　人多所嗜慾多所疑退也是他四大不和所致如人火多夢¶
<pb:CK-KZ_JY243_03p012b>¶
　中淫起如人水涸食時思肥此皆以病幻障其身也不知精¶
　全之土入水不溺入火不𤍠何况區區六欲尙思戀不捨耶¶
　第八義曰種福修利妙如真師福全智廣故登玉京聖境下¶
　至諸天及九品仙人皆有福力方得證位故真師旣說五藴¶
　孕精又說種福修利教爾等從此發心從此證道也慈是福¶
　之本願是利之基如世人多病多貧多橫多殀莫怨命薄皆¶
　是前生慈心未透或恣口而戕生或損人以利巳或見殺而¶
　不憐或見愚而不憫故爾今身福緣淺薄又如有人無謀無¶
　智有爲輙誤有事輙阻被人毁謗被人凌壓種種不利也不¶
　是天來磨汝只因前生願地上還不務實或揚善而文過或¶
<pb:CK-KZ_JY243_03p013a>¶
　修道而不真所以今生利緣難就如下個種字一分便有一¶
　分福果十分便有十分福果莫謂種福二字近似俗語也要¶
　知大慧非福不成玄功非福不就勉之第九義曰聖覺聰明¶
　妙如真師前諭曰觀幻得性又曰慈慧金剛可見慧本皆是¶
　性中流出聖凡初無二性只爲不種福田不修利因昏昏夢¶
　夢抛棄了多少聖性所以真師至此提個覺字喚醒下凡不¶
　但言覺而曰聖覺要盡人證個真尊地位真師之願方愜無¶
　奈世人纔有幾分小慧便播弄文墨矜已之長訾人之短小¶
　慧一乘大覺頓盡真師宏願務要弟子先覺覺人如霧開見¶
　日心目豁然使後人爲高曾之矩然後聰明迅發金書玉笈¶
<pb:CK-KZ_JY243_03p013b>¶
　觸目洞然不偏不着所行所作一如真師如是方可超凡入¶
　聖第十義曰入月乘光妙如聖覺洞開性光烺炳真師又於¶
　此提出性光根蒂曰入月乘光入月工夫全從五藴孕精中¶
　發出五藴之中心爲日腎爲月日以資陰月以輔陽真陰堅¶
　固真陽自明所以修真者先養牝而次養心腎陰旣足心陽¶
　不枯陽動陰靜真玄之士必先修靜靜功旣熟牝中一縷真¶
　炁綿綿延延上如車葢下如仙掌葢之下垂名曰白雪掌之¶
　上生名曰黃芽修靜三三黃芽下長靜修九九白雪上生總¶
　是着不得纎毫貪妄故前是工夫此是效騐孕精者要人䕶¶
　持得好乘光者要人發現得純精本柔也煉之則堅精本散¶
<pb:CK-KZ_JY243_03p014a>¶
　也聚之則圓旣堅旣圓體同大月矣第十一義曰名聲化度¶
　妙如幻可成真空能見相總是成仙成佛一種玄機然進一¶
　步卽有一步妙景真師開化不要說大弟子方可授法就是¶
　凡夫俗子一言之善一行之真天耳遙聞無不採錄况弟子¶
　旣入吾壇能不時時覺察所以分別三光上爲者玉光次者¶
　曰法光次者曰道光三種弟子分其名則聲是從爲何名曰¶
　修大覺知大通爲無而悟無相而真是曰大名爲何曰聲去¶
　識則聲淸僞去則聲直去怠則聲宏去欲則聲壯是曰至聲¶
　名聲兩全何難委蛻南山乎第十二義曰非非鑒神妙如名¶
　聲化度者從聞生覺從見生悟盡聞盡見之外更有一種宻¶
<pb:CK-KZ_JY243_03p014b>¶
　印秘宗非上根不能知也何謂宻印則曰鑒神何謂秘宗則¶
　曰非非到此地位非凡非聖非悟非迷緣非有緣空非有空¶
　相非有相寂非有寂元始靈光卽我靈光元始大月卽我大¶
　月故曰鑒神此叚工夫不如前面十一義之尙有層次須要¶
　頓超凡心頓脫塵髓方顯得鑒神之妙可惜真師頒示如此¶
　直截法門而下凡之人不能服習我今在此指點是指個影¶
　子點個圖樣便要把非非兩字作一路單刀直入不可執了¶
　義句抛了自己元神也第十三義曰童相妙如童相妙如者¶
　萬德周身萬道洞達大悟無悟大成無成全體是玉光上聖¶
　之體全真歛性無私無欲若嬰兒然故曰童相無限法門於¶
<pb:CK-KZ_JY243_03p015a>¶
　此攝盡矣葢世人之所以不入聖者只因離了童心逐了塵¶
　心任了幻心生發諸妄試思汝等初出娘胎時曾有種種好¶
　惡分别否曾有種種貪戀順逆否奈何假身日長假性日萌¶
　以致逐假飛揚竟忘郤本來面目我願汝等雖不能如玉光¶
　之萬德周身汲汲把本來童心保䕶愛處須割辱處須忍動¶
　時須以靜操慧生須以樸守着處宜離實處宜空似此修習¶
　方與童義少能相應天真自此全復纒縳自此漸脫能如是¶
　者何患不爲上仙妙如者玉光之心印妙者能離一切粗着¶
　之謂如者能契一切真理之謂子能宗此十三法義修之始¶
　能成一個妙如也¶
<pb:CK-KZ_JY243_03p015b>¶
白上仙言真心須自植不植何能生將法作饒土勤耕自然穫¶
我本一老農善知天地機不求亦無得助長徒爲爾而今修善¶
道取譬亦如是不難善種生惡種難驟去莫管他人非常求自¶
己過一日德不新所修便非是將身立危崖失足命非有將身¶
浮大海輕動葬魚腹將身臨戰場眼花被鎗槊將身入鬼營略¶
怖便加縛譬如瞽目人終身不見日汝旣幸有目何爲亂五色¶
譬如耳聾人畢生不聞樂汝旣幸有耳何因耳移心譬如暗啞¶
人欲言不可得汝旣幸有舌莫造諸口過觀彼未完人一一當¶
取譬冥心想諸法諸法無窮趣一志入大乘大乘進亦易¶
是偈乃養心之妙訣不但可以求法并可以求慧其大意在黜¶
<pb:CK-KZ_JY243_03p016a>¶
耳目之欲觀法性之妙方與天機地軸默默感通成真悟道不¶
外是也¶
白上仙言浮光朗照碧玉流香珠圓玉潤體固神颺藉此正氣¶
養育平康情火一熾慾火遂狂性光遂减乃八鑊湯智士悟道¶
玉光是藏傳傳不絶世世法王桐子汝前生修煉有年故得此¶
心鸞相接相接處卽成道處也吾子化生以來未嘗把自己精¶
光一毫減損只因未得下人之教嗔火未除由嗔火中受生故¶
此今生愚昧罔悟本元然子若能急早修行皈心玉聖則如吾¶
所言可以世世授法永爲仙子身入道若此生更有俗念則汝¶
法緣漸斷矣玉文曰性滅墮爲畜生法滅成爲羅刹昔有真人¶
<pb:CK-KZ_JY243_03p016b>¶
因法滅故入於羅刹吞火啖氷惡心愈熾直至身化爲塵性化¶
爲埃受苦無量得元始煉質聚形之法乃復其本昔有真人因¶
法滅故受苦九年遂沈地獄因惡業重大永不得出桐子汝思¶
本身豈是堅固豈是久遠奈何動作悉爲所牽忘郤化生中元¶
始戀郤化生中夢幻吾來言此惟子自爲不可再負真師也¶
白上仙謂金淵鼎曰金子心在何處性在何處對言心在空性¶
在一曰非也心性非二物心還其心卽性也心有己心有天心¶
擴其天心消其己心如此而己矣淵鼎言坐玄是存養工夫須¶
加省察否曰操存省察亦非二事觀心爲上靜則靜觀不可有¶
動動則動觀不可有住靜觀其有動觀其無陳濟思言未發是¶
<pb:CK-KZ_JY243_03p017a>¶
靜已發是動否曰是靜中之有不動之有也有者其元神乎動¶
中之無不住之無也無者其妙門乎¶
道無名象應變在心心心不息是曰玄根玄根者以樸而守以¶
誠而用夫所謂以樸而守者要此心無事文飾無事雕琢空空¶
洞洞去其所無存其所有所謂以誠而用者要此心無事勉强¶
無事執着用其所存舍其所行子等數年學道心體未明胡然¶
而天胡然而帝皆是勉强虛假雕琢文飾至於天心樸實神明¶
妙用究何嘗知乎子等須將從前作過打掃乾净善惡兩忘方¶
是本壇宗旨積善而求善名善中之惡甚於惡也何則惡根盤¶
結故也一念之錯千里之謬不可不慎¶
<pb:CK-KZ_JY243_03p017b>¶
白上仙言淸凈真宗至平至易欲入淸凈門先除躁妄習全吾¶
本真在乎不妄持吾元神在乎不躁不躁不妄自然心地寛舒¶
性池流潤那有客火犯我真嬰所以諸經要義諸法精微皆以¶
淸凈二字爲學人下手工夫子等學道有年尙於此處勘騐未¶
真所以積習未改見得一分真改得一分習除得一分習成得¶
一分道天真上聖俱爲了眾生積習兩字費盡無量苦心說經¶
授法方便垂示無非去人之習染以還其本真耳今子等身逢¶
大緣善承天教莫若先從靜中勘淸中騐以靜勘淸其未淸者¶
可知也以淸騐靜其未靜者可知也此卽禪宗定慧之法儒宗¶
精一之傳弟子果能行之何憂道運之不昌天化之不永乎¶
<pb:CK-KZ_JY243_03p018a>¶
洗滌凡情在乎能淸研窮道機存乎能靜惟淸斯剛惟靜斯慧¶
世人之昏昏見利則趨見名則好見車馬則歆見少艾則慕種¶
種凡情一刀難割總是無慧慧光生者不如是也若其欲割未¶
割展轉縈懷纒戀無休動靜不能自主平日討論粗見一斑臨¶
事舉行又失全體如是種種總由未剛剛德具者不如是也今¶
弟子等欲全慧光欲養剛德莫若靜中勘之淸中騐之勘者如¶
進兵追賊非鼓其炁無以奏其功騐者如執詞平獄非虛其衷¶
無以折其誣一勘一騐全力具存如是用功方名真實下手若¶
朝翻貝葉夕講玄文雖有所得亦名空解與本際全不相干積¶
習凡情依舊未去縱能見得極透說得極明亦止可在大壇作¶
<pb:CK-KZ_JY243_03p018b>¶
一應對執事未能實傳我宗印也¶
白上仙言人處塵沙步步皆障欲脫離苦障須净三業消六塵¶
方能圓得真身具得六通方可行法養玄何謂三業第一身業¶
乾坤具偹五炁流行業何自來只因心不在中任憑五魔顛倒¶
所以正氣乖違邪炁逆入貪口貪淫貪財貪懈勉於敬而怠忽¶
乘之勉於玄而疑忽及之勉於公而私忽間之所以身業不净¶
不能對天亡後墮地獄道第二口業口承天津上沐甘香下吸¶
牝珠本無有業不奈下損真精百骸就槁中損真精五官日頺¶
上損真精崑峰將䧟加以膠執己見以非爲是褻凟聖真恣爲¶
誹議不直不諒多慮多迷炫己之能道人之短勉於禮誦而心¶
<pb:CK-KZ_JY243_03p019a>¶
不在經文勉於利濟而志不在大公勉於奉教而意不在超證¶
所以口業不净𡨚債不消亡後墮畜生道第三意業意業從心¶
惟誠方是在五行則爲分支在絳臺則爲裔出若能誠意便可¶
立心如日無幽不照無迷不開不奈眾生去誠用私天光泯滅¶
只圖利己罔顧他人只貪自便罔識利人嗔火助私意而不見¶
君親淫水溺私意而不知分别貪炁攘私意而不量取予勉於¶
昭對而忿尙未平勉於問玄而心懷百慮勉於酧酢而炁忽攖¶
爭所以意業不净五毒内攻亡後墮餓鬼道是三惡業種三惡¶
道豈可不知省改尙有五障一曰欲障欲者戀也戀於財則亡¶
義戀於愛則忘真戀於俗則忘靜戀於生則忘玄道人有方以¶
<pb:CK-KZ_JY243_03p019b>¶
淡情覺之二曰疑障疑者昧於理也大道至公大路至坦有何¶
疑也只因分別心太明疑從明起滯執心太堅疑從滯起恃已¶
心太厚疑從恃起道人有方以豁達心覺之三曰理障理者酌¶
天地之中而要於至當之謂也非雜出於紛更而析剖之也玄¶
詮真訓橫說䜿說總要明得混沌源頭無奈學人指一爲是指¶
二爲非徒撓真心毫無得手道人有方以養性覺之四曰苦障¶
凡夫在世無時不苦無日不苦苦之源必要盡如已意方樂殊¶
不知賦𢌿有常豈能悉遂凡夫所以墮障者一在貪一在迷貪¶
則淸操不持苦於身而不悟迷則假身重視苦於業而𡧾沈貪¶
迷入骨至死不捐道人有方以割愛覺之五曰浪障天地生我¶
<pb:CK-KZ_JY243_03p020a>¶
本以擔當造化得入大便壇是千生仙種奈何至道不探真玄¶
不究悠悠𡻕月無補聖功膺天爵而不知崇授秘法而不知煉¶
如春蠶徒老繭中纒綿自縛如秋萍分散波間聚會何時奄奄¶
真性空自飄零豈非自家暴棄道人有方以通寂覺之¶
白上仙言元慧昭然真性洞朗惟能净識斯與道契八識之中¶
惟一阿頼耶識乃人生最初所具不染一塵故幾於道若前七¶
識眼與色合起紛華塵耳與聲合起順逆塵鼻與香合起氛穢¶
塵古與味合起貪恣塵身與境合起人我塵意與物合起分别¶
塵六識爲使令而主之者末耶識也故人學靜坐者從前六識¶
旣已不用尙有非神非人如幻如夢之想撓亂正定則末耶之¶
<pb:CK-KZ_JY243_03p020b>¶
所爲也末耶華言傳送也阿頼耶華言海藏也卽慧海藏識此¶
識一通可以照見五藴洞觀天上地下神鬼未來皆能知之故¶
入道者不修此净識則元慧不現不得此元慧則真道不明然¶
此元慧非易見也必做一番掀山倒海工夫方能取效如其不¶
能縱使修持至死終在皮殻耳¶
陳源寛問如何是掀山倒海工夫曰山至重也掀之則重者失¶
矣海至大也倒之則大者竭矣人之無明性虛僞性好動性彼¶
此性怠逸性此五種惡性皆從千生以前結就與真性紐合一¶
塊如油入麵最難脫離比之山之重海之大也故真心求道者¶
必具大勇猛心勇猛求之而不得又必發大哀心大哀求之而¶
<pb:CK-KZ_JY243_03p021a>¶
不得又必具愛䕶心愛䕶求之而不得又必具大虛心如是四¶
心參伍運用總成一個真心是故真心者前兼悟後兼行上接¶
果下接因故我向言真心是直直者無委曲也無留滯也無分¶
歧也諸子若能具此真心何患道不成就夫所謂前兼悟後兼¶
行者非虛言也人言知則未真人言悟則已真如惡惡臭則真¶
惡而欲去之也去之甚力則是兼行也所謂上接果下接因者¶
如人云一念彌陀逕生西方此真在因也又如經云菩薩依般¶
若波羅宻多得阿耨多羅三藐三菩提心此真在果也是故諸¶
子當知真心不發終與道倍無一是處若悟而不以真心承之¶
則爲妄悟反不如愚也行而不以真心開之則爲僞行反不如¶
<pb:CK-KZ_JY243_03p021b>¶
俗也因而非真則無果果而非真則絶因絶因者魔之道也無¶
果者鬼之道也欲得知行相生因果相成者非一真不能也欲¶
真不能者識亂之也故禪爲教外别傳亦只傳一個去識之法¶
識去心明人人是佛胡不勉而爲之¶
施錦言弟子捨俗住壇並無妄想知識究不能進道何也曰若¶
子所言已進道矣而子猶以爲未進者子謂進道何如耶對言¶
三品未能完聚光明未能上徹以是爲不進道也曰未得效耳¶
非不進道也子依我所說真心做工夫去雖不求效而效自來¶
若汝認無效爲不進則元慧上反添一翳至於三品完聚光明¶
相接又屬色身起識何關進道子暮年之人光陰甚少若不從¶
<pb:CK-KZ_JY243_03p022a>¶
直道修則恐徒費氣力到底不能成熟不如從直道修包括得¶
百千功行也夫去識者所謂墮懸崖而不懼蹈烈火而不疑虎¶
狼盜賊一以誠信待之者也尙有細小事物如饑嗔飽喜疲愁¶
煩惱靜淸動濁遊思夢想一切不生方是元慧開光地位故曰¶
真道在真心真心惟去識識去元光明人人是仙佛¶
白上仙言萬天寶月光萬土咸受𢌿萬氣妙爲仙萬物人咸備¶
我本萬仙王今爲萬國主萬道從此生萬法從此始度人及萬¶
類萬劫垂慈濟¶
三壇宣化至大因緣此壇直通上壇最爲高廣世人難可得遇¶
仙子等在壇宣化當先明三洞之法所謂洞真洞玄洞神也三¶
<pb:CK-KZ_JY243_03p022b>¶
者之中真爲玄本玄為神基脩此道者當先返真以立玄之本¶
修玄以培神之基工夫初進則先見神再進則全神歸玄再進¶
則通玄合真故洞真爲三洞之首仙子等欲知真之所在先湏¶
去妄去妄者去心非去境也去心之妄則妄境因心而真去境¶
之妄則妄心離境仍在譬如病目所見空花但能去病花自歇¶
息我發願以靈乘宗教道化南洲本自會通三教之源宣演一¶
珠之秘故設和緣合道法門以度凡俗之士又設淸净真一法¶
門以度修真之士要之三洞工夫無分仙俗原本一心所現若¶
必分修仙處俗爲二法則維摩室中便不能容八萬四千獅子¶
座矣欲求此道者當參八使本願經洞玄月九諸品經自然覺¶
<pb:CK-KZ_JY243_03p023a>¶
悟日開疑迷日去矣¶
白上仙言上真我也上真汝也我與汝皆上真也我不上真是¶
以上真子惟上真是以不上真¶
爲於無爲者爲之上也思於無思者思之大也持於無持者持¶
之要也事於無事者事之妙也¶
在文者道之文在言者道之言合而觀之文勝則質虧言華則¶
實損是以上真厭文士而惡多言¶
求亡羊者曰咩求亡豕者曰[口*賀]未嘗言多而詞藻也而無求不¶
得奈何以已身之物而好以文言亂之哉我去也由我去我來¶
也由我來去來自在爲有我也子欲去不敢去子欲來不便來¶
<pb:CK-KZ_JY243_03p023b>¶
爲有子也我見汝不見汝故有我也汝不見我而見我故有子¶
也若亦見如不見去來何妨¶
天下之難聞道者莫如婦人女子然婦人女子苟能聞之其得¶
道也最㨗何也性之專也天下之最易聞道者莫如文人學士¶
然文人學士雖得聞之其成道也甚迂何也心之紛也故愛文¶
之心等於利欲若更近名則過深於利欲¶
小炷燈偏永頻搖香力微願君明此道卽是保生機　合什欽¶
先佛擎拳禮老君一時與十劫遲速自家分　一時成道非因¶
智十劫蹉跎豈爲愚道自無心人有意算來萬慮不如無¶
我今日在壇要子等斬盡葛藤另開面目把向來口中說者紙¶
<pb:CK-KZ_JY243_03p024a>¶
上塗者人前道者意中得者盡情掃去先從三寸地中培種九¶
英黍米俟其萌芽待其茁壯䕶其碩果勿忘勿助以底有成其¶
間尸魔萬狀當𥪡起天眼破其迷障捍其侵伐則漸聞大道矣¶
或問尸魔之義曰尸者因身而起魔者世風結成如事境苦樂¶
之處可以損吾道心統曰魔也細論之如子等愛文喜譽畏勞¶
怕辱着相慕靈俱名尸情有此等情不能飛仙必爲尸鬼故曰¶
尸¶
或問凝神養炁二者何先曰凝神養炁工夫善爲者則兩得其¶
助不善爲者徒兩致其病其中進退損益惟深心爲能悟之是¶
故修玄之子先去躁心葢躁則淺而靜則深從靜而深神光内¶
<pb:CK-KZ_JY243_03p024b>¶
守此時縱有神光勿以神光用事但當呼吸始靑玄氣調養大¶
丹玄精二物相抱身中子午日月弦望順機循度不遲不數涵¶
育黍米而月殿清幽寶月流光凝神之功始爲八手若躁心未¶
除氣粗精滲炁粗則火熾精滲則藥傾火熾藥傾丹鼎迸裂形¶
體旣已先疲神光豈能增長縱能攝心不動强視微明終成客¶
火所以調炁之功當先於凝神也氣旣調則凝神在其中矣先¶
凝神而遂致逆氣者比比有之故曰須爲善也¶
白上仙言諸子𡻕將闌矣塵機擾擾胸中各存得砥柱否¶
影裏尋來影裏歸此心現在是耶非直湏參透月中月萬象光¶
明雲霧稀¶
<pb:CK-KZ_JY243_03p025a>¶
是法從來閃電機纔生擬議萬重非頂門關捩休牢鎻撥轉光¶
明透玉池¶
俗海茫茫不掉頭此身何日是虛舟物來應物原非惡只恐真¶
身不可留¶
所以古來學道者必先做割愛工夫把平時所歆羡者不去歆¶
羡所攀援者不去攀援以至一飮一食一步一趨俱不與庸俗¶
相酬對行之久久道氣貫通此心便同太虛廓然無依湛寂之¶
中惟見大寶月輪光照性海此名大定漸發元慧元慧一發漸¶
入元通眼前俗境轉爲聖境日後凡緣無非道緣到此地位方¶
知學道之樂不知學道之苦今子等所樂在彼所苦在此其間¶
<pb:CK-KZ_JY243_03p025b>¶
卽有有志之士粗能捨華就淡捨競就寂然猶近於勉强未進¶
於自然所以獲效遲也¶
梅花報蕋獨争先雪壓霜欺生意偏細草委靡無勁質秋風一¶
捲色都捐¶
白上仙言廓落光明徧十方寶珠璀璨布慈航傳心不在多言¶
說掃盡塵根性體香¶
奉行天化之人必須心如太虛神如朗月不靜而靜不一而一¶
靜一之功不粘不着不離不脫侍教之下當無所不悅無所不¶
信無所不悟無所不得方可稱爲善承天教其待壇侣也親愛¶
之心如同一人亦當無所不愛無所不敬無所不滿無所不廸¶
<pb:CK-KZ_JY243_03p026a>¶
方可爲其領袖施子(錦)果有志傳玉開宗當先克除意念所偏¶
存此心如朗月之懸於太虛方可合我心而契我印光明洞照¶
聖教宣揚曷昌壇化湛寂真常玉規大範厥旨聿彰彙爲玉書¶
寶字琳琅脩真學道有典有章放彌六合卷之退藏一中妙道¶
示現無方勿寛勿峻毋隱毋彰殫惟厥衷以廸元良大乘廣乘¶
聖化遐昌功成道備位證帝傍鳴呼小子識之莫忘¶
奉化宣慈當滅勝心勝心之伏希微難見假如有人謗我曰大¶
壇鸞教亦不甚高大壇法寶亦不甚妙子當曰如是不高故高¶
也如是不妙故妙也不可與之争較曰鸞教本高奈何子云不¶
高法寶己妙奈何子云不妙一動諍心便名好勝假如有人問¶
<pb:CK-KZ_JY243_03p026b>¶
汝曰做何工夫子必曰欲學而未能也又曰子多過失子必曰¶
欲寡而未能也不可曰我做蒲團上工夫平常日用已無大過¶
矣假如有人問汝曰上真所訓之道大旨如何子必曰未知彼¶
人曰汝日聞教何云不知子當曰人日履地不知地之厚也魚¶
日在海不知海之濶也吾日聞教欲取一語以騐吾心而不可¶
得故曰不知也若子頗存勝心必不能出詞若此必將漫應之¶
曰子言萬語不過勸人爲善耳否則應之曰教旨廣大精微豈¶
爾所能知者如是一言可以興戎又如有問子曰子壇中有道¶
行者幾人子必當應之曰皆有道行不可指稱某某爲上某某¶
爲次也設使其人素識一二道侶而意輕之必曰如某某者道¶
<pb:CK-KZ_JY243_03p027a>¶
行恐次之乎子必謝過曰我年老乏知人之明或有之而我實¶
未知也總之中心不存矜勝之心出詞自有雍容之度不可因¶
我今日之言而又騐心於口角則於廓落光明之體更添一障¶
古德云只愁不作佛莫愁佛不會說話旨哉斯言¶
白上仙曰湛湛光明接始靑真胎結就慧光生如如靜定方得¶
道大米呈輝寶月盈¶
太虛無物謂之明一毫無染謂之淸淸其心方可以承聖化明¶
其道方可以嗣宗燈今子等皈道有年身與真從念隨俗染奚¶
能到得淸明地位殊不知絳臺之中自有一縷玄光藏而莫顯¶
隱而弗彰必須善脩之士方會其微善養之士方識其妙妙玄¶
<pb:CK-KZ_JY243_03p027b>¶
妙化由此而入始而掃凡繼而淨塵此等工夫雖曰深微精奧¶
然亦非有高遠難行之事只要含光守雌返觀内照含久而手¶
足現神舞蹈所徵由也照久而珠臺朗湛三品兹於會也¶
息息深深光在中靈明一點照長空嬰童姹女咸起舞胎就丹¶
凝道自通¶
息息深深光在中觀心得月聖真通瓊花瑞草千年秀靜極方¶
知妙境崇¶
靜中妙境不勝言呼吸時時養寸田胎息工夫渾簡易茶煙一¶
榻慧光添¶
添年妙訣此中宣二六時中常寡言靜嘿能參仙境近何勞俗¶
<pb:CK-KZ_JY243_03p028a>¶
事染珠田¶
渾渾淪淪始氣全一呼一吸妙玄天能知三品符元處久視長¶
生百病痊¶
泥丸光洞照三台胎轉爐温五體諧舞蹈工夫非易得身中靈¶
慧及時栽¶
凝定生光光體淸淸明保固是完人人知解得黃庭義方是能¶
修三寶身¶
人世茫茫不可言撇開俗網見真玄須將一寸珠田耨湛湛空¶
空長慧蓮¶
道以靜而成丹以一而就靜一工夫是添年之藥胎息二字是¶
<pb:CK-KZ_JY243_03p028b>¶
得月之漸悟得靜一源頭胎不期轉而轉矣息不期綿而綿矣¶
解得胎息妙藴靜不期真而真矣一不期恒而恒矣此等功效¶
最速最㨗無論智愚皆得成就無論老少皆宜習學無論寒暑¶
咸當留意無論晝夜俱可呈光無論坐卧俱可結胎¶
一片明霞接始靑始靑妙氣浴朱嬰嬰兒舞蹈崐崘頂頂現玄¶
光胎息存¶
存存胎息可通神神慧齊輝大米凝凝定功夫原簡易松窻靜¶
坐檢黃庭¶
黃庭讀罷月偏明明月從中長聖晶晶固慧凝丹鼎結結胎胎¶
就號真人¶
<pb:CK-KZ_JY243_03p029a>¶
人生濁境境風吹得解觀心郤是誰好把内田勤灌漑他年聚¶
首共綢繆¶
白上仙謂陳鵬曰陳子頗有上修之願而未空凡念之侵所以¶
不克見光得月先天祖氣何處舒華本來覺照何時發現必須¶
洞明三空之旨方可還我太極一曰空念靜坐時無論凡塵之¶
想當絕卽步步求真心心合道卽此求真合道之中便發無窮¶
障碍故必空空蕩蕩心同太虛一呼一吸盡歸玄竅照見始氣¶
往來淳淳穆穆真一無爲晶英吐秀臟腑流香是香所發太和¶
絪緼行之久久三品漸粹充塞兩間遊行無外念空之效當如¶
是也次之以空境境遇如秋容易一番搖落心臺是寶奚堪五¶
<pb:CK-KZ_JY243_03p029b>¶
欲交攻人生濁世或富或貧總無關於性分惟有煉成玉質方¶
能天地同體笑可凡士俱爲境而累心擾擾生平未認桃源真¶
徑悠𡻕悠月奚尋不夜金丹要之境不困人人自困於境也若¶
善養心者身居天地之中神超六合之表境之順逆於我如浮¶
雲雲去天空月留光顯乃能鍊出金剛不壞之身故必境空而¶
後心安心安乃能得道道光一現達命樂天所謂淡泊明志寍¶
靜致遠者此也知境空矣貴在悟入人我空人我之見最能碍¶
道故真規大旨重在平等我者卽私念之萌也此見未融彼此¶
界分靑白異眼安能冺形忘已善與人同所以古之有道者運¶
心於太無離象於塵外是非悉化物我齊衡見得一切衆生盡¶
<pb:CK-KZ_JY243_03p030a>¶
出元始胚胎一氣無容分别忘其人并不知有我化其我又安¶
見有人人我俱平平等相視我人渾一一道同風太和氣象萬¶
兆彌綸卽本願經所云性功重修能到玉淸也如是三空養丹¶
之本也修真之路也契燈之程也宣化之章也¶
白上仙言觀息得金之後復有三級工夫一曰綿息忘金息無¶
其息金水洋溢不見息安見金忘其金息益純渾渾淪淪一氣¶
中山河日月正西東萬物靜觀真我在茶煙半榻送仙風故曰¶
綿息忘金也一曰運息調金金息不調始炁不運氣從崑崙轉¶
金童衞朱戸月出五雲中光照無邊土運真氣於無運金息方¶
調調神精於沛朗三花吐秀欲得調運之功必臻照了之境心¶
<pb:CK-KZ_JY243_03p030b>¶
地廓淸萬川朝海水源澄澈片滓胥除是名修慤悟通覺士一¶
曰充息藏金息不充時氣曷周迴旋上下寶珠浮浮沈消息從¶
兹現玄臺黍米喜添抽金水易盈弗藏則泛金水易竭善藏始¶
充充息藏金道在於是是三級者以靜而得以一而入以自强¶
而堅固以不息而純真所以本願經曰靜而不擾動而至純綿¶
綿密密固蒂深根明乎此者可以語玄玄可以臻道道矣玄無¶
所謂玄道無所謂道玄道兩無道玄貫徹到此地位卽經所云¶
空忘見白光也¶
白上仙曰上無上名太上上有上非真上上上傳玄上妙上上¶
上顯慈航上乘開玄上上上度凡䝉元始胚胎上上忘上離乎¶
<pb:CK-KZ_JY243_03p031a>¶
上超上上上一上一上一上又一上上一上爲極上上妙上根¶
慧苗發上上無上始玄上悟得上諦會丹頭心印正宗拓化上¶
　王天君曰頃傳上上宗旨中多奧義無盡玄微子等宜細參¶
　潛玩自見入道丹頭上者一點指心體而言見得人各有心¶
　心須常在靈明湛然方可復我本來真性若有片時失察離¶
　此一點卽非上矣一䜿者主也言能主翁坐定外物不撓養¶
　此妙明之體可以配合三才參賛兩儀通天徹地入聖超凡¶
　而見我白仙妙相大丹成而鼎爐耨矣故有此一丨也下一¶
　畫者慧刀也人生五濁世中無事不粘皮帶骨戀戀不休孳¶
　孳不己或貪於名利或恣於口腹種種欣羡愛慕之端造出¶
<pb:CK-KZ_JY243_03p031b>¶
　無邊罪過若能把慧心照定慧刀斬除則立地成仙回頭是¶
　岸從前過愆渙然氷釋故加一畫於下以全上字之體所云¶
　一上者學人八手之功又一上者真階層進之級卽所謂切¶
　磋琢磨己精求精之義從此悟得透徹則於道中思過半矣¶
白上仙曰湛寂空洞素虛冲靈無染無着妙浹天人太和充溢¶
甘露三津弦藏癸室丙歛丁金偃月爐鼎庚辛耨温上通元始¶
中含慧明下開地軸四極彙真人身始結精氣玄英神爲道寶¶
水火存存旦參夕煉功行圓成超乎物表豈混俗氛一呼一吸¶
飲食長莖是名法髓吾道干城嘆彼凡夫荏苒晨昏未知培䕶¶
汨爾珠晶日月其逝覺岸奚尋叮嚀神使爰啟宗燈傳規頒戒¶
<pb:CK-KZ_JY243_03p032a>¶
善誘迷塵英賢濟濟夙植咸深皆緣怠惰鮮契玉心仲冬開教¶
轉瞬新春各宜捫已勿負隆恩片言垂訓銘座書紳¶
　王天君曰至尊寶訓所諭弦藏癸室丙歛丁金之旨子等有¶
　能微探其義乎夫弦者月之始生也癸者水之真精也月得¶
　水而彌光水因月而倍淸所以庚辛文武爲玄功爐火之一¶
　候人惟養成此月烹煉此水一心常定光明内含則此心澄¶
　淸湛寂而外邪不亂嗜慾不紛同於太虛超乎物表而可以¶
　印燈分照妙行圓隆矣故曰藏也丁金爲水火之源金能生¶
　水水可滋金金火相耀日月同明乾坤掌握之中八海寸珠¶
　之内頼有丙爐温耨方能見天地之心造峰巒之上然苟失¶
<pb:CK-KZ_JY243_03p032b>¶
　於培䕶則此浮沈之火變爲客燄之火而光明漸散大月旋¶
　虧安能超凡入聖遄臻堂奧耶必須歛以收其芒靜以拓其¶
　神内涵三米外䕶九英英粹米輝天泉洋溢真金日朗則凡¶
　火日沈聖水上浮則丙爐漸固性天開曉智海澄淸淸心寡¶
　欲無慮無營何思何慮之天若近若遠之際空空洞洞虛明¶
　湛照我之性中自然吐出三奇靈九華寶一元米五芝香十¶
　勝慧八識從此殄六塵由兹掃四魔不能入七障由此捐矣¶
　故曰歛也此二句爲玄功之要求道之髓有能悟之半爲仙¶
　矣有能參之卽可結大丹而凝米月¶
　片言提命盡玄功大月光浮寸米中子欲契天培絳室六時¶
<pb:CK-KZ_JY243_03p033a>¶
　烹煉覔空空¶
　至性存存悟妙空二言提唱黍珠融照還本體真如朗半卷¶
　黃庭五夜鐘¶
¶	
¶	
¶	
¶	
¶	
¶	
¶	
<pb:CK-KZ_JY243_03p033b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY243_03p034a>¶
* 傳真濟苦無上玄元靑羅慧照靜明真光妙行大羅真人¶
　大真人於辛亥年十月始降玄壇内宫至壬子年正月傳示¶
　濟苦符法一宗¶
靑羅大真人曰真光須直桐子未直直者桐心子未能直未能¶
見心也本來心最直不着於有不着於修不着於定此個心法¶
此個情法此個意法皆玉光之奧篆太上之真傳靑羅在在傳¶
心先須玉光照心本來在心玉光現也玉光現相童遁始全寶¶
月成矣靈通傳道不如真修修真則大悟靈通多小悟小悟則¶
恃念生大悟則性光滿真人成道非有困苦窘廹不能直上傳¶
心在心應物之心非我本來之心傳志在志作起之志非我自¶
<pb:CK-KZ_JY243_03p034b>¶
然之志求性者從應心以悟本心從作志以悟自志則化機在¶
心觸處皆能領曾然不用一番沈定工夫心尙不見安能分别¶
源流以入妙道卽如聖真所說種種法皆是活法法中種種意¶
皆是一意得一知二得二知三爲三得二爲二得一一之至精¶
無米而米無直而直如是知覺卽名正覺如是意見卽是實見¶
道中之人也不然求道求法徒向外面文字侍真侍聖徒作隔¶
膜修爲雖積千萬身之力亦猶一夢况於一二生耶汝從此入¶
門漸漸世緣水釋情想雲散方能仰奉真教餐聽琅音以成百¶
世之英萬國之秀以事我玉光也¶
靑羅大真人曰金火大神玉光真人慈心所化將以開闢鸞教¶
<pb:CK-KZ_JY243_03p035a>¶
敷衍真常有大威德大神通其金爲真人之所寶其火爲鬼神¶
之所祕靈真浩浩難可名言惟有修真弟子於五濁中生淸靜¶
意於報身中作大身想於塵沙中修光明業則金神致喜上帝¶
允俞天神恭敬時以金光䕶其靈祥煙覆其身修道悟道參玄¶
得玄至於一切有爲皆同一元無上無有窒礙故仙子上合天¶
意下握神機則令聞不已充於九州被於四裔溢於八海雖至¶
路絶道斷自有舟航是以有德則無死地得道則無辱緣又何¶
必破生死之關而修忍辱之道也顧在子等自取耳子等善取¶
莫如應天合數三九之數是應天之精奧也可不至心懇請金¶
火大神乎諸子勿以小見小識拘於舊聞循循乎衆說須發一¶
<pb:CK-KZ_JY243_03p035b>¶
種智慧金剛直入帝室則千神萬神無非上帝生之也帝光下¶
燭黑霧潛消金火流輝沈淪悉起此修道之士所以樂有神通¶
也非爲已也悲衆生也報帝恩也故曰飛玄者能孝天矣孝天¶
者能飛玄矣¶
靑羅大真人曰傳法傳道全在玄機玄機之現皎若天日靜若¶
圭玉可見可思非如鏡中花也金光爍處元始𢌿我真一妙玄¶
故玄而非玄化機在我矣仙子能知其故因其利順其數則大¶
法可守至於一切有爲之法皆是作用非秘傳也惟是集神𢑥¶
真予子正氣注子玄精汝陽靈䕶持汝上慧此天之所以秘¶
傳仙子者也鐵可鍊爲鋼石可結爲玉海蚌函珠鳳有朝陽之¶
<pb:CK-KZ_JY243_03p036a>¶
寶龜能食息猿能吞月龍致雲虎呼風天下萬物各得一精以¶
成大丹故能長生不死是以精爲靈寶精光所聚卽有神光神¶
精光一卽成法光其要在一爲氣也修道者不過勿傷其氣而¶
已自然之道不外於此也爲有之功亦不外於此也性藏於空¶
洞之中道藏於有無之間心藏於動靜之交三者實而虛精氣¶
神三者虛而實虛實相成化機得矣人生在世亦應作如是觀¶
則事業之立與不立功名之成與不成皆可順於天而安乎命¶
樂乎性而逍遙乎智此乃是真實工夫也¶
靑羅大真人曰道不難知惟一可進守心守氣尙是着迹欲求¶
上者先要除郤外障獨見性中一天方不退轉方爲不事所𦊱¶
<pb:CK-KZ_JY243_03p036b>¶
礙若止守心靜時方能有定一遇境紛則心爲境轉矣炁者可¶
養而不可制能炁養爲先天强制則氣隨神耗矣葢性中之天¶
爲不死生變靜如是動亦如是如源流來自星宿活活潑潑無¶
可休息法源道源總作如是觀卽飛玄一宗雖爲内功之秘大¶
旨要尋月中之水以養黃芽非徒就三品解悟也¶
靑羅大真人曰九天開化所接有三兆民廣衆獨立上修父母¶
天地子弟萬民上接道統行聖心神下育賢良道宗性源乾坤¶
同體日月同光萬物合德上士之修接之開化萬世䝉休上有¶
至聖吾闡其言下有子弟吾啟其爲愚國必爲忠民必仁五倫¶
備體三教明心匡扶聖道振起弊衰中士之修接之興化學道¶
<pb:CK-KZ_JY243_03p037a>¶
明理讀訓知性或忠君王或孝父母一善可稱一行可錄言無¶
妄發事不苟行慕聖希賢功國澤民此爲下士接之輔化三士¶
之外帝子無求¶
　許真人曰真人因來壇者甚雜且恐子等不知上意故諭雖¶
　然此壇文昌開化故必錄此三種儒士若論玉壇所接三教¶
　同源又不止此三者正壇建立欲子等代天行化化仙救苦¶
　斬惡輔正修無上乘登無上境化天下無不忠不孝之夫超¶
　天下皆入真入化之鬼此上士立功之要務也故上士立言¶
　以訓天下後世中士躬行以示天下後世下士獨善一身以¶
　感天下後世此謂大功子等之任已重自待宜高以無上乘¶
<pb:CK-KZ_JY243_03p037b>¶
　爲必不可不證之道以天下人爲必不可不救之人方俯仰¶
　無媿而成大弟子也勉之哉¶
靑羅大真人曰靈光奕奕徹三天細八微塵法雨纎洞空空洞¶
迹非迹鏡珠珠鏡玄中玄能解塵根消六識虛明方見性中禪¶
應迹從來不應心靈車風馬絶紛紜守靈守志守丹穴中和太¶
室印天真¶
劔子金子近日法光如何¶
金光本洞然塵昏自不現玄靈本易參識淺反眩亂二子有大¶
根不奈心越畔譬如桃李花易被春光捲願留果蒂堅任落紅¶
紫片守心在一敬敬至氣自綿氣氣歸我室乾坤藏一線瑤島¶
<pb:CK-KZ_JY243_03p038a>¶
琪樹枝寶之堪久玩大法大符永當鑄心不必在紙面上做工¶
夫行住坐卧皆法壇也¶
¶	
¶	
¶	
¶	
¶	
¶	
¶	
¶	
<pb:CK-KZ_JY243_03p038b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY243_03p039a>¶
* 金闕内宫洞玄得道選仙楊大真人¶
　大真人諱球一諱照真字靜意於壬子年降斗壇提點靑羅¶
　混元兩法¶
楊大真人曰洞真皇古初𣺌𣺌混太虛萬化化無極成性含真¶
如性含三品全氣氣歸先天有識若無識是故名洞玄世人動¶
物欲蔽此真性門凡情日以熾至道日以昏天慈開大化提命¶
託飛鸞欲以真性水滌爾紅塵煩紅塵本無盡煩惱亦無邊真¶
玄兩不昧諸障何由纒人生大慶幸逢此聖化開願爾掃諸障¶
攝心視靈臺靈臺高峩峩中有先天圖諸識識無識一炁和大¶
和用之當不勤藏之當有鈞藏用苟合度元神暢然欣全爾元¶
<pb:CK-KZ_JY243_03p039b>¶
初神葆我元初真兹從輔靈乘咸仰聖化新¶
爾等俗中求道不比我昔時入山修真入山修真者其障少而¶
見心易在俗求道者其障多而復性難要之障之多少亦不係¶
外緣之順逆而分於一心之迷悟迷悟之因則存乎修持之純¶
雜純雜之機又出於意識凈之穢故余之名曰照真號曰凈意¶
意不可不凈也¶
欲知意當凈先將性地空我性出先天蕩蕩齊高穹雲翳本不¶
着况被塵垢䝉修真煉三品腎爲碧水龍龍飛躍天門五雲自¶
相從汪汪性水滋炁炁歸綘宫綘宫有珠虎慎勿攖厥鋒湏用¶
慧刀制自然順和風虎龍兩降伏神光倍崢嶸三品旣己全塵¶
<pb:CK-KZ_JY243_03p040a>¶
垢絕纎踪我心本不有意豈留膺胸意靜識歸虛冥默還一中¶
休言入俗難頂有崑崙峯時時學卧遊耳目皆春融始知我故¶
巢寄在萬壑松一切假作合請付流水東三品之中精爲天源¶
最宜䕶惜若天源一枯百病交作養精之道不過冥默二字冥¶
則靜處觀心默則動處歛炁久久心氣俱冺湛然太虛方始見¶
得先天也¶
凡緣本無垢實爲作聖基有等拘執者高談尙無爲動云緣是¶
障一切人我歧人相着於中是非顛倒施我相存於心憎愛頃¶
刻移人我旣憧擾意垢難自知所以處凡緣動靜都失宜真人¶
求至道聖凡同一規但問自心凈不厭凡俗淄不善善之寶善¶
<pb:CK-KZ_JY243_03p040b>¶
爲不善師愛師復愛寶至寶永不迷含真在忍辱何論尊與卑¶
修我元初神神光耀天衢持我元初氣真炁流四肢守我元初¶
精真精漾三池三品旣調泰身中位育時一切庸俗情俯視如¶
糞蛆若樂一穢中何由肯出離有緣方得度無緣莫相隨從此¶
意日凈燁若琪樹枝天源自不竭永爲大道資此名凈意訣爾¶
等咸三思道人修道一事從來看得獨重不與諸緣作對待觀¶
所以經云秪爲一大事也俗人所爲大者不過曰生死得失毁¶
譽榮辱耳豈知俱不足以配道猶之幻泡無真實相安可捨大¶
逐小而喪我本來面目耶¶
¶	
<pb:CK-KZ_JY243_03p041a>¶
* 金闕内宫洞玄得道寶明朱大真人¶
　大真人諱雷光又諱泓澄𣷠又諱玄正普照靜安於已酉年¶
　冬降玉壇頒示符命至辛亥年降文壇傳示三返大法¶
　法天君曰朱真是天真降世大法甚多太虛中之慧燈故自¶
　號寶明乃三天大法師混元一會之宗師凡行移檄必奉其¶
　教諸神共仰¶
　白天君曰真人寶明玄範分身上安成道玄啟登真巍巍真¶
　凈𣺌𣺌玉京大慈悲願願度迷塵金符玉籙大洞玄文敷揚¶
　神化拯救羣生四苦三災惟人自徵命隨業墮業逐心成心¶
　昏道失氣氣歸陰陰擅陽消永劫沉淪至心之士皈命真人¶
<pb:CK-KZ_JY243_03p041b>¶
　持身若玉防意若城身不二過意絶惡因真人監兹保䕶其¶
　人法從心傳道從心明苦災漸脫形氣常淸珠光湛湛照耀¶
　中庭九九候足鼎中生金水木火土綿綿若存不寒不燥不¶
　虧不盈精依氣長神藉形生命從此固玄從此升淘洗形垢¶
　浣濯元真淸和結聚飛玄洞靈靈光充備合真度人¶
朱楊王靑羅四大真人曰今日欲與諸子談道談法諸子一心¶
聽受可以悟三五洞玄三九飛玄我等降世己久三千大界尋¶
聲赴感天上天下皆有應化法身金光統妙引翼學道修真紅¶
塵滚滚慾海滔滔誰個肯思本來傳道傳心惟望此壇數子繼¶
續前輝法已傳矣訓已詳矣緣已正矣人事不可不盡先湏固¶
<pb:CK-KZ_JY243_03p042a>¶
守靈光次修返還之術飛玄洞玄高上真妙也神玄始氣洞照¶
天機故名洞玄帝鏡默孚統妙上宗故名飛玄所謂傳心秘法¶
也諸子奉道有年道光已具銛子篤實照了三天有名何憂不¶
仙只要參透三關真胎可結生月者五也運五者虛也當虛其¶
志不識不知虛其神無視無聽虛其心冺動冺靜心虛而始靑¶
現五者金精之胎常思常念寶光入月金子先得金火接師自¶
能於進九悟本進九要妙在精精者神之母母安則子舒一者¶
九之太玄妙有虛無三三得洞玄也三者一炁之真精二炁互¶
交一還其一也三三者返三而還九精中有陰陰中有月也月¶
生於九神生於二道法之原也九九者三三不已三九叠生命¶
<pb:CK-KZ_JY243_03p042b>¶
曰萬物之神萬神之精至於飛玄洞玄不九不三不三不一僞¶
光凈而真光發矣能悟其門卽爲九天真人况造其室耶思子¶
知我言乎我之言舉頭可見惟慮子不靜心思之我所謂靜者¶
非子所謂靜也元始初真謂之三素能安其素卽見不動真體¶
素者未有聲色之先居其素聲色空何動之有旣無其動何靜¶
之有樞子凝神之法亦當如是神凝則光合氣通則寶成聖根¶
在蓮苞善藏方能善用細細以察之深深以觀之勤勤以煉之¶
可以神感三淸四子之事不可稍懈靈光在於精桐子精鸞不¶
可虛應故事湏要在勿忘勿憶中深深體會沈浮卽悟法無大¶
小心無智愚有爲則直上爲不則墮凡不可不勉也諸子勉之¶
<pb:CK-KZ_JY243_03p043a>¶
直道傳心心非言傳直道在乎虛無直心在乎靈覺虛無靈覺¶
之處非一色一相可以和入所以世人種種惡業皆是好文而¶
始心一而已一心好文卽一心忘真忘真則性光减性光减則¶
慧光絶慧光絶則情欲勝情欲勝則舉心運念遂結愆尤從此¶
而下不知所之矣我願玉壇諸子皆得性光故願玉壇諸子冺¶
好文心直上之教諸子勿視爲迂飛玄大法非玉光弟子不能¶
成就所謂玉光者浩光一氣未漓未散氣散精濁精濁則神昏¶
玉光不可得矣能守此心如天光朗耀方是玉光弟子米真人¶
人俱存一洗便見子等未嘗洗耳大凡煩惱起時其熱如火性¶
光覺時其淸如水將性水涵養充足是名天精杳杳冥冥之物¶
<pb:CK-KZ_JY243_03p043b>¶
也洗心之法莫若密守玄宫收智八月如此則性水現而浩光¶
凝諸子平日洗心工夫皆從此處着力否性水者三也不知其¶
三焉知其九能知其三三卽是九飛玄飛靈應以此觀之真心¶
真心真心飛靈飛靈謁帝太素之根五一妙玄精中有元五一¶
妙靈元中有精知者自然昧者難明有生之初玉光湛盈寶月¶
黍珠一氣所生天中之竅始靑玄都地中之妙真黃密羅人中¶
之道金臺玄阿見之者安失之者危三品上藥零用則多天香¶
交感性水太和可見可守聖慧婆娑真言教子永斬塵魔¶
朱大真人曰我來爲子言魔道人深居大洞欲絶想絶則魔其¶
空道人貴顯朝廷行仁行義則魔其遇道人平等爲心悠恬頣¶
<pb:CK-KZ_JY243_03p044a>¶
養則魔其報道人公我公人無所折屈則魔其勢道人受法通¶
靈則魔其靈道人深信飛鸞則魔其鸞故求道者失師則道堅¶
遠母則智全無所不容非有倚也無所不納非有向也是以道¶
貴反不貴正修貴苦不貴樂木其志强其骨愈魔愈高直遂之¶
路也¶
朱大真人曰上帝取人真具天眼上使教人真發慈悲二子飛¶
鸞真弘願力三心旣合法可傳也大爲能空至謙日崇修道以¶
心入神以法法無大小惟一乃貫一貫之道盡我忘物上慧生¶
長凡夫不知惟其不知民故易化修真之子過化存神無踰兹¶
道子實其心勤其爲我於雷光中教子也¶
<pb:CK-KZ_JY243_03p044b>¶
朱大真人曰教道無窮羅網不出妙真得妙真妙得真靈通自¶
然自然入心玄珠玄玄上慧化成仙根氤氲養始育精動以志¶
操靜以神存金童來靑玉女素明絳宫玄房交於黃庭微微綿¶
綿揚華吐雲珠體湛湛謂之混靈丹室在一至道獨存結治結¶
治深入光明類衆超凡與物無爭保合太和妙真之門心以氣¶
定性以心凝凝慧體元道全精遁不可奪志志喪神驚不可戀¶
色戀色迷性一丹旣結百丹相生内寶旣就身居五雲性光虛¶
無淸凈爲真真元浩廣純修斯臻純則不雜緝熙守敬奉神見¶
神求心見心盡其欲相方爲寶明五中大道太上曰玄修金喜¶
火火滅難生高高玉光寶明煉成先天之精生相流形後天之¶
<pb:CK-KZ_JY243_03p045a>¶
精守相附形參精得道得道悟神神居元始若亡若存悟見真¶
體洞知無名貫徹五中三田皆明仙仙三寶正陽之精精卽是¶
火所以煉金金卽是水所以得玄不損不滅固有之物至奇至¶
幻忘我之宗真妙旣備寶明真人真人妙高妙高玄真真人妙¶
有妙有神通回回子元其修塞淵三以見已已沁性光九以見¶
神神合性忘三三九九巍巍難量進道者勤入道者嘿妙道真¶
真黃而非黃道妙混混靑而非靑以收丹火以養丹元以役神¶
官以見天心圓明真妙法王寶明¶
梵氣彌羅結子真根無匹無待洞然光明玉光之仙皆昇玉淸¶
玉淸心法名曰妙如玉淸妙如名曰普照至道至精玄之又玄¶
<pb:CK-KZ_JY243_03p045b>¶
人能見之卽是見天學道得道求仙得仙子守真精精聚養靈¶
子守真氣氣充生神神靈安泰非想觀形形亦至妙至妙至真¶
空寂性完斯入玉淸光在玄中玄在身中明了障礙修復漏因¶
乘大慈光以全天命¶
朱大真人曰我等奉命承旨來此塵寰必非無故聖化久湮諸¶
子中何人能付天命命者理之所自出天者道之所自形不知¶
天命卽不知理道不知理道者不知神也混沌未分神含其真¶
沌混旣分神操其化化不一神不二卽從四大因緣而論人生¶
林林總總或是因身或是果身或是應身或是報身更從禀受¶
而論亦有因性亦有果性亦有應性亦有報性身不一是以遇¶
<pb:CK-KZ_JY243_03p046a>¶
不一性不一是以法不一不一之中是有千等萬等高下淺深¶
厚薄善惡無數不齊之緣道人者能空萬緣者也能空萬緣者¶
知天命知天命者不疑不懼不驚不怖故能漸入自在心與神¶
俱精與珠旋化與道守而入淸凈解脫真一之法無數天真無¶
鞅聖賢皆以此入道慎其心則心安運其思則思睿絶其想則¶
想直制其情則情和情和則萬物亨想直則天心復思睿則神¶
明通心安則寶珠現具此四德可以知天命也可以受大法也¶
可以不墮凡流也不明乎此謂之小信人盲修瞎煉縱使積功¶
如恒沙作善如湏彌不過招得來生福報非天命也故𣺌然一¶
身其命至大命大性亦大性大智亦大智大事亦大故曰得一¶
<pb:CK-KZ_JY243_03p046b>¶
之人傳心而心傳傳道而道傳傳空而空傳傳化而化傳千真¶
萬聖傳傳不絶不在於此卽現於彼不在於彼卽現於此此命¶
之存也道之真也諸子如能一心悔罪一心報恩卽有無量慈¶
光重重降下復能藉此良緣廣種福田弘植慧本可以往生十¶
方諸大天宫全真保覺故生滅盡已而得寂淡逍遙無上真境¶
玉淸真境非遙非邇妙如真法不高不卑常行常道罔不備具¶
諸子玉真自具何不求哉空寂應感具在方寸方寸之機得在¶
寂感修仙者先之以靜以察其動先之以空以謀其實則應化¶
如神天真自接故能居卑而上人捨身而得神通無爲而宰萬¶
物仙子之命也知天命者可與適道矣¶
<pb:CK-KZ_JY243_03p047a>¶
朱大真人曰我奉命到壇開鸞啟教擇今聖誕良辰重振淸修¶
法事上資祖考下及民生敬孝由中者擢爲上士慈惠及人者¶
選進仙班行五行者蔭及子孫持十戒者超昇玄祖三業無造¶
現受安榮四儀克謹終免災劫遵道而行者真仙導之真師衞¶
之真果成之背道而行者真仙絶之真師譴之真果削之毫釐¶
之失不可不察󰆷縷之善不可自矜悔過期於改過成功貴於¶
忘功治身湏嚴四維不可少缺接物在惠五仁不可不敦在下¶
毋傲在上無驕見利勿歆臨害勿疑淸心不擾是名大定真心¶
不散是曰真明本壇開化靜明爲基玉光傳心忍辱爲宗明以¶
靜而生辱以忍而化得道之士心柔氣柔形柔三柔則生氣從¶
<pb:CK-KZ_JY243_03p047b>¶
之故能長生失道之士心剛氣剛形剛三剛則死炁隨之故至¶
夭死寸陰不可捐簣土不可棄與善人居與善人言不知其有¶
益而善心日開與惡人居與惡人言不知其有損而惡念漸長¶
故宜擇友而交端身取友毋眩於勢毋惑於佞毋苦於直毋畏¶
於賢修身而身修善交之力也揚化而化揚立已之效也諸弟¶
子各勉而行之¶
大壇妙化靜攝眾生以上士闡上宗自然道席興揚真人繼出¶
若未知自修未植德行欲以禍福文章誘翼羣生是爲無本之¶
道雖暫昭彰終歸淪廢究竟慕仙無以得仙向道無由入道總¶
不如平實修行以淸凈爲門以解脫爲岸希夷澹素漸登真域¶
<pb:CK-KZ_JY243_03p048a>¶
是故本壇真規首斷問事空汝等禍福心也開汝等淸凈心也¶
欲造至道禍福心能斷卽是禍福心一斷疑心不生疑心不生¶
覺心常照可以參上宗可以習真法可以取良朋可以化羣類¶
此乃是玉光真種世間正脉也¶
朱大真人曰道人常侍靈寶大天尊宣靈光之妙法開寶藏之¶
真傳每𡻕一會登選庶職上品妙果進昇飛仙中品真果進昇¶
天仙下品善果進昇地仙三品仙官俱由增修功行上棲真於¶
金闕下應化於塵寰安樂自然克享高夀百千萬劫不墮輪廻¶
今我降蒞靈壇考選修真奉道弟子能進昇地仙者百無一二¶
進昇天仙者千無一二進昇飛仙者萬無一二奉命氷兢恐孤¶
<pb:CK-KZ_JY243_03p048b>¶
帝眷由是盡心教諭示以玄詮彰以報應感之以神光秘之以¶
心性道無不揚教無不闡欲使天下一家萬國一體接真化於¶
禹餘還元神於元始隨有無極高真無鞅大神諸真仙子降鸞¶
襄化赴思應感凡人稍有志向卽便接引在壇以俟裁成其中¶
至靈至大者如此名號曰飛玄洞玄之神飛靈洞靈之神飛真¶
洞真之神飛仙洞仙之神飛空洞空之神飛慧洞慧之神飛光¶
洞光之神飛元洞元之神飛道洞道之神皆是上帝分化敷演¶
神功開彰聖德上察玄理下觀化機體昭明入混沌說諸經咒¶
談諸真詮此真曠劫難逢之大恩也能敬信之可以煉神可以¶
煉形可以煉氣可以煉心三品仙果可以超證若有大願大行¶
<pb:CK-KZ_JY243_03p049a>¶
之人信道信法之人真脩真品之人實好實樂之人勇進勇往¶
之人虛懷虛巳之人參玄得道神淸志直我當收爲上等弟子¶
上聞金闕靑籍注名金編紀錄功行圓滿親謁禹餘若有俗子¶
身雖未能入道亦能敬信奉承三寶者身心淸凈處世和平在¶
家克孝在國克忠在在處處常行方便我當上聞金闕注祿𣷹¶
真身境逍遙漸聞大法亦可功行圓滿神飛天闕若非道心道¶
行漫列靈壇漫習法寶妖言鼓眾妄說欺人縱其愚見逞其私¶
情壞真教而敗因緣入魔道而忘返始我當上聞金闕削其仙¶
籍注入酆都速則一載遲則一世更不赦宥夫善士信道惟在¶
一誠稍萌私識誠心遂賊稍起妄念誠心遂滅稍存誇大誠心¶
<pb:CK-KZ_JY243_03p049b>¶
遂敗稍積憎愛誠心遂壞稍慕靈異誠心遂去稍貪安榮誠心¶
遂冺稍着執迷誠心遂障稍縱狂情誠心遂掩種種過愆惟由¶
心造心能去過其道近名爲上士心不能去過其道遠名爲下¶
士世人所以不能爲上士者非不欲爲上士也勝人之念多克¶
已之念少勝人者一念之私克已者天理之正制私全理惟在¶
靜專靜以養炁則炁和而淸專以養神則神一而化自然神炁¶
相交靈光朗照涵養純熟一朝成丹可以飛度天窟形化爲真¶
可以超昇玉境真合於玄上之可以達天命下之可以安萬靈¶
立壇開教故曰正宗飛鸞應化故曰傳心若不真修實行冲養¶
道根天恩雖渥難爲不恭者寛也敬之敬之¶
<pb:CK-KZ_JY243_03p050a>¶
朱大真人曰玄功要見得舒而徐夫慈母之撫赤子朝夕相依¶
旦暮相伴初不意赤子之長也而赤子長矣慈母亦未嘗有赤¶
子速長之心也然而赤子已自長矣當襁褓之日顧惜何其至¶
誘掖何其深培養何其切雖有汚濁不以爲厭少有疾患便覺¶
心憂内嬰亦當若此下手施子(錦)勉之¶
朱大真人曰修身學道成真證果具得十分誠敬行得十分勇¶
猛存得十分精神此事方能入手誠敬者念念無他惟懷真道¶
勇猛者行行不止日進月新精神者惺惺不昧微細咸通吾觀¶
在壇弟子少此三種善根汝等不可不知知之不可不儆儆之¶
不可不深必湏深自刻責念我初發心時爲身無常爲眷屬無¶
<pb:CK-KZ_JY243_03p050b>¶
常爲疾病生死無常爲悲歡離合無常種種無常心無所安以¶
故發心皈道則是道者譬如飲食弗得則饑如衣服弗得則寒¶
如珍寶弗得則貧如渡海舟航弗得則溺如登山杖屐弗得則¶
顛如病中藥弗得則死如口中舌弗得則廢如小兒之父母如¶
童䝉之嚴師如在家之眷屬如出路之良朋如天覆我如地載¶
我如日照我如五行養我大道之於我身猶若此也一念離道¶
心如分散如死人氣如空中花一事離道身如倒懸如穢中蛇¶
如水上沬我身離道猶若此也知此已奈何善根不發若不發¶
者譬如盲瞽不自求相譬如服毒不自求解如已溺不求援如¶
巳蹶不求扶如入虎穴不求兵衞如遇昏夜不求燈火如行風¶
<pb:CK-KZ_JY243_03p051a>¶
濤自摧其楫如逢賊人自去其侣如淤泥築牆如朽木作筏知¶
而不儆猶若此也是以古之能修道者作如是念發如是心深¶
深自責而進於道故所行無阻所志無隳所存無疚漸返真常¶
漸出無常斷滅常心頓悟常道聖根湛如性真超脫在壇弟子¶
敬信吾言可也一言一泪勿厭重複¶
朱大真人曰施子奉行大法湏養内丹吾壇宗旨玉光教心並¶
非高遠奇異只要覺地上培基得厚自然有靈芽慧花發現自¶
能行法自能度世矣救世濟人雖係功行然終非吾性分内事¶
緣來緣愛可也不必着亦不必倦¶
沈子淸心之法稍有入門否對言觀心反覺火炎曰澄心方可¶
<pb:CK-KZ_JY243_03p051b>¶
返照氣定方可回光若心未澄氣未定便是照見玄臺反至客¶
火炎上矣¶
羅澄問何名太極曰神光從太極中生太極者卽一陰一陽極¶
和境界水不濕火不乾混然淸虛故名太極若認作一穴强爲¶
思想卽非真矣認作一虛漠然無知亦非真也¶
朱大真人曰欲海茫茫惟牽幻識本性圓明識多則昧六根兠¶
攬六欲飛揚總爲一個識性作主所以到於老死終不能斷是¶
惡根惡根旣不能斷真果如何可證所以古來修道工夫先去¶
任識逆識往識㪚識根本識命識見識空識八識去後方見圓¶
明三果進時方成寶月所謂三果者真行真願真無我爲三若¶
<pb:CK-KZ_JY243_03p052a>¶
有真行名曰聖慧妙如果若有真願名曰慈印妙如果若有真¶
無我名曰覺證妙如果因是三果漸得三明一者明於觀身一¶
者明於度世一者明於大性海如是三明漸生六通由於觀身¶
而得心通宿命通由於度世而得慈力通方便通由於性海而¶
得上遇通如意通寶月斯成惡根斯斷修如是道方是玉光弟¶
子不然爲在堂一小巫耳做工夫處接續最喫𦂳犯不得一毫¶
間斷一毫間斷工夫便不成熟譬如植苗於土尙要滋培灌漑¶
相繼而施十日培之一日傷之便不能生長成實况人身黍米¶
靈苗最嫩智花最微七情爲蟊賊六欲爲稂莠墾之未力耨之¶
未恒雖有存者止具外貌其中精神膏液日損月耗如是而曰¶
<pb:CK-KZ_JY243_03p052b>¶
我苗可長我苗可實徒成宋人之愚耳曷足貴哉¶
蔣德坤問心光明暗相乘欲靜不得何故曰汝卽是任識所使¶
任者内無所依任物流轉唯覺可以勝之唯明可以去之然覺¶
明二字非可强爲如我號寶明不因求明而明乃因成寶而明¶
真明真覺識性不立有識性明卽是偏覺亦曰僞光故我得寶¶
而後明始全大明之量¶
朱大真人曰澄子(羅澄)福因善積善自真成禍從暴招暴緣躁¶
始夫所貴乎知道者爲能去其躁心使遇事不至於暴則對天¶
而天孚待人而人恊禍機不禱而弭矣夫所貴乎進道者爲能¶
見其真心期事事皆合於善則内而在家有雍和之化外而涉¶
<pb:CK-KZ_JY243_03p053a>¶
世有仁厚之風福緣不求而至故凡人之習性暴者其善不積¶
躁者其真難守吾每見夫世人原知善之當積治心治身事天¶
應物件件自以爲善矣而不知往往於極細微處不在意處露¶
出一分不真則把從前好善之功盡爲烏有原知暴之當戒靜¶
參動察言謹行狷件件自以爲不暴而不知每每於莫可解處¶
不及持處生了一點躁心則把向來欲除之暴一時復起由是¶
而嘆曰善固未必有福也仁固未必免禍也其不自反亦甚矣¶
豈知天下之理善非真不積真非和不守不守真和欲成善道¶
猶持漏巵以貯淸泉時見其涸難望其滿也今子具性本真善¶
功不愁不積但秉心近躁而暴過或有以漏之不可不自琢磨¶
<pb:CK-KZ_JY243_03p053b>¶
也况去躁卽是守和守和於心神志光明守和於身五體淸寍¶
守和於家藹氣盈庭守和於世泛愛親仁守和於壇常合天真¶
守和於道行滿功成故太上五千言教最重慈和柔善四字謂¶
世人用之所以得道者在此矣所以成仙者在此矣所以修齊¶
者在此矣所以治平者在此矣所以弭災消劫者在此矣所以¶
化天下爲熙熙皥皥不至擾擾攘攘以失性命之元者亦無不¶
在此矣極言其效豈止免禍而己哉¶
凡人之奉道者孰無善念奉道而知修道者孰無善功修道至¶
十年二十年日積一功萬功成矣月積一善三百善矣何福緣¶
之未至禍機之未消祗因善功雖多漏之者衆故不積也譬如¶
<pb:CK-KZ_JY243_03p054a>¶
服藥養元汗大出精大洩喘大發形大動雖欲元氣之積不可¶
得矣故脩道而躁心未除者猶病人之動形也暴念常起者猶¶
病人之發喘也慾事未絶者猶病人之精洩也妄想未去者猶¶
病人之汗出也服藥補元不能療此四病元則不復藥不見功¶
脩道培福不能斷此四漏福則不邀道難虛庇所以佛家最重¶
無漏功德無漏卽可成阿羅漢果且太上有言曰善不期大期¶
於莫損功不務多務於莫隳皆無漏之旨也我觀本壇弟子勤¶
勤奉真兢兢守法豈不内竭心思外勞筋骨然而善功隨積隨¶
漏况又兼之所積之善功併非真實之善功隱微之中必夾帶¶
着私利兩字則無論漏時漏去併積時亦且不積所以勤勞十¶
<pb:CK-KZ_JY243_03p054b>¶
年二十年而終無一善之圓一功之積也今子若能解悟此旨¶
心不必勞身不必疲隨境隨緣一舉念而善功存焉一舉手而¶
善功在焉一動一靜一語一嘿皆善功之所由積也夫而後災¶
禍自弭福緣駢集矣¶
朱大真人曰仙子(謂韓子耀宗)道莫遠求治心卽是治心之法先認¶
源頭源頭旣淸鳶飛魚躍上下昭著一理貫通衆善咸集所以
善修道者工夫不甚難苦活撥撥地順流而入如江漢朝宗百¶
折不回所以然者源頭得也今仙子躬膺隆命主化宗壇當知¶
斯任非易斯慶無疆發大乘心直任其事不疑不二不矜不誇¶
不詭不詐不畏不退不躁不隘不貪不妄依教奉行按規舉動¶
<pb:CK-KZ_JY243_03p055a>¶
能使大化有爲而歸寂眾弟子奮勉而就安隨其品量各成真¶
果便是善於主化大道盡此矣¶
疑二矜誇數種非言惡俗之過也卽所謂小乘心也必能去得¶
諸心方是大乘然欲去諸心亦不是逐件驅遣只要認得源頭¶
自然諸心不發故我曰直任其事葢直心也余嘗慨世人俱有¶
直心俱自弄得邪曲邪曲旣久直心喪盡便使知見顛倒行業¶
穢濁顛倒穢濁相因相附遂積十大惡業遂犯五大逆罪罪業¶
旣多天根永絶到此地位不待此身殁後魂魄拷掠酆都卽此¶
身未亡神光已先拘繫幽都矣子等當知人禽之界判在幾微¶
直心曲心僅差毫髮從此頓念天化昭垂愛鸞愛道任有萬丈¶
<pb:CK-KZ_JY243_03p055b>¶
紅塵不揜天心大月則大道從此契合天真從此交孚時至緣¶
開神功普濟如斯勝果總不越於真心基始莫墮小乘而自邪¶
曲使現在至靈至妙之心而被幽都所拘繫以現在至貴至寶¶
之身而受酆都之考掠也子等三思哉¶
天地以自然爲德人身以至妙爲玄妙不具則玄理不充而大¶
道反爲所掩具於何基六義六微不可不察也一以事無上天¶
以存我天我天開爽日月齊明呼吸風雲運炁變通可自得也¶
一以盡至孝以備我氣仁靈豁現三界昭融塵垢將侵可自去¶
也一以正無盡見以純吾見末派支流可不惑也一以發廣一¶
心以修我性邪識亂真能自絶也一以守貞常以靖吾想水流¶
<pb:CK-KZ_JY243_03p056a>¶
花放任機應趣順逆遭逢可淡忘也一以厚生脉以培始秉坐¶
卧行持靜敬中節素植自見妙靈來也是爲六義皆仙子處世¶
之正術其道則包於微焉氣正光淸微藏米内是名元天神直¶
慧開微藏於月是名寶明火聚丹房心宫至大是名鼎陽精貫¶
朱陵横縱三九是名皇極英聚生華光毫百丈是名廻風真身¶
安定出有八無是名蘭香欲進六微必由六義入手摠不外我¶
珠晶大妙之明所謂心湏常在勿忘勿憶也今人解六義者不¶
少而不知進於六微則邪魔尙易乘間窺伺敬神不常明潔到¶
得究竟地位不免沈溺不升也悲夫¶
近日聞子等有以真規痛絶歧志爲疑者當爲爾等破此魔障¶
<pb:CK-KZ_JY243_03p056b>¶
有疑者何不是胸中無主卽是見地不明殊不知規旨大公言¶
言至道叛師賔壇義理昭明子等未嘗致思是以歧志任其生¶
長成遂不肯痛加剪裁歧志存中疑心自起看得真規旨趣淺¶
狹曰禁我歧者不過欲我專於輔壇耳不過爲他處未必合道¶
耳若他處道法果真善事果實卽是我壇何妨兼奉嗟嗟此所¶
謂非大乘之心也上真之所以惡歧者非與他會競爭隆替也¶
大道貴專天地自然之理也人心不可二萬世不易之常則也¶
子等今生因緣遇合旣已得爲玉光弟子譬如一個胞胎已落¶
一母之腹爲貴爲賤爲貧爲富爲妍爲媸斷無再易一母以事¶
之理卽易一母而事之盡善天道人心亦必不稱爲孝卽兩事¶
<pb:CK-KZ_JY243_03p057a>¶
之亦大似夷之二本之見不亦愚乎然此我特粗粗分解耳若¶
使弟子果能從我今日之言去歧去怠發大乘心直任厥職至¶
於功圓行滿玄就神通方真悟專一之如此其利益也歧二之¶
如此其損害也師言不我欺真規衛我信到此地位方可云斷¶
疑生信而子身已成金剛不壞身矣¶
朱大真人曰靈乘開宗教唯心感應門心爲萬法主靜一道方¶
存含吐玄元氣包涵太始精炁精歸太極妙育洞空神三品無¶
上藥產生在一源長川輝寶月𤍞𤍞五雲興識道由定性性水¶
一泓澄妙光相燭際溶溶鏡比明修身與齊家樞紐在一誠誠¶
以養已身嗜欲奚由攖誠以化吾家孝弟自克敦刪盡諸蕪穢¶
<pb:CK-KZ_JY243_03p057b>¶
内念常和平求已無求人朗然抱淸真仙道與儒修源頭摠一¶
心將心歸靜一聖化賴君承¶
我久未臨壇諸弟子進修何如施錦言弟子年老未能有進衆¶
子碌碌鸞法久虛大真人曰三教職所司何事而令弟子怠惰¶
若此且教者不在多言羅典化何得亹亹多詞欲闡道耶抑弄¶
才耶(時典化師訓詞甚多故有是諭)嗣後不得屢降鸞筆以撓弟子淸真之體¶
當靜施光明如月空懸而淸源自照靜者得見一者得存不靜¶
不一者雖畢生無由見之存之非爾責也當效觀察陳(希夷先生)斯¶
爲善教耳羅典化粗識道原未解圓旨徒以言詞訓誨雖用意¶
諄切而於化之一字實有所乖施德浩言不言之教惟上士能¶
<pb:CK-KZ_JY243_03p058a>¶
會弟子輩皆屬中下之質猶賴典師稍知憬悟大真人曰浩子¶
所言甚善我當細爲子分解之¶
淸靜真空性自然何人不具地中天主翁逐向紅塵去欲待回¶
頭只半言¶
訓子成人在義方不勞晨夕話言長仙凡未熄無明火誨語空¶
多聽者忘¶
何况玄玄大道機悟迷只在一斯湏言詮俱是存皮膜那得教¶
人見骨髓¶
上士無言亦解修藉師祗在點丹頭話長反塞淸虛戸撇郤靈¶
臺冊子求¶
<pb:CK-KZ_JY243_03p058b>¶
中士茫茫進退間指陳凶吉藉言詮然而煩劇翻難會豈解虛¶
明象外玄¶
下士聞名大笑之耳提面命總空施况張婆舌紛紛口一信難¶
尋豈解持¶
今日回頭今日仙真機只在眼前看談玄說妙何湏着玄妙俱¶
空見性天¶
休所難休漸大休凡塵飛散月如鉤從兹養到弦和望只在三¶
神自肯留(三神三丹田神也)¶
展經最忌讀經文滿紙繁華昧聖心修士貴知返本路攝歸靜¶
一道方聞¶
<pb:CK-KZ_JY243_03p059a>¶
道本尋常甚易知譬如飲食救饑虛飽時更列多珍饌下箸空¶
忙身已疲¶
又如挾纊救嚴塞得暖堪教四體安錦綺裏身徒外美死時難¶
仗一󰆷綿¶
是故玄詮不貴多貴將權句攝心魔三師受職休懷懼累累空¶
言落舊窠(靈山會上有經句權句經句者順說其理權句者逆奪其人)¶
至道從來卽是心被人竊去入魔軍只湏伸出拿雲手魔障冲¶
開心自寍¶
開緣說教意無他月正中天影不斜殺盡妖蟇光自皎頭歧¶
路莫咨嗟(妖蟇蝕月之物俗所謂野月是也隨羅計二星而至本沴炁所結非星也)¶
<pb:CK-KZ_JY243_03p059b>¶
人身大月本來明上下三田澈洞淸最是貪嗔與嗜欲妖魔肆¶
虐月難盈¶
吾道全湏日用行妙光時䕶寶方明休將塵境縈思慮圓滿蟾¶
光暗自傾¶
靈光能蓄寶光明涵養冲和攝内田元子(施元根)性真能上接傳¶
言奚及悟重玄¶
吾道湏向空明虛洞處尋個真實旡妄來操持方能日進一日¶
不可徒愛紙上淸言絳臺微白便謂是大道之根本殊不知綘¶
臺微白師真暫賜之光緣盡時違一時收去爾便耳目無措同¶
於未聞道者此不可恃一也至於紙上淸言雖師真期望深切¶
<pb:CK-KZ_JY243_03p060a>¶
不憚煩勞反覆詳語元子(施元根)當領會其大旨而體之於心則¶
千萬行不及會心之一二字專求靜解卽此一二字中千變萬¶
化皆從此出始有益於聞教若不如是徒以師真亹亹之思以¶
爲自己靈明所接所接益多則我之靈明益擴始而私喜繼而¶
潛恃竟自謂月鏡親窺證真路近殊不知師真覺世情深假汝¶
童光以宣道諭瞬息光陰子身壯矣壯則塵魔四起而攻之子¶
光能如故耶倐忽之間年就衰矣衰則三品漸凋七塵旋復子¶
光能如故耶是以太上有言曰少則得多則惑日誦萬言不如¶
守一靜則通動則盲多言數窮不如守中我故不欲典師之多¶
言惟欲爾之嘿受者道在日用常行故也¶
<pb:CK-KZ_JY243_03p060b>¶
朱大真人謂施錦曰仙子年高矣望重矣然年高者不可自高¶
望重者必湏自重能自重方知自高之非不自高方悟自重之¶
實卽如目下工夫養神保精息氣寡言皆自重之實卽如目下¶
壇事愛訓悅規委司任職樂賢勸能皆不自高之騐也自重與¶
不自高善用之則並行而不悖不善用之則兩謬而俱荒置吾¶
身於萬物之表方能存吾身於天地之中若屈我身於萬物之¶
下併不能措吾身於道法之中矣仙子慎之¶
保精養氣補先天莫慮頭童齒復顛一息在胎三寶煥寒枝仍¶
與嫩枝鮮¶
仙子可悟一息在胎之說乎胎息二字先賢借此以喻精氣大¶
<pb:CK-KZ_JY243_03p061a>¶
還之候得與不得騐於一息一息之候堪延一紀之年若復之¶
至九卽名九還大丹已成昇仙不死矣故我不曰息息在胎而¶
曰一息在胎葢指子秘訣也一息在胎時更有異名一名病無¶
百慮相煎百病攻衰年那得復成童何期一息胎元接四體輕¶
安浩氣充¶
又名曰塵消¶
塵性依情未易消生門杜絶鬼門招若人能斬凡魔盡一息存¶
胎現玉毫¶
又名曰復天¶
學道先湏悟二天天分先後理相連此時一息非言晚卽是先¶
<pb:CK-KZ_JY243_03p061b>¶
天大道玄¶
又名曰道生¶
胎元孰不帶將來盡被紅塵百劫埋保氣保精俱有道道功成¶
就合三才¶
又名曰寶始¶
七寶莊嚴未易成存胎一息候偏明此時始入玄脩境涵養功¶
成湛九英¶
又名曰慶光¶
人生五福夀爲先若個能教一息添悟入無形原有兆胎元能¶
復地行仙¶
<pb:CK-KZ_JY243_03p062a>¶
又名曰霞期¶
百年昇舉藉雲霞内未修成外豈華一息在胎消息好到期三¶
素共相迓¶
𡻕𡻕談玄說養神工夫最是此言真諸君有志能探討日坐芸¶
窻轉玉輪¶
此時方是惜身時滿眼繁華我不迷滅郤貪根尋道果垂垂玉¶
蕋在南枝¶
此時方是惜身時能守謙和更不欺滅郤嗔心丹訣盡一輪寶¶
月在中池¶
此時方是惜身時身外浮雲總不知滅郤痴情心影正梅稍淡¶
<pb:CK-KZ_JY243_03p062b>¶
月兩依依¶
工夫當從調息做起昔人云息有一時不調命非我有可見養¶
生之道必以調息爲先故諸法總持曰凡煉法者必先靜坐一¶
香調息凝神不守玄不坐光此四句入法之要訣故名諸法摠¶
持然其奧義則在不守玄不坐光二句子等俱忽而未察也不¶
守玄者所以守玄不坐光者所以坐光坐守兩忘玄光立現直¶
至一息在胎方完得調息凝神四字之義分心於坐則神爲坐¶
勞用心於守則息爲守亂故必撇去坐守二境而專其神息之¶
功養玄之道始能入手然平日三毒未除雖能守此一竅而每¶
爲邪魔所障不能得造一息在胎之境縱使百日靜養偶造斯¶
<pb:CK-KZ_JY243_03p063a>¶
境而三毒未滅過此必幻現事端以壞厥脩故凝神法曰去邪¶
去妄去貪求便是真人真丹頭不去則厯劫坐玄工夫終不成¶
就能去則功效之見敏者七日鈍者百日耳故心印經云知者¶
易悟葢言無三毒者知之卽悟故曰易昧者難行蓋言有三毒¶
者行之終昧故曰難也今日我以實言勸子矣¶
小小痴情去不難枯魚銜索靜中觀中心哀悼時時現肯逐獮¶
猴沐且冠¶
小小嗔心亦易除是非榮辱總皆虛泡消影滅歸何處葢世英¶
雄一土堆¶
小小貪根枉自纒人生衣食總由天銅山金穴皆灰燼但博貪¶
<pb:CK-KZ_JY243_03p063b>¶
名後世傳¶
三毒能除卽是仙一腔淸氣太和宣人生呼吸通天氣一息歸¶
胎至寶全¶
朱大真人曰我道平平貴守一羣英仰望咸思則常將内寶加¶
培養養就圓珠聖道得見光入月亦何難從前舊習應知革將¶
心收拾玄關裏一息存胎真聖格無爲歸寂大規傳審能脩之¶
仙果出一者心也能見是心方名得月󰘰者印也能明是印始¶
曰純脩󰙗者水也水月交凝方能聚神丶者精也精光洞徹會¶
歸有樞乚者氣也氣足胎完惟天獨朗󰘱者燈也識得此燈方¶
可宣化¶
<pb:CK-KZ_JY243_03p064a>¶
調息存存客火消真精充滿貫珠毫一呼一吸綿綿永黍米呈¶
光塵自超¶
子欲見光湏守嘿嘿能制躁萬魔藏慎毋助長虧珠體體現三¶
花五慧香¶
廣子真靜工夫巳解得否¶
[~水]者上田之英也是英所發光現頂門頂門光現方會真傳¶
傳傳大道賴英生一點明霞燭帝京湛湛本來真面目心能澄¶
凈靜光凝¶
☲者藥也¶
中田藥滿是真修光耀崑崙大月留記取靈芝𦂳自閉明晶莫¶
<pb:CK-KZ_JY243_03p064b>¶
向俗中投(靈芝靈苗也)¶
󰘲者慧花也¶
下田光現徹幽都玉枕徐徐妙慧敷一悟存胎三寶煥如如朗¶
月紫雲多¶
☉者胎也¶
結胎丶米現於中中有明珠映碧空空妙妙空成朗月月光一¶
現與真通¶
[〃]者神也¶
神光照處若秋霞霞湛心淸長慧花花蕋湛分蘭桂種種真休¶
使染塵沙¶
<pb:CK-KZ_JY243_03p065a>¶
乙者爐也¶
爐温鼎固似秋蟾宻勿存存靜始參參透玄元純不已玉尊妙¶
道箇中傳¶
松子¶
輔化勳高聖眷殷存胎要旨靜中明脫郤塵衣卽是道道光丕¶
著在心淸¶
󰘵者俗也¶
何事紛紛似網纒能知擺脫聖功圓心心念道方參月月一輝¶
時梵寶傳¶
󰘴者月之初長也¶
<pb:CK-KZ_JY243_03p065b>¶
心能淸凈月光開休使紅塵染寸臺試看一灣何有盡川川畢¶
照長珠胎¶
[丶/○]者脩也¶
跳出凡庸圈内圈心珠朗朗悟真玄黃庭半卷丹爐轉轉轉脩¶
持聖質完¶
朱大真人曰返動以靜返語以默此是徹始徹終之學弟子等¶
身居凡俗緣境牽心酬酢無已身雖欲靜而不能口雖欲嘿而¶
不可身心互牽識情交用而成客火客火一成性水銷鑠身中¶
五行任緣消散是以古先聖賢欲求至道者必先以靜坐爲始¶
故曰徹始至於得道忘情慧開識化功行出於自然神通可以¶
<pb:CK-KZ_JY243_03p066a>¶
坐致故曰徹終如是微妙工夫非可驟入必先以一嘿爲基魏¶
仙曰默默默無限神仙從此得太上曰道可道非常道多言數¶
窮不如守中葢人有三要曰耳目口此三件人身至寶有之可¶
以經綸事業有之可以希聖作仙無往而非其用也故曰要然¶
不善用有之可以耗散精氣有之可以牽引三毒有之可以濟¶
成十惡喪身敗行造業招禍亦無往而非其用也故曰要然三¶
要之中唯口爲甚太上曰病從口入禍從口出是以古先聖賢¶
欲求至道者必先之以慎言慎之又慎至於守嘿然後性功可¶
通大丹可結且言非獨造過招尤然後宜慎也卽言言合理人¶
人樂聞亦爲我身脩道之蠹故仲尼曰道聽而塗說德之棄也¶
<pb:CK-KZ_JY243_03p066b>¶
君子欲訥於言而敏於行指心錄曰其言淺其道靈上神也其¶
言淡其道空仙也其言虛其道深上仙也其言無其道妙而後¶
可曰大真人也世人愚昧不知言之美德在於淺淡虛無偏欲¶
每事快談劇論失淺之旨矣偏欲一語卽思駭聽驚人失淡之¶
旨矣偏欲一時建功獲效失虛之旨矣淺也淡也虛也三德尙¶
未能守安能得無言之妙悟大道之精乎故指心錄又曰凡夫¶
好言故言說俗人利言故鈍說何也心不在於言其言也善心¶
在於言其言必不善故利於言者其說愈鈍也爾弟子且依我¶
所囑密密操持自能日有顯明處也¶
¶	
<pb:CK-KZ_JY243_03p067a>¶
* 金闕内宫洞玄得道仙史王大真人¶
　大真人諱煌¶
王大真人曰大化本無心無心方見心雲心月不離浪息徹波¶
心波心悠悠雲心靜中涵寶珠光不冺湛然其中淵然色能虛¶
能大葆中室花心不落果心成根在月兮枝在直堪嗟世上多¶
塵心真心反被塵心没欲去塵心了不難莫把花心任風汨玄¶
玄一點箇中存内日外月雲霞吸法本無法道非道心心只認¶
元胎息秋去冬來萬物藏梅花洩漏文王易¶
王大真人曰玄元妙寶一黍未宣湛而能光是名真米崐陽萬¶
珠本於丹苖苖方油油是名真性一點皓月出於長空無垢無¶
<pb:CK-KZ_JY243_03p067b>¶
翳是名真靈明霞纎纎光浮碧落剪盡塵霧是名真空以天還¶
天以道去道直露玄基是名真覺返歸混沌掩爾明聰無意無¶
識是名真天存真敷氣守吾精無攖我神見吾靈無炫我明㝠¶
冥默默洞然妙門¶
玄元妙氣本在無氣而生生者滅之根脩玄者不致氣而致一¶
洞然天光心與之並去心則明守心則摇修玄者不守心而守¶
靈空洞無我着物則私窒爾五官我見其我脩玄者不悟空而¶
悟有¶
王大真人曰諸子具得四正念否何謂人身難得也此四字不¶
從靜參不知惟靜參者元性漸復照見前生方知擾擾衆生失¶
<pb:CK-KZ_JY243_03p068a>¶
人身者甚多得人身者千百而一二耳縱幸得之或生邊隅外¶
域或禀盲聾殘廢如是身相不足爲貴今我所具復異於是然¶
旣得此難得之身又當思無始以來空過了幾許好身若不空¶
過此身應在天上何得復在人間日與五濁爲徒若又空過此¶
生則此生以後正不知墮三塗十惡道矣靜參者生如是覺故¶
乃發大誓願曰不再虛受不再者深悲往世之虛度也往世虛¶
度尙在是人悲悔之中而况今世光陰肯一刻輕擲乎所以發¶
此念者必能心心向道念念體道步步遵道事事合道雖造次¶
顛沛此念未嘗渝也如是者可謂一念正持矣何云大道難逢¶
也靜參之士元慧開明照見道原出於天本於性而開於聖人¶
<pb:CK-KZ_JY243_03p068b>¶
之言故真教之淵微統千聖之心而會通於我之性天者也若¶
非聖師開化焉知我等不爲外道所誘不爲魔祟所攝今幸逢¶
之何以仰報唯大智者乃能生其大願曰當勤參問一日參一¶
日不參非勤也一疑未晰不卽審問非勤也問而不答不再加¶
參非勤也參而未信不再加參非勤也今子等所以安於不勤¶
者總未知大道難逢也總欲孤負聖師之心也况爾等年命無¶
常人人目擊徒自諉之命數反有狂言自欺曰此身我已幻泡¶
視之不足愛惜其言雖似有道不知其心中曖昧不可告人惟¶
大覺大智者觀此年命無常卽當深信真玄大法存神保炁養¶
志攝精如是以愛惜年命爲念則於世間一切欲樂自然漸淡¶
<pb:CK-KZ_JY243_03p069a>¶
世間一切貪嗔自然漸離世間一切營求自然漸寡世間一切¶
業妄自然漸除何以故所愛者年命所惜者三品愛惜之念深¶
故能超凡也何云塵機無底也塵機本無底而愚昧者偏欲於¶
無底中求底故一生波波吒吒頭出頭没而不自救也唯大覺¶
大智者靜參之際實見得世事無實無好無了無堅故比之幻¶
影泡形而不以爲藉唯藉吾身中一點靈光出生入死如同移¶
居證聖成真如同返舍斯可恃耳若欲於塵世一切境中求實¶
求了求堅是不知其無底而甘心沈没也安能向道哉¶
陳子主壇之任貴乎能主不貴乎能教自今以後只當虛衷俟¶
命命子爲者不可生一退縮念不命子爲者不可生一自見心¶
<pb:CK-KZ_JY243_03p069b>¶
卽如昔年劒子正當頒規定制之時郤不細心檢討乃欲自明¶
正學闡發儒宗一針相錯遂厯千魔若非上光提接此時尙沈¶
幽暗矣可不懼哉所以孔門高弟如顏閔之徒終身未嘗著書¶
何也彼但懷欲罷不能之心耳但存欲從末由之念耳厥後曾¶
參之傳大學孔伋之述中庸葢以爲後世津梁不以作杏壇鼓¶
吹彼如是大賢尙不敢參雜聖訓汝賢幾何而敢參雜天真大¶
教耶所以四使有言曰與其修美言不如修美身汝能虛衷佩¶
教内攝三品外和境緣使汝身無病無惱神觀至皓首而不衰¶
光明至耄年而益盛如是身旣美矣雖無一言及人人將效之¶
天將助之弘化何難也¶
<pb:CK-KZ_JY243_03p070a>¶
* 金闕内宫洞玄得道大使郁大真人¶
　大真人諱　於辛酉年降玉壇校科注月九經¶
郁大真人曰光明洞照卽聖胎結矣我在塵時惟煉太玄金火¶
充滿骨節卽得冲舉子等傳授大法詮諦充棟何尙未有一得¶
詮語中有精粗乎無有也大乘中有頓漸乎無有也信於此生¶
疑於彼起悟於彼得迷於此乘道人者不信亦不疑不悟亦不¶
迷空中有光光中有靈非光也非靈也真一而已矣亦非真一¶
太玄金火妙如之心也我故忘心而并忘身忘身而并忘物無¶
取舍無愛憎緣至而道成任成於道運合而丹就任就於天心¶
中空洞不𦊱一󰆷一󰆷不掛湛然常淸此時雖不欲仙不能不¶
<pb:CK-KZ_JY243_03p070b>¶
仙矣是故雲車風馬非外物也身中有之何况應感之道反可¶
離身而妄冀乎¶
¶	
¶	
¶	
¶	
¶	
¶	
¶	
¶	
<pb:CK-KZ_JY243_03p071a>¶
* 金闕内宫洞玄得道宏誓鄧大真人¶
　大真人諱灉¶
鄧大真人曰元運統休湛明寶慧嘉和時順厥名肇生無象自¶
象不文而文化機運得至理元亨粵稽大壇厥數有年宗燈繹¶
烺賴兹妙靈噫吁鮮解余實愍殷有知勿用知冺生晶有見勿¶
恃見冺生英仰觀白霞俯覯靑萍似着非着有定無憑化行自¶
如可以長存¶
玄宗妙靈渾空生英元象非象元明非明照以廸悟悟以肇真¶
厥名上宗亦曰大乘慨夫世人性命具真性稟於天命囑於星¶
台星在首人之上英斗光應臟人之上靈二十八宿環拱帝庭¶
<pb:CK-KZ_JY243_03p071b>¶
受形之貴妙無等倫天有元亨仁禮之根人有義信乾之利貞¶
四德合天大智寶明所以性體全契帝真奈何信士心染囂塵¶
真性日錮塵性日紛真相旣失徒恃幻形目好華色耳好淫聲¶
舌戀肥甘鼻戀嬌馨馳騁逸樂自喪元晶形同裹革積漸膻腥¶
性同暈月掩蔽烟氛有明不見有聰罔聞出言尖巧以刻爲能¶
行止齷齪以濁爲淸惟務色相罔念元真惟眈文飾弗勵躬行¶
奉道事天總成好名上真哀憫降自玉京開示正宗以利嗣人¶
正宗非他寶月九英慧從英得月從智生寶月旣滿大智圓明¶
聖無二法法無二因聖無二道道無二心心因俱一道法雙成¶
何者曰法玉梵金經何者曰道天教人倫何者曰因立志超塵¶
<pb:CK-KZ_JY243_03p072a>¶
何者曰心回顧元明人能知此妙行得門妙從門人行從門行¶
行滿功圓永侍聖尊¶
¶	
¶	
