#-*- mode: org; -*-
#+EXPORT_ID: JY243
#+TITLE:玉詮 Yuquan
#+WITNESS: CK-KZ JYE
#+BASEEDITION: YP
<pb:CK-KZ_JY243_09p001a>¶
** 正一天師¶
　天師姓張，諱道陵。甲戍年九月始降，是爲本壇袪邪法主。¶
正一天師曰：『三反法云，生我者氣，殺我者心。子等能解否。我昔¶
修煉時，亦祗做此工夫。人知生我者氣，則日用動靜之間，事事¶
不敢阻抑，此氣則氣舒；時時不敢溷濁，此氣則氣淸。氣淸而舒，¶
則陰陽調平，升降合度。午中則眞精出於絳宮，降三升一。子中¶
則眞精生於玄牝，升三降一。會於中宮，呈現性水，三品自然合¶
一，故能長生久視。然而養氣之道，莫大於制心。《日用經》云：神行¶
則氣行，神住則氣住，心是氣之帥也。譬如百萬雄兵，而爲之帥¶
者，不能智信仁簡，則雖多而易敗。况若縱此心於嗜欲之塲，馳¶
<pb:CK-KZ_JY243_09p001b>¶
是心於爭攘之域，心生氣動，氣逐心漓，猶之主帥不明，而䧟眾¶
於死地。故曰殺我者心也。我生本不藉心，無奈凡夫不曉，竟把¶
此心認作主人看待，又作宗子愛養。不知此心從氣而生，反揉¶
氣柄，乃檀奴耳。此心依精而立，反奪精權，乃刦賊耳。所以大道¶
無門，只要降得此殺我之心，留得此生我之氣，便是大丹之根¶
蒂也。心之惡種有五，一曰情合物而起謂之情，一曰欲任境而¶
立謂之欲，一曰想隨事而遊謂之想，一曰識依靈而幻謂之識，¶
一曰志離分而求謂之志。五種之中，又是志居其首。故先聖賢¶
欲降此心，必先以下人忍辱大法，磨滅此志，直磨滅到下極無¶
下，方能使神光透發上無上矣。是以煉心之人，非特聖賢不敢¶
<pb:CK-KZ_JY243_09p002a>¶
居，卽凡夫亦不自謂能並，非特福報不敢邀，卽罪報亦不自謂¶
能避。凡視天下一切愚夫愚婦，皆能勝予。一切禍患毁辱，皆堪¶
及予。存得此心，方始志不用事，心火降伏，而性水澄淸，神光透¶
發矣。所以古人有言，大道易成，唯心難伏，障業易盡，唯志難磨。¶
古來甚多累世精修，最後一身反託，受醜貌殘疾乞丐困窮，而¶
後上升者。葢上天欲滅其志，降其心也。三反大法，其妙如是。其¶
名曰反者，反凡心也，復聖體也。反曲學也，入直道也。反色相也，¶
歸眞玄也。¶
子等果能遵此鍊去，自然大法可𢌿。但路頭雖有，也要走得眞，¶
認得細，方爲入道之本。我所言殺去者，僞心也。僞心盡，眞心存。¶
<pb:CK-KZ_JY243_09p002b>¶
所謂心無其心，洗去五種惡，方見靈臺一點。提心者，提此靈明¶
也。若徒知去心，又何生氣。必要依傍得着，方知三品根源。氣爲¶
元始之母，母全子安。經云：神依氣生是也。子等下手工夫，先須¶
理氣。氣定則心海足，海波不揚，則十二河源皆歸故道，而無衝¶
突枯涸之患矣。氣定精充，其神自生。神不待養，專於道則爲道¶
光，入於法則爲法光，發於靈臺則爲心光，冺於知識則爲慧光。¶
所以大慧之人，不見人我。眞靈之人，不見凡身。行法之人，不見¶
夙解。至道之人，不見太極。如此方是眞人也。此等之事，本屬至¶
平至易，人人俱足。可歎凡夫不肯行耳，行之不肯眞耳。所以殺¶
之一字，我只指示與子等。若動刀，不能代子也。¶
<pb:CK-KZ_JY243_09p003a>¶
每日行持未有方，常將我訓自籌量。惡心須要防乘間，道氣時¶
將貫紫房。三反存中塵不惹，一眞把内骨先香。明燈照黑金宵¶
透，直指靈臺達帝鄕。』¶
¶
¶
¶
¶
¶
¶
¶
<pb:CK-KZ_JY243_09p003b>¶
¶
¶
¶
¶
¶
¶
¶
¶
¶
¶
<pb:CK-KZ_JY243_09p004a>¶
** 太極右宮常道普應葛眞人。¶
　眞人諱洪。¶
　《玉書》曰：『敬稽眞人，於辛酉年八月初莅眞壇，奉勅證藏，首注¶
　照悟眞經，校定光音寶懴。嗣後傳科注法，頒懴釋經，不可枚¶
　舉。凡眞宮所傳秘妙經詮，八九出於眞人之筆。輔化之功，斯¶
　爲最矣。』¶
葛眞人曰：『提心三十法，壇中養心養光妙訣，諸子各宜奉行。從¶
來學道者，未有不從心而入心者。神明之宰，心不定則何以明¶
宗，心不淸則何以施教。所以三教聖人，皆以攝心爲首務。儒曰¶
正，正者不蹈於邪。釋曰明，明者不流於暗。道曰修，修者不混於¶
<pb:CK-KZ_JY243_09p004b>¶
俗。總是此心不出於腔子。行之永久，自然身與心化。然閑之在¶
於反照，衞之在於立誠。二種工夫操存罔間，其中卽具九還。所¶
以師眞說三十種大法，俾爾等就質之所近。永循一法，可以砭¶
頑起懦，可以扶教明宗，可以守玄證聖。莫謂之小乘，而不叅究¶
也。¶
提心莫用視爲先，收入瞳神絳室潛。五采不形眞耀發，玉光億¶
丈九重天。¶
提心莫把聽爲先，塞兌方聆玉語宣。天鼓一鳴魔盡伏，春韶處¶
處會羣仙。¶
提心守默始修玄，一粒丹珠照大千。何用鴟張簸箕舌，禪宗面¶
<pb:CK-KZ_JY243_09p005a>¶
壁本無言。¶
提心不是動功傳，一役形軀神不全。子夜蒲團茶鼎熟，梅花玉¶
液味珍鮮。』¶
葛眞人謂彭訪濓曰：『彭子欲知壇旨否？壇旨平直無奇，不過淸¶
塵貴性，含眞反元也。子能浮雲富貴，看徹世緣，已得淸塵之旨。¶
獨是貴性、含眞、反元三件，煞有細密工夫，非一時可以點悟。必¶
要從本壇眞詮妙法，漸次探求，方能性開道見。總之入門工夫，¶
先戒欲速，次戒自用，終戒退轉。三種之心，名爲障心，不可不除。¶
所以先戒欲速者，大道廣大精微，古先聖賢必經幾刦精修，方¶
始成眞成果。况子等身生禀賦天地之氣，已非湻厚，所禀道元，¶
<pb:CK-KZ_JY243_09p005b>¶
隨世漓薄，間有如目前諸子之能信道者，亦可謂漓中之湻，薄¶
中之厚矣。然不逮古人遠甚。所以不可欲速也。凡術家所言一¶
言指點，立剖玄關者，皆邪說也。子能除去欲速，則彼邪說不能¶
誘子，而大道之入門正矣。所以次戒自用者，非訓子以隨人也，¶
正訓子以隨天也。古先聖賢所以精義入神，存道成性，俱非自¶
用聰明，必本諸崇效卑法，繼述往哲大道，方有主領。若恃已靈¶
慧，自專自用，路頭未免三义，末後終無着落，故不可不戒也。所¶
以終戒退轉者，天下之理正而勝者常，少不正而勝者常多。子¶
今旣以明眼識認吾壇正宗，切不可再惑歧途。坦坦行之，自臻¶
妙境。况人生濁世，勝境難逢，春欲暖而風雪偏欺，月欲明而雲¶
<pb:CK-KZ_JY243_09p006a>¶
霾忽掩。善進道者，必能善遣風雪雲霾等境，則大月無時不明，¶
春臺無日不暖矣。此戒退轉之機闗也。』¶
¶
¶
¶
¶
¶
¶
¶
¶
<pb:CK-KZ_JY243_09p006b>¶
¶
¶
¶
¶
¶
¶
¶
¶
¶
¶
<pb:CK-KZ_JY243_09p007a>¶
** 許眞人¶
　眞人諱遜字敬之東晉時仕爲旌陽令¶
許眞人曰：『學道先要從實處立脚。我自曩刦，未證位時，卽以淨¶
明二字爲還元之本，忠孝二字爲入道之門。葢忠則不欺，孝則¶
不悖，不欺不悖，自然誠一由中，莊敬達外，縱有外魔内障，可披¶
雲霧而直上，豈非入道之門乎。淨則不污，明則不蔽，不污不蔽，¶
自然三品内湛，身入智珠，縱有三彭六氣，可固内鼎而不摇，豈¶
非還元之本乎。以此治已，卽以此度人，方是實實下手工夫。¶
侍鸞之道，不可言傳，唯在心授。傳心之法有三，一曰敬，二曰靜，¶
三曰覺。何謂敬？靈風浮浮，達於四周，藏於太極，守之維一，須持¶
<pb:CK-KZ_JY243_09p007b>¶
敬定心以迎眞，毋萌懈怠。何謂靜？靈精垂垂，眞貫希夷，一陽潛¶
伏，徐翕璇璣，須存淸靜心以事聖，毋雜念想。何謂覺？靈光赫赫，¶
𥝸光混一，循之無端，空明湛碧，須操覺悟心以達天，毋生昏倦。¶
勉之哉，靈不可恃也，亦不可不養。時不可失也，亦不可不待。』¶
許眞人曰：『化機之妙，猶如水中之月，鏡中之花，不可捉摸。故會¶
點有春風沂水之樂，顔子有在前在後之歎。世間癡人不知天¶
地流行之妙，徒以金塑木粧，朝夕磕頭禮拜，縱使磕到頭白，何¶
益自已性靈。或招來生福報而已，今生豈可不惜。若去問道求¶
僧，愈求愈遠。彼尙未曾立定脚根，何從指引迷途。可歎世間有¶
道心人，不知實處下手，反乞靈於色相，故終身求道，究無成功。¶
<pb:CK-KZ_JY243_09p008a>¶
吾勸世人，急將務外之心，密密内照。先除妄念，自然靈明現前。¶
從此漸漸涵養自然，頓復本來，與天地生生之機，呼吸可通，心¶
和氣舒，廣大寬平，便是眞實受用。仗此一心，希聖希賢，可以齊¶
家治國。叅禪學佛，可以修定修慧。煉玄行法，可以降魔救劫。若¶
舍自已性靈，而求三教，皆是糟粕，與元來並不交涉。果能養心，¶
不滯不執，鏡花水月，漸反自然，亦可隨寓而安，不爲境界所苦，¶
又何必求眼前之得失，着三生之因果乎。諸子各有靈光，請大¶
家和盤托出，獻爲二祖師夀。』¶
許眞人曰：『仙道貴虛，人道貴實。虛者元心元性，洞空自然，不着¶
一色，不染一私，名曰仙道。實者五倫五常，具足妙行，不欺暗室，¶
<pb:CK-KZ_JY243_09p008b>¶
不虧一理，是名人道。然人仙非兩途，虛實無二致。至虛爲至實¶
之體，而至實又爲至虛之基，若人不孝父母，不忠君王，不敬師¶
長，不友兄弟，不誠夫婦，則𦊱礙不空，有𦊱礙則罪垢不净。以此¶
脩仙，猶之煮沙作飯，雖名曰飯，而不可食。故學道者必須以忠¶
孝爲根本，净明爲始基。捨此他求，俱爲魔說。』¶
　本師言：善哉善哉。仙子之言，可以經世。今世間學道之人，着¶
　二種病。一者是頑空。病所以者何？彼粗見道體玄妙，元心洞¶
　朗，認空爲一定之相，冥念於無，而不知無生於有。此等人卑¶
　視倫常，率爲幻作，未得眞性。一者滯實病。所以者何。彼粗見¶
　道體眞實，認此形色爲一定之相，勞心於有，而不知有出於¶
<pb:CK-KZ_JY243_09p009a>¶
　無。此等人每視元心作空花想，未悟眞道。此二種人以未宗¶
　忠孝凈明，故以未遇明師指點。故若遇明師，示以大道，舍凈¶
　明忠孝，亦無由入我。故曰仙子之言，可以經世也。¶
許眞人曰：『修道之人，要知五種工夫。一曰温養。元化渾穆，無象¶
可求，無形可執，須於不睹不聞處，密密照管。更無他事，縈其志¶
慮，寂然虛空，光明洞徹，此養心之道也。欲爲温養工夫者，當杜¶
妄想心。二曰精進。至道平常，周行坦坦，非勤莫得，非恒莫成，守¶
心守道，日用操存，此精進之道也。欲爲之者，當杜速效心。三曰¶
細密。心有無明，非細不覺。事有背道，非細不知。玄理極深，而基¶
於淺。神功至大，而化於微。常思修道粗重是去，此細密之道也。¶
<pb:CK-KZ_JY243_09p009b>¶
欲爲之者，當杜執着心。四曰覺悟。修道之時，知修何道。養玄之¶
時，知養何玄。我之應物，以誰爲慮。我之作事，以誰爲作君。心元¶
妙卽同玉眞，此覺悟之道也。欲爲之者，當杜窒礙心。五曰虛空。¶
空明一點，化生萬殊。萬殊之理，不礙虛明。一切皆空，掃盡䝉翳。¶
眞如妙如，隨心而現，此空虛之道也。欲爲之者，當杜有爲心。子¶
等以此五種工夫，修我忠孝淨明之法，自然成眞，而見玉尊也。』¶
¶
¶
¶
¶
<pb:CK-KZ_JY243_09p010a>¶
** 韓眞人¶
　眞人諱湘。¶
韓眞人曰：『妙明妙覺本初心，圓滿當如寶月明。一覺漸開通八¶
識，性池香映九蓮根。冥冥無無寂中寂，六時内視靜元音。元音¶
不見靜可見，返還一粒鼎爐存。去煙去霧渾無底，箇中方見眞¶
崑崙。¶
劍子，靜爲基，虛爲應。眞靜不空，眞應常覺。子若一意想水，則水¶
爲狂流。一意想月，則月如重暈。俱爲妄境，心與神交恍矣。今後¶
須要無想得想，無玄悟玄，九年面壁，一旦超宗，方是金丹。¶
雲流水流，有何止息。春光秋光，遞往遞來。作一進修想已不可¶
<pb:CK-KZ_JY243_09p010b>¶
恃，况非非想乎。誠能空爾心，如大鵬奮翼碧海，何去何來。如明¶
霞樹標赤城，誰興誰冺。淡其欲，如謖謖長松，風過自嘯。如盈盈¶
玉樹，春動流香自然，災消病退，若一執境苦思，便同沾泥飛絮，¶
永無升上之日。』¶
¶
¶
¶
¶
¶
¶
<pb:CK-KZ_JY243_09p011a>¶
** 薩眞人¶
　乙丑年五月降。¶
薩眞人曰：『欲修出世法，先悟自然身。天地皆空洞，回陽一點春。¶
息息唯龜守，英英起龍伸。内想旣不存，外觸從何攖。勸君莫馳¶
逐，馳逐内丹傾。丹傾氣已逐，關元巳杜門。勸君莫近色，近色抽¶
命精。三田氣不交，三彭由此興，勸君莫饕嗜，饕食穢心神。絳眞¶
旣離宮，謁帝熟飛靈。勸君無縱酒，縱酒傷胃神。六腑旣反覆，曷¶
由整金身。勸君愼多言，多言耗九精。息殘元日減，台星不照臨。¶
溺世人易溺，汨喪沈寸眞。天堂旣無路，地獄自尋門。几前諸弟¶
子，靈根頗未淪。障重染又深，膠迷七寶城。微微眞胞系，惟藉道¶
<pb:CK-KZ_JY243_09p011b>¶
培成。身累不可盡，貴賤等浮雲。意累不可盡，斬識方超羣。孤雲¶
原自在，野鶴任縱橫。子來本空空，子去將何存。以空還太空，空¶
空憑子行。¶
來時本是一空空，智識生時空絕踪。能把空空還太極，遊行三¶
界送香風。¶
旣失眞空實理尋，一輪寶月䕶珠心。霎時月隱珠光暗，四大虛¶
無何處春。¶
人生在世，歸路要自去尋。紅塵相聚，不過浮寓。然子不要看得¶
浮寓虛，立丹成鼎，全在此浮寓。落劫墮塹，亦在此浮寓。斷無不¶
升不沈，放汝爲遊閒之鬼也。』¶
<pb:CK-KZ_JY243_09p012a>¶
** 高上紫霄玄玄妙感白眞人¶
　眞人諱玉蟾，本姓葛，諱應金。¶
　《玉書》曰：『敬稽眞人，於癸亥年六月公壇初建之時，奉命典教，¶
　首宣玉光大戒。庚午十月，又撰天供眞科。至癸酉六月，又傳¶
　示飛神禱雨秘法。涖壇至今，訓詮玄秘，發明甚多。是知眞人¶
　靖共典職，而教思罔倦也。』¶
白眞人曰：『月在靑霄照萬川，水中現月更蹁躚。源淸波靜方能¶
照，一點心珠皓魄圓。聖眞如月，子心如水，水若淸時，月光卽照。¶
月光如水水連天，一片澄波見月圓。天上水精本是月，聖凡同¶
在個中玄。月流爲水，水凝爲月。子本仙之支裔，仙卽子之本源。¶
<pb:CK-KZ_JY243_09p012b>¶
急急奉壇，自然透徹。
月之照水，以同一氣。水之成月，必須修煉。上聖高眞，已成皓魄，¶
昭昭在上矣。子等不過萬川中之一滴耳。風動塵暗，泥汨穢積，¶
一點眞水，如何得淸。子但淸心，月自然照。月一來照，水不受濁。¶
白眞人謂陳琮曰：性鸞詮曰中，中復中，混然上進，是道個甚麽，¶
無念之曰中。譬如子在堂中，不下庭，不窺牖，已是中了。又恐堂¶
中尙有偏於左右，倚於前後，必要於中之内，更尋極中之處，以¶
安子心，方能顯出元靈作用。混然者，卽極中也。上進者，混然之¶
内，不是一向昏惰去，有日新月異光景。非知也，非見也，非强作¶
聰明也。元靈生長，精氣會歸，光明日進，而不離於混然，故曰混¶
<pb:CK-KZ_JY243_09p013a>¶
然上進。卽如精鸞沈浮二字也，要細心會之。沈者，沈其神。浮者，¶
浮其光。神何以見？見之以定。光何由生？生之以精。葢以定養精，¶
以精輔光，如是方稱輔鸞之職。』¶
白眞人曰：『吾向年入道，只做一止字工夫。凡人馳名逐利，有鳥¶
盡弓藏而不信，是外不止也。患得患失，至精枯神槁而未休，是¶
内不止也。内外兼止，則形神不勞。形神不勞，則表裡明浄。表裡¶
明淨，則動靜合一。動靜合一，則五行生化。我之見道，如此而已。¶
子等且省察自已所偏，着處尋一件對証之藥，做工夫去。做到¶
五六分地位，自有眞聖仙師，撥開汝關捩。子便重門洞開，豁然¶
大醒，大安樂大自在了也。所以古德云：大道無難，唯嫌揀擇。子¶
<pb:CK-KZ_JY243_09p013b>¶
等向來不入道處，因多了揀擇心。纔說要空，又怕落了頑空。纔¶
說要定，又怕成了枯定。不知頑空枯定，亦不爲惡。堪笑汝等怕¶
頑怕枯，反不怕精㪚神離，洫焉長逝也。揀擇之念生，猶豫之念¶
起，昏惰之氣乘，所以大寶當前，不能出手，到底做了貧人，鳴呼。¶
人見子等皆貧，誰信大壇多寶。人見子等皆俗，誰信大道可修。¶
言念及此，能無痛心。』¶
白眞人曰：『止靜之方，莫如理氣。氣通則肢膚强健，氣貫則心志¶
恬愉。是以學道之人，必須抱元歸鼎，五氣朝元，方始成此身於¶
金剛不壞，煉此心爲美玉藏山。何謂抱元歸鼎？元者，先天一氣¶
眞陽，存於崑頂。聚則爲眞人，㪚則爲下鬼。學道之士，全在抱字。¶
<pb:CK-KZ_JY243_09p014a>¶
去安全之不言守，而云抱者。如父母之保赤，須要時時存養。毋¶
縱極欲，懼其入於陰也。毋縱嗔暴，懼其流於火也。母縱怠逸，懼¶
其喪厥眞也。毋多愁慮，懼其損厥光也。如此方能抱也，如此方¶
能歸也。若五氣朝元，卽一身之五臟眞氣也。金欲其堅，志從所¶
出。火欲其輝，神所從出。木欲其實，意從所出。土欲其厚，性所從¶
出。水欲其聚，精所從出。知五氣之所出，方能煉氣。氣一則混，氣¶
雜則漓。故云：混混沌沌天中天，含雄抱雌眞陽全。天鐘天鼓左¶
右應，絳眞子夜自朝元。是也此法不拘地，不拘時，皆可行持。但¶
不可間斷，不可起私意滅正意，不可戀世道忘大道也。』¶
白眞人曰：『凡養玄入手，先從調息，七日之後，方可内觀智海。觀¶
<pb:CK-KZ_JY243_09p014b>¶
至九日，必有光華流溢。再行九日，三花生香，神氣漸沛，環運三¶
車，不假思想，自然飛渡。行之四九，疾苦不來，魂魄守戸，金樓光¶
輝。然入手三日，最要調平氣息。先滅客火，後來方有效驗。不然¶
始初浮躁，鮮克奏功矣。』¶
白眞人曰：『靈光神水，淸靜方知。動而常靜，謂之眞靜。淆而不濁，¶
謂之眞淸。可以養靈，可以凝神。神居玄關，則眞水上潮，身中三¶
精，莫不灌注，而泥丸崑頂，明可流潤，故曰神水靈。存玄宫，則眞¶
光上接，身中五氣莫不調泰。則絳庭眞臺，慧日漸明，故曰靈光¶
一而二，二而一者也。修持之道，總在洗去塵凡，䕶持聖性，日升¶
月恆，工夫愈久愈密，覺悟愈密愈明，内寶旣成，外功旣篤，上天¶
<pb:CK-KZ_JY243_09p015a>¶
錫保愈重，自然涵泳優游，入於至道，而不自知矣。所難者，塵之¶
不易洗，凡之未易脱也。本壇傳經授法千條共貫，上士悟之，居¶
簡御繁，得一化萬，原不甚費心思精力，而後入手，只須於仙塵¶
因起處，聖凡分界時，畧轉一鍼工夫，卽便順流而入。當其順流¶
而入之時，誦經如理楫，習法如掛帆，坐玄若乘風，宣化若破浪，¶
人事一二，天助八九，所願者得，所爲者成。如此修持，纔稱善道。¶
善其順流而入之時，一水清泓，左右逢，採蓮之棹扁舟。容與高¶
深，載日月之光。耳無雜響，所聞盡屬鈞和。目鮮穢形，所見罔非¶
珠彩。現前之景堪娛，未來之想何起。妄去凡空，境除塵滅，如是¶
修持，是名能士。主壇起化以來，弟子亦云多矣。或進或退，或懈¶
<pb:CK-KZ_JY243_09p015b>¶
或勤，俱未聞乎至道，可惜徒勞之不察也。』¶
白眞人曰：『修道之事，有天人之分。故《傅心錄》曰：伍直者謂之人，¶
米直者謂之天。天修旣全，斯入上乘。上乘旣入，不落自了之見，¶
而能發心度人，是爲大乘。大乘旣發，廣印諸天，度盡眾生，而無¶
度之之想。隨時隨縁，隨器隨量，無不充滿。如鑿井得泉，無有限¶
量。具大神通，是爲廣乘。然廣乘不從大乘入，雖欲廣而仍碍。大¶
乘不從上乘入，雖欲大而絕源。是故學道之士，先當究心上乘，¶
方可漸登聖域。然所謂上乘、下乘者，非分於經詮、訓法之中也。¶
一經一法之中，悟上者得其上乘，悟下者得其下乘而已矣。總¶
之上下之異，判於天人兩字。天人兩字，辨之以有欲無欲，有情¶
<pb:CK-KZ_JY243_09p016a>¶
無情，有爲無爲，有相無相，有間無間，有得無得而已矣。是故人¶
修之功備，可以爲天官，可以爲神曹，而不能易胎，爲金玉鍊骨¶
以輕舉。唯天修者，乃能搏陰陽，攅五行，御六子，役萬神，而證選¶
仙也。鸞理深微，可密而不可顯，可隱而不可彰。昔桐子顯之太¶
早，彰之者眾，故靈神之用，因此而阻。若能識深藏之道，則從心¶
鸞而得精鸞，從精鸞而得飛玄矣。所以《本願經》云：善藏勿傷，三¶
氣發芒。古來眞仙，從入道以至得果，其中易胎換骨，通神入妙，¶
無一不大竒異，無一不大快樂。若一一向人説了，則天機洩盡，¶
道豈可復成耶。所以《混元圖詮》曰：自然之光，上士含之。此言頂¶
項發光，尙欲其含，不欲人見而知也。何况心主發光，人本不見，¶
<pb:CK-KZ_JY243_09p016b>¶
而反自彰之。彰之者其心以爲有得也。有得之念，自滿之念也，¶
自喜之念也，自高之念因此而生，自畫之念亦因此而發。旣自¶
高矣，復自畫矣，則道氣全無，道行漸虧，帝心不眷，天魔乘隙，而¶
一點微光反爲致魔之因轉。不若默默無光，實修是務之爲美¶
矣。總之修行之道，首在不言。故太上曰：知者不言，言者不知。白¶
仙曰：有說者無說，無言者有言。皆入道之祕語，養玄之妙諦也。¶
此關一通，工夫步步近裡，則上乘、大乘庶可漸次進修。不然求¶
道雖殷，迄無成功矣。』¶
白眞人曰：『靈乘開宗教眞修，不二門，一丸火棗。耨三米，水珠澄，¶
欲掃心無滯。情空性自明，松牕欣晤對，拂塵弄瑶琴。¶
<pb:CK-KZ_JY243_09p017a>¶
弟子輩先必知求道次第，然後可以明道。能明道，然後可以入¶
道。所謂次第者，一曰養心。心不養則私欲乘之。得調䕶防閑之¶
術，時時顧諟，刻刻操存，自然聖月日增，米珠澄徹，而六欲七塵¶
頓然超脫矣。二曰發願。願力旣宏，此心卓有定見，而輔化宣勞，¶
步步契規，中玉天意，感孚在於俄頃間也。三日不倦，倦心一萌¶
則爲山，九仞功虧一簣。故必要抖擻精神，掃除昏怠之氣，而後¶
心地愈清，靈明益湛，所願皆實，所修曰上靈乘，法門洞窺無翳¶
矣。試更爲子等詳言之。夫心也者，秉乎坤乾之毓，得乎健順之¶
能，其體虛靈不昧，其用應乎萬事，湛然沈靜，寂而不動也。運變¶
無方，感而遂通也。圓陀陀，光爍爍，一點入人母腹中，然後成形¶
<pb:CK-KZ_JY243_09p017b>¶
成象。故凡屬有生，莫不具此靈明者也。儒曰明德，明此也。釋曰¶
圓覺，圓此也。道曰密嚴國法王成，卽謂此也。無奈人或拘於禀¶
氣，或累於私欲，好好清凉之地，化爲炎勢火坑矣，可不哀哉。在¶
弟子等，宜各自猛省已心，之所以不得其養者在於何處，各求¶
已之病源，而下之鍼砭。吾或志有所騖，則心馳於外，而不得其¶
養矣。吾或情有所偏，則心擾於私，而不得其養矣。吾或不能靜¶
一，以歛已之神明，則心猶若在若亡，而不得其養矣。如主教三¶
司者，功勲久著，性理自明，諒所謂馳外狥私之失，自不蹈此。而¶
究之一塵不染，念念皆純。俾心如太虛，包涵無際，照燭萬有。所¶
云寂然不動，感而遂通。地位則尙有進也。然則養之之道，一在¶
<pb:CK-KZ_JY243_09p018a>¶
於寡欲，欲之旣寡，雖有不養者寡矣。一在乎主，一心有所主，則¶
事事皆敬，不言養而養在其中矣。又在乎常惺惺，偶有所觸，爲¶
彼所引，心爲之省，曰吾主人翁在否。如此操存，如此省察，而心¶
猶患其不養者，吾未之聞也。儒教正心復性之功在是，釋教明¶
心見性之功亦在是，道教之性命圭旨者，亦無不在是也。更有¶
說者，養心與願力相濟，而又相生。心活物也，得願力以資之，則¶
心曰在乎願力之中，漸可幾於純一不二，是不養之養也。若有¶
願力而不本諸眞心，則所願皆虛，用力亦僞，故有願力而心愈¶
拓，有眞心而願力皆誠。二者非相濟，卽以相生乎。爾弟子欲養¶
心者，必發願効力，使此心曰範圍於規矩準繩之内。則壇化自¶
<pb:CK-KZ_JY243_09p018b>¶
隆，而道心亦曰長矣。能發願矣，則倦氣自除。倦旣不生，心池自¶
徹，頭頭是道，左右逢源，可以日進無疆，漸晤重玄妙諦。若荏苒¶
晨昏，悠忽過去，將見日復日，𡻕復𡻕，虛度駒隙之光陰，難望一¶
丸之納手。何以昭朗性天，而合珠傳印耶。¶
朗朗性天不夜天，操存涵養悟眞玄。六時常掃輕輕霧，火宅俄¶
看現碧蓮。¶
願力能持百事亨，慧開英長露珠凝。無邊明覺登堂奥，寶鏡懸¶
天月一輪。¶
自强不息倦何乘，抖擻精神道味親。麗日再中春意暖，焚香靜¶
坐檢金經。¶
<pb:CK-KZ_JY243_09p019a>¶
白眞人曰：『我人一身天地具在，乾機活潑，坤土凝眞，水火調和，¶
金木並合，旣濟立其體，未濟示其用，震起於東，木慈而生；兌收¶
於西，金歛而死。靜也而動也，動也而靜也。互相環抱，生殺相依，¶
中五而樞機之然，一不能離其四，二可以合其三，顚倒用之，便¶
成大道。要知此理事事物物，未嘗有離。故人亦要死極方生。何¶
爲死極？念頭絕滅，方得眞生。無死不生，無生不死，全在完本追¶
根，始是眞功實學。今子等奉道者欲長生也，然念頭不死，何以¶
長生。長生者，非長生此血肉軀也，長生此一點靈光耳。其靈光¶
卽所謂無極也。生死包於中，乾坤混於内，慈不能形其慈，仁不¶
能示其仁，混混漠漠，太虛無際，其爲天乎，其爲道乎。於此中覔¶
<pb:CK-KZ_JY243_09p019b>¶
我，我亦不知何在也。道人學死之法，全在煉得心火下流，眞陰¶
騰舞，一點醍醐，滴入玄牝眞竅，凝箇堅牢，便是黃芽玉黍，抽添¶
進退，文武齊舒，旋轉囘環，互生諸妙，以大羅智慧之光網收包¶
入，涵之養之，存於彷彿，混於虛無，不知爲死，不知爲生，方是長¶
生。若念頭不淨，諸妄稍存，猶如春風一透，斬草復萌，便難剪除。¶
卽爐火所謂汞死鉛生，金丹成藥。若汞不死，見火卽飛，終爲廢¶
物。倘煉得永死，眞一自生，源源無盡，變化無窮矣。』¶
¶
¶
¶
<pb:CK-KZ_JY243_09p020a>¶
** 經筵曰講文曲侍御九天採訪佑靈導覺宣文揚化冲靜眞人¶
　眞人姓羅，諱洪先，字達夫。一號三界總持文籍輔教恊化敬¶
　一温恭掌理學仙功過校文印月大眞人。於壬子年八月奉¶
　勅，莅壇典化。¶
羅眞人曰：『緣會丕昌星聚，識道風之振。宗燈朗照，鸞飛施化雨¶
之滋。人以壇而斯集，道以教而時聞。談玄飛玉屑花滿石牀，指¶
月摘瓊枝香浮寶鼎。往來師友，翩翩盡屬霞裾。侍御英賢，濟濟¶
解離塵網。自春徂夏，挹淸爽於蓮池。辭暑迎凉，問芬芳於庭桂。¶
玉磬敲煙，噪松巓之曉雀。金鐘擊月，聫槐末之歸鳥。人靜心閒，¶
不異羲皇以上。境。幽情適，何如蓬島之中。爲玉眞之弟子，顧名¶
<pb:CK-KZ_JY243_09p020b>¶
思義，當知夙夜氷兢，作塵世之津梁。循職報恩，務勵旦明淵惕。¶
况乎金宮重葺，法席莊嚴，玉笈初頒，聖慈浩蕩。(時經籙新傳)誠宜潔¶
已以進，庶幾無曠之愆。切莫因物而遷，唯自保靖共之職。是¶
用粗成數則，以申規旨。一去奇異，以造眞常。法燈晃朗，懸在人¶
心。心無一日而不明，卽法燈無一日而不照。其他播弄神奇，昭¶
彰靈應之處，俱屬旁門末技，非本壇宗旨所在也。爲我弟子者，¶
當知眞常之道，不外乎心。心超萬物之上，便同日月之明。涇渭¶
立分，仙凡自別，循循涵養，大道有門可入矣。一絕歧，二以固眞¶
修聖。師立壇啟化，卽有無量寶光以維持。在壇弟子傳經傳法，¶
妙乘廣宣，非他處支流末學之比。爲我弟子者，但當專奉玉光¶
<pb:CK-KZ_JY243_09p021a>¶
皈神皈命，卽不能道成法就，猶堪於謝塵之時，乘光覺悟，不入¶
幽冥。若能稍解一徑，略窺一法，現生功名，󰆷毫不漏，去世之後，¶
必返仙都。獨惜學人無慧，往往舍本壇大月之明，而尋他處螢¶
光之照。致使心無尃一，意念游移，勞擾一生，竟無歸宿。如能絕¶
此歧二之思，方解眞修之實，一破疑迷，以顯眞宗。會因時啟緣，¶
本因生下凡。識見淺常，與之語。玉光開化，則必啟疑，以爲未必¶
然之事。殊不知上帝降衷，厥有恒性。人之與天，何嘗間隔。所以¶
本壇自復師(吳子，一字復菴。)一誠昭時對，遂䝉玉聖無量垂光。合天度人，¶
本屬吾人性分中事。如是存心，疑於何起，祇緣庸士未解道源，¶
往往以禍福感應窺測上眞。故有一時未悟而起疑者，有終身¶
<pb:CK-KZ_JY243_09p021b>¶
懷疑而自迷者。上眞視之，皆可憐者也。爲我弟子者，當知本壇¶
雖不言福，若能依教奉事，福果自有。本壇雖不言靈，若能卽法¶
養心，靈通自具。破此一關，眞宗顯然而悟矣。一除虛僞，以宣眞¶
化。金闕開化，道演重玄，非實心無以接聖心，非實行無以契聖¶
行。是以古先聖賢，不論器量之大小，不論成就之高卑，要之俱¶
以務實爲本。務實者，不望聲名，不圖觀聽，惟以恪共事天，爲吾¶
職分當爲之事。無奈庸士不知，好大好勝，每每蹈虛僞之病，身¶
心不修，則心行不實。心行不實，則感化無由。雖欲宣化度人，人¶
每察其不實之處，而訾議之。由是正宗上乘，俱爲是人掩遏。爲¶
我弟子者，當知善善及人，譬之水月相照。月本無心，水自能鑒。¶
<pb:CK-KZ_JY243_09p022a>¶
妙化度人，其機在實。删去威儀語言文字機巧，秉一直心，奉事¶
玉光，自然一人遵之，二人順之，而大化可宣矣。一掃凡俗，以覔¶
眞源。道者至常之謂，而非庸俗之常也。庸俗之常，緣情逐相。大¶
道之常，見性合天。人生天地之中，與萬物所以不同者，因具有¶
一個至性，可以通眞，可以合天故也。若日以凡俗之性，羈絆眞¶
身；凡俗之情，膠迷眞慧，則雖有十萬寶航，焉能度汝。是以有志¶
學道者，必先認清源頭，湛明空寂，方知凡塵俗念實堪厭惡，念¶
念思掃除之，以期大月來萃。爲我弟子者，卽不能一刀斬盡葛¶
籐，亦務須學忙裏偷閒之法，尋個苦中得樂之趣。俾塵務漸漸¶
掃除，則光明漸漸生長，道源則日近日親，世路則日疎日遠，夙¶
<pb:CK-KZ_JY243_09p022b>¶
業清淨，登眞有基，一克憍慢，以蓄眞光。道宗玉光，下人忍辱。人¶
固宜下，而辱本當忍，非故爲此謙抑也。上聖高眞知人之不可¶
上也，故下之。知辱之不可𨚫也，故忍之。若欲上人而思去辱，則¶
先墮憍慢之過，去道遠矣。何况躬膺簡命，效職大壇。則是語言¶
容色之間，稍存憍慢之習，必致上失聖光，下阻信慕。爲我弟子¶
者，當如懷一寶珠，遊行㕓市，非特不敢炫耀，以招劫奪之虞。並¶
不敢閒覽閒探，以自分守䕶之念。如是存心，憍慢自然不起，而¶
我心與天心眞光，曰日相接，斯宏化之要圖也。一戒慵惰，以培¶
眞果。聖聖相傳，曰中曰正，曰誠曰明，惟此一點心珠耳。以其不¶
偏而言，則謂之中以其不邪而言，則謂之正。以其無妄而言，則¶
<pb:CK-KZ_JY243_09p023a>¶
謂之誠。以其無昧而言，則謂之明。然此一點心珠，最難體認，最¶
難操守。必能孜孜罔倦工夫，方有着落。若慵惰一乘，三尸六賊¶
窺伺播弄，縱能見徹重淵，悟通天表，而實行不修，終不脫凡夫¶
皮骨。爲我弟子者，務須兢惕，時存唯恐道心。一刻偶忘，卽眞果¶
一時摇撼。敏勉日加，慵惰自儆，如是工夫純一無間，眞米漸至¶
成熟矣。一滅貪妄，以積眞功。貪妄二字，最難滅盡。處俗有處俗¶
之貪妄，事道有事道之貪妄。貪妄一萌，眞功不積。葢緣貪則氣¶
濁，妄則神㪚，神氣有虧，資玄無本。所以古先聖賢，不但淡於處¶
俗，名利無求。必能一於事道，神奇不慕。如是貪妄絕源，氣淸神¶
聚，而後動靜語默，皆有一種眞機具存。爲我弟子者，且莫問功¶
<pb:CK-KZ_JY243_09p023b>¶
如何積，行如何修。但要克此貪妄之心，還我元素之體，自然神¶
光照耀，眞氣流通，候到功圓，丹凝寶鼎。此段工夫，庸子視爲常¶
談，道人以爲秘訣也。精思之一，割留戀以入眞門。古人十世精¶
修，未能割除愛戀，可見斯事之難忘，更甚於貪妄之難滅。有才¶
者戀才，有慧者戀慧，甚至一情一嗜，一事一業，爲吾生得意之¶
境，卽致懷念不忘，誦揚不輟。若此留戀，心識不空，縱能打坐蒲¶
團，終似磨磚作鏡，太空寶月何處發光。是使本壇宗印，究竟不¶
能洞見。爲我弟子者，當念吾身在俗，任有萬分快意，亦不過幻¶
花泡影，日月逝矣。逝不再來，惟此現在大壇，幸得乘緣附會，乃¶
是吾生命脉歸宿。潔志進修，蜎私不雜，平平直直，大道是由，方¶
<pb:CK-KZ_JY243_09p024a>¶
爲得覩眞門，徐俟升堂入室。已上數條，抒吾學之素悃，申規旨¶
之微詞，奇異去而常道光明，歧二絕而眞修奮勉，疑迷頓釋，信¶
合高穹，虛僞克除，誠通帝座，掃凡俗則心光同玉鏡之光，除憍¶
慢則德化輔瑶京之化。慵惰不生，庶進修之純一。貪妄已滅，斯¶
見道之淵宏。戀而不留，愛從斯割，不留一點凡情，永出千般魔¶
障。從此積功立行，總皆黍米分輝。憑兹成已度人，盡屬雲霄流¶
照。爾諸弟子，尙其勉之。』¶
羅眞人曰：『修道工夫不可紛雜，當從靜字下手。靜者，如閒雲一¶
片，來去無踪。如野鶴孤飛，長空不碍。修靜有原，原在寡欲。耳目¶
口鼻四支，俱爲欲本，悉是動因。有志求靜者，工夫不在遠求，只¶
<pb:CK-KZ_JY243_09p024b>¶
須於二六時中，目常返觀，耳常返聽，口常緘默，鼻常調息，手常¶
握固，足常結趺。把六種動因，悉攝歸於至靜，工夫成熟，大定現¶
前。如是修道，最爲徑直。大壇開化，設規範圍，不容弟子無事生¶
事，有妨靜體。故曰無爲，曰歸寂。徹始徹終，惟以好動爲戒。不奈¶
子等未明規旨，反因壇事之未釐，法教之未彰，而愈增其勞擾，¶
亦大非教心矣。』¶
羅眞人曰：『修道工夫，不外事天兩字。能事天，自然漸悟宗旨。樂¶
事天自然大顯法燈。是故能事天者，塵境不能絆其身。樂事天¶
者，塵愁不能入其心。身雖勤而不勞，心雖用而不苦，冲熈恬退，¶
無妄無望，一道眞如。如是養心，名爲合天。諸子聞道有年，未窺¶
<pb:CK-KZ_JY243_09p025a>¶
道本不識，天在我心。紛紛逐逐，境共心移。豈知塵機無盡，件件¶
不捨，應之酬之，何日得了。故太上曰：開其兌，濟其事，終身不救。¶
此言一身終不能濟萬事。若必欲件件周旋，徒葬眞身於幻海¶
中矣。所以古仙入道，必先具决定心，掃除物欲。掃除物欲者，先¶
絕妄想。欲絕妄想者，先去期望。妻勿望其賢，子勿望其貴，家勿¶
望其饒，身勿望其康，衣勿望其華，食勿望其美，名譽勿望其來，¶
毁謗勿望其止，如此望心一空，妄想遂絕。故《易》曰：無妄者，無望¶
也。秉此太空之心，自使塵機漸寡。可已者已之，不可已者亦已¶
之，如是進修，專而不雜，工夫若此，是名一道眞如矣。惟能全此¶
眞如之性，故能仰不愧，俯不怍，任萬境之紛乘，而吾心之湛然¶
<pb:CK-KZ_JY243_09p025b>¶
者自在。縱物情之顚倒，而吾心之元素者常存。身居天地之中，¶
神超天地之上，靈運五官，精通百絡，則修道而道成，求玄而玄¶
得。』¶
羅眞人曰：『靜爲入道之門，一爲守道之則。所以學人進修之功，¶
未有不從靜字而入，未有不從一字而守。如是兩字，本屬道人¶
常談。然其中義旨，非深心不窺，非敏功不見。當把靜一兩字，時¶
時返照已心，方知所以不靜不一之因，皆出於人欲之私。欲性¶
若火，塵性若風，風火相搏，摇動難已，是以不能入靜也。靜旣不¶
入，理境易迷。理境旣迷，欲境易染。由是理欲相乘，心珠散亂，所¶
以不能守一也。修靜之功，莫先打坐。韓祖師云：蒲團蒲團，會打¶
<pb:CK-KZ_JY243_09p026a>¶
坐軟如緜，不會坐硬。如磚所謂會打坐者，一坐之時，先將已身¶
付之太虛，混空大定，方見一身，同於天地山河，日月運行，流峙，¶
二儀四象，變化自然。故凝神法曰：渾渾淪淪一氣中，山河日月¶
正西東。如是存想，造玄有基，四大漸調，久而不倦，故曰軟如緜¶
也。若不做此工夫，勉束其身，强制其心，則此身愈束愈疲，此心¶
愈治愈動，眾病至此時而益顯，諸慮至此時而益攖，心神𨁝跳，¶
血脉凝泣，唯知坐久生苦，不知坐久生樂，故曰硬如磚也。學坐¶
不能，更有方便。方便維何，經行是也。爲子等計者，每日早起課¶
誦方畢，卽靜室靜坐。久則一香，次則半香，卽起經行，不必立限，¶
以形氣調和爲主。如是每日無缺，則旦氣漸益淸明。旦氣漸益¶
<pb:CK-KZ_JY243_09p026b>¶
淸明，則暮氣漸離昏垢。旦暮交養，神明自充。向所謂硬如磚者，¶
亦必轉爲軟如緜矣。』¶
羅眞人曰：『一塵不染之謂靜，至純無間之謂一。靜一工夫，最爲¶
簡㨗。《清靜經》云：内觀其心，心無其心。此爲眞靜。是以有志修靜¶
者，必要萬緣放下，使此心同於太虛，無一點執着，中宮湛然，不¶
憶不思，玄功成而道法就矣。子等初學，必先致其含養之功，日¶
就月將，漸漸琢磨，自然向之，紛紜者徐轉而爲。寡思向之，雜乘¶
者徐轉而爲寡欲。寡欲寡思，曰臻妙境。故人惟無，志斯已耳。果¶
能習靜一爲之而心空，再爲之而心忘，到得忘字境界，非惟不¶
見有外物之誘，並不見有修靜之妙，自然而然，光華頓發，玄成¶
<pb:CK-KZ_JY243_09p027a>¶
法顯矣。旣知靜矣。苟久而生倦，時作時輟，則工夫有間雜，升墮¶
從此分。所以進道者，必要心無二志，向無歧趨，心心念念，惟知¶
習靜，以固丹基，守靜以全大月，二六時中，無敢少弛，無敢少懈。¶
不懈不弛，還元有自。所患者俗緣旣深，未能一片到底。果能打¶
破俗字關頭，一心不二，由靜而基，由一而入，造道成眞，指日而¶
待也。』¶
顧子問太丹始靑之義。曰：『太丹謂兩腎中也。兩腎之中，含藏眞¶
水，化而爲精，中有黍米，粒如圓珠。工夫旣深，則呼吸妙氣直注¶
兩腎。惟初學者呼吸，僅到中田耳。始靑者，肝中之氣也。肝應東¶
方，萬氣萬光，俱從此出，而後注兩腎，故曰始靑。始者，卽始氣也。¶
<pb:CK-KZ_JY243_09p027b>¶
始氣環回旣久，則肝中靑光微微透露，上燭天衢，故曰始靑也。¶
凡授法者，無論濟生度幽，必要消盡客火，以蓄眞水。然客火易¶
炎，眞水易涸。故非靜一工夫，則不能降眞水，以含眞火。所以凝¶
神法曰：分明一味水中金，須向華池着意尋。何謂水中金？金能¶
生水，水成甘露，只此一點金光，照耀萬天。華池在小腹之下。華¶
池精滿，萬魂超度，金田水溢，百神聽令。今顧子習煉有年，能使¶
客火不上炎乎，能使華池眞水洋洋充滿乎。故我指示靜一工¶
夫，爲子等入道之本，煉魂之基。有志者勉之。』¶
羅眞人曰：『下人忍辱四字，爲玉光大化宗旨。大眞人曰：寶光現¶
處空罪垢，容得他人卽善夀。千年萬劫無量修，不如一日能和¶
<pb:CK-KZ_JY243_09p028a>¶
柔。一日能和柔者，非言今日和柔，而明日便不和柔也。此一句¶
如孔子云，一日克已復禮，天下歸仁焉之意。葢修道者，已先從¶
千生萬劫，廣種福田，普植慧本，福慧兩足，道性弘開，故能得此¶
和柔之一日。是此一日，卽爲寶光現處，三界十方充周無碍，而¶
厯劫罪垢從此一空，無纎毫之滯染，故曰寶光現處空罪垢。從¶
此罪垢旣空，則一身淸净，卽多身淸净。一人淸净，卽一世淸净。¶
如是則視彼五無間性，盡是聖因。十八獄果，盡同眞趣。到此地¶
位，善道獨存，則惡機絕滅。夀量無盡，則萬灾不干，故曰容得他¶
人卽善夀。大眞人以此下人忍辱四字，曠劫精修，已證無上法¶
王之位。而復下教人間，以爲立壇啟化宗旨。是故玉光弟子者，¶
<pb:CK-KZ_JY243_09p028b>¶
全此四字者也，故能淸净圓通，而弘宣聖道。性光弟子者，守此¶
四字者也，故能純修堅固，而不畏四眾三苦。道光弟子者，解此¶
四字者也，故能心行具足，而轉旋萬緣。法光弟子者，窺此四字¶
者也，故能志直功成，而普濟普度。四字功用，其廣若此。四字義¶
旨，其深若此。我今日姑爲子等淺言之。下人者，忍辱之門也。世¶
間蠢蠢眾生，莫不具有上人之念。此上人之念，卽是萬障根由，¶
而萬苦基本。惟禀有聖性者，方能知其非而返之。故《道德經》曰：¶
聖人知人之不可上也，故下之。知天下之不可先也，故後之。當¶
知聖人存心，未嘗自謂有德，直覺愚夫愚婦皆能勝我者，是以¶
雖欲上人，而自不敢也。况道德爲天下至貴，我取而居之，則人¶
<pb:CK-KZ_JY243_09p029a>¶
之忌疾者多矣。忌疾者旣多，中傷者必眾。患難禍害，人思投我，¶
我而得免，於是卽爲大幸。况此區區毁謗，爲辱無幾，而敢不忍¶
耶。金經云：以今世人輕賤故，先世罪業卽爲消滅。所以古來聖¶
賢，最後一身，是當證果，必託他爲至貧至賤，而後罪垢始空。所¶
以然者，有取乎貧賤則多辱，多辱則多忍，故性成至潔，而道成¶
無上。四尊師法注曰：得道得名，正也。得道不得名，幸也。不得道¶
而得名，不如速死。其所以欲速死者，葢虛名多受一年，則落一¶
世修力。故云然耳，非空言也。聖人惟見及此，故能依此四字修¶
行，飛玄洞玄，刻日而就。今人於道，稍有一隙光明，便自按捺不¶
住。稍有一縷善功，便是隱藏不得。對人分說，遇事舉揚，一點上¶
<pb:CK-KZ_JY243_09p029b>¶
人之心，化作萬層黑障。一遭謗口，怒髮冲冠，曰吾道至正，子何¶
毁我耶。如是則爭競滿腔，和忍絕踪，道氣何在。何况主司大職¶
天眞，所以託宣化者。又當知宣化之道，妙在忍辱。卽如我奉師¶
諭，欲以眞訓示人，其中亦有辱機焉。譬如訓着頑童，竟有將師¶
罵詈者，更有反訴父母，而謂其師無良者。所以文佛爲不輕菩¶
薩時，所過之處，至遭惡人鞭打。何况玉光大教，開化紅塵，氷炭¶
相投，爐雪相左，豈能一帆順利。如是觀之，宣化之難，難在多辱。¶
必要眞得無諍三昧，遇辱便忍，逢人卽下，然後大化可宣，薪燈¶
永繼矣。』¶
　白眞人曰：『忍辱二字，聖師心識得，源頭見妙燈大道。從來無¶
<pb:CK-KZ_JY243_09p030a>¶
　別徑，一珠晃朗接瑤京。』¶
　上人最是召魔因，能下方能見聖心。須守和柔眞妙諦，化人¶
　只在實躬行。¶
主壇韓耀宗，與諸子論陽明之學，以爲偏於知而略於行也。羅¶
眞人曰：『中無一物之謂虛，外無一障之謂明。欲求中無一物，先¶
求外無一障。所以陽明先生致知工夫，眞爲明新二字之滴血。¶
其在本壇宗旨，卽是月九經修慧入定之旨。可笑有一輩腐儒，¶
反以陽明之學爲偏於致知，而失於力行者，此眞蜀日之吠聲¶
耳。韓子身爲主壇，責任已重，不可仍守小儒陋習，迷錯大化宗¶
旨。玉規玉書，無量妙義，非深探不得。若文字之見未空，則精奥¶
<pb:CK-KZ_JY243_09p030b>¶
之理不顯。所貴乎主化者，爲能自度而後度人也。若已迷未除，¶
何以正人之迷。已覺未廸，何以啟人之覺。所以舍二玉而不叅¶
求，則大化原頭，終與子心未契。然能叅求者，又須知樂。不樂卽¶
不能行，不樂卽不能守。所以周、程二子，教人入門工夫，先要尋¶
着孔、顔樂處。樂處旣得，則行與守不待勉强，又何事致知之後，¶
再加力行一段耶。子等所以不能於道中得樂者，葢因知得未¶
透。知之未透者，思之未深耳。思之未深者，文習障其虛，欲境累¶
其明，外物未空，則内事不力，故曰致知在格物。格字訓至，非曾¶
氏本旨。曾氏本用止義爲格。格字有五義。正曰格，止曰格，改曰¶
格，通曰格，至曰格。所以朱子專主至義，自謂未妥，又加窮字，眞¶
<pb:CK-KZ_JY243_09p031a>¶
爲蛇足。』¶
『今日所言，韓子信得及否。』耀宗曰：『何敢不信。』曰：『我非慮子不能¶
信，只慮子不能疑。凡有志閱訓者，貴乎信中覔疑。若如可可先¶
生，會心之路阻絕矣。耀宗問陽明之學，與月九經旨，是同是異。¶
曰：子若計較同異，則會心之路更遠矣。吾前言非爲陽明樹幟，¶
乃借以闡眞宗耳。是同是異，吾亦不知。但覺工夫應如是做，方¶
是眞實下手。信裏尋疑不曰疑，言言回顧，這良知彼哉。文士矜¶
同異，一粒明珠墮黑泥。¶
疑中得信信方眞，知見無非大道因。但願致知能着力，管教慧¶
日現精神。¶
<pb:CK-KZ_JY243_09p031b>¶
子等讀規讀玉書者，要自起疑端，還自破除。自不能破，然後就¶
有道之友而正之。友不能正，然後再叩師尊以迪之。如是反覆¶
叅求直理，會到無可疑處，方是眞信。後來成眞證果，總不出此¶
一個信字上立基。所謂悟而後信也，非信而後悟也。所謂慧而¶
入定也，非定而後入慧也。此學也吾得之陽明，考諸先聖而不¶
謬，以俟後聖而不惑者也。¶
慧能生定是禪宗，理學源頭本大同。下手工夫眞滴血，良知一¶
透萬緣通。¶
人世忙忙總屬愚，眞知一散入迷途。若能跳脫庸凡想，天下原¶
來一事無。¶
<pb:CK-KZ_JY243_09p032a>¶
痴字原來病在知，眞知一病遂成疑。(痴癡一字)嬰兒落穽援須急，塞¶
坎塡泥太覺遲。¶
所以致知之學，一了百當。非若知了又行，存了。又察，費許多周¶
折也。本壇直上之門，亦猶是耳。¶
三教原來不是三，雙修單入在能叅。一針徑寸虛中轉，迷路方¶
能得指南。』¶
羅眞人曰：『蔣子(德坤)，學道一事，乃人生大吉祥路。有志學道，卽是¶
我命之厚，不當墮入紅塵，沈埋劫海。故能一旦發此大志。然志¶
有不同，子當自問厥心，務實抑虛，棄小就大，去迷卽悟。則從此¶
一志之堅，便可造於不惑知命之地。天命旣知，卽知無不盡，道¶
<pb:CK-KZ_JY243_09p032b>¶
光自發。所謂若火始然泉始達，皆是自然之機竅，全不費半分¶
氣力，而功行日進日深矣。世人通病有三，一日好爲人師，二日¶
見小欲速，三日因人成事。所謂好爲人師者，非必眞爲師也。卽¶
此對人談道之際，人順我者則喜，人拒我者則戚，少分知見，愛¶
吿人前，有此病者，工夫不實。所謂見小欲速者，大器晚成，豫章¶
出土十年，然後人始得見。彼欲速者，皆因見小，故不知眞玄實¶
理，不到自然不生，不到無心不會。故有欲速心者，所造不大矣。¶
所謂因人成事者，道在性分，賦之在天，不必助之在人。若因他¶
人不進，連自已亦欲遲回，是爲待文而興之士，非豪傑矣。今當¶
本壇法燈熹微之際，有志者卽當出頭肩任，曰我不忍玉光命¶
<pb:CK-KZ_JY243_09p033a>¶
脉，自我而歇絕也。此心一發，光透三淸，入道入玄，誠易易耳。若¶
終守因人成事之見，則是薄待已身，而漠視天化。志向之迷，莫¶
甚於此，子等愼之。』¶
德坤問曰：『觀心如太虛，或落於頑空否？』曰：『觀心者，只恐不能如¶
太虛耳，何慮頑空。《月九經》云：本淨眞空，空而非空。是言心體本¶
實，雖掃除殆盡，而無頑空之慮。正本英明，從此吐露，安得頑空。¶
故曰非空耳，非於心中，故留一物以實之也。且頑空云者，謂未¶
能致知，不知善惡邪正之分，而欲漫然守空，如吿子之不動心¶
也。若已經分別已心，得大根由，於觀照之際，事物一無所留，靈¶
明炯炯常在，虛皇寶月正須從此體認，奈何反謂爲頑空耶。所¶
<pb:CK-KZ_JY243_09p033b>¶
以妙喜禪師亦云：你等莫怕落頑空，且道你怕落空的，還空得¶
也無。《傅心錄》亦曰：若少之，有一米而猶多。觀此二法語，自得指¶
南，莫爲庸論所惑也。』¶
羅眞人曰：『欲修靜一之功者，必以七情得正爲始。情動於中，則¶
欲亂於外。元和之氣，欲盛則消。眞空之性，欲迷則昧。是故凡夫¶
之所以爲凡夫者，不過失於七情之正，而逐於五欲之染也。聖¶
賢之人知五欲之所以染，皆由於七情所自蔽。喜怒愛惡，是非¶
顚倒，名利食色，攀戀無休，從此一失眞空，永不能造靜一之域。¶
是以入手工夫制欲正情爲主。有事無事，臨行之想，不忘於心。¶
(本師偈云：時時常作臨行想，不怕塵機不漸無。)故能於情動之際，約之使正。欲境之交，¶
<pb:CK-KZ_JY243_09p034a>¶
制之使淡。如是正情淡欲，自然漸見眞空妙性。工夫簡易，直上¶
之機具藏於中，非如塵俗所稱譬死之謂也。庸俗所稱譬死者，¶
凡心熾盛，以此一言强制，猶以杯水救車薪之火也。時時常作¶
臨行想者，正念克持百慮，皆奉心王而動。猶寶月懸空，而分光¶
四照也。立言之旨，大不相同。眞人寶訓，可易視耶。大規曰：夫情¶
我所喜也，欲我所養也。可見情欲本自非惡，惟染於塵，則爲塵¶
情塵欲，方碍於道耳。所以談道，而必曰絕情斬欲者，非大中之¶
論也。若夫玉光教旨，全其固有之性，不絕其自然之情。復其本¶
來之心，不斷其必然之欲。及其至也，卽以欲地而起大悲之心，¶
卽以情緣而立大悲之化。情欲雙淸，性呈寶月，卽規約所謂入¶
<pb:CK-KZ_JY243_09p034b>¶
月工夫也。』¶
徐暄煉鸞法。羅眞人曰：『徐子，汝能扶得七日無字之鸞乎。有字¶
之鸞，名曰動鸞。扶者易生歡喜。無字之鸞，名曰靜鸞。扶者難除¶
厭倦。卽此厭靜喜動之一念，卽爲凡夫入俗離道之根由。昔何¶
眞曾侍元始五刧無字之鸞，而道益加進，位益加崇。所以者何？¶
動鸞之化人淺，静鸞之化人深。動鸞之指教以文，靜鸞之指教¶
以神。文能載道，猶舟車也，而不能使人，必乘神以易心。猶燭照¶
也，能使人不得不見。一悟靜鸞，便知已心之光，本自無死，充養¶
得宜，從微至著，萌芽於黃庭，周流於三田，洋溢於百絡，發舒於¶
五官，九英有其基，三華植其本，玄關開，丹鼎熟，一點靈眞之氣，¶
<pb:CK-KZ_JY243_09p035a>¶
結成無上金丹。五慧六通，飛玄飛步，從此而得。豈特能侍鸞軒，¶
宣眞訓而已哉。』¶
羅眞人謂徐暄曰：『徐子考試之事，未忘於中。故雖欲靜，而非眞¶
靜。置吾身於萬物之表，遊吾神於太虛之中，則不期靜而靜矣。¶
然不是勉强操持，可以到此地位。要發大慧，透我神識，方能得¶
此空洞之性。』暄問大慧如何可發？曰：『假如讀書之際，能體會聖¶
賢所憂何事，所樂何事。旣識其所憂，又悟其所樂，則於平日應¶
事接物，自然不與庸俗同類，而與天地同流。此心廓然，不牽於¶
物，不滯於境，不動於欲，不擾於情，其所安者土也，其所敦者仁¶
也。安土則樂天，敦仁則知命矣。樂天知命，情想俱空，空定發光，¶
<pb:CK-KZ_JY243_09p035b>¶
卽名大慧。總而言之，謂之大慧。細而分之，謂之神識。神識者，謂¶
於一事一物之微處之，各當悟之。咸宜如庖丁觧牛，迎刃而觧。¶
自有官止神行之妙。進此工夫，則何居不安，何行不舒，何服不¶
美，何食不甘，何人不親，何事不可，何得非失，何失非得，何樂非¶
苦，何苦非樂，何損非益，何益非損。子之見悟得到此，是名神識¶
已開也。以此神識，畧吐露於時藝之末，自然無往不利。不然求¶
名求利之念，擾於中。患得患失之心，苦其志。大慧不發，神識不¶
生，吾恐白首窮經，未必功名之垂手也。』羅眞人曰：『子等心雖好¶
道，未識從入之途。今示俚言十首，以爲進修之功。¶
静一工夫貴細研，話炎話俗大規傳。入門先把閒情掃，炎俗如¶
<pb:CK-KZ_JY243_09p036a>¶
山口不宣。』¶
昔人云：學道如心痛，一心在痛，那有工夫，思閑事說閒話。¶
靜一工夫貴細研，念頭起處守須堅。纔生便覺眞良藥，堪使凡¶
夫百病痊。¶
牧牛長老曰：『一回落草去，驀鼻拽將來。此段工夫最得力。』¶
靜一工夫貴細研，臨行一想日叅前。久之自使三彭絕，一道眞¶
光透九天。¶
大眞人云：『時時常作臨行想，不怕塵機不漸無。學道者，少此念¶
頭不得。』¶
靜一工夫貴細研，存胎一息不徒然。平時三毒除須盡，莫剩毫¶
<pb:CK-KZ_JY243_09p036b>¶
芒起幻緣。¶
人知一息不調，命非我有。則工夫自然不敢不靜，不敢不一。¶
靜一工夫貴細研，假身分散覺方圓。乘時歸化同如幻，縱有塵¶
緣不我。¶
《圓覺經》云：諦思此身，四大假合。譬如骨肉歸土，血液歸水，轉動¶
歸風，煖氣歸火。今者妄身，當在何處。此卽我壇觀幻得性妙如¶
之旨，入門者不可不知。¶
靜一工夫貴細研，能叅太極始通玄。生生盡向無生出，一米圓¶
明大道全。¶
王師云：譬如混沌初開，止生一我，上則三光覆照，下則木石與¶
<pb:CK-KZ_JY243_09p037a>¶
居。斯時萬物未生，欲從何起。此名太極，觀取效最速。¶
靜一工夫貴細研，冺争化執慧光添。妙如忍辱時時守，上接玄¶
穹聖化綿。¶
爭生於執，執助其争。争執互，難守淸靜。學道者須宗玉光忍¶
辱之法，則争執自化，眞常得性矣。¶
靜一工夫貴細研，知危知苦是眞詮。凡夫識見渾顚倒，人面瘡¶
成不自憐。¶
昔人云：苦莫苦於多欲，危莫危於不知足。能於一切事境之中，¶
看得出危苦兩字，自然心心愛道。不期心之静一，而自静一矣。¶
靜一工夫貴細研，養精惜氣亦須言。若教三品成虛耗，但煮空¶
<pb:CK-KZ_JY243_09p037b>¶
鐺火愈然。
《玄詮》云：精滿不思淫，氣滿不思食。可見食必欲美，衣必欲華，亦¶
爲凡夫病相。若三品完固，則於奉養之事，一切能淡，而靜一工¶
夫可入。此卽《本願經》所云：一日無欲，一日心平之意。淸眞之始¶
事也。¶
靜一工夫貴細研，化人濟世總須捐。因緣自有天爲主，我相猶¶
存道未全。¶
古先聖賢，皆自修於已，而人自觀感而化。皆竭我一誠，而世自¶
被其澤。卽時數乖違，人不我知，亦不含愠。何也？無我相也。若於¶
斯世之中，而存一能濟之想，能化之心，卽是我見。未我見，旣¶
<pb:CK-KZ_JY243_09p038a>¶
存人見。斯起人我，交廹争執叢生，静一何時得手乎。諸子可細¶
味我言。¶
施元根任鸞職，眾有竊議者。羅眞人曰：『元子秉乩，言詞不無粗¶
淺。葢上眞無心於文，借靈光以達其意耳。所貴具心眼者，謂於¶
訓中辨其合規與否。若以詞句之雅俗，分其高下，便非明鸞理¶
者。白眞初降，其言不文，乃至句不堪讀。非上眞故爲是不文之¶
語也，亦以桐子初靈耳。然而金闕眞傳，實從此數篇，始可見妙¶
性。離乎文字，不可着也。大眞人有云：凡人識二百字，卽可輔天¶
鸞，傳正法矣。試思二百字中，凑得幾句好詩，成得幾行好文，𨚫¶
如何遂可以傳正法耶。是以《傳心語錄》，白眞於中只取一字，以¶
<pb:CK-KZ_JY243_09p038b>¶
爲心傳。一字者，上字也。上字一點，卽厯年所說寶月黍米也。上¶
字一𥪡，卽厯年所謂無曲無私，無岐無昧，大中至正之直道也。¶
上字一畫者，卽厯年所說能割能捨，能超能證，主一不二之妙¶
心也。故《混元圖注》曰：上下二字皆直，爲下者絕上，爲上者絕下。¶
是以修道工夫，皆從一畫始。子等心欲求上，而不畫其下，何由¶
能進直道。直道旣未能進，何由得成米珠。譬如佛心卍字，廣大¶
神通，從此而現。本壇上字，玉光教旨，由此而宣。故月九法中大¶
慧符，卽上仁兩字也。能事此者，當於念頭纔起時，便用一畫截¶
住，自然直道現前，眞光直透，涵養旣熟，寶月生英，上通元始，下¶
接萬眞。卽《本願經》云，毫末月生，月中眞現之密諦。工夫到此，神¶
<pb:CK-KZ_JY243_09p039a>¶
通可坐而致矣。是以前年大眞人曰：求亡羊者曰芉，求亡豕者¶
曰[口*賀]。奈何以本性之物，而求之文字哉。故紀錄尊師亦曰：悟機¶
深者言不文，著述多者神通少。子等宣揚聖化，首在引人聞訓。¶
而引人聞訓之間，不以此理宣明，吾恐新皈後進之子，各懷文¶
字氣習，雖或侍教一期兩期之後，必起疑心。疑心旣起，怠惰俱¶
乘。子等雖嘵嘵勸勉，彼必以爲多事矣。更有一種愚昧弟子，暫¶
發道心，聞期侍側，俟至終日不獲一語之及，惟見師眞，獨向主¶
司大弟講論於此等際，便起二疑。忠信之人卽疑曰，吾終日侍¶
鸞，而未獲一語之及得。毋根器淺小人不我重，上眞亦不我重¶
耶。作是念者，其愛鸞之心必不固。至於不忠信者，卽起疑曰，吾¶
<pb:CK-KZ_JY243_09p039b>¶
終日侍鸞，而不獲一語之及。可見吾平日操修，上眞未必知也。¶
平日功行，上眞未必盡也。惟此表表幾人，必䝉上眞喚及。由此¶
觀之人情勢利，天心亦勢利耶。此念一生，雖强之侍鸞，而中心¶
愈忿矣。故凡爲司教者，必當愈宣鸞理。或曰一人之訓，卽眾人¶
之訓。或曰訓他人者，咸當引爲訓已。或曰上眞每借一二弟子，¶
普宣大教。或曰上眞每因一事之小，普示大法。或曰侍訓之期，¶
譬如身到萬香林中，具聞性者，自得其香。譬如身詣廣月殿上，¶
具見性者，自被其照。譬如身登釣天之臺，具耳根者，自聆其音。¶
譬如身造香積之㕑，具舌根者，自嘗其味。初不在上眞之沾沾¶
訓已，而後得益也。司教能以種種言說，破人邪見，則宣化之上¶
<pb:CK-KZ_JY243_09p040a>¶
首矣。顧子勉之。』¶
羅眞人謂沈延齡曰：『沈子工夫，當以漸進。子欲煉乩，宜從觀心¶
調息入手。前年鍾祖觀心一叚，當奉爲入門之則。¶
煉鸞只煉太初心，全我眞如道自成。一息在胎九寶彙，俄然七¶
竅睹光明。¶
煉鸞只煉至虛心，心一空時乩便靈。靈體湛然何所着，手通霄¶
上接玄音。¶
煉鸞只煉妙無心，太極光中演大文。敬以合眞推上首，時時凝¶
定是眞門。¶
煉鸞只煉大明心，水湛光清雲不侵。撥去障因修至道，手宣玄¶
<pb:CK-KZ_JY243_09p040b>¶
梵步瑶京。』¶
延齡問靜坐時氣未順如何。曰：『氣未順者，病在着意調息也。動¶
合自然，心空而湛，則無此弊矣。¶
調息從來貴自然自然之妙息中傳。莫令玄液生珠口，有意成¶
聲亂寸天。¶
玄功一道，總在有意無意之間。』¶
細閱鍾祖訓，自觧觀心旨。先天眞妙氣，湛然何所滯。羅眞人謂¶
陳鵬曰：『人有四魔，惟嗔難克。嗔爲靜蠧，嗔爲道賊。蟊賊未去，何¶
自悟。存胎之旨，正須於萬難遏抑之時，萬難遏抑之事，萬難調¶
劑之勢，萬難調劑之人，而我偏能泰然，渾然方是道人體叚。故¶
<pb:CK-KZ_JY243_09p041a>¶
曰：有人於此，待我以橫逆，君子必自反也。存自反之心，嗔心自¶
絕矣。顏子克巳功深，沉潜淵粹，人自見爲不遷，彼實未嘗有怒。¶
陳子有志叅宗，細玩斯言可也。』¶
　四天君曰：『旨哉，念兄之言也。人唯洗淨嗔根，方能耨丹調米，¶
　入月還童，證妙成眞，轉神出化。苟非平日有專靜凝一之功，¶
　恬淡安閒之志，當境能無遽發。是故欲滅嗔根，先培性水。欲¶
　培性水，先悟慧空。見得一切世人，具有靈根夙慧，共承元始¶
　胚胎。彼因未識性宗，未通圓旨，所以橫逆時加，嗔心熾盛。然¶
　所以致此者，彼非不據一理，獨惜見之偏耳。我以憐憫心待¶
　之，人自不言而化。廣大心承之，人自不喻而從。胞與心受之，¶
<pb:CK-KZ_JY243_09p041b>¶
　人自不約而和。敬一心處之，人自不喻而悟。如是上心旣具，¶
　妙慧旣全，縱有强悍技何所施。到此地位，是名化俗。化俗之¶
　道，首貴忍辱。故曰百日靜養，一怒俱傾。從來嗔之一字，最碍¶
　修道。』¶
羅眞人曰：『定觀覺寂是眞玄，靜裏如如好去叅。叅到一輪明月¶
地，工夫先把念頭看。¶
子等撇去因循怠忽之念，自能一竿直上。奮我金剛不壞之操，¶
便可三極照了。把平日欣羡愛慕好惡取舍事事，皆以覺心照¶
之，定心觀之，寂心破之，方見一輪寶月，現於玄臺三寸之中。是¶
光所，發非白非靑。¶
<pb:CK-KZ_JY243_09p042a>¶
靑中有白白非靑，靑白俱無道始眞。從此定觀求大道，道無其¶
道露華新。¶
非白非靑靑白忘，忘忘忘裏是玄房。休從言象求眞諦，掃𨚫凡¶
心印始揚。¶
定其觀者，本乎心之澄靜。覺其寂者，因乎悟之密勿。寂而非寂，¶
覺量方全。觀而止觀，寂光自透。寂無所寂，方能照了。覺而宏覺，¶
不息自强。此種工夫至玄至奥，必能掃𨚫語言文字之見。確有¶
以，會於心，體於躬，存於念，措於爲。離象求宗，宗旨乃能洞晰。忘¶
言印道，道岸庶可誕登。由靜而一，由一而眞，由眞而空，由空而¶
湛。如是四種旣明，事事皆實，步步有據，行功圓滿，契合高眞，便¶
<pb:CK-KZ_JY243_09p042b>¶
爲陸地飛仙矣。』¶
羅眞人曰：『蕭蕭梧竹拂庭幽，雲洞初開玉鼎浮。不住丹頭堪見¶
道，一輪皓月慧光流。¶
二三子學道多年，亦知不住之說乎。人生濁世，俱受滯着之病。¶
住於境則有境風之擾，住於物則有物欲之牽。一境一物，累心¶
實多，安能超塵界以達天界，透珠宮而謁帝宮耶。所以求宗上¶
士，必須鍊眞英以保元，培素心以降心，掃盡執着念頭，撇開膠¶
固習態，然後鳶飛魚躍，頭頭是道，水面文章，俱堪見性。《本願經》¶
曰：中宮無着，不憶不思。蓋言不住之旨人知。不住居心，心光自¶
湛。能以不住應事，事無不宜。處俗奉眞，理無二致。苟有纎毫未¶
<pb:CK-KZ_JY243_09p043a>¶
悟，豈能到月落萬川，處處皆圓境地哉。¶
一部眞規，其旨甚嚴，而其機最爲圓通無碍。惟於圓通活潑之¶
處，悟得規矩凖繩之法，方是善承玉規，善宣天化之士。若尋章¶
摘句，拘泥文字語言，以求眞規精髓，則煌煌大寶，或有因此而¶
掩者矣。所以我欲子等悟道，先令子等知圓。欲使子等入規，先¶
教子等不住。住則滯，滯則着。滯着之念一生，圓通之旨安悟。以¶
此宣勞輔化，何以感神人而孚上下。故曰不住境，不住心，寶輪¶
活潑。無所固，無所必，珠體常圓。能如是者，方爲絕魔安善信可¶
衞而迷可啟。若稍有滯見，便非眞規之要旨也。』¶
羅眞人曰：『二三子，能叅息息調金宗旨乎。金藏其息，息歛其金。¶
<pb:CK-KZ_JY243_09p043b>¶
金息相生，生生不伐。然後能升聖水，而降凡火。火沉於下，下上¶
相凝，而玄丹始就，月米自盈。¶
息息沉沉金水澄，澄淸徹底掃塵情。花飛香馥玄關朗，月月懸¶
中不夜明。¶
調金功就道方成，成妙成通大覺門。休使片雲飛入戶，六時常¶
䕶寸珠明。¶
息欲其沉，金欲其霔。沉之久而息息歸中，中宫湛然，自有慧光¶
發現，靜之所由充也。霔之深而性水洋溢，智海澄淸，一切垢污。¶
撓我性天不得，一之所由宏也。旣充且宏，心光瑩徹。可以入妙¶
還童，蓮吐芳而月舒粹矣。¶
<pb:CK-KZ_JY243_09p044a>¶
人之眞性，本自光明湛然。無如七情動中，百物擾外，而我之眞¶
性失。眞性失，則我之金亦與之俱失。金爲水母，眞金失則眞水¶
亦與之俱竭。眞水失養，凡火用事，我之眞主，反退舍矣。所以修¶
養之士，必務掃塵沙一切，廓我神宫，涵漬性水，息息深深，調和¶
金鼎。俾龍潛海底，虎嘯山巓。養之旣久，坎離自然顚倒，水火會¶
合中黃。所謂金來歸性初，卽得稱還丹。金丹大道，不外此矣。¶
玄玄妙旨本無難，金水相融卽是丹。可惜人人具妙質，𨚫緣俗¶
網失眞傳。¶
在壇法子，有一回頭向此者，何患不登道岸。但俗障紛乘，塵緣¶
日擾，誰則能撇下乎。¶
<pb:CK-KZ_JY243_09p044b>¶
撇下撇下全撇下，打破三關方認路。一生死，二名利，三愛河，何¶
不聖賢，何不佛祖。只怕三關難打破，入道非無路。¶
凡欲修眞，必要打破此關，庶能造玄入妙。』¶
或言三關中，惟愛河一關最難打破。眞人曰：『愛河之關，旣打不¶
破，則生死名利，豈能豁開心障耶。此三關者，實同條共貫。打破¶
一關，卽可打破二關，勢如破竹也。我今日教爾等，不專去探求¶
玄妙，而必欲實踐躬行，處俗而存求道之心，居塵而求奉眞之¶
想，不起一貪心妬心，不起一淫心殺心，因循怠惰心日，盡我本¶
分之所當爲，卽不必静坐蒲團，𨚫勝叅玄說偈矣。』¶
羅眞人曰：『誦經有三要。一日密誦。不出口，而念念密存，是名密¶
<pb:CK-KZ_JY243_09p045a>¶
誦。行之久久，可𨚫塵染。二日止誦。心中毫無他事，惟此誦經，上¶
接天神，下超諸苦，恍乎有見，宛若有聞，是名止誦。行之久久，可¶
復眞性。三日炳誦。炳炳心光浹上下，行行字字吐仙音，個中眞¶
趣如泉湧，淸韻悠揚入暮雲，是名炳誦。如是三者兼優，方能感¶
眞格聖。所求者遂，所願者從，所禱者通，所禳者𨚫。¶
時時見我性中天，三誦能全入妙玄。一點慧光不夜朗，黍珠圓¶
潔映千川。』¶
¶
¶
¶
<pb:CK-KZ_JY243_09p045b>¶
¶
¶
¶
¶
¶
¶
¶
¶
¶
¶
<pb:CK-KZ_JY243_09p046a>¶
** 南華眞人¶
　眞人姓莊，名周。甲辰年始降。¶
南華眞人曰：『無相門頭是釋空，有之一字顯玄宗。坐斷有無機¶
自活，今朝打破兩家風。¶
陳子(思)，子所着者何物，着物者又何物。卽是汝生死根也。向來¶
煩惱因緣，俱從此起。吾在此一月，可以大破汝迷。¶
不要把我書看虛無了，奏刀砉然，時虛乎。』¶
¶
¶
¶
<pb:CK-KZ_JY243_09p046b>¶
¶
¶
¶
¶
¶
¶
¶
¶
¶
¶
<pb:CK-KZ_JY243_09p047a>¶
** 赤松眞人¶
　壬子年始降，是爲本壇都天符法主。¶
赤松眞人曰：『學道只在内功，切不可於有境處着，亦不可於虛¶
無處求。只在非心非腎處，自有一座淸浄臺，眞仙眞佛俱在裏¶
面。若子坐玄門，想升降，修黃白，守步位，俱着了境。着境魔生，内¶
田枯燥，三品不生，百慮交至矣，何能得乎。今後須靜守内玄，不¶
作觀想，漸漸水火自交。若鹵莾作觀眞精，反爲客火所侵。譬如¶
育火烹茗，先聚水炭，方可烹煮。若有炭無泉，茗終不熟，鼎先破¶
裂矣。』¶
¶
<pb:CK-KZ_JY243_09p047b>¶
¶
¶
¶
¶
¶
¶
¶
¶
¶
¶
<pb:CK-KZ_JY243_09p048a>¶
** 文昌化導全遁守元陶眞人¶
　眞人諱潜，字淵明。於癸酉年二月勅封文昌化導兼職三籙¶
　眞人，蒞壇典籙。¶
陶眞人謂陳子曰：『鶴子，十年未接，芝田苗熟乎。近來春水雖涸，¶
靈源自在，曷不反本内求。』陳子對：『方做懲忿窒欲工夫。』曰：『懲忿¶
窒欲，是强制工夫。忿欲之心未嘗絕也。養靈源，是復性第一着。¶
先機靈源，出於天一，發於崑峯，降於玄牝，長流不竭，無事於添，¶
自然傾注。只因忿字一乘，四炎交逼，靈源化爲沸水，由是則精¶
非本來之精，易致枯竭。神非原降之神，易致斷滅。氣非兩間之¶
氣，易致衰耗。况乎六欲朋從，三尸據吾眞宅，縱有眞光，從靈發¶
<pb:CK-KZ_JY243_09p048b>¶
出，無奈權非我操，悠悠蕩蕩，沉爲下鬼而已。迨至斯時，欲忿欲¶
窒，併强制而不可得。所以爲人，必先立基，立基必先尋本。知本¶
則基安，三品方固。心無事則源淸，俗不亂則源長，念不欺則源¶
靜，守此足矣，何必如枯禪打坐。』¶
陶眞人曰：『靈壇開化，亘古良緣。玉聖傳宗，尤深慶幸。葢由昔年¶
劍子愛道之深，敬鸞之至，是以肇建壇基，以垂後彦。首發三願，¶
直接玉光。其願曰：生生刼刼，常侍帝前。普化天下，皆爲善人。度¶
三惡道，悉得解脫。若以文字論之，不過狂士之心耳。不知劍子¶
此願，直從至性中湧出，連詞句亦不推敲，洞見飛鸞一道，直通¶
帝心。奉鸞不退，至於老死，必得身侍帝前。故曰願生生刼刼，常¶
<pb:CK-KZ_JY243_09p049a>¶
侍帝前者。葢從千魔不轉之性地中流出也。其曰普化天下，皆¶
爲善人者也。不是誇已有善，而能及人。眞見鸞音之妙，將來鸞¶
化大行開明正道，自然普化。此句願力，亦從愛鸞性中流出。其¶
度惡道一條，乃因新受煉度大法。恐自己奉行或懈，故立此誓，¶
以堅已心。其意曰惡道且須度脫，况常鬼乎。又其時性天開明，¶
實悟人鬼一氣之機，故立此二願。人鬼一氣者何？惡道充盈，則¶
生民暴厲短折。善人寡少，則惡道報復，刧苦更多。若不寔悟此¶
境，而立此願，猶是書生文字耳。曷足重哉。』¶
¶
¶
<pb:CK-KZ_JY243_09p049b>¶
¶
¶
¶
¶
¶
¶
¶
¶
¶
¶
<pb:CK-KZ_JY243_09p050a>¶
** 李眞人¶
　眞人諱泌¶
李眞人曰：『我今日爲子等，指玄破迷。玄從何生。玄者神之體。玄¶
從何顯？玄者性之光。故性着則玄機塞，神苦則玄路蕪。水月之¶
喻，所以破着鏡花之比，所以破苦由來。古仙教人學道，無不以¶
保性養神去着釋苦爲事。葢慮凡夫四苦之身，由於五着。五着¶
四苦，展轉牽，則神性日凋，光體日减。雖欲攝心趺坐，制意守¶
玄，譬之槁壞爲爐，鑛鉛鑄鼎，丹安能不走，藥安能不漏。若會坐¶
玄者，先調於未坐之時，使神不苦亦不亂也。順事於方坐之際，¶
使性不着亦不昏也。再涵於已坐之後，使機常生而路常通也。¶
<pb:CK-KZ_JY243_09p050b>¶
是以六緣(行立坐卧語作)並調，則身魔不起。六塵齊攝，則心魔不乘。爐¶
則堅土之爐，鼎則精金之鼎，然後烹煉可言也，火候可講也，採¶
結浴化俱可詳也。而子等欲學玄功，不先理會爐鼎，所以精日¶
衰，氣日耗，神日昏。境動則三品逐境而漓，境靜則三品離境而¶
病。天雨不降，元金之病也。地雲不升，元土之病也。樞紐攣急，元¶
木之病也。山岳頽痿，元水之病也。猿馬驅馳，元火之病也。如是¶
五病，釀成四苦，欲望玄丹，不亦難乎。况經云：金全丹堅，土全丹¶
和，火全丹飛。堅也，和也，飛也，總皆要使五行之氣全而無虧，五¶
行之精全而無損，五行之神全而圓滿，方是三五合一。合一者，¶
卽大丹之異名。以要言之，凡作玄功，必要先明爐鼎。欲立爐鼎，¶
<pb:CK-KZ_JY243_09p051a>¶
必要先調神性。欲養神性，必要先去苦着。不苦所以玄機日生，¶
不着所以玄路日顯。此爲入手初法，凡學道者不可不知也。』¶
¶
¶
¶
¶
¶
¶
¶
¶
<pb:CK-KZ_JY243_09p051b>¶
¶
¶
¶
¶
¶
¶
¶
¶
¶
¶
<pb:CK-KZ_JY243_09p052a>¶
** 南宫三天大法總教丈人邲眞人¶
　眞人諱諴。¶
** 南宫司馬馮眞人¶
　眞人諱雷。¶
邲馮二眞人曰：『光明照四天，萬彙靡不被。廓然洞靈根，胞與挺¶
嘉瑞。丹臺一粒珠，邊現無邊際。珠毫接玉京，朗朗眞風霽。道心¶
旣已堅，正心無不𢌿。養神輔天勳，神存百邪避。上藥運台光，潜¶
精守玄契。眞教匪易逢，眞珠莫浪棄。眼看學道人，半爲浮生累。¶
四太一歸空，幽黑虛興涕。今我䕶正宗，爲子堅眞蒂。守身勿外¶
馳，守氣靜如絮。守口勿狂言，守一歸眞諦。毋以得而欣，毋以失¶
<pb:CK-KZ_JY243_09p052b>¶
而忌。得失兩俱忘，乾坤渾渾器。從此輔天人，靈壇億萬禩。¶
天地以一氣結成陰陽，人身以一氣煉成水火。陰陽水火，本非¶
有意作爲。只要不見巳心，天心始現。守丹守鼎，俱是有爲工夫。¶
子等切不可學。只須在日用尋常處，事事不亂我眞氣，便是丹¶
鼎天地元運，總在樞紐處，不損故高厚。常存眞氣眞原，只在發¶
洩處不滲，故魂魄自一。可笑世人捨了眞氣眞原，妄意搬運，纔¶
坐了一時半時，妄思雜想，無刻不乘。欲郤愈稠，欲掃愈積，坐至¶
一年半載，便誇有得。殊不知氣纔通，神已亂，病積五中，多至不¶
能救藥。此正信之士，尙且不可。更有心未澄淸，慾未斷絕，妄意¶
打坐。坐畢之後，或溢喜，或溢怒，或奔走應酬，或饑飽失度，行持¶
<pb:CK-KZ_JY243_09p053a>¶
久久，眞源日枯，眞氣日盡，百病交攻，中黃無主，多致殞身。故内¶
功雖當致力，然必淸了念頭，方可從事。我今教子，非阻子不坐¶
也。但要微微綿綿，尋了眞氣。恍恍惚惚，通了眞源。自然妄念息，¶
妄意消。一消一息，漸漸復得天地陰陽丹基水火矣。¶
如何喚作本來身，動靜隨時識性眞。保護明珠無別法，虛明二¶
字好追尋。¶
生死關頭豈易知，眞空不壞自能持。紅塵擾擾誰爲𨚫，先立根¶
基養玉池。(寡慾也。)¶
浮生貪戀肯相抛，眞氣眞源暗裏消。欲得此身常不死，莫將身¶
外自疲勞。(保氣也。)¶
<pb:CK-KZ_JY243_09p053b>¶
梅花片片落瑤琴，靜裏聲聲天地心。𨚫恠曉曉忙日夕，何如自¶
理太和音。(戒多言。)¶
空裏身來空裏尋，陰陽纔媾便成眞。如如本性時時在，莫學隋¶
庭剪綵春。(守實也。)¶
大道無邊須自肩，玉京正教豈言傳。會得心珠充法界，丹然陸¶
地透香蓮。¶
丹訣盡矣，子等勉之，無虛吾望。』¶
¶
¶
¶
<pb:CK-KZ_JY243_09p054a>¶
** 祁眞人¶
　眞人諱顔，唐時人。壬子年正月掌玄宫内壇。¶
祁眞人曰：『陳子，修玄先去躁心。躁心平和，客氣不入，如春塘花¶
鳥。飲啄自如，心中何等快暢。一曰不爭彼是我非。争之而人不¶
信彼非我是，眾人自有公言。爭心一盡，如氷消於日，金爍於火，¶
不但無痕，抑且鎔而入化。平平坦坦，我心如寶鏡之明，研媸畢¶
照，如太空之高，巨細畢包，則淸明之氣與天爲一，自可直進上¶
乘。何必東馳西走，同跳丸之勞攘耶。一部《中庸》，只在誠明兩字¶
誠則不二，不二則知見不生。明則能覺，能覺則小慧不炫。』¶
祁眞人曰：『内功者所以攝性，非以攝心。葢性常在，心則時在時¶
<pb:CK-KZ_JY243_09p054b>¶
不在也。今勸坐玄功者，先以攝性爲入門第一件工夫。然亦有¶
次第。第一要空念。妄念不空，則不見眞性。欲除妄念，先戒多言。¶
第二要空身。四大假合，未識其來，焉知其往。凡一切離合悲歡，¶
與我身一毫不相干涉，纔是空身。欲空身者，先戒煩惱。第三要¶
空業。受身以來，一切七情六欲，妄作妄爲，不知幾許。若不立地¶
剗除，則更在業中造業，轉轉輪迴，性光滅矣。欲空業者，先戒造¶
事。第四要空緣。緣之所定，性之所依。性基旣淸，惡緣善緣，皆成¶
歡喜。欲空緣者，先戒愛憎。第五要空境。三界相通，本同黍米。若¶
必想境分神，便是滯神泥境。只須在性光中，現出眞境，始能直¶
接欝羅。欲空境者，先戒住着。子能守此五段定性工夫，心不攝¶
<pb:CK-KZ_JY243_09p055a>¶
而自降矣。如此以加進，久便與攝心枯坐者，霄壤矣。記之。』¶
¶
¶
¶
¶
¶
¶
¶
¶
¶
<pb:CK-KZ_JY243_09p055b>¶
¶
¶
¶
¶
¶
¶
¶
¶
¶
¶
<pb:CK-KZ_JY243_09p056a>¶
** 靈梵天宫聯陽正化陳眞人¶
　眞人諱搏。於丁卯年正月奉勅蒞壇，觀察在壇弟子。¶
陳眞人曰：『世間的事，豈能盡郤。若存了要郤念頭，縳縶愈𦂳。只¶
要平平淡淡做去。事來之時，不要錯了先機一着。則大事化小，¶
小事化無。養靜在動處養，方見平日操存。養氣在卧時定，方見¶
平日澄淸。待人在無事時接，方見平日涵養。敬天在不見時畏，¶
方見平日寅恭守。此便是眞人地位。』¶
陳眞人曰：『夫觀心者，非空空視心也。心統性情，又兼意識。性如¶
海水。情如流，意如瀾，識如波，三種旣具於性水，而其動甚微。非¶
深察不能分別。然雖微而常有，故一觸事境，愛欲貪染，其勢厥¶
<pb:CK-KZ_JY243_09p056b>¶
張。譬如天風一振，濤浪山作。所以然者，水性具存故也。是以人¶
之善惡，皆本於性田種子。能理會自己種子，則入道自㨗。故《大¶
楞伽經》以分別自性，爲第一禪宗。¶
我向年入道，並未曾究心於升降水火之法，不過持定《心印經》¶
存無守有四字。有無二字，包括陰陽兩個字。無者，太極未判之¶
時一點太虛靈氣，所謂視之不見，聽之不聞是也。這點靈氣貫¶
入於心，則曰絳眞，流入於牝，則曰牝靈。全在我心承受，不可增¶
損。如何謂之增？增者，妄意坐玄，虛摹存想，使這點靈光漸染成¶
墨，不見本來，總使立功行善也，不能補還先天眞氣矣。損者，心¶
本靜也，念以牽之，使心搖撼而不能成其眞。腎本滋也，欲以耗¶
<pb:CK-KZ_JY243_09p057a>¶
之，使腎枯竭而不能廓其靈。所以說個存字，以養之。有者，見外¶
之三品也。内之三品，無形無色，唯有太虛一點眞英所化。英者，¶
竅之發。身之九竅，發爲九英。九英之靈，上合九星。故又曰身中¶
九靈，何不呼之。呼者，非呼其名，須時時呼䕶之。目欲常垂，有元¶
光也。鼻欲常按，有陽光也。耳欲常閉，有智光也。口欲常緘，有慧¶
光也。手欲常摩，有眞光也。足欲常歛，有靜光也。如是九竅生於¶
外，三品固於内，内固則外榮。故曰守有。四字中卽有無量眞訣。¶
後人誤以有無作龍虎觀，淺鄙可笑，更且悞人。子等從此四字，¶
細細做工夫去，一層進一層，自然絳眞與牝靈相合，水火暗交。¶
不要起爐作灶，自然眞氣日凝，九光日現，可以長生，可以濟世¶
<pb:CK-KZ_JY243_09p057b>¶
矣。』¶
陳眞人曰：『兩儀卽太極也，太極卽無極也。兩儀未判，鴻濛未開，¶
上而日月未光，下而山川未奠。一氣交融，萬氣全具，故名太極。¶
卽吾身未生以前之面目。二儀者，人身呼吸之氣也。鴻濛者，人¶
身無想之會也。日月者，人身知覺之始也。山川者，人身運動之¶
體也。故四者之用，運之則分爲四象，靜之則總歸太極。故修玄¶
無別法，只須冥心太無，體認生身受命之處，而培養之，扶植之，¶
保䕶之而已。故曰歸根，曰復命，要不出冥心凝神四字。所以必¶
欲冥心凝神者，葢觀法於天地而自得也。太上曰：飄風不終朝，¶
驟雨不終夕。孰爲此者，天地。天地尙不能久，而况於人乎。所以¶
<pb:CK-KZ_JY243_09p058a>¶
日月運久而昏荒，山川奠久而崩竭，人物厯久而衰敗，氣化傳¶
久而舛錯，總不如守一太極之可久也。此事本極平淡，極簡易，¶
而世人往往不能者，總壞於一點塵機。卽是太極中一點動性，¶
動而生陽，靜而生陰。生陰之靜非眞靜也，是動中舒緩處耳，亦¶
動也。是以生生不息，變化萬殊。萬殊旣成，吉㐫出焉。聖人作《易》，¶
所以指吉㐫，推變化，要之必以守貞爲主。故《易》者，戒動之書也。¶
子等從此入門，庶不失高眞妙旨。』¶
陳眞人曰：『還童爲入月丹頭，入月爲還童功効。渾渾淪淪，不知¶
不識者，童之體也。太虗無爲，莫滯莫着者，童之用也。春風秋月，¶
藹乎可親者，童之品也。純純穆穆，毫垢胥捐者，童之量也。人無¶
<pb:CK-KZ_JY243_09p058b>¶
論賢愚質，不分高下，俱可復全元始，洞見本來。所以然者，童相¶
未漓，一眞浩然，玄牝一穴，妙氣回旋，三品光中，潜符太極。先天¶
而生，後天而存。存存涵養，貫古徹今。觀心得月，入聖金莖，惟能¶
保此童之相，乃能辨理欲關頭。惟其還此童之質，始得判仙凡¶
界限。仙在心，心失養便非童。理寓玄，玄不悟難云童。童者不事¶
修飾，不爲欲誘，不爲人阻，不爲勢折。¶
渾渾淪淪始氣中，山河日月正西東。一丸大米由兹湛，貫徹玄¶
臺悟性功。¶
先天妙氣本皆全，還我童孩道可傳。傳月授心無別印，印燈燈¶
引改千川。¶
<pb:CK-KZ_JY243_09p059a>¶
童光晃朗似明蟾，雲去雲來體不。掃盡葛藤心自瑩，存胎胎¶
就聖功圓。』¶
謂施元根曰：『眞陽子，可悟還童二字乎。』對曰：『大旨在無起分別。』¶
曰：『不特此也。稍務乎外，卽非還字工夫矣。苟非時靜時一，遂失¶
童之本眞矣。觀心得月，童之始基也。還童入月，修之要徑也。能¶
觀心自能得月，徒觀心未能入月。得月在乎靜一，而入月道在¶
還童。維此二字，一生修之而莫竟，累𡻕養之猶不足。固非無起¶
分別，所遂能幾也。』¶
¶
¶
<pb:CK-KZ_JY243_09p059b>¶
¶
¶
¶
¶
¶
¶
¶
¶
¶
¶
<pb:CK-KZ_JY243_09p060a>¶
** 桂香上殿考文掌冊輔宣宗教啟光佑靈通和上宰稽多核過¶極明洞慧眞人¶
　眞人姓蘇，諱軾，字子瞻，一號文昌内相琦印傳光掌理靈乘¶
　充靜致一佑覺含貞温醇毓粹導性立元總握文衡權侔紫¶
　極葆珍冲照善現大眞人。於庚辰年九月奉勅蒞壇專，督煉¶
　鸞弟子。¶
蘇眞人曰：『修道之要曰靜曰一，靜一之旨，羅白二兄言之詳矣。¶
而靜一之源，尙多藴義。人心有大月，當思於何處發光。人性有¶
三英，當思於何處吐秀。大月存兩腎，是爲眞水。三英在丹田，是¶
爲眞火。火不沉則水不浮，水不浮則火斯熾。是以善修之士，火¶
<pb:CK-KZ_JY243_09p060b>¶
降水升。善養之士，水浮火伏。善修之士，子擕母抱，善養之士，母¶
顧子全。母爲先天祖氣，子爲後天玄精。能知制火之道，則祖氣¶
乃完。能知蓄水之法，則精玄乃注。子母相抱，太極舒光，以此云¶
靜，靜之至也。以此云一，一之至也。是故全大月於身中，道成無¶
上。會三英於一忝，眞如頓復。塞其兌則聽斯聰，掩其明則見斯¶
眞。自有呼吸之源，不必資鼻爲呼吸。自有大明之具，不必藉目¶
而始明。得先天一點眞陽，陽生陰滅。貫太乙華池玄液，液注精¶
充。備於我者足，俗塵不期掃而掃矣。得乎天者全，靈丹不期結¶
而結矣。¶
叩制火蓄水之法。曰：『養此心同於太虛，客火漸消。鍊此神同於¶
<pb:CK-KZ_JY243_09p061a>¶
慧日，眞水徐沛。修之三年，而心神拱位，百病俱不得而侵。修之¶
六年，而形健神康，萬邪俱可以降伏。修之九年，而聖胎堅固，大¶
道卽從此而悟。修之十二年，而丹爐藥滿，指日成眞，是之謂大¶
成。不必有心於濟生，而所濟者大。不必有心於度死，而所度者¶
廣矣。』¶
蘇眞人曰：『靜明寶光，流㪚十方，能得之者，三氣發芒。寂淡玄宗，¶
洞開性天，能見之者，五藴生毫。毫末月呈，元珠燦潔，眞風遐著，¶
大道丕昌。¶
三氣之中，首曰祖氣，次曰元氣，三曰始氣。含光守雌，子母互交，¶
二六時中，常吸常呼。初無外物，足以動其心。初無他事，足以移¶
<pb:CK-KZ_JY243_09p061b>¶
其好。呼焉吸焉，唯覺天津之洋溢，不知其何自而生，莫測其何¶
自而止。恍乎其若可見，僾乎其若可聞行之久久，祖氣全而身¶
形安泰，五體調和，徐得靜中之樂境矣。所謂元氣者，乃我先天¶
一點梵陽之氣，與身俱生，不與身而俱。息與性相隨，能與心而¶
俱化，化此氣於身，塞乎天地之間。運此氣於心，超乎萬物之上。¶
充此氣於四體，百節康而四魔滅。歸此氣於牝玄，六陽現而三¶
神守。道此氣於華池，七障消而九英生。若一經物欲之污，便非¶
本然覺性。故號曰元，元者初也。氣必返其太初，元之名所由集¶
耳。何謂始氣？氣返於中謂之眞氣，入於心謂之晶氣，完其妙謂¶
之始。渾渾淪淪一氣中，此始字注脚也。人惟有此氣，則四光弟¶
<pb:CK-KZ_JY243_09p062a>¶
子可成。人唯具此氣，則五觀法門可入。故曰反身而誠，樂莫大¶
焉。萬理備於中而皆實，謂之誠。始氣全於内而無虧，亦謂之誠。¶
誠能操持有恒，積累有素，靜存動察，不混不淆，始氣克復，大道¶
何難，一蹴而至哉。所以《本願經》曰：善藏毋傷，三氣發芒。旣發其¶
芒，卽得大光。旣得大光，愈發其芒。光芒相長，一葦誕登。有志弟¶
子，尙其三思。』¶
¶
