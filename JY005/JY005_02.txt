#-*- mode: org; -*-
#+TITLE: 元始說先天道德經註解
#+DATE: 2011-05-27 18:43:27
#+PROPERTY: kxid KX005
#+PROPERTY: title 元始說先天道德經註解
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0003
#+PROPERTY: id JY005
#+PROPERTY: JUAN 0
#+PROPERTY: JUAN 000
<pb:CK-KZ_JY005_02p001a>¶
#+PROPERTY: JUAN 001
<pb:CK-KZ_JY005_02p001a>¶
@fw1重刊道藏輯要¶
** 元始說先天道德經註解卷之一¶
　　　　　　　　　　　　　　宋李嘉謀息齋註解¶
*** 　妙篇一千言章¶
**** 　　第一章二百二十言¶
眞妙妙也眞元元也眞神神也眞眞眞也眞道道也道與德德¶
與物萬物得矣¶
　此五名非一非五眞者元始不雜不假外物唯吾一眞在妙¶
　爲眞妙在元爲眞元在神爲眞神在眞爲眞眞在道爲眞道¶
　然此五者欲求其名有不可得譬如眼根不自見眼故曰眞¶
<pb:CK-KZ_JY005_02p001b>¶
　妙妙也眞元元也眞神神也眞眞眞也眞道道也故眞妙不¶
　知其妙眞元不知其元眞神不知其神眞眞不知其眞眞道¶
　不知其道使其自知則不一矣道不一散而爲德萬物各得¶
　一德以生故曰萬物得矣¶
物得道生道失物死得失相生道同出入¶
　萬物莫不稟道之一以生及其所稟者離則死雖名爲生乃¶
　稟道之散至所謂道則未嘗生未嘗死也由物不能得道之¶
　全故爲生死所囿然依道不滅故生生死死得失相生與道¶
　同爲出入¶
道不可同德不可同失不可同故其得有得謂之同有得有失¶
<pb:CK-KZ_JY005_02p002a>¶
　道者本性不雜譬如虛空不和諸物故曰道不可同德者有¶
　柔有剛有仁有義事異名殊譬如萬物各自有體故曰德不¶
　可同所受虛假暫受還失譬如旅亭暫止便去故曰失不可¶
　同所謂同者我旣得此彼亦得此各得其得然後爲同同雖¶
　近道然以得求道可以得則可以失有得有失去道愈遠¶
失德歸道道歛致一一致入眞體眞應變眞入至神神至神神¶
入元元至元元入妙湛兮似或存非象非聲獨立於元始元始¶
之妙¶
　德者性之散涉於事而不固故德有失而道無失若失德11¶
　歸道無別有道道在生死得失之間未嘗不一若逐生死之¶
<pb:CK-KZ_JY005_02p002b>¶
　變順得失之名則散而爲德若知出於道斂致歸一卽德11¶
　道道與德一一致入眞體眞應變萬變不失吾眞是之謂神¶
　神之至謂之元元之至謂之妙入元入妙其實無得復歸本¶
　然非象非聲湛兮似或存獨立於元始元妙者本有之性非¶
　從外得¶
元始以眞妙觀元始以眞妙聽妙觀見非象之象妙聽聞無聲¶
之聲大象無形無逃吾妙觀太音希聲無逃吾妙聽吾以妙爲¶
無極無上¶
　妙觀無色妙聽無聲色聲外塵不能隔越六受用根圓融涉¶
　入故見無象之象而非目聞無聲之聲而非耳塵銷覺圓妙¶
<pb:CK-KZ_JY005_02p003a>¶
　觀出於天地之外妙聽出於音聲之表故無所不見無所不¶
　聞是謂無極無上¶
吾故無極無上眞妙眞妙眞元眞元不可元眞妙眞神眞神不¶
可神眞妙眞眞眞眞不可眞眞妙眞道眞道不可道眞妙極矣¶
　此言體妙者與元眞神道者不同旣得眞妙則元爲妙元眞¶
　元不可元神爲妙神眞神不可神眞爲妙眞眞眞不可眞道¶
　爲妙道眞道不可道由元始而下雖共此五名而所得妙力¶
　各有差殊唯以妙極爲至故曰眞妙極矣¶
**** 　　第二章一百四十六言¶
眞妙太上太上眞妙¶
<pb:CK-KZ_JY005_02p003b>¶
　道極不可名寄之曰眞妙尊極不可名寄之曰太上妙極而¶
　上故曰眞妙太上上極而妙故曰太上眞妙¶
妙生元元生神神生眞眞生道道生德德生徼徼生妙妙生無¶
無生有有則有無則無有無相生陰陽相推太化變易¶
　妙之降曰元元之降曰神神之降曰眞眞之降曰道道之降¶
　曰德德之降曰徼徼者小道也眾人自道降爲德德降爲徼¶
　徼入於有一入於有與道益離眞人自徼返入於妙自妙入¶
　無自無出有欲建立則以無爲有欲寂靜則以有爲無欲有¶
　則生天地不爲多欲無則返太虛不爲少以有以無出陽入¶
　陰相生相推如太化之變易¶
<pb:CK-KZ_JY005_02p004a>¶
妙無體也有有無無無無有有吾居徼妙之常¶
　眞人以妙無爲體以妙有爲用湛然常住無之體也應變不¶
　窮有之用也有有之用生於無無之體無無之體出爲有有¶
　之用以有爲徼以無爲妙故曰吾居徼妙之常老子曰常無¶
　欲以觀其妙常有欲以觀其徼此兩者同出而異名同謂之¶
　玄世人體無則不能有體有則不能無觀妙則不能徼觀徼¶
　則不能妙是皆囿於形器不能出入於有無之間眞人以妙¶
　無爲體出而有雖小道不爲不足入而無雖體妙不爲有餘¶
　蓋以有無徼妙爲常如此則徼卽妙妙卽徼有卽無無卽有¶
　故曰出而異名同謂之玄¶
<pb:CK-KZ_JY005_02p004b>¶
徼妙之常曰道道之常曰眞眞之常曰神神之常曰元元之常¶
曰妙妙之常曰吾居無極矣¶
　元妙之妙不變不異故曰常徼者有也妙者無也有亦無無¶
　亦有乃爲徼妙之常徼妙之常然後爲道道之常曰眞眞之¶
　常曰神神之常曰元元之常曰妙妙之常曰吾所以自居常¶
　者無始無終之謂也¶
不可視不可聽不可摶不可有不可無不可元不可神不可眞¶
不可道入乎無上同乎無極是爲眞妙矣¶
　世人以物求道者欲其可視可聽可摶可有可無以理求道¶
　者欲其可元可神可眞可道使道而可以視聽有無求之則¶
<pb:CK-KZ_JY005_02p005a>¶
　道爲物矣使道而可以元眞神道名之則道爲理矣眞人外¶
　不役物内不著理故非視而見非聽而聞非摶而堅非有而¶
　在非無而居非元而元非神而神非眞而眞非道而道入乎¶
　無上同乎無極皆不可名故曰眞妙¶
**** 　　第三章一百六言¶
眞妙非聲非象實非聲象其上不皦其下不昧¶
　妙非形色聲聽由人不能於元始之初體元入妙吸集塵象¶
　收攬成根耳目鼻舌及與身意分一精明内意紛紜外根互¶
　運堅溫暖動驅役四大六根四大更接外塵轉迷本始若能¶
　了形相空格去外塵使色香味觸各不緣根見色如與肓等¶
<pb:CK-KZ_JY005_02p005b>¶
　嗅香如與風等嘗味如與蠟等見觸如與空等外塵旣銷則¶
　六受用根頓然清淨淨極妙敷非象非聲見聞覺知出於根¶
　外故極其上至大而不皦極其下至微而不昧¶
恍兮惚兮杳杳冥冥眞妙妙眞視不見聽不聞¶
　物物自有元始不可見不可聞恍惚杳冥而非無也故佛書¶
　云若以色見我以音聲求我是人行邪道不能見如來道書¶
　云視不可見聽不可聞離種種邊名爲妙道所謂道者若從¶
　外入卽物非道人所以不能知道者蓋貪色逐聲爲物所轉¶
　使吾元始之妙所謂不可見不可聞者迷爲可見可聞轉離¶
　本始楞嚴佛問阿難言今汝細觀從日月宮至七金山雲騰¶
<pb:CK-KZ_JY005_02p006a>¶
　鳥飛風動塵起遠近諸物雖復差殊同汝見精清淨所矚若¶
　見是物汝亦可見吾之見若以同見名爲見吾則吾不見時¶
　何不見吾不見之處若不見吾不見之地則自然非物云何¶
　非汝若汝見時是汝非我見性周遍非汝而誰由是觀之人¶
　之見色唯我獨知彼亦自知各見其獨無同見者如是則我¶
　之所見彼不能見我之所聞彼不能聞若以同聞名爲我聞¶
　則我不聞時彼應合知彼旣不知則彼之所聞非我聞也味¶
　觸覺知義亦如是莊周所謂見獨者其亦是歟¶
元始於太妙寂兮寥兮繩繩兮湛然不可名¶
　凡可以名皆屬名數是二非一唯不可名然後爲道且道之¶
<pb:CK-KZ_JY005_02p006b>¶
　近體莫過於無莫過於空然無卽與有對空卽與實對皆墮¶
　名數是二非一唯不可名然後爲一所謂一者是無非無是¶
　有非有是空非空是實非實以至離無離有離空離實卽無¶
　卽有卽空卽實是離非離是卽非卽及其至也卽離俱非名¶
　不可得方爲妙道寂寥者無也繩繩者永也旣無矣繩繩然¶
　而不可無雖不可無然寂寥兮不可有是謂無名¶
元妙神妙眞妙道妙天地虛妙陰陽同妙日月合妙五行含妙¶
八卦雜妙萬物盡妙¶
　物非道不成眞非道不立故元得妙而元神得妙而神眞得¶
　妙而眞道得妙而道此所謂眞非道不立天地得妙而成陰¶
<pb:CK-KZ_JY005_02p007a>¶
　陽得妙而分日月得妙而明五行得妙而相尅相生八卦得¶
　妙而相推相盪萬物雜妙而以死以生故曰物非道不成¶
至虛至靜吾曰虛靜妙始非妙不可得矣妙體吾元始¶
　至虛極守靜篤虛之極於有無不虛靜之極於動無不靜若¶
　吾曰虛靜卽有虛靜之心遇有則不得虛遇動卽不得靜妙¶
　始非妙妙不可得惟體吾元始知有無不虛知動無不靜是¶
　謂元始之道¶
**** 　　第四章六十四言¶
孰以元元孰以神神孰以眞眞孰以道道孰以名名吾强曰妙¶
入吾妙矣¶
<pb:CK-KZ_JY005_02p007b>¶
　知元守元元始不元知神守神神始不神知眞守眞眞始不¶
　眞知道守道道始不道知知守知卽爲住著知知無知然後¶
　六通四闢在元非元在神非神在眞非眞在道非道有名非¶
　名强名曰妙若徼若妙入吾妙矣¶
然後合爲元散爲神致一爲眞萬變爲道升清降濁布列精魂¶
變化之道窮象極形復歸乎妙¶
　元始以妙爲體故元乃妙之合神乃妙之散眞乃妙之一道¶
　乃妙之變下至於分陰分陽降濁升清布列精魂萬物以成¶
　皆由妙出始出於妙極其變化草木昆蟲水火土木窮象極¶
　形皆吾妙也物自順以生道自返而成人能自象形而返之¶
<pb:CK-KZ_JY005_02p008a>¶
　皆能至妙¶
**** 　　第五章九十八言¶
吾始乎妙萬靈不神萬法不名萬境不生非不神妙靈無照非¶
不名妙法無因非不生妙境無緣妙妙無對是謂獨立¶
　妙神無靈何以故神無方故妙法無名何以故法無法故妙¶
　境無有何以故無所緣故元始之妙湛寂自照無照照者無¶
　法無名離諸起滅因相不生因旣不生緣無所偶故諸塵象¶
　無得而成純以妙明妙妙無對是謂獨立¶
不子不孫同乎無獨出入綿綿同乎無門萬物歸元不見其元¶
宰¶
<pb:CK-KZ_JY005_02p008b>¶
　非子非孫其傳無盡故無獨出入綿綿不知其際故無門雖¶
　主萬物萬物歸焉而莫見其所以主之者¶
吾始於妙寂兮寥兮繩繩兮湛然兮廓然兮吾不知其生故曰¶
長生之道¶
　有生則有滅唯無生然後爲長生元始之妙非由生而生故¶
　吾不知其生但見寂寥兮其靜也繩繩兮其長也湛然兮其¶
　存也廓然兮其廣也故命之曰長生之道¶
**** 　　第六章一百六十言¶
自然非妙妙非自然吾元始於妙其上不皦恍兮惚其下不昧¶
惚兮恍恍惚混䝉上下同妙妙恍妙惚非象非物¶
<pb:CK-KZ_JY005_02p009a>¶
　自然者可以名道而道非自然何以故自然有定體而道無¶
　定體若以道爲自然則道不當降而生物以物爲自然則物¶
　不當變而成道故曰自然非妙妙非自然元始之妙居於有¶
　無之間恍者明也有也惚者滅也無也至妙之極其大不見¶
　其皦旣出而有又寂而無故曰恍兮惚極其小不見其昧旣¶
　居其無又出而有故曰惚兮恍恍惚混蒙出入於有無之間¶
　與上下皆同於妙故曰妙恍妙惚非象非物¶
吾始元元妙惚妙恍非物非象吾始神神杳杳冥冥非妙非形¶
吾始眞眞冥冥杳杳非形非妙吾始道道精中有眞自然之道¶
　元神眞三者是妙之分未盡妙體然皆非物非象在恍惚杳¶
<pb:CK-KZ_JY005_02p009b>¶
　冥之間至於道則始有精始有眞非杳非冥非恍非惚然猶¶
　未離自然也自道而降精散而爲形眞降而爲物物生而道¶
　之自然又喪矣¶
道法自然自然眞道眞者自然之號吾不知其自然¶
　自然爲眞眞者自然之道故曰道法自然所謂道之自然與¶
　物之自然名同義異世所謂自然者乃不變之稱方其迷亂¶
　無智執物之有以爲自然未能甄明自然本體則其自然深¶
　可障道聖人闢之此首章所以言自然非妙妙非自然蓋此¶
　意也所謂道之自然道降而爲物其自不變此道之自然者¶
　也世所謂自然皆物之自如鵠白烏玄世旣無知以玄白爲¶
<pb:CK-KZ_JY005_02p010a>¶
　烏鵠之自不知鵠之所以白烏之所以玄又有使之然者亦¶
　非自也由世以非自爲自非然爲然故聖人諱之雖然聖人¶
　達道之權知自然性至於論道尙謂吾不知其自然蓋謂有¶
　知之之心則是使之自然非自然矣而况欲以世之情解妄¶
　想卜度者哉¶
眞法神神法元元法妙妙無法故妙爲萬法之宗無法法無元¶
元無神神無眞眞無道道無無無無有有吾之至妙入元始之¶
妙¶
　苟有所法則有所未至故眞不免法神神不免法元元不免¶
　法妙至妙而後無法惟其無法故爲萬物之宗如是則無法¶
<pb:CK-KZ_JY005_02p010b>¶
　無元無神無眞無道無無無有惟體妙者能之故釋氏傳法¶
　句曰法本法無法無法法亦法今付無法時法法何曾法¶
**** 　　第七章一百二十言¶
至妙無間無始無極無盡無際無央無間無無間無始無無始¶
無極無無極無盡無無盡無際無無際無央無無央¶
　無間不見其斷也無始不見其先也無極不見其上也無盡¶
　不見其終也無際不見其邊也無央不見其廣也雖無間斷¶
　續不足以名道故亦無無間雖無始先後不足以名道故亦¶
　無無始雖無極上下不足以名道故亦無無極雖無盡始終¶
　不足以名道故亦無無盡雖無際邊中不足以名道故亦無¶
<pb:CK-KZ_JY005_02p011a>¶
　無際雖無央廣狹不足以名道故亦無無央殫世之言語不¶
　足以名道故大道無名¶
吾始無央有無一體吾始無際混合太微天地六合巨細一妙¶
妙游巨細孰觀其體¶
　所謂無央者不獨空空無際也必有無同體虛實共貫然後¶
　爲無央所謂無際者不獨極其廣大也必混合太微巨細如¶
　一然後爲無際如是則大而天地廣而六合巨而虛空細而¶
　微塵皆爲一妙故妙游出入天地偃息微塵周行虛空舉持¶
　六合孰知其體孰窮其妙¶
吾曰無形無聲無名吾始妙中妙三無之妙吾元始至道是謂¶
<pb:CK-KZ_JY005_02p011b>¶
極樂妙游含容之器與天地萬物爲終然極而不盡¶
　以不形形故無形以不聲聲故無聲以不名名故無名妙無¶
　次第而入妙有次第故有始妙有中妙妙之極爲三無之妙¶
　是爲元始至道極樂妙游無所不包無所不含與天地萬物¶
　爲終而妙無終故曰極而不盡¶
**** 　　第八章四十四言¶
妙與天地萬物爲終盡吾無終妙與天地萬物爲元始吾無始¶
德遊其中天地萬物不可觀焉德遊至妙與物還矣¶
　妙與物爲終而妙無終妙與物爲始而妙無始妙遊於物中¶
　物不得而知焉故曰德遊者以物而言也眞人體妙而遊於¶
<pb:CK-KZ_JY005_02p012a>¶
　物則爲妙遊物得妙而妙在物中爲德遊物有壊而妙無壊¶
　故曰與物還矣¶
**** 　　第九章四十二言¶
妙遊無礙元遊無知神遊無方眞遊無變道遊無體德遊無名¶
物遊無間是謂與物同遊出生入死之道盡矣¶
　妙元神眞道此五者道之名而有遊於此五者方名爲道道¶
　者吾之本眞謂之元始之始遊於妙爲無礙遊於元爲無知¶
　遊於神爲無方遊於眞爲無變遊於道爲無體又降而遊於¶
　德不可以德名細而遊於物不可以物間精而與妙同遊不¶
　可得而見粗而與物同遊不可得而隱此至人所以出生入¶
<pb:CK-KZ_JY005_02p012b>¶
　死而以生死爲旦暮之常者此也¶
¶
¶
¶
¶
¶
¶
¶
¶
¶
<pb:CK-KZ_JY005_02p013a>¶
　
#+PROPERTY: JUAN 002
<pb:CK-KZ_JY005_02p013a>¶
* 元篇一千言九章¶
** 　　第一章一百五十九言¶
妙元元妙神元元神眞元元眞道元元道德元元德元德復妙¶
與物返矣¶
　妙元神眞道五者各有淺深乃學道者之分量此元之妙非¶
　妙之妙此元之神非妙之神此元之眞非妙之眞此元之道¶
　非妙之道此元之德非妙之德眾人自德散而爲物眞人自¶
　德返而歸妙道與物返物與道返故曰順之則爲人逆之則¶
　爲道¶
元非元妙形之先形非形混然而成妙元惚恍忽然有象妙元¶
<pb:CK-KZ_JY005_02p013b>¶
恍惚忽然有物物象杳冥忽然有精精元含神忽然有眞非色¶
之色素朴含明無狀之狀無象之象¶
　元之所以爲元者非元也乃妙形之始形之所以爲形者非¶
　形也乃混然而成道自妙降而爲元始有恍惚之狀故曰妙¶
　元惚恍忽然有象妙元恍惚忽然有物物象出於杳冥之間¶
　而有至精者存焉精全爲神神一爲眞會眞集神爲元之體¶
　故其體有明有色有象有狀此色與明狀與象具於吾之本¶
　始無作之者由有微心吸撮塵象塵集成根遂喪本象及與¶
　本明至人迥脫根境復還元明故見非色之色素朴含明無¶
　狀之狀無象之象¶
<pb:CK-KZ_JY005_02p014a>¶
元之大象寥廓幽光元和之鳴元元獨聞元象之形元元獨見¶
　元之象非物之象寥廓幽光物不可得而窺故元和之鳴唯¶
　元獨聞元象之形唯元獨見¶
元元之元眞祖眞母帝先道始象之元紀吾始元元元於元紀¶
復歸吾始吾不見吾始孰云吾元始是謂始終元紀之元¶
　妙不可見至於元始有可見之漸故以元之元爲眞祖眞母¶
　帝先道始有象之初紀道至是始露一髮矣故吾始於元漸¶
　有可紀之狀雖漸可紀復歸於始吾且不知吾之始而况於¶
　他哉是謂始終元紀之元言始終者道在元方有始之名物¶
　終則窮元紀之元始於元終於元元元不窮無始無終是始¶
<pb:CK-KZ_JY005_02p014b>¶
　終元紀之元¶
** 　　第二章一百十四言¶
元元胎光九元之始八卦之先胎光始元明明赫赫恍恍惚惚¶
元元始光妙生眞有¶
　至人自妙出元漸露光景人之三魂一爲胎光故元元爲胎¶
　光凡數自一至九而止若十則復爲一故大數止於九九數¶
　皆起於元故曰九元九元之始則一也八卦之先則乾坤爲¶
　陰陽之祖在易爲太極在乾亦爲元在人爲胎光胎光始元¶
　明明赫赫恍恍惚惚皆元之始光之謂也物自始光卽喪道¶
　本故佛書謂之元明故曰元明照生所所立照性亡若至人¶
<pb:CK-KZ_JY005_02p015a>¶
　則始於妙無出爲妙有蓋自妙而降則粗道自元而妙則神¶
　此其所以不同故曰妙生眞有¶
元顯元藏黍珠中大象元起元沒黍珠中巨物元以大象含萬¶
象元以巨物吞萬物¶
　物至於有形則不能以大入細以細藏大元本於性而未入¶
　於形故可以顯可以隱如人之夢魂遊形中而大地山河無¶
　不有也人物徒役無不彰也故若以形會則兩黍不能以相¶
　容若以性會則黍珠中大象不足以爲怪矣蓋由大象非象¶
　故含萬象巨物非物故含萬物聖人旣論此理又時顯其跡¶
　以覺方來欲以破形相之粗而昧者但以神變目之甚者又¶
<pb:CK-KZ_JY005_02p015b>¶
　疑爲詭幻此釋氏所以薄世論而不近良以此歟¶
象中象元非元物中物一非一¶
　象中象是元非元物中物是一非一何以故元之妙能使未¶
　至於元者隨元而化一之妙能使未至於一者同一而處此¶
　聖人旣以成己又以成物也大象藏於黍珠之中大象未必¶
　盡元也彼雖未至於元然以吾之元而加彼之元則彼亦以¶
　元化如李廣之射虎不知其爲石周處之斬蛟不知其爲水¶
　彼以一至之心而石與水尙從而化况吾之妙元而不可以¶
　化物哉故曰元非元一非一¶
元象之元含光自然元元胎光吾所謂象¶
<pb:CK-KZ_JY005_02p016a>¶
　元元之始含光自然釋氏謂之覺明道家謂之胎光釋氏覺¶
　明謂之所道家胎光謂之象性覺必明明則亡所胎元必光¶
　光爲妙象妄爲明覺所立覺亡象而成形胎光光廢佛以覺¶
　明明而無所道以胎光光而象妙妙象之象覺明之明是爲¶
　道本¶
物之眞元元母之先道生道生吾不能自生吾元元之母¶
　物之眞元非元也唯本妙而後生元故曰元母之先元母者¶
　謂妙也及妙生元元又降而生道申言道生者言元生眞眞¶
　生神及神而後生道雖至於道愈降而生物若原其生則不¶
　然竟非其自若推其自必元元之母妙之本始然後能生物¶
<pb:CK-KZ_JY005_02p016b>¶
　所謂妙者乃本始如如不可得而生死者也¶
** 　　第三章一百言¶
胎光元元元元胎光吾始元元神視不見神聽不聞神神不遇¶
神不可得故曰不同神而後知始¶
　胎光之始莫見其朕莫聞其音各各自知無相見者故曰神¶
　神不遇是謂不同此之不同物物如是然物不能爲主宰者¶
　以其神不全而又爲物轉也方是之時雖未有聲色臭味之¶
　交而六種識心已具於胎光元元之内至人以神爲主故六¶
　種識心不隨根塵俱以神化爲一精明眾人神鑑不全六種¶
　識心重者先受旣傳一根同根同染轉入生死胎光益微故¶
<pb:CK-KZ_JY005_02p017a>¶
　曰神而後知始¶
吾始於元元無方妙天吸光化妙元元吾始妙毋開戸乘光繼¶
元用在恍惚道在綿綿¶
　孟子曰盡其心者知其性知其性則知天從孟子之說是心¶
　之外有性性之上有天易曰窮理盡性以至於命從易之說¶
　是理之外有性性之上有命孟子所謂天卽易之所謂命也¶
　古之達者或以爲見獨或以爲無何有之鄕極世之語言不¶
　過如此然所謂天果何方所謂命者果何物耶至此經又謂¶
　之無方妙天方胎光在元元之中炳然獨耀吾不知其處亦¶
　不知其際非無方妙天而何根塵銷落吸光化妙神用不測¶
<pb:CK-KZ_JY005_02p017b>¶
　眾妙所出故謂之妙毋開戸11光繼元萬神自生用在恍惚¶
　而不可執也道在綿綿而不可絶也非天下之至神其孰能¶
　與於此哉¶
無取無捨無爲自然吾不知其自然元始元生混然而成妙極¶
元得元始自然¶
　元元之中吸光化妙混生萬神恍惚乘光妙有開敷亦不捨¶
　無而取有亦不捨有而取無悉皆無爲自然之用亦不知其¶
　自亦不知其然混然而元成妙極而元得故曰元始自然之¶
　道如是則妙亦元元亦妙¶
** 　　第四章一百二十六言¶
<pb:CK-KZ_JY005_02p018a>¶
清濁交混陰陽一元非清而清元清生濁非濁而濁元濁生清¶
非陰元陰非陽元陽元道斯在陰陽同生清濁孰能名元清元¶
濁陰陽亦然¶
　元者清濁始交而未分陰陽同爲一元易曰一陰一陽之謂¶
　道一陰一陽者陰陽未分之謂也自陰陽未分而繼之以善¶
　自善而後繼之以性性立而後物成世未有性未成而善先¶
　成者故易所謂道所謂善皆物之先非善惡之謂也方其清¶
　濁交混陰陽同元則非清非濁非陰非陽相交以性而不交¶
　以形故元清含濁元濁含清元陽含陰元陰含陽猶水火之¶
　不相射清濁同源陰陽同生孰能名之哉¶
<pb:CK-KZ_JY005_02p018b>¶
妙象元象妙聲元聲聲象不可得萬物之根萬物之靈吾所謂¶
一而非一一而未彰吾所謂元而未元元而未常¶
　妙象妙聲唯獨聽者可得而聞獨見者可得而視其聲其象¶
　非眾人所可得見所可得聞故爲萬物之根萬化之靈方其¶
　爲元也謂之數之始一之祖然其實未彰一猶未見謂之形¶
　之始常之祖然其形未見常猶未常聖人體之謂之無名¶
元一含妙妙元流光流光含氣元妙之常吾曰元常之道道法¶
元常¶
　氣形數三者之在妙有非有非無流光爲氣氣結爲形形見¶
　爲數古之至人體於妙無出爲妙有曷嘗無是三者然亦竟¶
<pb:CK-KZ_JY005_02p019a>¶
　非有也蓋流光之氣非陰陽所感妙氣之形非假合所造形¶
　見之數非一二可求故入而爲太虛出而爲妙有分形散氣¶
　形千萬不爲有餘斂景吸光形閉藏不爲不足是謂元妙之¶
　常道法元常故不可致詰¶
** 　　第五章一百六十六言¶
陰陽之妙清濁之杳杳妙相因而元生¶
　陰陽同源之謂妙清濁相容之謂杳陰陽以氣相同清濁以¶
　形相混妙氣同爲無氣妙形同爲無形故曰杳妙相因¶
元含萬象萬象含元萬象生元元元元生萬象¶
　元含萬象而非形也萬象生於元而非物也古之至人反身¶
<pb:CK-KZ_JY005_02p019b>¶
　而誠則萬物皆備於我致中和則位天地育萬物皆在吾中¶
　和之中釋氏謂意生身者身隨意生非造所造卽道家靈光¶
　八耀混生萬神而如意所生迅疾無礙乃至種類俱生無所¶
　不有不可計數此之謂元元生萬象¶
神不知神眞不知眞道不知道吾元始於虛無道隱無名眞隱¶
無形神隱無靈吾神爽靈吾眞幽精神隱無靈無靈至神眞隱¶
無形無形至眞道隱無名無名至道三無合元¶
　元之妙神隱於無靈眞隱於無形道隱於無名故無靈爲眞¶
　神無形爲眞眞無名爲眞道故曰三無卽爲元敷落五篇非¶
　聖人强爲之次也妙者在道爲聖之極在人爲魂之始非象¶
<pb:CK-KZ_JY005_02p020a>¶
　非物不死不生吾之本始所謂妙也元爲妙之次在人爲胎¶
　光神爲元之次在人爲爽靈眞爲神之次在人爲幽精自是¶
　以下則爲道自道以降性成而形具故人之三魂一曰胎光¶
　二曰爽靈三曰幽精者義取諸此易曰精氣爲物遊魂爲變¶
　精氣爲物則質具而體成有成則有壞物不足以爲固惟魂¶
　遊於物物壞而魂不亡故易謂之變古之聖人深切著明所¶
　以示人者如此故妙在魂上而道在魂下妙爲魂之先道爲¶
　魂之降自道而降聖人不居自道而上眾人不處眾人所以¶
　生生死死死死生生者由道降爲魄魄盛而魂衰也聖人魂¶
　盛而魄亡故與道同遊眾人魄盛而魂亡故與物俱壊由是¶
<pb:CK-KZ_JY005_02p020b>¶
　觀之所謂三魂者卽此元神眞而七魄者喜怒哀懼愛惡欲¶
　也全魂卽爲仙全魄則爲鬼魂與魄兩立則爲人此理之自¶
　然聖人復起不易吾言矣雖然聖人爲魂眾人爲魄此自其¶
　旣成而言之若元始之初魂魄未分清濁且未之判則孰爲¶
　魂孰爲魄哉及其旣分全則爲魂散則爲魄沿而上則爲魂¶
　流而下則爲魄正則爲魂邪則爲魄眞則爲魂僞則爲魄其¶
　本同其末異故魄亦魂也魂亦魄也魄消則爲魂魂消則爲¶
　魄佛氏所謂無明卽佛性者此之謂歟¶
吾元始之元道周旋不可妙妙不可得自然元妙上下往來周¶
旋自然吾始於元元之元吾不知其自然元道元德孰能體吾¶
<pb:CK-KZ_JY005_02p021a>¶
元道元德復歸吾元始是謂還元返本之道盡矣¶
　聖人體元始之道以周旋於物妙藏於形跡之間和其光同¶
　其塵不可以妙非不可以妙謂在其形跡之間而形跡亦妙¶
　故妙不可得上下往來周旋世故自然元妙而不見其徼蓋¶
　吾本始於元之元體吾自然以應於物而吾亦不知其自然¶
　如是則不獨元道化妙而元德亦化妙巨細心跡無不妙者¶
　孰能知之哉由吾雖體道德而出世復返道德於元始是謂¶
　還元返本之道盡矣¶
** 　　第六章一百四十八言¶
元生神神生元¶
<pb:CK-KZ_JY005_02p021b>¶
　元之降爲神神之合爲元神以元而靈元以神而顯故上下¶
　相生¶
吾元自粹元一旋生元色未闢恍惚杳冥蒼素彤黅光含四象¶
四象含光¶
　蒼素彤黅爲四象不言玄者玄爲色之母無色爲玄元色未¶
　闢其光玄玄元一者玄之謂也由有元一旋生五元故天一¶
　爲水天生水中水浮天而載地元之未闢自然太玄之中有¶
　蒼素彤黅之光合爲四象五元恍惚杳冥¶
吾元始之妙用一元非一元一元之妙妙生元元生妙¶
　妙爲元之祖元爲妙之用自妙入元故稱一元一元之用元¶
<pb:CK-KZ_JY005_02p022a>¶
　妙交相生不知妙之爲元元之爲妙¶
蒼素隱顯左右相元元光恍惚元出元入出入無門吾不知其¶
元元彤上下不皦不昧上下一元元法自然¶
　蒼東方木色之氣素西方金色之氣木左金右故曰左右相¶
　元彤南方火色之氣元北方玄色之氣火上水下故曰元彤¶
　上下元光恍惚東西蒼素有出有入而不見其門南北玄彤¶
　有上有下而不顯其晦有岀入而不見其出入有顯晦而不¶
　見其顯晦故神用無門道法自然¶
無爲自然自然無爲道在恍惚之先元元無爲之先孰能體吾¶
無爲自然元因無爲無爲因元因元生自然吾不知其然吾元¶
<pb:CK-KZ_JY005_02p022b>¶
始無爲之天¶
　無爲之天有蒼而非木有素而非金有彤而非火有玄而非¶
　水有黅而非土有左有右而非左非右有上有下而非上非¶
　下有出有入而非出非入有顯有晦而非顯非晦有色非色¶
　有象非象自然非自然無爲非無爲故曰孰能體吾無爲自¶
　然又曰元生自然吾不知其然是之謂無爲之天¶
** 　　第七章二十言¶
有無上下左右内外恍惚杳冥妙妙中間元在其中¶
　物必有有無之數上下之位左右之別内外之界物之所不¶
　能免妙妙之中元在其間非有非無非上非下非左非右非¶
<pb:CK-KZ_JY005_02p023a>¶
　内非外恍惚杳冥未涉此八者¶
** 　　第八章一百五十言¶
元黃始妙始妙相因元因黃黃因元元始黃始不知其以¶
　以道言曰元以色言曰玄故元亦玄也天元地黃皆因始妙¶
　之本元因黃黃因元交相因交相生元始黃始不知其以所¶
　謂以者妙之所也¶
不見之色不聞之聲妙之又妙忽然而生無象之象無物之狀¶
妙之又妙忽然而形元元見矣赤素變化幽黃洞彰元常造作¶
元道由生吾不知其生無爲元黃妙更之根¶
　聲色生於至妙物象成於至妙忽然而生忽然而成無使之¶
<pb:CK-KZ_JY005_02p023b>¶
　者故赤素變化火金相尅而相成幽黃洞彰水土同處而相¶
　尅是爲元常造化元黃之道爲萬化更變之根¶
根生至妙妙生元元生黃黃生元三一之妙自然而成¶
　至人根於至妙妙生元元生黃黃復生元自無入有自有化¶
　無妙元黃三而一一而三故曰三一之妙自然而成¶
元元又元中有元黃之道元始元元之母元聲元象吾元元之¶
母聲象得矣吾曰此元元吾不知其元元道無上¶
　元中有色故曰元黃元元之母出生色象故色象以元爲母¶
　元元以吾爲母唯吾無母是謂吾不知其元元道無上¶
** 　　第九章一十六言¶
<pb:CK-KZ_JY005_02p024a>¶
妙隱元生道因妙有有無相生神用不窮¶
　妙隱而元始生元含至妙道隱而物始有道妙有中妙中之¶
　元元非顯也有中之道道非隱也故元亦妙有亦妙有無相¶
　生神用不窮¶
¶
¶
¶
¶
¶
¶
<pb:CK-KZ_JY005_02p024b>¶
¶
¶
¶
¶
¶
¶
¶
¶
¶
¶
<pb:CK-KZ_JY005_02p025a>¶
　
#+PROPERTY: JUAN 003
<pb:CK-KZ_JY005_02p025a>¶
* 神篇一千言九章¶
** 　　第一章二百五十二言¶
元中有神神之又神吾不知其神神中有元元之又元吾不知¶
其元元神和合道法自然吾不知其自然¶
　元神眞道皆從妙出五而一一而五故元中有神神中有元¶
　方其爲神也不自知其神方其爲元也不自知其元元神和¶
　合亦且不知其和合故雖自然亦且不知其然¶
左動右應右動左應呼之出之吸之入之遠之又遠一之又一¶
神用神一用一吾不知其用吾曰無爲吾非無爲本不知其用¶
應之者靜神之道¶
<pb:CK-KZ_JY005_02p025b>¶
　道無所不在充滿六合包含虛空苟執其機則無所不應如¶
　撫宮宮動撫角角起蓋有不知其然而然者故左動則右應¶
　右動則左應呼而出之還復吸之吸而入之還復呼之以爲¶
　近耶遠之又遠以爲多耶一之又一是之謂神雖全於神吾¶
　且不知其用使神用神神神更用則神不知神使一用一一¶
　一更用則一不知一如汞走盤中一一自圓無使之者故吾¶
　曰無爲如此則雖無爲非無我我不知其用應之者靜是謂¶
　神之道¶
妙元生神吾不知之生吾所謂至生至妙生妙妙由妙生自生¶
之道吾元言於妙生不可窮無復得其始吾能知其已¶
<pb:CK-KZ_JY005_02p026a>¶
　自妙元降而生神吾不知神之生蓋守妙體元神神自生吾¶
　不知其生是謂至生至生者神生於妙生不可窮旣不可窮¶
　則無得其始無得其始則不見其已雖不見已至妙施而寂¶
　還歸於妙有若已者非實已也吾能知其已旣知其已可復¶
　使之起矣¶
左動左應吾不在左右動右應吾不在右呼之出之吾不在外¶
吸之入之吾不在内吾始從而應之已失吾矣吾所應運守乎¶
大方之本故無方吾所應變立乎大象之先故無體¶
　左動左應而吾不在左右動右應而吾不在右則動非我應¶
　亦非我呼而出之不知有我之出吸而入之不知有我之入¶
<pb:CK-KZ_JY005_02p026b>¶
　蓋我無所不在楞嚴所謂性空眞火周遍法界譬如手執陽¶
　燧求火於日一處執鏡一處火生遍世界執遍世界起人固¶
　知其有左有右有呼有吸而不知無所不在殆將無應無動¶
　無出無入若纎毫有應之之心則役於物之不暇又安知吾¶
　之爲吾哉唯吾守乎大方以應運故其運無方吾唯立乎無¶
　象以應變故其象無體外無方内無體非天下至神其孰能¶
　與於此哉¶
吾常變化吾不知其變化吾始一於元中吾方三化至眞與吾¶
爲一一非一吾用與不用吾不知其動靜神之又神¶
　神之生於元妙之中如雲出山須臾之間變態橫生而雲未¶
<pb:CK-KZ_JY005_02p027a>¶
　嘗自知也吾體於妙一化於元再化於神三化於眞雖三化¶
　而未嘗不一一亦三三亦一用與不用無不皆化故動亦神¶
　靜亦神神之又神¶
** 　　第二章三十三言¶
妙元神一七九三陰陽天地日月土木火金水一二三一二三¶
一二三神在無無之元¶
　妙至元涉於象至神涉於數故元篇言蒼素彤黅之象神篇¶
　言一七九三之數揆之河圖則一爲下九爲上三爲左七爲¶
　右驗之天數則始青得九陽爲木丹光得三陽爲火素靈得¶
　七陽爲金玄上得一陽爲水皆一七九三之數分布於四方¶
<pb:CK-KZ_JY005_02p027b>¶
　在陰陽爲氣數在天地爲運數在日月爲交數在五行爲用¶
　數莊子曰道與一爲二二與一爲三自此以往巧厯不能知¶
　其數夫自無適有而至於三而况自有適有乎若以莊子言¶
　之則自有妙之名而三已具况自妙而元自元而神則巧厯¶
　已不能算故自一而二自二而三三而又三以至於不可勝¶
　數唯神雖散而千萬涉於數而非數故曰無無之元謂之一¶
　一且不可得而况於三乎¶
** 　　第三章一百二言¶
天地元合陰陽元交日月元抱三元混無萬象無有是謂元根¶
　元根於無天地非元不合陰陽非元不交日月非元不明抱¶
<pb:CK-KZ_JY005_02p028a>¶
　者含元著明之謂也¶
吾元始於初爲神之靈神生虛無虛而不屈吾曰太元之神初¶
孰能虛無以生神初神初妙一吾始生妙無虛虛¶
　神者生於妙無元始之中虛而不屈動而愈出皆其自然無¶
　作之者故太元之神初孰能虛言虛非能可造也本於至無¶
　而生至神唯本初之神與本初之妙合而至用故曰一吾始¶
　生神雖生矣妙無虛虛¶
元虛太元之眞虛太一因其初元始太一之有無神合於太虛¶
太虛元元之神出入於妙元¶
　元虛之元爲眞虛雖太一亦因之元始太一妙有妙無必合¶
<pb:CK-KZ_JY005_02p028b>¶
　於元虛之虛而後爲至故太虛爲元元之神神全則有出有¶
　入雖有出入其迹不膠故曰妙元¶
** 　　第四章八言¶
天地生神神生天地¶
　神者妙萬物而爲言故虛亦有神實亦有神虛者神之本實¶
　者神之含物之未生神潛於虛物之旣生神潛於有神亦資¶
　有以生故曰天地生神有亦資神以立故曰神生天地¶
** 　　第五章一百四十四言¶
元虛元實神爲元一一藏元虛神爲恍惚一神不止恍惚不可¶
得神眞生恍惚混混於杳冥吾一不見吾神不聞神交於元虛¶
<pb:CK-KZ_JY005_02p029a>¶
　始而爲虛其漸必實神在虛不加多神在實不加少故曰神¶
　爲元一此一藏於元虛爲恍惚之妙若神不凝則恍惚不可¶
　得神眞始凝於太虛之中恍恍惚惚混混於杳冥雖有一而¶
　物莫見雖有神而物莫聞然吾一未嘗不一吾神未嘗不神¶
　故曰神交於元虛神交者楞嚴所謂見猶離見見不能及者¶
　歟¶
元始之至道至道之虛神定之初太一之始合神合妙太始元¶
妙元妙太始吾元神之元元不可得神不可一變化之道神明¶
之用建基立兆生生化妙¶
　至道集虛基神定之初定極而應則萬神自集集不知集以¶
<pb:CK-KZ_JY005_02p029b>¶
　一化萬合妙合神此妙自然皆吾本始妙元之用求神之元¶
　元不可得若有得有元神亦物矣非神也由其無得故神不¶
　可一千變萬化其用不窮與妙有建基立兆妙生神神神轉¶
　相生故曰生生化妙¶
初吾方在一變三合之神元元始之神神變化妙應妙應變化¶
神之自然物不知神自然神乎神¶
　妙合元元合神謂之一變三合之神元此吾元始之中神神¶
　自變變而應物妙應妙變神之自然自然之神神乎神易曰¶
　無思也無爲也寂然不動感而遂通天下之故非天下之至¶
　神其孰能與於此夫内無思則心不知心外無爲則身不知¶
<pb:CK-KZ_JY005_02p030a>¶
　身内不見心外不見身則寂然不動寂以感通則不以心知¶
　不以身爲無思而無不知無爲而無不爲是謂通天下之故¶
　故者迹也而天下之迹莫能逃焉此卽妙變妙應之謂也非¶
　天下至神其孰能與於此¶
** 　　第六章一百三十四言¶
一神妙一神元妙神元神動神靜神出神入神有神無神陰神¶
陽神見神聞神恍神惚神左神右神一神萬神神乎神神不知¶
乎神¶
　神一於妙神一於元元亦神妙亦神則動而靜出而入有而¶
　無陰而陽見而聞恍而惚左而右一而萬莫不由神之變化¶
<pb:CK-KZ_JY005_02p030b>¶
　神乎神神不自知其神¶
吾元始之神神之道神而後知神神妙於一物鬼神不得其神¶
　道以所證者之分量爲差次上可以兼下下不得知上唯彼¶
　生於此然後知吾之所故唯神而後知神如楞嚴所謂色界¶
　一十八天其間有五不還天彼色界四禪但有飲聞不能知¶
　見由是言之天人之相見者獨欲界六天色界四禪十三天¶
　而已且同爲色界而色界中五不還天己自不能相見而况¶
　於無色界乎自無色界而上釋氏不名爲天且無色界尙猶¶
　身心滅盡定性見前無業果色而况其上者也此卽道家謂¶
　之無爲釋氏所謂佛也夫神之所以妙萬物者故能上合太¶
<pb:CK-KZ_JY005_02p031a>¶
　始下合羣物合太始不知太始之無合羣物不知羣物之有¶
　方出於妙而下與物合唯神能自知鬼神何足以知之哉故¶
　曰神妙於一物鬼神不得其神¶
吾元始神之天吞赤内黃吸蒼服素收元於吾元宮太一神母¶
　元始之天非期於五色而五色自生如眼耳鼻舌之生於形¶
　無使知者故收元於元宮爲太一神母元卽玄玄卽虛虛爲¶
　母於玄之中吞赤納黃吸蒼服素是爲五行之眞色亦非吾¶
　故欲吞之納之吸之服之是四者具於太一之中機動則色¶
　應神動則天隨釋氏所謂性色眞空性空眞色汝以空明則¶
　有空現地水火風各各發明則各各現若俱發明則有俱現¶
<pb:CK-KZ_JY005_02p031b>¶
　所謂吞與納吸與服亦發明之義也¶
吾元始一元七動九鎭神始神終復於元元¶
　數始於一成於三中於五變於七究於九故生數屬天自一¶
　至五得陽數三成數屬地自六至十得陰數三易三天兩地¶
　之義也故數至五爲中中五不用至十爲極極復歸一去五¶
　與十則自一至四爲物生之大數自六至九爲成物之大數¶
　自一生二而有上下上下定而中立旣有上有中有下則爲¶
　三旣有三則有左有右有前有後則爲四三爲陽故人生得¶
　之而竪四爲陰故傍生得之而橫元數之初一爲天二爲地¶
　三天之一卽天數爲三兩地之二卽地數爲四天數紀之以¶
<pb:CK-KZ_JY005_02p032a>¶
　世地數紀之以界故世爲三界爲四楞嚴三四四三宛轉十¶
　二天地之大數世界之成壊盡物類生以至嵗日月星辰窮¶
　十二變爲一旋復此之謂物生之大數所謂動於七者政以¶
　七緯星以七紀嵗以七成所謂七動者卽日月五星爲緯七¶
　紀者四七二十八宿爲經一月晦朔弦望四七二十八日有¶
　奇則日月交會一嵗十二會而晦朔弦望四十八有奇卽七¶
　七之數也所謂究於九者天有九天地有九野位有九品人¶
　有九等凡一日之時十有二全明者七合有時而明爲九自¶
　卯至酉爲全明寅與戌爲有時而明故七動九鎭至十二爲¶
　極此物成之大數也故一三五爲陽中之陽七九爲陽中之¶
<pb:CK-KZ_JY005_02p032b>¶
　陰得道者能使七之陰絕而返於陽九之陰絕而還於一故¶
　謂之七返九還義取諸此故曰神始神終復歸於元元¶
孰知吾元始知元始之不神無不神矣不神元始之神¶
　神之妙出有入無變化不測若遂以變化爲神則非也蓋神¶
　本於妙無出於元始之眞内絕心意意識返於自然則神本¶
　不神唯其不神故神無不神¶
** 　　第七章一百五十言¶
神不神不神神一神含元萬神返一¶
　神猶不神而分神神猶不神而神若心有所思則神結於所¶
　思而止安能以一爲萬神神自用各不相知哉猶非心意意¶
<pb:CK-KZ_JY005_02p033a>¶
　識内絕情解卽萬神混生及其含元自歸萬神返一方其生¶
　亦自然而生及其返亦自然而返是謂不神之道¶
吾始化於元始不知神始元元神母孰爲元元元首神之元元¶
之神相無相有元始不知吾生自然之道¶
　神本於妙無終無始自然而凝自然而化化則爲神凝則爲¶
　妙妙覺無相化而爲神神相恍惚妙覺非無神相非有故相¶
　有相無元始不知¶
神動神靜一變一化神視神聽莫得其朕神神不昧吾始得之¶
　我無動靜而神動靜我無變化而神變化我無視聽而神視¶
　聽是之謂神神不昧莫得其朕惟元始得之¶
<pb:CK-KZ_JY005_02p033b>¶
妙定其恍惚杳冥之中眞一自然淵淵妙宅神元一生一神生¶
神神生神不若無神一生一不若虛一自然得一¶
　知神守神神始不神知一守一一始不一不神而神神乃不¶
　測不一而一萬變歸一故恍惚杳冥眞一自然淵淵之宅神¶
　之本也是以神神不若無神一一不若虛一¶
眞之元守眞元於無用神能長生元生元元神造化於虛谷吾¶
宅虛谷之妙¶
　得道者守眞元於無用故神能長生人之所以不能長生者¶
　由内六根散爲外用奔色逐聲去而不返儻能知六受用根¶
　奔佚之元守眞去僞放元自歸卽六根無用根塵22銷靈光¶
<pb:CK-KZ_JY005_02p034a>¶
　炳然神生無中是謂造化於虛谷長生之宅¶
** 　　第八章一百八言¶
神妙神元有無自然吾不知其用¶
　妙元爲自然之無神神爲自神之有妙元而神無中有有神¶
　而妙元有中有無皆本自然吾不知其用¶
用神之晦定神之明神明神晦神交元黃元黃交神吾不知其¶
有¶
　晦爲明之根妙爲神之本晦而合妙明而應變神交元黃元¶
　黃者天地也神之交於天地天地之交於神涉于有者備矣¶
　涉於有吾不知其有¶
<pb:CK-KZ_JY005_02p034b>¶
神不神元之子元不元神之母神母不生妙元神合知母守子¶
道合自然¶
　神爲元之子元爲神之母神之所以不神者以其出於元元¶
　之所以不元者以其能生神知元之母守神之子道合自然¶
元之又元元生黑神之又神神生白知白守黑神明自來¶
　元元之極爲玄玄爲黑神之極爲顯顯爲白知白守黑其白¶
　不窮知神守神其神不測¶
神來無來元始大朴元中大朴眾器無有神元妙器¶
　以元中大朴爲器不知器之遇神神之遇器謂之無來之神¶
　非器之器故眾器無有¶
<pb:CK-KZ_JY005_02p035a>¶
** 　　第九章六十九言¶
神居妙谷一生虛室虛空妙谷吾元始妙宅¶
　谷虛而受妙虛而應故谷含萬象妙含萬神虛室之中至白¶
　自生純一不雜故謂之一元始之妙如谷如室無所不受神¶
　生元中動而愈有¶
元一之始神之居抱之守之載之致之盜之復盜之盜復盜之¶
鬼物往來妙谷沖虛是謂眞賊¶
　神之居於元抱之守之載之致之若非我有也非其有而有¶
　之謂之盜學道者之於神若用非其有盜之復盜之盜之又¶
　盜如鬼物往來如谷沖虛愈用愈有是謂眞賊易曰作易者¶
<pb:CK-KZ_JY005_02p035b>¶
　其知盜乎易生生之不窮用之而盜有如盜他人之物不種¶
　不穫自然應用與此同意¶
神元神武盜不可見元神妙一廓然自得¶
　易曰聖人洗心退藏於密非古之聰明睿智神武不殺其孰¶
　能與於此神未有不顯武未有不殺有聰明睿智而能洗心¶
　以退藏有神武不用而能致用於不殺非神藏元元藏神不¶
　可得也若極其至則元神妙一廓然自得¶
¶
¶
¶
<pb:CK-KZ_JY005_02p036a>¶
　
#+PROPERTY: JUAN 004
<pb:CK-KZ_JY005_02p036a>¶
* 眞篇一千言九章¶
** 　　第一章四十四言¶
眞眞眞神無不靈靈無不神¶
　靈爲神之用眞眞之妙靈亦神故精亦妙粗亦妙¶
九還之道杳杳之眞無爲無作眞全神卻¶
　致一爲眞數至九還歸一十卽一也若百千萬乃衍十而成¶
　耳自一而九周極萬物九還於十復本之義卻神全眞無爲¶
　無作謂之眞人¶
一定之器眞元大朴眞眞眞眞眞眞眞眞眞¶
　眞道有大小眞爲道母眾人自道入眞眞而後神至人以神¶
<pb:CK-KZ_JY005_02p036b>¶
　入眞卻神返本故曰一定之器眞元大朴眞眞眞申言之者¶
　不雜之謂也¶
** 　　第二章一百一十一言¶
杳杳冥冥至精至眞神一不雜定變定化¶
　杳冥非無精眞生於杳冥故杳冥者精眞之本也抱精守神¶
　一而不散變化出焉人嘗求變化於變化而不知自然之必¶
　變必化蓋杳冥爲眞精之本一爲變化之本求精眞必不精¶
　眞求變化必不變化若神不雜則必變必化有不待言者此¶
　聖人所以貴無爲也¶
眞元妙有眞一自然深根固蒂¶
<pb:CK-KZ_JY005_02p037a>¶
　妙有者無所不有眞元之中可以位天地育萬物人見其如¶
　此不知爲眞一自然深根固蒂者根於妙無也唯其根於妙¶
　無故妙有開敷如根有枝如花有實皆自然之理¶
一又一信又信信信不脫後天地息¶
　一者無所不一信者無所不信學道者之病在不能一不能¶
　信故動則一人也靜則一人也語則一人也默則一人也如¶
　此則不一矣信有眞理而不信無理之不眞信有清淨而不¶
　信無物之非淨信有一我而不知六合之内無適而非我信¶
　有一心而不知巨細之物無物而非心如此則不信矣不一¶
　則不可强一不信則不可强信欲其必信必一一之又一信¶
<pb:CK-KZ_JY005_02p037b>¶
　之又信非有眞見者不能若信信不脫雖天地有盡而此見¶
　蓋未嘗終窮也¶
眞一妙道自然眞道各眞其眞一眞曲全¶
　知自然之眞則運用之間無使然者學道之士運用皆空遇¶
　事則施應而不膠無事則虛虛而不寂故動亦眞靜亦眞直¶
　亦眞曲亦眞動不失靜曲不失直故曰眞以曲全¶
吾元始眞道得一盡矣¶
　孔子謂子貢曰賜汝以吾爲多學而識之者歟曰非歟曰非¶
　也吾一以貫之且多學而識識爲學病識之所爲病者猶不¶
　知一也苟知其一則仁義不相戾忠孝不相違剛柔不相背¶
<pb:CK-KZ_JY005_02p038a>¶
　曲直不相害動靜不相亂語默不相反如是則道一道也物¶
　一物也物不異道道不異物精亦粗粗亦精故曰通於一萬¶
　事畢¶
眾眞皆息吾不知其息眞元妙一¶
　動無非眞故息無不眞眞動無動眞息不息故曰吾不知其¶
　息是謂眞元妙一¶
吾元始鎭於元首一眞之道吾無所不一吾眞元至道眾眞歸¶
吾一眞道眞常矣¶
　楞伽有外道常論謂凡物本常本常不變又謂物本不常思¶
　量計常若物本常則常爲定論若物本不常思量計常則常¶
<pb:CK-KZ_JY005_02p038b>¶
　爲非實故釋氏抵之老子曰知常曰明此曰眞道眞常所謂¶
　常者卽一卽眞卽妙卽元卽神卽道故曰吾無所不一眾眞¶
　歸吾一不獨此也卽事卽理卽物卽我卽有卽取卽愛卽受¶
　無所不一無所不空是謂眞常至一¶
** 　　第三章五十二言¶
妙一元一神一三一同眞妙一不散無爲變化眞元自然¶
　妙非妙元非元神非神何以故同一眞故眞同不散故變化¶
　不測而猶自然也¶
見一守一抱一入吾元一¶
　必先見一於無所不一然後能守一必能守一於無所不一¶
<pb:CK-KZ_JY005_02p039a>¶
　然後能抱一若不能見則不能守不能守則不能抱不能抱¶
　則不能入矣故一以見爲先苟於物不見一則短長相害物¶
　我交違又安能守而不失乎¶
吾太上元始妙定眞一太一元始之尊號得之者眞¶
　元始妙定卽釋氏所謂涅槃也楞伽謂涅槃與空無別有誼¶
　此卽眞一太一之謂也¶
** 　　第四章一百四十二言¶
一眞返元萬化歸一眞一守一入吾神天無一非一一不可一¶
元始之眞道一不變神一不化一返妙元元之一道¶
　眞返於元萬歸於一守眞存一是謂神天神天之妙無一非¶
<pb:CK-KZ_JY005_02p039b>¶
　一楞嚴佛告文殊如來自住三摩地中見與見緣并所想相¶
　如虛空華本無所有此見及緣元是菩薩妙淨明體云何於¶
　中有是非是如汝文殊更有文殊是文殊者旣識其眞於中¶
　實無是非二相且見自眼根緣於塵色因有塵色内發識知¶
　三摩地中觀此塵緣猶如空華本何所有不可謂是雖是空¶
　華而知空華者元是菩提不可謂非今以佛語參對發明如¶
　眼見色萬有不同由是言之又誰是一原其本根由吾元妙¶
　若非元妙塵無所緣由是而言又誰非一若未識文殊言文¶
　殊者有是與非旣識文殊則是非二相自然不起一與非一¶
　義亦如是由不知一故有是非揀擇推尋旣見一眞其間自¶
<pb:CK-KZ_JY005_02p040a>¶
　無一與非一故曰無一非一所謂一不可一者此言一之不¶
　可定也若以一定爲一則一而不變故一不可一若道一則¶
　不變不變則非道神一則不化不化則非神唯一返妙元雖¶
　萬不同而一不見一是謂元一之道¶
吾元始至眞無極上眞元道生吾無神之道眞之至道之上無¶
神無極是謂元始¶
　眞眞之體倚仗元黃無無之數忽然有一吾得而見眞眞無¶
　體倚天地而成體無無數假於一而有數有體則有物有數¶
　則有滋於物知眞於滋知一非有道者不能¶
孰能守吾眞一于妙眞見眞一知一一寡一微守之尊一無始¶
<pb:CK-KZ_JY005_02p040b>¶
至無極¶
　惟眞見眞惟一知一方其爲見物所不見方其爲知物所不¶
　知其守之也至寡至微其用之也至溥至博方其守之也幾¶
　於無始及其用之也至於無極¶
眞定無爲一妙無數無爲無數元始眞一¶
　有爲涉於境有數涉於物眞定妙境無境之境眞一妙數無¶
　數之數故曰元始眞一¶
無神居乎眾始道全無數眞全無爲眞得眞矣¶
　苟不識眞則一塵可以蔽天一芥可以覆地儻見其眞則雖¶
　在事物間猶無數也猶無爲也此由眾人無眞故所見皆不¶
<pb:CK-KZ_JY005_02p041a>¶
　眞聖人自眞故所遇皆無不眞也是謂眞得眞¶
** 　　第五章十五言¶
眞守眞眾僞不生信信之誠眞道得矣¶
　以眞守眞則無僞不眞以僞求眞則無眞不僞中庸曰誠者¶
　天之道思誠者人之道所謂天者誠發於中有若天然無誠¶
　之者儻有意於誠則是思誠思則有邪思則爲僞人道之患¶
　自此始矣信信之誠無思有信有信之極自然而誠此爲眞¶
　道之極¶
** 　　第六章一百一十五言¶
神生眞眞生神神合眞變化定無神神入眞致一後得入神至¶
<pb:CK-KZ_JY005_02p041b>¶
眞吾歸無極¶
　眞神相合一有變有化而無變無化皆本自然神神入眞不¶
　見其變化由是致一得一雖千變萬化而皆出於無有是謂¶
　吾歸無極¶
太始眞一未生恍惚之數在毫末之始元始得其妙數守一不¶
變定無固始守神不離一眞守神神不見守¶
　易曰原始要終故知死生之說原吾未生吾從何來及其旣¶
　終吾從何去君知其自來卽可知其自去矣太一之始未生¶
　之初恍惚之數在毫末之端方是時一全而不分元始得其¶
　妙數妙數者一之謂也元始能守一不變定無固始故能獨¶
<pb:CK-KZ_JY005_02p042a>¶
　立於天地之先人所以流浪生死由其不能全一在於無中¶
　不能自持太始之一分爲六用攬塵成根故有形象無不可¶
　定始不能固根結形成喜怒易其性哀樂動其情去本逐末¶
　遂乖元始至人則不然知塵虛妄塵不能緣塵旣不緣則六¶
　不分一一全於無内瑩于光故無無之用定始始之道固自¶
　然神不離一一不離神以眞守神神不見守何以故本不離¶
　故本自不離守亦無用¶
吾不爲無無之用不在有有之形妙谷含眞妙眞含虛妙元眞¶
一之元吾眞自得¶
　知神之生於眞卽是爲無無之用知眞之可生神卽是生有¶
<pb:CK-KZ_JY005_02p042b>¶
　有之形無無非用而吾爲其用有有非形而吾爲其形皆由¶
　知始故楞嚴云知見立知卽無明本知見無見斯卽涅槃無¶
　漏眞淨但於無用之用用而不用於有有之形形而不形知¶
　見不生知見無見卽是妙谷含眞妙眞含虛眞眞自得吾不¶
　知其得¶
得一無得眞得眞元妙眞一無有¶
　學道者有纎毫所得卽爲塵勞故清淨經云雖名得道實無¶
　所得佛書云於法實無所得若云有得得必可失可得可失¶
　所見不眞若得一實無得一不可離我卽一一卽我是名眞¶
　得眞一無有¶
<pb:CK-KZ_JY005_02p043a>¶
** 　　第七章一百五十三言¶
皓皓眞元冥冥妙一洞然元谷恍生玉室吾方抱元素含黃極¶
定其丹檏無色無聲寂然眞體與吾爲一¶
　眞元妙一皓皓其素冥冥其深如谷之虛如室之溫抱元素¶
　者天之色也含黃極者地之象也抱元含黃包括天地以爲¶
　丹檏所謂丹檏無色無聲寂然眞體若以有檏爲檏乃元黃¶
　之分非其全也抱元含黃則天地未分自未始有天地而眞¶
　體與吾爲一矣此之眞體本與吾一由吾不一與一自異故¶
　散失元常元常之道一者自得¶
吾元始得一眞之道元黃大象妙一清淨虛中化一眞元未變¶
<pb:CK-KZ_JY005_02p043b>¶
道不可得¶
　元黃大象未始有象唯妙一清淨而已自虛中化一而大道¶
　生若眞元未變妙妙無形元元無體神神無數眞眞無變則¶
　道不可得¶
大道隱眞眞元無作神眞一定興逝不去眞名乃久是謂信流¶
眞遠眞還一返¶
　眞散爲道道隱至眞道在天下大而妙元小而仁義則道有¶
　小大得道者生失道者死則道有得失人存道興人亡道廢¶
　道有興廢若眞一妙元則無作無止無去無來湛然常存興¶
　逝不去故眞爲常道眞名乃久眞從道降流不失信遠不失¶
<pb:CK-KZ_JY005_02p044a>¶
　初道散爲物去本遠矣而眞未嘗喪一未嘗離若能還一返¶
　眞復歸元初則未嘗散未嘗亡也¶
吾太始神符妙不可得與物同名吾一無名眞名不去¶
　易曰聖人以此洗心退藏於密吉凶與民同患神以知來智¶
　以藏往心者七情之根有喜有怒有哀有樂皆非心體去情¶
　純性謂之洗心心不雜情精純自住謂之退藏於密在我如¶
　此則涉世而未嘗涉世與民同患而實未嘗同患故退藏於¶
　密則無我與民同患則無物内無我外無物則其始無始故¶
　曰神以知來其終無終故曰智以藏往至人神符於太始妙¶
　不可得然出而能與物同名雖與物同名而吾一無名所謂¶
<pb:CK-KZ_JY005_02p044b>¶
　妙不可得者卽退藏於密也與物同名者卽與民同患也雖¶
　與物同名而吾一無名則名可同而一不可同名可名而一¶
　不可名卽無始無終眞名不去之義¶
守名名離執檏檏散建檏立名失吾眞矣守無名鎭無檏是謂¶
元檏妙眞長生久視之道¶
　有名卽同物可執卽同器唯守無名鎭無檏無物與器卽無¶
　得無失是謂長生久視¶
** 　　第八章二百一十八言¶
恍恍惚惚火中生神杳杳冥冥水中生精火炎升上七變生神¶
水流降下六化生精七六變化上下相成精神往來妙體生眞¶
<pb:CK-KZ_JY005_02p045a>¶
神七變生眞火精六化生眞水六七十有三妙¶
　神生於恍惚屬火精生於杳冥屬水火之性上水之性下上¶
　下相交精神往來故水中有火火中有水精中有神神中有¶
　精是謂七六變化上下相成天一生水性本陽也體成於六¶
　而屬陰地二生火性本陰也體成爲七而屬陽水自上生而¶
　性下火自下生而性上莊子曰至陰肅肅至陽赫赫肅肅出¶
　乎天赫赫發於地肅肅之氣本出於天天一之用降而下行¶
　中交天五成形爲六生水而屬地赫赫之氣本發於地地二¶
　之用出而上行中交天五成形於七生火而屬天故水本天¶
　而其成則地在人爲精火本地而其成則天在人爲神故謂¶
<pb:CK-KZ_JY005_02p045b>¶
　之六化七變七六變化合爲十三然則十三者乃水火之體¶
　是其已變已化之質非元變元化也¶
妙吾之至眞眞一生於妙數之始神中精與吾出生精中神與¶
吾入死死不亡生不壯十有三之妙知之守之用之長生久視¶
吾道合眞號曰眞人¶
　十有三乃數之成爲水火之質水火以質相遇則尅賊不能¶
　以相容唯水火之元數眞水藏於眞火眞火藏於眞水眞眞¶
　不壞此易所謂水火不相射者言其眞水火之能相容也至¶
　人知之求水之眞於心於心配汞求火之眞於腎於腎配鉛¶
　心神也神中有精其精不滅腎精也精中有神其神不壊雖¶
<pb:CK-KZ_JY005_02p046a>¶
　出生而不生故曰生不壯雖入死而不死故曰死不亡眞人¶
　於十有三之形而識十有三之妙知之守之長生久視¶
眞人抱一致一含眞天火神地水精天地精神七六水火吾合¶
爲眞十三返妙眞一自然妙數合眞入死出生之道得矣¶
　水火二物同原而異體相尅而相成唯眞人然後能一之於¶
　是抱之使之不離致之使之不散含之使之不異合天地精¶
　神七六水火皆致其用由返十有三之妙然後眞一自然儻¶
　不知十三返妙而徒任水火之死質不循其初則更相尅賊¶
　水敗火散不終朝而死矣¶
昧十有三之妙數喪眞取死吾曰眞死眞死眞亡不得返常¶
<pb:CK-KZ_JY005_02p046b>¶
　知眞水火之交相養然後知精神之交相生昧其交數則物¶
　失其養物失其養則死亡隨之是謂眞死¶
天生神地生精天地合妙眞一不化無極之道吾眞無上是謂¶
無上眞道¶
　天生神地生精者物物得之至於合天地精神知神中有精¶
　精中有神能使眞一不化者唯至人爲然是謂無上眞道¶
** 　　第九章一百五十言¶
日火月水日神月精神魂精魄天長地久十有三之妙數萬物¶
不能逃一變一化浮沈鬼神日月相移¶
　陽本於陰陰本於陽夏至陰生於天冬至陽生於地故水中¶
<pb:CK-KZ_JY005_02p047a>¶
　含火火中含水神中有精精中有神在人爲魂魄相抱在物¶
　爲天地長久皆十有三之妙數萬物不能逃但人不識其變¶
　故陽窮於陽火上而不能下陰窮於陰水下而不能上若知¶
　其變化使龍從火出汞出於砂識心中之至陰虎從水生銀¶
　自鉛成識腎中之至陽自然龍虎相交鉛汞相配内可以成¶
　丹外可以成物是謂浮沈鬼神相移日月古語云至人奪得¶
　造化意手摶日月安爐裏又曰五行顚倒術龍從火裏出虎¶
　向水中生者以此¶
天地至眞吾始未闢混合爲一眞吾方守於元始恍恍惚惚吾¶
不見十有三之妙數自然之道在吾三要吾知其要不知其妙¶
<pb:CK-KZ_JY005_02p047b>¶
　此言水火雖眞而非眞吾之至眞自吾始未闢合而爲眞方¶
　是之時孰爲水火吾方守於元始恍恍惚惚亦孰爲十有三¶
　之妙數及自然之道相交相成自一爲三所謂三者水一火¶
　二水火之交爲三此之謂三要三要旣成亦自然配合無使¶
　之者在吾未嘗不一吾亦不知其妙此非故爲不知乃自然¶
　而成雖不知可也¶
固定太初守鎭元始道合元眞吾入無極無盡鍊成浩劫妙一¶
靈元恍惚之數杳冥之眞自然之神生元始終元極太眞妙數¶
元始眞道元始用之以至成天成地¶
　化鍊水火交養精神足以爲道矣而未爲至也所謂至者必¶
<pb:CK-KZ_JY005_02p048a>¶
　在固定太初守鎭元始道合元眞入於無極鍊成浩劫妙一¶
　靈元自然之神無始無終是數非數是道非道然後能變化¶
　萬物吾元始用之以成天成地¶
¶
¶
¶
¶
¶
¶
¶
<pb:CK-KZ_JY005_02p048b>¶
¶
¶
¶
¶
¶
¶
¶
¶
¶
¶
<pb:CK-KZ_JY005_02p049a>¶
　
#+PROPERTY: JUAN 005
<pb:CK-KZ_JY005_02p049a>¶
* 道篇一千言九章¶
** 　　第一章一百九十七言¶
眞散道生道還眞復眞生道道生眞眞出道遊萬物得普¶
　眞散爲道道有清有濁有動有靜雖爲散矣然清者濁之源¶
　靜者動之基本出於一若能知一則道還眞復自無而入有¶
　則以眞生道自凡而入聖則以道生眞及眞出遊於道萬物¶
　莫不皆得¶
八用從橫三元反復始至大而無不細道元周始圓上方下橫¶
中合一道法自然¶
　天地之始本於四大火風成形居於東南地水成形居於西¶
<pb:CK-KZ_JY005_02p049b>¶
　北四大化爲八卦風結成木木爲火母故震巽主之水者風¶
　之餘氣也地剛成金金爲水母故坤兌主之金者地之餘氣¶
　也乾亦金居西北艮亦木居東北故四大分爲八卦八卦變¶
　五行更相生更相尅故曰八用縱橫元清爲天黃濁爲地天¶
　至陽也夏至陰生於天地至陰也冬至陽生於地清濁相交¶
　法天象地中立而爲人是謂三元返復道始於至大其方無¶
　方極於至細無微不徧道周萬物天圓于上地方于下橫中¶
　爲人三合於一皆法自然¶
象帝元遊吾失元始元道周還復歸元始¶
　八卦旣立帝出乎震齊乎巽木氣極矣風木相感火德始彰¶
<pb:CK-KZ_JY005_02p050a>¶
　故相見於離火氣成塵塵結生土致者莫知生役者不自生¶
　而寄之生也火非生土火息而土自成此致役於坤也土結¶
　爲澤澤潤生金金剛有聲故成言乎兌金土相配金爲水母¶
　土之氣互相尅賊故戰於乾乾金旣純水出金母流而不息¶
　故勞乎坎水旣盈溢將返於元木爲水子母往就子風水相¶
　和水返於風復歸元眞故曰始萬物終萬物莫盛於艮方其¶
　八用從橫帝自震出周遊八方元始之妙散於萬物故曰象¶
　帝元遊吾失元始及元道周還物至艮而成嵗功人自精而¶
　化爲神乃復歸元始之道¶
三一六元五化八變神道眞一¶
<pb:CK-KZ_JY005_02p050b>¶
　三一爲乾六元爲坤乾奇坤耦八卦始生乃戴九履一左三¶
　右七二四爲肩六八爲足五居於中縱橫八變不失十五是¶
　謂五化八變神道眞一¶
道生道形形復生道道復生形往來上下道形道氣形氣上下¶
吾道一周¶
　眾人之形不能生道終歸壞散雖天地之形有不能免人所¶
　以貴於天地者謂其可以役天地往來上下不爲形氣之所¶
　拘此其所以入火不𤍠入水不濡合則成體散則成章道氣¶
　形氣復歸無有¶
道無用德無爲用不已爲無極迫成妙化象上形下元帝遊中¶
<pb:CK-KZ_JY005_02p051a>¶
終其始始其終帝元道還不知吾生道復眞得入吾元始¶
　道以無用爲用德以無爲爲爲無用之用用而不已無爲之¶
　爲爲而不息故能於不妙不化之中迫成妙化迫成者卽成¶
　也此所謂不壞世法而得眞相者人徒見其在天之象在地¶
　之形而不知帝遊其中終而始始而終物自始終而吾無始¶
　終物自生滅而吾無生滅以道復道以眞復眞入吾神始¶
一眞八神二十四道七十二變三元分用八神同異與道合眞¶
一周無盡元道長生吾曰大道一始終復吾常¶
　一眞爲一嵗八神爲八節二十四道爲二十四氣七十二變¶
　爲七十二候天地人爲用三元剛柔陰陽錯綜八卦雖其分¶
<pb:CK-KZ_JY005_02p051b>¶
　如此然其分皆因自然至其自然至與道合眞周而不盡生¶
　生不窮故曰元道長生道之始終雖散可以爲千萬及其復¶
　一則始終不失吾常¶
** 　　第二章六十四言¶
道道不道神神不神不道道吾不見不神神吾不知知者吾不¶
神見者吾不道道物神物鬼物物物得道得神得眞眞復得神¶
亦得道亦得吾無得是謂元德善貸且成¶
　道不可見神不可神不可見而自見不可神而自神故妙空¶
　之中非耳而聽非目而視一於妙覺六用不分根塵旣銷靈¶
　光獨耀不道而道不神而神自然之妙也道降爲物其別有¶
<pb:CK-KZ_JY005_02p052a>¶
　四道物化其神神物化其魂鬼物化其魄物物化其形形壞¶
　則物喪魄銷則鬼亡魂衰則神散獨神不亡神全則道妙妙¶
　窮盡幽顯不出此四者道物爲仙眞神物爲神靈鬼物爲幽¶
　爽物物爲萬彚然是四者亦可得道得神得眞以其元本同¶
　出也至人不獨能使物物得道又能使眞各得眞道各得道¶
　吾以無得而得道得眞是謂元德貸者假以成之之謂至人¶
　假道以濟物故曰善貸且成¶
** 　　第三章三十三言¶
天元帝道地化三宜元生神化生形道生用用無用無爲無不¶
爲道應上下帝用無終¶
<pb:CK-KZ_JY005_02p052b>¶
　在天爲元在帝爲道在地爲化三者合而成功天元在人爲¶
　神地化在人爲形帝道生用易曰天地設位聖人成能成能¶
　者帝道生用之謂也用而無用爲而無爲以道而成天成德¶
　故帝用無終¶
** 　　第四章十七言¶
天地人鬼神道混爲元始不可識吾道久成¶
　天地人鬼神五者各各殊途然其始出於一源混而爲道及¶
　分爲此五者則有成壞聚散囿於形數要亦有終窮也唯其¶
　混而未散則始不可識惟不可識然後能久成¶
** 　　第五章二百十言¶
<pb:CK-KZ_JY005_02p053a>¶
元明化昧道用隱顯元帝應用萬物得母不知其子誰知我祖¶
　方其未始有物昧密而未彰及元明化昧生所旣立道由是¶
　隱亦由是顯若不了元明隨物喪眞元明爲色所迷則道自¶
　此隱若了元明識知變化雖生吾不知其生則道由此顯體¶
　此應用謂之元帝萬物逐末吾獨得母人所以逐末者不知¶
　我從道出我爲道之子旣不知子孰知其本始¶
吾言於象妙元始赤子歸吾不去鎭類守元母變化由變化不¶
隱自妙妙起妙成妙帝出入¶
　若有揀擇則妙非自然道惡揀擇故精亦妙象亦妙象者物¶
　之成形者也物雖成形吾之元始未嘗有散若能常不失赤¶
<pb:CK-KZ_JY005_02p053b>¶
　子之心如嬰兒之未孩使元始之妙歸吾不去知其子守其¶
　母用變化由變化吾不知其變化使日用顯然之間不隱自¶
　妙起從妙起吾不知其起成從妙成吾不知其成是謂妙帝¶
　出入¶
吾元元之大道徼然不見鬼道神帝用無用無用無窮成帝妙¶
用鬼神不測吾曰神其門鬼其戸不見其道不知其行鬼行神¶
遊妙常變化¶
　元元之妙萬物受其役而不知故其道可以役服鬼怪帝制¶
　神明用於無用用用不窮帝制萬物鬼神不測禮曰鬼神之¶
　德其盛矣乎視之不見聽之莫聞然則物之不可測者莫鬼¶
<pb:CK-KZ_JY005_02p054a>¶
　神若也以鬼神况道但其門戸耳及其堂奥豈得而知之哉¶
　不見其道不知其行如鬼行神遊妙常變化近在目睫而人¶
　莫知也¶
惚惚恍恍萬物之神奥恍恍惚惚萬物之鬼宅道行眞化杳冥¶
之靈室虛無至大元居道安神妙帝寂耳目不可得¶
　恍恍惚惚誰知恍惚杳杳冥冥誰知杳冥有知之者則非恍¶
　非惚非杳非冥取之不禁用之不竭是謂神奥亦曰鬼宅亦¶
　曰靈室吾始化靈室於無生有元元之妙一穴其眞所謂穴¶
　者開物成務之謂也雖穴其眞而元妙之本不散不亡以無¶
　象爲象故曰孔容以無神爲神故曰神帝虛無至大雖散爲¶
<pb:CK-KZ_JY005_02p054b>¶
　道然散不失元故道無巨細居之皆安雖帝用無方然用不¶
　失神故其用亦寂而不見在於無中聽不以耳視不以目耳¶
　目且不可得况於聲色之見聞乎佛書謂空中無眼耳鼻舌¶
　身意者此也¶
眞人元妙大道本微動出應取用無窮盡道與物藏不虛不實¶
不奪不取器留不常道還不休吾故無窮若此¶
　大道本微用之不盡則非微也蓋多寡有無乃前塵分別之¶
　相而不知道與物藏非相可測則大而小微而廣虛而實實¶
　而虛奪而取取而奪非形器之所能留礙也至于形器然後¶
　留礙不常乃有大小廣微之别道出形器用之不休吾故無¶
<pb:CK-KZ_JY005_02p055a>¶
　窮若此¶
** 　　第六章一百五十九言¶
妙變妙化無所不妙元變元化無所不元神變神化無所不神¶
眞變眞化無所不眞道變道化無所不道一變一化無所不一¶
　妙至於無所不妙則妙在瓦礫道至於無所不道則道在稊¶
　稗今指瓦礫稊稗而謂之道可乎然瓦礫稊稗未嘗非形器¶
　之結識假者但見其假識眞者但見其眞若其結形則與天¶
　地等耳所謂妙在瓦礫道在稊稗豈爲過哉佛書論圓覺以¶
　爲地獄天宮同一淨土涅槃生死同一法性諸戒定慧及淫¶
　怒癡俱是梵行菩提外道所成就法同是菩提智慧愚癡通¶
<pb:CK-KZ_JY005_02p055b>¶
　爲般若是爲諸佛隨順覺性此卽一變一化無所不一之謂¶
　也¶
一散無方數不可及謂之無數六變三元爲大變六化三元爲¶
大化¶
　一散無方至於十百千萬以至於不可勝數若一一窮之各¶
　言其異則肝膽楚越如是則雖謂之有數可也若返於一原¶
　其皆出於道則胡越之遠未嘗不同如是則雖謂之無數亦¶
　可也役於形涉於數要必有窮故變化之數極於十八易曰¶
　十有八變而成卦所謂十八者六變三元之謂也卦之始畫¶
　爲三因而重之爲六卦始爲三元卦重爲六變每爻三變以¶
<pb:CK-KZ_JY005_02p056a>¶
　三乘六故十有八變而數窮天六變十有八地六化十有八¶
　合之爲三十六衍而十之爲三百六十日月之運天地之數¶
　皆窮於此¶
一不可得道不可得眞不可得神不可得元不可得妙不可得¶
有得之是謂有得上下交德失吾所得無得之是謂無德¶
　道不可得苟得無得是謂得道若覺有得則爲失得有得得¶
　德無得得道¶
一返道道返眞眞返神神返元元返妙至妙無返變化息矣此¶
道無上吾曰最上妙道得之入於無始¶
　返者返有歸空返末歸本返流歸元人所以隨流下而忘反¶
<pb:CK-KZ_JY005_02p056b>¶
　者外物怵之爾苟外物無慕則内重内重則不流旣不下流¶
　則必返上返返之極至無所返乃爲至道¶
** 　　第七章一百十四言¶
妙清元淨妙元清淨大本元清妙淨元妙清淨之返本吾神復¶
清淨道出清淨清淨道生¶
　物之本始純一不雜雖非清淨可名而捨清淨無名之者故¶
　曰妙清元淨大本元清學道必自清淨始人能常清淨天地¶
　悉皆歸故曰清淨道生¶
清淨妙宮其間有清淨眞法眞一不見一不可得清淨不在於¶
無數妙道法清淨雖泛不雜故無數亦不雜¶
<pb:CK-KZ_JY005_02p057a>¶
　清淨妙宮有清淨眞法言世人不識清淨之體以無爲爲清¶
　淨故特出眞法以破凡識所謂眞清淨者眞一不見若眞一¶
　不見則萬法皆不可得萬法旣空雖一亦不可見故無不清¶
　無不淨又曰清淨不在於無數由世人以無數爲清淨自云¶
　求淨淨不可得故道家定觀經偈曰智起生於境火發生於¶
　緣各得眞種性乘流失道原起心欲息知心起知更煩若知¶
　知本空知卽眾妙門又釋氏心銘有曰止動歸止止更彌動¶
　唯滯兩端甯知一種一處不通兩處失功迷有沒有從空背¶
　空今以兩偈互相發明卽見清淨眞法定觀偈云智生於境¶
　火發於緣智與火卽是吾之心智由智逐境心緣物而情識¶
<pb:CK-KZ_JY005_02p057b>¶
　生方其未散覺了之性與照明之種皆從眞出及其流散乃¶
　失道原然自流注不可强絕本是妙明眞一種性流注自然¶
　非有別體若生心取舍起念息知心不可息祇益煩撓故曰¶
　起心欲息知心起知更煩若知無明本無有異由吾自戀乃¶
　失淨體念念放起念念皆空則無始以來麤重習氣頓然清¶
　明若總清明卽爲眾妙釋氏心銘亦不異此蓋言以止止動¶
　動未可止更添止心如此卽滯兩端甯知淨穢本空動止本¶
　一由吾自異故彼成異此所謂一處不通兩處失功也若但¶
　捨穢求淨卽穢不可除是迷有而入于有從空而背於空矣¶
　此經云清淨不在於無數雖道散而爲百千萬億猶無數也¶
<pb:CK-KZ_JY005_02p058a>¶
　故有數亦清淨無數亦清淨蓋物物本淨雖汎不雜有數亦¶
　不雜無數亦不雜¶
清淨無爲無爲清淨道爲清淨流物物之原雜不混散不失清¶
淨道流妙元清淨之海吾何不返逝矣¶
　清淨卽無爲無爲卽清淨無爲而爲謂之道爲道爲雖無不¶
　爲然不失清淨道卽物原物物具道雜而不混散不失眞惟¶
　體道者識之故能返流全一與道同流歸于清淨大海無流¶
　不返謂之返逝¶
** 　　　第八章三十三言¶
清淨生動動生清淨吾居清淨妙動¶
<pb:CK-KZ_JY005_02p058b>¶
　靜爲動之體動爲靜之用方其無事湛然清明不爲靜縛及¶
　其有事應以無心不隨動轉定觀所謂處喧無惡涉事無惱¶
　此是眞定不以涉事無惱故求多事不以處喧無惡强求就¶
　喧以無事爲眞宅以有事爲應跡此卽是吾居清淨妙動之¶
　意¶
道流嶮岨發源清淨眾動一流清淨普流得之妙¶
　水流旣遠經涉嶮岨豈能保其必清然其源必清道流於物¶
　經涉世故豈能保其必淨然其本必淨動雖眾然其流則一¶
　物雖多然其致則一故曰清淨普流得之者無所不淨故曰¶
　妙¶
<pb:CK-KZ_JY005_02p059a>¶
** 　　第九章一百七十三言¶
流實動生道虛清淨清淨生虛谷妙谷流清淨¶
　動生於實淨生於虛心虛則靜心實則動所謂實者喜怒愛¶
　惡窒之也若内無窒則中虛中虛未有不淨莊子曰室無天¶
　遊則婦姑勃蹊心無天遊則六鑿相攘天遊者虛之謂也虛¶
　而應故曰谷無所不容谷之妙¶
道帝流通清淨無礙無數無無數應乎清淨不敢違¶
　淨之所以爲淨者以其應不失淨唯應不失淨然後無所不¶
　淨故道帝流通周旋眾有而不礙清淨無數者空也無無數¶
　者有也應乎有無不失妙淨故經曰常應常淨常清淨矣¶
<pb:CK-KZ_JY005_02p059b>¶
清淨妙生靈虛一化清淨妙無不知其始妙無窮始清淨無窮¶
始流返吾無窮始妙不可測清淨清淨不可測妙清淨自然自¶
此得矣¶
　清淨生妙涉於羣有然靈虛一化有未嘗有清淨妙無擴然¶
　無際不知其始無而不無故妙無終窮是謂自然不可窺測¶
吾妙法清淨生生無窮運成天地始一元生清淨妙流一上一¶
下中含清淨之妙清淨神虛不形不氣清淨出入定乎清淨之¶
天¶
　本始之妙法於清淨而生生不窮本於無爲而不盡無爲未¶
　嘗有爲而不離有爲以至運成天地一上一下而清淨神虛¶
<pb:CK-KZ_JY005_02p060a>¶
　常流於其間不形不氣宰制萬物出入清淨故謂之清淨之¶
　天孟子曰盡其心者知其性知其性則知天又曰存心養性¶
　以事天天者清淨本始之妙不形不氣人患不能復性性不¶
　復則心不盡不盡者喜怒哀樂未忘之謂也由喜怒哀樂變¶
　心爲情發不中節情爲主宰故心不盡若能於喜怒哀樂之¶
　中隨順皆應使雖有喜怒哀樂而其根皆亡情根内亡應之¶
　以性則發必中節而和理出焉如是則有喜非喜有怒非怒¶
　以至有哀樂非哀樂是謂盡心復性心盡性純不謂之天不¶
　可得也¶
元虛不動一眞普發清淨妙通道在其始太一無窮吾入清淨¶
<pb:CK-KZ_JY005_02p060b>¶
之終始神仙之道清淨畢矣¶
　元虛自然未嘗有動至於一眞普發物物䝉賴清淨流通無¶
　有窮極知始無始知終無終由其太一故曰無窮若知有始¶
　則三際不斷苟不斷三際則過去爲始始旣已往見存爲中¶
　中際不住未來爲終終者未來觸事成三安得清淨必三際¶
　斷其始無始然後其終無終故曰吾入清淨之終始¶
¶
¶
¶
