#-*- mode: org; -*-
#+EXPORT_ID: JY074
#+TITLE:太上黃庭内景玉經 Taishang Huangting Neijing Yujing
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JY074_01p001a>¶
* 太上黃庭内景玉經序¶
天地間有至人，斯能發至文有至文。於以揭至理。其文皆玄文¶
也，卽所謂玄言也。亘古未有之妙文也。憶我元始天王振道之¶
綱於十二尊經外，更著《大洞眞經》以爲生人立命之本。而約其¶
辭於五言，不可謂非至文：至言：至玄也。迨及太上出，而道綱於¶
是乎再振，至文於是乎更發。則有所謂《黃庭經》内外分景。而約¶
其辭於七言，計經言前後共三十六章。雄而渾恢乎？廓乎？窅而¶
深淵乎？邃乎？靜坐展閱之餘，深歎太上曲成後世之心，至肫且¶
切。而發爲菁華，適與《大洞經》相表裏。其文誠至文也。其理皆至¶
理也。而其人寔至人也。深媿高自簡默不克，發皇大道以作度¶
<pb:CK-KZ_JY074_01p001b>¶
世津梁。然而旣有至文，則亦無庸更炫長而標異矣。所望學道¶
之士佩至文，窮至理，戴至人，身體力行，相與以有成也。庶幾至¶
玄之文於以不虛，垂於兩大，而神寶亦將許我爲知言。¶
　　　　　　　　　　東華少陽君明氏木公倪敬序¶
<pb:CK-KZ_JY074_01p002a>¶
* 太上黃庭内景玉經序¶
《黃庭玉經》乃夀世長生之妙典也。盡人一身之中，若頭面，若口¶
體，若手足，若六腑五臟，均揭其神之名與字而標之，並揭其神¶
之愛與惡而示之，以使人知所導引。而能身體力行者，則可長¶
生不死，配天地悠久而無疆。其與金丹祕密飛昇尸解似爲兩¶
路，究之殊塗同歸。未聞能長生者不可以飛昇，不可以尸解者¶
也。太上教育之思至深且切，著經之妙至奇。而華人能參其諦，¶
探其微，則無弗可以逍遙物外，終古常存。而惜乎至道空懸，匪¶
惟不行，抑且不明殊堪。長歎同朝前輩，惟楊子雲深識此旨。然¶
雖能識之，鮮克體之，則亦不免貽憾於無窮。迨及李唐同班張¶
<pb:CK-KZ_JY074_01p002b>¶
君通玄其浸淫於《黃庭》内外者乎？苟非浸淫於黃庭，則張君曷¶
爲自秦及唐而長住人間也。究之¶
太上有詔，脫殻飛昇則亦與從事於金丹者合轍。而正不必拘¶
拘於金丹之可希仙，黃庭之不克希仙也。所患盲修瞎鍊，對玉¶
經而義弗知，知玉經而躬弗行昏昏若長夜，豈不有負　太上¶
千萬言語之諄切乎哉。¶
　　　　　　　　　　玉淸大羅仙班臣鍾離權謹序¶
<pb:CK-KZ_JY074_01p003a>¶
* 太上黃庭内景玉經序¶
** 　嘗聞¶
太上老君說法云：燃盡三更火候全，陰陽配合太和天。黃裳莫¶
著靑羅襯，悟到普菴道德篇。細思上二句亦曰了然。而續二言¶
予心昧塞。遂俯伏於　道祖之前，請祈指示。蒙大開慈恩，宣傳¶
道旨，斯時，萬鶴飛翔，天花亂墜。予心豁然自開，放大光明，始知¶
大道如是淵深者也。予率羣仙稽首再拜，　聖德三呼，復賜《黃¶
庭内經》諭以示人。奈祈請者寥寥，而信行者淡淡。珍貯百春無¶
一問道，如慈壇聚慶僻處海濱。幸叨天地覆載，得主無量功勳，¶
恭懇八洞輪註祕典，表奏　太淸。荷蒙恩允特勑呂眞人主席¶
<pb:CK-KZ_JY074_01p003b>¶
陪從，諸眞錯綜宣註其奧旨。未易明晰者，則另延各眞以闡發¶
之。更召予爲參總，傳五日校閱一次，方信《黃庭》之有託也。因會¶
呂眞人曁眾眞相述其意，此所謂大道不終晦，而聖德亦難罄¶
言矣。聊此爲序。¶
　　　　　　　　　　大羅班首白衣使者蘇普徹撰¶
蘇祖又云：斯經也，註雖明而難入其中之奧必也。心洗淨，性由¶
　天讀之，而後可。¶
<pb:CK-KZ_JY074_01p004a>¶
* 太上黃庭内景玉經卷上¶
** 　　上淸章第一¶
*** 上淸紫霞虛皇前太上大道玉晨君¶
　呂祖註曰：夫教主上淸居於三十三天之表，紫極巍煌，雲霞¶
　煥彩。虛皇乃虛無之混沌，一炁而合之寶座，教天地未發之¶
　淵源，開古今未明之大道，玉闕全班同參寶筏，大道由此而¶
　生化也。遂相與稽首。虛皇聽太上之指示，以人爲心之要。天¶
　地渾合之機，從今一言教出矣。¶
*** 閒居蕊珠作七言，散化五形變萬神。¶
　聖人以濟人爲公，豈曰一言一事可指透哉！每見太上《道德》¶
<pb:CK-KZ_JY074_01p004b>¶
　眞詮傳世久矣。而體者，稀持者少也。故於閒居蕊珠宮内，以¶
　一化十，以百化千，積成七言聖教，以望明士者通傳慧悟。大¶
　凡内工，屢見世人坐而不能運用，則空費神思，止多增異。故¶
　心口氣神與五形參合而散化，然後氣滿丹成，舍利生於三¶
　花之頂，正可放之六合。卷之藏密，形神結一，欲意任之，而萬¶
　神變爲一體者也。¶
*** 是爲《黃庭》曰内篇，琴心三曡舞胎仙。¶
　言此之學須在著意，體之則無處不到。所云内篇者，欲其地¶
　水火風相生運用。以氣卻火，而生火，火引風而卻水，借水上¶
　之風以助火，則能昇能降，爲琴心三曡。而三曡者，水火風是¶
<pb:CK-KZ_JY074_01p005a>¶
　也。以風尅水，以水尅火，以火尅風，均生尅得宜，而土木不培¶
　自旺矣。結成胎卽金丹也。能運功深則胎結爲仙。欲動則動，¶
　欲靜則靜，隨心所欲，自能性隨心舞，不爲屈伸，是永堅鼎竈¶
　萬劫不壞之本也。¶
*** 九氣映明出霄間，¶
　此乃太極八卦分方於一腹中，週流輪運貫通，則九氣映對¶
　相照，一氣而滿腹。皆可應接霄間者，卽天門也。九氣旣映光¶
　明出射於霄漢間也。¶
*** 神蓋童子生紫煙。是曰《玉書》可精研，詠之萬過昇三天，千災以¶消百病痊，不憚虎狼之凶殘，亦以卻老年永延。¶
<pb:CK-KZ_JY074_01p005b>¶
　天庭，其神蓋也歟？凡能通達五千，玄功八九，則精結爲童子，¶
　以心至頂，安成宮殿而居。一時心曠神凝，則紫霞慶雲聚於¶
　天庭，隨意無微不到。此《玉書》之謂奇幻者，俱在化運之功，細¶
　加精求，研詰其中，趣味要貴，誦誦在精，研而萬過。過由心之¶
　過，非以目過也。三天，其高乎哉！三天在上，則天庭在中，則心¶
　田在下，則丹田誦之萬過。而三天通慧，何處不昇，豈災病所¶
　能入耶？水火不驚，迴關不拘，虎狼降伏，龍蛇趨使，豈敢凶殘，¶
　豈畏凶殘乎？夫老何能卻？解透《黃庭》者能卻。夫年豈能永延，¶
　悟明奧旨者能永延。此篇皆謂讀《黃庭》者，首要用心推詳，次¶
　要訪其路徑，勿以大明之章而再錯步，深可惜也。¶
<pb:CK-KZ_JY074_01p006a>¶
** 　　上有章第二¶
*** 上有魂靈下關元，左爲少陽右太陰。¶
　呂祖註曰：夫魂乃精結而成，一體自生靈。靈居太極，居上宮，¶
　能使心動心靜，則魂隨之。持靈不昧，卽開下部之關元。關元¶
　者，丹田以下之虛神也。上守定而下安靜，所守之功全賴魂¶
　聚也。陽在震方，首居也。心之左而安之，結魂爲鄰，是爲少陽。¶
　陰在兌方，心之右也。傍魂居之，是爲太陰。能使陰氣降於陽，¶
　則收歛之象。能使陽氣入於陰，則放蕩之象必也。陽接魂而¶
　相生，陰接魂而相尅。是有化無，是無成有，則道生矣。¶
*** 後有密戸前生門，出日入月呼吸存。¶
<pb:CK-KZ_JY074_01p006b>¶
　藍祖註曰：密戸乃膀胱之竅也。居於心下乾艮二方，在後能¶
　令風入火入，則生疾也。氣運到此，務不可過，由生門而上，下¶
　之可也。生門卽乳象，非金非石，而氣到精到，鎔化結閉，能堅¶
　體也。日宮居少陽之上，月宮居太陰之上。能使氣血運由日¶
　宮而出，至月宮而入。周流呼吸，聲若巨雷，先大而後漸如蠅¶
　鳴。由進而起，心田火生，風煽火揚欲，卽化而結成仙胎矣。¶
*** 元氣所合列㝛分，紫煙上下三素雲。¶
　呂祖註曰：元氣所合者，乃陰陽配合鍊成鼎竈，以㝛爲藥，烹¶
　鍊成形，如粟列於心圍，應分野而成象。由震方一呼而諸方¶
　卽應，放之則無邊際，收之止如一芥，此紫煙聚集心之上下。¶
<pb:CK-KZ_JY074_01p007a>¶
　内有靑白煙雲，雲素色者，卽心之氣心卽精氣神，投之爐竈，¶
　鍊就三色。是以紫煙之上下，另有三雲，爲三花者。籠蓋紫煙¶
　各㝛之包藏也。¶
*** 灌漑五華植靈根，七液洞流衝廬間。¶
　藍祖註曰：五華卽心、肝、脾、肺、腎。如花木之根，灌之則生靈，漑¶
　之則長旺。人雖培其本而植其根，則萬象合乎一統。七液者，¶
　乃喜、怒、哀、樂、愛、惡、欲七情之說也。由七情能生精液，在不發¶
　而存，生則洞流，存則使活，入於丹田，潤諸七竅，衝於頂廬之¶
　間，使萬物不侵，諸毒不傷，堅質而成上淸之象也。¶
*** 迴紫抱黃入丹田，幽室内明照陽門。¶
<pb:CK-KZ_JY074_01p007b>¶
　呂祖註曰：紫氣乃頂象也。能使運迴於下至心，卽抱心田之¶
　氣。屬土之象則黃，以紫入黃化成靑色，貫入丹田，以補不足¶
　之陽。陽足則迴靑而上，仍分黃紫，是運而非行也。幽室乃臍¶
　門，内功成則五府光明，照於列㝛。而昇入於陽脈則陽旺，入¶
　於陰門則精生。是以内功者先淸五臟六腑，然後生氣入鼎，¶
　由鼎鍊成，從陰轉陽，由震入兌，運化培火，則生尅不必用而¶
　自能保護金丹矣。¶
** 　　口爲章第三¶
*** 口爲玉池太和官，潄咽靈液災不干。¶
　呂祖註曰：口爲一身之呼吸出入之要處。玉池者，舌下之精¶
<pb:CK-KZ_JY074_01p008a>¶
　池也。如張則揚波，閉則呼吸運用，以生一體之太和也。如内¶
　功已成，則先講口訣。每逢運氣之時，不下咽，不上昇，則爐火¶
　自燃不滅。火到處，無論金、木、土皆相生尅也。待火轉神囘，必¶
　潄三次，而液純合再咽之，則水火相濟也。以此則災障自不¶
　相干矣。¶
*** 體生光華氣香蘭，卻滅百邪玉鍊顏。¶
　又註曰：以精液之相通則體自健，而成鶴髮光華煥彩矣。須¶
　將邪火消盡，萬慮虛無，則氣出心者，自香出於丹田者如蘭。¶
　如是則體生光華。一呼一吸之出入間，無氣不香蘭也。百邪¶
　如盜淫者爲重忌，須以心香之氣以鎭之，投之爐中以鎔之，¶
<pb:CK-KZ_JY074_01p008b>¶
　接爲一統。百邪卻滅，玉鍊爲膚，自成童顏矣。¶
*** 審能修之登廣寒，晝夜不寢乃成眞，雷鳴電激神泯泯。¶
　張祖註曰：凡習靜必先凝神，待諸氣平復，一毫私念全無，然¶
　後席坐。先審明其中坐功之由，必求精切，而後修之。運往所¶
　未消之火力，所未盡之精，待火鍊丹全，修成童子。故一意到¶
　而心神卽出廣寒，乃包羅天地，無處不淸靜也。能成形而飛¶
　昇，則廣寒在目，姮娥在前矣。所以能者在乎功，晝夜不交睫，¶
　時刻無外心，成眞百日，自聞天庭雷鳴，目光如電，呼吸如聞¶
　雷聲，舉目如飛電激，神則隨之，而外人不聞不見也。泯泯猶¶
　常常也。如是運用，則參天合地，神常隨一呼而應矣。¶
<pb:CK-KZ_JY074_01p009a>¶
** 　　黃庭章第四¶
*** 黃庭内人服錦衣，紫華飛裙雲氣羅，丹靑綠條翠靈柯。¶
　何祖註曰：黃庭乃心府也。心爲鼎，鍊出心内之心，卽成人形。¶
　五色俱聚於四圍，成錦衣之出入，有形動靜，有聲嚅嚅然，如¶
　癢狀，此氣與心神並和也。氣爲紫華如心之裙，以其能使下¶
　體之動搖。胃火受而下，肝火經而上，心能持定則照蓋之，無¶
　許上延，雲氣迷肝則肝火退，入胃則胃火消，事出自然，此心¶
　氣之包羅也。丹田乃樹木之本，其氣黑白雜結爲靑，能分受¶
　之，可從東震下降至西兌，上昇以黑白之氣專鍊純靑，栽培¶
　之象。凡運轉三十六週半則枝葉茂盛，心竅光明，天門大開，¶
<pb:CK-KZ_JY074_01p009b>¶
　任去來矣！綠條四肢也。翠靈天門也。能於子午酉運之則四¶
　肢和，而天庭闊。柯者諸氣之元首也。火結汗凝頂髮消沒，卽¶
　爲翠靈也。凡用之，忌辰申亥三時，如不擇則精不能固，而心¶
　神狂亂，恐成異類矣。¶
*** 七蕤玉籥閉兩扉，重扉金關密樞機。¶
　鍾離祖註曰：七竅生，沒氣之聚，散門也。能使七竅全關，縱有¶
　玉籥而不能開，方成化鍊之氣。玉籥猶慾藥也。不爲此動，不¶
　爲此開，此所主者在兩扉也。兩扉卽目神，能令閉息而不生¶
　妄，則邪不生心自不爲所迷。心内重扉卽肺關也。此處星樞¶
　羅列，八卦分金，兩扉閉而重扉關，則樞機不漏，水火相安。密¶
<pb:CK-KZ_JY074_01p010a>¶
　之於内府，運之於七竅，通之於九天，潤之於丹田，熒熒火光¶
　通體堅固，此樞機密要，亦爲收藏保和之本。¶
*** 玄泉幽闕高崔巍，三田之中精氣微。¶
　李祖註曰：玄泉通週身之脈者口也。玄泉之所，精液相生之¶
　地，氣火出入之路。必使幽闕高聳，不容妄出，不令妄吐，由心¶
　氣之精而上昇，由幽闕受之仍歸本，則舌如山而崔巍壓定，¶
　無許輕呼輕語，自保心神也。三田者，上天田、中心田、下丹田。¶
　上庭受精氣於下，中庭受精氣於上，下庭受精氣於中，止一¶
　線而分受者三。從丹田運之過尾尻，走中背至頂而受，由頂¶
　而至心田，由心田潤至肺府，由肝經由此二處，再歸於本處，¶
<pb:CK-KZ_JY074_01p010b>¶
　週流轉之，是固根之要也。¶
*** 嬌女窈窕翳霄暉，重堂煥煥明八威。¶
　藍祖註曰：凡運用至離宮必平止一刻，如窈窕靜專，然後下¶
　行，則浮翳去。而熖不生，再受以津，是水之濟火，和容一氣，霄¶
　漢澄淸，目若朝暉，而光明自著重堂肺經也。西白接中黃，相¶
　依太極之幃幔，使肺經不勞則煥然光明，扶心助氣，攻火尅¶
　木。八威者，八卦之象也。使生尅得宜，照耀八方，則水、火、金、木¶
　相土而安，此八威之相聚而張聲勢也。¶
*** 天庭地關列斧斤，靈臺盤固永不衰。¶
　韓祖註曰：天庭離位居上宮，地關坎位居下宮。能令離坎相¶
<pb:CK-KZ_JY074_01p011a>¶
　濟，水由下而上昇，火由上而下降，相聚心下會而合之。坎入¶
　離則成乾，離入坎則成坤，是仍歸陰陽男女也。如此相和，則¶
　斧斤森列，何物可侵，靈臺盤旋，永固無搖，自不衰敗矣。¶
** 　　中池章第五¶
*** 中池内神服赤珠，丹錦雲袍帶虎符橫津三寸靈所居，隱芝翳¶鬱自相扶。¶
　天孫註曰：中池，舌下喉上之地，有神居之，其神卽舌也。服赤¶
　按離色而衣相乾位而形。丹錦雲袍者，以口爲宫殿也。帶虎¶
　符者，能令邪味不污，如虎尉也。橫津，舌之本也。三寸，言微而¶
　能治物，令虛靈不昧，常居於此而尉也。隱芝，乃運用香蘭氣¶
<pb:CK-KZ_JY074_01p011b>¶
　息，由此通入心田也。翳鬱者，乃心内邪魔趨出而舌能相助¶
　而逐，是扶身之先行也。人無舌本，氣無底止，所以工行者，仍¶
　統舌兵也。¶
** 　　天中章第六¶
*** 天中之岳精謹修，靈宅旣淸玉帝遊，通利道路無終休。¶
　呂帝註曰：天中，面門也，又名華峰，亦名岳山，精神相聚之所，¶
　吉紋所生之地。人而無行則生晦暗之紋，是以鍊性者必先¶
　謹修於此地，使精脈之通流，放光明於宇宙，能透徹通靈則¶
　靈宅居穩無污色。玉帝者，乃五炁朝元之精。鍊成而週流貫¶
　通，使靈宅旣淸，而元神過之無阻，猶道路之無荊棘也。鍊氣¶
<pb:CK-KZ_JY074_01p012a>¶
　運轉於此，擊天皷三十六通，通利滌淨，雖神常遊之處而無¶
　休歇也。是以神聚於面，道紋生焉。¶
*** 眉號華蓋覆明珠，九幽日月洞空無。宅中有眞常衣丹，審能見¶之無疾患。¶
　曹祖註曰：目之聚於神焉。人而無性目閉。閉卽損光而眉晦¶
　反也。眉之名華蓋者，以其蓋覆守目之精神也。目有二珠，心¶
　氣運活珠，明光射而無瑕疵，則夜不睫，晝不眠，以係太和之¶
　元陽照澈九幽。九幽者，貪、妄、邪、淫、殺、盜、酒、財、氣等也。目神慧¶
　明照九幽而不染，立其中而不污，如日月之被浮雲而難常¶
　晦其光也。日月者，左目日之，右目月之。必席坐時，左目閉而¶
<pb:CK-KZ_JY074_01p012b>¶
　右目微張，隨心田之氣而下降，運過右則右目如之，往行不¶
　斷，是定光視有若無，視無亦有，卽空色之象也。宅中鍊之久，¶
　有神居焉。神名照，遠衣赤服。審能見之者，如雙目閉時，若此¶
　神從目出人往來悠遊，自無疾患相干矣。¶
*** 赤珠靈裙華蒨燦，舌下元膺生死岸。出淸入玄二氣煥，子若遇¶之昇天漢。¶
　呂祖註曰：鼻上爲梁，面官之準繩也。是目神之下體，依靈宅¶
　之下宮，裙華翠色能映赤珠之燦爛。蒨者，毫髮之謂也。目光¶
　運活毫末之絲，絲皆悉明朗而燦然，無黑白矣。鼻竅通中池，¶
　舌下玄玄也。能膺服其象，雖呼吸之意見聞，而生死之岸可¶
<pb:CK-KZ_JY074_01p013a>¶
　由此。而卻没出淸氣之元，入玄氣之微，能於出入相當，淸玄¶
　相分，由鼻竅而昇，氣煥光明。人能遇此易精之法，而加諸内¶
　工之難明，合而會之，一透貫通矣。天漢自此可昇也。¶
　曹祖讚曰：日月光華燦曉天，懸河一線養淸蓮。須知出入淸¶
　玄妙，拍手相呼上洞仙。¶
** 　　至道章第七¶
至道不煩決存眞，泥丸百節皆有神。髮神蒼華字太元，腦神精¶
根字泥丸，眼神明上字英玄，鼻神玉壟字靈堅，耳神空閑字幽¶
田，舌神通命字正倫，齒神崿峰字羅千，一面之神宗泥丸。¶
　呂祖註曰：夫大道不必煩心，而亦不煩習，能識其中運化，定¶
<pb:CK-KZ_JY074_01p013b>¶
　成何難！總歸一決，決卽如槁木矣。何眞不悟。如人一身之中¶
　首重泥丸，乃微地而百節聚焉。所聚之地，各有神，一呼一吸¶
　之間無不應節而答。髮之神名太元蒼華，以其能令蒼白運¶
　應得靈，則不蒼而卽華也。太元一炁之主，萬象賴乎守成也。¶
　腦之神名泥丸精根者，總精相聚而化生也。凡精固則根堅，¶
　固而結實，舍利生光，泥丸如一丸之地，而守一身之總要也。¶
　眼之神名英玄明上者，照曜如日月也。勿使浮雲遮掩，保定¶
　光明上下通達。英玄乃萬節羣英會總，欲忘迷萌，玄機頓散¶
　也。鼻之神名靈堅玉壟者，能使命運之準繩也。首生鼻而後¶
　成身，能令鍊成心準，心準則玉壟正焉。靈堅者，聚靈之根而¶
<pb:CK-KZ_JY074_01p014a>¶
　能守其堅也。耳之神名幽田空閉者，學道之士而閉外邪之¶
　污，是有聞而不聞。幽田能使心丹田之幽境，守其一身之收¶
　檢也。舌神名正倫通命者，關通性命之根也。不皷簧，不妄言，¶
　正倫能轉不正之語，以端倫化也。齒神名羅千崿峰者，形如¶
　崿山也。崿山之峰最利欲決世俗之塵污，而去其峰則道根¶
　卽深矣羅千如萬神羅列千峰巃翠不爲外染也一面七竅¶
　皆神，而宗主俱在泥丸。眼有見，耳有聽，鼻有嗅，口有言，一舉¶
　一動皆泥丸之先知。故首固泥丸而後錬神歸竅，自無俗擾。¶
泥丸九眞皆有房，方圓一寸處此中。内服紫衣飛羅裳，但思一¶
部夀無窮。非各別住俱腦中，列位次坐向外方，所存在心自相¶
<pb:CK-KZ_JY074_01p014b>¶
當。¶
　又註曰：泥丸九眞卽九幽也。九眞皆有房，能使九幽不歸其¶
　房，而使本性九宮居之，則善矣。其所居之位方圓一寸，自天¶
　庭至髮際。五寸自左耳上至右耳上，四寸皆房，神位設焉。神¶
　處其中則靈，靈卽應，應卽保身。使一房空懸則諸房不應，非¶
　眞汞也。同服紫衣取其太元靑氣，而合心中之火，聚成紫色¶
　衣之下裳其羅也。鍊五行之精，微結下元，其色不一而其氣¶
　一統。故皆裳之思一部位之不全而精求，使九眞滿足則夀¶
　無算矣。非各別住言各神不亂住，俱聚於腦之中，列定位，次¶
　坐面總外，如迷萌則背外也。所存會總之矣。鍊神之功俱重¶
<pb:CK-KZ_JY074_01p015a>¶
　於心，心重則無往不合，五行週遊之要也。¶
　覺了眞人讚曰：深淵道法無邊際，眼耳鼻舌口聲意。百節惟¶
　心自主張，化成一統歸天地。¶
** 　　心神章第八¶
心神丹元字守靈，肺神皓華字虛成，肝神龍烟字含明，翳鬱導¶
烟主濁淸，腎神玄冥字育嬰，脾神常在字魂停，膽神龍曜字威¶
明。六腑五臟神體精，皆在心内運天經，晝夜存之自長生。¶
　呂祖註曰：學道者先講六府五臟之精微，而後運合用工，無¶
　不密密。如心神名守靈丹元者，能含丹田之氣以結靈根也。¶
　守其靈而固其本，三百六十一神皆成圍服矣。肺神名虛成¶
<pb:CK-KZ_JY074_01p015b>¶
　皓華者，以其保心之五華、五行之微妙也。使霜雪不凋，浮垢¶
　不侵，卽能皓顏光華發表，能成太元虛無之功，收下元虛無¶
　之火，結玉淸虛無之象也。肝神名含明龍烟者，其性屬木龍¶
　象也。每氣之不和，則生烟猶龍之威勢而下行也。含其明而¶
　不放，耐其火而勿揚，自生離火交感矣。翳萌避也。鬱不樂也。¶
　肝神最怕萌避不樂，如遇此則烟無容處而易生異。學道者¶
　要除萌避，去不樂，則淸靜矣。不然其濁也。夫以其肝火之易¶
　變也。腎神名育嬰玄冥者，以其主玄門之冥冥也。而玄門重¶
　於固體，此神卽使放之，必使太和滿足，勿爲冥忌，則育養而¶
　成嬰孩矣。脾神名魂停常在者，能主一身之淸氣渾鎔也。煉¶
<pb:CK-KZ_JY074_01p016a>¶
　成淸合爲一，鎔化不變，是常存，是常在也。魂聚而藏於此位，¶
　是煉精魂之合眞，故停於此。膽神名威明龍曜者，以其光明¶
　外著如龍之精照曜生輝，乃聚陰成陽之象。故曰：威明、六府、¶
　五臟與於體，合氣與精工皆心主也。心運精微，化於俗染，是¶
　天然道德一卷，存心勿分晝夜，倘或忘或廢，則身不由主，而¶
　輪迴難脫矣。¶
　曹祖讚曰：渾含祕密太和宮，六腑還須六欲攻。莫謂道中無¶
　反處，扁舟只許頂帆風。¶
** 　　肺部章第九¶
肺部之宫似華蓋，下有童子坐玉闕。七元之子主調氣，外應中¶
<pb:CK-KZ_JY074_01p016b>¶
嶽鼻臍位。素錦衣裳黃雲帶，喘息呼吸體不快。急存白元和六¶
氣，神仙久視無災害，用之不已形不滯。¶
　華陽葛眞人註曰：肺氣乃心之保障，一時無間於位，是爲心¶
　之華蓋也矣。而其下之童子坐於心上。肺宫之氣位名玉闕，¶
　卽朝元之要門。七元卽七情之謂。所不能浸，主於調氣之和，¶
　平幻曲直之隱範。外應於中嶽者，以其似嵩山之尊也。鼻爲¶
　恒，臍爲衡，位居上下而未有如彼之貴也。素錦者，以其氣色¶
　淸也。學者必先化五行氣以朝心，由心而發源於肺。故淸者¶
　上昇，濁者下降，其色黃白而結成爲衣下之色，亦如肺之中¶
　有黃氣一縷，聚則成鼎蓋，散則爲雲霓，故名之曰黃帶也。能¶
<pb:CK-KZ_JY074_01p017a>¶
　於喘息呼吸以相通脈，而成金丹之本基，結黃雲之堅體。而¶
　飛身之大路，神仙豈有不快處耶？要在聚散得宜，喘呼相當，¶
　則無礙矣。急存者，呼之急而存未到之氣，以迎上則結白元¶
　之氣。調和飽脹悶味寒暑，此六氣不能擾，久而視之保無災¶
　害矣。永堅行之不已則形自潤，體自和，而孰色其敢滯其面¶
　耶！¶
　呂祖讚曰：六氣調和萬象淸，自然心上放光明。黃雲圍素靑¶
　霞白，朗固乾坤鼎蓋成。¶
** 　　心部章第十¶
心部之宫蓮含華，下有童子丹元家。主適寒𤍠榮衞和，丹錦飛¶
<pb:CK-KZ_JY074_01p017b>¶
裳披玉羅。金鈴朱帶坐婆娑，調血理命身不枯。外應口舌吐五¶
華，臨絕呼之亦登蘇。久久行之飛太霞。¶
　靜陽邱眞人註曰：心之主命大矣哉！心之宫如蓮花之將開，¶
　而未全放之式，心神居其下焉。丹元者，以其收丹田之氣和¶
　朝元之血也。主適者能遇寒𤍠而不傷，榮木而淸，衞保和平，¶
　一身之本丹錦紅色也。能聚五色而成錦是爲飛裳。結於肺¶
　經其色白，披蓋其上爲玉羅衫。金鈴者，其式懸似鈴，朱帶其¶
　索細如絲掛也。坐婆娑，言安心者而心常樂也。其性火，能調¶
　和精血，統理一體，保合氣和，一身無榮枯也。外應口舌，舌下¶
　接通心田。吐五華者，能聚五行之燦爛，上升出於口，其色華¶
<pb:CK-KZ_JY074_01p018a>¶
　麗也。臨絶者，生靜如絶，心無二用，一呼而百節丁丁，由心發¶
　也。登蘇其暢然流蘇之貌，久久行呼於臨絶之妙，則可飛身¶
　入太虛矣。¶
　吕祖讚曰：部處離宫火易生，莫將無意可留嗔。此心一指玄¶
　天大，萬刼依棲孰可侵。¶
** 　　肝部章第十一¶
肝部之宫翠重裏，下有靑童神公子。主諸關鏡聰明始，靑錦拔¶
裳佩玉鈴。和制魂魄津液平，外應眼目日月精。百疴所鍾存無¶
英，同用七日自充盈。垂絶念神死復生，攝神還魄永無傾。¶
　長生大帝註曰：肝之屬木，其火之生也易矣。所居之宫在於¶
<pb:CK-KZ_JY074_01p018b>¶
　五行之首，聚於諸色之總，其色翠而深，光而濁，是爲重裏。下¶
　有童神衣靑而呼爲公子者，以其不服制而易生火之性也。¶
　亦爲諸關竅之總，主洞察明悉聰慧之源。靑錦披裳其懸象¶
　也。玉鈴膽也。能和魂而不妄，制魄而不散，使津液之長生以¶
　制服其火之上炎。是内服而有節，則外能應眼目精華日月¶
　之朗潤也。百疴之所鍾愛亦在肝火之盛而行染。能於六欲¶
　不沾，七情不惹，存無中之有，絶有内之無，不但耆年英俊，抑¶
　且身列天官。同絶六欲七情之久，卽七日精氣可保充盈矣。¶
　能永絶焉，卽疴之至死，何患無復生之道乎？攝其神者，助肝¶
　火還其魄者助腎水，以此水而生傍門之火，則鼎竈永無傾¶
<pb:CK-KZ_JY074_01p019a>¶
　覆也。¶
** 　　腎部章第十二¶
腎部之宫玄闕圓，中有童子冥上玄。主諸六府九液源，外應兩¶
耳百液津。蒼錦雲衣舞龍幡，上致明霞日月烟。百病千災急當¶
存，兩部水王對生門，使人長生昇九天。¶
　吕祖註曰：腎部一身之總，立丹之要藥也。居宫玄色闕閤圓¶
　圓三寸，中有童子冥漠而氣上昇之色也。主諸六府卽六臟，¶
　九液，卽九竅，九竅之源流統助於腎，外應兩耳，耳屬水，宫不¶
　保腎則使閉塞也。又合中池，是以下凝上之象，故百液生。蒼¶
　錦者，以其能生土，土色黃合玄故蒼也。衣之龍幡是水而生¶
<pb:CK-KZ_JY074_01p019b>¶
　龍之象也。上能治以肝火旺使下結，而明霞生焉。日月卽二¶
　目。水能治火，二目致不生烟矣。百病千災皆由此處，不保而¶
　得，急當常存災病之心，以守無爲之任，則堅根合藥全賴此¶
　基。兩部者，腎水精水也。爲稱王者能令百竅不閉，津液流通，¶
　生門總論也。使此二水一失難保其必生，能守其失恐其虛，¶
　使人長生永年而昇九天矣。¶
<pb:CK-KZ_JY074_01p020a>¶
* 太上黃庭内景玉經卷中¶
** 　　脾部章第十三¶
脾部之宫屬戊已，中有明童黃裳裏。消穀散氣攝牙齒，是爲太¶
倉兩明童。坐在金臺城九重，方圓一寸命門中。主調百穀五味¶
香，辟卻虛羸無病傷。外應尺宅氣色芳，光華所生以表明。黃錦¶
玉衣帶虎章，注念三老子輕翔，長生高仙遠死殃。¶
　吕祖註曰：脾部屬土，居心右，是爲戊已之宫。中有神名魂停¶
　黃裳裏也。能消五穀之精，散未伸之氣，攝命於牙齒，是爲太¶
　倉之宫。兩明童者，卽精氣二部之屬也。金臺，卽心也。坐心能¶
　使心火不揚，過九重能令九重淸澈。方圓一寸在命門，卽右¶
<pb:CK-KZ_JY074_01p020b>¶
　脇處也。調和百穀五味之氣息，辟卻虛羸。虛羸者，病之由也。¶
　能和味虛羸自卻矣。無病可傷。外應尺宅卽手脈之源。凡脾¶
　不和則尺宅或大或小，醫神之要部。氣色芳者，内和而外淸¶
　也。光華外發，内表其潤，外襯其朗也。黃錦卽中而佩之五色，¶
　玉衣取金色以爲衣也。帶虎章者，位居寅位也。能出定入靜，¶
　念茲在茲，一炁而成三老矣。輕翔出入之形也。果能守其部¶
　而不驚，按其和而自補，長生高仙矣。死殃不必遠而自遠矣。¶
** 　　膽部章第十四¶
膽部之宮六腑精，中有童子曜威明。雷電八振揚玉旌，龍旂橫¶
天擲火鈴。主諸氣力攝虎兵，外應眼童鼻柱間。腦髮相扶亦俱¶
<pb:CK-KZ_JY074_01p021a>¶
鮮，九色錦衣綠華裙。佩金帶玉龍虎文，能存威明乘慶雲，役使¶
萬神朝三元。¶
　曹祖註曰：膽部乃六腑之精也。中有神童名龍曜字威明。解¶
　見前。雷電八振者，以彼之蓄能使雷電之役也。揚玉旌，彼一¶
　威而八方旌曜。龍屬陽，龍旂橫天以陽聚陰，以陰成陽。擲火¶
　鈴者相形也。主諸氣力者壯也。彼壯則氣爲役而攝虎兵也。¶
　虎屬陰象也。外應眼童，目之所主於膽，膽之所仰於目，依依¶
　也。鼻屬土，成膽象也。腦髮相扶亦俱鮮，以彼所保一身之總，¶
　無處不鮮麗也。九色者五行之外，令雜其色如紫玄綠翠是¶
　也。此部含諸九色以爲錦衣，綠華裙以下之衣而相其色也。¶
<pb:CK-KZ_JY074_01p021b>¶
　佩金白也。玉帶潔也。守白愛潔則龍虎降伏，坎離成象矣。能¶
　存其威，保其明，出入乘慶雲，萬神隨其使役，而上朝三元矣。¶
** 　　脾長章第十五¶
脾長一尺掩太倉，中部老君治明堂。厥字靈元名混康，治人百¶
病消穀糧。黃衣紫帶龍虎章，長精益命賴君王。¶
　卧海劉祖註曰：脾者一身之要物。相其形如片紙，核其實似¶
　龍唇。長一尺，寬三寸。掩於太倉之上，其位主化，其神主精，中¶
　部居之老君者性命之根也。明堂一身也。所任一身之基堅，¶
　九幽七竅之首。厥者其也。靈元字也。以其能與元神合體，萬¶
　靈貫通。又名混康者，混沌分淸處，一體之安康也。百病由脾¶
<pb:CK-KZ_JY074_01p022a>¶
　而生，亦由脾而卻。凡受者必洗其垢，用揚氣法開口，以唵字¶
　呼三十六聲，一日二次，百病自卻。消穀糧者，以所食之味厚¶
　故也。亦如前治卽消矣。黃衣土相；紫帶色相；龍虎章者，坎離¶
　之伏倚，合生也。長精出於此，益命由於，此所賴者，君所成者，¶
　王也。¶
三呼我名神自通，三老同坐各有朋。或精或胎別執方，桃核合¶
延生華芒。男女徊九有桃康，道父道母對相望，師父師母丹玄¶
鄕。¶
　又註曰：人各有名，物亦有字。所呼脾者，要以氣呼，非以聲傳¶
　也。食後以呼之者三；曰：唵；曰：化；曰：勞。三畢而神自通；不於人¶
<pb:CK-KZ_JY074_01p022b>¶
　蓄也。三老卽精氣神，又胃肚脾，亦云三老同坐是同連也。各¶
　有朋，蓋一老不和而三老同異也。或精或胎者，精運於三老¶
　之間，胎結於三老之間。別執方者，待運此位而能使別其位¶
　也。桃核合延，由脾而成胎者似桃，由胃而成胎者似核，兩相¶
　合一，能延年而生光華照澈於九芒矣。男女陰陽也。徊九能¶
　知此理，運化九轉則有桃有核，無不成道精也。道父道母，乾¶
　坤之老象也。師父師母，坎離之中象也。對相望，以老陰而和¶
　老陽，是養脾也。丹玄鄕，以中陰陽而化脾，是成脾也。先養而¶
　後成，則丹永結矣。¶
可用存思登虛空，殊途一會歸要終。閉塞三關握固停，含潄金¶
<pb:CK-KZ_JY074_01p023a>¶
醴吞玉英。遂至不死三蟲亡，心意常和致欣昌。五嶽之雲氣彭¶
亨，保灌玉廬以自償，五形完堅無災殃。¶
　又註曰：存思息定也。用息定，目閉如臨占山之大地，忽忽然¶
　淩空飄繞，此化也。殊途者，定之時也。目而會之深、定之遠，仍¶
　還本位，歸終於脾，是由脾而化生萬物也。閉塞三關，目不張，¶
　耳不聞，口無氣聲。握者持氣持心之柄，遊於五内無停而若¶
　有停。運行九九，含津潄之三十六轉，由右而下，如金醴之潤¶
　枯腸，吞下貫靈臺心至玉英，胃位自無停，傷脾神也。遂至不¶
　死者，大略言之而能保身也。三蟲卽酒貪色之蟲。果能潄醴¶
　潤之三蟲自亡也。心意由此常和而無妄，身體自欣然昌盛¶
<pb:CK-KZ_JY074_01p023b>¶
　矣。五嶽之雲卽五臟之氣感也。五氣一和氣彭亨彭大也。亨¶
　安樂也。氣和於脾，合於胃，自大樂之相也。保灌玉廬，氣合一¶
　體而出於玉廬之表。玉廬天門也。天和，地和，人和，何用償哉！¶
　五形五體也。完堅全美也。五體全美一身百節由脾而保矣。¶
　災殃奚自干耶？¶
** 　　上覩章第十六¶
上覩三元如連珠，落落明景照九隅。五靈夜燭煥八區，子存内¶
皇與我遊。身披鳳衣啣虎符，一至不久昇虛無。方寸之中念深¶
藏，不方不圓閉牖牕。三神還精老方壯，魂魄内守不爭競。神生¶
腹中御玉璫，靈注幽闕那得喪。琳條萬尋可蔭仗，三魂自甯帝¶
<pb:CK-KZ_JY074_01p024a>¶
書命。¶
　太乙眞人註曰：此章明義也。上覩三元，三元精由左，氣由右，¶
　神由中，總歸天門如連珠，卽緣緣而上也。落落美明貌，明景¶
　光華貌，由三元之雲氣貫出入之明美，光華照曜於九隅。九¶
　隅卽五臟之九奥也。五靈心田也。如燭夜照煥然。八區卽八¶
　卦也。心主太極而八卦八方自光明，如一矣。子者，第一時也。¶
　運心血於子，運精氣於丑，運神光於寅，是也。子時運之入内¶
　皇，如心在腔也。與我遊者，合而爲一也。身披鳳衣，鳳陽象實¶
　陰物，是投陰氣於内。御虎符者，虎陰象而陽物也。虎投之於¶
　内，是陰陽相合無尅也。一至不久者，以一爲本，至不久而久¶
<pb:CK-KZ_JY074_01p024b>¶
　之，地位昇虛無，卽見上淸矣。方寸者，心宮也。此處正邪交集¶
　之要地，慾妄之念常深藏焉。二窗者，外明二目，内明肝肺也。¶
　不方不圓，心象也。閉其慾妄之窗牖，則心自靜，神魂還體矣。¶
　三神卽心神、肝神、肺神。三神不動，精不出，保其堅老而壯，壯¶
　而童也。如是，魂魄不離殼，内守陰陽之和平，自無爭競，神生¶
　腹中，卽心神不動也。衘玉璫，守上淸之元炁，而固其精不爲¶
　外污也。靈注幽闕取其一也。亦不動貌，那得喪牢其籬也。琳¶
　條萬尋卽琳瑯之道路，何用萬尋，卽此可蔭仗而修道矣。果¶
　然如是，三魂自甯，七魄相安。帝書命者，生死之關也能於魂¶
　魄相和，可逃此數矣。¶
<pb:CK-KZ_JY074_01p025a>¶
** 　　靈臺章第十七¶
靈臺鬱藹望黃野，三寸異室有上下。間關營衞高玄受，洞房紫¶
極靈明戸。是昔太上吿我者。左神公子發神語，右有白元併立¶
處。明堂金匱玉房間，上淸眞人當吾前。黃裳紫丹氣頻煩，借問¶
何在兩眉端。内俠日月列㝛陳，七曜九元冠生門。¶
　慈航大士註曰：此章通發心微，開慈悲之義也。靈臺三寸五¶
　雲居，鬱鬱祥光繞瑞圖。異室皆黃無上下，間關緊閉有誰虛。¶
　間關，心外羅守之禁衞也。高玄受言玄玄之高皆心領受也。¶
　洞房，心神居也。紫極，太元之氣結靈光明而成戸。吾昔聞太¶
　上吿我云：心神之左有神名公子者，非二心也。乃氣化而成，¶
<pb:CK-KZ_JY074_01p025b>¶
　發神語能教正也。右有白元乃玉淸結也。併立處，同一戸也。¶
　左爲明堂，右爲金匱，中爲玉房，處三神於其間。上淸居明堂，¶
　淸氣而相生也。當吾前，引正也。黃裳，金匱也。紫丹，玉房也。氣¶
　頻煩，濁氣而下注也。借問何在從，何所見，而分形乎兩眉端¶
　也。左眉屬陽，見淸氣於其間，是明堂之見於紋色。右眉屬陰，¶
　濁氣之居也。金匱有動，見於紋色也。内俠日月，明堂之屬陽¶
　陰。列㝛乃八卦九宮，步列於心之外也。七曜，卽七竅。七竅映¶
　諸外，七情貫諸内，能九九還元，功行完心，此冠古今之生門¶
　也。¶
　南極讚曰：混元一炁總分三，金匱明堂非等閒。不得一心歸¶
<pb:CK-KZ_JY074_01p026a>¶
　正覺，怎能脫卻死生關。¶
** 　　三關章第十八¶
三關之内精氣深，九微之中幽且陰。口爲天關精神機，足爲地¶
關生命棐，手爲人關把盛衰。¶
　東方祖註曰：此章申明動靜之功也。三關之内精與氣合動，¶
　卽煙生靜，卽欲生其旨甚深也矣。九微卽貪、好、愛、惡、邪、淫、辱、¶
　酒、氣是也。此中之旨，幽遠而不分明暗也。如口爲天關，乃精¶
　神發育之總，璇璣生沒之要。守動則閑是非之出入。守靜則¶
　呼吸之平平。凡重所守，斯合宜是實。足爲地關，乃生命之要¶
　害也。棐行貌，守動則萬物皆靈，守靜則存忘不。卜亦行動，得¶
<pb:CK-KZ_JY074_01p026b>¶
　宜是實。手爲人關，乃盛衰之緊路也。守動則萬機相傳，守靜¶
　則一身難處，其所以把握盛衰者，一物一事皆屬盛、屬衰也。¶
　此天地人三才之和，而内工指日可成矣。¶
** 　　若得章第十九¶
若得三宮存玄丹，太一流珠安崑崙。重重樓閣十二環，自高自¶
下皆眞人。玉堂絳宇盡玄宮，璇璣玉衡石蘭玕。瞻望童子坐槃¶
桓，問誰家子在我身，此人何去入泥丸。¶
　茅山薩眞人註曰：此章分形合跡之問答，步入者宜細味之。¶
　三宮，卽明堂、金匱、玉房也。人能鍊神於明堂，聚精於金匱，運¶
　氣於玉房，卽玄玄之妙靈，合而化之成丹，太一淸氣也。合成¶
<pb:CK-KZ_JY074_01p027a>¶
　淸氣而歸諸一。如流珠之或上下、前後、左右通。運用五火、十¶
　風、一水週鍊，卽安崑崙於心中矣。樓閣卽十二重樓，能使水¶
　火得宜。運至十二週圍迴環，則胎可結。自高自下，舉大略而¶
　言之也。眞人卽本性，性轉則高下咸當。玉堂卽中屋也。絳宇¶
　紫色乃紅黑結成爲宇。盡玄宮由紅而轉黑之謂於運用流¶
　通。璇璣，星樞。玉衡，斗柄。石蘭玕，樞密之形。心列星樞斗柄，則¶
　樞密而爲永固也。瞻望童子卽左右房之神。瞻者，高也。望者，¶
　深也。坐槃桓，無驚態也。問誰家子在我身者，旺然也。曰誰者，¶
　卽我也。此人爲何曰入泥丸也。泥丸豈無神耶？曰皆一也。¶
千千百百自相連，一一十十重似山。雲儀玉華俠耳門，赤帝黃¶
<pb:CK-KZ_JY074_01p027b>¶
老與我魂。三眞扶胥共房津，五斗煥明是七元。日月飛行六合¶
間，帝鄕天中地戸端，面部魂神皆相存。¶
　又註曰：千千百百，千之千，百之百，各節之神聚也。自相連，不¶
　離也。一一十十，十之十，一之一，乃十二重樓之數。過重山，十¶
　二氣回轉，又十二，此二十四度氣之流走也。雲儀，彩色。玉華，¶
　光潤。俠耳門，擁護也。於二十四度行，通則彩色光潤，見之於¶
　耳門。赤帝，陰也。黃老，陽也。以火鍊土則魂聚結，永不散也。三¶
　眞，三炁。扶胥，合一也。三炁合一則精房充液也。五斗，五方。煥¶
　明，耀燦。五方之孔生輝，守七元。七竅之神歸房，是聚一以收¶
　眾也。日月，二目。六合，六欲。飛行，照於六欲之間而不住，是以¶
<pb:CK-KZ_JY074_01p028a>¶
　正尅邪也。帝鄕天中，天門之神魂出入也。地戸，下頦也。端，正¶
　也。天門任其出入，而地戸不宜擅施，一面之神魂俱收定，而¶
　内火之功克，全矣。¶
** 　　呼吸章第二十¶
呼吸元氣以求仙，仙公公子已可前。朱鳥吐縮白石源，結精育¶
胞化生身。留胎止精可長生，三氣右徊九道明。正一含華乃充¶
盈，遙望一心如羅星。金室之下不可傾，延我白首返孩嬰。¶
　巫山第一峰瓊霞眞人註曰：此章乃順天地，按部位而運用¶
　也。人之一呼一吸之間，有足不足之音必也。保合一身太和¶
　之元氣。侯氣滿神聚，則呼吸之時而元氣出入均足。而後再¶
<pb:CK-KZ_JY074_01p028b>¶
　講結仙本。仙公公子者，老陰、少陽、老陽、少陰之相聚也。元氣¶
　旣和，而陰陽得當，閉目如在前也。朱鳥，火色之精也。白石，金¶
　色之精也。以白石而投之於源水，後以朱鳥吐縮之攻，是鍊¶
　丹欲成胎象也。結精育胞是已成胎形。而欲育能身化身，生¶
　生之謂。留胎，不容生化是聚精而運之老陽也。果精足通氣，¶
　長生可待矣。三氣右徊乃肺精也。以水火金三氣由左而右，¶
　下之輪轉則九道光明。九道卽五内，心、肝、脾、肺、腎。胃肚水腑，¶
　谷臟之謂。正一淸氣，心上之色也。由心而含花乃充盈者，花¶
　之足也。果淸氣籠定花心，則花自滿足而成實。遙望者，恍惚¶
　而自睹也。羅星，煞氣之聚也。如恍間見心而自妨，恐一設而¶
<pb:CK-KZ_JY074_01p029a>¶
　爲煞氣之聚，此戰兢恐懼防失也。金室，肺宮之下心也。不可¶
　傾者，或傾而入異類也。延我白首，能久守爐竈，水火不相生¶
　尅，則白首而成嬰孩矣。¶
** 　　瓊室章第二十一¶
瓊室之中八素集，泥丸夫人當中立。長谷玄鄕繞郊邑，六龍散¶
飛難分別。長生至愼房中急，何爲死作令神泣。忽之禍鄕三靈¶
沒，但當吸氣錄子精。寸田尺宅可治生，若當決海百瀆傾。葉去¶
樹枯失靑靑，氣亡液漏非己形。專閉御景乃長甯，保我泥丸三¶
奇靈。恬淡閉視内自明，物物不干泰而平。慤矣匪事老復丁，思¶
詠《玉書》入上淸。¶
<pb:CK-KZ_JY074_01p029b>¶
　巫山第二峰靑霞眞人註曰：此章絶妄安神之要。瓊室乃天¶
　門也。八素乃八卦之氣，圍結之所。泥丸夫人，本神也。中立，居¶
　其位。長谷乃保固元神。玄鄕，出玄中之入牝也。八素，氣之保¶
　和，圍繞於天門之表，使元神勿動。郊邑，天門也。六龍飛散，六¶
　欲攻之而使散。當此攻之際，是邪？是正？難於分別。而長生之¶
　元神至愼至重，彼此攻之急欲離殻。何死作者，下死心任其¶
　攻而不染，則尸神泣矣。如忽之則禍之鄕也。心一動而三靈¶
　出沒，卽難收也。但當吸氣錄子精，以吸氣而再收之，則精更¶
　散，無可招矣。爲保方寸之田，尺大之宅，可以聊治生命。若當¶
　不保其精，仍照前異，則海水決，百瀆傾，恐葉之落而樹之枯，¶
<pb:CK-KZ_JY074_01p030a>¶
　永難保其再靑也。氣已亡而液已漏，形脫而墮非。眞面目如¶
　何法？方可回用閉御景。御景者，二目並心也。閉諸目，守諸心，¶
　乃保其甯，又可保泥丸三靈。三靈，卽精氣神之室。奇者異也。¶
　再守其淡，收回妄，閉視九九，自稍見明矣。物物卽妄也。不干¶
　如未見聞也。妄不舉而神自守，則泰而平矣。慤者卽卻也。凡¶
　垢一卻。匪事卽垢也。諸垢消除，可老而復其丁也。丁初也。思¶
　詠《玉書》者，由此而漸求。詠《玉書》，悟《道德》之篇，則上淸可入矣。¶
** 　　常念章第二十二¶
常念三房相通達，洞得視見無内外。存潄五牙不飢渴，神華執¶
巾六丁謁。急守精室勿妄泄，閉而寶之可長活起。自形中初不¶
<pb:CK-KZ_JY074_01p030b>¶
闊，三宮近在易隱括。虛無寂寂空中素，使形如是不當污。九室¶
正虛神明舍，存思百念視節度。六府修治勿令故，行自翱翔入¶
天路。¶
　巫山第三峰錦霞眞人註曰：此章乃固神養性也。常念，如刻¶
　刻之不忘，守此三房貫通。洞得，如一鏡之懸明。視見，一身無¶
　内外之形。存精而潄五牙，堅而中池潤。不渴者，不燥也。神華，¶
　心之花也。執巾，淸潔也。能淸其内而六丁之神可謁矣。急守¶
　精室，使其聚也。勿妄泄者，保其久也。閉目常潄勿泄寶，其精¶
　可長流通運聚。起自，起兩扉也。見乎形之不闊，而三花近在¶
　一望中，易見其隱微而括也。括者，活闊也。虛無寂寂，守淸靜¶
<pb:CK-KZ_JY074_01p031a>¶
　而無疵。空中素，氣之和也。使其形之潤，如是不污。九室，九房¶
　也。正虛，不虛之返照也。神明，神之煥耀其舍也。存思百念者，¶
　常如神在側。視節度，察其心也。守定一身，然後六腑五内修¶
　鍊治服。勿令舊故，則行登雲路，如鳥飛翔而入天臺也。¶
** 　　治生章第二十三¶
治生之道了不煩，但修洞玄與玉篇。兼行形中八景神，二十四¶
眞出自然。高拱無爲魂魄安，淸靜神見與我言。安在紫房幃幙¶
間，立坐室外三五玄。燒香接手玉華前，共入太室璇璣門。高研¶
恬淡道之園，内視密盼盡睹眞。眞人在巳莫問鄰，何處遠索求¶
因緣。¶
<pb:CK-KZ_JY074_01p031b>¶
　巫山第四峰秀霞眞人註曰：此章明答道理求在我者也。治¶
　生化之道，何用深求，無大煩難也。但修各精洞之玄微與玉¶
　篇。玉篇者，心上之祕訣也。兼行形中，是治其體。八景神，卽心¶
　外所列六十四卦而治也。二十四眞，卽氣神也。能使此神出¶
　於自然。自高拱無爲煩擾，則魂魄相安矣。如是淸靜，神卽見¶
　形於我前，而通言矣。此神安在紫房心旁也。幃幙間，心之側¶
　也。立坐均在心之表。三五玄者，三三之功，五五之行，鍊取應¶
　接之玄玄也。燒香接手，托巳也。玉華前，心神之前也。共入，彼¶
　我同入也。太室，太淸之門也。璇璣門，乃合一而朝眞也。高研，¶
　求道之路。恬淡，無是非也。園，心田、心苗也。内視密盼，如視心¶
<pb:CK-KZ_JY074_01p032a>¶
　内，不知何物，細睹盡見其眞。眞人者，誰卽我也。我之眞人卽¶
　我鄰也。鄰而眞人卽眞人也。以眞而求其眞，則昇霄漢矣。何¶
　處遠索求問眞人，而覓其因緣乎？¶
** 　　隱景章第二十四¶
隱景藏形與世殊，含氣養精口如朱。帶執性命守虛無，名入上¶
淸死錄除。三神之藥由隱居，倐歘遊遨無遺憂。羽服一整八風¶
驅，空駕三素乘晨霞。金輦正立從玉輿，何不登山誦我書。鬱鬱¶
窈窈眞人墟，入山何難故躊躇，人間紛紛臭帑如。¶
　巫山第五峰棲霞眞人註曰：此章欲藏形遁跡，而保身之道¶
　也。隱景者，是非之俗垢隱之也。藏其有能之形，與世俗殊絶。¶
<pb:CK-KZ_JY074_01p032b>¶
　含養精氣口如朱者，如朱雀之口，不宜擅開也。帶執者，以身¶
　是憂也。勿以性命爲念，守定一身虛無。名入上淸，則死錄自¶
　除矣。三神欲合而爲藥者，以三神聚合成爲藥石，由隱居而¶
　可聚，是藏形也。倏歘者，無掛礙也。遨遊山林自無遺憂。羽服¶
　一整者，護身衣衲。一整者，全也。八風設八卦之位，而任其驅¶
　使也。控駕三素，鍊出三神素氣，然後再和成丸。乘晨霞者，借¶
　首元之淸氣。金輦，鼎也。正立，安心位也。玉輿，土也，竈神之位¶
　也。有此數物而成。然後再誦登山之書，以登山而取木也。以¶
　木使火而化鎔，是初用功也。鬱鬱，火貌。窈窈，煙貌。眞人墟是¶
　鼎之淸，其煙而降，其火之範圍也。入山何難，卽撒手而無戀¶
<pb:CK-KZ_JY074_01p033a>¶
　愛。故躊躇是有不捨也。如居久人間，則豈不見夫紛紛者，如¶
　鮑魚之市乎？縱得虛坵，身安在耶？¶
<pb:CK-KZ_JY074_01p034a>¶
* 太上黃庭内景經卷下¶
** 　　五行章第二十五¶
五行相推反歸一，三五氣合九九節。可用隱地迴八術，伏牛幽¶
闕羅品列。三明出華生死際，洞房靈象斗日月。父曰泥丸母雌¶
一，三光照煥入子室。能存玄眞萬事畢，一身精神不可失。¶
　巫山第六峰曉霞眞人註曰：此章收神鍊汞之訣也。五行相¶
　推，以金爲鼎，以木爲火，以水爲引，以火爲配，以土爲爐，此五¶
　行合而歸一。用三五之氣，三山之精，五臟之神，合之爲藥。九¶
　九節，用八十一功之火。以此有身不必隱而外學。迴八術者，¶
　以八卦運轉流煉之功。伏牛，水精也。能伏之，是陰轉陽也。幽¶
<pb:CK-KZ_JY074_01p034b>¶
　闕，腎宮也。羅列其水以待火揚也。三明，三神也。出華者，已升¶
　光也。此時正水火相攻之際。和則生，不和則散之候也。洞房¶
　者，心房也。靈象者，配其牝而合水宮也。斗日月，陰陽和而斗¶
　㝛列也。父老陽，母老陰，以老陽而化作少陰，是乾爲離也。泥¶
　丸，天火共出之要路。老陰化爲少陽，是坤爲坎也。陰陽配而¶
　水火相濟，是成一也。三光，日月星，卽心也。照煥，朗潤也。入子¶
　室，鼎内也。此烹煉功深能存之者，可爲玄眞矣。旣有玄眞能¶
　保其身，萬事任其行止。一身精神最重，有是功須防其失，失¶
　則輪迴難拔矣。¶
** 　　高奔章第二十六¶
<pb:CK-KZ_JY074_01p035a>¶
高奔日月吾上道，鬱儀結璘善相保。乃見玉淸虛無老，可以迴¶
顏塡血腦。口啣靈芒攜五皇，腰帶虎籙佩金璫，駕歘接生宴東¶
䝉。¶
　巫山第七峰玉眞眞人註曰：此章云運氣返老也。高奔日月，¶
　是遠上陰陽於火功也。吾上道，此上淸也。鬱儀，氣之彩色。結¶
　璘，光昇而上緣結天門也。善相保，堅守也。守之堅卽完玉淸¶
　之成，見虛無於一室之中矣。可以返童顏於面目，塡精血之¶
　不足，腦髓也。口啣靈芒，精液也。攜五皇，採光華於五行也。腰¶
　帶虎籙者，配陽而成威也。佩金璫者，尅木也。降肝火，駕歘接¶
　生，借一火而降一火，接生而不接尅。宴東䝉，開震宮之靈，此¶
<pb:CK-KZ_JY074_01p035b>¶
　雷火交感之象，丹元借此守成矣。¶
** 　　玄元章第二十七¶
玄元上一魂魄煉，一之爲物叵卒見。須得至眞始顧盼，至忌死¶
氣諸穢賤。六神合集虛中宴，結珠固精養神根。玉𥫽金籥常完¶
堅，閉口屈舌食胎津，使我遂獲飛仙鍊。¶
　巫山第八峰晚霞眞人註曰：此章開心部養胎根也。玄元上¶
　一，太和之旺氣也。以此氣而聚於魂魄，投之鼎而鎔煉，合爲¶
　一。一之爲物，最難見而易銷長。須得至眞，乃已成胎根，始可¶
　任其顧盼也。所最忌死紋見面之人。惡氣見之於目者，以及¶
　諸不潔之所，宜避之。則六臟之神會集於鼎圍。虛中宴，心神¶
<pb:CK-KZ_JY074_01p036a>¶
　難定，無二也。是以虛中以待結珠固精。是以結如珠而精更¶
　宜保固，可養神定胎之根基也。玉𥫽金籥者，是以金玉之堅¶
　而不可以一毫開漏，使常保其完全也。開口屈舌，生胎津而¶
　下咽，補胎神也。如是，可使我煉成一火無阻，結胎而獲飛仙¶
　矣。¶
** 　　仙人章第二十八¶
仙人道士非有神，積精累氣以爲眞。黃童妙音難可聞，玉書綘¶
簡赤丹文。字曰眞人巾金巾，負甲持符開七門。火兵符圖備靈¶
關，前昻後卑高下陳。執劍百丈舞靈旛，十絶盤空扇紛紜。火鈴¶
冠霄隊落烟，安在黃闕兩眉間，此非枝葉實是根。¶
<pb:CK-KZ_JY074_01p036b>¶
　巫山第九峰愛玉眞人註曰：此明意培根之旨。仙人道士，指¶
　成人而言，非有神以其煉鼎成丹，豈有神助耶？乃積其精而¶
　滿足，累其氣以遠揚爲上眞也。黃童，土象。妙音，火揚之象。難¶
　可聞，是易解而難深聞也。玉書綘簡，内腑肺宮之葢火肝象。¶
　綘者，紅也。而合水，黑也。相濟而綘化爲赤丹，結爲仙胎也。字¶
　曰眞人，言我爲眞人而未信。巾金巾，上玄而下玄中，金煉也。¶
　負甲者，守爐之神。持符者，火候到。開七門者，開八卦之七門，¶
　留離宮也。火兵符圖，言火之易起而相降也。備靈關，以丹成¶
　備而靈自開也。前昻，火昇也。後卑，水下行也。高下陳，火欲高¶
　而水反下，以相迎治也。執劍百丈，言上之急。舞靈幡者，借其¶
<pb:CK-KZ_JY074_01p037a>¶
　上之急，而以靈中之不潔託彼揚也。十絶，不潔也。因火昇空，¶
　扇去紛紛而盡。火鈴，火之精也。冠霄，沖上也。隊落烟者，使火¶
　而攻烟也。烟盡而火降。降於黃闕，土位也。兩眉間者，屬土之¶
　象也。以火揚塵，借土安火，此胎之根定矣。¶
** 　　紫淸章第二十九¶
紫淸上皇大道君，太玄太和俠侍端。化生萬物使我仙，飛昇十¶
天駕玉輪。晝夜七日思勿眠，子能行此可長存。積功成煉非自¶
然，是由精誠亦由專。内守堅固眞之眞，虛中恬淡自致神。¶
　巫山第十峰紫霞眞人註曰：此章守成之旨。紫淸，上淸之雲¶
　氣也。上皇，元首之象。大道君，已成也。太玄大和，守玄玄之精¶
<pb:CK-KZ_JY074_01p037b>¶
　微，合和平之氣候。俠侍端，治各神之部位也。化生萬物，掌一¶
　身之主宰。使我仙，能保一身之精氣。飛昇十天，通霄漢也。駕¶
　玉輪，五炁之瑞彩而擁護也。學此者能保晝夜七日不眠亦¶
　不思。子能行之者，能如是之不眠思，則此神上皇可常存矣。¶
　積功成煉，是煉丹採精。非自然，豈生而有之耶？是由精求誠，¶
　切亦貴專力。内守堅固者，保全一身不漏，堅根固本方爲眞¶
　中之眞也。虛中，無氣火也。恬淡無營求也。果守之堅則神不¶
　求而自有矣。¶
** 　　百穀章第三十¶
百穀之實土地精，五味外美邪魔腥。臭亂神明胎氣零，那能返¶
<pb:CK-KZ_JY074_01p038a>¶
老得還嬰。三魂忽忽魄靡傾，何不食氣太和精，故能不死入黃¶
甯。¶
　巫山第十一峰靑烟眞人註曰：此章淸味養精之旨。百穀，感¶
　天地之造化而成實，是土地生物之純粹也。五味之不堪食，¶
　外羙之不可進也。邪，不正也。魔，俗態也。腥，惡氣也。臭之亂，則¶
　神與明、胎與氣零落而不相聚也。何能返其老而育其嬰哉！¶
　三魂不定，魄靡傾散，皆由五味外羙所致。何不學運氣而食，¶
　保天然太和之精以淸神乎？此能保其氣，守其精，不但迴關¶
　可脫，兼雲程無際矣。¶
** 　　心典章第三十一¶
<pb:CK-KZ_JY074_01p038b>¶
心典一體五臟王，動靜念之道德行。淸潔善氣自明光，坐起吾¶
俱共棟梁。晝日耀景暮閉藏，通利華精調陰陽。¶
　巫山第十二峰芳蘭眞人註曰：此章體心淸靜而登正覺也。¶
　心典卽心正之秘典也。五臟一體可稱王。王者，能化成也。動¶
　靜念心中之典，五臟之王，則淸靜卽道德也。德，心德也。淸潔¶
　其心，氣出卽善，放而合之，光明自著。坐起吾俱者，行止不離¶
　也。共棟梁者，成其材也。晝日耀景，光天化日取淸氣。暮閉藏¶
　者，避邪穢也。通利華精，調精氣之五華和陰陽於五内，是安¶
　地基也。¶
** 　　經厯章第三十二¶
<pb:CK-KZ_JY074_01p039a>¶
經厯六合隱卯酉，兩腎之神主延夀。轉降適斗藏初九，知雄守¶
雌可無老，知白見黑急坐守。¶
　玉鼎眞人註曰：此章鍊水補金之旨。經厯六合，守之堅無物¶
　可驚我欲。隱卯酉，陰陽按時而運功。兩腎之神，卽精血之主¶
　目也。主延夀者，知而保其不漏，珍而重其無虧，可延夀算矣。¶
　如運離火於坎，陰生陽，坎入離，陽生陰，兩無生，則離尅木，而¶
　坎尅離矣。以相濟而繼相生。以和陰而運和陽。轉降適斗者，¶
　轉相坎位，腎宮也。藏初九，乃足腎而隱於陰陽未濟。而旣濟¶
　則坎成離，而離化乾也。雄雌，乃腹之金與木也。木，雄也，肝也。¶
　金，雌也，肺也。知其肝木之火易生，而守定肺金之不納，可無¶
<pb:CK-KZ_JY074_01p039b>¶
　老無少矣。知白見黑，肺於腎相交也。知其金出於水，水能生¶
　金而尅火。火尅金是金求救於母矣。知白之交黑，急宜坐守¶
　而不亂。雖火亦難相尅矣。總之，學修身者，從一而後可也。不¶
　可以肺乾而借用濟其水，亦不可以不燥而盡不運其水，則¶
　有益矣。¶
** 　　肝氣章第三十三¶
肝氣鬱勃淸且長，羅列六府生三光。心精意專内不傾，上合三¶
焦下玉漿。玄液雲行去臭香，治蕩髮齒鍊五方。取津玄膺入明¶
堂，下漑喉嚨神明通。坐侍華蓋遊貴京，飄颻三帝席淸涼。¶
　臥龍眞人註曰：此章平肝火保生生也。肝氣易於生火，而亦¶
<pb:CK-KZ_JY074_01p040a>¶
　易降。鬱勃，不平貌。肝不平則尅水也。必以心火相濟，而後借¶
　腎部平心之水，以伏之，則淸且涼矣。羅列六府者，六府之領¶
　袖。生三光，能助天門之光彩，必心精求而意不亂，則肝自不¶
　傾敗矣。上合三焦者，太元、太和、太淸之氣也。肝和，三焦自不¶
　上揚。下玉漿，腎水也。結腎而交，是同人亨象。玄液雲行，津足¶
　如雲行之急。去臭香，避邪味。津潔而下潤，是順豫也。治蕩髮¶
　齒，堅其散蕩之心，而髮齒可不白不落。鍊五方，五行之精是¶
　履泰也。取津玄膺，取卯寅之津，乃玄膺而聚潤而下。入明堂¶
　者，肝宮也。此津潤受是咸復而大有也。下漑喉嚨神明通，津¶
　過其喉，則諸竅百節之神圍朝也。坐侍華蓋者，由肺經而下¶
<pb:CK-KZ_JY074_01p040b>¶
　遊貴京，入心部兼平心火也。如是，守肝火之不生，心定氣平。¶
　飄颻然三帝者，心神、天門、丹神皆淸涼安樂矣。¶
五色雲氣紛靑葱，閉目内眄自相望。使心諸神還相崇，七玄英¶
華開命門。通利天道存玄根，百二十年猶可還。過此守道誠獨¶
難，惟待九轉八瓊丹。要復精思存七元，日月之華救老殘，肝氣¶
週流終無端。¶
　又註曰：五色雲，乃身生五炁而化也。紛靑葱，盛茂貌。目閉自¶
　眄其内，是自靜而謙也。使心外之神還轉，相與崇禮是姤我¶
　也。七玄英華，七竅靜而生英華。命門，天庭、泥丸也。英華貫頂，¶
　天庭自開。通利天道，上淸舉目如見下。存其玄微之靈根，使¶
<pb:CK-KZ_JY074_01p041a>¶
　其不枯，是培本也。百二十年者，舉其延年也。猶可還，轉運無¶
　異也。不然，過此一百二十年，守道誠難也哉。惟待九轉者，用¶
　坎九轉其震，而使木得其培火亦不能生。八瓊丹，八卦鍊成¶
　之心苖也。以此而治肝，可保太元矣。要復其已費之精神，思¶
　其七元，守存五雲，繞頂而爲屯象也。日月之華，採取陰陽之¶
　精華，可救其不足之神思，是歸妹之象。肝氣週流而治使上¶
　不揚，而下養之，則終無風波矣。¶
** 　　肺之章第三十四¶
肺之爲氣三焦起，視聽幽冥候童子。調理五華精髮齒，三十六¶
咽玉池裏。開通百脉血液始，顏色生光金玉澤。齒堅髮黑不知¶
<pb:CK-KZ_JY074_01p041b>¶
白，存此眞神勿落落。常憶此宮有坐席，眾神合會轉相索。¶
　水鏡眞人註曰：此章養肺保心之旨。肺之氣上貫三焦，由三¶
　焦而自肺，是通一脉也。視聽者，言居之安，而無外視聽別宮¶
　之爲也。調理五華，各氣俱聚於此，必調和各華而生。精髮齒¶
　者，能利於髮齒。凡髮齒之不足，皆肺部之不足也。必三十六¶
　咽於朝元時，蓄津於玉池之中，分三十六口而下咽，潤於肺¶
　中三十六道之管，是肺可安而神可逸也。開通百節之脉，亦¶
　可以和精血滿液也。顏有此内助而生光華，體有此内助而¶
　金玉其潤澤，齒有此内助而堅，髮有此内助而黑，卽可無憂¶
　其華白矣。存此眞神，養其肺神之充盈，勿落落之不足。當憶¶
<pb:CK-KZ_JY074_01p042a>¶
　此宮者，細思此宫。有坐席者，端正無爲也。此宮心蓋眾神合¶
　會之要所，一足而無敢相索，其不足自保心神相安矣。¶
** 　　隱藏章第三十五¶
隱藏羽蓋看天舍，朝拜太陽樂相呼。明神八威正辟邪，脾神還¶
歸是胃家。眈養靈根不復枯，閉塞命門保玉都。萬神方胙夀有¶
餘，是謂脾建在中宮。五臟六腑神明王，上合天門入明堂。守雌¶
存雄傾三光，外方内圓神在中。通利血脉五臟豐，骨靑筋赤髓¶
如霜。脾救七竅去不祥，日月列布設陰陽。兩神相會化玉漿，淡¶
然無味天人糧。子丹進饌肴正黃，乃曰琅膏及玉霜。¶
　桃源教主麻姑眞人註曰：此章開心中邪垢，化身外之功夫¶
<pb:CK-KZ_JY074_01p042b>¶
　也。隱藏，羽服隱其身而安靜，藏其形以運通。羽蓋，猶外衣而¶
　蓋其羽。看天舍，朝天闕也。取呼吸之眞陽於天淸氣朗時。對¶
　陽光初上三拜三呼於午正時亦然。必去一身浮穢而後可¶
　是樂氣也。神受淸氣而明，體受淸氣而健。八威者，八面之正¶
　氣。子不朝坤，丑不朝巽，寅不朝兌，卯不朝離，辰不朝坎，已不¶
　朝艮，午不朝震，未不朝乾，申不運氣，酉不朝天，戌亥不朝元，¶
　此忌宜記。如錯八正不能辟邪，而反生異也。脾神者，消邪蓄¶
　精之位。還歸者，恐以邪味所污而離位也。使其歸位於胃，相¶
　合正脾胃得宜，而儲米可結實矣。眈養靈根：眈，垂目也；垂其¶
　目則萬慮空，而靈根堅固如復其初矣。閉塞命門者，上天門，¶
<pb:CK-KZ_JY074_01p043a>¶
　下腎門，皆天門、命門一也。上而閉諸天門，使無空鐺之象。下¶
　而閉諸命門，使無漏釡之象。可保玉都心丹而無反也。萬神，¶
　猶身之各節竅無不皆神。方胙，胙者，祭也。脾胃相合可祭萬¶
　神，而得通靈也。萬神通而夀自有餘敬脾矣。是謂脾之建而¶
　居於中宮，可安五臟六腑，得脾合而神明敬，是王天下也。脾¶
　合神，上合天門，中合明堂肝位而不生烟，下合腎宮而借保¶
　養。守雌存雄，陰靜而陽亦靜。傾三光者，滅胸中之三火，心火、¶
　肝火、肺火。傾三光而成混元體象，則心正處於宮。外方心室¶
　内圓，心之位也。心正中則血脉通利，五臟自豐滿無垢。骨受¶
　此保可爲靑。靑，龍象，堅也。筋受此而赤。赤，火象。鍊八其骨而¶
<pb:CK-KZ_JY074_01p043b>¶
　化也。髓如霜，淸且潔無疵也。脾不可救卻可保。七竅有虧，脾¶
　若救之，是不祥也。日月列布，安其品也。正陰陽，聚形而生也。¶
　兩神相會，對其形而結本。玉漿，聚精。精聚則根植。淡然無味¶
　者，精也。可爲天人之飲肴而淸白也。子丹儲米化爲細丹，爲¶
　天人饌者。色黃，乃以黑而投之於土，故變其色也。乃曰琅膏，¶
　仙人所食者也。玉鍊成膏及玉霜。玉霜乃精結，骨成之謂，以¶
　此爲食，是結氣而成胎本矣。¶
太上隱環八素瓊，漑益八液腎受精。伏於太陰見我形，揚風三¶
玄出始靑。恍惚之間至淸靈，戲於飈臺見赤生。逸域熙眞養華¶
榮，内盼沉默鍊五形。三氣徘徊得神明，隱龍遁芝雲琅英。可以¶
<pb:CK-KZ_JY074_01p044a>¶
充飢使萬靈，上蓋玄玄下虎章。¶
　又註曰：太上天庭，八素、八精之淸氣也。以八素之瓊而隱暗，¶
　不使光明迴，環而下漑，潤補益於八精之不足，則腎受精而¶
　滿盈。伏於太陰之氣，是眞陰補其和也。八月宮坤象，而化運¶
　可成形而見矣。揚風者，借巽而起三玄，玄中有陰玄也。入三¶
　玄自出有音然於恍惚之間，卽夢寐之時，魂體淸白，可入淸¶
　靈境位矣。戲於飈臺，以精借風而和，是飈結其臺而後投之¶
　赤位，卽可生生也。逸域熙眞，以心爲逸而成域，以肝爲眞而¶
　熙和。養華而保榮，是有象也。内盼者，盼其所安也。沉默，淸也。¶
　鍊五形，鍊成五行之生化而有形也。三氣，精與氣合，氣與神¶
<pb:CK-KZ_JY074_01p044b>¶
　合，神與精合三氣合一，則徘徊間而神明可得通矣。隱龍遁¶
　芝，隱其陽而遁於陰。雲琅英，八於陰而結雲，是玉之英華而¶
　聚也。可以充飢，有此之形根則飢可不食，而可充使役萬靈，¶
　無不相應者也。上蓋玄玄，上結雲氣而淸。下虎章，下結陰氣¶
　而保。可鍊鼎而化鎔矣。¶
** 　　沐浴章第三十六¶
沐浴盛潔棄肥薰，入室東向誦玉篇。約得萬徧義自鮮，散髮無¶
欲以長存。五味皆至正氣還，夷心寂問勿煩寃。過數已畢體神¶
精，黃華玉女吿子情。眞人旣至使六丁，卽授隱芝大洞經。十讀¶
四拜朝太上，先謁太帝後北向。《黃庭内經》玉書暢，授者曰師受¶
<pb:CK-KZ_JY074_01p045a>¶
者盟。雲錦鳳羅金鈕纏，以代割髮肌膚全。携手登山歃液丹，金¶
書玉景乃可宣。傳得可授吿三官，勿令七祖受冥患。太上微言¶
致神仙，不死之道此眞文。¶
　九天開化無上至尊統轄天曹各部羣星掌劫大天尊玄穹¶
　高聖后註曰：此章進道之始，培根之初步也。沭浴，洗淨一身¶
　浮垢，以淸白之體朝尊。盛潔，衣之盛而潔也。棄肥薰，不食葷¶
　味，不薰邪氣也。置一斗室，南向入室之東，以爲坐位，誦此《黃¶
　庭玉篇》。約者，細心體味。能約得萬徧義，舉身輕自明心見性。¶
　散髮，卽朿髮也。整朿其天門之髮，去其心中有欲之污，則以¶
　此經常存勿忘。五味皆至者，邪魔之細也。至而不動，正氣以¶
<pb:CK-KZ_JY074_01p045b>¶
　還，是不爲亂也。夷卽疑，不明也。不明之處須問。問誰？問自也。¶
　寂間自問，勿以透而疑，是煩其心，寃其身也。過數，如一十百¶
　千數，每日誦過。已畢，自體神淸朗，而精神滿足矣。黃華女子，¶
　卽心之神也。如放可告之曰：眞人旣至矣。眞人者，死人也。吾¶
　心已死，何爲之也。如爾不定，吾使六丁治矣。六丁治其六欲，¶
　則耐心矣。卽授，太上之授人也。隱芝，成正覺也。太上授此正¶
　覺大洞明經。十讀四拜，朝太上之恩也。先謁過太上之位，後¶
　北面而立，悟之《黃庭内景》天書也。解之而一體暢，百節和。授¶
　者，授與人，必曰吾之師。人受我者必盟，心方可，不然則不與¶
　矣。雲錦鳳羅，乃經之華也。金鈕纒，玄機宻而不漏也。以代割¶
<pb:CK-KZ_JY074_01p046a>¶
　髮，變化其形。肌膚全，保身也。携手登山，持此經以歸山。歃液，¶
　漱液，立丹基也。立基後，金書玉景方可宣誦。傳得之子可授¶
　此經，吿三官糾察之神也。勿令七祖受冥患：七祖，玉虛七相¶
　也。啟請經時，皆七相之請求，見世人之悞行其路而發也。太¶
　上微言金語，習之頃刻而成神仙矣。不死之道，第一眞文不¶
　可輕洩，亦不可視爲泛常也。¶
<pb:CK-KZ_JY074_01p047a>¶
* 玉經後跋¶
余亦儒人，竊怪世之儒者，見釋道經則心乎非之，以爲無與於¶
儒，而不知有裨於儒之身心性命者。匪淺教雖有三，理則惟一。¶
釋之見性明心，道之鍊性修心，儒之養性存心，皆同源而共貫¶
也。其鳥乎非之！伏誦　《太上黃庭玉經》，則又於《道德經》外另爲¶
一體，而以咏嘆。吟詠出之，其氣味之深厚則過漢魏，其體栽之¶
工穩則過晉唐，其詞旨之温雅則過風騷。而其義藴而相深，則¶
示人導引之術倍詳且備。非特黃冠道流所當奉爲依歸，卽躬¶
列儒門而苟能用心研究，身體而力行之，安見儒之不可以仙，¶
仙亦時出於儒也耶！易曰：黃中通理。黃者，土也。庭者，中宮也。萬¶
<pb:CK-KZ_JY074_01p047b>¶
物生於土，百骸共根於土土厚而生金，金生而水旺，水旺而木¶
榮，而火燃於以復生。夫土生生不息，厚重弗遷，谷神不死，住世¶
長年。此《黃庭經》之所由名。而儒者其孰從而知之，則亦安得而¶
妄非之。¶
　　　　　蓬萊仙史檢校詞林臣李白謹跋¶
<pb:CK-KZ_JY074_01p048a>¶
眞行子命威子伯傳成湯口訣曰：欲甯心志，須以丹藥浴其身，¶
則五内之火自息。湯王如法行之，頓覺身心安泰。復命就浴於¶
盤曰：能不間斷，則精神振奮矣。視盤水澄淸徹底，下有九大字¶
曰：苟日新，日日新，又日新。旁有四小字曰：錫則子書。湯乃銘刻¶
之，以自警惕。此眞道妙實功也。¶
長桑大帝得授¶
大士飮甘露法。爲歌曰：巾金巾，入天門。呼長精，吸玄泉。鳴天皷，¶
養丹田。此得服，三星守。洞房之道也。　　　廣化子附記¶
¶	
