#-*- mode: org; -*-
#+EXPORT_ID: JYC03
#+TITLE:
#+WITNESS: CK-KZ JYE
#+BASEEDITION: YP
#+SEC: 05
<pb:CK-KZ_JYC03_05p101a>¶
䟦¶
右據道藏輯要全本臚列子目若分類編出且俟選家夫選書¶
貴有體例如儒之四庫提要釋之閱藏知津分別部居不相襍¶
厠庶可隨機接引循序焚修今道藏家言有未易分提者在將¶
以南北泒分目則難以統猶龍龍門天仙隱仙等外之旁出未¶
詳法嗣且肇自漢唐將位三淸諸經於何卷也將如春秋編年¶
等神仙通鑑凡仙人勝蹟皆限以時地則反滋疑竇驤於編目¶
初畢略得條例深恐學道淺人罔知邪正階級致釋家稗種門¶
外操戈請呈崖略輯中若現身垂經若飛鸞降諭猶釋藏之有¶
西天東土也此判前後集若教誡若性理若命工猶釋藏之有¶
<pb:CK-KZ_JYC03_05p101b>¶
戒定慧也此判經中三綱領若天元若地元若人元若南宫猶¶
釋藏之有天台賢首慈恩也此判教下四條目若玉鍊若金煉¶
猶釋藏之有華嚴方等般若法華四會也此判大乘命功若摩¶
擦若導引若調息若服餌猶釋藏之有四阿含也此判小乘命¶
工若符咒印訣諸天隱諱猶釋藏之有瑜珈也此示判密宗若¶
持救苦天尊名猶釋藏之有凈土三經唸阿彌陀佛也此亦判¶
蓮宗若法懴及初眞中極天仙各戒經猶釋藏之有沙彌律四¶
分律梵綱經也此判律宗若金丹猶釋藏之有禪宗也此判爲¶
𤣥宗若築基煉已面壁飛昇猶天台家之有藏通別圓賢首家¶
之有小始終頓圓也此判附𤣥宗若頓教判性宗漸教判相宗¶
<pb:CK-KZ_JYC03_05p102a>¶
釋道兩藏相彙若超禳解陰陽諸品判入誦持門亦與釋課¶
名異實同如此分門方稱美善殊此書之卷帙繁多非一時可¶
能蕆事驤又碍於境遇徒存虛願若有同心書充介紹商同編¶
訂共利有緣驤將拭目俟之矣謹擬三教合宗淺說三則於后¶
以策黃冠同維道運¶
　　三教合宗淺說¶
嘗讀道藏先天道德妙林諸經及純陽守陽各集足以發明儒¶
門十三經釋藏五時八教十二部者不勝屈指參觀自得若株¶
守一隅未免自障道眼粤稽混元聖紀孔子適周問禮於老聃¶
又老子化胡歸曰西方有吾師古老先生在焉可知三教淵源¶
<pb:CK-KZ_JYC03_05p102b>¶
本同一脉後人分相有專重儒林肆詆𤣥苑者漢魏伯陽乃寓¶
金丹於大易作參同契後有陳希夷邵康節諸先生繼之以開¶
儒道合宗之漸有甫入緇流卽執楞嚴十種仙妄訾羽士者禪¶
師薛道光乃參石杏林和尙柳華陽乃拜五冲虛著慧命經以¶
示仙佛合宗之意及末刼三家互爭門戶畛域難消有心世道¶
者乃垂諭告誡嘗攷¶
昊天玉祖則有三教眞諦我¶
世宗憲皇帝則有三教齊性集宋居士劉謐則有三教平心論張三¶
手祖師則有靈通靈應靈妙前中後三教經典明道士劉悟元¶
則有三教同源錄苦心孤詣對鏡自明若徒狂吠自增罪辜矧¶
<pb:CK-KZ_JYC03_05p103a>¶
孔子刪訂迦葉結集與太上立言均恐妙法斷絕以道著諸書¶
欲人卽書以求道若執仲由何必讀書慧能不在文字之說專¶
求自身恐遇㮙嚴五十種陰魔高推聖境墮八光影門頭若謂¶
阿難厯刼多聞不於自身修習所謂紙上求訣筆醮洞庭若癖¶
彭祖房中術未破丹金之喻言惑於邪師之牽引誤會孫氏金¶
丹眞傳多置女鼎曾見天譴或致眼瞎慘死者已不乏人無間¶
種子各祖師於語錄中屢痛斥之今也驤不忍言其人驤不得¶
不指其弊以爲无量刼之惑房中術者作一劑醒迷湯妄騰毒¶
口甘劈雷霆凡道之不行由道之不明也欲明其道三教旁參¶
如儒曰忠恕釋曰慈悲道曰感應儒曰窮理盡性釋曰明心見¶
<pb:CK-KZ_JYC03_05p103b>¶
性道曰修眞養性儒曰知生釋曰無生道曰長生儒則內外交¶
修釋則由外返內著意六根道則出內達外留心五臟儒曰易¶
能彌綸天地之道釋曰彌陀佛彌勒佛道曰太上彌羅無上天¶
三教工夫俱重一彌字儒曰卷之則退藏於密釋曰般若波羅¶
密道曰牢封密戶三教訣竅又俱重一密字門戶雖分源頭不¶
二豈得以素不對鏡參觀互勘合校之人遂可自命爲三教通¶
人哉¶
　　儒道合宗淺說¶
儒道爲支那之本教今之秀才道士往往互不相容者何哉未¶
就儒道主義對勘比較也今就儒道若合符節處畧錄數則以¶
<pb:CK-KZ_JYC03_05p104a>¶
見梗概如孔子曰予欲無言又曰天何言哉四時行焉百物生¶
焉天何言哉(論語陽貨篇)老子曰聖人處無爲之事行不言之教萬¶
物作而不辭生而不有爲而不恃功成而不居(老子第二章)孔子曰¶
其未得之也患得之旣得之患失之(論語陽貨篇)老子曰寵辱若驚¶
貴大患若身何謂寵辱辱爲下得之若驚失之若驚(老子第十三章)孔¶
子曰朝聞道夕死可矣(論語里仁篇)老子曰死而不亡者夀(老子第三十三¶
章)曾子曰可以託六尺之孤可以寄百里之命臨大節而不可¶
奪也君子人與君子人也(論語泰伯篇)老子曰貴以身爲天下則可¶
以寄天下愛以身爲天下則可以託天下(老子第十三章)孔子曰吾道¶
一以貫之(論語里仁篇)老子曰昔之得一者天得一以淸地得一以¶
<pb:CK-KZ_JYC03_05p104b>¶
甯神得一以靈谷得一以盈萬物得一以生(老子第三十九章)子思子¶
曰君子之道闇然而曰章(中庸第三十二章)老子曰明道若昧(老子第四十一¶
章)孔子曰無爲而治者其舜也與夫何爲哉恭已正南面而已¶
(論語衞靈公篇)老子曰聖人云我無爲而民自化(老子第五十七章)又曰百姓¶
皆謂我自然(老子第十七章)孔子曰𡻕寒然後知松栢之後彫也(論語子罕¶
篇)老子曰六親不和有孝慈國家昏亂有忠臣(老子第十八章)孔子曰¶
三人行必有我師焉擇其善者而從之其不善者而改之(論語述而¶
篇)老子曰善人者不善人之師不善人者善人之資不貴其師¶
不愛其資雖智大迷(老子第二十七章)孟子曰動容周旋中禮者盛德¶
之至也(孟子盡心篇下)老子曰孔德之容唯道是從(老子第二十二章)孔子曰¶
<pb:CK-KZ_JYC03_05p105a>¶
苟志於仁矣無惡也(論語里仁篇)老子曰聖人無常心以百姓之心¶
爲心善者吾善之不善者吾亦善之德善矣(老子第四十九章)孔子曰¶
爲人由己而由人乎哉(論語顏淵篇)孟子曰求則得之(孟子盡心章)老子¶
曰不如坐進此道古之所以貴此道者何不曰以求得有罪以¶
免耶故爲天下貴(老子第六十二章)舜曰來禹汝惟不矜天下莫與汝¶
爭能汝惟不伐天下莫與汝爭功(書大禹謨)老子曰上善若水水善¶
利萬物而不爭處眾人之所惡故幾於道居善地心善淵與善¶
仁言善信政善治事善能動時善夫惟不爭故無尤矣(老子第八章)¶
凡此皆儒道符合之處厯厯可徵者試問今之秀才道士其亦¶
有釋然者乎况老子有道德經五千言孔子比曰猶龍似亦推¶
<pb:CK-KZ_JYC03_05p105b>¶
崇道祖之一證也日本近代哲學家佐久問象山曾題孔子之¶
繪影曰一人謂太西之學術行則孔子之教將衰予謂太西之¶
學術盛而孔子之教滋得夫太西之學藝術也孔子之教道德¶
也道德譬則食也藝術譬則肉也菜肉可以助食矣孰謂可以¶
菜肉而損食之味耶間象山之儒教久爲日本舉國所公認其¶
以太西之學對孔子之教而譬爲菜肉之說是不得謂爲無間¶
之言矣孔子師老子者也儒教不滅道教可知吾不知今之輕¶
視道教者自量學問才華其能高出孔子之上否耶¶
　　釋道合宗淺說¶
釋道皆克已之學不過各有偏重釋重性道重命釋重靜道重¶
<pb:CK-KZ_JYC03_05p106a>¶
動釋重無爲道重有爲釋重禪機道重𤣥機釋重坐禪道重入¶
闤其歸一也乃今之沙彌枯坐求性不知命功反訾羽流爲外¶
道今之羽流只圖還丹不先煉性反毁沙彌爲陰鬼空門方外¶
互相詆諆所謂楚國失之齊亦未爲得也夫達摩直指人心煉¶
性之要也馬祖磨磚作鏡亦煉性之獘古人曰性由自悟命必¶
師傳性固難純命功尤不易得今就釋藏言命明文畧舉數則¶
以冀釋子之自悟而不致亂毁道人則佛門不患無大覺金仙¶
矣如心經觀自在菩薩卽道之凝神入炁穴神光下入陰蹻脉¶
也般苦波羅密多曰時卽道之活子時也得阿耨多羅三藐三¶
菩提卽道之證大羅金仙也楞嚴經世尊謂阿難云第一漏盡¶
<pb:CK-KZ_JYC03_05p106b>¶
難成卽道之示人先固靈根全命寶也願立道塲先取雪山大¶
力白牛糞以泥其地白牛糞卽道之眞炁也必使媱機身心俱¶
斷斷性亦無於佛菩提斯可希冀卽道之牽回白虎精足不思¶
媱也旣遊道胎親奉覺應二炁培養卽道之温養嬰兒也形成¶
出胎親爲佛子卽道之嬰兒出現也從肉髻中湧百寶光光中¶
湧出千葉寶蓮有化如來坐寶光中卽道之煉氣化神嬰兒出¶
定之景也寶積經和合凝集決定成就卽道之性命雙修也華¶
嚴經諸佛定能應時轉妙法輪卽道之逆運河車也爲踐如來¶
所行之道不遲不速審諦經行卽道之由任督二脉也具丈夫¶
形成就如來馬陰藏相卽道之龜縮不舉也世尊從白毫相中¶
<pb:CK-KZ_JYC03_05p107a>¶
放大光明名如來出現照見東方萬八千世界靡不周徧下至¶
阿鼻地獄上至阿迦泥㕭天南西北方皆如是炤見周徧卽道¶
之陽神冲舉神通變化慈光普照也恒住湼槃如虛空卽道之¶
煉神還虛也法性如虛空諸佛於中住卽道之體同太虛天地¶
壞時我不壞也法華經曰我今爲汝保任此事汝當勤行精進¶
行此三昧於七日中思維如是事卽道之七日採大藥也世尊¶
本行經曰若至恒河水南岸安稳住定如須彌卽道之取坎填¶
離也於欲色天二界中間化七寶坊如三千大千世界說甚深¶
佛法今法久住欲色二界卽道之中下二田也釋迦譜對斗明¶
星而晤道卽道之丹田炁發晃也入池沐浴卽道之卯酉沐浴¶
<pb:CK-KZ_JYC03_05p107b>¶
也海水貫太子頂卽道之丹田元炁上升頂門也於竭陀龍宫¶
說法龍宫卽道之下丹田坎宫也不得勤不得怠卽道之有意¶
無意河車倒轉任天然也火化以後收取舍利卽道之用文武¶
火烹鍊𤣥珠也能不死阿難漢卽道之長生久視也六種震動¶
卽道之採大藥之景也眉間常放白毫光卽道之虛室生白也¶
蘆芽穿[月*(夾/(恭-共))]雀噪灌頂卽道之由湧泉上泥丸也一箭射穿九重¶
鉄皷卽道之由尾閭夾脊上玉枕也禪悅爲食法喜充滿卽道¶
之甘露滿口也初成正覺乃入龍宫入定七日觀菩薩樹王入¶
定七日至二七三七於乳汁林入定七七四十九日不食護念¶
法令久住卽道之面壁乳養嬰兒隨出隨收恐迷而不返也初¶
<pb:CK-KZ_JYC03_05p108a>¶
祖達靡曰二候採牟尼四候有妙用六候別神功卽道之採藥¶
歸爐也折蘆過江卽道之開關展竅也六祖壇經曰刼火燒海¶
底風皷自相當卽道之皷巽風用坤火也往北接度卽道之取¶
坎也吾有一物上柱天下柱地卽道之天根月[宀/屈]常來往也有¶
情來下種因地果還生卽道之眞陽發生也此釋藏言命之班¶
班可攷者至六祖以後之祖師語錄言命功者尤不可以數計¶
如不修命禪堂何以立慧命牌况華嚴經云護持諸佛法攝取¶
大仙道又云大仙所有施戒法忍辱精進禪智慧及以方便慈¶
悲道佛法凈行願皆說又云如來大仙道微妙難可知華嚴經¶
仙人授佛妙法如來因之成道又佛告菩薩天人四眾吾四方¶
<pb:CK-KZ_JYC03_05p108b>¶
求法時有仙人言有大乘名妙法蓮華經我卽隨仙精勤給侍¶
令無所乏令我具足大波羅密成等正覺是明明言非命功不¶
能證佛果也乃今之沙彌鮮知此理推原其故蓋一惑於先入¶
之言一迷於喻言之深不知釋藏中言性顯言命隱也驤今再¶
誥沙彌曰謂釋家專重性則可謂釋家不傳命則誣我佛如來¶
矣然道家專重命而亦少有成者何哉蓋由窮理不及儒盡性¶
不如釋致命多躐等夫孔子罕言命故性與天道不可得而聞¶
而專致力於視聽言動欲人由實以返虛也世尊停華嚴而說¶
阿含而專以六根六塵教二十五圓通欲人由法相以求法性¶
也陰符三百字道德五千言不論金丹而󰉕󰉕於內外黃庭欲¶
<pb:CK-KZ_JYC03_05p109a>¶
人由玉液以企金液今人言大乘則喜言小乘則鄙及至到頭¶
空老求其小乘而不得好高躐等其流弊至於如斯之甚傷哉¶
驤今再誡羽流曰凡中人以下必自小乘始方有證果之幾古¶
人云未煉還丹先煉性未修大道且修心羽流乎豈得徒以五¶
陰靈鬼鄙沙彌而不自求六道之實事乎井研賀龍驤未定稿¶
¶	
¶	
¶	
¶	
¶	
<pb:CK-KZ_JYC03_05p109b>¶
¶	
¶	
¶	
¶	
¶	
¶	
¶	
¶	
¶	
重刋道藏輯要子目初編卷四終¶
