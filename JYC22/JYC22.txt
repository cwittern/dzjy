#-*- mode: org; -*-
#+EXPORT_ID: JYC22
#+TITLE:
#+WITNESS: CK-KZ JYE
#+BASEEDITION: YP
<pb:CK-KZ_JYC22_01p073a>¶
* 文獻通考神仙家書目(附○)¶
　　　　　　　　　　　鄱陽馬端臨貴與著¶
　　　　　　　　　　　井研賀龍驤靜軒抄¶
《漢藝文志》：房中者，情性之極，至道之際。是以聖王制外樂，以禁¶
内情，而爲之節文。傳曰：先王之作樂，所以節百事也。樂而有節，¶
則和平夀考。及迷者弗顧，以生疾而隕性命。¶
《漢志》房中八家，百八十卷。　右房中。¶
《漢藝文志》：神僊者，所以保性命之眞，而游泳於其外者也。聊以¶
盪意平心，同死生之域，而無怵惕於胸中然。而或者專以爲務，¶
則誕欺怪迂之文，彌以益多，非聖王之所以敎也。孔子曰：索隱¶
<pb:CK-KZ_JYC22_01p073b>¶
行怪，後世有述焉，吾不爲之矣。¶
《漢志》神僊家，二百五卷。　《隋經籍志》曰：道經者云有元始天尊，¶
生於太元之先，稟自然之氣，冲虛凝遠，莫知其極。所說天地淪¶
壞，劫數終盡，略與佛經同。而以天尊之體，常存不滅。每至天地¶
初開，或在玉京之上，或在窮桑之野，授以祕道，謂之開劫度人。¶
然其開劫，非一度矣。故有延康、赤明、龍漢、開皇，是其年號。其問¶
相去，經四十億萬載，所度皆諸天仙上品。有太上老君、太上丈¶
人、天眞皇人、五方天帝，及諸仙官，轉共承受，世人莫之豫也。所¶
說之經，亦稟元一之炁，自然而有，非所造爲。亦與天尊常在不¶
滅，天地不壞，則藴而莫傳。劫運常開，其文自見，凡八字，盡道體¶
<pb:CK-KZ_JYC22_01p074a>¶
之奧，謂之天書。字方一丈，八角垂芒，光輝照耀，驚心眩目，雖諸¶
天仙不能省視。天尊之開劫也，乃命天眞皇人，改囀天音而辯¶
析之。自天尊以下，至於諸仙，輾轉節級，以次相授。諸仙得之，始¶
授世人。然以年天尊經厯年載，始一開劫。受法之人，得而寶祕，¶
亦有年限，方始傳授。上品則年久，下品則年近。故今受道者，經¶
四十九年，始得授人。推其大旨。蓋亦歸於仁愛淸淨，積而修習，¶
漸致長生，自然神化。或曰日登仙，與道合體。其受道之法，初受¶
五千文籙，次受三洞籙，次受洞元籙，次上淸籙。籙皆素書，紀諸¶
天曹官屬佐吏之名，有多少。又有諸符，錯在其間。文章詭怪，世¶
所不識。受者必先潔齋，然後齎金環一幷諸贄幣，以見於師。師¶
<pb:CK-KZ_JYC22_01p074b>¶
受其贄，以籙授之。仍剖金環，各持其半，云以爲約。弟子得籙，緘¶
而佩之。其潔齋之法，有黃籙、玉籙、金籙、塗炭等。齋爲壇三成，每¶
成皆置綿蕝，以爲限域，傍各開門，皆有法象。齋者亦有人數之¶
限，以次入於錦蕝之中，魚貫面縛，陳說愆咎，告白神祗，晝夜不¶
息，或一二七日而止。而齋數之外有人者，並在錦蕝之外，謂之¶
齋客，但拜謝而已，不面縛焉。而又有消災度阨之法，依陰陽五¶
行數，推算人年命，書之如章表之儀，幷具贄幣燒香陳讀，云奏¶
上天曹，請爲除阨，謂之上章。夜中於星辰之下，陳設醮脯麪餌¶
幣物，厯記天皇太一，祀五星列宿，爲書如上章之儀，以奏之，名¶
之爲醮。又以木爲印，刻星辰日月於其上，吸氣執之以印，疾病¶
<pb:CK-KZ_JYC22_01p075a>¶
多有愈者。又能登刀入火，而焚勅之，使刃不能害，火不能𤍠。而¶
又有諸服餌辟穀，金丹玉漿雲英，蠲除滓穢之法，不可殫記。云¶
自上古皇帝，帝嚳、夏禹之儔，並遇神人，咸受道籙。年代旣遠，經¶
史無聞焉。推詳事跡，漢時諸子道書之流。有三十七家。大旨皆¶
去、健、羨、處、虛、冲而已。無上天官符籙之事。其《黃帝》四篇，《老子》二¶
篇，最得深旨。故言陶弘景者，隱於句容，好陰陽五行風角星算、¶
修辟穀導引之法，受道經符籙，武帝素與之遊。及禪代之際，弘¶
景取圖讖之文，合成景梁字以獻之，由是恩遇甚厚。又撰《登眞¶
隱訣》，以證古有神仙之事。又言神丹可成，服之則能長生，與天¶
地永畢。帝令弘景試合神丹，竟不成就。乃言中原隔絕，藥物不¶
<pb:CK-KZ_JYC22_01p075b>¶
精故也。帝以爲然敬之尤甚。然武帝賜年好事，先受道法，卽位¶
猶自上章，朝士受道者眾。三吳及邊海之際，信之踰甚。陳武世¶
居吳興，故亦奉焉。後魏之世，嵩山道士寇謙之，自云嘗遇眞人¶
成公興，後遇太上老君，授謙之爲天師，而又賜之《雲中音誦科¶
誡》二十卷。又使玉女授其服氣導引之法，遂得辟穀氣盛體輕，¶
顏色鮮麗。弟子二十餘人，皆得其術。其後又遇神人李譜，云是¶
老君元孫，授其圖籙眞經，劾召百神六十餘卷，及銷鍊金丹雲¶
英入石玉漿之法。太武始光之初，奉其書而獻之。帝使謁者奉¶
玉帛牲牢祀嵩嶽，迎致其餘弟子，於代都東南起壇宇，給道士¶
百二十人，顯揚其法布天下。太武親備法駕，而受符籙焉。自是¶
<pb:CK-KZ_JYC22_01p076a>¶
道業大行，每帝卽位，必受符籙，以爲故事。刻天尊及諸仙之象，¶
而供養焉。遷洛已後，置道場於南郊之旁，方二百步。正月十月¶
之十五日，並有道士等人百六人，拜而祠焉。後齊武帝遷鄴，遂¶
罷之。文襄之世，更置館宇，選其精志者，使居焉。後周承魏，崇奉¶
道法，每帝受籙，如魏之舊。尋與佛法俱滅。開皇初，又興。高宗雅¶
信佛法，於道士篾如也。大業中，道士以術進者甚眾。其所講經，¶
由以老子爲本，次講莊子，及靈寶昇元之屬。其餘眾經，或言傳¶
之神人，篇卷非一。自云天尊姓樂，名靜信例皆淺俗，故世甚疑¶
之。其術業優者，行諸佛禁，往往神驗。而金丹玉液長生之事，厯¶
代縻廢，不可勝紀，竟無效焉。今考其經目之數，附之於此。¶
<pb:CK-KZ_JYC22_01p076b>¶
《隋志》三百七十七部，一千二百一十六卷。¶
《唐志》三十五家，五十部，三百四十一卷。(史姓名十三家，自道藏音義以下，不著錄六十¶
二家，二百六十五卷。)《宋三朝國史志》曰：班志藝文道家之外，復列神仙，在¶
方伎中東漢後道家始著，而眞仙經誥別出焉。唐開元中，列其¶
書爲藏，目曰《三洞瓊綱》，總三千七百四十四卷。厥後亂離，或至¶
亡缺。宋朝再遣官校定，事具道釋志。嘗求其書，得七千餘卷。命¶
徐鉉等讎校，去其重複，裁得三千七百三十七卷。大中祥符中，¶
命王欽若等，照舊目刋補，凡四千三百五十九卷。(洞眞部六百二十卷，洞元¶
部一千一十三卷，洞神部一百七十二卷，太眞部一千四百七卷，太平部一百九十二卷，太淸部五百七十六卷，正一部三百¶
七十卷。)合爲新錄，凡四千三百五十九。又撰篇目上獻，賜名曰《寶¶
<pb:CK-KZ_JYC22_01p077a>¶
文統錄》，隋志以道經目附四部之末，唐毋照錄，散在乙丙部中。¶
今取修煉服餌、步引黃治、符籙章醮之說，素藏館閣者，悉錄於¶
此。¶
《宋三朝志》九十七部，六百二十五卷。¶
《宋兩朝志》四百一十三部。¶
《宋四朝志》二十部。¶
《宋中興志》三百九十六家，四百四十七部，一千三百二十一卷。¶
《度人經》三卷。　鼂氏曰：元始天尊說、唐志有其目，古書也。神仙¶
之說，其來尙矣。劉歆《七略》：道家之學，與神仙各爲錄。其後學神¶
仙者，稍稍自附於黃老。乃云有元始天尊者，生於太元之先，姓¶
<pb:CK-KZ_JYC22_01p077b>¶
樂名靜信，常存不滅。每天地開闢，則以祕道授諸仙，謂之開劫¶
度人。延康、赤明、龍漢、開皇，卽其紀年也。授其道者，漸至長生，或¶
白日昇天。其學有授籙之法，名曰齋。有拜章之儀，名曰醮。又有¶
符祝，以攝治鬼神，服餌以蠲穢濁。至於存想之方，導引之訣，烹¶
煉變化之術，其類甚眾。及葛洪、寇謙、陶弘景之徒，相望而出其¶
言，亦熾於世。富貴者多惑焉，然通人皆疑之。宋朝修《道藏》。共六¶
部三百一十一帙。而神仙之學如上所陳者居多，與道家絕不¶
類。今於其間，取自昔書目所錄者載之。又釐而爲二，凡其說出¶
於神仙者，雖題曰老子黃帝，亦皆附於此，不以名亂實也。若夫¶
容成之術，雖收於歆輩者，以薦紳先生難言之，特削去不錄。¶
<pb:CK-KZ_JYC22_01p078a>¶
《大洞眞經》一卷。　鼂氏曰：題云高上虛皇君等，道書三十七章。¶
晉永和中，上清紫微元君降授於王夫人，是上清高法。《道藏》書¶
六部，一曰大洞眞部，二曰靈寶洞元部，三曰太上洞神部，四曰¶
太眞部，五曰太淸部，六曰正一部。李氏道書志四類，一曰經誥¶
類，二曰傳錄類，三曰丹藥類，四曰符篆類。皆以此書爲之首，然¶
唐志不載，故以次《度人經》云。¶
《黃庭内景經》一卷。　鼂氏曰：題大帝内書，藏陽谷陰，三十六章，¶
皆七言韻語。梁邱子敘云：扶桑大帝命暘谷神王，傳魏夫人。一¶
名東華玉篇。黃者，中央之色。庭者，四方之中。外指事卽天人地，¶
内指事卽肺心脾。中，故曰黃庭内景。¶
<pb:CK-KZ_JYC22_01p078b>¶
《中黃經》二卷。　鼂氏曰：題九仙君撰，黃眞人注。亦名胎臟論。¶
《黃庭外景經》三卷。　鼂氏曰：敘謂老子所作，與法帖所載晉王¶
義之所書本正同，而文句頗異。其首有『老子閑居作七言，解說¶
身形及諸神』兩句。其末有『吾吉畢矣而妄陳』一句，且改『淵』爲『泉』，¶
改『治』爲『理』。疑唐人誕者附益之。　《崇文總目》云：記天皇氏至帝¶
嚳道得仙事，此本則無之。　陳氏曰：《黃庭外景經》一卷，務成子¶
注。是南嶽魏夫人所受者。魏舒之女也。¶
《無仙子删正黃庭經》。　歐陽文忠公序。之意必公所自爲，而隱¶
其名耳。其序曰：無仙子，不知爲何人也，無姓名，無爵里，世莫得¶
而名之。其自號爲無仙子者，以驚世人之學仙者也。其爲言曰¶
<pb:CK-KZ_JYC22_01p079a>¶
自古有道無仙，而後世之人知有道，而不得其道。不知無仙，而¶
妄學(一作求)仙。此我之所哀也。道者，自然之道也。生而必死，亦自¶
然之理也。以自然之道，養自然之生，不自戕賊，天閼而盡其天¶
年，此自古聖智之所同也。禹走天下，乘四載，治百川，可謂勞其¶
形矣，而夀百年。顏子蕭然，坐於陋巷，簞食瓢飲，不誘於物，内不¶
動於心，可謂至樂矣，而年不及三十。斯二人者，皆古之仁人也。¶
勞其形者長年，安其樂者短命。蓋命(有一作之)長短，稟之於天，非人¶
力之所能爲也。惟不自戕賊，而各盡其天年，則二人所同也。此¶
所謂自然之道，養自然之生。後世貪生之徒，爲養生之術者，無¶
所不至。茹草木，服金石，吸日月之精光。又有以謂此外物不足¶
<pb:CK-KZ_JYC22_01p079b>¶
恃，而反來諸内者。於是息慮絕欲，鍊精氣，勤吐納，專於内守，以¶
養其神。其術雖本於貪生，及其至也，尙或可全形而卻疾，獪愈¶
於肆欲稱情，以害其生者，是謂養内之術。故上智任之自然，其¶
次養内以卻疾，最下妄意以貪生。世傳《黃庭經》者，晉魏間道士¶
養生之書也。其說專於養内，多奇怪。故其傳之久，則易爲訛舛。¶
今家家異本，莫可考正。無仙子旣甚好古家，多集錄古書文字，¶
以爲翫好之娛。有黃庭石本者，乃永和十三年晉人所書。其文¶
頗簡，以較今世俗所傳者，獨爲有理。於是喟然嘆曰：吾欲曉世¶
以無仙，而止人之學者，吾力顧未能也。吾怪世人執奇怪訛舛¶
之書，欲求生而反害其生者，可不衣哉。矧以我翫好之娛，拯世¶
<pb:CK-KZ_JYC22_01p080a>¶
人之謬惑，何惜而不爲。故爲删正諸家之異，一以永和石本爲¶
定。其難曉之言，略爲注解，庶幾不爲訛謬之說，惑世以害生，是¶
亦不爲無益。若大雅君子，剛豈取於此。¶
《眞誥》十卷。　鼂氏曰：梁陶弘景撰。皆眞人口授之誥，故以爲名。¶
記許邁、楊義諸仙授受之說。本七卷，運題一，象甄二，命授三，協¶
昌期四，稽神樞五，握輔六，翼眞檢七。後人析第一第二第四，各¶
爲上下。　《朱子語錄》曰：道書中《眞誥》末後有《道授篇》，卻是竊佛¶
家《四十二章經》爲之。非特此也，至如他獄託生妄誕之說，皆是¶
竊他佛教中至鄙至陋者爲之。某嘗謂其徒曰：自家有箇寶珠，¶
被他竊去了，卻不照管，亦都不知。卻去他牆根壁角竊得箇破¶
<pb:CK-KZ_JYC22_01p080b>¶
瓶破罐用，此甚好笑。¶
《周易參同契》三卷。　鼂氏曰：漢魏伯陽撰。按《神仙傳》伯陽會稽¶
上虞人，通貫史律，文辭贍博，修眞養志，約《周易》作此書，凡九十¶
篇。徐氏箋注：桓帝時以授同郡湻于叔通，因行於世。彭曉爲之¶
解。隋唐書皆不載。按唐陸德明解易字云：虞翔注《參同契》，言字¶
從日下月，爲易之文。其爲古書明矣。¶
《參同契分章通眞義》三卷。　《明鏡圖訣》一卷。　陳氏曰：眞一子¶
彭曉秀川撰。蜀永唐人也。《參同契》因易以言養生，後世言修煉¶
者祖之。序稱曉丁未，以《參同契》分十九章，而爲之注，且爲圖八¶
環，謂之明鏡圖。曩在麻姑山傳錄，其本有秀川傳，注綱會稽所¶
<pb:CK-KZ_JYC22_01p081a>¶
刻本。其前題祠部外郎彭曉。蓋據祕閣本云爾。麻姑本附傳，亦¶
言仕蜀爲此官。¶
張隨《注參同契》三卷。　　鼂氏曰：皇朝張隨，皇祐中居靑城山。注¶
魏伯陽之書，列十數圖於其後。¶
《參同契太易圖》一卷。　鼂氏曰：不題撰人。論水火候，有太易、太¶
初、太始、太素、太極、四象、五行等二十四篇幷圖。按《崇文總目》云：¶
張處撰。而李獻臣以爲天老神君撰。雲常子常處序，亦名至藥¶
丹訣。未知孰是。¶
《參同契考異》一卷。　陳氏曰：朱熹撰。以其詞韻皆古奧雅難通，¶
讀者淺聞妄輙更改，比他書尤多舛誤。合諸本更相讎正，其諸¶
<pb:CK-KZ_JYC22_01p081b>¶
同異，皆並存之。　《朱子語錄》曰：《參同契》所言坎離水火，龍虎鉛¶
汞之屬，只是互換其名，其實只是精氣二者而已。精，水也，坎也，¶
龍也，汞也。氣，火也，離也，虎也，鉛也。其法以神運精氣，結而爲丹。¶
陽氣在下初成水，以火鍊之，則凝神丹。其說甚異。内外異色，如¶
鴨子卵，眞箇成此物。《參同契》文章極好，蓋後漢之能文者爲之，¶
讀得亦不枉。其用字皆根柢古書，非今人所能解。以故皆爲人¶
妄解，世間本子極多。其間有云：『十周燦彬彬兮，萬遍將可覩。神¶
明或吿人兮，魂靈忽自悟。』言誦之久，則文義要訣自見。又曰：『二¶
用無爻位，周流行六虛。』二用者，用九用六，九六亦坎離也。虛者，¶
卽乾坤之初，二三四五上六爻位也。言二用雖無爻位，而常周¶
<pb:CK-KZ_JYC22_01p082a>¶
流乎乾坤六爻之間猶人之精氣上下周流乎一身而無定所¶
也世有龍虎經云在參同契之先季通亦以爲好及得觀之不¶
然乃隱括參同契之語而爲之也　又曰參同契爲艱深之詞¶
使人難曉其中有千周萬遍之說欲令熟讀以得之也大概其¶
說以爲欲明言之恐泄天機欲不說來卻又可惜¶
金碧古文龍虎上經一卷　陳氏曰不著名氏麻姑所錄本無¶
金碧字　朱子語錄曰曾景建謂參同契本是龍虎上經果否¶
先生曰不然蓋世後人見魏伯陽有龍虎上經一句遂僞作此¶
經大概皆是體參同契而爲故其間有說錯了處如參同契云¶
二用無爻位周流行六虛二用者卽易中用九用六也乾坤六¶
<pb:CK-KZ_JYC22_01p082b>¶
爻上下皆是有位惟用九用六無位故周流行於六虛今龍虎¶
經卻錯說作虛危去蓋討頭不見胡亂牽合一字來說¶
參同契解一卷　陳氏曰題紫陽先生不知何人¶
西昇經四卷　鼂氏曰題太上眞人君君記錄老子將遊西域¶
旣爲關令尹喜說五千言又留祕旨凡三十六章喜述之爲此¶
經其首稱老子西昇聞道竺乾有古先生是以就有道說者以¶
古先生佛也事廣洪明集辯惑論¶
章注西昇經三卷　鼂氏曰梁道士章處元分上下經上經三¶
七法天之陽數分二十章下經四七法地之陰數總四十九章¶
象大衍用數云唐志稱處元集解以聞道竺乾爲經道竺乾以¶
<pb:CK-KZ_JYC22_01p083a>¶
古先生，爲老子自謂。¶
《洞元注西昇經》四卷。　鼂氏曰：唐洞元子注。其姓名未詳。《唐志》¶
有戴誥注《西昇經》，疑此或詵書也。分三十六章。謂竺乾古先生，¶
非釋迦之號云。¶
《徐注西昇經》二卷。　鼂氏曰：徐道邈撰。句曲人，未詳何代。其本¶
以有古先生，善入無爲作善入泥丸。古先生者，吾之師也。化乎¶
竺乾，作吾之身也，化朝竺乾云。¶
《步虛經》一卷。　鼂氏曰：太極眞人傳左仙翁。其章皆高仙上聖，¶
朝元都玉京飛巡虛空之所諷詠，故曰步虛。¶
《定觀經》一卷。　鼂氏曰：題云天眞授左元眞人。述定心慧觀等¶
<pb:CK-KZ_JYC22_01p083b>¶
修，故以爲名云。¶
《内觀經》一卷。　鼂氏曰：老子撰。述人胞胚魂魄眾神之名，當締¶
觀身心，俾不染濁穢，乃可常存云。凡二十二章。¶
《老子化胡經》十卷。　鼂氏曰：魏明帝爲之序。經言老子歸崑崙¶
化胡，次授罽賓，後及天竺。按裴松之《三國志注》言：世稱老子西¶
入流沙，化胡成佛，其說蓋起於此議。《化胡經》八狀附於後。《唐志》¶
云：萬𡻕通天元年，僧惠澄上言，乞毀《老子化胡經》。秋官侍郎劉¶
如璿等議狀，證其非僞。此是也。¶
《太淸經》一卷。　鼂氏曰：太淸護命靈文金闕上聖，按傳修道之¶
士，可以除邪治病云。¶
<pb:CK-KZ_JYC22_01p084a>¶
《天蓬神咒》一卷。　鼂氏曰：未詳撰人。《邯鄲書目》載道書最多，巳¶
上八種皆有之。¶
《混元内外鑒》二卷。　《延夀經》一卷附。　鼂氏曰：混元謂老子也。¶
亦導引之術，内篇外篇二。¶
《太上說魂魄經》二卷。　鼂氏曰：題曰老子撰。載三魂七魄名字，¶
形狀好惡，以呪術存制之。　《崇文》題曰：太上靈書，李氏亦有其¶
目。¶
《天眞皇人九仙經》一卷。　鼂氏曰：天皇人爲黃帝說。一行、羅公¶
遠、葉法靜注。論水火龍虎，造金丹之術。《崇文》書也。授《九仙經興¶
廢記》。云此經黃帝留峨眉山石壁，漢武帝時得之，大中嘗禁絕。¶
<pb:CK-KZ_JYC22_01p084b>¶
《陰符内丹經》一卷。　鼂氏曰：題曰老子說。¶
《紫陽金碧經》二卷。　鼂氏曰：皇元眞人撰，廣成子述，河上公修¶
爲六十四章。上明和合習眞之法，中有調神理氣之方，下有還¶
丹九鼎上昇之術。《崇文目》有三卷，今逸其一。¶
《靈樞金鏡神景内經》十卷。　陳氏曰：稱扁鵲注。¶
《上淸天地宮府圖》二卷。　陳氏曰：唐司馬子微撰。¶
《中誡經》一卷。　陳氏曰：稱黃帝、赤松子問答，蓋假托也。¶
《太上金碧經》一卷。　陳氏曰：題魏伯陽注。¶
《四十九章經》。　李壁季章序曰：隱者劉漫翁，博涉古今，尤邃黃¶
老。一曰某言賈生，惜誓賦之超絕，如云黃鵠一舉兮，知山川紆¶
<pb:CK-KZ_JYC22_01p085a>¶
曲。再舉兮，覩天地圓方。此言居身益高，則所見益遠矣。今人汨¶
於情僞，沈於利欲，猶坎蛙壤蚓，積處窪下，欲幾高明得乎。東坡¶
稱大古眞人老聃、關尹喜，獨立萬物表，長生乃餘事。惟其翛然¶
元豐，卻立垢紛之外，不爲物所梏，則乘星載雲，揮斥八極，超無¶
有而獨有，又誰禦哉。漫翁曰：君言善矣。然茲理也，不待賈生、東¶
坡而始著，是在道經四十九章經已云。學道甚苦，如負重登山。¶
旣登絕頂，其苦自息，俯視一世，皆微眇也。予始知有是經，亟從¶
羽流訪得，讀之慨然曰：至言妙道，盡在是矣。虛皇豈欺我哉。大¶
抵道家貴於眇萬物而不留，離澳渫而化昭，融物之旦夜交於¶
前者，皆不足以爲吾病，而去道邇矣。然而爲物而眇視之，猶有¶
<pb:CK-KZ_JYC22_01p085b>¶
物也。若盡空諸有，豁然四達，無門無旁，無聲無臭，亶爲至極。而¶
聖人之教人，未嘗舉空也。老子言道雖窈冥恍忽，而必有象有¶
物焉。此經所謂圓明具足者非邪。或謂之誠，或謂之元，或謂之¶
眞，或謂之覺，或謂之實。際以至爲情爲識，爲喜爲怒，爲愛爲惡，¶
爲聖賢，爲仙靈，爲姦邪，爲盜賊。大而天下之能化育，微而蠛蠓¶
之能飛鳴，皆是物也。故易著感寂之理，而《昇元》、《淸靜》二經，雖曰¶
空而實非空。使凡世之善惡，皆可舉而空之。則淫貪狠愚險忮¶
讒媚所植罪本，亦可空矣，則將何所不至乎。味經之三十三章，¶
蓋與老、易及《淸靜》、《昇元》合。雖稱種種因縁，均爲幻假，當滅除之。¶
而他章顧謂蠲情縱欲，是造諸苦。吾道苦而後樂，眾生樂而後¶
<pb:CK-KZ_JYC22_01p086a>¶
苦。又云：財者罪之根，聚財爲聚孽。又云：危人還自危，枉彼還自¶
枉。觀此則凡姦邪小人，聚財以規利，枉彼以陷人，雖快一時，終¶
必自禍，獪影響也。概謂之空可乎。嘗怪道家言三洞三太，皆藏¶
玉京，上眞猶不得見。而近世張君房所集道書，凡四千五百六¶
十五卷，崇觀間增至五千三百七十八卷，抑何多邪。黃老宗自¶
虛無，至太洞緒經所言諸天奧密，神仙隱祕事，自晉始傳人間。¶
由隋厯唐，方技符籙，其說益以誕漫。去本滋遠。以是知道家之¶
書眞者絕少，而俗師附益假托者多。如世所傳斗經，乃以北辰¶
爲北斗。豈有天人至尊，不辨星文，誤引《論語》者乎。若此經之元¶
妙精微，明白切至，其爲先聖至人所說無疑。惟卓識殫洽者，無¶
<pb:CK-KZ_JYC22_01p086b>¶
惑乎古書之正僞。彼方士羽人，苟非研精教典，獨會於心，烏能¶
斷其書之純䭸哉。　右神仙。¶
《太平經》一百七十卷。　《後漢書襄楷傳》：桓帝時，楷上書，言臣前¶
上琅琊宮崇受于吉神書，不合明德。(于姓名吉也。神書卽今《太平經》也。其經以甲乙丙丁¶
戊己庚辛壬癸爲部，每部一十七卷。)又言前者宮崇所獻神書，專以奉天地順五¶
行爲本，亦有興國廣嗣之術。其文易曉，參同經典。而順帝不行，¶
故國𦙍不興云云。初順帝時，琅琊宮崇詣闕，上其師于吉於曲¶
陽泉水上所得神書百七十卷，皆縹白素朱，目號《太平淸令書》。¶
其言陰陽五行爲家，而多巫覡雜語。有司奏崇所上妖妄不經，¶
乃收藏之。後張角頗有其書焉。及靈帝卽位，以楷書爲然。　按¶
<pb:CK-KZ_JYC22_01p087a>¶
道家之說，皆昉於後漢桓帝之時。今世所傳經典符籙，以爲張¶
道陵天師，永夀年間受於老君者是也。而《太平經》正出於此時，¶
范史所書甚明。然隋以來藝文志道書中，並不收入。至宋中興¶
史志方有之。然以爲襄楷撰，則非也。今此經世所不見，獨章懷¶
太子所注漢書略及其一二，如楷疏中所謂奉天地順五行者。¶
經中所言，亦淺易，無甚高論。至所謂興國廣嗣之術，則不過房¶
中鄙褻之談耳。楷好學博古，於君昏政亂之時，能詣闕上書，明¶
成瑨李雲之𡨚，指常侍黃門之過，不可謂非高明傑特之士。而¶
疏中獨再三尊信此書，遂以來違背經義，假托神靈之劾，幾不¶
免獄死，惜哉。然此經流傳最古，卷帙最多，故附見於此。于吉者¶
<pb:CK-KZ_JYC22_01p087b>¶
後爲孫策所殺。按順帝至孫策據江東之時，垂七十年。而吉於¶
順帝時已爲宮崇之師，則必非稚齒。度其死時，當過百𡻕。必有¶
長生久視之術，然亦不能晦跡山林，以全其天年，而乃招集徒¶
眾，制作符水，襲黃巾米賊之爲，以取誅戮，則亦不足爲稱也。¶
《登眞隱訣》二十五卷。　鼂氏曰：梁陶弘景撰。景以學其訣者，當¶
由階而登眞。文多隱，非訣莫登，故以名書。凡七篇十七條，隋志¶
云。¶
《抱朴子内篇》二十卷。　鼂氏曰：晉葛洪撰。洪字稚川，丹陽句容¶
人。元帝時累召不起，止羅浮山鍊丹。著書推明飛昇之道，導養¶
之理，黃白之事三十卷。二十卷名曰内篇，十卷名曰外篇。自號¶
<pb:CK-KZ_JYC22_01p088a>¶
抱朴子，因以命書。　陳氏曰：洪所著書，内篇言神仙黃白變化¶
之事，外篇駁雜通釋。此二十卷者，内篇也。《館閣書目》有外篇五¶
十卷，未見。¶
《玉皇聖胎神用訣》一卷。　鼂氏曰：玉皇訣云，野人郎肇注。¶
《無上祕要》九十五卷。　鼂氏曰：題曰元始天尊說。藝文志止七¶
十二卷，不知何時，析出二十三通也。¶
《葛仙翁胎息術》一卷。　鼂氏曰：仙翁葛洪也。¶
《太淸服氣口訣》一卷。　《太起經》一卷。　《開氣法》一卷。　《太上指¶
南歌》一卷。　鼂氏曰：四書皆題曰老子撰。服氣訣也。¶
《導引養生圖》一卷。　鼂氏曰：梁陶弘景撰。分三十六勢，如鴻鶴¶
<pb:CK-KZ_JYC22_01p088b>¶
徘徊，鴛鴦戢羽之類。各繪像於其上。田偉家本少八勢。¶
《大道丹契祕圖》一卷。　鼂氏曰：草衣洞眞子元撰。凡三十章。大¶
還丹者，乃日月精氣所致也。論火候，則以朔望爲據。記藥物，則¶
以鉛汞爲名云。¶
《太上墨子枕中記》一卷。　中興藝文記，不知作者。書載匿形幻¶
化之術，殆依託墨子云。¶
《金碧潛通》一卷。　鼂氏曰：題長白山人元陽子解。未詳何代人。¶
不著撰人名氏。按《邯鄲書目》云：羊參微集。其序言本得之石函，¶
皆科斗文字。世有三十六字訣，七曜五行八卦九宫，論還丹之¶
事。其辭多隱，人莫測。劉眞人演。仰觀上象，以定節度。今之所作，¶
<pb:CK-KZ_JYC22_01p089a>¶
多不成者，蓋不得口訣故也。吾恐墜匿聖文，故著上經，託號金¶
碧潛通。金者，剛柔得位，火不能灼，服之仙遊碧落雲。云疑卽參¶
微所撰也。《道藏》只收一卷。¶
《還丹歌》一卷。　鼂氏曰：元陽子撰。次序雜亂，非完書也。大旨解¶
《參同契》。李氏書目云：海客李元光，遇元夀先生於中嶽，授此。未¶
詳元光何人。¶
《龍虎通元要訣》一卷。　鼂氏曰：蘇元朗撰。以古訣《龍虎經》、《參同¶
契祕金碧潛通訣》，其文繁而隱，故纂其要爲是書。李邯鄲家本¶
題云：靑霞子，隋開皇時人，不出名氏，豈元朗之號邪。¶
《易成子大丹訣》一卷。　鼂氏曰：彭仲堪撰。不著何代人。字舜元。¶
<pb:CK-KZ_JYC22_01p089b>¶
天台遇一異僧，授此術，論火候。¶
《靑年道士歌》一卷。　鼂氏曰：題曰靑牛道士，未詳。¶
《八段錦》一卷。　鼂氏曰：不題撰人。吐故納新之訣也。¶
《高象仙歌》一卷。　鼂氏曰：高先撰。象先其字也，未詳何代人。論¶
《參同契》。¶
眞一子還丹金鑰一卷　太淸大或經一卷　九天元路祕論¶
一卷　靈源銘一卷　太淸爐鼎斤兩訣一卷　鼂氏曰五星¶
不著撰人論龍鉛汞火候之術¶
神仙可學論一篇　鼂氏曰唐吳筠撰稽康謂神仙不可以學¶
致筠意不以爲然故演修習之方以勉學仙之士云¶
<pb:CK-KZ_JYC22_01p090a>¶
生忘論一卷　鼂氏曰唐司馬承禎子微撰凡七篇其後有文¶
元公跋謂子微之所謂坐忘卽釋氏之言晏坐也　陳氏曰言¶
坐忘安心之法凡七條並樞翼一卷以爲修道階次其論與釋¶
氏相出人¶
天隱子一卷　鼂氏曰唐司馬子微爲之序天隱子不知何許¶
人著書八篇修煉形氣養和心靈歸根契於陰陽遺照齊乎莊¶
叟殆非人間所能力學者也王古以天隱子卽子微也一本有¶
三宮法附於後　陳氏曰司馬子微序言長生久視無出此書¶
今觀其言殆與坐忘論相表裏豐天隱云者託之別號歟¶
幽傳福善論一卷　陳氏曰唐孫思邈撰¶
<pb:CK-KZ_JYC22_01p090b>¶
元綱論一卷　陳氏曰唐中岳道士吳筠撰¶
日月元樞論一卷　鼂氏曰唐劉知古撰明皇朝爲綿州昌明¶
令時詔求通丹藥之士知古謂神仙大藥無出參同契因著論¶
於上朝¶
胎息祕訣一卷　鼂氏曰唐僧遵化撰論達摩胎息總十八篇¶
歌二百二十三首凡一千四百四十言天祐丁丑書成¶
太白還丹篇一卷　陳氏曰稱淸虛子太白山人唐貞元時¶
金丹訣一卷　鼂氏曰皇朝張瑾撰治平中授丹訣於滎中立¶
後因敘其事以教後學¶
玉芝書三卷　鼂氏曰皇朝陳舉撰舉字子堙蘇州人¶
<pb:CK-KZ_JYC22_01p091a>¶
養生眞訣一卷　陳氏曰虞部員外郎耿肱撰大中祥符時人¶
授道志一卷　鼂氏曰皇朝楊谷眞宗朝嘗遇神仙成都藥巿¶
因授其道本李氏書目亦載云谷自號純粹子¶
通元祕要悟眞篇一卷　鼂氏曰皇朝張用成撰用成字平叔¶
天台人熙甯中隨陸師閔入蜀授道於隱者因成¶
律詩八十一首　陳氏曰天台張伯端平叔撰一名用成熙甯¶
遇異人於成都所著五十言詩及西江月百篇未卷爲禪宗歌¶
頌以謂學道之人不通性理獨修金丹則性命之道未全有葉¶
土表袁公輔者各爲注凡五卷¶
養生丹訣一卷　鼂氏曰皇朝甫四安撰土安岷山道士也¶
<pb:CK-KZ_JYC22_01p091b>¶
歸正義九卷　鼂氏曰皇朝林靈素撰佛書中非道家者¶
太乙眞君固命歌一卷　中興藝文志題眞人勒於羅浮山朱¶
明洞陰谷壁古篆文字東晉葛洪譯鮑靚行於世言房中術¶
靈樞道言發微二卷　陳氏曰朝議大夫致仕傅變撰進專言¶
火候¶
金液還丹圖一卷　陳氏曰不著名氏自稱元眞盖宣和道流¶
也¶
還丹復命篇一卷　陳氏曰毘陵僧道光撰亦擬悟眞詩篇靖¶
康丙午序¶
道樞二十卷　陳氏曰曾慥端伯撰慥自號至游子采諸家金¶
<pb:CK-KZ_JYC22_01p092a>¶
丹大藥修煉般運之術爲百二十二篇初無所發明獨黜採御¶
之法以爲殘生害道云¶
肘後三成篇一卷　陳氏曰稱純陽子謂呂洞賓也其言小成¶
七中成六大成五皆導引吐納修煉之事又有金丹訣一卷卽¶
此書微而不同¶
太淸養生上下篇二卷　陳氏曰稱赤松子甯先生¶
上淸金碧篇一卷　陳氏曰稱煙蘿子¶
金虎鉛汞篇一卷　陳氏曰稱元君¶
鉛汞五行篇一卷　陳氏曰稱採元子¶
華陽眞人祕訣一卷　呂眞人血脈論一卷　陳氏曰前書稱¶
<pb:CK-KZ_JYC22_01p092b>¶
施肩吾後書稱婁景先生¶
老子四象論一卷　道士柳冲用巨勝歌一卷　百章集一卷¶
陳氏曰百章集魏伯陽¶
逍遙子通元書三卷　許先生十二時歌一卷　金鏡九眞玉¶
書一卷　陳氏曰並不知姓名¶
黃帝丹訣玉函祕文一卷　陳氏曰文林郎蒲庚進¶
呂公窑頭坯歌一卷　陳氏曰以陶器爲〓也¶
龍虎金液還丹通元論一卷　陳氏曰稱羅浮山蘇眞人撰¶
金碧上經古文龍虎傳　陳氏曰長白山人元陽子注皆莫知¶
何人已上十八種共爲一集其中有龍牙頌及天隱子各見釋¶
<pb:CK-KZ_JYC22_01p093a>¶
氏道家類¶
羣仙珠玉集一卷　陳氏曰其序曰百華眞人以金丹刀圭之¶
訣傳張平叔作悟眞篇以傳石得之薛得光陳泥丸至白玉蟾¶
玉蟾者葛其姓福之閩淸人嘗得罪亡命蓋姦妄流也余宰南¶
城有寓公稱其人云近嘗過此識之否余言不識也此輩何可¶
使及吾門李士甯張懷素之後皆殷監也是以君子惡異端¶
列仙傳二卷　陳氏曰漢劉向撰凡七十二人每傳有贊似非¶
向撰西漢人文章不爾也館閣書目三卷六十二人崇文總目¶
作二卷七十二人與此合¶
神仙傳十卷　鼂氏曰晉葛洪弟子滕升嘗問洪曰古人之仙¶
<pb:CK-KZ_JYC22_01p093b>¶
者豈有其人乎洪答以泰阮倉所記有數百人劉向所纂又七¶
十一人今後錄集古之仙者以傳眞議之士云¶
續仙傳三卷　陳氏曰唐溧水令沈汾撰或作玢¶
仙苑編珠二卷　鼂氏曰唐王松年撰取阮倉劉向葛洪所傳¶
神仙又取經記中梁以後神仙百二十八人比事說辭効蒙求體¶
爲是書¶
道教靈驗記二十卷　陳氏曰蜀道士杜光庭撰¶
王氏神仙傳四卷　鼂氏曰蜀杜光庭纂光庭集王氏男眞女¶
仙五十五人以諂王建又有王虛中續纂三十人附其後　陳¶
氏曰當王氏有國時爲此書以媚之謂光庭有道吾不信也¶
<pb:CK-KZ_JYC22_01p094a>¶
西山群仙會眞記五卷　陳氏曰九江施肩吾希聖撰唐有施¶
肩吾能詩元和中進士也而曾慥集仙傳稱呂巖之後有施肩¶
吾撰會眞記蓋別是一人也　鼂氏曰言煉養形氣補毓精神¶
成内丹之法凡三十五篇¶
鍾呂傳道記三卷　陳氏曰施肩吾撰敘鍾離權雲房呂巖洞¶
賓傳授論議¶
降聖記五十卷　鼂氏曰皇朝丁謂撰大中祥符五年十月十¶
七日聖祖降七年謂請編次事跡詔李維宋綬晏殊同編天禧¶
元年上之¶
先天記三十六卷　鼂氏曰皇朝王欽若撰聖祖趙諱卽軒轅¶
<pb:CK-KZ_JYC22_01p094b>¶
黃帝也故欽若奉詔編次傳記黃帝事跡上之賜名先天記御¶
製序其首¶
集仙傳十二卷　陳氏曰曾慥撰自岑道願而下一百六十二¶
人¶
雲笈七籖一百二十卷　鼂氏曰皇朝張君房等纂君房祥符¶
中謫官甯海時聖祖降朝廷盡以祕閣道書付杭州俾戚綸陳¶
堯臣校正論等同王欽若薦君房專其事君房銓次得四千五¶
百六十五卷於是掇其藴奧總萬餘條成是書仁宗時上之¶
陳氏曰凡經法符籙修養服食以及傳記無不畢錄頃於莆中¶
傳錄纔二册蓋卽本也復於平江天慶觀道藏得其全錄之¶
<pb:CK-KZ_JYC22_01p095a>¶
道藏書目一卷　鼂氏曰皇朝鄧自和撰大洞眞部八十一秩¶
靈寶洞元部九十秩太上洞部三十秩太眞部九十六秩太平¶
部一十六秩正一部三十九秩凡六部三百一十一秩　鼂氏¶
曰序九流者以謂皆出於先王之官咸有所長及失其傳故各¶
有弊非道本然特學者之過也是以錄之又有醫卜技藝亦先¶
王之所不廢故附於九流之末夫儒墨名法先王之教醫卜技¶
藝先王之政其相附近也固宜昔劉歆旣錄神仙之書而王儉¶
又錄釋氏今亦其循之者何哉自漢以後九流寖微隋唐之間¶
又尙辭章不復問義理之實雖以儒自名者亦不知何等爲儒¶
術矣况其次者哉百家壅底正途之弊雖息而神仙服食之說¶
<pb:CK-KZ_JYC22_01p095b>¶
盛釋氏因果之教興雜然與儒者抗衡而意常先之君子雖有¶
取焉而學之者不爲其所誤者鮮矣則爲患又甚於漢蓋彼八¶
家皆有補於時而此二教皆無意於世也八家本出於聖人自¶
補於時特學者失之而莊老猶足以亡晉申商猶足以滅秦况¶
二教無意於世不自附於聖人若學而又失之則其禍將如何¶
故存之以爲世戒云　東坡蘇氏上淸儲祥宮碑曰臣謹按道¶
家者流本出於黃帝老子其道以淸靜無爲爲宗以虛無應物¶
爲用以慈儉不爭爲行合於周易何思何慮論語仁者靜夀之¶
說如是而已自秦漢以來始用方士言乃有飛昇變化之術黃¶
庭大洞之法太上天眞木公金母之號延康赤明龍漢開皇之¶
<pb:CK-KZ_JYC22_01p096a>¶
紀天皇太一紫微北極之祀下至於丹藥奇技符籙小數皆歸¶
於道家學者不能必其有無然臣竊論之黃帝老子道之本也¶
方士之言末也　后山陳氏曰鶴觀記曰漢兩劉校中書爲七¶
略其敘方技則有神仙諸子則有道家而老莊並焉天地神祇¶
三靈百神又皆出於禮官而今之爲道者合而有之益以符呪¶
法籙捕使鬼物皆老氏所不道也　致堂胡氏曰三教之名自¶
其徒失本眞而云然其繆悠之甚者道家是也儒以名學仁義¶
道德之人自周有之然非一定之美稱也故孔子曰女爲君子¶
儒無爲小人儒學仁義道德不失其正桾子儒也其極則莊周¶
所謂魯國一人也學仁義道德而失其正小人儒也其極則莊¶
<pb:CK-KZ_JYC22_01p096b>¶
周所謂詩禮發冡者也佛者浮屠所謂覺也爲其道而覺號之¶
曰佛則瞿曇之徒是也若夫道則以天下共由而得名猶大路¶
然何適而非道哉得道而盡惟堯舜文王孔子而已黃帝之言¶
無傳矣老聃八十一篇概之孔業固難以大成歸之自其所見¶
而立言不可與天下共由也獨善其身不可與天下共由而名¶
之曰道此漢以來淺儒之論以啟後人枝流分裂之弊豈可用¶
也至其後不復宗八十一篇之旨而從方士言乃有飛仙變化¶
之術丹藥符籙之技禱祈醮祭之法沈淪鬼獄之論雜然並與¶
皆歸於道家者流世人從事於此者皆曰奉道奉道意以道爲¶
混淪元妙有主有知能與人興禍作福之一物也豈不遠哉佛¶
<pb:CK-KZ_JYC22_01p097a>¶
氏固邪說然所論虛實並行若其三身雖曰寓意而實有是三¶
人焉道家惟老聃老周柱下史也其元始太上則無是人也無¶
是人則何所象類無乃邪誕之甚歟至其經論科儀等事又依¶
彷佛氏而不及者自杜光庭爲之黃冠師資豢養口體逃避稅¶
役士大夫習而不察和其所倡不亦惑哉固因武宗道門先生¶
之命而遂言之彼趙歸眞者甯有他長必以殘生左道熒惑人¶
主故敬武皆餌丹躁渴以殞天年如太宗之婆娑寐憲宗之柳¶
泌盡此類也荷以吹噓呼吸已疾引年前司馬承禎軒轅集之¶
徒安肯舍萬乘所問而去之哉武宗曰宫中無事與之談道滌¶
煩此以淸虛之趣蓋其非僻之爲也人主惟寡欲則邪說無自¶
<pb:CK-KZ_JYC22_01p097b>¶
而入矣　按道家之術雜而多端先儒之論備矣蓋淸淨一說¶
也煉養一說也服食又一說也符籙又一說也經典科教又一¶
說也黃帝老子列禦㓂莊周之書所言者淸淨無爲而已而略¶
及煉養之事服食以下所不道也至赤松子魏伯陽之徒則言¶
煉養而不言淸淨盧生李少君欒大之徒則言服食而不言煉¶
養張道陵寇謙之徒則言符籙而俱不言煉養服食至杜光庭¶
而下以及近世黃冠師之徒則專言經典科教所謂符籙者特¶
其教中一事於事不惟淸淨無爲之說略不能知其旨趣雖所¶
謂煉養服食之書亦未嘗過而問焉然俱欲冒以老氏爲之宗¶
主而行其教蓋嘗卽是數說者而詳其是非如淸淨無爲之言¶
<pb:CK-KZ_JYC22_01p098a>¶
曹相國李文靖師其意而不擾則足以致治何宴王衍樂其誕¶
而自肆則足以致亂蓋得失相半者也煉養之說歐陽文忠公嘗¶
删正黃庭朱文公嘗稱參同契二公大儒攘斥異端不遺餘力¶
獨不以其說爲非山林獨善之士以此養生全年固未嘗得罪¶
於名教也至於經典科教之說盡鄙淺之庸言黃冠以此逐食¶
常欲與釋子抗衡而其說較釋不能三之一爲世患蠧未爲甚¶
鉅也獨服食符籙二家其說本邪僻謬悠而惑之者罹禍不淺¶
欒大李少君于吉張津之徒以此殺其身柳泌趙歸眞之徒以¶
此禍人而卒自嬰其戮張角孫恩呂用之之徒遂以此敗人天¶
下國家然則柱史五千言曷嘗有是乎蓋愈遠而愈失其眞矣¶
<pb:CK-KZ_JYC22_01p098b>¶
朱文公嘗言佛家偷得老子好處後來道家只偷得佛家不好¶
處譬如道家有箇寶藏被佛家偷去後來道家只取得佛道瓦¶
礫殊可笑愚嘗因是說而推究之仁義禮法者聖賢之說也老¶
氏以爲不足爲而主於淸淨淸淨無爲者老氏之說也佛氏以¶
爲不足爲而主於寂滅蓋淸淨者求以超出乎仁義禮法而寂¶
滅者又求以超出乎淸淨無爲者也然曰寂滅而已則不足以¶
垂世立教於是縁業之說因果之說六根六塵四大十二縁生¶
之說層見疊出宏遠微妙然推其所自實本老子高虛元妙之¶
旨增而高之鑿而深之遂自成一家之言而後來之道經反從¶
而依仿之然較其詞采則鄙劣彌甚者蓋睢曇設教最久囑付¶
<pb:CK-KZ_JYC22_01p099a>¶
其徒亦甚至又能鼓舞天下之文人才士以羽翼之推原其旨¶
意之所從來而潤色其辭語之所未備故其爲書博大奇偉不¶
可以淺窺若老子則其初固未嘗欲以道德五千言設教也羽¶
人方士借其名以自重而實不能知其說於是就佛經腳跟下¶
竊其緒餘其諸經懺而復無羽翼潤色之者故無足觀蓋佛襲¶
老之精微泝而上之其說愈精微通襲佛之粗淺沿而下之其¶
說愈粗淺矣然此論其藴奧也今之黃冠釋子俱未嘗究竟至¶
此而特以其科教之所謂濟生度死希求福利者行於世而舉¶
世宗之莫敢有異說愚嘗論之二教所謂濟拔幽途者俱妄也¶
不足復議至於祈求以希福之說雖達生知命者所不爲然以¶
<pb:CK-KZ_JYC22_01p099b>¶
理觀之則道教爲優何也蓋人之生於天地稟氣於陰陽五行¶
日月星辰實照臨之山川神祇實擁護之則夫疾痛而呼龥厄¶
難而叩祈首過雪愆祈恩請福而天地明神鑒其懇誠爲之悔¶
禍降祥則亦理之所有雖曰道經中所謂天地神祇皆領之國¶
家之祠官爲臣庶者不嘗僭有所祈然子路曰禱爾於上下神¶
祇孟子曰雖有惡人齋戒沐浴則可事上帝則亦爲臣庶而言¶
且古今異宜禮亦因時而以義起古者士惟一廟今士庶莫不¶
祀其高曾古者支子不祭今無有不祀其先者古者有喪不祭¶
今亦不然先儒講論及此固未嘗病其僭凟而必欲復古之禮¶
制也則夫臣庶士民之家苟有災厄而爲之祈籲天地醮祭星¶
<pb:CK-KZ_JYC22_01p100a>¶
辰黃冠師者齋明盛服露香叩首達其誠悃乃古者祝史巫覡¶
薦信鬼神之遺意蓋理之所有而亦人情之所不能免也至以¶
三淸爲三炁五方爲五炁九天爲九炁雖不能必其有無然其¶
說亦通特不當指太淸爲老子蓋務尊其師而反流於僭妄耳¶
釋流見道家科教之有是說也乃從而効之以其所謂諸佛菩¶
薩者美其名曰無量夀曰消災熾盛曰救苦救難而以爲所求¶
必得所禱必應且佛氏所謂悲閔眾生而爲之導師者不過欲¶
其脫離三業而躋之十地除去無明而納之眞如懺悔於旣往¶
覺悟於方來以共成佛道耳禍福之司非其任也彼方以空寂¶
爲賢則豈復預災祥吉凶之事以色相爲妄則豈復歆供養香¶
<pb:CK-KZ_JYC22_01p100b>¶
乳之奉乃盛作莊嚴僕僕亟拜以希福利不亦疏乎然則二氏¶
固互相依傚者也理致之見於經典者釋氏爲優道家强欲效¶
之則祗見其敷淺無味而禱之具於科教者道家爲優釋氏强¶
欲效之則祇見其荒誕不切矣¶
¶	
¶	
¶	
¶	
¶	
通考神仙家書目終¶
