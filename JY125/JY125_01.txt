#-*- mode: org; -*-
#+TITLE: 洞眞西王母寶神起居經
#+DATE: 2011-05-31 16:04:35
#+PROPERTY: kxid KX126
#+PROPERTY: pinyin Dongzhen Xiwang Mu Baoshen Qiju Jing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1319
#+PROPERTY: id JY125
<pb:CK-KZ_JY125_01p022a>¶
* 洞眞西王母寶神起居經¶
夜卧覺旦將起常更又急閉兩目叩齒九通咽液三過畢反舌¶
向喉中乃搖頭動項七過以手按鼻孔邊左右上下數十過畢¶
微祝曰九天上帝三元保嬰太上運華玉室發精七門召神九¶
房受明耳聰目徹通眞達靈天中之岳和氣調平驕女雲儀眼¶
童英明玄窓朗朗百軒零零保和上元徘徊金庭五臟曜華耳¶
目常生神臺鬱峙柱梁不傾七魄澡練三魂黃寧太上㩦手與¶
我共并五老混合无英輔營萬凶消滅所願必成日月守門心¶
佪景星仙皇所告萬神敬聽卧覺輒按祝常如此勿忘也眞道¶
雖成故常行焉此¶
<pb:CK-KZ_JY125_01p022b>¶
太上西王母寶神起居玉經上法也令人耳目聰明强識豁朗¶
鼻中調平不生洟穢四卿八徹面有童顏制魂鍊魄卻辟萬魔¶
此是眞人起居之妙道也所以名之爲起居者起居常當行之¶
又以兩手摩拭面目令小𤍠以爲常每欲數之也阿母云人之¶
將老面皺先從兩目下始又人之體衰炁少者先從兩鼻間也¶
謂此二處是皺衰之戸牖炁力之關津故起居常行此法以辟¶
皺衰而炁力常保康和也¶
西王母寶生无死玉經¶
无死玉經曰手披華庭側遷延和天眞上入神澗房玉谷塡天¶
山內源玄靈見萬魔自滅身長生永無死玉籍反帝君由兆和¶
<pb:CK-KZ_JY125_01p023a>¶
天眞按此幽山源¶
天眞在兩眉間眉內之兩角也天眞在一分下耳是引靈之上¶
房也¶
山源在鼻下人中之上本側在鼻下小入孔谷中也是塞滅萬¶
魔之門戸也¶
華庭在兩眉之下對眉下之中央是徹視之津梁也¶
旦將起暮將卧更急閉兩目以舌反向喉中咽液三過急以手¶
按此三處各九過陰按之勿舉手也以爲常令人長生無死降¶
靈徹視塞滅萬鬼之道手按旣畢微呪曰¶
太上虛皇開散玉庭金房煌朗翠臺鬱青我攝三道滅鬼生靈¶
<pb:CK-KZ_JY125_01p023b>¶
我能無死亦能無生長生自在迴老反嬰魂魄受鍊五神安寧¶
迴飈車輪北謁玉清上昇太元與日合并遂爲眞人帝君合冥¶
三元所告萬神敬聽昔楚莊公時市長宋原甫者有善心常自¶
掃除一市中久時乃有一乞食人入市經年旦乞高歌歌辭曰¶
天庭生金華內源障陰邪玉谷參玄卿瓊炁互扶羅天眞立日¶
上飛蘂吐靈砂淸晨按天馬佪駕神玄家仙人來入室又以滅¶
百魔臨去又題市門如此楚一市人无解而原甫意中志悟疑¶
是仙人但不解其歌旨耳遂乃叩頭諮請久久不已乞人告曰¶
吾實眞人也此言是崑崙西王母寶生無死之曲知者使人不¶
死遂授原甫要法施行密訣積二十年原甫白日昇天今在玄¶
<pb:CK-KZ_JY125_01p024a>¶
洲位爲仙卿楚市乞人是南嶽眞人赤松子矣時分形散景假¶
適塵濁遊眺囂穢招迎眞會也¶
清虛眞人裴君說神寶經求道要先令目清耳聰爲事主也且¶
耳目是尋眞之梯級綜靈之門戸得失繫之而立存亡須之而¶
辦也今抄經相示可施用也¶
消魔上篇曰¶
耳欲得數按抑其左右亦令无數所謂營治城郭名書帝籍鼻¶
亦欲數按其左右惟令數耳所謂灌漑中岳名書帝籙¶
　　此二條出方丈臺昭靈李夫人口訣九月十二日夜喻之¶
道日常以手按兩眉後小空中三過又以手心及指摩兩目下¶
<pb:CK-KZ_JY125_01p024b>¶
權上以手捉耳行三十過摩唯令數无時節也畢輒以手逆乘¶
額三九過從眉中始乃上行入髮際中口傍咽液多少無數也¶
如常行目日清明一年可夜書亦可於人中密爲之勿語其狀¶
眉後小空中爲上元六合之府主化生眼暉和瑩精光長珠徹¶
童保練目神是眞人坐起之上道也一名曰眞人常居內經眞¶
人喭曰子欲夜書當修常居矣眞人所以能旁觀四達八遐照¶
朗者實常居之數明也¶
目下權上是决明保室歸嬰至道以手捉耳行深明映之術也¶
於是理關血散皺斑不生目華玄映和精神盈矣夫人之將老¶
鮮不先始於耳目也又老形也亦發始於目際之左右也以手¶
<pb:CK-KZ_JY125_01p025a>¶
乘額上內存赤子日月雙明上元懽憘三九始周數畢乃止此¶
謂乎朝三元固𦠊堅髮之道也頭四面兩手乘之順髮就結惟¶
令多也於是頭血流散風濕不凝也¶
都畢以手按目四眥二九覺令見光分明是驗眼神之道久爲¶
之得見百靈¶
石景子經曰常能以手掩口鼻臨目微炁久許時手中生液追¶
以摩面目常行之使人體香太上三天關玉經曰常欲手按目¶
近鼻之兩眥閉炁爲之炁通輒止吐而後始常行之眼能洞觀¶
　　右二條南嶽魏夫人所出¶
丹字紫書三五順行經曰坐常欲閉目內視存見五藏腸胃久¶
<pb:CK-KZ_JY125_01p025b>¶
行之自得分明了了也¶
太素丹景經曰一面之上常欲得兩手摩拭之使炁𤍠高下隨¶
形皆使極匝人面有光澤皺班不生行之五年色如少女所謂¶
山川行氣常盈不沒¶
丹景經曰先當摩拭兩手令𤍠然後以拭面目畢又順手摩髮¶
如理櫛之狀兩臂亦更互以手摩之使髮不白脉不浮昇¶
大洞眞經精景按摩篇曰卧起常平炁正坐先义兩手乃度以¶
掩項後因仰面視上與項爭使項與兩手爭也爲之三四止使¶
人精和血通風炁不入能久行之不死不病畢又屈動身體申¶
手四極反張側掣宣搖百關爲之各三卧起先以手巾若厚帛¶
<pb:CK-KZ_JY125_01p026a>¶
拭項中四面及耳後使圓匝𤍠温温然也順髮摩頭若櫛理之¶
無在也良久摩兩手以治面目久行之使人目明而邪氣不干¶
形體不垢𦡸去穢也都畢而咽液三十過以導內液¶
　　右一條出大洞精景經中¶
西王母反胎按摩玉經¶
養生之道以耳目爲主雜視則目闇廣憂則耳閉此二病從身¶
中來而結病非外客之假禍也所謂聞道之難也非聞道之難¶
行道難也非行道之難而終道難矣若夫耳目亂想不遣艱難¶
雖復足躡仙閣手攀龍軒猶無益也反胎按摩常以陽日用一¶
日爲陽二日爲陰每陽日之旦陽日之夜夜卧覺旦將起急更¶
<pb:CK-KZ_JY125_01p026b>¶
閉目向本命之方以兩手掌先相摩切令小𤍠各左右試按兩¶
目就耳門下令兩掌俱交會於項中九過又存兩目中各有紫¶
赤黃三色雲炁各下入兩耳中良久陰咒曰¶
眼童三雲兩目眞君英明注精開通帝神太玄雲儀玉靈敷篇¶
保利雙闕啓徹九門百節應響佪液泥丸身昇玉宮列爲上眞¶
咒畢因咽液三過旣畢乃開目以爲常陽日坐起常可行此不¶
必旦暮也行之三年耳目聰明理髮常向本命旣櫛髮之始而¶
陰咒曰¶
太帝散靈五老反神泥丸玄華保精長存左拘隱月右引日根¶
六合清練百神受恩畢常行之使人頭腦不痛¶
<pb:CK-KZ_JY125_01p027a>¶
太極經曰理髮欲向玉池旣櫛髮之始而微祝曰泥丸玄華保¶
精常存左爲隱月右爲日根六合淸練百神受恩畢祝咽液三¶
過能常行之使髮不落而日生當數易櫛櫛之取多而不使痛¶
亦可令侍者櫛取多也於是血液不滯髮根常堅¶
　　右二保安九華所告令施用¶
坐卧常欲鼻孔向本命飲食亦然若不得向本命常向東北及¶
西北亦佳也此二處是天地魂魄之門津也又卧起常自左右¶
搖動身體數十過畢又兩手據後面舉頭向天左右自搖動項¶
中二十過畢平坐舉兩手托天良久畢又摩兩掌以自拭目傍¶
至兩耳又良久畢陰祝曰¶
<pb:CK-KZ_JY125_01p027b>¶
前摶後指天帝上客左眄右顧長生大度仰頭喘息太一相極¶
却月龍隁司命同軫飲食胎元交關崑崙回倒雙跽眞人同志¶
咒畢輒引炁閉之存臍中赤炁大如綖出臍外入鼻中如此三¶
過按摩之道都畢使人百關通利長生不病紫度炎光內視中¶
方曰常欲閉目而卧安身微炁使如卧狀令併人不覺也乃內¶
視遠聽四方令我耳目注萬里之外久行之爾自見萬里之外¶
事精心爲之乃見百萬里外事也人耳中亦常聞金玉之音絲¶
竹之聲此妙法也¶
四方者總其言耳當先起一方而內法視聽初爲之實無髣髴¶
久久誠自入妙大洞眞經高上內章遏邪大咒上法曰每當經¶
<pb:CK-KZ_JY125_01p028a>¶
危嶮之路鬼廟之間意中諸有疑難之處心將有微忌勑勑所¶
經履者乃當先反舌內向咽液三過畢以左手第三指躡兩鼻¶
孔下人中之本鼻中鬲孔之內際也三十六過卽以手急按勿¶
舉指計數也鼻中鬲之際名曰山源山源者一名鬼井一名神¶
池一名邪根一名魂臺也躡畢因叩齒七通畢¶
又進手心以掩鼻於是臨目乃微祝曰朱鳥陵天神威內張山¶
源四塡鬼井逃亡神池吐炁邪根伏藏魂臺四明瓊房玲琅玉¶
眞巍峩在鎭明堂手暉紫霞頭建晨光執詠洞經三十九章中¶
有辟邪龍虎截兵斬堈猛狩奔牛銜刀吞鑲揭山玃天神雀毒¶
龍六領吐火啖鬼之王電猪雷父掣星流橫梟磕駿灼逆風橫¶
<pb:CK-KZ_JY125_01p028b>¶
行大禽羅察皆在我傍吐火萬丈以除不祥羣精啟道封落山¶
鄉千神百靈併手叩顙澤尉捧燈爲我燒香所在所經萬神奉¶
迎畢又叩齒三通乃開目徐去左手也手按山源則鬼井閉門¶
手摶神池則邪根散分手按卧魂臺則玉眞守闕於是感激靈¶
根天獸來衞千精震伏莫干我炁此自然之理使忽爾而然也¶
鼻下山源是一身疪津眞邪之通府不眞者所以生邪炁爲眞¶
者所以遏萬邪在我運攝之耳故吉凶兆焉明堂中亦一身之¶
文也死生之形府七魄元室三魂靈宅存其神可以眇乎內觀¶
廢其道所以致乎朽爛故由我御愼順其衞生而無悔咎定焉¶
　　右四條出大洞眞經高上首章¶
<pb:CK-KZ_JY125_01p029a>¶
大靈眞人曰風病之所生生於丘墳陰濕三泉壅滯是故地官¶
以水炁相激多作風痺風痺之重者舉體不援輕者半身或失¶
手足也若常夢在東北及西北經按故居或身見靈床處所者¶
正欲與冢炁相接耳墓之東北爲徵絶命西北爲九厄此皆冢¶
訟之凶地若夢見亡者於其間益見驗也若每遇此夢者卧覺¶
當正向上三啄齒而祝之曰¶
太元上玄九都紫天理魂護命高素眞人我受上法受教太玄¶
長生久視身飛體仙冡墓永安鬼訟塞間魂魄和悅惡炁不烟¶
遊魅魍魎敢干我神北帝折制收炁入淵得籙上皇名書帝前¶
如此者再祝又叩齒三通則不復夢冡墓及家死鬼也此北帝¶
<pb:CK-KZ_JY125_01p029b>¶
秘咒也有心好事者皆可行之若經常得惡夢不祥者皆可按¶
此法於是鬼炁滅也邪魅散形也手臂不援者沈風毒炁在脉¶
中結附痺骨使之然耳自宜針炙針炙則愈又宜按北帝曲折¶
之祝若行之百過疾立消除也先以一手徐徐按摩疾處良久¶
畢乃卧目內視咽液三過叩齒三通正心微呪曰¶
太上四玄五華六庭三魂七魄天關地精神府榮衞天胎上明¶
四支百神九節萬靈受籙玉晨刋書玉城玉女侍身玉童護命¶
永齊二景飛仙上淸長與日月年俱受傾超騰昇仙得整太平¶
流風結疴注鬼五龍魍魎冡氣陰氣相迴陵我四支干我盛衰¶
太上天丁龍虎曜威斬鬼不祥風邪卽摧考注匿訟百毒隱非¶
<pb:CK-KZ_JY125_01p030a>¶
使我復常日月同暉考注見犯北鬼收摧如干明上威章付魁¶
太上銘渟散華經上按摩法常以生炁時咽液二七過畢按體¶
所痛處向王祝曰左玄右玄三神合眞左黃右黃六華相當風¶
炁惡疾伏匿四方玉液流澤上下宣通內遣水火外辟不祥長¶
生神仙身常休强畢又咽液二七過常如此則無疾又當急按¶
所痛處三十一過也¶
　　右一條十月二十二日滄浪雲林宮右英王夫人所出¶
消魔上靈經曰若體中不甯當反舌塞喉漱津咽液無數須臾¶
不寧之痾自卽除也當時亦常覺體中寬軟也¶
　　右一條出消魔上靈敘中¶
<pb:CK-KZ_JY125_01p030b>¶
夢寐不眞魄協邪炁如校其心欲伺我神之間伏也每遇惡夢¶
但向北啟太上大道君具言其狀不過四五則自消絶也¶
　　右青童口訣¶
日夜遇惡夢非好覺當卽反枕更枕而祝曰¶
太和玉女侍眞衞魂六宮金童來衞生門化惡反善上書三元¶
使我長生乘景駕雲畢咽液九過叩齒七通而卧如此四五亦¶
自都絶消此咒亦反惡夢而爲吉祥也¶
　　右十一月十三日夜右英夫人所出¶
夫玄象靈樞達觀所適冲心秀虛浪神味摽咀吸太和體炁蕭¶
寥於是瓊振奏響萬籟冥招矣夫炁者神明之器匠淸濁之宗¶
<pb:CK-KZ_JY125_01p031a>¶
囦處玄則天淸在人則身存夫生無𧇊盈葢順乎攝御之間也¶
欲服六炁常以向曉向寅丑之際因以天時造始必以方面此¶
之時也太霞剖暉丹陽誕光靈景啓晨朱精發明之始也先存¶
日如雞子在泥丸中畢乃吐出一炁存炁爲黑色名之尸炁也¶
次吐二炁存炁爲白色名之爲故炁吐三炁存炁爲蒼色名之¶
爲死炁也思以其色吐炁良久也凡出三色合吐六炁也畢又¶
徐徐納引取黃炁四過存炁從泥丸日中來下四過畢輒咽液¶
三過爲之三畢乃又存在泥丸中下從耳中出當我口前令去¶
面九寸臨目髣髴如見之復乘日納引取赤炁七過七過畢復¶
咽液三過止乃起坐動搖四支俯仰屈伸令關脉調暢都畢也¶
<pb:CK-KZ_JY125_01p031b>¶
存咽液皆令青色夜亦可存月在泥丸中如存日法如存月當¶
以月一日夜半至十五日住從十六日至三十日是月炁衰損¶
夭胎虧縮不可以夜存月也此法至妙能行之者仙所以吐納¶
胎元漱吸明眞時呼召五咽以得自然魂還絶宅魄歸泥丸所¶
以長生也豈同採幽谷之陰炁求奔馬之靈神步海以求濟筞¶
毛車於火山哉可不愼歟可不愼歟¶
　　右西王母敘訣¶
乙丑嵗興寧三年七月四日夜司命東卿君來降侍從七人入¶
戸其人執華旛一名十絶靈幡一人帶鐶章囊其三人捧白牙¶
箱箱中似有書也其一人握流金火鈴侍人並朱衣司命君形¶
<pb:CK-KZ_JY125_01p032a>¶
甚少於二弟著青錦繡裙紫毛帔中芙蓉冠二弟並同來侍立¶
命座乃坐耳言語良久七月六日夜司命君又降喻書曰若必¶
𥰳玄秉象清靖罕時遂拔羣幽藻戢翼高栖感味上契淵渟岳¶
峙蕭寥玉篇翫寶神生遺放俗戀調彈淸靈澄景虛中五道發¶
明色絶化浪欲與淡并空同冥衢無視无聽爾乃遠齊妙眞重¶
起玄覺明德內圓靈摽外定矣終能筞雲軿以赴霄書司命之¶
丹籙耳若情散萬念爲生不固炁隨塵波心不眞舍適足勞身¶
神於林岫實有誤於來學也其道微而易尋其道艱而難得乎¶
月五日夜半存日象在心中日從口入也使照一心之內與日¶
共光相合會畢當覺心暖霞暉映驗良久乃祝曰太明育精內¶
<pb:CK-KZ_JY125_01p032b>¶
鍊丹心光暉合映神眞來身畢咽液九過¶
　　到十五日二十五日二十九日復作如上¶
使人開明聽察百關解徹面生玉光體有金液行之五年太一¶
遣保車來迎上登太霄行之惟欲數不必此數日作也¶
　　右一條出消魔經中南嶽赤君內法¶
又曰臨食上勿道死事勿露食物來眾邪炁¶
又曰數澡浴要至甲子當沐不爾當以幾月日旦使人通靈浴¶
不患數患人不能耳蕩鍊尸臭而眞炁來入¶
　　右玄師魏夫人所勑使施用¶
太上九變十化易新經曰若履掩穢及者不盛處當先澡浴與¶
<pb:CK-KZ_JY125_01p033a>¶
解形以除之其法用竹葉十兩桃皮削取白四兩以淸水一斛¶
二斗於釡中煮之未及沸出適寒温以浴形卽萬淹除也旣以¶
除淹又辟濕痺瘡痒之疾且竹虛素而內白桃卽卻邪而折穢¶
故用此二物以消形中之滓濁也天人下遊旣反未嘗不用此¶
水以蕩也至於世間符水祝漱外舍之近術皆莫比於此方也¶
若浴者益佳但不用此水以沐耳鍊尸之素漿正宜以浴耳眞¶
竒祕也¶
　　右玄壟羽宮紫微王夫人勑令用之¶
¶
¶
<pb:CK-KZ_JY125_01p033b>¶
¶
¶
¶
¶
¶
¶
¶
¶
¶
¶
<pb:CK-KZ_JY125_01p034a>¶
開日旦向王朱書再拜服之祝曰¶
五神開心徹聽絶音三魂攝精盡守丹心使我勿忘五藏遠尋¶
先拜拜畢祝祝畢乃服符服畢咽液五過叩齒五通勿令人見¶
若不用開日以月旦月十五日二十七日一月三服一年使驗¶
至祕符也¶
太虛眞人口訣以春乙卯日夏丙午日秋庚申日冬壬子日冥¶
卧時先擣朱砂雄黃雌黃三分物細擣之以綿裏之使如棗大¶
臨卧時以塞兩耳中此銷三尸鍊七魄之妙道祕法也勿令人¶
知者明日日中時以東流水沐浴沐浴畢更整餙床席易著衣¶
服浣故者更弊履澡洗之都畢又掃灑於寢床下通令所住一¶
<pb:CK-KZ_JY125_01p034b>¶
室淨潔更安枕卧向上閉炁握固良久而微祝曰¶
天道有常改易故新上帝吉日沐浴爲眞三炁消尸朱黃安魂¶
寶鍊七魄與我相親祝畢此道是消煉尸穢之上法改易新形¶
之要訣也四時唯各取一日爲之¶
太虛眞人曰先師見教以五達之日日出三四丈許正立向日¶
存三魂神正與日光俱入心平正內徹中良久閉炁三息咽液¶
三過微祝曰太陽散暉垂光紫青來入我身照我五形所卻鬼¶
試心使平正內徹九炁外通胎命飛仙上淸玉籙已定咒畢以¶
手拭目二七叩齒二七都畢此法使人三魂凝明丹心方正萬¶
邪藏伏心試不行眞要道也子常行之諸以五達日向日趣令¶
<pb:CK-KZ_JY125_01p035a>¶
嚏也若不得嚏者以軟物向日引導鼻中亦卽嚏也嚏卽咒曰¶
天光來進六胎上通三魂守神七魄不亡承日鳴嚏與日同形¶
飛仙玉淸位爲眞公祝畢拭目二七是內精上交日光三魂發¶
明於內使人心開神解百精流傳於內府也若非五達日者可¶
不須爾也¶
以五達之日北向五再拜正心呼上眞皇君皇君夫人名字三¶
過畢叩齒五通畢解巾長跪謹啓五星日月上皇高眞道君三¶
十二天帝玉清太上上淸上皇上帝大道聖君几前因自陳七¶
祖父母以下及一身千罪萬過上世以來乞得解脫三官告下¶
天帝使罪名離釋削除黑簡乞賜得五星之眞俱奔華晨上登¶
<pb:CK-KZ_JY125_01p035b>¶
上清交行玉門¶
正月六日中時二月一日晡時三月七日夜半四月九日食時¶
五月十五夜半六月三日中時七月七日夜半八月四日中時¶
九月二日平旦十月一日平旦十一月六日夜半十二月二日¶
夜半¶
　　右記五達吉日也¶
　　服日月精法¶
月朔旦日出高二丈許遙望見日便握固禹步東向三步以口¶
逆到取日精二七合食咽十四日可將二人入温病家他病終¶
不能著所將從人輕常卧之令老夀月生三日月出於庚上兩¶
<pb:CK-KZ_JY125_01p036a>¶
手握固西南行向月禹步三步以口遙飲月精二七十四咽之¶
終年無疾病亦可入死家日月照瑕穢此二條食日飲月精皆¶
消除萬疾¶
¶
¶
¶
¶
¶
¶
¶
<pb:CK-KZ_JY125_01p036b>¶
¶
¶
¶
¶
¶
¶
¶
¶
¶
¶
