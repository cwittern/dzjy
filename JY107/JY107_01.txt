#-*- mode: org; -*-
#+TITLE: 太上說中斗大魁保命妙經
#+DATE: 2011-05-31 16:01:39
#+PROPERTY: kxid KX110
#+PROPERTY: title 太上說中斗大魁保命妙經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0627
#+PROPERTY: id JY107
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY107_01p018a>¶
* 太上說中斗大魁保命妙經¶
爾時泰淸仙境太上老君於永夀年中與徵土張眞人屢慶會¶
於蜀都以西斗靈文授之以其能修謹奉行於是¶
太上老君復現金身於淸虛中昇玉局座敷宣正教而又垂言¶
金鉞前戮巨天後冲降伏魔魅孰敢不從執籙把符玉女金童¶
延生保命乘雲馭風生身受鍊度世無窮¶
老君是時乃宣咒曰¶
　惟彼中央　總領四方　提攝萬象　超卓紀綱¶
　彰善罰惡　琅函玉章　漂落萬鬼　摧折鋒鋩¶
　度世無量　名昭彼蒼　供養尊禮　掃除不祥¶
<pb:CK-KZ_JY107_01p018b>¶
　至心奉受　昇天翺翔　急急如律令¶
　中斗第一赫靈度世眞君¶
　中斗第二斡化上聖眞君¶
　中斗第三冲和至德眞君¶
太上曰凡人持誦是經切須齋心䖍禮叩頭閉目一念存神人¶
遊亹廓相見濟度救世延生能消除殃業滌蕩妖氛刧刧長存¶
流行無疆¶
太上曰惟有中斗位居五天之中四方拱衞尊大無極主天元¶
炁統領諸天祕文洞章天人所寶吾今告戒叮嚀用傳下世濟¶
度羣迷爲世津梁傳非其人若生忽慢天眞不許繼世被殃吾¶
<pb:CK-KZ_JY107_01p019a>¶
念汝能洗心澄慮嚴潔崇奉孜孜不倦終始一節確守素志可¶
不爲汝陳敘說此中斗奥章正一天師乃稽首作禮諦聽敬受¶
老君告正一天師曰惟彼穹蒼位處中央端居靜密開列混茫¶
四極輔翼大赫丕光七政璇璣兩曜伏襄統攝萬象提振紀綱¶
嚴校諸天無極神鄕三官九署十二河源二十八宿三十二天¶
普得擁護降福無殃蠲除罪簿落滅惡根東斗主算西斗記名¶
北斗落死南斗上生中斗大魁巍然至尊天人受度曠刧長存¶
三塗五苦八難三迍承茲正教昇入金門¶
老君謂正一天師曰中斗之炁生於四斗成始成終造化之源¶
靑帝護魂白帝侍魄赤帝養炁黑帝通血黃帝中主萬神無越¶
<pb:CK-KZ_JY107_01p019b>¶
靑天魔王巴元醜伯赤天魔王負天擔石白天魔王返山六目¶
黑天魔王監醜朗馥黃天魔王橫天擔力五帝大魔萬神之宗¶
總領鬼兵遏除羣凶旌幢寶仗嚴駕夔龍驅雷掣電周遊太空¶
金鉞前戮四極歸眞高尊之像冲靈帝君至尊大聖端拱圖列¶
精神存想懇禱心願如得監度延生但依經法嚴奉供養於有¶
災之日或於本命之日或於三元八會之辰鋪設淨壇以時果¶
名花寶香供養宣告科儀淸淨身心啟請眞聖醮謝罪業眞聖¶
歡喜益算延年無願不從九祖生天名籍仙都逍遥上淸¶
老君告正一天師曰五方所祕靈音吾悉傳於下世濟度眾生¶
永離沉淪爲世之寶功莫大焉¶
<pb:CK-KZ_JY107_01p020a>¶
老君復告正一天師曰五斗符相靈文五斗眞君名號宿有道¶
緣方得値遇供養尊禮威烈靈騐善惡災祥應猶影響切在專¶
心無得輕慢汝宜確守精專敬之戒之勿忘宣布¶
老君付囑訖乃昇天而去天師頂禮拜謝傳之於世藏之金匱¶
化度無窮矣¶
¶
¶
¶
¶
¶
<pb:CK-KZ_JY107_01p020b>¶
¶
¶
¶
¶
¶
¶
¶
¶
¶
太上說中斗大魁保命妙經¶
