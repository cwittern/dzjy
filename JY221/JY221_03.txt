#-*- mode: org; -*-
#+TITLE: 雲山集
#+DATE: 2011-11-02 10:47:50
#+PROPERTY: kxid KX218
#+PROPERTY: title 雲山集
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1140
#+PROPERTY: id JY221
#+PROPERTY: JUAN 0
#+PROPERTY: JUAN 005
#+PROPERTY: JUAN 005
#<md:CK-KZ_JY221_03p001a>¶
<pb:YP-C_JY221_18maoji-06-0079a>¶
@fw重刊道藏輯要¶
　
* 雲山集¶
@by知常眞人姬志貞撰¶
　　
** 瑶臺第一層¶
一點元眞被妄想招來幻化身蟪蛄朝菌須臾情識結習迷雲¶
火坑千丈機詐萬端白浪黃塵謾橫陳向汙泥坑陷苦海沉淪¶
　紛紛存亡得失是非榮辱苦因循有時開悟癡團粉碎眼孔¶
如輪性珠穿透方信葆光函蓋乾坤自通神有壺天不夜洞府¶
長春¶
　　
** 木蘭花慢¶
#<md:CK-KZ_JY221_03p001b>¶
<pb:YP-C_JY221_18maoji-06-0079b>¶
眩烏飛兔走競出沒疾如梭更影戲浮生繩提幻化攛弄教唆¶
吹噓往來變態鬧紛紛平地起風波止是蠅頭蝸角古今翻攪¶
如魔　蹉跎勘破驚囘塵夢冷笑呵呵悟本有元初靈明好在¶
無少無多收藏更休點汙對野雲溪水唱山歌月下無人獨步¶
杖挑雨笠煙蓑¶
　　其二¶
笑平生幻惑遇牢落物華秋對世路羊腸人心躉尾剛變爲柔¶
紛紜戰酣白蟻向槐檀影裏覓封侯一覺黃糧未熟百年光景¶
都休　推求往古來今成底事盡何樓勘富貴浮雲功名畫餅¶
身世浮漚分明眼底見假便一刀兩段不隨流躍出迷津欲浪¶
#<md:CK-KZ_JY221_03p002a>¶
<pb:YP-C_JY221_18maoji-06-0080a>¶
月明滄海歸舟¶
　　其三¶
選峯巒佳處結茅屋伴蒼松有藥圃芝田耕雲釣月香藹靈風¶
憑欄俯觀寰海鼓洪濤千丈接長空幾度蓬萊清淺杳冥淆混¶
魚龍三山聖種猶存聾瞽輩覓無縱笑阿母蟠桃安期遺棗誘¶
引兒童任公巨緇好在犗鉤懸五十引長虹蹲坐三年不見若¶
魚何日相逢¶
　　
** 水龍吟¶
萬塵諸累重重一時穎脫如懸解青鞋拄杖鶉衣百衲沿身輕¶
快南北東西浪萍風梗去留何礙許昂簪笑傲行歌立舞縈心¶
#<md:CK-KZ_JY221_03p002b>¶
<pb:YP-C_JY221_18maoji-06-0080b>¶
事無纖芥　不問壺天境界更誰分區中方外如雲似水優游¶
散誕縱橫自在轉首襟期世縁空幻到頭終壞待他時興盡雲¶
霞堆裏結無爲會¶
　　其二¶
此身幸脫塵樊累宜更選清涼地山靈招我峰屏岫幌囘環凝¶
翠白石清泉竹軒松逕草堂林際揀憑高穩處儲風養月更誰¶
問人間世　壓盡壺天景致笑桃源落花流水箇中時復靈仙¶
高會彩雲搖曳談笑滄溟幾番塵土劫灰彈指倒金壺碧酒鯨¶
波一吸且陶陶醉¶
　　其三¶
#<md:CK-KZ_JY221_03p003a>¶
<pb:YP-C_JY221_18maoji-06-0081a>¶
古今興廢存亡落花滿地香風掃茫茫苦海洪波千丈無窮膠¶
擾俱在天眞浪遊塵境執迷顛倒自玄都别後流離宛轉誰更¶
問長安道　但念功名未了聚愁眉苦縈懷抱幾時會得三田¶
靈秀活人芝草霞彩雲英竹風松月藥鑪丹竈煉深根固蒂長¶
生久視永無衰老¶
　　
** 酹江月¶
初機學道道無形著腳如何蹤跡只在靈源方寸地體正元初¶
端的激濁揚清明眞削僞掃蕩諸邪僻迷雲消散密通方外虛¶
實　主人堂上無爲環樞應運不許纖塵及徑入無何眞境界¶
明秀高峯玉立瑞氣沖融祥光赫奕忘盡塵樊質逍遥遊宴壽¶
#<md:CK-KZ_JY221_03p003b>¶
<pb:YP-C_JY221_18maoji-06-0081b>¶
同高厚無極¶
　　其二¶
夢中駭鹿戲浮生得失悲歡離合見解分明猶是夢轉轉昏沉¶
難覺雞口人情羊腸世路各自爭頭角揮鞭舉棹一般巇嶮行¶
腳　有日猛省心灰塵樊識破方信從前錯林下山間安穩地¶
雲水無情相約自在時光逍遙日月脫盡拘束縛槐南枝上冷¶
看黃蟻行樂¶
　　其三¶
功名富貴似無繩縛盡英雄豪傑古往今來同影戲頃刻存亡¶
興滅羅綺妻奴畫堂金玉招感人窺竊繁華粧點大都多少時¶
#<md:CK-KZ_JY221_03p004a>¶
<pb:YP-C_JY221_18maoji-06-0082a>¶
節　自造惡業重重頭皮改換苦楚經多劫爭似抽身聞早省¶
時把狂心休歇世網衝開玄關撥轉自得眞仙訣功成歸去一¶
輪江上明月¶
　　
** 喜遷鶯¶
欲明眞趣便掃蕩多方亡羊岐路脫落皮毛惟存眞實絶盡向¶
時行步一朵玉蓮開展不受纖塵點汙收絳雪飲玄霜依舊神¶
丹圓聚　自得無疑慮獨向翠微手植無根樹顥氣橫空靈源¶
浴月光彩一時揮布萬斛寶珠莫比擁護收藏堅固神莫測鬼¶
難呼功滿驂鸞歸去¶
　　
** 水調歌頭¶
#<md:CK-KZ_JY221_03p004b>¶
<pb:YP-C_JY221_18maoji-06-0082b>¶
端坐懶成癖雲水興何加襟懷洗盡塵物别有好生涯選甚瀛¶
洲仙闕閙市花街柳陌觸處是光華切莫問龍虎白雪與黃芽¶
　不躭詩不殢酒不拈花從來本面公事何必向人誇晝覽故¶
山風物夜被玄天星斗百衲掩雲霞神鬼莫能測頃刻遍河沙¶
　　其二¶
徹底探囊篋那得一錢看從來底事活計不與俗相干似得飲¶
中賢聖滌盡澆心酩酊冷眼視塵寰斬斷利名鎖踏破死生關¶
　做些癡撒些懶放些頑六門拖拽不出蟄窟且𨈊跧别有非¶
常手段拈聚虛空一片澄澈夜光寒會得箇中意何必問三山¶
　　其三¶
#<md:CK-KZ_JY221_03p005a>¶
<pb:YP-C_JY221_18maoji-06-0083a>¶
興廢閱青史榮辱夢黃糧空華電影蹤跡謾弄恰如狂分外爲¶
蛇添足不省狙公賦芋憂喜兩相忘囘首舊鄕國風物盡荒涼¶
　百年身彈指頃鬢成霜人間更莫理會安穩處承當靜夜月¶
明風細相對雲朋霞友談笑興何長一椀洗心茗一瓣劫前香¶
　　其四¶
漂泊異鄕客踏碎軟紅塵歸來處處庭戸簾幙捲黃昏南北東¶
西行色費盡芒鞋多少何處覓天根光曜問何有亘古窅然存¶
　入無何遊太漠越崑崙風仙底箇消息未許等閑聞亂眼空¶
華零落桂魄團圓如舊穿透水無痕尚賴扶搖伯高捲嶺頭雲¶
　　
** 憶法眷伯瑜老¶
#<md:CK-KZ_JY221_03p005b>¶
<pb:YP-C_JY221_18maoji-06-0083b>¶
相遇會心友目擊契金蘭登天遊霧莫逆雞黍不相干常記嵓¶
嵓亭下俯瞰茫茫滄海揮塵笑談間霞捲鎮陽北雲隱鶴山顏¶
　歲華遷人事革忽盟寒芒鞋藜杖猶在唯憶扣玄關但願心¶
圓如月表裏虛凝澄澈密密運樞環一點迥無别千里共同看¶
　　
** 滿江紅慢(勉劉主簿)¶
眩目空花紛紛盡如繩緘縛軟紅塵堆裏汨沒認爲眞樂二陸¶
來時忘後患兩疏見處誰先著正夢魂隨蟻到槐安何時覺¶
興廢事曾著莫繁華盛還銷落更不須人勸自宜斟酌古鏡磨¶
開塵外境隋珠枉彈簷頭雀待悟時囘首進前程蓬萊約¶
　　其二¶
#<md:CK-KZ_JY221_03p006a>¶
<pb:YP-C_JY221_18maoji-06-0084a>¶
霞友相從雲房會笑談眞息正鬱蒸天氣輕汗靜中難敵冰玉¶
旋敲新薦几玄冥坐使寒生席命月團時復泛金甌鯨波吸¶
除煩熱澆胸臆功殊勝神通力笑玉川風味趙州陳迹法界澄¶
澄清可掬靈空浩浩光無極問箇中眞味口難言知端的¶
　　其三¶
萬論千經俱涉獵欲求眞覺驗古今行迹移在口頭渾錯不向¶
心中團練就多生浩劫空牢落會本眞神口未能言何方學¶
無一物空索索常清淨通寥廓下功夫涵養不須揮霍白雪陽¶
春誰與和村歌社酒爭跳躍看牛毛如許幾人知同麟角¶
　　其四¶
#<md:CK-KZ_JY221_03p006b>¶
<pb:YP-C_JY221_18maoji-06-0084b>¶
百煉千磨成底事襟懷冰雪向積塵堆裏灑落要明心月根本¶
泉源窮到底波瀾枝葉休分别遍世間誰不是行人何須說¶
丹宜秘囊宜結居無室行無轍更莫思人我是非優劣鸚鵡雕¶
籠因解語杜鵑枝上空流血對利名車馬軟紅塵牢藏舌¶
　　其五¶
一片頑心何樓子無窮生滅被化機般弄馳騁許多顛蹷販骨¶
如山成底事迷情似海難超越痛亘初靈物久沉埋塵沙劫¶
求出離須猛烈尋知友談冰雪下功夫磨拭壽光明徹風定波¶
清潭底現雲開冷浸天心月問啞人食蜜味如何無言說¶
　　其六¶
#<md:CK-KZ_JY221_03p007a>¶
<pb:YP-C_JY221_18maoji-06-0085a>¶
牢落多生無盡限紅塵蒙羃縱苦求懸解微處不堪形詰猿子¶
摩挲潭底月癡兒咀嚼刀鋒蜜更可憐法網自纏綿何時出¶
燕石寶銅盤日渾淪棗浮萍實這一團打破自通消息截斷葛¶
藤閑惹絆破除谷董狂蹤跡向本來一點便承當眞端的¶
** 滿庭芳¶
　　
*** 全眞¶
全本無虧眞元不妄從來何少何多靈源亘古天地與同科奈¶
染諸緣萬境生情識招致羣魔難超越虛生浪死苦海任奔波¶
　聰明求出離囘機一念訣證無何勘元初本有些子淆訛應¶
現頭頭總是分明在依舊山河高懸鑒又還打破拍手笑呵呵¶
#<md:CK-KZ_JY221_03p007b>¶
<pb:YP-C_JY221_18maoji-06-0085b>¶
　　
*** 李老先生慶八十¶
南極儲祥少微呈瑞八旬應現人寰水雲疎散金鼎煉神丹翫¶
盡長春洞府逍遙占物外高閑無衰老龜旋鶴繞相對且怡顏¶
　慇勤重禱祝温鑪澹炷劫外旃檀念亘初容貌不許凋殘通¶
古今如旦暮蟠桃見幾度華繁常常在金壺碧酒高會列仙班¶
　　
*** 李社長壽¶
桃藴蒸紅杏開微白仲春風物宜人蓂疏九葉隴右降天眞應¶
瑞葱葱佳氣寶猊炷劫外濃薰鳴金玉琅琅聲裏高會洞中賓¶
　良辰當勸勉仙風道骨早早離塵悟人間虛幻著莫因循看¶
取蟠桃結子靈芝秀不羨莊椿常如此洞天深處獨步翫長春¶
#<md:CK-KZ_JY221_03p008a>¶
<pb:YP-C_JY221_18maoji-06-0086a>¶
　　
*** 玉蝴蝶¶
擾擾夢中身世白駒過隙多少時光使盡機關方寸不暫清凉¶
蓄奸邪更移鹿馬執迷網顛倒玄黄最堪傷死生汨没苦海茫¶
茫　難忘恩繩愛索火坑塵網利鎖名韁一向貪饕不知青鬢¶
染秋霜覆焦隍空爭駭鹿多岐路謾逐亡羊自徊徨白雲深處¶
一炷心香¶
　　
*** 村居¶
坰外地偏塵遠結茅小隱事事俱休脫粟黃虀安分足可優游¶
月徘徊昂簪緩步風冷淡懸涕慵收且淹留野雲歸岫煙水橫¶
秋　唯收隨身數物靜巾帨手細櫛梳頭鉢置囊閑杖藜百衲¶
#<md:CK-KZ_JY221_03p008b>¶
<pb:YP-C_JY221_18maoji-06-0086b>¶
外無求唱哩囉招來牧堅相爾汝取次沙鷗更何憂奏刀無礙¶
不見全牛¶
　　
*** 金童捧露盤¶
夢幻閻浮捨故趨新倏忽化機潛換天地一坵墟會心冥沖漠¶
野雲舒卷寄迹虛舟鑒形止水風激游絲斷空玉宇無塵清澈¶
混物我冤親相忘鵬鷃鎭樗散此際鷇食鶉居逍遙遊宴　聞¶
乎無聲視無色罷金鎞去膜作空花觀窗戸有餘清泯人牛蹤¶
跡素華明煥勝槩幽遐洞靈縹渺直許羣眞翫步坦途搖頭拊¶
臂到醉鄕勝入高陽池館世情遠浮生瞬息歸來晚¶
　　同前¶
#<md:CK-KZ_JY221_03p009a>¶
<pb:YP-C_JY221_18maoji-06-0087a>¶
高會雲朋談笑人間幾度海濤清淺天地一吹噓動閻浮出没¶
化機如電覆手存亡轉頭聚散物物虛零亂謾戲弄蝸蠻槐蟻¶
向魂夢悠悠雄圖堅遠無盡藏山舟密運坵陵移換　團空人¶
世竟無識祗形囚浩劫浪傳餘喘種性卻囘邪向銅盤聲裏太¶
陽難辨試運金鎞撥開朦膜眸子尋常見待細察蟭螟若山貫¶
法界靈空慈雲彌滿了眞觀方知下手須臾晩¶
　　
*** 玉女搖仙珮¶
先天有物未始難名彷彿氤氲元氣太極形生雞黃乍判散作¶
萬殊千異總被形囚累恣營營念慮多方百計競聲利揚波鼓¶
浪唯是無窮四事而已空膠擾人間販骨番騰終成何濟　誰¶
#<md:CK-KZ_JY221_03p009b>¶
<pb:YP-C_JY221_18maoji-06-0087b>¶
信火傳棄舊物禪迎新弄我眞同兒戲勘破搖頭伸眉一笑照¶
徹多生凝滯妄構閑非是總休論枉玷林泉風味秋靜夜雲收¶
空界纖塵不動月明如水人長在碧桃影裏醺醺醉¶
　　
*** 東風第一枝¶
遠樊籠虛舟不繫披覽閑中眞趣未嘗羨珂里榮名未嘗羨金¶
閨矩步乾坤俯仰開扃牖晃朗庭衢會襟期徑入無何脫巾奮¶
然箕踞　也不慕龍蟠鳳舉也不問文林武庫欲事爲無事無¶
爲欲思慮何思何慮翛然平澹涉人世居居于于向故園管領¶
光風歸來似嫌遲暮¶
　　
*** 詠茶¶
#<md:CK-KZ_JY221_03p010a>¶
<pb:YP-C_JY221_18maoji-06-0088a>¶
坼封緘龍團闢破柏樹機關先見玉童製香霧輕飛銀缾引靈¶
泉新薦成風手段虯髯奮擊碎鯨波仗此君些子功夫瓊花細¶
浮甌面　這一則全提公案宜受用不煩寵勸滌塵襟靜盡無¶
餘開心月清凉一片羣魔電掃瑩中外獨露元眞會玉川㩦手¶
蓬瀛留連水晶宮殿¶
　　
** 江神子慢¶
　　
*** 詠香¶
玉童報朝徹仙夢斷華胥太平國素屏側金爐煖灰襯雲心虛¶
白御封坼一瓣纔拈清馥馥氤氲滿靈空無間隔遍飄三境融¶
融通高厚貫金石　神州初凝玉釜記不萌枝上微露春色幾¶
#<md:CK-KZ_JY221_03p010b>¶
<pb:YP-C_JY221_18maoji-06-0088b>¶
人識塵凡阻豈許垂瓜明得氣綿密洞府高眞俱默會遊蜂蝶¶
紛紛無處覓杳然曳縷虛凝入寥天一¶
　　同前¶
蓮塘雨初歇波面倚瓊花照澄澈命童折銀鉼浸姑射仙姿凝¶
潔默時說大地寥天俱捻聚無巨細收來藏貝葉放開微蘂眞¶
光塵沙界盡朝徹　一枝冥傳亘古向無聲色裏出廣長舌莫¶
分别纖毫受入眼還同金屑拂陳迹物物般般無盡藏閑桃李¶
眞容俱漏泄再拈誰肯承當付花梢月¶
　　
*** 齊天樂¶
自爲形所累寒餓交侵贅疣何異試究虛玄從初本有一點圓¶
#<md:CK-KZ_JY221_03p011a>¶
<pb:YP-C_JY221_18maoji-06-0089a>¶
明無際塵縁漠漠似千里晴空幻生雲翳仗此靈風一時吹掃¶
莫留滯　來之翛然往焉適耳從伊粧點鼠肝蟲臂變化洪鑪¶
存亡皆可除外甚麽堪畏逢魔遇阻駕神馬尻輪去留誰計穩¶
坐忘懷始終憑此志¶
　　
*** 春從天上來¶
羃羃塵埃嘆自古悠悠不省沉埋利名場上人我叢中單認這¶
箇形骸念本來一點誰無分都是仙材謾疑猜喚千聲酩酊不¶
肯頭囘　何日夢中驚覺管識破從前白蟻庭槐洞天深處霞¶
友雲朋談冰咀雪相陪對紫芝幽圃香風裏碧酒傾盃信悠哉¶
有龍蟠虎繞沉醉蓬萊¶
#<md:CK-KZ_JY221_03p011b>¶
<pb:YP-C_JY221_18maoji-06-0089b>¶
　　
*** 天壽節¶
帝錫嘉祥正九五龍飛大業繁昌斡旋洪造整頓乾坤雷轟電¶
掣成章向玉京金闕威音震膽裂遐荒勝陶唐應羣眞交會四¶
海平康　甯論普天率土但蠢爾生民共賴胥匡蛸翹𧍒蝡葵¶
藿傾心曷報惠澤恩光炷蘭薰瑞靄祈黃屋枝葉聯芳祝吾皇¶
願龍圖永固聖壽無疆¶
　　其三¶
身世蝸蠻在一氣盈虛宛轉循環電光影裏石火星中生滅如¶
許時間盡勞神膠擾名與利抵死相干自摧殘爲一團虛幻百¶
種機關　睫在眼前不見但認假爲眞倒大癡頑太平難遇眞¶
#<md:CK-KZ_JY221_03p012a>¶
<pb:YP-C_JY221_18maoji-06-0090a>¶
道難逢識取舊日家山到無何鄉裏雲霞步玉蘂芝蘭會仙班¶
慶長春天上來滿人寰¶
　　其四¶
肥馬輕衫富貴裏功名心醉如酣枕中春夢誰信鵬程摩天巨¶
翼圖南被目前虛幻空攖擾枷鎖擎擔更何堪向蠅頭蝸角苦¶
苦貪婪　他日眼開方省便聲利場中稅駕停驂著鞭方外打¶
破疑團冷笑暮四朝三現本來一點凝然在秋月寒潭箇中參¶
聽金童謠唱玉女玄談¶
　　其五¶
枯木寒灰寄野墅茅堂冷淡林隈地偏人靜月朗風清窗戸絶¶
#<md:CK-KZ_JY221_03p012b>¶
<pb:YP-C_JY221_18maoji-06-0090b>¶
點塵埃有自然消息銀霞璨珠玉瓊瑰信悠哉看龍蟠金鼎鳳¶
舞丹臺　舉世利名心醉更誰仗鵬程密網衝開此言還信倜¶
儻男兒休更撒手空迴認空生虛幻何成濟枉玷仙材早歸來¶
赴蟠桃高會談笑蓬萊¶
　　
*** 雨中花¶
一點靈源澄湛照徹多生浩劫情塵有不夜壺天風物亘古仍¶
存踞閫玉麟哮吼對床石女談論海童微念寥天晴雪不下鷗¶
羣　蛸翹蠢蠕同入吹噓寒谷爲我囘春那更有越吟思舊楚¶
些招魂儘恁銅盤蠟炬摩挲晩照餘曛神丹旣濟玄珠好在默¶
默昏昏¶
#<md:CK-KZ_JY221_03p013a>¶
<pb:YP-C_JY221_18maoji-06-0091a>¶
　　其二¶
林下山間人市處處天遊在在玄虛更不許絲毫增損具足無¶
餘漆桶甘沉黮闇戲場自作塗糊枯骸隱几蒼天誰問枉用吹¶
噓　形名寓耳覼縷眞容非鉛非汞非珠縱舉似百端拈弄妙¶
處難模誰有輪扁手段成風去堊功夫頭頭物物洪纖巨細色¶
色如如¶
　　其三¶
二十年間曾記對語山陽森碧琅玕談笑裏蓬萊清淺陸漲波¶
瀾驚喜靈根無恙雙明玉樹同看攙搶境裏漫漫長夜共話團¶
欒　余生散漫江海虛舟一葉不揆循環俱老矣關河千里晤¶
#<md:CK-KZ_JY221_03p013b>¶
<pb:YP-C_JY221_18maoji-06-0091b>¶
語良難自笑烟霞痼疾半生風月長閑别時好在雲根水骨相¶
對怡顏¶
　　
*** 望海潮¶
春氷初泮長川洶湧桃花碧漲波瀾海若幸臨馮夷自笑靈源¶
退鷁來還塗抹興闌珊便截斷懸流撥轉機關囘首人間底事¶
膠擾蟻循環　蘧蘧世夢驚殘顧雲開岫幌月賁山顏芳草藉¶
茵森松偃蓋峰巒聳碧欄杆天地許多寬方自在無拘心契金¶
蘭寄語功成事遂佳處莫盟寒¶
　　
*** 洞仙歌¶
百年光影綠鬢須臾改擾擾勞生是非海料存亡隱顯盈虛興¶
#<md:CK-KZ_JY221_03p014a>¶
<pb:YP-C_JY221_18maoji-06-0092a>¶
廢事盡默聽玄中眞宰甚狗苟蠅營爲浮名薄利苦縈心萬般¶
機械　閑中一著莫妄生枝派平地瀛洲故人在運靈風掃蕩¶
情塵須勘破生死牢關懸解便領略玄珠用無窮得自在逍遙¶
去來無礙¶
　　同前¶
千魔萬難苦海沉淪慣枷鎖渾身强牽挽認簷溜一點浮漚來¶
又去識不破空華虛幻便酩酊朝昏又誰知在本有眞靈萬塵¶
羈絆　夢囘酒醒子細開青眼閑裏光陰著心看髑髏元不會¶
東西還戲弄千古輪迴無限但省後收心便歸來莫只待西山¶
日沉天晩¶
#<md:CK-KZ_JY221_03p014b>¶
<pb:YP-C_JY221_18maoji-06-0092b>¶
　　
*** 月中仙¶
浩浩靈源自先天恍惚難貌形狀殊非想像罷兔角龜毛頭頭¶
分朗百般呈伎倆盡分外無風起浪截斷亡羊路山雲野水相¶
與復相忘　神光照應無方示灰寒地文舒緩天壤低頭放杖¶
便擊木無聲敲空作響不須求罔象得自在無拘縱放信手拈¶
來用如意寶珠無盡藏¶
　　
*** 粉蝶兒¶
嚼蠟塵情誰知淡然無味販何樓一場兒戲看成空渾不懂夢¶
中身世謾橫陳使機關到頭何濟　省後俱休尋箇久長之計¶
便收心破除人僞遠樊籠捐俗物洞天嘉致結雲庵對西山萬¶
#<md:CK-KZ_JY221_03p015a>¶
<pb:YP-C_JY221_18maoji-06-0093a>¶
峰凝翠¶
　　其二¶
薄利浮名抵死向前忙幹更光陰暗中催斷傀儡棚詳攛弄般¶
成公案下場時盡盧都不堪重看　風遞晨鐘驚覺夢中青眼¶
覺從前盡成虛幻火坑中安穩地自由人揀早歸來莫秪待日¶
沉天晚¶
　　其三¶
綠鬢朱顏那禁兩輪烏兔被恩枷愛繩纏住重如山深似海渾¶
身擔負轉頭看只贏得一坵閑土　些子時光白乾自招憂苦¶
早抽身快尋出路水雲鄉閑笑傲開懷行步有玄珠待歸來向¶
#<md:CK-KZ_JY221_03p015b>¶
<pb:YP-C_JY221_18maoji-06-0093b>¶
伊分付¶
　　
*** 婆羅門引¶
一毫不立萬緣俱遣露眞詮冲虚躡景泠然莫向他方物外别¶
覓洞中天是韓獹逐塊陽焰爲泉亘初本源只這是更無玄默¶
究端端的的體用完全分分朗朗放一段光明不記年還會得¶
心月團圓¶
　　其二¶
古今擾擾大都奔競利名場舟車僕馬如狂到底功勳事業分¶
付夢黃粱甚剛求失鹿不見亡羊　且宜自防須著腳水雲鄕¶
截斷從來去路步步清凉本然自得是千古圓明珠玉房眞箇¶
#<md:CK-KZ_JY221_03p016a>¶
<pb:YP-C_JY221_18maoji-06-0094a>¶
事誰肯承當¶
　　其三¶
洞天物外自然眞境妙難傳羣眞宴賞留連鶴舞龍吟鳳嘯飛¶
霧走雲煙擁霓旌月節羽蓋芝軿　醉中論玄噴珠玉泝流泉¶
笑指蓬萊清淺幾度變桑田眞容亘古縱劫火焚空無變遷誰¶
解此紫府神仙¶
　　其四¶
此身有限利名無盡苦貪求人間事事何樓大抵百年光景贏¶
得一荒坵似花梢晨露水面浮漚　省時便休須勘破此形囚¶
千古迷繩割斷跳出洪流逍遙坦蕩煉一粒神丹物外遊功行¶
#<md:CK-KZ_JY221_03p016b>¶
<pb:YP-C_JY221_18maoji-06-0094b>¶
滿平步瀛洲¶
　　
*** 侍香金童¶
天壤之間蕩蕩無拘束一二襟期資野服何處會心宜卜築萬¶
壑松風一溪寒玉　扃茅堂澹炷温鑪香味馥聽雅奏雲和塵¶
外曲列岫窗分眞面目未到蓬瀛乃平生足¶
　　
*** 傳言玉女¶
覿面相逢一顧眼中人識會心冥處遙山寸碧洞天雲影磊落¶
翠嵓蟠石芝英好在幾經秋色　淺淺蓬瀛談笑間滄海易採¶
眞攜手共遊天地一人間盡恁電轉風翻塵物玉峰高會莫通¶
消息¶
#<md:CK-KZ_JY221_03p017a>¶
<pb:YP-C_JY221_18maoji-06-0095a>¶
　　
** 望梅花¶
　　
*** 布袍¶
粗布寬袍製就開掩快不須綱紐虛豁襟懷籠通腋下舒縮恣¶
容雙肘别無有卧蓋行披更兼宜眾中袖手　似恁全身領受¶
又何妨顧前盼後雅稱芒鞋偏宜藜杖出入送迎霞友有開口¶
問斤兩何如便分明向伊抖擻¶
　　
*** 衲襖¶
不用衣衫楚楚隨縁化布帛絲縷選甚青黃從交橫順下手裏¶
頭聯補見功處百片千條緊穿連著身堅固　如意禦寒冒暑¶
隨所在别無疑慮轉肘爬搔渾身輥圇一任不須囘護没人覷¶
#<md:CK-KZ_JY221_03p017b>¶
<pb:YP-C_JY221_18maoji-06-0095b>¶
自在縱橫敢承當箇中作主¶
　　
*** 驀山溪¶
平生懶散不識閑煩惱蝸舍但容身更誰問瑤臺瓊島比鄰縱¶
有三兩野人家忘取舍絶將迎門外何曾到　煙霞痼疾妙藥¶
難除療只管放心閑未肯把靈源膠擾住行坐卧此外别無能¶
眞箇事樂逍遙便是前程了¶
　　其二¶
眨眉瞬目說盡重玄理黃葉止啼休莫只待鋒鋒相抵玉關人¶
老歸去罷論兵閑日月太平年村釀家家是　橫擔拄杖唱箇¶
哩囉哩豈羨廟堂榮更管甚泥中曳尾錦鱗自在騰躍禹門高¶
#<md:CK-KZ_JY221_03p018a>¶
<pb:YP-C_JY221_18maoji-06-0096a>¶
收網罟撒絲綸不用垂鉤餌¶
　　其三¶
從來習性塵冗知多少省後急消磨動靜裏專專計較閑非閑¶
是不掛一絲頭牢閉口緊降心人我先除掃　住行坐卧莫把¶
心王惱向上有機關更不許愚迷便曉積功累行慧眼忽然開¶
芝草秀大丹成作箇仙無老¶
　　其四¶
蹉跎十載養就眞無賴事事不縈心更絶盡凡情世態將迎冷¶
淡度日且閑閑翻著襪到穿衣一任人憎愛　鑄就三尺龍泉¶
快氣焰徹天庭又不見全牛可解踟蹰四顧不敢等閑看隨身¶
#<md:CK-KZ_JY221_03p018b>¶
<pb:YP-C_JY221_18maoji-06-0096b>¶
帶密封緘地久天長在¶
　　
*** 鵲橋仙¶
疑根未斷游魂不返多少閑情惹絆野雲溪水自由身與利鎖¶
名韁許揀　塵縁一判凡情盡遣卻悔收心已晩五雲深處醉¶
蟠桃管不羨兒孫滿眼¶
　　其二¶
依山隱霧臨池影舞卻被文皮自誤豫章楠梓有何辜受斤斧¶
傷殘無數　惺惺不悟還同暮故身後虛名何處霎兒光景認¶
爲眞盡忘了長生道路¶
　　其三¶
#<md:CK-KZ_JY221_03p019a>¶
<pb:YP-C_JY221_18maoji-06-0097a>¶
瓊分石碎珠離蚌壞文豹豐狐自害眾中誰肯密藏身但鼓髻¶
爭頭要賣　誇功卽退成名卽敗鏡裏朱顏不再到頭畢竟化¶
爲塵枉棄卻玄珠寶貝¶
　　其四¶
玄珠無類眞容無對不許纖塵遮蓋年深團練轉分明要天府¶
收藏没賽　全身輕快渾無機械法網塵情俱解有人登壠欲¶
商量此不許人間販賣¶
　　其五¶
天眞靈種華胥入夢趣取人間無用玄珠天府密封藏誓不敢¶
紅塵賣弄　魔軍齊鬨聲音迎送饒取威嚴尊重金毛披著上¶
#<md:CK-KZ_JY221_03p019b>¶
<pb:YP-C_JY221_18maoji-06-0097b>¶
場來卻忘了如山不動¶
　　其六¶
妻男鐵鎖家縁猛火煎迫猖狂怎麽蠅頭蝸角有多來便捨命¶
爭人競我　執迷不趓甘心籠裹黑謎猜他不破只須閻老帖¶
來勾待不得兒孫長大¶
　　其七¶
曲鈎魚鬧直鈎無釣今古分明知道世情看假盡成眞總不識¶
先天至寶　孤光圓照相忘同調物物俱休逆料本來一點上¶
通天向姑射山中笑傲¶
　　其八¶
#<md:CK-KZ_JY221_03p020a>¶
<pb:YP-C_JY221_18maoji-06-0098a>¶
一團奸俏一團性氣動處欺天昧地傷他利己損生靈廣作業¶
交誰代替　冥司斷制如何迴避不許强辭抵諱頭皮換卻不¶
如今受苦楚何時出離¶
　　其九¶
靈源春渚芝蘭藥圃發我歸心雩舞玉堂金室隱雲霞纔信及¶
青霄有路　瑤臺瓊島珠林琪樹香靄神風引步幾迴海上看¶
桃花千歲裏花開一度¶
　　其十¶
閻閭聽誑天眞成妄俱喜攢頭裝相無名猛火步虛聲攛弄向¶
𩓦𩓪床上　無多利養做些模樣呈盡平生伎倆到頭畢竟意¶
#<md:CK-KZ_JY221_03p020b>¶
<pb:YP-C_JY221_18maoji-06-0098b>¶
如何不見了玄珠罔象¶
　　其十一(贈大方丈檀城)¶
來時如覺去時如夢别我無情相送臨行囑咐没多言但莫把¶
人情戲弄　眞師宜奉仙場選中乘取彩鸞金鳳向蓬萊高會¶
醉蟠桃也勝似人間打鬨¶
　　
*** 太常引¶
夜深凝寂月明堂曳縷返魂香物我兩相忘恍然在清微帝鄕¶
　眼前今古世間藏穀一例盡亡羊險處不隄防競奔走槐檀¶
戰場¶
　　其二¶
#<md:CK-KZ_JY221_03p021a>¶
<pb:YP-C_JY221_18maoji-06-0099a>¶
滿山風物一溪雲猿鶴自爲鄰絶盡軟紅塵向物外安排此身¶
　藥鑪丹鼎鳳膏龍屑烹鍊玉華新遊宴景長春要承當方壺¶
舊人¶
　　其三¶
幻塵擾擾夢魂飛著腳履危機省後自驚疑猛跳出樊籠制圍¶
　草鞋藜杖素冠蓬鬢篛笠與蓑衣雲水任東西更管甚人間¶
是非¶
　　其四¶
賢愚汲汲鬥經營唯是利和名渾似弄潮人與千丈風波競爭¶
　百年光景一堆塵土碌碌苦勞生囘首問前程望極目山河¶
#<md:CK-KZ_JY221_03p021b>¶
<pb:YP-C_JY221_18maoji-06-0099b>¶
未平¶
　　其五¶
紅塵白首尚羈縻忙亂趁多歧走骨鬭行屍問來往驅馳是誰¶
　一天風月一溪雲水此處好栖遲說與更生疑似掩耳偷鈴¶
自欺¶
　　其六¶
人生弱喪自迷方來往恰如狂泥裏弄泥團竟不識神珠夜光¶
　幾多風雨幾囘磨滅爭肯暫恛惶何處是家鄕便指與疑心¶
怎忘¶
　　其七¶
#<md:CK-KZ_JY221_03p022a>¶
<pb:YP-C_JY221_18maoji-06-0100a>¶
化工幻出是非囊般遞利名場癡子競商量便迷卻家園故鄕¶
　摧殘冰雪憂愁風雨幾度變炎凉一念果難忘受萬劫輪迴¶
自當¶
　　其八¶
非僧非俗不求仙茅屋兩三椽白石與清泉更誰問桃源洞天¶
　一鑪香火一甌春雪澆灌淨三田閑想谷神篇忽不覺松梢¶
月圓¶
　　其九¶
道人活計要清虛不受利名拘囊橐一錢無似出水圓荷迸珠¶
　一瓢糊口衲衣遮體此外更何圖高枕及華胥向物外鈞天¶
#<md:CK-KZ_JY221_03p022b>¶
<pb:YP-C_JY221_18maoji-06-0100b>¶
曳裾¶
　　其十¶
情知萬事轉頭空穎脫出樊籠飲啄且從容更不問三山五峯¶
　一丸丹藥一枝藜杖來往任西東隨處有雲朋盡出没重玄¶
道中¶
　　
*** 鷓鴣天¶
雲散風清雨後天新荷擎露碎珠圓清泉汨汨流塵外白石巖¶
巖賴醉眠　山色裏水聲邊留連風月話重玄溪童欲問人間¶
事笑指漫空柳撒綿¶
　　其二¶
#<md:CK-KZ_JY221_03p023a>¶
<pb:YP-C_JY221_18maoji-06-0101a>¶
畫餅充饑必也虛刻舟求劍决然無癡心密數人遺契妄念重¶
尋兔守株　先聖迹古人書粃糠難作夜光珠萬縁拂盡方知¶
道妙處那能說與渠¶
　　其三¶
翠剪紅裁滿故園無窮花木鬥爭妍東風不許常如此捨故趨¶
新别有權　花委地絮漫天纍纍青子葉含煙無情不逆機關¶
弄坐看枝頭幾變遷¶
　　其四¶
暮落朝開木槿榮圓荷出水露珠傾火雲千丈燒空際汗雨淋¶
漓倦鬱蒸　虛白室誦黃庭灑然風度有餘清坐看造化閑般¶
#<md:CK-KZ_JY221_03p023b>¶
<pb:YP-C_JY221_18maoji-06-0101b>¶
弄熱惱浮生不暫停¶
　　其五¶
金菊疏籬擅化工草蟲切切話秋容荷衰蘋老蘆花白撩亂西¶
風墜葉紅　山減瘦水爭雄驅馳萬有盡歸宗道人亦喜三彭¶
滅清夜無眠坐絳宫¶
　　其六¶
霜雪巖巖百物殘不禁長夜苦漫漫化工自促歸元命歲德囘¶
機養大還　蟠地軸定天關玉封瓊島及三山眞仙不管人間¶
世幾見黃塵滄海乾¶
　　其七¶
#<md:CK-KZ_JY221_03p024a>¶
<pb:YP-C_JY221_18maoji-06-0102a>¶
門外黃塵點涴人山童不敢啓雲扃石壇清坐神遊北徑及無¶
何接玉京　香藹藹氣盈盈蟠蛟飛鳳會雲朋自傾碧酒重玄¶
飲醉裏乘風下太清¶
　　其八¶
造物兒童作劇狂懸絲傀儡戲當場般神弄鬼翻騰用走骨行¶
屍晝夜忙　非是海利名鄕青蠅白螘自相傷隨聲逐色誰敲¶
點拍手歸來笑一場¶
　　其九¶
千匝迷繩不自由區區分外苦追求心中元本無煩惱鬧處先¶
爭要出頭　增我相替人愁功名未了鬢先秋莫防風激游絲¶
#<md:CK-KZ_JY221_03p024b>¶
<pb:YP-C_JY221_18maoji-06-0102b>¶
斷撒手歸空萬事休¶
　　其十¶
事事無心恰到閑黃塵閫外不相干機多著網因名縛無限吞¶
鉤被口謾　樊物外水雲閑不勞辛苦運樞環藉莎白石和衣¶
卧野鳥山猿相對看¶
　　其十一¶
弱喪飄流未肯歸玄關說與更增迷此行若遇商邱老𢬵卻骷¶
髏更不疑　先犯早後遲遲箇中消息幾人知東風不解傳春¶
信李白桃紅自滿枝¶
　　其十二¶
#<md:CK-KZ_JY221_03p025a>¶
<pb:YP-C_JY221_18maoji-06-0103a>¶
人僞開張日漸深等閑不惜費光陰多方計較愁無限百慮摧¶
殘苦不禁　心事逼鬢霜侵功名寰海妄追尋發言布袋中盛¶
蝟舉目人間但見金¶
　　其十三¶
自救狂心忘世情從交相責冷如冰人間會盡頭休點物外行¶
來眼自明　山寂寂水泠泠滿天明月淡疏星松風卻似知音¶
者夜夜招乎萬籟鳴¶
　　其十四¶
爭鹿人家夢未迴眼前觸物盡塵埃古人蹤跡徒云耳宿世功¶
名安在哉　明月窟亂雲堆紛紛浪語總休該流霞一醉三千¶
#<md:CK-KZ_JY221_03p025b>¶
<pb:YP-C_JY221_18maoji-06-0103b>¶
日莫管紅輪上下催¶
　　其十五¶
販骨來來幾萬生煎熬窟裏謾崢嶸百年不覺消疣贅千載無¶
能息劓黥　翻欲浪起心兵迷繩自縛聚愁城幾將濁水澆胷¶
臆倒語顛言賀太平¶
　　其十六¶
過隙光陰抵死催浮生屈指有多來芥城業識填將滿拂石迷¶
雲撥不開　功打底罪爭魁英雄呈徹死堆灰一團虛幻閑般¶
弄有耳如聾喚不迴¶
　　其十七¶
#<md:CK-KZ_JY221_03p026a>¶
<pb:YP-C_JY221_18maoji-06-0104a>¶
自悔閑人合住山人間驅使不能閑交朋力擁推離位鼓板聲¶
催弄上竿　無伎倆轉身難大家取笑有何安好心用處翻成¶
惡煖氣呵人變作寒¶
　　其十八¶
太極玄虛若鏡清乾坤元是鏡中形人身影裏重生影物象名¶
中復寄名　空外物夢中評一團虛幻戲靈明有生不慧看成¶
實夢裏分空著力爭¶
　　
*** 臨江仙¶
舉世紛紛爭富貴道人獨占清貧清貧柔弱得安身心閑無事¶
過隨分樂天眞　一點浩然如古鏡圓明不受微塵護持功滿¶
#<md:CK-KZ_JY221_03p026b>¶
<pb:YP-C_JY221_18maoji-06-0104b>¶
自通神超凌三界外遊賞四時春¶
　　其二¶
歲月無情如電轉人生不耐消磨前程路險莫蹉跎火坑千丈¶
裏踴出上高坡　别覓清凉安穩處掃除平地風波不移一步¶
到無何一枝無孔笛一曲太平歌¶
　　其三¶
我本世間無用物般般伎倆都忘十年冰雪坐虛堂人情牽挽¶
動般弄不能藏　卻憶雲山尋僻地結茅小隱何妨竹軒松逕¶
倍清凉月明千嶂外風動百花香¶
　　其四¶
#<md:CK-KZ_JY221_03p027a>¶
<pb:YP-C_JY221_18maoji-06-0105a>¶
醖釀長生天上酒人間此味誰知玉壺旋貯碧玻璃時時供小¶
飲神彩更忘疲　好會襟期方外友同飡火棗交梨幾囘滄海¶
變塵飛三山歸去日攜手步雲霓¶
　　其五¶
自笑口頭閑伎倆口頭畢竟非眞早知拂卻舌尖塵三緘常默¶
默超出是非津　屏盡千魔并萬難閑中頓覺頤神好風明月¶
自相親多生縁習斷印證本來人¶
　　其六¶
人我是非相戲弄渾如傀儡場中虛聲亂耳不知空强分胡與¶
漢塗抹走西東　識破固非眞實事何殊拂面狂風與伊相對¶
#<md:CK-KZ_JY221_03p027b>¶
<pb:YP-C_JY221_18maoji-06-0105b>¶
且雷同安身非取此承當主人翁¶
　　
*** 萬年春¶
夢到華胥半天宫闕塵凡表異香縹緲曳縷雲霞繞　浩浩靈¶
空不夜神光皎誰人曉與君知道永劫春難老¶
　　其二¶
生滅無情古今輪轉平如水急須隄備作箇前程計　自有元¶
初一點何曾離靈無比鍊成眞體壽量齊天地¶
　　其三¶
雲海蓬萊瑤林瓊樹眞仙種彩鸞金鳳來往相迎送　說與人¶
間不信成無用塵情重牛毛冗冗爭作槐根夢¶
#<md:CK-KZ_JY221_03p028a>¶
<pb:YP-C_JY221_18maoji-06-0106a>¶
　　
*** 漁家傲¶
抛卻俗情韁鎖解般般放下身輕快絶盡塵情忘世態無人采¶
本來一點常安泰　處處唯求眞自在誰能出貨圖人賣不是¶
閑神并鬼怪無相礙何勞盤果香煙賽¶
　　其二¶
伎倆全無癡懵懂紛華世事看如夢贏得一生心底空忘塵冗¶
客來不管相迎送　我自情疏誰與共愛閑不願人欽重看罷¶
南華無所用休相哄老來生怕閑般弄¶
　　
*** 感皇恩¶
傳火付前薪花聯葉綴嚥下頑涎弄神鬼戲臺子上抹土搽灰¶
#<md:CK-KZ_JY221_03p028b>¶
<pb:YP-C_JY221_18maoji-06-0106b>¶
相繼是非名利裏虛生死　谷董謾他葛藤自繫試看棚頭五¶
田子聲銷線斷伎倆都無如此謾崢嶸不省誰驅使¶
　　其二¶
合浦未還珠空撈赤水蒿目蓬心兩何濟縱令垂手援溺孜孜¶
爲意奈洪波浩汗爭沉底　槐裏圖勳枕中得意說與重玄淡¶
無味木鵝休放三老歸來沉醉對晴波不用雲霞餌¶
　　其三¶
未始出吾宗波流變化欲假言傳又何暇平懷本分日用分明¶
眞假更何勞向外尋嬰姹　八面玲瓏元無璺罅今古商量未¶
嘗罷據梧枝策都付閑中談話寶珠無盡藏誰酬價¶
#<md:CK-KZ_JY221_03p029a>¶
<pb:YP-C_JY221_18maoji-06-0107a>¶
　　其四¶
事事不追求隨縁且過欲作神仙妄心大瑞雲深處一拶牢關¶
俱破更誰諳自有眞眞箇　未及乘風相忘物我比著塵凡較¶
輕可無絃品弄不若閑行閑坐恐知音又有松風和¶
　　其五¶
雲海接瀛洲鵬程浩渺換盡凡胎步方到神仙底事紫府丹臺¶
幽杳縱分明指點人難曉　藥圃芝田靈苗瑞草滿地香風遣¶
誰掃洞天不夜月底行吟縹緲待知音付與玄中寶¶
　　其六¶
清淨本然眞紅塵積染世網情枷競趨諂茫茫苦海鼓蕩洪濤¶
#<md:CK-KZ_JY221_03p029b>¶
<pb:YP-C_JY221_18maoji-06-0107b>¶
瀲灧弄潮人不避風波險　彼岸高登家園點檢千古離魂自¶
招颭般般拂盡依舊元初一點夜光舒洞府雲霞歛¶
　　其七¶
一念失眞常沉淪苦海六道周遊趁情愛形囚物彀顛倒何時¶
懸解在人中分外貪婪差　死去生來千形萬態宛轉循環要¶
甯耐片時光景不測頭皮更改勸抽身莫待臨時悔¶
　　其八¶
雀躍拊髀行推門放杖齧缺支離未偎傍屠牛牧馬畫箇葫蘆¶
依樣涉程途聖知生迷惘　不識不知如何趣向狂屈纔言又¶
還忘百般呈似種種施爲俱妄要承當的的天眞相¶
#<md:CK-KZ_JY221_03p030a>¶
<pb:YP-C_JY221_18maoji-06-0108a>¶
　　其九¶
物外迥無塵壺天閬苑雲影虛簷自舒卷月魂冷浸不謝瓊花¶
開展異香金篤耨通幽遠　高會謫仙蟠桃置宴滿酌流霞浩¶
歌勸噴珠咳玉走鳳蟠蛟酬獻指蓬瀛笑傲談清淺¶
　　其十¶
天地一蘧廬形骸寄旅彈指光陰遽如許眼前心上暗鬼空華¶
無數盡勞生冗冗同囹圄　塵境破除於中作主俯仰人間已¶
今古忍將一點甘受名囚財虜訪林泉自在雲霞侣¶
　　其十一¶
事事飽諳知纔尋易簡種種施爲盡虛幻飯囊氣袋伎倆呈來¶
#<md:CK-KZ_JY221_03p030b>¶
<pb:YP-C_JY221_18maoji-06-0108b>¶
羞赧夢魂驚覺後開青眼　百不介懷蹉跎懶散法網塵縁莫¶
推挽嵐光野色溪月松風何限放閑身自在無拘漢¶
　　其十二¶
著腳軟紅塵心君懊惱占得時光有多少窮通利害得失存亡¶
翻攪使機關見解何時了　爭似去來巖阿靜悄平步瀛洲幾¶
人到風林月嶂窗戸雲霞縹緲任縱橫總是長安道¶
　　
*** 青杏兒詠菊¶
春夏競芬芳天憐此秘惜藏光紛華落盡方開展疏叢淺淡孤¶
標冷落獨傲秋霜　好在水雲鄕無人知見又何妨賞心希遇¶
陶元亮新松相對金英依舊風逗天香¶
#<md:CK-KZ_JY221_03p031a>¶
<pb:YP-C_JY221_18maoji-06-0109a>¶
　　其二¶
秋色滿林紅霜風妒物物皆空榮枯頃刻如翻掌紛華識破疑¶
根自斷躍出樊籠　隨處得從容身輕快具足神通人間天上¶
俱無累乘風御氣飛騰自在南北西東¶
　　其三¶
人世太愚癡虛幻裏自作羈縻妻男眷戀何時盡同枝宿鳥天¶
明解散各自東西　走骨與行屍看不破傀儡關機一朝猛省¶
方開眼迷繩割斷牢籠跳出也是便宜¶
　　其四¶
沙煖狎輕鷗從伊便喚馬呼牛樗材擁腫元無用臂雞時夜尻¶
#<md:CK-KZ_JY221_03p031b>¶
<pb:YP-C_JY221_18maoji-06-0109b>¶
輪命駕江海虛舟　無感亦無求拈出處茅靡波流頭頭相與¶
吾之耳風清月白疏梅瘦竹都是天游¶
　　其五¶
一炁貫寥寥冥混裏孰謂鵬蜩千形萬狀隨空化乾坤運轉遊¶
塵野馬都在扶搖　曳屣挈簞瓢異玉食肥馬金鑣薰蕕梟鳳¶
雖殊器天鈞一點靈明不昧各自逍遙¶
　　
*** 武陵春¶
造物化成虛境界人我是非叢蠻觸交侵各用功都在夢魂中¶
　勸飲一盃方外酒兩頰鎮長紅醉眼朦朧望碧空著莫辨西¶
東¶
#<md:CK-KZ_JY221_03p032a>¶
<pb:YP-C_JY221_18maoji-06-0110a>¶
　　其二¶
山鳥喚人歸意重佳處有林泉茅屋經營三兩椽據分不拈錢¶
　萬壑風鳴千嶂月小有洞中天石上松間坐與眠何處覓神¶
仙¶
　　其三¶
斷鼻芒鞋秋後扇不是背時行側卧香鑪沒底鐺著甚更崢嶸¶
　此物只宜閑處頓相見各無情莫怪淒然冷似氷安穩過平¶
生¶
　　其四¶
幸遇眞仙來海上丹藥肯長留亘古靈方秘藏收傳與列仙儔¶
#<md:CK-KZ_JY221_03p032b>¶
<pb:YP-C_JY221_18maoji-06-0110b>¶
　試貯金壺成醖釀一飲醉千秋海變桑田不舉頭冷眼視蜉¶
蝣¶
　　
*** 柳稍青¶
人靜月明時節漸煮茗鑪中火滅心宇灰寒古桐絲斷燼花凝¶
結　惺惺夢及華胥迴表裏冰凝玉潔瑞氣沖融丹雲縹緲五¶
明宫闕¶
　　其二¶
明徹口頭三昧拂迹便忘言守拙古道潛通先賢冥會太平時¶
節　長安陌上縱橫更不在拈花摘葉處處圓通頭頭皆是放¶
開心月¶
#<md:CK-KZ_JY221_03p033a>¶
<pb:YP-C_JY221_18maoji-06-0111a>¶
　　其三¶
靈明本無圓缺先太易常存浩劫一受成形隨流忘返死生磨¶
滅　貪婪百種遭殃謾販骨如山未歇正眼開時元無一物頓¶
然超越¶
　　
*** 恣逍遙¶
圖名圖利爭人競我開眼後一場懡㦬誰高誰下誰强誰弱閻¶
老子一般籠裹　事事俱休般般打破無拘管住行坐卧風前¶
月下水邊巖左且由俺快活則箇¶
　　其二¶
野服黃冠芒鞋藜杖無拘係水雲來往行歌立舞玄談清唱也¶
#<md:CK-KZ_JY221_03p033b>¶
<pb:YP-C_JY221_18maoji-06-0111b>¶
不論王侯高尚　性月圓明神珠晃朗周沙界迥無遮障逍遙¶
自在優游偃仰人間事任他勞攘¶
　　其三¶
昨日嬰孩今朝老大百年間電光石火筋聯骨肉皮毛纏裹酩¶
酊裏認來是我　競氣忘形貪財引禍到頭待做箇什麽囘頭¶
認取本來眞箇這疑團一時打破¶
　　
*** 鳳棲梧¶
造物謾人人不懂聲色場中傀儡閑般弄今古廢興乾取哄須¶
臾戲罷俱無用　眼自不明眞籠統走骨行屍逐勢相迎送强¶
弱是非空冗冗虛生浪死輪迴種¶
#<md:CK-KZ_JY221_03p034a>¶
<pb:YP-C_JY221_18maoji-06-0112a>¶
　　其二¶
過隙光陰相戲弄幻出浮生變滅如旋踵酩酊不知空日用恩¶
枷愛鎖如山重　錐刺不疼針刺痛性命顢頇外事多惶恐何¶
日如輪開眼孔惺惺不作槐根夢¶
　　
*** 一剪梅¶
雲水鄕中卽是家性躭邱壑志傲煙霞清虛已戰勝紛華世事¶
從他擾擾如麻　客至何妨不點茶相忘交結冷淡生涯坐中¶
無物向人誇唯有延生一粒丹砂¶
　　其二¶
珠樹瑤林氣象嘉玉龍無力熟寢銀霞青童旋撥貯瓊花瑩徹¶
#<md:CK-KZ_JY221_03p034b>¶
<pb:YP-C_JY221_18maoji-06-0112b>¶
氷壺一色無瑕　寶鼎初溶火漸加濃烹團鳳極品黃芽塗金¶
羔酒世情誇此況誰知物外仙家¶
　　其三¶
薄暮餘霞天際紅反關無俗指點山童新泉活火煮雲龍受用¶
仙家兩腋清風　千古埃霾雪山胸陰魔除掃不敢形容玉川¶
㩦手水晶宫月裏行歌縹緲孤峰¶
　　其四¶
畏日炎炎氣鬱蒸枯禪頻起靜勝無能先春雪浪侵冬凝喚起¶
玄冥滿坐寒生　北帝威嚴正令行祝融退步酷沴潛形神通¶
揮霍貫心靈乘此清風歸去蓬瀛¶
#<md:CK-KZ_JY221_03p035a>¶
<pb:YP-C_JY221_18maoji-06-0113a>¶
　　其五¶
是是非非橫口開顛顛倒倒百種乖崖仙凡何地可安排萬事¶
無根空去空來　一點靈明大矣哉茫茫今古空有全該巫咸¶
休作杜權猜魔魅難窺寶鑒當臺¶
　　
*** 西江月¶
挾策亡羊莫問覆蕉失鹿休窮大家都在夢魂中夢裹重重作¶
夢　具足元亨貞利圓明微妙玄通眨眉目擊莫形容拈出般¶
般妙用¶
　　其二¶
拍塞虛空無外包羅天地難窮大千沙界盡含容不是顢頇籠¶
#<md:CK-KZ_JY221_03p035b>¶
<pb:YP-C_JY221_18maoji-06-0113b>¶
統　狂屈欲言還忘季咸自愧無功試拈未始出吾宗驚破南¶
枝午夢¶
　　其三¶
自性天中日月元眞海裏舟航千門萬戸爲敷揚引入亡羊路¶
上　續焰傳薪莫會金壺碧酒先嘗博山一炷劫前香鼻觀難¶
通妙況¶
　　其四¶
絶相縱橫妙用離形左右皆吾普天匝地盡如如罔象還同暮¶
故　宇泰天光內發室虛眞宰常居没功夫處用功夫穩駕神¶
舟歸去¶
#<md:CK-KZ_JY221_03p036a>¶
<pb:YP-C_JY221_18maoji-06-0114a>¶
　　其五¶
不在拳頭指上何勞眼尾眉尖本來一點要安恬點綴絲毫卽¶
玷　莫殢蒲團竹椅休躭象軸牙籤此心冥處貫洪纖妙用頭¶
頭有驗¶
　　其六¶
巨細洪纖在在飛潛動植芸芸乾坤昇降不停輪借問誰爲轉¶
運　妙理周行獨立眞君莫測冥存一針一草盡渾淪拈出虛¶
空有璺¶
　　其七¶
浩浩彌天匝地冥冥貫石穿金千形萬狀內浮沉往古來今只¶
#<md:CK-KZ_JY221_03p036b>¶
<pb:YP-C_JY221_18maoji-06-0114b>¶
恁　搏塊當空未見遺珠罔象能尋無生一曲少知音唱出諸¶
方口噤¶
　　其八¶
覺性從來具足天眞本自完全浮生多被眼睛瞞並月空花繚¶
亂　八識元從孰起六根本是誰般豁然打破這疑團吾道分¶
明一貫¶
　　其九¶
莫問丹砂鉛鼎休披虎繞龍蟠中間妙處自相謾業識忙忙不¶
筭　六欲七情灰滅五行四象雲攢放行收聚一團欒赤水神¶
珠炳煥¶
#<md:CK-KZ_JY221_03p037a>¶
<pb:YP-C_JY221_18maoji-06-0115a>¶
　　其十¶
物裏存亡有限人生光景無多不禁兩曜急銷磨枉恁爭人競¶
我　見解明如龜鏡從渠辯若懸河到頭無計避閻羅著甚支¶
吾得過¶
　　
*** 巫山一段雲¶
寂照山銜月虛心出岫雲不留不礙賁天輪來往自通神　誰¶
向空中作主端坐放行收聚有無光曜遍乾坤眞宰默然存¶
　　其二¶
法雨神山秀靈風瑞草香洞天無處不清凉日月景遐長　玉¶
珮金鐺搖曳飛步太虛遊戲五雲深處飲瓊漿沉醉太平鄕¶
#<md:CK-KZ_JY221_03p037b>¶
<pb:YP-C_JY221_18maoji-06-0115b>¶
　　其三¶
暖候飛灰律陽和入燒痕密傳春色滿乾坤枯朽鬥爭新　妙¶
用無私無象雕刻萬行千狀不言品物自芸芸何必問東君¶
　　其四¶
秀木枝枝茂圓荷柄柄香化工園囿密收藏神秀滿池塘　礫¶
石流金畏景紈扇飮冰難勝有人身世兩相忘隨處自清凉¶
　　其五¶
雲散金風勁天開玉宇新亭亭孤月轉冰輪光彩破黃昏　清¶
坐翛然韻勝縹緲太虛眞境不煩風馭與飈輪平步越崑崙¶
　　其六¶
#<md:CK-KZ_JY221_03p038a>¶
<pb:YP-C_JY221_18maoji-06-0116a>¶
弄玉歌清律飛瓊舞散花乾坤一色散銀霞何處是仙家　表¶
裏纖塵不立呈似太虛消息晃然高下盡玲瓏神鬼覓無蹤¶
　　
*** 蘇幕遮¶
少追陪稀赴會本分隨縁一任人憎愛勘破前程生死大自究¶
元初晝夜休交昧　不粧高不捏怪卓爾身心動止俱無礙贏¶
得逍遙長自在行滿功成定是超三界¶
　　
** 重陽祖師開道碑¶
原夫至道出自先天太上卓爾立其宗累聖襲而張其後靈源¶
妙本旣發而不蒙幽楗玄關大開而弗閉從此設教代不乏人¶
然而順世汙隆乘時步驟去聖逾遠靈光不屬波瀾旣蕩異派¶
#<md:CK-KZ_JY221_03p038b>¶
<pb:YP-C_JY221_18maoji-06-0116b>¶
爭流枝葉方聯而紛華競出散無名之大樸遺罔象之玄珠忘¶
本迷源隨聲逐色正塗壅底道閫荒凉由是聖人復起究天元¶
一氣之初洪造更新應曆數萬靈之會天挺神授而力振頽綱¶
祖建宗承而載維新紐棄華摭實援溺導迷革弊鼎新而玄關¶
復啓焉重陽祖師乃其人也姓王氏諱嚞字知明道號重陽子¶
本京兆咸陽人骨相魁梧神襟逸邁冥通廣漠密契參寥智徹¶
眞源行超法海大量以虛無爲體骸屋非干玄功與造化爲儔¶
情塵頓息破幻如摧枯拉朽斷疑如碎菌拔茅穩掛洪鐘高懸¶
寶鑒眞自甘河之遇密授神丹靈從酌水之通衝開智藏是以¶
性天凝寂覺海汪洋塊坐南時淵默之雷聲忽震舄飛劉蔣圓¶
#<md:CK-KZ_JY221_03p039a>¶
<pb:YP-C_JY221_18maoji-06-0117a>¶
明之月照無邊猶示地文深扃天府活死名墓示絶後之重甦¶
靈位爲牌表亘初之自在瓊英特秀而識之者希石髓重開而¶
遇之者罕於是方求續焰知音之徒預知其在東海之濱也遂¶
焚庵拂迹策杖雲行語人曰吾將於邱劉譚中捉馬矣世莫知¶
其意謂徒以害風命之而皆不信也時大定七年夏四月發程¶
東邁及甯海登萊揭虹蜺之竿施雲霞之餌方便神化未及數¶
年引出受道之器者七人內果得邱劉譚馬焉乃道中之龍也¶
遂號馬公爲丹陽子譚公爲長眞子劉公爲長生子邱公爲長¶
春子四子之亞有玉陽子王公廣甯子郝公及清淨散人皆目¶
擊頓悟各令隨方立志鍊己修眞唯挈四子直抵大梁寓於岳¶
#<md:CK-KZ_JY221_03p039b>¶
<pb:YP-C_JY221_18maoji-06-0117b>¶
臺坊磁器王氏之逆旅朝夕相從切磋琢磨曲盡其妙一日乃¶
謂四子曰汝等性命各自護持儻有所疑質於丹陽吾將赴師¶
眞之約矣翌日果升霞焉時大定庚寅正月初四日也春秋五¶
十有八其恍惚神變載之别錄不可具述遷其靈骨而葬於終¶
南時膺大朝隆興崇奉道德長春眞人起而應召之後玄風大¶
振教門日盛至於嗣教清和眞人遂命徒眾營其所葬之地爲¶
重陽宫此昇霞之地遂崇修爲朝元宫焉嘗試論之世之所謂¶
得道者必詳其迹之所爲所謂得仙者必議其事之怪誕所謂¶
長生者必欲留形住世而已殊不知神變出異幻惑靡常乃好¶
奇者之所慕誠道家之所謂狡獪也至於自本自根自亘古以¶
#<md:CK-KZ_JY221_03p040a>¶
<pb:YP-C_JY221_18maoji-06-0118a>¶
固存而不壞者豈尋俗之所易見易知哉祖師之來傳此而已¶
則氣運之變不可役化機之動未始出逍遙於廣漠之鄕放任¶
於曠垠之野隱顯莫測應變無方細入毫芒大包宇宙在有非¶
有居空不空清淨本然古今常若祖師以此立本以此應世至¶
於蛻形蛻法而直入於不死不生混淪脗合與道爲一焉此亦¶
妄測其迹耳固非其所以迹也其所以迹者雖大辯者不可言¶
詰矣輙鞭駑鈍敬爲之銘¶
　　元貞壽海　混混茫茫　葆光天府　純純常常¶
　　祖師西來　傳此妙旨　揮霍靈空　息黥補劓¶
　　四子相從　無爲一宗　同心仰事　亘古眞容¶
#<md:CK-KZ_JY221_03p040b>¶
<pb:YP-C_JY221_18maoji-06-0118b>¶
　　丹成厭世　如蟬出蛻　蛻形蛻法　復乎無際¶
　　時不可拘　方不能礙　出入有無　神通自在¶
　　規此靈蹤　建之一宫　薪薪續焰　敷暢玄風¶
　　
** 終南山棲雲觀碑¶
全眞之旨醖釀有年薪焰相傳古今不絶然而藏身深杳未易¶
發暢者蓋葆光滅迹遺物離人而爲於獨者也其教以重玄向¶
上爲宗以無爲清淨爲常以法相應感爲末摭實去華還淳返¶
樸得老氏之心印者歟皇統之初重陽祖師傑出塵表存神遇¶
化方始輝光遂以是道傳諸海濱數子所謂馬譚劉邱之倫也¶
雖復强本而其教未始大弘也至於國朝隆興長春眞人起而¶
#<md:CK-KZ_JY221_03p041a>¶
<pb:YP-C_JY221_18maoji-06-0119a>¶
應召之後玄風大振化洽諸方學徒所在隨立宫觀往古來今¶
未有如是之盛也門下有任公先生者其族相臺人也捨俗投¶
玄北遊燕薊師事棲雲眞人從道有年密傳其妙乙酉春下山¶
飛舄行化於秦晉之間以及終南至於重陽萬壽之宫東約五¶
里有墅曰梁家莊世傳古有洞清庵乃重陽神化之所立也未¶
詳其實經易世之後荒蕪四合通鼪鼬之徑而已因有是迹及¶
承京兆府總管給據令射占開擗住持先生乃率其門弟李志¶
懃温志清等數十輩同心戮力經營建立復成是觀前後約七¶
十餘畝徑穿修竹環以清流堂殿僅完廊廡序列方壺在後特¶
室處幽乃蒙宣差權省移刺公主張贊成其事清和眞人爲之¶
#<md:CK-KZ_JY221_03p041b>¶
<pb:YP-C_JY221_18maoji-06-0119b>¶
題其額曰棲雲以爲祝延¶
聖壽之鄕薦享祈禳之地心香頻炷光揚玄祖之風性燭常然¶
開示全眞之化落成之日命刻翠珉以傳不朽勉爲之銘云¶
　　圓機日新　乃全乃眞　持以重靜　保以眞淳¶
　　祖師之來　如新斯旨　東海之濱　傳之數子¶
　　大振玄風　神舟普示　浩劫難逢　尤宜立志¶
　　歸其門者　豈不爾思　夙興夜寐　勉而效之¶
　　
** 洛陽棲雲觀碑¶
皇朝聖祖御極之初思徵有道長春眞人應召之後化洽無垠¶
道日重光玄風大振簪裳之侣霧集雲臻宫觀之修星羅棋布¶
#<md:CK-KZ_JY221_03p042a>¶
<pb:YP-C_JY221_18maoji-06-0120a>¶
遐荒若此況中夏乎兹洛京之南及一舍古墅曰朱葛左連嵩¶
少右顧龍門萬安之山峙其前伊洛之川注其北中立道觀曰¶
棲雲覈其迹之本末實棲雲眞人門下四子經始而建之也辛¶
巳秋眞人開道盤山方來修鍊之士多往質疑令聞遠播黃冠¶
野服遊其門者不可勝計亦當時輔教之首出者而四子一曰¶
崔志隱二曰管志道次曰董道亨次曰李志希俱在席下參學¶
有年皆蒙印可其心莫逆相與爲友甲午秋九月共議采眞之¶
遊乃自北而南遍歷燕趙齊魯之間乘流坎止未及覃懷當是¶
時也始經壬辰之革河南拱北城郭墟厲居民索寞自關而東¶
千有餘里悉爲屯戍之地荒蕪塞路人煙杳絶唯荷戈之役者¶
#<md:CK-KZ_JY221_03p042b>¶
<pb:YP-C_JY221_18maoji-06-0120b>¶
往來而已丙申夏四月數子渡孟津而游洛京暮及陳昌遇故¶
人石公見而驚喜相待甚厚眷戀不已留居數月周覽山川明¶
秀與心會處以安蓬蓽而及朱葛顧視四方何異深山大澤迥¶
絶人境棲眞養浩不無助焉訪其鄰實董道亨之故里也備知¶
土地磽肥彼此畔埒皆荒蕪四塞藜藿參天殊無主者惟存廢¶
址瓦礫而已數子於是議經道觀爲之張本繼而王楊江李尋¶
至同心戮力有作爭先卜築垍茨芟薙墾擗摧枯拉朽剪荒榛¶
枳棘之叢解穢除紛樹火棗交梨之木朝勤暮止日改月化幾¶
二十年是觀浸興立正殿以奉三清後眞堂以尊眾聖雲會在¶
右芬積居東附近門墻膏腴之田六百畝栽培覆護果實之木¶
#<md:CK-KZ_JY221_03p043a>¶
<pb:YP-C_JY221_18maoji-06-0121a>¶
千餘株檜柏蕭森門庭清肅養生儲蓄取諸左右而豐敬接方¶
來兼有自他之利尊師報本奉國薰修祝贊璿圖祈禳士庶雲¶
霞萃止師眞往還乃爲東道主也甫成而後額之曰棲雲蓋取¶
其師之道號云冀不忘師也三子之能事旣畢從師歸汴唯李¶
志希主之有年而不替克成其事善守者也崔子復贊成其像¶
歲次昭陽大淵獻春正月執事者不遠而來致敬祈予贊語以¶
紀其實義不可辭勉從而直書其銘曰¶
　　大哉至道　無門無旁　不卽不離　四達皇皇¶
　　聖人得之　終身所存　老氏發源　傳嗣萬世¶
　　近代重陽　其龍其光　長春相繼　眞風益彰¶
#<md:CK-KZ_JY221_03p043b>¶
<pb:YP-C_JY221_18maoji-06-0121b>¶
　　棲雲至德　知白守黑　惠慈利物　爲天下則¶
　　四子明儔　克紹箕裘　采眞龜洛　朱葛興修¶
　　琳宇一區　芝田六頃　火棗千株　具瞻萬境¶
　　晨香夕燈　眾善奉行　自天降祐　何福不臻¶
　　
** 盤山棲雲觀碑¶
道無形埒得人則行山無高下有仙卽名此物理之冥符人事¶
之脗合也漁陽西北之山本名四正古有田盤先生者田其姓¶
也未詳何代自齊而來棲遲此山歲歷已久得道成眞雖獷獵¶
庸樵莫不敬仰遠近風化人因名此山爲盤山焉兹山之顏紫¶
峰之下懷抱爽塏明秀端正號曰中盤縹緲雲霞之洞府也累¶
#<md:CK-KZ_JY221_03p044a>¶
<pb:YP-C_JY221_18maoji-06-0122a>¶
經劫代爲浮圖氏所居會金天失馭劫火流行陵谷推遷物更¶
人換復爲茂林豐草豺虎之所據焉時膺大朝隆興崇奉道德¶
棲霞長春眞人起而應召甲申正月復還燕然建長春宫由是¶
玄風大振四方翕然道俗景仰學徒雲集門下有棲雲子者密¶
通玄奥頗喜林泉飛舄擇地其徒有張志格等庚辰歲預及此¶
山薙荒擗徑披尋故址巧與心會遂營卜築辛巳春承本州同¶
知許公議請棲雲眞人住持此山應命而至居無幾參學奔赴¶
虛往實歸日數之而不及也席下皆茂德耆宿履踐皆抱樸明¶
眞徒輩日增遂營爲觀丙戌春疏請長春眞人作黃籙醮事眞¶
人因題其額曰棲雲觀焉厥後名播諸方京師官僚士庶復請¶
#<md:CK-KZ_JY221_03p044b>¶
<pb:YP-C_JY221_18maoji-06-0122b>¶
出山住燕京天長觀丁亥秋眞人昇霞之後大師由是率眾南¶
邁所過者化郡縣郊迎隨立宫觀創新葺故者不可勝數皆其¶
門弟所主焉特於南京重陽祖師昇霞之所鄭重傾心搆朝元¶
宫最爲壯麗也原夫棲雲大師立德建功造始於中盤大成于¶
梁苑其贊助眞風輔成玄教亦由時之盛者也此特紀其實迹¶
而師之所以迹者殆不可以言傳也後之學者亦宜勉旃敬爲¶
之銘¶
　　田公先生　人物之英　玉石之榮　泉源之清¶
　　神變罔測　不留影迹　山有其名　公懷其實¶
　　久假浮屠　於今始歸　猿鶴並集　雲霞以依¶
#<md:CK-KZ_JY221_03p045a>¶
<pb:YP-C_JY221_18maoji-06-0123a>¶
　　棲雲老師　復主張是　敷暢玄風　無遠不至¶
　　王之與田　削去二邊　千載一合　薪火之傳¶
　　松風竹月　水聲山色　出示吾宗　惟居之得¶
　　山舟密移　行莫遲遲　重玄向上　勉而效之¶
　　
** 高唐重修慧沖道觀碑¶
無何之鄕廣漠之野有方外之遊者二子焉一曰延眞次曰永¶
眞延姓賈氏名志希永姓李氏名志端延眞之祖出於鈞永眞¶
之家起於嵐鈞南嵐北途經數千之二子者相與遊於世胥如¶
志也俱以服膺道術爲業繼長春清和之風而厯久不渝其純¶
信之篤而能刳心厲志掃除狂妄以至骨立而能超卓於世俗¶
#<md:CK-KZ_JY221_03p045b>¶
<pb:YP-C_JY221_18maoji-06-0123b>¶
者其所見無全牛而游刃恢恢有餘地耳時無止分無常水金¶
禪代之交陵谷變遷之際諸夏雲擾朔南未甯生民塗炭迫側¶
而心迹自致灰槁者有之况久於其道者乎懷玉於中同塵於¶
外人無識者壬辰之運延與永相遇於漯水之城隈目擊神會¶
相視而笑莫逆於心遂與爲友或裹飯相餉或力作自娛二十¶
餘年猶斷金臭蘭未始相離也崇墉之顏有菴之故基二子於¶
是拓摭瓦甓治平高下採之築之堂之搆之畦蔬園圃倚阜臨¶
溪列植蒼官雜以文木閬苑壺天之邃靈源洞府之幽未異此¶
也是謂慧沖道觀之二子者挹挹然於其間雖市井之喧闐而¶
耳若無聞境色之紛華而目若無見機械不藏於胸次虛白不¶
#<md:CK-KZ_JY221_03p046a>¶
<pb:YP-C_JY221_18maoji-06-0124a>¶
昧於厥中所作與人同所養與人異眞修混沌氏之術者歟與¶
夫登壠而爭先坐乾没而無足者固有間矣詎可同日而語哉¶
亦內外之不相及已丙辰夏五月朔敘而銘之其銘曰¶
　　玄教心銘　資深性成　了眞非妄　惟一惟精¶
　　大體完全　必靜必清　中主而正　自成而明¶
　　道傳二子　延永其名　斷金之友　蘭若斯馨¶
　　俯存方輿　仰事圓靈　若愚若慧　如醉如醒¶
　　在攖而甯　與物皆作　山路不迷　洞扉無鑰¶
　　秀木蕭森　靈苗間錯　忘懷市井　無異邱壑¶
　　雞犬放收　蘧廬寄託　嚼蠟世味　分甘天爵¶
#<md:CK-KZ_JY221_03p046b>¶
<pb:YP-C_JY221_18maoji-06-0124b>¶
　　膏粱不願　隨宜飲啄　無幾無時　仰參寥廓¶
　　
** 長春眞人成道碑¶
眞人族姓邱氏諱處機字通密道號長春子祖居登州之棲霞¶
宿稟仙姿聰敏博達神襟逸邁識度不凡未弱冠之一年穎然¶
頓悟棄累投玄而參訪焉大定丁亥春正月重陽自陜右而來¶
訪求知友始及崑嵛眞人聞而往觀之目擊神會遂師事焉親¶
炙左右重玄理窟日以發明繼而同志偕來謂丹陽子馬公長¶
眞子譚公長生子劉公玉陽子王公廣甯子郝公數子同師遂¶
結方外之心交泛全眞之法海荷師資授受皆能服膺而各得¶
所傳居無幾重陽惟挈馬譚劉邱而行聲傳四海已而之汴復¶
#<md:CK-KZ_JY221_03p047a>¶
<pb:YP-C_JY221_18maoji-06-0125a>¶
寓岳臺坊之邸中頓致數子久之付後事於丹陽無疾而返眞¶
焉四子護靈襯而歸殯於終南喪事旣畢各議所之分方立志¶
於是眞人乃遊秦隴戢迹磻溪簞瓢不置蓑笠隨身物我俱忘¶
心宇泰定六年而造妙以至出處語默動容周旋無非道用玄¶
關啓鑰天府開扃知藏充盈辭源浩瀚一言之出人競誦之聞¶
其風者梯山航海以來觀遊其門者步武摳衣而上問聲名籍¶
甚山斗具瞻大定戊申春二月世宗遣使徵赴闕庭掌行萬春¶
醮事特旨住全眞堂屢承接見問保安之道眞人諭以抑情寡¶
欲養氣頤神發明道德之宗剖析天人之理上大悅而益敬之¶
明昌辛亥復之海上而居濱都之太虛觀同道者咸師尊之請¶
#<md:CK-KZ_JY221_03p047b>¶
<pb:YP-C_JY221_18maoji-06-0125b>¶
益則以功行罪福爲戒泛應則如酌水投器隨方圓大小取足¶
而已其人多以自埋於民草衣木食者有之志操相尚世莫知¶
其所以也故教未易大行乎天下時膺皇朝應運奄有區夏朔¶
南始通德譽上逮己卯冬十月上遣便宜劉仲祿率輕騎數十¶
攙搶開道逕及海濱奉召徵師眞人以天意所存不辭而發軔¶
侍行者一十八人皆叢林之傑出者指程西北跋涉艱虞萬里¶
龍沙繼及行在上嘉來遠之誠重慰勞之一日問以長生之藥¶
眞人曰有衛生之經無長生之藥上嘉其誠每召就坐卽勸以¶
少殺戮减嗜欲及慈孝之說命史錄之癸未春特旨復燕敇建¶
長春宫主盟玄教天下之冠裳者咸隸焉仍賜金符其徒乘傳¶
#<md:CK-KZ_JY221_03p048a>¶
<pb:YP-C_JY221_18maoji-06-0126a>¶
往還奏對敕蠲門下賦役自是玄風大振道日重明營建者碁¶
布星羅參謁者雲駢霧集教門弘闡古所未聞眞人年登耄耋¶
席煖燕山普應諸方遠近咸化祈晴禱雨剋期而應蓋天人之¶
相通毫髮無間也丁亥六月天大雷雨太液池岸崩而水竭北¶
口山壁摧而聲震師聞之曰山之摧池之枯吾將與之俱乎秋¶
七月朔後九日果示寂焉享年八十有一葬靈骨於白雲觀之¶
處順堂戊子嗣教清和眞人承朝旨封尊號曰長春弘道通密¶
眞人嘗試言之眞人降世厥德以常握太上之玄珠佩重陽之¶
法印志堅金石性潔冰霜泯浩劫之塵情破多生之習障靈風¶
拂袂性月橫空大明乎根幹泉源滋蔓乎波瀾枝葉知常安靜¶
#<md:CK-KZ_JY221_03p048b>¶
<pb:YP-C_JY221_18maoji-06-0126b>¶
復命致虛金丹大藥之成火棗交梨之實神通自在應變無方¶
具天地之大全復古今之大體周行不殆獨化卓然此眞人所¶
以成己而爲天下大宗師也道之所在物自歸之和氣橫流無¶
遠不至崇修宫觀建立門庭敬圖象外之尊敷暢玄中之教指¶
天眞而開徑路濟苦海而作舟航登之者必通行之者必至凡¶
有足者皆欲及其於道也此眞人所以闡化羣迷維持正教也¶
曩者國朝初興天兵暫試血流川谷肉厭坵原黃鉞一麾伏屍¶
萬里馬蹄之所及無餘地兵刃之所臨無遺民玉石俱焚金湯¶
虀粉幸我眞人應召行在微言再奏天意方囘許順命者不誅¶
指降城而獲免諭將帥以愍物勉豪傑以濟人在急者拯以多¶
#<md:CK-KZ_JY221_03p049a>¶
<pb:YP-C_JY221_18maoji-06-0127a>¶
方遇俘者出以貲購婢僕之亡從道者皆恕卑賤之役進善則¶
放良救人於塗炭之中奪命於鋒鏑之下使悛惡而從善皆道¶
化之弘敷也天下之受庇者多矣亦有不知其然者雖利天下¶
不言所利眞人有之德掞天壤性超帝先或者以耳目聞見妄¶
測之皆得其迹也跡則非其所以也其所以跡者大智不能知¶
大辯不能言猶戴天而莫知其高履地而莫知其垕妄測之者¶
皆聽瑩也李公大師不遠而來命紀眞迹之崖略將刊諸石以¶
壽其傳亦報本尊師禮也義不敢辭輒從是說謹齋沐而直書¶
其銘曰¶
　　長春仙公　氷雪其膺　山海之秀　人物之英¶
#<md:CK-KZ_JY221_03p049b>¶
<pb:YP-C_JY221_18maoji-06-0127b>¶
　　微慮必克　純粹而精　直超幻境　高居九清¶
　　降爲帝師　光耀神京　獨往獨來　卽本卽迹¶
　　化機萬變　吾宗惟一　長生久視　重德之積¶
　　千載逢遇　沉淪頓息　不識不知　玄恩波及¶
　　大庇吾門　昊天罔極¶
　　
** 咸甯清華觀碑¶
京兆之西四十里川曰華嚴山水明秀之所鍾竹木鬱茂之所¶
庇左連杜曲右接白雲玉案之平極於南鳳棲之原倚其後中¶
之墅曰夏侯琳琅晻藹之間有觀曰清華覈其所起自宣差總¶
管田侯洎儒公大師之張本也貞祐南遷之末金湯虀粉人物¶
#<md:CK-KZ_JY221_03p050a>¶
<pb:YP-C_JY221_18maoji-06-0128a>¶
劫灰河外陜右之民廢而後復之未遽甯也兵塵騷屑曠野平¶
蕪視向之所有失之者十九思以振僵植仆救療民瘼誰其尸¶
之蒙宣差田侯奉命來蘇疾小間也田侯諱雄祖全州人初以¶
勇武聞壬午擢爲隰州元帥兼節度使四方向風慕義不召而¶
歸者多有之癸巳秋九月以征討有功遷陜西五路總管存卹¶
軍民懷來郡邑治政之暇兼崇道德凡所營葺皆力贊之與儒¶
公大師有昆弟之舊聞謦劾而敬信之篤而能服膺履踐悛惡¶
而善者從之釋俘虜之族千餘輩其易悟者歟儒公大師諱志¶
久儒其姓也全州人自幼而道師事樓雲眞人親炙有年密通¶
其奥杖履諸方西遊吉隰丙戌耆艾請住祈眞觀癸巳田侯請¶
#<md:CK-KZ_JY221_03p050b>¶
<pb:YP-C_JY221_18maoji-06-0128b>¶
住京兆迎祥觀暨而尋及夏侯之里躊躇四顧清絶可觀曩爲¶
名公達士遊息採眞之地忍視蕪没縱狐兔豺狼之嘷嘯於其¶
間遂擇隱約摭瓦薙荒垣而限之經內外之田以畝計者二百¶
八十有奇立文以界之儒公乃卜築於是以至聖宇眞堂靖廬¶
特室隨宜序立足以栖遲清侣鄭重薰修夤敬盟眞祝延皇祚¶
以報洪恩之罔極也落成之始走請於宗師額之曰清華壬子¶
夏四月眞常眞人承旨代祀名山大川以暇及此喜其地秀人¶
傑信宿而還觀夫天之開圖地之孕秀山之靜水之流蒼翠惟¶
此君周旋無俗物清入毛骨豁爽神襟宜乎栖心鍊性者之所¶
居固可朝夕於是造次顛沛而不離於是神物俯仰不無助焉¶
#<md:CK-KZ_JY221_03p051a>¶
<pb:YP-C_JY221_18maoji-06-0129a>¶
其自得之妙可盡模哉一日執事者不遠而來囑予紀實不可¶
以蹇淺辭輒從其說而直書其銘曰¶
　　森碧琅玕　鳳原之顏　觀曰清華　晻藹之間¶
　　逈入毛骨　靜掃神姦　雲霞其侣　玉笋其班¶
　　爰遊爰處　以安以閒　居以特室　應以樞環¶
　　靈扉無鑰　洞戸無關　所以爲達者之蘧廬冀眞仙之¶
往還也¶
　　
** 鄢陵黃籙大齋之碑¶
道運而有氣氣變而有形形之變而有巨細洪纖飛潛動植氣¶
之運則有升沉消長生滅廢興若萬象之斡旋無首無尾若四¶
#<md:CK-KZ_JY221_03p051b>¶
<pb:YP-C_JY221_18maoji-06-0129b>¶
時之代謝不古不今此天理之常然造物者之無盡藏也在氣¶
運故新之革時數終始之交未有安而待命順而不悍者也當¶
其時則急於得而以力取差其時則執其失而以力爭以致伏¶
屍萬里殺人盈城有死於鋒鏑者有死於木石者有死於火水¶
者厯代無休連年不息原野厭人之肉川谷流人之血蓋逆天¶
背時故如是也湯武而下禪代之際莫不如斯爰自大朝隆興¶
金源失統干戈不息以迄今日幾四十年矣馬蹄之所及則金¶
湯虀粉兵刃之所臨則人物劫灰變谷爲陵視南成北比屋被¶
誅十門九絶孑身不免萬無一存漏誅殘喘者孤苦伶仃覆宗¶
絶嗣者窮年索寞憑誰薦拔空負寒心況在黃流之外疆場之¶
#<md:CK-KZ_JY221_03p052a>¶
<pb:YP-C_JY221_18maoji-06-0130a>¶
郊當此之危甚於他所驚魂滯魄長劫難伸須仗玄勳始能解¶
脫今蒙醮主某官等興大慈願發上善心乃就某觀修設無上¶
黃籙大齋供養三清玉虛諸聖位昇仙與度魂相對明善惡之¶
殊塗南昌與北府爲鄰示仙凡之異格潔清壇墠整肅方隅延¶
降高眞希垂景貺仍敦請南京朝元宫棲雲眞人掌行醮事意¶
者薦拔某路無主孤魂洎各家先亡滯魄有親無力附簡提靈¶
伏冀孝子順孫思宗念祖各罄丹誠具瞻眞聖香花燈燭藉爲¶
慧照光輝星斗壇場權作彌羅境界俱沾惠澤淹沉枯朽俱獲¶
重蘇高蹈慈航鬱結幽明皆承濟度新疏慶賴宗祖超昇上願¶
皇圖永固聖德惟新邊鄙休兵士民樂業十方三界六道四生¶
#<md:CK-KZ_JY221_03p052b>¶
<pb:YP-C_JY221_18maoji-06-0130b>¶
有識無情俱蒙道廕今此玄壇潔備法事嚴行略序片言紀之¶
於石¶
　　
** 京兆普度碑¶
己未冬十月西凉府太子下官八合宿有素願修建無上黃籙¶
醮事卽本府迎祥觀自春抵秋葺營殿堂對治壇墠不遠敦請¶
棲雲眞人作大濟度師主張法席越某日召集羽流布陳儀象¶
發文預告三界明眞上下神祇齋戒精思庇物蕆事望前三日¶
肇行典禮恭祀列聖三百六十分位意者薦濟宗族遠亡近化¶
洎率土無主孤魂兼有親乏祀之家投壇附薦自此及彼無戚¶
無疎俱賴薰修普祈超度如是行道三日兩夜望後一日昧爽¶
#<md:CK-KZ_JY221_03p053a>¶
<pb:YP-C_JY221_18maoji-06-0131a>¶
散壇乃畢盡誠竭力亦仁孝之用心也嘗試言之天地一氣物¶
我同根方萬化之弛張布眾形而區别雜以五行之生尅均以¶
四序之推遷其變日新化亦罔極此氣動用之常也而又一受¶
其形執以爲我有於是相與靡刃對待則有强弱廢興死而後¶
已殊不知氣之所役時之所運數之所存理之所在一僨一起¶
有始有終得失存亡天之所造孰能禦之爲之者敗執之者失¶
逆之者滅順之者昌角智者窮角力者負蓋人之不可勝天久¶
矣方今皇朝應運奄有諸夏朔南漢北東海西凉異軌殊途咸¶
歸一統天下無二道率土無兩心向之兵革屠裂備經之矣彼¶
之宗祀覆絶俱見之矣以今較昔萬無一存以己方人身獲安¶
#<md:CK-KZ_JY221_03p053b>¶
<pb:YP-C_JY221_18maoji-06-0131b>¶
吉枝葉滋蔓有人爵之從納自天之祐以身之幸思天下之不¶
幸以己之親念天下之無親合氣同根得無感慨是以允懷素¶
願披露丹衷仗玄元救物之慈啓黃籙大齋之法仰眾眞之普¶
力冀三境之垂光照燭幽冥開通陰府收攝萬氣久沉之魄悉¶
歸源混合百神無主之魂皆拔萃共乘和氣幽贊皇圖一混車¶
書載橐弓矢多方順化四海歸仁亦臣子之至願也醮筵潔備¶
法事嚴行刻石紀功庶傳不朽摭實而直書其銘曰¶
　　夫物芸芸　各復其根　往而不返　無主之魂¶
　　執守之魄　不得其門　依草附木　莫知所存¶
　　况在兵塵　連年不息　殄殲勦絶　萬不存一¶
#<md:CK-KZ_JY221_03p054a>¶
<pb:YP-C_JY221_18maoji-06-0132a>¶
　　驚魂失措　轉徙沉溺　隨化往來　動經劫石¶
　　今承醮主　發上善心　崇修黃籙　拔擢幽沉¶
　　普天率土　往古來今　無疏無戚　俱賴威音¶
　　虛魄以歸　遊魂復本　介見者潛　豕立者泯¶
　　何彼何此　咸居範圍　冲氣冥會　承平庶幾¶
　　
** 黃籙大齋碑¶
人生天地間如蘧廬逆旅之暫寄距以百年光景之速猶白駒¶
之過隙忽然而已未有常而不化者也而人在數十年中或壽¶
或夭形有定數各不自知朝夕如是求其出化機之表入太漠¶
之鄕者幾人哉自是而下孰能勉之夫爲子者乃父母之委蛻¶
#<md:CK-KZ_JY221_03p054b>¶
<pb:YP-C_JY221_18maoji-06-0132b>¶
也生死之間將何以報是以生當愛敬死當哀戚禋祀不忘禮¶
之常也載思其親向之在世爲身爲我及諸萬塵誘引七情六¶
欲之所謾昧無時不妄無時不爲過積邱山善無絲忽今也骨¶
骸委地魂魄投空滅而不續則若存而不滅果安在哉其在此¶
乎在彼乎墮冥府之考校乎遊天上之宫闕乎其出入於六道¶
四生乎其復生於人世乎噫未可知也有居無事而推之者矣¶
若有眞宰所司以幽明之異趣昧然罔識冥冥悠悠而已可不¶
大哀耶是以孝心不忘思親報本其恩罔極泣血傷心匪仗玄¶
勳憑何薦拔固當竭誠致敬披露丹衷祈禱高眞希垂開度幸¶
冀靈魂超越苦趣不逢亦感通之理也兹辰某人奉薦亡父母¶
#<md:CK-KZ_JY221_03p055a>¶
<pb:YP-C_JY221_18maoji-06-0133a>¶
於今月日化當薦享之辰謹修黃籙大齋供聖若干分位敦請¶
某師掌行醮事及命玄壇清眾進表上章依科行道某日爲始¶
發牒至某日焚詞告畢旣來兹會潔赴靈壇各罄丹誠同心薦¶
拔乃孝子仁人之盡心也威儀旣備法事嚴行報本之誠宜書¶
諸石以示來者亦勸善之亹亹也其銘曰¶
　　子之事親　死如奉生　以享一薦　泣血投誠¶
　　父母之靈　洎乎冥冥　思以報本　盡天之經¶
　　詣此琳宫　玉清之境　祈以涓潔　氣濁悉屏¶
　　羣眞輻輳　眾聖同盟　雲霞軿集　師德咸臻¶
　　慈雲法雨　如雷如霆　火庭煉度　炊累超昇¶
#<md:CK-KZ_JY221_03p055b>¶
<pb:YP-C_JY221_18maoji-06-0133b>¶
　　
** 南昌觀碑¶
道無棄物物無非道通六合之內外貫萬有之洪纖莫不皆存¶
是以天得之而清地得之而甯三景得之而明四序得之而運¶
聖人得之所以垂世立教蓋稟無名之樸降爲鎮化之師妙用¶
滋彰神功昭著靈源一發正派橫流雖步驟之殊時亦汙隆而¶
順世道無增損用有行藏開闢以來洪荒莫紀中古以來槩舉¶
其人伏羲之時鬱華子神農之時大成子黃帝之時廣成子顓¶
頊之時赤精子高辛之時錄圖子堯有務成子舜有尹壽子禹¶
有眞行子湯有錫則子之人也之德也皆出經傳道代爲帝師¶
玄派洪瀾波及羣品具載玄藏間有銷聲拂迹嘉遁忘名者莫¶
#<md:CK-KZ_JY221_03p056a>¶
<pb:YP-C_JY221_18maoji-06-0134a>¶
知紀極殷周之世老氏出焉挫銳解紛隨機應化復之以虛極¶
靜篤申之以治人事天二篇四輔之存諸子百家之學瓊林競¶
秀蘭友爭芳霜心雪臆之倫被褐懷玉月帔星冠之侣負笈擔¶
簦經籍圖籙之支分科律典章之蔓衍製玉醴瓊漿之飲服五¶
金八石之丹或鍊形行氣或吐故納新辟惡祛邪行符治鬼此¶
應世養形之急皆輔道之事非爲道之道也其於歸根復命之¶
理有所忽諸近代重陽天挺神授絶累捐塵建立夫根幹泉源¶
掃蕩乎波瀾枝葉輔之以清淨眞實應之以柔順謙沖具天地¶
之大全完古今之大體也道傳東海數子皆能鼓舞服膺聞風¶
唱和天下化之泊乎皇朝聖祖御極之初兼崇道德長春眞人¶
#<md:CK-KZ_JY221_03p056b>¶
<pb:YP-C_JY221_18maoji-06-0134b>¶
應召之後大闡門庭室中之席不虛戸外之屨常滿及嗣教清¶
和眞人作大宗師寵膺上命簪裳接迹宫觀相望雖遐荒遠裔¶
深山大澤皆有其人兹歷亭之北里不及舍聚落之墅曰屯莊¶
富里之觀曰南昌爰自葆光大師之所建也師姓朱氏名志明¶
本土居人葆光則其道號云盛年穎悟捐俗而道師事抱陽子¶
劉志甫卽太古眞人之高弟也大師親炙左右日改月化大蒙¶
印可中年復經父母之邦周覽故居荒蕪四塞仍存基址而已¶
大師率徒就荒開徑墾僻其地以畝計者頃之半及蒙州主張¶
侯給文以主之於是捄之築之經之營之鳩功締搆曾未浹辰¶
大成其事太上有殿雲會有堂瞻眞境之粹容副輿人之至願¶
#<md:CK-KZ_JY221_03p057a>¶
<pb:YP-C_JY221_18maoji-06-0135a>¶
薦薌肅於穀旦篤香火於晨昏丕贊皇圖延洪寶命善沾遐邇¶
波及生靈報本尊師酬恩育德其在兹乎甫成之始請名於宗¶
師額之曰南昌功成之後師藏其狂言與其不可言者而往矣¶
古今相繼而傳者皆不聞可見之跡也跡非其本也其本則恬¶
淡寂寞虛無無爲乃天地之平道德之正存乎吾宗而已非見¶
聞之可接也所以紛華泯絶枯朽囘春人非幻化之人物非幻¶
境之物此聖人之所以教人而有師資之道焉宫觀之作取象¶
以明有孚顒若之禮所以爲國薰修厥有旨哉知觀劉某不遠¶
而來祈余紀實將追述前人之功業冀未來之勉旃故不可以¶
蹇淺辭姑從其說而直書其銘曰¶
#<md:CK-KZ_JY221_03p057b>¶
<pb:YP-C_JY221_18maoji-06-0135b>¶
　　厯代眞仙　樞環應圓　汙隆順世　隱顯從天¶
　　重陽發源　長春尤盛　大振眞風　全提正令¶
　　有曰抱陽　其嗣葆光　太古之孫　道價諸方¶
　　故里經營　圓成勝槩　福羽以持　德輶以載¶
　　遊居寢息　焚修敢忘　皇壽以祝　地久天長¶
　　民福以祈　簡簡攘攘　慇懃旦夕　一炷心香¶
　　
** 巢雲遇眞記¶
秦有巢雲者不知族氏及何許人也避始皇版築之役而逃於¶
大行之麓披榛攬葛登極延險直趨高遠深邃鳥道人跡之不¶
可至者而後止焉木食澗飲尋及茂林叢灌營巢而處其上故¶
#<md:CK-KZ_JY221_03p058a>¶
<pb:YP-C_JY221_18maoji-06-0136a>¶
號巢雲斯人也方自擾攘迫側之間損其俗累出於世網如脫¶
兔焉木石爲鄰鹿豕爲侣幸免人世驅率淩虐之苦特以散誕¶
無拘自樂誓將終身焉久習虛靜翫閑中之日月始覺其長步¶
物外之雲霞不勝其喜追憶曩日雜紛紜之白螘冒汨没之黃¶
塵如在洪鑪沸鼎炙爆煎煮其苦楚可勝道哉今也雖踐豺虎¶
之徑路攀猿猱之嵒穴而與世殊絶豈有他哉冀獲解緩輕安¶
不擾性命之情故也或行或立或坐或卧躊躇四顧山寂寂水¶
泠泠鳥之和鳴獸之馴狎草木競秀峰嶺爭雄以爲壺天閬苑¶
紫府瑤臺神仙窟宅無過此也時復松陰草逕被髮行歌林際¶
溪邊孤身影舞其自得也如是棲遲有年俗慮泯絶不知人世¶
#<md:CK-KZ_JY221_03p058b>¶
<pb:YP-C_JY221_18maoji-06-0136b>¶
之易爲漢邪爲魏邪不知自身之幻爲物邪爲我邪厭黃精飫¶
蒼术飲清泉坐白石形解恍惚猶如假寐有一老仙青鬢方瞳¶
美髯𩫾髻手拈芝草足履慶雲降於坐側指而呼之曰吾子痼¶
疾山林膏肓泉石則與顛暝於塵境者無以異矣特樂其靜久¶
必繼之以哀而動矣吾今付汝以無名之樸以鎮之則可解汝¶
之靜縛而超乎崑崙之上汝欲之乎巢雲遽然而起再拜稽首¶
膝行而前曰敢問其方老仙咄令默坐瞑目掩耳乃以利刃剖¶
其胷而刳其心然後合之傅以神藥畢曰無名之樸仙聖之種¶
置之胷中矣汝當護持旣而杳杳然冥冥然不知其所以然而¶
然也良久之間若寢之覺若醉之醒顧視其傍失老仙之所在¶
#<md:CK-KZ_JY221_03p059a>¶
<pb:YP-C_JY221_18maoji-06-0137a>¶
捫其心胸平復如舊頓覺空洞惺灑精神爽朗和氣橫敷具體¶
恬然天光內發清靜本然亘初靈物寬舒自得滄海之闊不足¶
以喻其大雲水之閑不足以比其優透脫玄關玲瓏智藏得無¶
見之見解不知之知混冥與天地並生和同與萬物爲一無彼¶
也無此也高厚內外一體周遍巨細洪纖一性含攝然後鼓舞¶
提㩦哦無聲之詩吹無孔之笛彈没絃之琴唱無生之曲聲振¶
天地而世未之嘗聞也以致龍吟鳳嘯鶴舞鸞翔躡景淩虛乘¶
風御氣皆可爲之而能不爲也居山歷久樵獵者偶而見異之¶
名不可掩漸通蹊徑間有一二好道者尋及參謁時有士人榮¶
伯華聞巢雲之風不憚崎嶇而往觀之與偕來者數輩旣至視¶
#<md:CK-KZ_JY221_03p059b>¶
<pb:YP-C_JY221_18maoji-06-0137b>¶
巢雲山谷枯槁之狀責之曰大丈夫胸蟠錦繡氣吐虹霓首出¶
庶物澤及羣生建大功處大名步金閨鳴玉珂在鳥則爲鳳在¶
獸則爲龍不曰甯爲雞口莫爲牛後此人情之所共欲也今子¶
獨戚戚然局局然縮首於深山窮谷曾鯢鰍井蛙之不若何不¶
憤之堪乎巢雲舉首仰天而噓徐而對曰子不見夫天地之間¶
一氣之流布陰陽之開闔雲雨之變化日月之照臨風雷之鼓¶
舞霜露之生殺用各不同此本乎天而親上者也山之靜川之¶
流火之燥金之堅木之植石之固禽之飛獸之走魚之遊蟲之¶
動蛸翹蠢蠕各禀不同此本乎地而親下者也素分已定不可¶
相易已定之分不可惡日新之變不可知而人以知識妄計將¶
#<md:CK-KZ_JY221_03p060a>¶
<pb:YP-C_JY221_18maoji-06-0138a>¶
以力取安有躐等而得之者乎所謂不知常而妄作也然秋毫¶
之微太山之大彭祖之壽殤子之夭崇之富憲之貧素分已定¶
矣以道觀之有形有數倏忽皆空則大小壽夭貧富貴賤無以¶
異矣吾有非小大非形數無壽夭無貧富無貴賤者存於中厯¶
劫不壞亦已定矣復何慊乎伯華曰有奇材而用於世則能庇¶
於人今子爲人而無用於世乃無用之人而已巢雲曰汝以無¶
用爲苦而不知有用之害也物之生以身口之逼爲人所制而¶
苦其生如馬之致遠牛之引重韁勒在前鞭策在後特以芻菽¶
之安而殘其性命之情也故曰巧者常勞智者常憂直木必伐¶
甘井先竭漆有用則割桂可食則折膏以明而煎炭以熾而爇¶
#<md:CK-KZ_JY221_03p060b>¶
<pb:YP-C_JY221_18maoji-06-0138b>¶
𧖟以繭而烹鳥以言而籠此皆以世有用而不安其性命之情¶
也伯華曰無用固善其如養生何巢雲曰世之所謂養生者不¶
過充實其口體而已是知生之具而不知生之主也生之所主¶
者神也神存則生神逝則死貪生求養殘虐神主特以香味供¶
其口鼻色聲娛其耳目六欲七情三毒五濁諸妄百邪皆傷其¶
神神傷則逝神逝則身亡身亡則吾生何有此世之所謂養生¶
者果不足以存生以不得無用故也伯華曰何謂無用之用巢¶
雲曰汝獨不見夫水之不動而澄鏡之不垢而明者乎物來斯¶
照應而不藏往而不留照而無照用而無用所謂無用之用也¶
無用之用故不勞其體而體常靜無照之照故不傷其明而明¶
#<md:CK-KZ_JY221_03p061a>¶
<pb:YP-C_JY221_18maoji-06-0139a>¶
常然若心也自求有用則視不用目聽不用耳言不用口嗅不¶
用鼻拈不用手行不用足四支百體俱爲不遂若風痺癱瘓之¶
人也吾心無用而百體爲之用昊天無爲而萬象自馳大地無¶
能而萬物自化無用也無不用也無思也無不思也無爲也無¶
不爲也天地相通造化相同鬼神莫測巨細洪纖皆具吾性中¶
經萬劫而未嘗變壞豈肯以塵垢粃糠幻化形物爲事哉去汝¶
鄙人也無亂吾事伯華茫然口張而不能𠱿良久拜辭而退¶
　　
** 開州神清觀記¶
夫道之所以興乎世世之所以興乎道道與世交興則俱飮玄¶
化忘其覬覦攘竊之行人日遷善舉安其性命之情而無犯分¶
#<md:CK-KZ_JY221_03p061b>¶
<pb:YP-C_JY221_18maoji-06-0139b>¶
亂常者不幾乎平泰之時矣道之於世豈小補哉方膺皇朝革¶
命百廢俱作長春眞人應召之後稅駕燕然石髓重開瓊函再¶
啟天下之嚮風者奔趨接迹其立志超卓爲人之所不能爲者¶
有張公先生乃其人也名志信號逍遙子彰川人賦性剛决芥¶
視塵累丁貞祐南遷之亂居民嘯聚互相攻剽先生慮禍所及¶
以身爲大患自逸而之深山窮谷思所以出世之方而未之得¶
也聞棲雲王老師開道盤山而方來之學道者多從之遂不遠¶
千里趼足往覘其所以而聶許焉久之獲預席下鄭重參謁曾¶
無少怠曲盡其妙辭師下山鶉居鷇食心之所存非向之有我¶
者之能爲也特以天地爲蘧廬形骸爲逆旅衣絮帶索面垢首¶
#<md:CK-KZ_JY221_03p062a>¶
<pb:YP-C_JY221_18maoji-06-0140a>¶
蓬歲時寒暑之易一如也自始及終其志不變若有人之形而¶
無人之情視塵物之往來人事之膠擾猶鳥雀蚊虻之過乎前¶
未嘗介意非有得於中者能如是乎蓋塗隙守神藏身深眇而¶
得其所謂大本大宗自亘古以固存者歟世以迹觀之特見其¶
制行清苦而人不堪庸詎窺其閫奥而識之哉丁亥秋七月先¶
生步及澶淵是俗灑然異之有尸而祝之之意焉縣令趙侯見¶
而敦請留居於靈顯眞君之廟時往餉之自是遊其門者日數¶
之而不及也其徒數百人坐不教立不議虛往實歸者有之會¶
首蔡公喜其爲人也以己廟側之田文而畀之别爲卜築締構¶
俾居而廬之安撫使王公嘉其制行嚴謹裁成費助浸興是觀¶
#<md:CK-KZ_JY221_03p062b>¶
<pb:YP-C_JY221_18maoji-06-0140b>¶
崇修正殿以奉三清次建堂厨以延靜侣丈室序列以宜福地¶
告成走請於宗師眞人額之曰神清嘗試論之人由道立道由¶
人弘得之於中應之於外是以亢倉子之在魯而細民有社而¶
稷之之思列禦寇之適齊而五漿有爭而饋之之敬蓋存己之¶
性以混天地萬物之性則無所不通保己之和以合天地萬物¶
之和則無所不至由是觀之動高厚感鬼神入水火貫金石巨¶
細皆應而况於人乎夫飲人以和者孰不愛敬之哉逍遙子張¶
公可謂有矣其徒趙志完誦其人之志操思其所居之陳迹將¶
刊諸石以壽其傳囑予爲文固辭不可摭其說而紀之太歲强¶
圉大荒落春正月望後五日記¶
