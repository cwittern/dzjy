#-*- mode: org; -*-
#+TITLE: 雲山集
#+DATE: 2011-11-02 10:47:50
#+PROPERTY: kxid KX218
#+PROPERTY: title 雲山集
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1140
#+PROPERTY: id JY221
#+PROPERTY: JUAN 0
#+PROPERTY: JUAN 001
#+PROPERTY: JUAN 001
<pb:CK-KZ_JY221_02p001a>¶
@fw重刋道藏輯要¶
　
* 雲山集¶
@by知常眞人姬志眞撰¶
　
** 賦¶
　　
*** 性賦¶
輝前照後博古明今出爲生而入爲死靜乃性而動乃心窮浩¶
劫之靈源幽深恍惚體無生之妙用隱顯浮沉當其未鑿混沌¶
之前不動檀那之際示地文而冥會爲定發天光而朝徹爲慧¶
蓋已超於幻境恍爾難名卽自契於眞常翛然無係故用有動¶
靜語默卽體非味色聲香縱之則蕩於遠邇收之則入於毫芒¶
<pb:CK-KZ_JY221_02p001b>¶
猶寒灰之重焰若枯株之再芳煉眞實以成丹鬼神莫測搏虛¶
空而作塊兵刃奚傷至如作止萬殊根源一共有以俏措拈弄¶
者當機薦取有以澹薄安養者飲醇受用白牛之泯滅無迹寶¶
塔之玲瓏沒縫壁間掛口不殊筋陡浪傳神棒裏翻身何異攧¶
交拈作頌若乃物來斯照感而遂通印星斗於澄潭之底現胡¶
漢於明鏡之中運樞環於妙用卽流波之太沖繫片段之舒閑¶
山雲莫比瑩圓明而皎潔江月難同彼且不飲神瀵而妄恣七¶
情不保天游而相攘六鑿輕錢踴劍之所似飄瓦虛舟之未若¶
祗形器之所域背玄風之可託大施之門無擁塞普化驢鳴不¶
言之教甚昭彰鴻蒙雀躍偉哉虎溪㩦手而同笑南郭仰天而¶
<pb:CK-KZ_JY221_02p002a>¶
獨噓敘學有九年成大妙印可有一宿證無餘蓋巨細洪纖頭¶
頭至道飛潛動植色色眞如詭說公孫辯强名於非馬多方惠¶
施詰至樂於游魚咦刮野老之雙睛斷山童之一指參乎應唯¶
而已貫囘也坐忘而得使迷則精衛銜土以填滄海悟則罔象¶
求珠而投赤水動手則差其一著開口則失之千里雖因行而¶
掉臂無妨落筆盡塵垢而已矣¶
　　
*** 心賦¶
性本於道情生乃心聚根塵之淵藪領善惡之喉衿念念遷流¶
往不停而今不止新新嗣續動斯顯而寂斯沉當其非有非無¶
爲想爲識出則麗事而著物動則隨聲而逐色捨之不可去取¶
<pb:CK-KZ_JY221_02p002b>¶
之不可得立總羣魔之帥浩劫常然坐爲三業之魁無時自克¶
若乃塵慮靜盡神明晏居光發寒灰之焰祥生特室之虛隱大¶
無外藏微有餘脫盡簾纖到不知而若近承當穩密隨所用以¶
皆如至於撥火然香烹茶掃地信手拈來者物物相應隨身放¶
下者頭頭皆是江河淮海勢雖異而水無殊釵釧缾盤用有差¶
而金不二若乃隨宜變態逐境生縁其靜也凝而地其動也懸¶
而天應於足則移步盤膝應於手則握掌成拳作止抬拈據獨¶
化無形之主見聞知覺占當機用事之先若夫超越乎十地三¶
乘籠絡乎五行四象在中立而不倚能內保而不蕩暫矜向上¶
之消息卽墮今時之伎癢洙泗宗風何所在入室升堂漆園妙¶
<pb:CK-KZ_JY221_02p003a>¶
處若爲將推門放杖偉哉一竅虛通八面玲瓏珠璨玄虛之上¶
丹圓寶鼎之中混乾坤爲一體奪造化與同功無象無私若春¶
陽之及物不留不礙如秋月之行空嘻順事而安者就路還家¶
因物而用者隨流得妙大量江海兮無所不納高懸日月兮何¶
方不照物我一域有無同徼斯乃五常百行之樞機萬聖羣眞¶
之總要¶
　
** 七言古調長篇¶
　　
*** 悟空¶
兹生浩劫何癡迷引延若藕蟠青泥安知造物故相戲壑舟夜¶
半移東西攻心利欲黃門劇目眩空花認爲實風刀劫火自天¶
<pb:CK-KZ_JY221_02p003b>¶
來煽赫崑山焚玉石俗縁一掃盡成空及蒙大宥開牢籠始信¶
黃粱未炊熟忽驚鍾遞樓頭風放眼纔知夢中惡細想從前事¶
渾錯皇天賜我好因縁跳出塵凡得眞樂人間到了空無依爭¶
如撥轉重玄機功成卸卻娘生襖五雲宮闕乘風歸¶
　　
*** 證怪惑¶
道人遊戲眞三昧變化神通如狡獪淵默雷聲震九天尸居日¶
照周沙界金雞報曉泥牛走枯木龍吟頑石吼玉女吹簫作鳳¶
鳴木人應節翻筋陡毫芒消息天關機拍塞虛空無盡期非有¶
非無不可測或逆或順那能知大妙九年必期進造塗七聖迷¶
所之推問放杖會未得眨眉弄眼空相窺¶
<pb:CK-KZ_JY221_02p004a>¶
　　
*** 證夢惑¶
昔聞穆滿遊玄宮清都絳闕雲屯空更移向上或驚悸天風吹¶
落歸樊籠又聞黃帝華胥國飛步履虛如履實雲霞徹視山谷¶
平仍似燔林壁中出神遊夢及未離方乘風遊月非其常一超¶
直入崑崙頂本然固有誰承當塵世悠悠夢顛覆眞妄顢頇訟¶
爭鹿槐枝勳業鬧蚍蜉蝸角功名戰蠻觸覺兮夢兮俱鴻蒙我¶
今寐寤猶同宗借問主人開眼未一聲風送樓頭鍾¶
　　
*** 招隱¶
君不見邯鄲枕中得如意磨鏡未明人換世又不見槐安宮裏¶
尚金枝螘戰功名黍一炊遍界盡爲開眼夢化工幻惑閑般弄¶
<pb:CK-KZ_JY221_02p004b>¶
似寄懸絲傀儡棚甯許暫如山不動智也無涯生有涯悠悠千¶
古未還家家園素有知何在誰趁東風賞覺花歸去來宜早早¶
步步清涼除熱惱頃刻光陰下手遲莫待形容變枯槁¶
　　
*** 偶成¶
人間萬事輕浮雲消長起滅隨時新或吹繁華變霜曉或吹枯¶
槁囘陽春孰能肝腸如鐵石誰能眼孔如車輪盡情冗冗逐虛¶
幻頃刻一窖同埃塵何如進及眞中眞掃除萬慮清吾神丹成¶
跨鶴獨歸去天地雖老存兹身¶
　　
*** 郭子淵之汴索詩¶
余生懶癖居林泉茅茨窘窶孰可憐一無所堪百不用擁腫鞅¶
<pb:CK-KZ_JY221_02p005a>¶
掌圖安然上人垂教莫敢侮祇恐節外生因縁咄嗟贅形實大¶
患出門未許披寒暄先生約我欲南去自信方物那能圓鳧舄¶
不飛風莫御兩足怕舉愁胝胼臨行惜别要詩句空洞此腹無¶
雲煙溪藤落筆失眞素墨池點破非重玄堊墁好在運斤手不¶
期緩急新輪扁慇懃書此激嵓電笑擲瓦礫搖吟鞭¶
　　
*** 與杜教授母慶八十¶
康甯富壽人間優期頤耄耋希等侔長松鬱鬱貞石固玄鶴孤¶
立靈龜游有數有形寄澤壑化工夜半移山邱何如麻姑相與¶
儔坐斷黃龜幾出頭珠玕列植繞瓊屋山谷不躓雲霞遊交梨¶
火棗日厭飫玉芝石髓尋常羞芥城拂石不可計幾囘清淺蓬¶
<pb:CK-KZ_JY221_02p005b>¶
萊洲¶
　　
*** 祝眞常眞人壽¶
簷楹佳氣鬱葱葱東皇戒旦驅融風蓂飛四葉應眞造九光霞¶
映蓬萊宫霓旌月節捧麟馭丕顯玄風大宗主世間甲子纔一¶
周銅狄摩挲閱今古金堂玉室本無塵瑤林琪樹輕莊椿壽光¶
寂照通理窟樞環圓應休天鈞清都永錫春難老拂石芥城何¶
足道命蒂栽培高厚先無窮豈與人求禱特拈心炷香非煙冀¶
伸愚懇猶瞻天歌以長言薦雲几朱顏歷劫常依然¶
　　
*** 西嵓老靜廬中或生笋長數尺索詩¶
歲寒蟄窟藏豐隆鬱結盤桓懷道沖乘時順動莫可待自春徂¶
<pb:CK-KZ_JY221_02p006a>¶
夏黃埃中欲伸不伸化成物蟠根錯節遲天工荒叢雜沓不足¶
賴卓爾突出西嵒宮抽萌脫籜清且勁分枝布葉張其雄先生¶
有道求入室倚門化作青衣童未容香嚴透消息妙傳得自懸¶
壺公虛心內藴縮地脈頃刻萬里猶乘風保護龍孫無少損琅¶
玕莫比纖塵蒙異日功成藉斯力信步六合遊無窮¶
　　
*** 馮權教慶誕以壽山爲祝¶
渾淪未判包乾坤有無巨細悉固存元始虛皇建中極天柱卓¶
爾名崑崙其上無蓋總天目其下無底擎地軸宮殿盤鬱山之¶
巔璇璣運轉山之腹挺拔巉巖羣玉峯直超象外無爭雄大藐¶
姑射與太華下視培塿輕喬嵩神人肌膚瑩冰雪心若淵泉與¶
<pb:CK-KZ_JY221_02p006b>¶
日月劫塵滄海任更遷不古不今無耄耋但願老仙如此山長¶
春永不凋朱顏蠢爾具瞻履綦下悉開聾瞽通玄關¶
　　
*** 跋非時桃花¶
物理榮枯自有時差時逆俗心自疑此桃開花固非正韜藏結¶
實無人知霜凌卉木百草死卓然獨顯天生姿道人愛此異凡¶
格連枝折示誇奇特可憐此種非蟠根移向長春洞中植開花¶
結子三千年珍味閻浮少人得¶
　　
*** 寄路才卿¶
造物弄人如弄丸無端幻惑巧相謾憶昔癸未二三月搖蕩故¶
園戈戟寒漏誅殘喘各逃散千里區區行路難此命此身寄復¶
<pb:CK-KZ_JY221_02p007a>¶
寄先生玉庇均平安何當六月政暑雨驚報此晉摧神姦呉兒¶
路滑豺虎斃泫氏風情雲水閑邇來車軔朝暮發必料故鄉衣¶
錦還歸心繚繞西南道行色依稀上下山野夫政坐迷惘疾忍¶
附驥尾那能攀¶
　
** 五言古調長篇¶
　　
*** 勉世¶
人生約百歲倏忽如彈指俱爲造物戲擾攘不得已遑遑朝抵¶
暮切切憂與喜干己盡成空況復非干己無窮分外事逆順相¶
汝爾惡念等山邱良心無一唯閻家老子來頃刻不可止勸君¶
且莫癡歸計求依倚跳出業火坑不作舊行履撥轉又玄關長¶
<pb:CK-KZ_JY221_02p007b>¶
生從此始¶
　　
*** 寄道友論伯瑜¶
昔在紫峯下雲霞相對披危亭接軟語朝夕心忘疲西風豁塵¶
襟杖屨相追隨悽悽别鎮陽目送行遲遲臨歧約鶴山乘流不¶
可知勢如羊角戾動有染絲悲西南雲水窟坐使心旌馳逆順¶
乃天理行止非人爲彼意直如繩此心圓似規千里共明月罔¶
間毫與釐飛神相來往恍惚無預期同遊天地一甯許斯須離¶
躡景並凌虛飄飄奚復疑從此三眞會時時承芝眉¶
　　
*** 住院¶
住人不住院甯論物成敗住院不住人何殊俗杻械友雲及飛¶
<pb:CK-KZ_JY221_02p008a>¶
觀熟視同草芥彌費汗血力數窮終至壞何如眞箇人誦一言¶
一話朝夕飲瓊露默默得神解飄飄出六塵捷徑超三界亘初¶
明月珠肯向人間賣我來略住院不責寬與隘但覓雲霞友似¶
欠多生債安心處嘈雜名利非罥罣天賦性寒凜坐致俗睚眦¶
趦趄良獨難傲睨吁可怪患此重玄病膏肓爭得差未肯自束¶
縛何能呈狡獪祥風吹神襟杖屨輕且快南北與東西飄飄學¶
行邁¶
　　
*** 幽居¶
幽居愜野情生事未嘗理交朋幾離合童穉相汝爾連墻如有¶
敵經歲不相齒世態冷於冰人情淡如水鶉衣密補祝藿食忘¶
<pb:CK-KZ_JY221_02p008b>¶
甘旨疎散百無縈自得而已矣¶
　　
*** 形幻¶
有身致大患忘我復何憂形骸最親切畢竟成土邱況兹身外¶
物無物非何樓大塊勞以生冗冗不自由萬事素已定誰能分¶
外求疑團自粉碎休休復休休莫爲空幻具還作眞箇囚廓然¶
自心安宜與化同遊於生無一爲姑置不復留穎脫出塵坌表¶
裏絶綢繆亘古性月在輝輝天霽秋¶
　　
*** 世僞¶
閉戸懶出門眾議失和暢策杖走街衢冷眼憎流蕩合境責紕¶
繆絶交嗔矯誑緬相作人難動止皆招謗自究心未灰莠然眞¶
<pb:CK-KZ_JY221_02p009a>¶
作妄灰心復忘形誰驚魔與障紛紛人世間非是無定相各自¶
立偏見同己聲相向大地盡紅塵從交翻白浪重玄得品味頓¶
悟通眞況自性孤月圓襟懷天一樣跳出死生關透入光明藏¶
　　
*** 出觀¶
我初學守愚渾淪無璺罅久靜復思動多口相誇詫臭肉候來¶
蠅行貨非待價數數致窮屈鼓舞不得暇未能無汝保相孰莫¶
非詐幽鳥仰投籠白駒驅就駕禹步及雲集俱爲化所化世俗¶
喜驚駭閻閭聽誑𧪹清淨輔眞實豈願人咨訝搏空鵷鶵飛甯¶
知老鴟嚇萬塵付一笑取次得休假明明向上事彼各不相藉¶
逕入無何有受用如倒蔗末後竟何如天下藏天下¶
<pb:CK-KZ_JY221_02p009b>¶
　　
*** 法身¶
重玄妙法身物我皆具備微塵拆世界大量包天地巨細億萬¶
殊根源同一致譬如溟渤中鱗甲同沾利悲哉墮有情復爲形¶
所累淹沉生死窟輸轉皮毛類降本迷浩劫苦楚如倒置賢聖¶
垂方便救援無遺棄奈何聰不明相對如夢寐¶
　　
*** 壺天¶
壺天接人境絶點純清凉殿閣倚空碧氣象連山蒼薰風自南¶
來頓遣祝融藏蒙莊及辯惠揮塵談冰霜更上臨漪樓俯瞰湲¶
流長野鶴各自適高柳搖晴光主人有好懷不酌鵝兒黃特製¶
勝玉屑爲我搜枯腸縁慮破纖悉逕及無何鄕至樂美四并受¶
<pb:CK-KZ_JY221_02p010a>¶
用烏可量誰問東華主軟紅塵土香¶
　　
*** 跋董節副黃糧夢手卷¶
晝爲開眼夢夜作夢中夢眼開脗合俱冥蒙生滅廢興閑戲弄¶
爲蝶爲周不自知眨眉舉目端爲誰邯鄲邸中獲如意蓋世功¶
名黍一炊塵世光陰遽如許織烏怱怱經旦暮情知萬事徹底¶
空大化忙忙幾人悟迺公獨得重玄機放眼分明覺夢非未肯¶
瞞頇訟爭鹿五雲宮闕早時歸¶
　　
*** 弔無欲眞人¶
隴右老仙公壽歷先天永慈念落人間臨目閱塵境八十有六¶
年迅如彈指頃思復白雲鄕棄卻丹砂井幻出彩雲容沉冥黃¶
<pb:CK-KZ_JY221_02p010b>¶
鵠影逕入寥天一少焉猶鏡靜寶珠無遺響眾瞻俱莫省虛堂¶
夜未央月掛松梢冷¶
　　
*** 世事¶
萬形寄寥廓動止高厚并化機隨用撥物理逐時更交臂今成¶
古轉頭枯與榮無情翻變態着力戲浮生提掇鴻蒙子施張傀¶
儡棚交唆童作劇攛弄蟻興兵虛幻一團物悲歡百種情死生¶
車轉轂劫運芥填城自作無門獄甘沉業火坑轉流無暫歇苦¶
楚沒前程大悟如求免翻身道上行莫於他處覓心地早填平¶
　　
*** 寄路才卿¶
君今能著鞭我獨瞠若後來秋積雨霽凉風吹宇宙行李青草¶
<pb:CK-KZ_JY221_02p011a>¶
鞋杖藜隨在手去去不計程日用隨所有西山佳處約平分未¶
必二兄眞許否¶
　　
*** 癸丑春送樊道錄赴闕¶
識面不數月軟語接猶希無何復相别緩轡策輕肥朔方晚春¶
色楊柳自依依聯翩西北往暗塵隨馬飛去天不盈尺作霖心¶
莫違舉首一明月萬家同是輝老我寄泉石俟君衣錦歸¶
　
** 七言律詩¶
　　
*** 讚道¶
浩蕩神光徹太虛主張高厚定元初大包宇宙極無外細入毫¶
芒光有餘萬象斡旋通造化羣生出沒賴吹噓物情不許通消¶
<pb:CK-KZ_JY221_02p011b>¶
息動植飛潛各自如¶
　　
*** 慶長春¶
霧捲千山萬里晴壺天春滿氣盈盈花心露滴無塵慮柳眼風¶
開不世情稚子執迷遊廣莫老仙高會約蓬瀛坐傾碧酒歡無¶
極醉裏雲車倒載行¶
　　
*** 乞紙被¶
此形端似護懸疣勘破元眞事事休任喚馬牛皆不應從交雞¶
犬不知求一瓢糊口生涯足百衲沿身歲計周更向侯門乞紙¶
被夜寒蝸舍坐蒙頭¶
　　
*** 頃年欲作紙被今幸成之¶
<pb:CK-KZ_JY221_02p012a>¶
柔綿細疊軟溪藤自製青綾一樣新晝捲野雲飛不動夜披江¶
月照無垠相宜質素功非俗别得陽和煖似春老去癃鍾資火¶
力矮牀枯几伴閑身¶
　　
*** 省迷¶
粹湻一散成澆漓悠悠弱喪迷所之視聽食息作者誰流連不¶
返徒自疲隋珠彈雀癡所用取者愈輕索者重幾時勘破人牛¶
非白雲是躡帝鄕歸¶
　　又¶
儲金畜帛自遺咎櫟社散樗那有災玉通潤色碎珉石珠出夜¶
光刳蚌胎藏身不厭在深眇外物已知眞儻來直此報渠難自¶
<pb:CK-KZ_JY221_02p012b>¶
信又玄關楗豈能開¶
　　
*** 倦住持¶
出家移入道人家換上清虛冷鐵枷旣悟幻縁非實相何堪病¶
目認空花胥疏不及南山豹跨跱眞成坎井蛙好藉十年閑杖¶
屨水雲遊厯興無涯¶
　　
*** 郭子淵北行索詩時在通州¶
此别燕山第一程潞川冰雪送君行道人簡事爲繁事對客無¶
情似有情跧穴但宜容蟄物搏風從此奮鵬程神遊八極無窮¶
盡未卜何時會玉京¶
　　
*** 瑞雪¶
<pb:CK-KZ_JY221_02p013a>¶
大地纖毫色色空寥天望極一鴻濛夜凝冷浸梅魂月朝拂輕¶
囘縞帶風身世密移塵境外乾坤收入玉壺中虛堂瑞草瓊林¶
合壓盡蓬萊第一峯¶
　　
*** 打睡¶
放倒形山睫已交耳邊塵冗任喧囂杳冥忘記先生責齁䶎甯¶
知弟子嘲何礙夢魚遊澤國不妨爲蝶戲花梢惺惺一點蘧然¶
覺遍界縱橫無不包¶
　　
*** 中秋¶
塵世無能解所憂相邀擕手上南樓道人午夜亦何樂清坐仰¶
天冥內遊乾坤表裏忽瑩徹大千沙界纖毫收廓然物我忘所¶
<pb:CK-KZ_JY221_02p013b>¶
在眞境眞歡無盡頭¶
　　
*** 月韜光¶
萬籟沉沉秋氣豪游雲薄薄天彌高庾樓袁渚不成賞倚棹停¶
盃空望勞月本圓明自如故逢時掩靄光宜韜人生眞爲物逆¶
旅憂喜去來無所逃¶
　　
*** 覺夢¶
而今說者夜來夢夜來夢者而今說說者夢者莫非吾如何覺¶
夢生分别爲周爲蝶物之化若爲抽釘與拔楔一念囘機覺夢¶
空靈明透出塵沙劫¶
　　
*** 希遇¶
<pb:CK-KZ_JY221_02p014a>¶
萬世一遇同旦暮千里有賢如比肩兩曜怱怱駒過隙羣生冗¶
冗絮漫天識情暫與雲泥隔念慮纔分物我纏今古是非俱倒¶
置夢中誰暇救頭然¶
　　
*** 獨坐¶
夢囘周蝶兩誰分跨鶴腰金各勿論耐久兩鄰松與石虛明益¶
友月兼雲鳥鳴風度張天籟山色溪光示地文眞境灑然塵事¶
外不勞重訪白元君¶
　　
*** 失己¶
道人所住無所住大用全機任逢遇有心覿面不相逢失己亡¶
行言意路楚些招魂魂未歸利名終莫近離披微陽浮滚如麻¶
<pb:CK-KZ_JY221_02p014b>¶
粟徒趁口鼓非實機¶
　　
*** 自照¶
靈風鼓橐應何常返照家家盡葆光絶相巖前豐瑞草不萌枝¶
上賸眞香交梨火棗非他物威鳳仁麟自致祥金籥玉匙開放¶
得水雲依約水雲鄕¶
　　
*** 空代¶
蠻觸未知蝸縮出槐壇空遣螘交侵山河爾汝虛興廢日月東¶
西自古今得失不停翻復手是非無定愛憎心誰能眼孔車輪¶
大一見空華盡陸沉¶
　　
*** 心迷¶
<pb:CK-KZ_JY221_02p015a>¶
夢幻境中朝復暮利名場上是兼非紛紛乃致太多事冗冗胡¶
爲甯不歸眉斧有情嗟自伐鼻斤無質爲誰揮幾時攻許愁城¶
破撥轉重玄向上機¶
　　
*** 初任長春觀¶
而今壓盡范萊蕪釜破厨空甑亦無敦杖蹙頤觀寂寞入門掩¶
口笑盧胡安排冷淡爲生計指點虛無是所需不掛一毫閑打¶
坐更於何處覓衣珠¶
　　
*** 舊隱¶
野懷惟憶玩林坰杖屨時時踏軟青眼界寬舒無物隔耳根清¶
淨絶塵聽遶籬花木新粧靚脫粟虀鹽舊典刑盡日經年無箇¶
<pb:CK-KZ_JY221_02p015b>¶
事也勝鵬運上青冥¶
　　
*** 迎將¶
器小何堪濁以清人情推挽强披承正行自與錢神背枯坐從¶
教窮鬼憑將送豈能甘若醴往來多責冷於冰請君點檢元常¶
住無恙庵西老葛藤¶
　　
*** 世情¶
啼鳥芳花總屬春箇中色色盡通神蛸翹蠢蠕隨時變雀鴿鷹¶
鳩逐化新世態紛紛俱倒置物情滚滚謾橫陳塵埃漠漠迷朝¶
市但見黃金不見人¶
　　
*** 訪友¶
<pb:CK-KZ_JY221_02p016a>¶
鐵石肝腸傀儡身赤心青眼訪同人運斤去堊難爲質削鐻全¶
天未卽眞人事執迷妖幻惑世情般弄鬼精神相逢妙處無言¶
說白首仍須自斲輪¶
　　
*** 同前¶
試奏鸞刀學解牛世情推挽逆懸流明知幸脫塵樊累爭肯甘¶
爲土木囚遺劍刻舟流已遠揭竿臨海父難求舉心一一成顛¶
倒勘破縁空萬事休¶
　　
*** 遺言¶
識解誇張未肯藏半生眞似鬧蜂房文魔攪擾心旌亂伎癢教¶
唆舌本狂不審覆蕉誰得鹿明知挾策亦忘羊咄哉多口成何¶
<pb:CK-KZ_JY221_02p016b>¶
事打破疑團效括囊¶
　　
*** 緘口¶
幸脫塵樊俗網羅可憐還著聖賢魔紛紛未遣心中物浩浩空¶
飜紙上波旣悟卻同三懡㦬乃知猶有一無何從今卷舌宜緘¶
口保氣全神養太和¶
　　
*** 著假¶
革囊兩腳走西東誰向空中作主公驅遣百骸通九竅橫生六¶
鬼長三蟲一團骨肉從頭幻萬種機關徹底空縱有本然眞箇¶
在丁甯說著耳如聾¶
　　
*** 化機¶
<pb:CK-KZ_JY221_02p017a>¶
化機刻刻變從新蠻觸閻浮夢裏身罕見混融生死友倦聞嘈¶
雜利名人華陽不遇閑歸獸齊代空差老斲輪幻世幻身同幻¶
惑但能虛妄不能眞¶
　　
*** 襲明¶
傳薪續熖要重明伏火丹鑪冷似冰覺海夜來新月滿性天時¶
復瑞雲興壺中不種閑花草物外元無老葛藤至理本從眞實¶
得莫教心口不相應¶
　　
*** 修行¶
修行何處最相親清淨無爲達本眞妙理亘初元具足幻塵消¶
盡復渾淪靈根秀發隨時現大用全彰逐日新若向一邊求所¶
<pb:CK-KZ_JY221_02p017b>¶
得到頭虛妄不關身¶
　　
*** 洗心¶
心田荆棘剪除平火棗交梨二樹生靈物本然無少剩空花銷¶
落自分明若珠若鑒圓而靜如玉如冰潔又清莫道又玄傳不¶
得活機時復向人呈¶
　　
*** 無爭¶
羣魔束首罷心兵萬戸千門賀太平良夜雲收兼月白聖時海¶
晏及河清全勝夢到華胥國不論時拘芥子城清淨本然無變¶
壞寶珠含攝大光明¶
<pb:CK-KZ_JY221_02p017b>¶
#+PROPERTY: JUAN 002
<pb:CK-KZ_JY221_02p017b>¶
　　
*** 好爭¶
<pb:CK-KZ_JY221_02p018a>¶
人我山高占一涯萬峰遮眼戟槎牙塵封古道無歸路煙鎖靈¶
源不到家爭肯束心如縛虎祇須瞋目效鳴蛙一毫纔觸心兵¶
發直得橫尸亂似麻¶
　　
*** 隨流¶
沿流端坐泛星槎悟徹靈源卻是家經卷詩囊閑戲具藥爐丹¶
鼎老生涯清溪道士邀明月白石先生卧翠霞相對兩忘三益¶
友一篇秋水一盃茶¶
　　
*** 居山¶
盤石巍巍權寶座柔莎冗冗代青氈雲巖月竇排幽勝風伯山¶
靈助法筵溪水茂林俱演道野花飛鳥盡通玄須臾逕及無何¶
<pb:CK-KZ_JY221_02p018b>¶
有不待言傳總是仙¶
　　
*** 合俗¶
誰家雞犬放知求一片頑心不肯收耳目鎭爲聲色役形骸常¶
作利名囚向從薪者爭分鹿懶逐庖丁學解牛顛倒是非無暫¶
息轉輪生滅幾時休¶
　　
*** 參玄¶
嚼破重玄色色眞金花出水淨無塵壺天風物時時别洞府雲¶
霞刻刻新應化因緣俱幻相亘初消息自通神叢林草木無分¶
别自是人中眞箇人¶
　　
*** 迷家¶
<pb:CK-KZ_JY221_02p019a>¶
弱喪淪流路轉差竛竮千古不還家檀槐身世同行螘蠻觸閻¶
浮等戰蝸聲色纏綿濃似蜜是非翻攪亂如麻誰能自立衝天¶
志跳出迷津上月槎¶
　　
*** 獨行¶
印破玄玄得縱收須眉毫末盡天遊忘懷物外求雞犬恒服從¶
人喚馬牛有質揮斤無犯鼻無情墮甑不囘頭寥寥月白風清¶
夜江海飄飄一葉舟¶
　　
*** 味眞¶
清淨無爲體妙玄一毫纔起污心田伸眉頃刻生多事啟口分¶
明落二邊有底坐同株塊累幾多空被葛藤纏聚頭作相干何¶
<pb:CK-KZ_JY221_02p019b>¶
事勘破般般不直錢¶
　　
*** 形昧¶
元初撲入此形囚冗冗勞生不暫休般弄骨骸呈伎倆簸揚塵¶
土販何樓是非叢裏爭開口人我山前競出頭只待鼻綿吹不¶
動髑髏甯帖卧荒邱¶
　　
*** 勞生¶
附贅懸疣大患身從初特特認爲眞貧窮急迫無由歇富貴經¶
營不暫伸名利場中添氣力私邪路上長精神到頭畢竟成何¶
物苦您當機戲弄人¶
　　
*** 邪見¶
<pb:CK-KZ_JY221_02p020a>¶
犗餌鯤鯨未見招迎吞比比盡陽喬浮萍點水甘流蕩落絮因¶
風易動搖眼病只看眞作僞心顛番想善爲妖執迷固久難囘¶
換更有歸來助長苗¶
　　
*** 實德¶
纔生一念鬼神知元本良心不可欺濟物利生忘取捨從人屈¶
己事謙卑私邪偏亢尋常撥忠孝仁慈上下移恭謹至誠無謟¶
曲人天何處不相宜¶
　　
*** 塵緣¶
交辨東西别有功此心難與世情同瓊漿淡靜無知味濁酒喧¶
呼自作叢鮓瓮乍開蠅滿側虛舟閑纜水連空蕙蘭不愠無人¶
<pb:CK-KZ_JY221_02p020b>¶
見依舊清香拂晚風¶
　　
*** 自藏¶
事事俱休一味癡至誠唯與道相宜玄珠寶藏封須密瑤蘂瓊¶
花發較遲丹藥煉成人莫識神符飛處鬼難窺法身混合虛空¶
界妙用分明更不疑¶
　　
*** 像法¶
立像明眞便失眞朦朧昏眼更添塵丹青自此遮玄藏土木何¶
年露法身幻出因縁徒誑世橫生機巧暗繩人慢神譚鬼彌天¶
過不畏閻家老子嗔¶
　　
*** 教網¶
<pb:CK-KZ_JY221_02p021a>¶
入門戴上鐵籠頭牽去牽來不自由鉗束只依吾教誡封緘不¶
許外參求天堂妄想媒求福地獄虛聲譚作憂久久薰成倡鬼¶
例妖邪惑魅死時休¶
　　
*** 趨時¶
侯門似海我如魚懸箔高門一一趨口自囁嚅心局促身將擎¶
跽足趦趄道尊德貴斯爲妄俗網塵情自是拘元本棄家圖箇¶
甚思量渾錯用工夫¶
　　
*** 俗念¶
茫茫苦海浩無邊冗冗凡情總倒顛眞僞顢頇無所辨是非淆¶
亂孰能詮傾城共認狂爲聖滿地唯看正作偏舉愛便宜爭敢¶
<pb:CK-KZ_JY221_02p021b>¶
逆何年栽活火中蓮¶
　　
*** 心亂¶
貧窮叨濫富驕淫無足勞勞分外尋觸處施張行跡僞動中搜¶
索計謀深不生公正仁慈念但蓄私邪利欲心積惡貫盈無可¶
逭非災橫禍一時侵¶
　　
*** 妄作¶
鑿破天眞事事訛日增人僞不知多閑神野鬼爭呈幻走骨行¶
尸自作魔利己害他常設險貪生競物謾張羅隨身惡孽空擔¶
負果報臨身奈若何¶
　　
*** 看經書¶
<pb:CK-KZ_JY221_02p022a>¶
通書也勝不通書及至通書可笑渠只向口頭閑咀嚼幾曾心¶
上自躊躇是非人我旋增長利欲私邪肯破除向上一機明不¶
得之乎者也竟何如¶
　　
*** 黜聰明¶
非破聰明總作愚聰明唯恐自糊塗文華秀麗知而得清淨圓¶
明會也無多在舌尖呈伎倆少能心地用功夫何時宇泰天光¶
發始信虛閑卽道樞¶
　　
*** 凡俗¶
慳貪嫉妬愛便宜不顧危亡事事爲數盡勢窮無證據災生禍¶
作莫榰持呼神喚鬼師巫跳呪律書符善友醫香火旋燒纔欲¶
<pb:CK-KZ_JY221_02p022b>¶
善閻家老子肯相隨¶
　　
*** 心醉¶
道人得味飲靈泉豈恃黃湯醉裏顛非殢六經窮奧旨特宜三¶
要會重玄名鈎出沒魚吞餌利引東西螘慕羶酩酊萬縁俱不¶
問卧看孤月上瑤天¶
　　
*** 赤窮¶
聰明黜盡性天虛浩劫塵情一一刳從此渾身赤骨立肯交幻¶
境橛株拘牧牛不見人何在置地全空錐也無窮到赤窮窮不¶
得活機放出莫非吾¶
　　
*** 從正¶
<pb:CK-KZ_JY221_02p023a>¶
從來結習縱貪婪膠擾心靈苦不堪正令乍行邪並遣眞功微¶
契道能參多生識寇知遊北歷劫迷方意指南世世生生啖黃¶
蘗乳糖纔食便分甘¶
　　
*** 實行¶
從己先人謙又謙平懷本分自清廉利生接物仁無失契理明¶
眞義亦兼莫幻妖邪驚世俗休生詭異誑閭閻本行德業能深¶
積向上機關不用拈¶
　　
*** 眞功¶
休尋南嶽與天台名相虛頭盡咄囘財色兩忘心地穩是非雙¶
泯性天開眞誠清靜行無間公正仁慈德備該外行內功俱有¶
<pb:CK-KZ_JY221_02p023b>¶
積亘容圓滿寶花臺¶
　　
*** 劉輔之有女之戚¶
造物無情相戲弄笑中不覺成悲慟司花幻出眞可人醖造十¶
年歡喜夢夢破俱空猶不慬盡心粧點傾城送聲銷線斷各還¶
家活墮一場乾取哄¶
　　
*** 化空¶
造化相謾人不識變態神通誰委悉電轉機關不可防黯黯前¶
程暗如漆翻掌存亡與消息朝四暮三顛倒七憂喜橫生沒奈¶
何一團虛幻看成實¶
　　
*** 風波¶
<pb:CK-KZ_JY221_02p024a>¶
風波易動懷恩怨結習難忘釀喜憂千古是非爭未歇一生人¶
我競無休英雄自致功名縛豪傑尋爲利欲囚大事因緣俱不¶
問忙忙終日替人愁¶
　　
*** 建化¶
元眞非相相非眞建化門庭總屬塵塵裏孰能開正眼物中誰¶
解露全身解粘釋縛無多子拔萃超羣有幾人自料本行非大¶
器且宜清靜自頤神¶
　　
*** 住院¶
閭閻膠擾無休局人事將迎勞檢束徒輩擎擔冷鐵枷院門住¶
守風流獄一毫失照心同俗聚塊拈來泥裏浴慚愧西風著力¶
<pb:CK-KZ_JY221_02p024b>¶
吹斷雲縹緲依巖谷¶
　　
*** 論經¶
羣經權作躡天梯黃葉拈來暫止啼過雨試看荷出水因風尤¶
喜絮沾泥豈宜鼷鼠乘車馬未見鶢鶋樂鼓鼙下里巴歌殆成¶
俗陽春唱出轉增疑¶
　　
*** 自縛¶
有生翻攪不知空戈戟槎牙塞滿胸非是海中窮徹底我人山¶
上長奇峯迷繩自縛三千匝法網橫囚一萬重妄想欲超生死¶
窟知他閻老肯相從¶
　　
*** 法相¶
<pb:CK-KZ_JY221_02p025a>¶
莊嚴法相大施張一例亡羊穀與臧生死途中虛出沒名言路¶
上漫商量然香撥火迎歸室擊鼓鳴鐘弄上場似此利名心未¶
息如何能做法中王¶
　　
*** 壇場¶
聚頭作相巧相籠直得羣愚立下風弄假像眞眞作妄將無作¶
有有何功指空畫空未必得依實主實還在中呈盡許多閑伎¶
倆化人不覺自盲聾¶
　　
*** 未濟¶
劫運消磨惡轉遷幾人曾結善因縁火坑炙熁身翻焰苦海瀰¶
漫浪接天有底揭竿趨灌瀆幾多鳴棹泛漁船昔年任老今安¶
<pb:CK-KZ_JY221_02p025b>¶
在不見虹鈎犗餌懸¶
　　
*** 悟眞¶
要解懸疣脫苦囊萬塵堆裏便囘光多生積習重重撥歷劫私¶
邪羨羨忘不掛一絲形躶躶丕承千古貌堂堂長春景界風光¶
異玉樹瓊林次第芳¶
　　
*** 甘貧¶
蘧廬暫寄元非實何礙磬懸空四壁之子方能脫網羅乃心不¶
肯甘沉溺積蘇累塊亦何物拱璧兼金輕瓦礫幻化般般一筆¶
勾分明露出眞端的¶
　　
*** 法身¶
<pb:CK-KZ_JY221_02p026a>¶
無位眞人體若虛物來不已應斯須舒開寶藏乾坤窄放出圓¶
光日月俱巨細洪纖同藴此有無高厚莫非吾茫茫沙界彌羅¶
極頃刻收來黍米珠¶
　　
*** 忘外¶
具足莊嚴古道場活人芝草返魂香全提法界藏眞境未放吾¶
宗出葆光堯是桀非俱莫辨鶴長鳧短兩相忘太平無象家家¶
遇拂袖歸來入醉鄕¶
　　
*** 脫彀¶
夢中了了醉中醒表裏仍存一味清事事拂餘眞理足塵塵滌¶
盡法身輕破瓢度日饑方覓營窟居冬暖後行不在世間圈繢¶
<pb:CK-KZ_JY221_02p026b>¶
裏自由閑散過平生¶
　　
*** 塵累¶
萬塵堆裏喜擎擔衣要尖新食要甘費用關心深計度向求如¶
意引貪婪名纏自作投籠鳥利縛尋爲作蠒蠶分外閑愁認爲¶
樂騰騰不覺一生𤺍¶
　　
*** 疑網¶
明知萬法本因心何更將心向外尋自有丹砂求自得誰爲猿¶
馬使誰擒神頭鬼面須臾革怪迹狂蹤倏忽沉大治洪鑪未經¶
煅楊灰終不見黃金¶
　　
*** 尋山¶
<pb:CK-KZ_JY221_02p027a>¶
咄嗟性癖愛尋山及至山間卻憶還俯仰坡陀艱負荷崎嶇磴¶
節倦躋攀力熊飢虎時臨側獷獵備樵暮叩關爭似定心如玉¶
立卓然隨處自安閑¶
　　
*** 遊仙人間¶
信步登臨學采眞公和遺躅鶴山鄰道鄕自屬雲霞侣地僻元¶
無車馬塵石底靈泉寒浸月殿前古柏暗藏春草堂喚起山童¶
問還有呼風長嘯人¶
　　
*** 訪五巖¶
五巖壁立列山顏洞府深沉積翠環華蓋彌羅縣玉室石門幽¶
邃透玄關物經換世人何往人去朝元鶴未還雅操不聞遺跡¶
<pb:CK-KZ_JY221_02p027b>¶
在一天明月嘯臺閑¶
　　
*** 罷釣¶
白蘋紅蓼幾千秋鱍鱍金鱗不上鈎雲餌括囊徒自祕虹竿收¶
拾便宜休離朱罔測還南望狂屈難言知北遊千丈洪濤滄海¶
闊滿天明月一虛舟¶
　　
*** 温邦瑞壽日¶
院宇朝來氣象佳暗添福壽在君家人間幻境他時識物外眞¶
風此日誇保命玉壺收絳雪延生金鼎煉丹砂肯來共飲玄洲¶
上坐看蟠桃幾度花¶
　　
*** 偶遇¶
<pb:CK-KZ_JY221_02p028a>¶
喚起昏昏瞌睡禪醯雞衝破甕中天無窮境界寬如許大解機¶
關妙不傳臨水近山新事業好風明月舊因縁目前草木皆通¶
理蟋蟀秋吟夜論玄¶
　　
*** 自訟¶
造物分明戲革囊區區猶著利名場晚年不禁多饒舌好肉閑¶
剜自作瘡益友逢迎漚聚散幻身行止夢悠颺世間搔擾難安¶
穩卻憶白雲深處藏¶
　　
*** 重陽日游瓊花島¶
燕山重九約朋儔杖屨瓊花島上遊荒徑披榛穿古洞危崖倚¶
石玩神洲蒼松古柏蕭森日紅葉黃花冷淡秋一事無懷幽興¶
<pb:CK-KZ_JY221_02p028b>¶
盡卻尋歸路棹輕舟¶
　　
*** 與金坡老餞行¶
别話怱怱冰雪寒班如馬首望西山篋中符籙方傳授袖裏錕¶
鋙肯放閑眞似去年離闕下復從今日到人間慇懃了卻縈心¶
事趁取東風欵帝關¶
　　
*** 送張文叔之和林¶
政爾天衢道大行日遲風暖馬蹄輕北遊玄水通消息橫列青¶
山備送迎我亦冥搜窮鼠伎君宜著力奮鵬程和林咫尺天威¶
近共企恩光下玉京¶
　　 同前¶
<pb:CK-KZ_JY221_02p029a>¶
年老情多惜别離不才剛作送行詩晝晴風度花飛日春暖泥¶
融燕語時别後不禁重作惡望中無奈卽成癡暮雲煙浪程程¶
遠囘首尋盟未可知¶
　　
*** 送何巨川從眞人赴闕¶
鶴馭翩翩起自燕搏風直上約鈞天龍堆沙漠幾千里南海北¶
游經半年别後更誰供一笑坐中無與話重玄平生鐵石肝腸¶
斷老眼相看涕欲懸¶
　　同前¶
君逢若士學盧敖一舉凌雲萬丈高往矣扣閽親帝座來斯署¶
職列仙曹玄勳遠企通幽壤大庇餘波及老饕不濟世間無用¶
<pb:CK-KZ_JY221_02p029b>¶
物也宜林下醉蟠桃¶
　　
*** 北宮懷古¶
杖藜徐步覓宫庭大化潜移入杳冥草木别沾新雨露亭臺無¶
復舊丹青瑤階滅裂余蹤跡玉陛摧殘在典刑水鳥不知人換¶
世夕陽依舊聚沙汀¶
　　
*** 秋遊瓊花島¶
廣寒高處野花黃荆棘叢生古洞房亂石圯垣新境界敗荷衰¶
草舊池塘雲浮冠蓋亦何在電轉山舟無處藏試向西風問消¶
息倚天松柏自蒼蒼¶
　　同前¶
<pb:CK-KZ_JY221_02p030a>¶
新秋仙子共尋盟風馭翩翩下太清百寶露沾窺月窟九光霞¶
掩瞰蓬瀛俯觀碧落翻雲錦倒蘸瓊花映水晶飛步廣寒閑點¶
檢玉霄東畔幾人行¶
　　
*** 憶故宮¶
積木雲屯結建章長驅胥靡固金湯釀成蠻觸鯨吞力變作檀¶
羅螘戰場一夜宫闈餘燼末百年人物盡荒凉載思鼎沸繁華¶
日誰信西風草不黃¶
　　
*** 西華園¶
輦輅蒙塵竟不迴五雲樓閣盡成灰昔年大業光千丈此日虛¶
名酒一盃造物機關同作劇織烏朝夕競相催御園花草還知¶
<pb:CK-KZ_JY221_02p030b>¶
否移得東風别處栽¶
　　
*** 燕然感舊¶
金源失鹿走中州不覺灰飛五鳳樓掖衛宮庭成草野衣冠人¶
物盡沙邱鼓鼙驚破華胥夢雲水初期汗漫遊佇看西風小搖¶
落白蘋紅蓼幾經秋¶
　　
*** 悼郝講師¶
憶昔漳川對語辰偉哉今已返其眞羽衣擲地先除故鳧舄飛¶
空别換新步斗夢迴塵境暮躡雲歸去帝鄕春玉爐黃串融灰¶
燼留著清香付後人¶
　　
*** 宿五華山¶
<pb:CK-KZ_JY221_02p031a>¶
眞仙重葺五華宮盤鬱山顏錦繡中落落清泉鳴靜夜瀟瀟瘦¶
竹弄晴風地偏境絕排幽勝人力天成妙化工借問鍊丹何所¶
在滿山喬木夕陽紅¶
　　
*** 眞性¶
擬議形容已失眞纔經唇吻落根塵一源始發頭頭是六戸分¶
光刻刻新圓應樞環皆造妙撥迴關捩自通神幻成僕隸知多¶
少誰是元初舊主人¶
　　
*** 客有錦囊貯鳳喙以示人¶
纔出丹山德已衰況存遺味憶毰毸羽儀五彩空傳爾靈質九¶
苞安在哉大蔡刳形非自貴仁麟折足亦何來四靈不是尋常¶
<pb:CK-KZ_JY221_02p031b>¶
物也向人間趁劫灰¶
　　同前¶
活機傳得已忘年今見人天道兩全卓立吾宗超萬古圓融事¶
理具三玄宏開寶藏無鉗楗密應樞環拂正偏挽轉銀河乾作¶
屋瑞光揮霍鎮燕然¶
　　
*** 送曳刺使赴闕¶
垂髫恩荷帝王家補衮何妨驟及瓜穩穩絳霄騰禰鶚迢迢銀¶
漢坐騫槎金甌異日名黃屋玉陛嘉時薦白麻咸仰吹噓囘暖¶
律一天春色遍河沙¶
　　
*** 祝清和眞人壽¶
<pb:CK-KZ_JY221_02p032a>¶
捧日開天下玉京玄門砥柱海山英三千甲子世間出九萬靈¶
仙方外盟壽蒂永堅松化石年齡輕越芥填城眞容浩劫常如¶
此坐看黃流幾度清¶
　　
*** 顏盞大師九月五日壽¶
素履麻姑金母儔偶乘風馭降中州蟠桃不吝東方朔火棗親¶
傳許遠遊香靄雲和清特室玉芝瓊蘂宴神洲蓬萊清淺閑談¶
笑紅葉黃花幾度秋¶
　　
*** 送賈講師之東平¶
芰荷香裏送君行可掬歡容出鳳城暖日鬱蒸歸旆急薰風披¶
拂羽衣輕驚囘故國三年夢數盡征途十二程别後東西南北¶
<pb:CK-KZ_JY221_02p032b>¶
客幾時重遇話班荆¶
　　
*** 和楊西菴韻¶
洞府雲扃未啟關飄零紅雨覺春殘恰囘巖谷吹噓力又作江¶
天霰雪寒風送敗船投鬼國人隨行螘到槐安從來造物兒童¶
劇且置忘懷不足嘆¶
　　同前¶
冥搜天理徹離微世事紛紛易見機新浴振衣皆必取躁求操¶
瑟亦貽譏抵時投隙邪干正忤物攖鱗是作非但得神襟建皇¶
極用宜補衮捨宜歸¶
　　
*** 送彭宗道從師北行¶
<pb:CK-KZ_JY221_02p033a>¶
此别何堪思鬱陶君逢若士學盧敖鶴先有意時常唳雲本無¶
心勢轉高致遠不疑容展驥解牛何慮澤吹毛宗師藉爾鈎竿¶
用健泛瀛洲釣巨鼇¶
　　
*** 送崔庭玉赴闕¶
竹月松風伴有年霏霏梅雨别燕然遠山得意閑搜句沙漠無¶
人更著鞭赤水早圖元事業青氈毋失舊家傳慇懃要及通明¶
殿附鳳攀麟朝上天¶
　　
*** 送趙子眞送藏經于朝廷¶
憶昔同遊金鳳臺臨高望遠思悠哉重來又作燕山别不意翻¶
爲驛馬催寶藏玄輝天上去塞塵秋色鬢邊來歸期已定終年¶
<pb:CK-KZ_JY221_02p033b>¶
約莫遣丹心一寸灰¶
　　
*** 悼郭超然¶
寶藏番謄總不眞遺編斷簡卽蒙塵驚囘卓爾音容古夢破遽¶
然氣象新浸假臂雞人境暮穩乘神馬帝鄕春鳴珂逕及通明¶
殿不管關情淚濕巾¶
　　
*** 送王大師赴闕¶
補天親及翠華宮挽轉銀河别有功鶴報金書來紫府雲融彩¶
色見蒼穹布揮惠澤沾枯朽搖蕩仁飈發蔽蒙瑞應合傳天上¶
去坐觀鵬翼又搏風¶
　　
*** 題遇仙宫活死人墓¶
<pb:CK-KZ_JY221_02p034a>¶
靈源痛飲解吾宗浩劫師眞面目同醉眼忽開天地窄夢魂驚¶
覺海山空輝輝金玉花爭發璨璨珠玕樹作叢借問終南千古¶
意百川無語自朝東¶
　　
*** 送潘提點之永樂¶
仙公初出五明宮玉佩聲傳禦寇風三素雲蒸頭上白九還丹¶
結臉邊紅大明通密先師意又繼純陽鼻祖功遐想中條山上¶
月瑞光澄徹萬家同¶
　　
*** 送李和甫歸秦¶
之子西歸出鳳城芰荷風襲羽衣輕蘧廬天地寸心事咫尺雲¶
山千里程幸矣相逢親識面惜哉重别澹交情終南祖意君偏¶
<pb:CK-KZ_JY221_02p034b>¶
得獨向長安道上行¶
　　
*** 送杜天甫歸終南¶
怱怱話别思悠颺邈邈雲山道路長心係祖庭忘酷暑行隨官¶
柳趁微凉盛時著力須精進老我無心自退藏記取琳宮分袂¶
日晩風輕拂藕花香¶
　　
*** 弔馮權教¶
文林戢迹効玄微囘首人間覺夢非旦宅不留眞面目作家元¶
有活關機雙鳧絶迹白雲去短笛不聞黃鶴歸悽慘樓前舊花¶
木西風和露泣朝暉¶
　　
*** 送何巨川之祖庭¶
<pb:CK-KZ_JY221_02p035a>¶
空山落落水長流鶴怨猿啼歲幾周昨向壇前陪鷺序今遊秦¶
隴占鼇頭馬前風月程程遠鴈底關河處處秋會得一綱張萬¶
目活機輕撥早歸休¶
　　
*** 紫峯老師南行¶
乾坤徹視一蘧廬變動不居遊太虛觸物昏明承影似從人俯¶
仰桔橰如洪津浩汗橫慈艇古道崢嶸運德車多少步趨瞠若¶
從絕塵奔逸到華胥¶
　　同前¶
阿師先得箇中眞紫蓋峰前舊主人呼吸一風號萬籟圓明孤¶
月照通津北臨燕薊光塵混南渡梁園草木新到處不煩吹暖¶
<pb:CK-KZ_JY221_02p035b>¶
律從容寒谷爲囘春¶
　　
*** 老子過關圖¶
皓首童顏幻化身青牛薄軬踐黃塵月歌天竺溪山曉風度函¶
關草木新跨古騰今乘日馭入無出有化飈輪欲窮妙處非名¶
相不許丹青畫與人¶
　　
*** 悼張文叔和林返眞¶
活火丹鑪計已遲風雲閑置不哦詩衝開八極神遊日勘破三¶
生夢斷時楚些招魂聊復耳越吟思舊亦奚爲空遺腐骨寒林¶
下春去秋來塞鴈悲¶
　　
*** 送左法師赴闕¶
<pb:CK-KZ_JY221_02p036a>¶
元放傳家幾代孫數年矩步謁金門纔聞風旆離天闕又報星¶
軺復帝閽分應王公希薊訓力呼神鬼效劉根燒山符在隨時¶
用輔正除邪仰至尊¶
　　
*** 餞趙法師赴闕¶
驛程冰雪路賒長别語怱怱酒一觴篋貯羽符增氣熖匣藏神¶
劍動光芒祓除氛祲從王事驅馭風雷及帝鄕竚看一吹山鬼¶
伏蒐畋無復見彷徨¶
　　
*** 弔順天府賈左副¶
政柄堅持觸化機斷雲飄忽帝鄉期枕中夢熟雞三唱槐裏功¶
成黍一炊幻境厭離殊不惡故衣更換亦何悲請看圓缺金臺¶
<pb:CK-KZ_JY221_02p036b>¶
月照夜清光似舊時¶
　　
*** 别李府判¶
織烏不息走西東青鬢方瞳豈易逢世夢短長俱幻化人情非¶
是一鴻濛琪林特地黃塵外砥柱滔天白浪中出岫野雲飛不¶
定任交隨雨又隨風¶
　　
*** 于公大師挽詞¶
阿師紫府謫仙儔畢竟終期汗漫遊心迹百千三昧了世縁七¶
十一年休葉鳧飛去山銜月鄂笛聲遺黃鶴樓望極渺茫滄海¶
闊斷雲飄忽鳳麟洲¶
　　
*** 警世¶
<pb:CK-KZ_JY221_02p037a>¶
春去秋來不暫停兩輪催促太無情蝸牛角上爭名利石火星¶
中寄死生閻老判勾難抵當酆都决去沒期程有條坦坦分明¶
道爭奈迷人不肯行¶
　　
*** 天網¶
天網恢恢不可欺冥塗黯黯卒難知善因惡果因心造地獄天¶
堂各自爲餓鬼傍生貪裏得淹魂滯魄性中癡勸君絶早尋歸¶
計限到臨頭悔後遲¶
　　
*** 寄南宮舊友¶
鼓笛聲中上戲場裝成模樣作趨蹌不知造物閑般弄空使傍¶
人話短長伎倆呈來乾懡㦬機關識破絶商量虛堂月白風清¶
<pb:CK-KZ_JY221_02p037b>¶
夜坐對温鑪一炷香¶
　　同前¶
自笑從來底許迷欲尋東海卻投西怨恩爾汝何須說非是翻¶
騰不可齊世味嚼開濃似蜜物情勘破醉如泥而今各得心無¶
用月在青天水在溪¶
　　
*** 跋眞理融會堂¶
滑昏靜盡卽成純舉目圓融大法身交際不拘通理窟活機潛¶
運卽吾神百川汨汨朝東海萬曜煌煌拱北辰說與春風舊消¶
息野花芳草一時新¶
　　同前¶
<pb:CK-KZ_JY221_02p038a>¶
茅靡波流未出宗箇中甯許辨渠儂眉尖眼尾拈來是柳際花¶
前觸處逢削去門墻無界隔打開關鎖不緘封虛堂靜坐人如¶
玉風度筠梢月掛松¶
　　
*** 跋坐忘圖¶
乃公形似橛株拘坐斷遑遑轉徙塗倏忽有無同混沌乾坤俯¶
仰一蘧廬忘懷健羨遼東鶴不肯輕飛葉縣鳧聚塊積塵休比¶
擬寥天大地莫非吾¶
　　
*** 誠齋¶
誠意正心居此齋名師良友喜相陪庭前翠竹迎風立階下紅¶
葵向日開曉樹不聞天籟靜夜窗分得月華來桐飛一葉還知¶
<pb:CK-KZ_JY221_02p038b>¶
否已布秋容遍九垓¶
　　
*** 三山閑適¶
拙訥難分長上憂懶窩仍喜衲蒙頭厚陳坐褥𪌭三尺易辨齋¶
糧粥一甌晝起夜眠無箇事夏凉冬暖更何求杖藜時復生狂¶
興走遍三山與十洲¶
　　
*** 化工¶
搏塊當空夢裏爭化工般遞太無情眼前薄利空花靨頭上虛¶
名破鼓聲長短百年爲際限有無千變沒期程到頭畢竟成何¶
事空使形骸弄死生¶
　　
*** 造物¶
<pb:CK-KZ_JY221_02p039a>¶
從來造物戲窮通攛弄浮生一夢中名利有無分變態是非人¶
我競雌雄多生積習從頭假萬事消磨徹底空酩酊不知誰是¶
主落花飛絮趁東風¶
　　
*** 繼董德卿韻¶
十年不識讀書帷料理眞心與世違深笑夔蚿憐彼此冷看蠻¶
觸竟纖微一天風月閑儔侣千里雲山舊倚依行李少煩塵俗¶
物破瓢藜杖著身衣¶
　　
*** 憶三山時在燕京長春宮¶
昔在梁園載笑歌採芝風韻氣峨峨方池曲沼景如許瘦竹疏¶
梅清更多玄圃鼇頭心自解草堂龜背意如何唯餘夜夜三山¶
<pb:CK-KZ_JY221_02p039b>¶
月依舊金花蘸碧波¶
<pb:CK-KZ_JY221_02p039b>¶
#+PROPERTY: JUAN 003
<pb:CK-KZ_JY221_02p039b>¶
 
** 五言律詩¶
　　
*** 道性¶
明明不是物了了亦非心浩浩通天地冥冥貫古今有無常顯¶
化生滅妄浮沉神鬼莫能測聲聞何處尋¶
　　
*** 稟受¶
骸骨生從地靈明稟自天六門陰鬼伏亘古谷神全性月光輝¶
普心珠照應圓萬縁齊泯滅安穩到重玄¶
　　
*** 祛邪¶
翻身離世網著力斷迷繩不販何樓子誰懸傀儡棚好栽無影¶
<pb:CK-KZ_JY221_02p040a>¶
樹高點沒油燈滿室盡虛白客邪安敢馮¶
　　
*** 求眞¶
白玉石中出黃金礦鍊成寸心離愛欲一性自圓明照破恒沙¶
劫衝開納芥城輪迴從此出無滅亦無生¶
　　
*** 委形¶
天倪收委質化物舞强陽擾擾是非海區區名利場百年身頃¶
刻千古夢悠揚向上忽透脫元神歸帝鄕¶
　　
*** 是非¶
是非無正定分量莫能期物理時時别光陰刻刻移蠅頭驅走¶
骨蝸角鬧行屍塗抹漫千古無人解獻疑¶
<pb:CK-KZ_JY221_02p040b>¶
　　
*** 塵世¶
萬塵深坎窞兩耀急跳丸蠻觸勍蝸世槐檀役螘官忠誠悲玉¶
璞狡獪泣珠盤幻惑無窮事浮生眼自瞞¶
　　
*** 大身¶
乾坤融大體俯仰一蘧廬萬曜高懸鑒羣生類數輿有無神變¶
化消長氣吹噓未出洪鑪外那能遊太虛¶
　　
*** 夜坐¶
枯坐塵心滅忘言道味長不名蝸境界無夢螘封疆炕煖頻燒¶
葉鑪温旋炷香夜深何限意明月滿虛堂¶
　　
*** 清淡¶
<pb:CK-KZ_JY221_02p041a>¶
坐穩蒲團力形温衲褐功拈香酬野客煮茗命山童將送情何¶
懶喧囂耳似聾住山宜淡薄可愛底家風¶
　　
*** 疎懶¶
對客忘拈拂呼童倦擊鐘藥鑪餘燼在經卷積塵封不意收雞¶
犬那論媾虎龍般般無伎倆留得一疎慵¶
　　
*** 觀中¶
苔蘚侵新砌松陰亂古壇煮茶燃木葉撥火炷山檀璧月穿茅¶
屋香風動藥欄灑然清況味同志莫盟寒¶
　　
*** 丈室¶
丈室容眞境蘧廬映寶臺戸扃三界隱簾捲九天開擊玉雲軿¶
<pb:CK-KZ_JY221_02p041b>¶
集鳴金鶴馭催洞中人不老碧酒鎮相陪¶
　　
*** 世事¶
世事元無限人生自有倪不明樞始用終被物情迷獻笑防遮¶
目臨危悔噬臍未然先薦得扶起上天梯¶
　　
*** 雲遊¶
解放虛舟纜疏開冷鐵枷罄身閑日用百衲舊生涯踽踽人間¶
世飄飄象外家虹竿好收拾鈎餌飲雲霞¶
　　
*** 憶山¶
懶慢傲林泉誰論佛與仙揮開韁鎖絆截斷葛藤纏不苟人間¶
世忘懷物外天野雲溪月底逸興浩無邊¶
<pb:CK-KZ_JY221_02p042a>¶
　　
*** 安閑¶
在處要身安無如方寸間窮通時所係生滅命相關妙體陰陽¶
外遺形天地間冥通造物者默轉是非環¶
　　
*** 紙被¶
匪自王家得先承蔡氏頒工夫成甚易受用煖何慳掛壁雲歸¶
岫蒙頭雪在山不求人世重宜伴此身閑¶
　　
*** 紫微東墅因寄一十二詠¶
　　春¶
卜築喜栽培功隨造化開蔬畦臨井側藥圃近墻偎次第榮桃¶
李慇懃闢草萊不知人世事日用信優哉¶
<pb:CK-KZ_JY221_02p042b>¶
　　夏¶
笓籬侵野甸莽蒼接虛堂秀木千章合清陰四面涼李繁堆樹¶
熟瓜噴滿園香不必拈錢置田家自請嘗¶
　　秋¶
農家收百穀爽氣自西郊屢掃階前葉重添屋上茅霜陵紅錦¶
樹寒促鬱金苞不見人牛在唯聞牧豎嘲¶
　　冬¶
重扉簾不捲炕煖紙窗明不問庭前柏忘懷雪裏英燃香凝霧¶
色煮茗作風聲宴坐蒲團穩人間作麽生¶
　　晝¶
<pb:CK-KZ_JY221_02p043a>¶
茅屋靜簫條庖丁不用刀山童禁狡獪野客命遊遨路細因人¶
撥畦荒植杖薅都無塵世累眞樂自陶陶¶
　　夜¶
更闌戸不扃被褐谷神凝林際懸金鏡簷牙骨玉繩鑪中存活¶
火窻下續清燈久坐形山歇和衣枕曲肱¶
　　朝¶
昧爽擊金鐘虛堂振祖風隨宜皆妙用或使盡神功寶鼎雲蟠¶
結茅詹氣鬱蔥孜孜爲利者甯共此時同¶
　　暮¶
塵塵總破除㞐㞐復于于衲褐元相契蒲團舊所須封緘如意¶
<pb:CK-KZ_JY221_02p043b>¶
藏葆庇夜光珠逕入無何有今吾忘故吾¶
　　行¶
策杖信心行忘機犬不驚疏籬蟲唧唧高樹鳥嚶嚶物順陰陽¶
變人隨造化營草萊無盡藏蘭蕙可憐生¶
　　住¶
穩密因時住無縁勝有縁少爲塵冗累不被利名牽昨日同今¶
日來年似去年於羊渾棄意何蟻慕腥羶¶
　　坐¶
擁褐蒲團坐黃塵不到門黜聰非拱默忘我復吾存祖意何須¶
錄玄虛且勿論本然祗這是安穩度朝昏¶
<pb:CK-KZ_JY221_02p044a>¶
　　南華¶
熟讀南華旨機關會不難放開無限量收聚一團欒在用光塵¶
雜歸源江海乾銅馳街上立無處問長安¶
　　清況¶
藜杖撥溪雲芒鞋踏山雪細採活人芝時飡延命屑松梢月正¶
圓竹外風清絶此況不易知莫爲名利說¶
　　莫辨¶
一切俱莫辨得處休矜衒性命緊護持私邪勤煅煉冥冥幻物¶
忘暠暠陽神現來去得自由不憂生死變¶
　　
*** 繼董德卿韻¶
<pb:CK-KZ_JY221_02p044b>¶
人生貴適意心閑身自安草堂新坐具齋鉢舊綿單風掃庭除¶
靜月臨窗戸寒沒絃琴掛壁清韻不須彈¶
　　
*** 繼眞人天籟韻¶
　　其一¶
鼓橐靈風振何方不作鳴禺于通眾竅披拂動羣生遺響歸圓¶
寂囘機忽變更向尋端的意張口豈容聲¶
　　其二¶
隱几非今昔神風發太虛有形皆鼓舞何物不吹噓妙體陰陽¶
外聲傳造化初獨吹無孔笛清響徹華胥¶
　　
*** 知常自傳神贊¶
<pb:CK-KZ_JY221_02p045a>¶
此箇怪形容從來灰槁同寫眞眞不得著假假何功困憊丹青¶
手常居虛白中百年囘首處茅索繫春風¶
　
** 長短句¶
　　
*** 曰用¶
要行卽行要坐卽坐歡時歌困時卧解語無舌人逍遙如此過¶
高閣雲和不用彈免勞更覓松風和¶
　　
*** 性命¶
動若水靜如山坐通關戾默轉樞環有無俱混合聲色莫顢頇¶
性了易命尤難陰陽莫測神鬼何干物物皆從化頭頭不放閑¶
習習東風誰是主暗傳春色到人間¶
<pb:CK-KZ_JY221_02p045b>¶
　　
*** 全眞¶
全本無虧眞元不妄本全本眞一模兩樣開口落名言揚眉成¶
影像主人拂袖便歸來還鄕曲調如何唱¶
　　
*** 玄妙¶
萬緣休處更何言向上機關沒口傳此外别求玄妙理大家總¶
被葛藤纏¶
　　
*** 眞空¶
一竅虛空八面玲瓏舒開寶藏敷演靈蹤若非吹掃纖雲力爭¶
得寒光耀太空¶
　　
*** 沖和¶
<pb:CK-KZ_JY221_02p046a>¶
性天暫復和氣橫流非陰非陽無喜無憂更窮直上難言說高¶
柳迎風笑點頭¶
　　
*** 精神¶
古老精靈馳騁神通縱橫自在變化無窮出入金石踢弄虛空¶
乾坤輕觸百雜碎一喝髑髏三日聾威如虎勢如龍莫交撞入¶
葛藤中¶
　　
*** 無爲¶
加一毫卽多減一毫卽少清靜本然眞威嚴無做造法身充滿¶
太虛空卻立一塵分徼妙¶
　　
*** 識心¶
<pb:CK-KZ_JY221_02p046b>¶
識是何人心是何物取之有餘捨之不足頭上更安頭水母蝦¶
爲目三徑歸來舊主人剪除藜藿栽松菊¶
　　
*** 見性¶
在耳能聽在口有辭抬手動足瞬目揚眉箇中人知不知由君¶
驅使更何疑若將見處爲眞實卽墮傍門第二機¶
　　
*** 魂魄¶
性是主人形是宅遊卽爲魂止卽魄若將分别論玄機毫末有¶
差天地隔¶
　　
*** 覺照¶
照是誰照覺是誰覺鵠毒一生過模糊兩重錯此處透玄關二¶
<pb:CK-KZ_JY221_02p047a>¶
邊空索索䬃䬃西風度晚林一番紅葉瀟瀟落¶
　　
*** 藏天下於天下¶
無道處疾囘轉有道處莫留戀虛空分付與虛空天眼龍睛不¶
可見¶
　　
*** 體用¶
水是波波是水有體卽用有用卽體不卽不離非一非二其隱¶
也身入毫芒其顯也光照天地同歸妙本自多歧密轉四時成¶
一歲¶
　　
*** 無人無我¶
體無人用無我不卽不離能唱能和非法非非法無可無不可¶
<pb:CK-KZ_JY221_02p047b>¶
有無三際盡圓通立起一塵看活墮¶
　　
*** 孤峯¶
已往孤峯如瞽如聾未來孤峰水泄不通孤峰見在自西自東¶
普天無不是何處更叅同巍巍千丈澄潭側倒蘸無根上下空¶
　　
*** 生死¶
一念起一念滅捨身授身何時是徹改頭換面不自知虛生浪¶
死無休歇心若虛念自絶除根本無枝葉獨露堂堂眞箇人萬¶
劫輪迴頓超越¶
　　
*** 主賓¶
誰是無主人喚時開眼顧六戸放光明四門常擁護主是賓賓¶
<pb:CK-KZ_JY221_02p048a>¶
是主主人公休暮故月華亭下行枯木堂中住一朝脫卻臭皮¶
衫三界十方唯獨步¶
　右一十八事答廉先生所問¶
*** 客人扇頭¶
螮蝀臆中蟠龍蛇腕下走達則天下通窮則一身守默然默然¶
緘口緘口好將萬里奮鵬心換作三山釣鼇手¶
　
** 七言絕句¶
　　
*** 勉進三首¶
大道無形體若虛肯心於此著工夫雲收月出青霄上一段光¶
明何處無¶
<pb:CK-KZ_JY221_02p048b>¶
　　同前¶
靈空如橐靜無懷鼓動來來販骨骸截斷急流生死浪卻令灰¶
滅効心齋¶
　　同前¶
一葉全明造化機毫芒鋒殺巧相宜莫言用盡陽和力來往東¶
風自不知¶
　　
*** 迷家¶
東塗西抹趁華虛何日囘程返故廬本是主人甘寄旅早來乘¶
當莫踟蹰¶
　　
*** 忘本¶
<pb:CK-KZ_JY221_02p049a>¶
蹤跡竛竮倒大癡强分枝派許多疑本源浩蕩傳千古汨沒紅¶
塵自不知¶
　　
*** 夜闌¶
碧落寥寥澹玉繩冷看孤月掛簷楹浮生正逐槐根螘攪擾華¶
胥夢不成¶
　　
*** 芳春¶
桃李融融次第芳紛紛蜂蝶趁餘香不知游戲眞三昧忙亂東¶
風上下狂¶
　　
*** 長春¶
零落桃溪碎曉霞未容消息到山家長春洞裏無根樹不藉東¶
<pb:CK-KZ_JY221_02p049b>¶
風自放花¶
　　
*** 見妄¶
千形萬狀各分殊病眼看成鬼一車撥盡死灰寒焰在拍天風¶
浪任從渠¶
　　
*** 迹弊¶
已陳芻狗亂如麻幻惑行人病眼花截斷葛藤無事去一軒風¶
月舊生涯¶
　　
*** 贊毁¶
鑽皮出羽閑生事洗垢求瘢錯用心勘破主人休歇去遠山秋¶
水自高深¶
<pb:CK-KZ_JY221_02p050a>¶
　　
*** 知迷¶
向上玄關未易知襄城七聖亦生疑日新何必師童子拜謝歸¶
來更是誰¶
　　
*** 自得¶
透脫希夷向上關亘初靈物坐虛閑閑中自得眞游戲夭閼渾¶
無處處安¶
　　
*** 一氣¶
通融一氣自如如無有相資混太虛撥轉玄關得眞息四生咸¶
共入無餘¶
　　
*** 心田¶
<pb:CK-KZ_JY221_02p050b>¶
剪除荆棘樹芝蘭固蒂靈苗子細看功滿白牛眠露地月明風¶
裊主人閑¶
　　
*** 心花¶
大化不能拘束得聯芳唯許自由開一枝亘古新傳授馥郁香¶
風遍九垓¶
　　
*** 心符¶
魔魅勦除無足跡縱橫馳騁大神通提綱振領閑呈似萬聖羣¶
眞立下風¶
　　
*** 心月¶
掃盡纖塵萬籟沉停停寒色印天心舉頭卽見家家在無數空¶
<pb:CK-KZ_JY221_02p051a>¶
生指上尋¶
　　
*** 心香¶
篤耨旃檀莫與同温鑪活火煖融融劫前一瓣然新炷作麽垂¶
瓜礙不通¶
　　
*** 心琴¶
萬籟消沉夜未央無弦彈出韻琅琅子期不解輿人聽摸索銅¶
盤作太陽¶
　　
*** 心劍¶
雪刃輝輝勢倚天舉之無上直無前豈徒氣焰衝牛斗切碎虛¶
空露帝先¶
<pb:CK-KZ_JY221_02p051b>¶
　　
*** 心鏡¶
收拾菱花不記年晃然孤月下瑤天虛堂掛起驚神鬼瑩靜光¶
明滿大千¶
　　
*** 心珠¶
如意密封無盡藏夜光輝耀五明宮會逢知友親拈出萬道霞¶
光射碧空¶
　　
*** 心燈¶
洪渺玄虛作短檠非膏非炬放光明乾坤不許絲毫隔山鬼神¶
姦敢放行¶
　　
*** 貴默¶
<pb:CK-KZ_JY221_02p052a>¶
人皆執我竟驅馳畢竟元無正是非大底眾中常默默自然彼¶
此兩忘機¶
　　
*** 浮生¶
浮生彈指一聲中擾擾膠膠自不通盡被此團藏穢物枉教愁¶
殺主人公¶
　　
*** 自悔¶
蝸角蠅頭著力趨眾中叢裏濫吹竽而今老大方知悔向日云¶
爲祇是雛¶
　　
*** 原憲責賜圖跋¶
道到忘言抵死親是貧非病不須貧吉祥端的存虛白肯把眞¶
<pb:CK-KZ_JY221_02p052b>¶
風說與君¶
　　
*** 無情¶
無情不是傲當時收拾精神恐外馳今日放行方得力平生底¶
事老來知¶
　　
*** 元初¶
聰明薦取未言前卽是元初妙不傳卻向箇中分變態下同幽¶
壤上同天¶
　　
*** 安閑¶
是非叢中無語句利名場上不經行人情世態非干己自在安¶
閑過一生¶
<pb:CK-KZ_JY221_02p053a>¶
　　
*** 從分¶
不羨食前方丈玉精粗飽後一般般朝三暮四從吾分贏得身¶
心到處閑¶
　　
*** 平懷¶
懶衣蓬鬢人驚駭錦服金冠自不甯一色平懷無異相不求人¶
重不標行¶
　　
*** 本分¶
不作顛狂不縱心平懷本分道中尋寥天自有家家月莫問浮¶
沉與淺深¶
　　
*** 自觀¶
<pb:CK-KZ_JY221_02p053b>¶
厯劫輪迴心自謾而今收作一團欒光明放出通廖廓不在他¶
觀在自觀¶
　　
*** 無心¶
忻然有樂非眞樂樂極哀來爲有心莫若無心哀樂盡光明一¶
道古猶今¶
　　
*** 懶惰¶
懶惰偷安未是閑前思後算兩相關祇教絶盡絲毫念不動巍¶
巍若泰山¶
　　
*** 仙凡¶
得失循環不可爭平懷本分道中行仙凡一例俱休問記取元¶
<pb:CK-KZ_JY221_02p054a>¶
初作麽生¶
　　
*** 玄門¶
身在玄門四十年醯雞衝破瓮中天縱橫自在寬如許蝸角蠅¶
頭不直錢¶
　　
*** 物假¶
萬有浮沉水上漚化工不息販何樓癡童撥得閑拈弄瓦狗泥¶
車打破休¶
　　
*** 遁化¶
會得山舟密密移有心天地可逃之人中自有藏人處就路歸¶
來更莫疑¶
<pb:CK-KZ_JY221_02p054b>¶
　　
*** 默契¶
物情著莫寸心灰寒涕慵收口倦開知有不容人會得洞房深¶
鎻白雲堆¶
　　
*** 拂塵¶
修行大抵要修心削盡塵縁萬慮沉露出亘初靈底物不須知¶
覺不須尋¶
　　
*** 空虛¶
修行心地要空虛刹刹塵塵總破除卻顯亘初眞面目亦無銷¶
減亦無餘¶
　　
*** 形數¶
<pb:CK-KZ_JY221_02p055a>¶
短長大約百年中擾擾勞生到底空向上好求眞箇事密傳薪¶
火用無窮¶
　　
*** 放心¶
心靈漂泊委塵沙似向柴門掃落花措手不能收拾得隨風逐¶
水不還家¶
　　
*** 治心¶
萬縁諸境擾心靈羃羃紅塵鏡面生匠手下功磨拭盡冷光徹¶
底照人明¶
　　
*** 長生¶
長生豈論幻形骸數盡歸元土底埋唯有本眞誰會得古今無¶
<pb:CK-KZ_JY221_02p055b>¶
去亦無來¶
　　
*** 生滅¶
輪迴生滅本因心念念遷流古到今磨滅成灰飛不動晃然孤¶
月上瑤岑¶
　　
*** 求己¶
自有天眞莫外求幻塵土梗事俱休虛閑一片清凉地白璧黃¶
金未足酬¶
　　
*** 閑居¶
太平國裏太平人林下山間寄此身霞友相逢無可道百花啼¶
鳥一般春¶
<pb:CK-KZ_JY221_02p056a>¶
　　
*** 拈舊¶
坐中更作仰天噓唱出陽關會也無影草探竿俱放下大家依¶
樣畫葫蘆¶
　　
*** 塵境¶
滔滔白浪是非海滚滚黃塵名利場無奈戰蝸蠻觸氏不知身¶
世兩微茫¶
　　
*** 形微¶
兩角蝸牛千古事一星石火百年身誰能眼孔車輪大見徹漫¶
天滚滚塵¶
　　
*** 說礙¶
<pb:CK-KZ_JY221_02p056b>¶
拈枝摘葉漲波瀾浩蕩靈源總不干掛口壁間閑坐去大家酩¶
酊到長安¶
　　
*** 脫網¶
世網纔疏法網囚檢身羈首自綢繆牢關一桚俱零落杖屨西¶
風笑點頭¶
　　
*** 獨坐¶
百衲雲披杖屨閑草堂聊復炷山檀客來問道無言說笑指虛¶
空子細看¶
　　
*** 守愚¶
不學寒猫伏鼠癡窗明炕煖衲重披客來相對如欺魄問著人¶
<pb:CK-KZ_JY221_02p057a>¶
間總不知¶
　　
*** 坐久¶
雲映青山愜野心草茵盤石老松陰坐中更入無何有不管寥¶
天日欲沉¶
　　
*** 守拙¶
鑪中忘卻燒鉛汞門外從他長葛藤事事不堪閑度日盡交人¶
笑百無能¶
　　
*** 草堂¶
荒蕪三徑絶交遊窗戸凄凄冷似秋卻得可人眞況味略無塵¶
事到心頭¶
<pb:CK-KZ_JY221_02p057b>¶
　　
*** 驚世¶
貪求深入利名場係縛勞心生愈傷棄重逐輕顛倒用合隄防¶
處不隄防¶
　　
*** 虛生¶
役役身心不自由百年風激水中漚虛生浪死無程限識破歸¶
來便合休¶
　　
*** 安生¶
眨眉欲辨移新舊轉眼那知換古今現在未來俱不識問誰誰¶
許問安心¶
　　
*** 著物¶
<pb:CK-KZ_JY221_02p058a>¶
浮名浮利意何深用盡機關使破心但爲兒孫千載計不防骸¶
骨土相侵¶
　　
*** 逐境¶
目前滚滚蕩黃塵大化推移刻刻新生死窟中人不覺捨身唯¶
與利名親¶
　　
*** 名利¶
僕馬車舟歷險艱區區名利兩相關細思本欲圖安穩卻使身¶
心不暫閑¶
　　
*** 客至¶
或聞車從叩柴荆百衲旋披勉强迎自料無錢置村釀一甌春¶
<pb:CK-KZ_JY221_02p058b>¶
雪淡交情¶
　　
*** 靜度¶
洞房無鎖未嘗扃碧落寥寥月滿庭千古雲和絃不續夜寒流¶
水響泠泠¶
　　
*** 蛻塵¶
蛻塵蛻法蛻諸縁不說丹成上九天妄自不存眞不立更無言¶
說到重玄¶
　　
*** 不知¶
千差萬異莫能齊跳出拘虛到不知卻向箇中分變態堆山積¶
嶽總無爲¶
<pb:CK-KZ_JY221_02p059a>¶
　　
*** 機密¶
茅靡波流未出宗巫咸自失想無功長於上古先天地大振玄¶
風處處同¶
　　
*** 復全¶
壽焰傳來不記年久湛人僞染諸縁諸緣削盡忘人僞亘古天¶
眞依舊全¶
　　
*** 居山¶
自與雲山舊結緣煙霞占斷不拈錢溪邊石上閑遊戲不問人¶
間不學仙¶
　　
*** 南華九天¶
<pb:CK-KZ_JY221_02p059b>¶
天和無喜亦無憂石女明知笑點頭酬酢萬方閑日用本然之¶
外更何求¶
　　其二¶
天籟形聲不可模羣生萬有自禺于一風總攝俱圓寂物盡人¶
空見也無¶
　　其三¶
天門開闔莫能知正坐全無一念時萬有萬塵從此出落花飛¶
絮自離披¶
　　其四¶
天光宇泰自分明射透閻浮破鐵城遍界疎通無擁塞山河大¶
<pb:CK-KZ_JY221_02p060a>¶
地坦然平¶
　　其五¶
天機消息有無間斡運乾坤萬象閑撥動亘初關戾子一時春¶
色滿人寰¶
　　其六¶
天遊蒿目莫能窺捨故趨新刻刻移握掌開拳還過去活機無¶
不墮今時¶
　　其七¶
天府無容無不容一毫包盡太虛空打開封鎖交君見笑倒厖¶
眉祖老翁¶
<pb:CK-KZ_JY221_02p060b>¶
　　其八¶
天倪本分具神通一體洪纖用不同試向東風問無語柳稍青¶
淺小桃紅¶
　　其九¶
天鈞無我亦無人萬有浮沉局局新殘臘盡時囘煖律野花芳¶
草一般春¶
<pb:CK-KZ_JY221_02p060b>¶
#+PROPERTY: JUAN 004
<pb:CK-KZ_JY221_02p060b>¶
　　
*** 釣空¶
蘆葦瀟瀟幾度秋可憐人老未歸休細鱗不食雲霞餌空向晴¶
波浸月鈎¶
　　
*** 眞樂¶
<pb:CK-KZ_JY221_02p061a>¶
無樂無知有活機不妨人侮太愚癡誰知無樂無知者一點閑¶
愁許上眉¶
　　
*** 友山¶
杖藜宜訪知心友茅屋須鄰得意山益友好山相對面不妨終¶
日笑談閑¶
　　
*** 養性¶
奪得玄珠唯罔象正宜恬智交相養年深放出大光明照破乾¶
坤無盡藏¶
　　
*** 夜月¶
窻戸風清月滿懷灑然飛步到蓬萊世人不得愁城破殃及壺¶
<pb:CK-KZ_JY221_02p061b>¶
中麴秀才¶
　　
*** 駘蕩¶
赭沫天倪勢不拘縱橫寰海任馳驅太平無象人難遇赤水空¶
沉罔象珠¶
　　
*** 玉簪¶
閬苑飛瓊舞翠霞遺簪墮地長成花聯芳不斷傳青白付與雲¶
山道士家¶
　　
*** 有詩¶
萬塵削落氣神安默轉當空活眼環不意有詩來觸撥五雲歸¶
路不相干¶
<pb:CK-KZ_JY221_02p062a>¶
　　
*** 春(盤山四詠)¶
山色密傳眞造化水聲敷演道因緣良心用處縱橫是何必猖¶
狂肉案前¶
　　夏¶
亭下風清衣袂寒山前行客汗垂顏仙凡不遠雲泥隔名利催¶
人不放閑¶
　　秋¶
暑去山中渾不知怪來黃菊競芳菲西風一日傳嚴令錯落半¶
天紅葉飛¶
　　冬¶
<pb:CK-KZ_JY221_02p062b>¶
霜雪摧殘錦綉空四圍山色舊形容夜深特室燃香坐一色風¶
鳴萬壑松¶
　　
*** 滯坐¶
句裏搜尋向上機迷家稚子轉忘歸不知突破窗間紙放出癡¶
蠅自在飛¶
　　
*** 遁身¶
海童戲水鷗先覺痀瘻持竿蟬不知深眇藏身無所住季咸相¶
見恰如癡¶
　
*** 動靜贈許紹明二首¶
　　其一¶
<pb:CK-KZ_JY221_02p063a>¶
動必隨他靜必癡兩忘中有活關機直交無舌人能語始信名¶
言果是非¶
　　其二¶
中原狼虎怒垂涎幸有桃源隱洞天流水落花依舊在請君乘¶
取斷頭船¶
　　同前¶
羣仙高會話方壺笑指蓬萊水漸枯莫更飯牛歌白石好尋罔¶
象索玄珠¶
　　
*** 釣歸¶
枯湫死水無魚釣輕餌篠竿盡日閑不似會稽任老子小舟和¶
<pb:CK-KZ_JY221_02p063b>¶
月夜深還¶
　　同前¶
弱喪家園已不知忘羊路上轉增迷早囘收拾雲霞餌一棹清¶
風明月溪¶
　　
*** 性月¶
浩浩靈風縱掃除性天揮斥片雲無乾坤一色如銀界放出光¶
明不夜珠¶
　　
*** 警世¶
倏忽光陰一擲梭須臾衰老鬢雙皤閻家不測來追喚手足慞¶
惶奈若何¶
<pb:CK-KZ_JY221_02p064a>¶
　　
*** 心機¶
心機用盡幹家門白髮垂垂眼又昏未後不知何處落臨行猶¶
囑付兒孫¶
　　
*** 百歲¶
百歲光陰頃刻間貪婪終日用機關一針一草皆前定剛使身¶
心不暫閑¶
　　
*** 閻老¶
閻老無情孰不諳目前光景且貪婪莫防一日來頭上沒可支¶
吾何太𤺍¶
　　
*** 林泉¶
<pb:CK-KZ_JY221_02p064b>¶
草木叢林總是玄泠泠寒玉潄流泉坐忘遺照人誰解露滴松¶
梢月正圓¶
　　
*** 閑人¶
風林月障照山花嵓石溪流共一家唯有閑人堪作主無情無¶
我伴煙霞¶
　　
*** 修眞¶
修眞眞處亦何修咄盡諸縁萬事休成就本然功德性步隨明¶
月上瀛洲¶
　　
*** 神仙¶
神仙莫向外邊尋止是元初一片心灑落萬塵籠不住立教大¶
<pb:CK-KZ_JY221_02p065a>¶
地變黃金¶
　　
*** 延年¶
自有延年不死方好傾丹悃問醫王凡心刳盡投神藥蟬蛻分¶
明脫苦囊¶
　　
*** 誦經¶
布網張羅積業多晚年信口念摩訶執迷妄想來生福閻老如¶
何𧬵得過¶
　　
*** 夢蝶¶
爲周爲蝶兩形分未見誰爲作夢人栩栩蘧蘧消息得寥天大¶
地盡吾身¶
<pb:CK-KZ_JY221_02p065b>¶
　　
*** 夔蚿¶
天眞用處盡通靈穿貫無形及有形妙用驅馳隨處是月明江¶
靜酒初醒¶
　　
*** 濠梁¶
亘初無樂亦無知知樂纔生第二機循本卻尋知處起游魚彼¶
我自同歸¶
　　
*** 解牛¶
塵事堆山積嶽來解如無解刃恢恢交加未肯剛批判密護神¶
鋒不浪開¶
　　
*** 牧馬¶
<pb:CK-KZ_JY221_02p066a>¶
聖智滑稽迷大隗野童病瞀卻師天纖塵害性須除削露出元¶
初妙不傳¶
　　
*** 養雞¶
元初悟徹便休心自是無心功更深坐處木雕泥捏似世間何¶
物敢相侵¶
　　
*** 承蜩¶
丈人猶自未忘機蜩翼藏身蜩不知更到鬼神不測處拈來信¶
手更何疑¶
　　
*** 狎鷗¶
己之靈是物之靈己若無心物自甯空界偶然通一線海鷗不¶
<pb:CK-KZ_JY221_02p066b>¶
敢下沙汀¶
　　
*** 養虎¶
人心猛過山中虎敢放斯須喜怒生安置本然清靜地兩忘物¶
我自和平¶
　　
*** 節猿¶
勞神爲一不知同有識俱爲造化籠數定倒顛無損益妄生憂¶
喜怨狙公¶
　　
*** 蠻觸¶
妙玄靈跡浩無涯大地全形共一蝸塵世小於頭上角可憐纖¶
悉謾爭差¶
<pb:CK-KZ_JY221_02p067a>¶
　　
*** 木鴈¶
不材山木自全眞野鴈無能卻喪身道用日新窮變化或離或¶
卽妙通神¶
　　
*** 釣鯨¶
大器洪才未易求揭竿滄海餌懸牛乃公豈是撈𧎚手蹲坐三¶
年不上鈎¶
　　
*** 拂子¶
不萌枝上剩龜毛在手蛟虻見影逃堅起示人成按款坐看平¶
地起風濤¶
　　
*** 梭扇¶
<pb:CK-KZ_JY221_02p067b>¶
便面龜毛兼作拂犀牛不寫嫌粗俗靈風隨手澹相宜秋月遙¶
山清可掬¶
　　
*** 自解¶
世事紛紛大足云一瓢一衲舊隨身任行任坐無拘束自在東¶
西南北人¶
　　
*** 道經(或云道家無經止五千言而已故作詩以咄之)¶
端拱主人無語句臺輿僕隸鬧喧闐希聲絶相忘言處海水墨¶
山書不全¶
　　
*** 種蓮¶
鑿破蒼苔種玉蓮圓明一點上通天俯觀坐彌羅外日月星辰¶
<pb:CK-KZ_JY221_02p068a>¶
直下旋¶
　　
*** 三宜¶
淡靜虛空著此身宜愚宜拙更宜貧出塵安穩眞消息不可尋¶
常說與人¶
　　
*** 幻化¶
萬事於人戲沐猴化工不息販何樓癡童博得閑拈弄瓦狗泥¶
車打破休¶
　　
*** 化機¶
化機於物太無情不許須臾眼轉睛拈起頭來還是尾片時作¶
壞片時成¶
<pb:CK-KZ_JY221_02p068b>¶
　　
*** 貪生¶
皮口朝朝索飯填肉身歲歲著衣纏用心到底成何濟送入荒¶
郊土底眠¶
　　
*** 浮生¶
浮生都在百年中畢竟勞勞到底空爭奈這團腥臭物卻交攖¶
擾主人公¶
　　
*** 閑身¶
蛛絲網几壁生塵老去饕慵不厭貧卻有這籌難可得水雲鄕¶
裏放閑身¶
　　
*** 詩魔¶
<pb:CK-KZ_JY221_02p069a>¶
詩魔潛迹懶看書拙訥忘情若太愚卻坐太平閑日月儘教人¶
作馬牛呼¶
　　
*** 同前¶
詩魔今已豎降旗又著南華故紙癡打破這團迷種子白雲鄕¶
裏笑嘻嘻¶
　　
*** 蠹蟲¶
四十年來學蠧蟲而今頓覺老饕慵誰知些子閑難得惱殺龎¶
眉舊主公¶
　　
*** 多病¶
多病苦躭清靜癖好書猶著聖賢魔無端之紀藏諸用奈此膏¶
<pb:CK-KZ_JY221_02p069b>¶
肓上下何¶
　　
*** 機關¶
些子機關苦不多緩行不至急行過從今放下都休問唱出昇¶
平一曲歌¶
　　
*** 幻形¶
幻形認有卽拘墟跳出牢籠步坦途造物許饒先一著也勝猶¶
執化人祛¶
　　
*** 宜休¶
白首須當急急修養身粗足便宜休心田潔靜常安穩隄備閻¶
家老子勾¶
<pb:CK-KZ_JY221_02p070a>¶
　　
*** 黃籙¶
幾排黃籙濟孤魂濟了孤魂依舊存自有祖宗歸不得忙忙千¶
古爲兒孫¶
　　
*** 正眼¶
有心絶筆塵猶在立意忘言意未忘有日豁然開正眼能言能¶
筆又何妨¶
　　
*** 虛堂¶
虛堂坐卧無人問妙用機關只自知名勢結交如水澹老來方¶
覺得便宜¶
　　
*** 安居¶
<pb:CK-KZ_JY221_02p070b>¶
生涯粗足獲安居無事逍遙步坦途寄迹仙凡莫分别大家依¶
樣畫葫蘆¶
　　
*** 天鈞¶
朝菌冥靈及大椿短長一例自天鈞而今七十人間少管甚前¶
程幾度春¶
　　
*** 神馬¶
穩乘神馬駕尻輪南北東西逐日新拖去拽來從尒耳主人依¶
舊沒疏親¶
　　
*** 性珠¶
一顆圓明自性珠本來無欠亦無餘家藏莫使縁塵羃放出神¶
<pb:CK-KZ_JY221_02p071a>¶
光耀太虚¶
　
** 六言絕句¶
　　
*** 贈作針衛會首¶
揮霍機鋒快利疏通關竅渾圇恰似功夫成就古今不許常存¶
　　同前¶
向上機關透脫匠成眞體圓融妙用縱橫表裏神鋒聯串虛空¶
　　
*** 述懷¶
風清雲翳飄忽地迥參寥晏如鴈字幾行飛去不妨書破玄虛¶
　　
*** 孤月¶
飂飂長風寂泊瀟瀟虛籟平甯萬里寥天空廓一輪孤月圓明¶
<pb:CK-KZ_JY221_02p071b>¶
　　
*** 夢幻¶
青鬢朱顏易失黃雞白日相催夢幻境中識破水雲鄕裏歸來¶
　　
*** 心安¶
山峙巍巍不動川流混混常閑但得心安若此何勞别扣玄關¶
　　
*** 重玄¶
常啟重玄關楗執迷自間雲泥肉眼中存翳膜瞌頭外覓摩尼¶
　　
*** 時光¶
展臂時光已失轉頭世事成空俗物幻形有盡迷津苦海無窮¶
　　
*** 紅塵¶
足迹紅塵滚滚心田白浪淘淘自向洪波汨沒何能紫府遊遨¶
<pb:CK-KZ_JY221_02p072a>¶
　　
*** 白虎¶
白虎青蛟莫論丹鑪鉛鼎休詳絳闕瓊林溟幸金壺碧酒馨香¶
　　
*** 日月¶
日月東西出沒乾坤昇降渾淪眞宰默存厚薄浮生分外貪嗔¶
　　
*** 形數¶
不苟不貪不愛無情無喜無憂此世此形此數宜愚宜拙宜休¶
　　
*** 月輪¶
亭亭月轉冰輪萬籟消沉莫聞人影不須零亂杳然徑徹無垠¶
　　
*** 輪轉¶
輪轉多生浩劫貪圖百計千方八識七情戲弄四生六道承當¶
<pb:CK-KZ_JY221_02p072b>¶
　　
*** 坐久¶
月透簾籠虛白風生几簟清涼坐久凝然無際不知身世何鄕¶
　　
*** 眞僞¶
色裏膠青混合水中鹹味顢頇眞僞欲生分别舉頭不見長安¶
　　
*** 靈明¶
靜盡纖塵不立杳冥三界彌羅物我不知所在靈明透入無何¶
　　
*** 行止¶
時止時行莫逆滿坑滿谷同塵非物非凡非聖能神能鬼能人¶
　　
*** 見在¶
見在何堪住著未來不可思惟點檢目前自已起心已間雲泥¶
<pb:CK-KZ_JY221_02p073a>¶
　　
*** 家風¶
松菊依稀三逕窗戸明通六如太平事業無象淳正家風有餘¶
　　
*** 天眞¶
聲利場中退步水雲鄕裏閑身順命不湛人僞達生自樂天眞¶
　　
*** 業識¶
清靜本然未悟貪忙業識無涯逐境心頑似鐵隨流性亂如麻¶
　　
*** 趨新¶
夜壑舟遷捨故日車輪轉趨新縁木求魚妄作刻舟記劍勞神¶
　　
*** 知覺¶
聞見覺知四病杳冥昏默多愚求者捕亡擊鼓執之待兔守株¶
<pb:CK-KZ_JY221_02p073b>¶
　　
*** 三教¶
爲道爲儒爲釋水月鏡中三影皆從此處傳來選甚黃冠圓頂¶
　
** 五言絕句¶
　　
*** 荆棘¶
荆棘除難盡芝蘭樹不榮故園藜藿合松菊可憐生¶
　　
*** 賞音¶
炷冷香仍在燈青焰亦微斷紋絃再續今古賞音稀¶
　　
*** 眞妄¶
妄滅眞重遣心空性自圓百川俱凑海萬曜不離天¶
　　
*** 智巧¶
<pb:CK-KZ_JY221_02p074a>¶
智巧渾如拙聰明卻似癡可憐千古意不許等閑知¶
　　
*** 病眼¶
病眼唯觀物塵心只慕緣政如蠶作繭來去目纏綿¶
　　
*** 著相¶
著相終難造求言未可知向人拈不出相對只揚眉¶
　　
*** 燭熖¶
燭弄風前熖漚翻水上波不尋安穩地生滅竟如何¶
　　
*** 心昧¶
莫向絰中覓何勞相上尋博通今古事昧卻本來心¶
　　
*** 囘頭¶
<pb:CK-KZ_JY221_02p074b>¶
休探水底月莫認空中花兩足何常動囘頭卽是家¶
　　
*** 今古¶
交臂成今古抬頭革故新一團空幻事謾殺利名人¶
　　
*** 塵冗¶
塵冗何須錄浮生未足誇好栽無影樹疏卻有情枷¶
　　
*** 生滅¶
落絮因風起飛花逐水流古今無定迹生滅有時休¶
　　
*** 塵心¶
塵心忙似火世事冗如麻不省光陰促紛紛逐落花¶
　　
*** 無盡藏¶
<pb:CK-KZ_JY221_02p075a>¶
涸絶是非海治平人我山衝開無盡藏跳出有情關¶
　　
*** 愛欲¶
浮雲蔽杲日涼風敗秋蘭愛欲未能遣心君爭得安¶
　　
*** 媒翳¶
媒翳可射雉利欲能攻心丹田有靈物不鋤荆棘生¶
　　
*** 世事¶
世事無程限家縁沒盡頭不尋休歇地辛苦幾時休¶
　　
*** 清靜¶
清靜本然眞隨宜盡入神不煩吹煖律寒谷自囘春¶
　　
*** 衰鬢¶
<pb:CK-KZ_JY221_02p075b>¶
衰鬢星星白朱顏漸漸枯不期閻老喚著甚可支吾¶
　　
*** 生死¶
生死門中住輪迴路上行此心來往慣爭肯問前程¶
　　
*** 積塵¶
積塵昏慘慘長夜黑漫漫未遽通三要何由正五官¶
　　
*** 陰陽¶
陰陽爲大匠天地作陶鈞從化隨時改趨生逐日新¶
　　
*** 大道¶
大道理幽深迷人顛倒尋去身渾不遠惟是本來心¶
　　跋¶
<pb:CK-KZ_JY221_02p076a>¶
　　
** 七眞圖像¶
寫眞繪像是敬是仰只斯面目余將安倣向上宗師本無二相¶
月印千江圓明一樣先天不朽眞容如舊得之孰見傳之孰受¶
俱戴天而莫測其高俱履地而莫窮其厚不古不今非暫非久¶
尋源循迹而趨步不停奔逸絶塵而瞠若乎後狂屈欲言而忘¶
季咸自失而走離朱拭眥而不見端倪黃帝聽瑩而不分可否¶
罔象索之於無倏忽鑿之於有品藻者困其心雌黃者辟其口¶
望洋向若而嘆豈容夫默染於丹青之手¶
¶
¶
<pb:CK-KZ_JY221_02p076b>¶
¶
¶
¶
¶
¶
¶
¶
¶
¶
¶
<pb:CK-KZ_JY221_02p076b>¶
