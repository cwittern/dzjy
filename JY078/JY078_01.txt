#-*- mode: org; -*-
#+TITLE: 太上黃庭外景經
#+DATE: 2011-05-31 15:53:40
#+PROPERTY: kxid KX073b
#+PROPERTY: pinyin Taishang Huangting Waijing Jing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0263l
#+PROPERTY: id JY078
<pb:CK-KZ_JY078_01p024a>¶
* 太上黃庭外景經¶
太上閒居作七言(老子者先天地而生後天地而存有三十六校七十二名及胞李母八十二年而生故作¶
黃庭以遺后世運周反覆道畢自然得其人而受之不得其人萬世無語也)解說身形及諸神(老子恬淡¶
自然周流八極恍惚莫測變化無常自能把符攝籙總校諸神道無二家究修使然道無二親常與善人)上有黃庭¶
下關元(黃庭者在頭中明堂洞房丹田此三處是也兩眉間卻入一寸爲明堂二寸爲洞房三寸爲丹田此三處爲上¶
元一也黃庭者兩半於洞房中共生赤子則爲眞人也常思之愼無失赤子化爲眞人在明堂中字子丹故知一者在明堂一¶
處也行氣導引閉目內視安心定志混沌無涯致精上流泥丸運眞人子丹也明堂中有君臣洞房中有父母丹田中有夫婦¶
一解云黃庭者脾也長尺餘在太倉之上臍上三寸脾爲中主黃老君中央神也治在其中矣關元在臍下三寸元陽之門在¶
其前懸精如鏡明照一身不休是也)後有幽闕前命門(幽闕者兩腎也如覆杯卻着脊去臍三寸上小下大¶
又有日月命門者及臍下也)呼吸廬間入丹田(呼吸喘息炁出爲呼入爲吸廬鼻也謂吐故納新之要眉¶
<pb:CK-KZ_JY078_01p024b>¶
間卻入三寸爲丹田宮也謂引氣從鼻入至丹田也)玉池淸水灌靈根(玉池淸水口中津液也靈根者舌也¶
常當啄齒潄液灌漑舌根)審能脩之可長存(令人晝夜脩行不懈可得長存)黃庭中人衣朱¶
衣(存思脾中有子母從胃管入脾中着赤衣)關門壯籥合兩扉(下丹田之門籥無妄開也)幽闕俠¶
之高巍巍(兩腎在闕門之外地官之樓生炁之府上通於耳耳在頭兩邊故曰巍巍)丹田之中精炁¶
微(臍下三寸是也方圓亦三寸其炁微妙存之則在忘之則無又易失故曰微)玉池淸水上生肥(玉池¶
口也淸水口中津液也上生肥者津液會聚舌上故曰肥也)靈根堅固老不衰(靈根者舌根也常卷舌根¶
啄齒行之勿令舌根涸燥常存其神久夀不衰)中池有士衣赤衣(常存思心中赤子着赤綾綘衣居丹田吉¶
凶緩急可驅使也)田下三寸神所居(謂脾也在下胃上焦下有臍中靈根神所居也)中外相距¶
重閉之(令人閉精自守勿妄施捨閉以金關玉籥也)神廬之中當脩理(神廬爲鼻鼻中毛常須脩¶
理除去之行炁鼻中除邪惡也)玄膺炁管受精符(舌下爲精符喉嚨爲炁管精炁從上下也上元合會炁微¶
<pb:CK-KZ_JY078_01p025a>¶
妙眞人上下通神路也)急固子精以自持(令人閉炁還精自守勿妄施泄還精補腦不老之道)宅中¶
有士常衣絳(常存思心神着絳丹衣出入無灾害可却眾邪)子能見之可不病(精念心神思之¶
不止內見赤子則身無疾病故也)橫徑長尺約其上(脾橫長尺餘覆在太倉之上)子能守之¶
可無恙(常守養脾神思之不止則無灾病也)呼噏廬間以自償(以鼻引氣入口咽之元炁潤澤故得¶
天之償也)保守完堅身受慶(保身養炁身神光澤故曰受慶)方寸之中謹葢藏(丹田方寸¶
念守精炁謹潔護持爲謹葢藏也)精神還歸老復壯(還精鍊形以塡腦炁齒堅髮黑身不老也)俠以¶
幽闕流下竟(引明堂中赤子下着絳官值臍且存變爻精流入丹田以養其形又思兩腎問炁從上至下吸氣自¶
上及黃庭一曰眉間爲幽闕是也)養子玉樹令可壯(常當守下元精炁如玉堅閉精守神令可枝壯也)¶
至道不煩無旁午(無至煩亂安心定意正行向午也背子向午腰帶卯酉)靈臺通天臨中¶
野(心爲靈臺上通氣至腦戸下通炁至脾中其炁周匝一身)方寸之中至關下(喉龍廣一寸也明堂中眞¶
<pb:CK-KZ_JY078_01p025b>¶
人下和丹田上還明堂也)玉房之中神門戸(陰陽爲神門戸主其精約也男曰精女曰約男以日精女以月¶
水故曰門戸)旣是公子教我者(心爲大府公正當心左腎爲司徒公右腎爲司空公皆受精炁不得漏泄¶
能守一則見之)明堂四達法海源(眉頭一寸爲明堂炁皆流達如海之源也)眞人子丹當我¶
前(赤子爲眞人字子丹在明堂中常能思之壽乃可延)三關之中精氣深(三有三部天關口也地關下部¶
也人關兩手也掌握固閉塞三關邪炁不生也)子欲不死修崐崘(崐崘者頭也令人養腦中泥丸不死得長¶
生也)絳宮重樓十二級(喉嚨十二環在心上爲絳宮也)宮室之中五炁集(五藏之炁心爲¶
帝王最居中大眾神來會於赤子之側也)赤城之子中池立(赤城心也舌謂之子口爲心池也)下有¶
長城玄谷邑(小腸爲長城引炁入於胞中也)長生要妙房中急(養性要妙閉固精門)棄捐¶
淫慾專守精(長生要妙守精爲上)寸田尺宅可理生(目爲寸田面爲尺宅理生仰觀上部一神¶
也)繫子長留心安甯(仰觀赤子之身形也魂魄常在萬神不傾恬淡无惡欲心不恐惶故自安甯)觀¶
<pb:CK-KZ_JY078_01p026a>¶
志遊神三奇靈(守上部靈根舌也守中部靈根臍也守下部靈根精房也)閒暇無事心太平¶
(恬澹寂寞守虛无指身體安甯心太平也)常存玉房神明達(玉房神之門戸常存精炁往來神明自達)時¶
念太倉不饑渴(太倉胃也五谷之厨時思念之不復饑渴)役使六丁神女謁(常思黃庭中眞¶
人則六丁玉女自來侍衞可役使也)閉子精路可長活(絶邪棄俗關閉精路可得長生)正室之中¶
神所居(正室明堂洞房也常思赤子生其中爲眞人存之則在不思則忘也)洗身自理無敢汚(淸靜¶
獨處焚香思眞綘宮眞人諸玉女當來見形與凡人言語)厯觀五藏視節度(常思五藏諸神勿離已身)六¶
府修治潔如素(六府者胆爲一胃爲二膀胱爲三大腸爲四小腸爲五臍爲六部腑也凡此六腑常須潔淨)¶
虛無自然道之故(虛無本有一炁自然爲先人離道遠旡知其眞)物有自然事不煩(能知¶
自然爲眞人坐在立亡萬世常存何煩也)垂拱無爲身體安(恬淡無爲塊然獨處安心定志正炁自居故身¶
體安泰也)虛無之居在幃間(幃間自障閉洞房修道常居此間不與人爭故曰幃間之居)寂寞曠¶
<pb:CK-KZ_JY078_01p026b>¶
然口不言(閒居自處念道思眞見之勿驚閉口不言也)恬淡無欲遊德園(寒不衣暑不汗恬淡¶
无欲塊然獨居出隱於山不貪榮貴也)淸淨香潔玉女存(淸淨獨處專心自禁香薫齋潔玉女侍衞)修¶
德明達道之門(令人守命門端坐正念無邪視也修道明白觀表知裏神自爲人開門戸)¶
作道優遊深獨居(作道當八淨室中從胎鍊形還於精神也)扶養性命守虛無(虛無者自¶
然也守道養形修契自然无離於已身也)恬淡無爲何思慮(恬淡甯淨養神愛體遠名萬里无復思慮)羽¶
翼已成正扶踈(學道俱備身體輕舉恍恍惚惚若有毛羽來卽上昇故曰扶踈)長生久視乃飛¶
去(得道不死度世長存乃能白日魂飛於太淸也)五行參差同根節(五藏法五行或上或下參差同一喉¶
嚨也)三五合炁要本一(上下三五合一室三五虧則返一也)誰與共之斗日月(左目爲日¶
主父治在其中右目爲月主母治在其中斗者七星候也亦謂之七政)抱玉懷珠和子室(碎碎如玉落落¶
如石行炁握之念如子室)子能知之萬事畢(修道守精服炁延年長命神仙萬事畢矣)子自有之¶
<pb:CK-KZ_JY078_01p027a>¶
持勿失(關精自守念赤子也)卽得不死藏金室(修道審入九室返胎煉形修理玄白宜炁恬然閉塞¶
三關邪炁不生也)出日入月是吾道(日月爲兩目也俠於左右所治也在紫房宮中出入爲吾之眞)天¶
七地三迴相守(天有七星地有三精元炁四行无窮極也)昇降進退合乃久(元炁昇上降下¶
渾沌亦无形端天人得之乃能長生)玉石珞珞是吾寶(玉白如石在下部也)子自有之何不¶
守(閉精自守受炁養神)心曉根基養華采(根基者謂人知守一也華采者謂人面目潤澤體有光華也)¶
服天順地合藏精(天炁下降地炁上升二合元德變化相生閉目守精養神煉質)九原之山何¶
亭亭(泥丸中炁王聲色明眞人太乙住其中亭亭心也)中住眞人可使令(眞人赤子可爲使令也不¶
出戸知天下不窺牖見天道)內陽三神可長生(陽謂元陽也白也須臾變異長生之要守三異之神者也)¶
七日之五廻相合(七竅五藏共相和同共於一室)崑崙之一不迷誤(崑崙爲頭也眞人所¶
遊戲其中日月運行寒暑更易終不誤也)蔽以紫宮丹城樓(丹田上有紫宮中有五城十二樓眞人在其中¶
<pb:CK-KZ_JY078_01p027b>¶
遊戲)俠以日月如連珠(兩目也玄炁明照出若連珠五色恍恍子常念之壽命無窮也)萬嵗昭昭¶
非有期(眞人得道萬嵗易形男八女七從此而生與日月相守天地相保)外本三陽物自來(三陽¶
三光應候也嬰兒生時食神魂魄來入形中也)內養三陰可長生(鼻引陽炁取之以內養赤子眞人嬰兒是¶
曰三陰亦食神也)魂欲上天魄入泉(魂陽魄陰也謂世人無道德魂魄離身歸散本也)還魂返¶
魄道自然(拘魂制魄令不動作常在身中道以自然)¶
璇璣懸珠環無端(璇璣運轉炁脈流通无復休竟閉目養神潄鍊醴泉如流珠也)玉牝金籥常¶
完堅(陰爲牝陽爲籥兩不相傷得中和之炁還精鍊形故得完堅)載地懸天周乾坤(地載人人懸天¶
道不在上不在下微妙在乾坤中央故周流天下也)象以四時赤如丹(明堂四達應爲四時眞人子丹之所¶
居矣子能思之咀嚼其炁則夀無窮也)前仰後卑各異開(頭與足腎與心心赤腎黑本同根水火相尅故¶
異開)送以還丹與玄泉(丹者血也化入下源變爲白精當此之時縮鼻還之上至泥丸下至口中變爲玄泉)¶
<pb:CK-KZ_JY078_01p028a>¶
象龜引氣至靈根(以鼻引炁至於舌根嚥送腹中則雷鳴應之眞氣使之然也)中有眞人巾¶
金巾(赤子著絳衣冠金巾也)負甲持符開七門(服符六甲辟却邪兇布炁七竅耳目聰明又云背子¶
向午腰帶卯酉符者炁也)此非枝葉實是根(自然要道非虛文也)晝夜思之可長存(晝夜¶
思道勿懈也閉目視眞開目思神可得長也)仙人道士非有神(道無二家充備使然同共一根無復他神¶
和心定志故道日生)積精所致爲專年(陰陽不妄施精神不漏洩積精受炁夀可萬嵗矣)人皆食¶
穀與五味(俗人食土地之精以身死報地聖人食元和之炁以身仙報天)獨食太和陰陽氣(學仙¶
之士朝食陽炁暮食陰炁并食元炁)故能不死天相旣(得道者不死也年命無極與天相旣也旣者通也)¶
試說五藏各有方(五藏象五行四肢象四時土爲之主居中央)心爲國主五藏王(心如¶
雞子危而難安國有賢致太平心處淸身安甯)意中動靜炁得行(謂存守內神身心安靜不妄驚動炁易行¶
之故也)道自持我神明光(守一念道持護我精神明光也)晝日昭昭夜自守(謂思心中¶
<pb:CK-KZ_JY078_01p028b>¶
元炁明照萬神守日月光思兩腎根晝卽守光夜卽神故也)渴自得飲饑得飽(飢食自然之炁渴飲華池¶
水漿不飢不渴可得長生)經厯六府藏卯酉(耳也根生六府藏出卯酉要妙達矣不可得也)轉陽之¶
陰藏於九(陽反屬陰轉體相尅還藏於九九爲頭故經云左三右七藏九居一也)常能行之不知¶
老(常以雞鳴時仰卧被髮啄齒三十六通吞津咽炁遠死之道)肝之爲氣條而長(謂修炁上行達於頂¶
以補泥丸)羅列五藏生三光(五宮六府各得所主腎上下各有日月三光三光者日月星候之謂也)上¶
合三焦道飲漿(三焦三光元也飢食自然炁渴飲華池漿不復飢渴也)精候天地長生道¶
(精是吾神炁是吾道冺精思炁上下食方理也)我神魂魄在中央(中央魂魄兩腎也左魂右魄晝當以魂守¶
魄暮當以魄守魂抱魂制魄不得動作也)精液流泉去鼻香(陰陽交接漏液失精飲食無味鼻失芬香)立¶
於玄膺含明堂(舌下爲玄膺肺爲明堂含炁咽之灌於明堂流行身中也)通我華精調陰陽¶
(謂畜精養神也負陰抱陽調精神也)伏於玄門候天道(門爲鼻也候上部之一神)近在於身還¶
<pb:CK-KZ_JY078_01p029a>¶
自守(令守神精自念已也)淸淨無爲神留止(內當修道作無爲外當修道作無欲心不煩亂精神留止)¶
精氣上下關分理(氣當精思上下部守一神也)七孔已通不知老(頭面七孔精神門戸¶
通利身識不知老也)還坐天門候陰陽(朝食陽氣暮食陰氣都會於口中也)下於喉嚨通神¶
明(喉嚨有十二時亭長皆持玉㦸使守喉嚨眞人住其中主通炁上下)過華蓋下淸且凉(眉爲華蓋神住¶
其中)入淸虛困見吾形(入腦戸見泥丸君也)期成還丹可長生(卻曰住年身不衰老故得¶
長生)還過華池動腎精(從腦戸厯脊下至腎中也)望於明堂臨丹田(眉間卻八一寸爲明¶
堂欲行三寸爲丹田也)將使諸神開命門(鼻引眞炁晝夜綿綿鼻爲人根)通利天道藏靈¶
根(頭圓象天靈根舌也)陰陽列布如流星(頭有七孔象七星極陰反陽觀日而望見列星也精施炁布入¶
玄庭矣)肝氣似環終無端(肝氣周流身中似環無端也)肺之爲炁三焦起(肺氣出由¶
三關天關口也人關手也地關下部也)伏於天門候故道(天門爲口也候故道者通腦戸也)淸液¶
<pb:CK-KZ_JY078_01p029b>¶
醴泉通六府(潄湧華池灌沃舌根流通大腸小腸膽胃膀胱命門乃六府也)隨鼻上下開二耳¶
(元炁出入鼻中上下通於二耳在二以爲也)窺視天地存童子(天爲頭地爲下部童子爲存念守一神也)¶
調和精華理髮齒(令人吸五炁啄齒三十六通咽液三十六過乃理玄白也)顔色光澤老不¶
白(令人卻白住年面目卽生光澤髮不白也)下於喉嚨何落落(喉嚨中有十二亭長悉持玉㦸使守喉嚨)¶
諸神皆會相求索(謂諸神聚會也心意有之在八極也)下入綘宮紫華色(謂心神赤炁色¶
紫也)隱藏華蓋通神廬(眉爲華蓋下通炁至鼻也)專守心神傳相呼(當存念心神爲國主¶
諸神爲民使呼召無有不到也)觀我諸神辟除邪(精思內達見於神明邪氣無復敢干也)脾神還¶
歸依大家(赤子還入黃庭中脾爲中主制御四方道之深者也)藏養靈根不復枯(令人養靈根不¶
復乾燥也舌下有醴泉出入流珠常潄而咽之勿妄吐也)至於胃管通虛無(本文缺此一句按御臨本收入)¶
閉塞命門似玉都(人生係命於精舍常當愛養精舍勿妄施泄精舍如土在下部也)夀傳萬嵗¶
<pb:CK-KZ_JY078_01p030a>¶
將有餘(令人郤白住年還丹養命身不衰老可得長生)脾中之神合中官(脾在太倉上朝爲老君守¶
理堂上遊明堂宮爲太乙君也)朝會五神和三光(脾爲中主諸神皆會於脾下三光日月星也)上合¶
天炁及明堂(自炁上昇下還腦中今會明堂中也)通利六府調五行(五臟六腑各有所主五行¶
下法五常主爲五星也)金木水火土爲主(金爲白木爲靑水爲黑火爲赤土爲黃爲中主御制四方)通¶
利血脉汗爲漿(五內安甯血脉不驚手足汗液神明之信也)二神相得下玉英(謂道有雌¶
雄轉相成一兩不相傷也)上禀元炁年益長(謂食元炁骨輕肉騰炁爲神和故夀三百季得爲地仙遊樂人¶
間矣)循護七竅去不祥(面有七竅皆悉開通耳目聰明音聲孔彰邪炁不生喜炁自至)日月列布¶
張陰陽(謂兩目也左目爲日主父主陽右目爲月主母主陰)伏於太陰藏其形(謂嬰兒在於胎中幽¶
隱愼固陰成其形也)五藏之主腎爲精(腎卻著脊去臍三寸主吐精炁頭帶日月星辰)出入二炁¶
入黃庭(謂元炁從鼻口兩孔中出入通於黃庭黃庭者闕也)呼吸虛無見吾形(握固鍊形自見虛無¶
<pb:CK-KZ_JY078_01p030b>¶
吾形)强我筋骨血脉成(謂骨輕肉騰也肉化爲膏脾化爲筋骨化爲精神化爲丹方成神仙)恍惚不¶
見過淸靈(謂坐在立亡過厯腦戸變化無常也)坐於廬下觀小童(鼻者廬也觀見赤子住其中也)¶
旦夕存在神明光(朝暮存神不離巳身光輝常在目前)出於無門入無戸(旣已得道能自¶
隱於出入行步不由門戸而乃爲神戸也)恬淡無欲養華根(恬淡無欲以道自成修行玄白養黑髮根)服¶
食玄炁可遂生(謂服食兩腎間白炁故云玄炁)還返七門飲太淵(謂面有七竅皆通達也飲¶
太淵者謂咽食口中醴泉也)通我喉嚨過淸靈(炁爲道也炁從喉嚨中下厯於膽也)問於仙道¶
與奇功(仙有三千六百法蔽有萬端得道禀炁守自然不死之術各有奇功)服食靈芝與玉英(不獨¶
名山有芝草玉英也五二中亦有芝草玉英常服臟中芝英故夀同天地也)頭戴白素足丹田(中月履日¶
還精補腦名曰鍊形長生不死之道)沐浴華池灌靈根(華池口也靈根舌也當潄滿醴泉灌沃舌根也)三¶
府相得開命門(洞房華蓋明堂爲宮府也命門者鼻也開通陰陽合會耳目故令聰明也)五味皆至¶
<pb:CK-KZ_JY078_01p031a>¶
善炁還(潄滿口中醴泉五味皆至還丹鍊形故得長生也)大道蕩蕩心勿煩(大道如江海持之不¶
極思行守一勿多思慮恐亂神也)被髮行之可長存(被髮食日月之精與日月相保得長生也)吾言¶
畢矣勿妄傳(此道非人勿妄傳也)¶
¶
¶
¶
¶
¶
¶
¶
<pb:CK-KZ_JY078_01p031b>¶
¶
¶
¶
¶
¶
¶
¶
¶
¶
¶
