#-*- mode: org; -*-
#+EXPORT_ID: JY098
#+TITLE:玉清贊化九天演政心印集經
#+PROPERTY: pinyin Yuqing Zanhua Jiutian Yanzheng Xinyin Jijing
#+WITNESS: YP-P JYE
#+BASEEDITION: YP
<pb:YP-P_JY098_01p001a>¶
* 經序¶
文昌帝君曰：『經以集名，誌義也。』心印産子¶
神母，發于¶
元始，闡自大洞眞儒，而冶以成文。是集義所生者，非義襲而取¶
之也。大洞眞儒以普度心化世，而一貫夫三教根源。其設教也，¶
萬戶齊開登證路。廣誠以¶
帝謂：『凡兹下民，皆¶
元始種。惟降日降，非降遂降。故，其言曰：『種草不齊，有教無類。』¶
皇風蕩蕩，徧宇皆春，無不可化之民人。而入道莫先于敦本是¶
一秉乎大孝必仙、大忠必神之旨，而集其大成。余譚經演教于¶
<pb:YP-P_JY098_01p001b>¶
九天之上，寓權機于大洞眞儒。其指揮如意，不速而成，是真化¶
工之關鍵，儒教之梯航也。人能體是經，而心廣體胖；用是經，而¶
金聲玉振。以之正心誠意，脩齊治平，為上士，為中士，為下士，惟¶
其所願，猗歟美哉！亦何必盡人而黄冠草褐，始謂歸依于無上¶
宫哉？兹因是經之初傳，而降此幾鉤墨于簡端，亦取諸集以成¶
書，敷落神眞云爾。¶
¶
