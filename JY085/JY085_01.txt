#-*- mode: org; -*-
#+TITLE: 太上老君年譜要略
#+DATE: 2011-05-31 15:54:02
#+PROPERTY: kxid KX081
#+PROPERTY: title 太上老君年譜要略
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ0771
#+PROPERTY: id JY085
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY085_01p053a>¶
* 太上老君年譜要略¶
　　　　　　　　　　　　　　　@by永嘉謝守灝編集¶
　　　　　　　　　　　　　　　@by隱山李致道校正¶
老君在天皇時降世號通玄天師一號玄中大法師徐整三五¶
厯云𡻕起攝提元氣肇始有神人號天皇¶
地皇時降爲師號有古先生¶
　春秋緯作九頭紀¶
人皇時降爲師號盤古先生¶
　三五厯云天地混沌如雞子盤古生其中天地開闢盤古在¶
　其中後乃有三皇此三才之始也¶
<pb:CK-KZ_JY085_01p053b>¶
伏羲時降於田野號鬱華子¶
祝融時降於恒山號廣壽子¶
神農時降於濟陰號大成子¶
黃帝時降於崆峒號廣成子¶
少昊時復降崆峒號隨應子¶
顓帝時降於衡山號赤精子¶
帝嚳時降於江濱號綠圖子¶
　唐翰林承旨樂朋龜青羊宮碑云伏羲氏之王天下也老君¶
　以道弘濟降迹爲師仰觀圓蓋之文俯察方輿之理教之以¶
　畫八卦指之以分三才助之以造書契之文製之以代結繩¶
<pb:CK-KZ_JY085_01p054a>¶
　之政洎乎神農氏之王天下也老君救時屈己下降爲師付¶
　之以五運分之以四時助之以正萬機明之以辨百穀變飮¶
　血茹毛之化移蕢桴土鼓之音毀宂焚巢上棟下宇洎乎軒¶
　轅氏之王天下也老君隱身於崆峒之中放心於杳冥之外¶
　帝乃親降輦輅禮展師資旣樞衣以趨隅遂屈膝而問道受¶
　丹經於王屋登蒼冥於鼎湖洎乎少昊氏之王天下也老君¶
　說莊敬之典教之以順時迎氣昭配神明羽族呈休命之以¶
　鳥官爲理分布九鳸以統百司景合璧以表靈鳳銜圖而示¶
　貺悉由至道彰此帝謨逮至顓帝之王天下也老君教之以¶
　解紛塞兌治國安民蕩滌九黎陟明八凱追呼六甲役御百¶
<pb:CK-KZ_JY085_01p054b>¶
　靈訓之以微言之經教之以大順之道及乎高辛氏之王天¶
　下也老君敷道布化濟世爲師談黃庭之妙言隱日遁月稱¶
　錄圖之嘉號返邑移城制九州之名作六英之樂¶
帝堯時降於姑射山號務成子¶
帝舜時降於河陽號尹壽子¶
夏禹時降於商山號眞行子¶
殷湯時降於潛山號錫則子¶
　以上事迹互見於帝系譜帝王世紀洞神大有經玉厯經出¶
　塞記尹氏玄中記崔玄山地理志譙周古史考神仙傳記郡¶
　國圓經老君雖分身應化隨世立教事竟則隱故在世未有¶
<pb:CK-KZ_JY085_01p055a>¶
　誕生之跡至殷朝第十八王陽甲庚申之𡻕自太清仙境分¶
　光化氣乘日精駕九龍化爲五色流珠託胎於玄妙玉女天¶
　水尹氏己而孕厯八十一年當殷二十二王武丁庚辰𡻕二¶
　月十五日降誕於亳之苦縣瀨鄉曲仁里卽今太清宮也殷¶
　以建丑爲𡻕首殷之二月十五日卽今之上元節也青羊宮¶
　碑云殷高宗御極之世周文王演易之初神光流入於瓊胎¶
　瑞彩結成於金骨不坼不疈誕彌於八十餘齡降瑞降祥過¶
　期者二萬餘晝至甲寅𡻕厯三十五年一日忽乘白鹿履庭¶
　檜而昇天矣¶
　今昇天檜太清宮猶存歐陽文忠公詩云青牛西出關老子¶
<pb:CK-KZ_JY085_01p055b>¶
　始著五千言白鹿去昇天爾來忽記三千年當時遺蹟至今¶
　在隱起蒼檜猶依然¶
帝紂丁卯老君降於岐山之陽號燮邑子時周文王爲西伯召¶
　爲守藏史武王克殷遷爲柱下史¶
　隋内史薛道衡祠庭頌云爰自伏羲至於周世綿厯𡻕代易¶
　號變名在文王武王之時居藏室柱史之職市朝屢易貌不¶
　改焉¶
成王時號經成子¶
康王時號郭叔子仍柱下之職¶
昭王時去官歸亳以二十五年癸丑五月壬午西過函谷關度¶
<pb:CK-KZ_JY085_01p056a>¶
　關令尹喜明年甲寅授喜道德五千言是𡻕四月於喜宅南¶
　小山上昇天卽有五色光貫紫微井水皆溢二十七年乙卯¶
　復分光降生於蜀國李太官家至二十九年丁巳會尹喜於¶
　青羊之肆唐記云青羊肆者太上玄元天皇大帝第二降生¶
　之所¶
穆王四年甲申復還中國東遊扶桑會大帝校集羣仙¶
　穆王内傳云穆王聞尹眞人得道上昇乃爲修樓觀置道士¶
　七人以奉祠事¶
夷王元年乙丑老君與玄古三師降於蜀綿竹之三學山授李¶
　眞多之道厲王二十一年庚子老君降於樓觀授道士宋倫¶
<pb:CK-KZ_JY085_01p056b>¶
　以中景之道通眞之經并靈飛六甲素奏丹符¶
宣王四十三年丙辰老君降於渭川告王以𡻕星北遷言周將¶
　衰後二年幽王立¶
　唐厯代應現圖云周宣王時有採薪行歌者人莫能識以問¶
　老君老君曰此活國人修習無上正眞之道也¶
幽王二年辛酉地動涇渭洛皆震老君曰周將衰矣不及十年¶
　之數後果爲犬戎所滅¶
平王二十三年癸卯十二月老君復出關開化諸國遂至西流¶
　麟等洲考校羣仙事訖復還中國(出西昇記)¶
敬王十七年戊戌孔子謂南宮敬叔曰吾聞老聃博古而該今¶
<pb:CK-KZ_JY085_01p057a>¶
　通禮樂之源明道德之歸則吾師也與敬叔皆至問禮¶
威烈王二年丁未老君過秦秦獻公授館致禮問以厯數¶
顯王八年庚申老君東遊赤城蒙山過扶桑校集羣仙已而隱¶
　於景山之太室少室¶
赧王九年乙卯秦昭王立老君與尹喜諸仙西遊女几雞頭天¶
　柱復出散關遂昇崑崙還紫微上宮昭王聞之乃於老君所¶
　經由處爲置城邑以表聖迹故立老停驛尹喜城(見天師傳及蜀國經)¶
老君應感無方變化莫測或昇或降莫能究悉今考傳記并長¶
　厯推計自殷武丁庚辰至周赧王乙卯凡出入隱顯綿厯九¶
　百九十六年在殷一百七十四年在周八百二十二年正與¶
<pb:CK-KZ_JY085_01p057b>¶
　史傳及諸經典相合魏明帝贊云爲周柱史經九百年大學¶
　博士呉楊昊亦云老君變通靈應難測旣生商日又仕周時¶
　計其始終乃厯千𡻕此皆舉其成數也史記稱或云百六十¶
　𡻕或云二百𡻕者是據孔子時人斟酌老君之𡻕數云爾不¶
　能知其實是以每事言蓋言或也劉向贊之曰德合元氣夀¶
　同兩儀據諸傳記說雖不同莫不贊其長夀蓋儒者以長生¶
　升天之說爲誕故但云莫知所終¶
秦始皇二十八年壬午封禪泰山乃建老君祠於樓觀之南躬¶
　行饗禮前漢文帝初老君先降於陜河之濱人號爲河上公¶
　亦曰河上丈人帝親訪之老君授以道德二經今陝府北有¶
<pb:CK-KZ_JY085_01p058a>¶
　河上公廟望仙臺存焉(見史記)¶
成帝河平二年甲午老君降於瑯琊郡曲陽淵授于吉太平經¶
　(出漢書)¶
安帝永初三年已酉老君降於泰山召江夏吏劉圖校定天下¶
　簿籍因示圖罪福報應之事(見唐紀聖賦及應現圖)¶
順帝漢安元年壬午老君降於蜀之鶴鳴山授天師張道陵正¶
　一盟威祕籙五月再降賜太清中經建康元年甲申老君再¶
　降於閬州雲臺山授天師以三洞眾經及超度九祖齋直之¶
　法(見天師傳及蜀圖經)¶
桓帝永壽元年乙未老君降於成都授天師北斗削死注生之¶
<pb:CK-KZ_JY085_01p058b>¶
　法(今成都府玉局化是其地也)又降於鹿堂山授以制六天斬邪之文(見天¶
　師傳及蜀圖經)延熹八年乙巳帝遣中常侍左悺詣苦縣祀老君命¶
　邊韶撰碑文九年帝親祀老君於濯龍宮用郊天樂(見後漢紀)¶
靈帝光和二年己未老君降於天台山授仙人葛玄上清靈寶¶
　大洞等經及三籙七品齋法(見天台山記及太極仙公傳)¶
魏文帝黃初四年癸卯帝親詣苦縣老子廟致祭令有司重修¶
　廟宇(見崔玄山瀨鄉記)¶
陳留王咸熙元年甲申老君降於隴右臨洮郡謂王始曰天下¶
　不久當太平(見晉書)¶
晉安帝元興元年壬寅老君下降按行山嶽至華山勑仙人成¶
<pb:CK-KZ_JY085_01p059a>¶
　公興令移居嵩山仍賜以仙藥(見後魏書)¶
後魏明元神瑞二年乙卯老君降于嵩山授道士寇謙之雲中¶
　音誦新科之戒¶
大武太延元年乙酉老君降于嵩山命寇謙之授帝以太平眞¶
　君之號遂改元太平眞君(並出魏書及道釋誌)¶
武帝太昌元年壬子遣散騎常侍饒傑侍御史邯鄲亮重修亳¶
　州老君廟(見瀬鄕記)¶
隋文帝明皇六年丙午詔亳州刺史楊元胄重修老君廟宇勑¶
　内侍舍人薛道衡撰碑及祠庭頌(見隋書)¶
煬帝大業十三年丁丑老君降終南山語山人李湻風以唐公¶
<pb:CK-KZ_JY085_01p059b>¶
　受命之符(出金鎖流珠)¶
唐高祖武德二年己卯老君降於羊角山語吉善行令奏聞云¶
　唐得聖治社稷久長(出唐書)¶
　五年壬午老君再降於廟所告以破賊之期(出唐書)¶
太宗眞觀元年丁亥七月丙午勑修亳州老君廟給戸二十以¶
　供灑掃(出通志)¶
高宗龍朔二年壬戌帝幸洛陽宮建清廟於北邙山以祠老君¶
　設醮慶贊老君降於殿上二眞人夾侍光曜階壇眾咸瞻仰¶
　宮闈令權大力等列狀奏聞詔依所見圖寫爲瑞像(見洛州錄事楊¶
　濩師奏狀)乾封元年丙寅帝封岱嶽駕至亳謁老君御製册文上¶
<pb:CK-KZ_JY085_01p060a>¶
　尊號曰太上玄元皇帝聖母爲先天太后(出唐書)儀鳳二年戊¶
　寅勑建醮於洛陽清廟老君降於壇上祥光照暎乘白馬履¶
　壇石皆有迹眾所瞻仰卽以奏聞賀表有云金相玉毫彩奪¶
　夜明之景白駒丹鬣迹流天駟之庭(見朝散大夫孫瑞奏表)¶
玄宗開元三年乙卯東封岱嶽回謁亳州老君廟親書道德二¶
　經俾刻諸石以老君降誕日爲玄元節御製讚文書於寶帳¶
　額上(見實錄)開元二十九年辛巳閏四月帝夢老君告云吾有¶
　像在京城西南上遣使求之果得老君玉像迎至興慶宮命¶
　畫眞容分置諸州開元觀(出通鑑)天寶元年壬午老君降於丹¶
　鳳門外語田同秀曰我昔將入流沙藏一金匱靈符在尹喜¶
<pb:CK-KZ_JY085_01p060b>¶
　舊宅可奏帝取之帝遣使求得之於函谷關故墟(出唐書)天寶¶
　二年癸未正月上老君尊號曰太聖祖玄元皇帝九月制改¶
　譙郡紫極宮爲太清宮此太清宮得名之始也(見唐書)十二月¶
　帝幸華清宮老君降於朝元閣上遂改朝元閣爲降聖閣(見書¶
　史)天寶七載戊子上老君尊號曰聖祖大道玄元皇帝九載¶
　庚寅老君降於太白山語山人王玄翼以寶仙洞有妙寶眞¶
　符上命刑部尚書王倕等往求果得之十三載甲午二月癸¶
　酉帝朝獻太清宮加上老君尊號曰太聖祖高上大道金闕¶
　玄元天皇大帝十五載丙申老君見於漢中郡黑水之側帝¶
　命刻石像於所見之處老君又乘白鹿降於利州益昌嶺上¶
<pb:CK-KZ_JY085_01p061a>¶
　示收祿山之兆詔於所見之處立自然觀(並出唐書)¶
肅宗至德二載丁酉老君降於通化郡雲龍巖自地接天儀像¶
　炳然詔圖其本明皇御製贊曰晝見殊相浮空瑞色道釋人¶
　天作禮瞻奉申命藻繪示諸郡國(見唐太上高皇瑞像贊序)¶
敬宗寶厯二年丙辰老君降於太清宮前御路(見柳公權書韋處厚所撰碑)¶
懿宗咸通十年己丑九月徐州賊龐勳來寇亳領其徒三千餘¶
　人趍太清宮欲據爲營壘時士庶數百餘家在宮避難咸見¶
　老君乘空而行須臾黑霧昏曀賊迷路自相蹂踐勳亦溺水¶
　而死(見汴州節度李蔚奏狀)¶
僖宗廣明二年庚子七月黃巢攻刦郡邑將焚亳州太清宮忽¶
<pb:CK-KZ_JY085_01p061b>¶
　陰風四起變暑爲寒賊眾駭散卒不能攻而去(見唐書)¶
宋太祖建隆元年庚申遣使詣亳州太清宮致祭¶
太宗湻化四年癸巳遣內侍李守倫等下兩浙選擇良材重修¶
　亳州太清宮詔水部員外郎和濛撰碑¶
眞宗咸平五年壬寅遣內侍陳延慶增修亳州太清宮仍給衞¶
　士大中祥符五年壬子遣三司使丁謂代謁七年甲寅駕幸¶
　亳州謁太清宮親奉寶册上尊號曰太上老君混元上德皇¶
　帝(已上並出宋朝事實)¶
哲宗紹聖五年戊寅亳州刺史喻陟奏太清宮屢降瑞應遂遣¶
　內侍蘇珪就宮建普天大醮三千六百分仍詔本路轉運司¶
<pb:CK-KZ_JY085_01p062a>¶
　凡宮宇弊壞者隨卽繕完¶
徽宗崇甯元年壬午詔翰林學士張商英撰亳州太清宮碑記¶
　徽宗御篆額賁於碑首(出宋實錄)政和二年壬辰老君乘白馬駕¶
　祥雲降於茅山玉晨觀授梁先生加句天童護命經(見句曲志)其¶
　餘降見事迹記傳不繫時代者不述與夫放光現瑞靈應等¶
　事非化身下降者亦不復載於譜也¶
¶
¶
¶
¶
<pb:CK-KZ_JY085_01p062b>¶
¶
¶
¶
¶
¶
¶
¶
¶
¶
¶
