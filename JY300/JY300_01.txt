#-*- mode: org; -*-
#+TITLE: 三十代天師虛靖真君語錄
#+DATE: 2011-11-02 11:14:46
#+PROPERTY: kxid KX288
#+PROPERTY: title 三十代天師虛靖真君語錄
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1249
#+PROPERTY: id JY300
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY300_01p001a>¶
* 三十代天師虛靖真君語錄¶
宇宙之間鍾川嶽靈淑之氣者惟人而人之修乎身也有諸內¶
必形諸外故凡藴蓄之素者其能已於言乎雖老莊氏之學墮¶
肢體黜聰明凡役乎外者一切斥絶務一返乎內而至於垂世¶
立教之道亦必因言而後達且著焉由是觀之遊方之外者豈¶
盡以言爲無所用者哉蓋其於言也若太空行雲澄淵微瀾隨¶
其動止而成文不可以跡見之也若儒之於言也達則雄邁放¶
逸之情肆窮愁則覊感慨之語發者異矣雖然其道隆神化之¶
久與天爲徒又豈必以言之有無而後謂之至哉三十代祖虛¶
靖眞君以靈悟宿植遭熙洽之朝在崇甯靖康間徽廟崇道尤¶
<pb:CK-KZ_JY300_01p001b>¶
篤而真仙輩出與眞君上下一時者若徐神翁王文卿林靈素¶
也凡驅禁祟平潮孽驗縈襘往往有異徴曁國運艱否預達災¶
朕及致風霆暘雨特指顧間其道神行著誠足以羽儀天朝澤¶
被含品矣雖相去數百載迨今人猶道慕之豈惟誇一時而後¶
竟泯泯無聞者比哉舊傳應化錄載述勲行詳矣凡眞君流示¶
世教之語陶冶性靈之篇又皆足以警迷啓蔽非遊神於胚腪¶
坱圠之初蟬蛻於膠轕塵滓之表無豪忽足以介其中者其所¶
造詣能若是哉四方傅誦願見者惜不獲其全往嘗刊行久亦¶
遺缺因采之名山重鋟諸梓以廣其傅庶俾冠褐之士慕向之¶
流探索於言外意表以悟火符之秘窮鉛汞之妙有餘師矣以¶
<pb:CK-KZ_JY300_01p002a>¶
是而進乎道德之域若所謂廣漠之野虛無之濵當層峰高林¶
之間風清月霽之夕哦詠其空歌靈韻林唱泉答又焉知其䨘¶
旌霞珮之不來降也哉其可不與老莊氏之言而並傅乎宇初¶
忝嗣匪才豈足以盡其讚頌揚美嘗懼有所逸墜姑序其槩於¶
首以俟諸大手筆焉嵗洪武二十八年乙亥中元後上吉日正¶
一嗣教道合無爲闡祖光範真人領道教事嗣漢四十三代天¶
師嗣孫宇初齋沐再拜謹序¶
¶
¶
¶
<pb:CK-KZ_JY300_01p002b>¶
¶
¶
¶
¶
¶
¶
¶
¶
¶
¶
<pb:CK-KZ_JY300_01p003a>¶
* 三十代天師虛靖真君語錄¶
　　　　　　　　　　@by嗣孫四十三代天師宇初編次¶
　
** 文¶
　　
*** 心說¶
夫心者萬法之宗九竅之主生死之本善惡之源與天地而並¶
生爲神明之主宰或曰真君以其帥長於一體也或曰真常以¶
其越古今而不壞也或曰真如以其寂然而不動也用之則彌¶
滿六虛廢之則莫知其所其大無外則宇宙在其間而與太虛¶
同體矣其小無內則入秋毫之末而不可以象求矣此所謂我¶
之本心而空刼以前本來之自己也然則果何物哉杳兮㝠恍¶
<pb:CK-KZ_JY300_01p003b>¶
兮惚不可以智知不可以識識强名曰道强名曰神强名曰心¶
如此而已由是觀之豈不大乎豈不貴乎然而輪迴於三界出¶
入於生死而不能自已者何也蓋一念萌動於內六識流轉於¶
外不超乎善而超乎惡故有天堂地獄因果之報六道輪迴無¶
有出期可不痛哉可不悲哉若夫達人則不然也故齋戒以神¶
明其德一真澄湛萬禍消滅老子曰致虛極守靜篤萬物並作¶
吾以觀其復夫物芸芸各歸其根歸根曰靜靜曰復命復命曰¶
常知常曰明不知常妄作凶所謂常者越古今而不壞者是也¶
所謂妄者一念纔起者是也莊子曰旣以爲物矣欲復歸根不¶
亦難乎在易也其爲大人乎自兹以往慎言語節飲食除垢止¶
<pb:CK-KZ_JY300_01p004a>¶
念靜心守一虛無恬淡寂寞無爲收視返聽和光同塵瞥起是¶
病不續是藥不怕念起惟恐覺遲譬如有髮朝朝思理有身有¶
心胡不如是行住坐卧勿使須臾離也無何有之鄕華胥氏之¶
國吾其遊焉¶
　　
*** 開壇法語¶
君不見千丈梯倚於峻嶺躡之可至顛峰臨於陸地則數尺墻¶
不可越梯非不及所立者非萬斛之舟安於大川濟之可涉江¶
海委於湫水則數步溪不可渡舟非不能所安者非吾家法籙¶
上可以動天地下可以撼山川明可以役龍虎幽可以攝鬼神¶
功可以起朽骸修可以脫生死大可以鎮邦家小可以却災禍¶
<pb:CK-KZ_JY300_01p004b>¶
然得之在修失之在墮故匠者與規繩不能使必巧師者與模¶
範不能使必行但人之恩情魔阻名利障難罪釁日增未嘗少¶
息生形無父母身外誰親度日不過衣粮積之何用榮華富貴¶
秉燭當風恩愛妻兒同枝宿鳥高車大馬難將長夜之遊美妾¶
艷妻寧救九幽之苦彫墻峻宇白玉黃金偶爾屬君不可長守¶
茫茫三界碌碌四生一逐逝波永沉苦海莫待酆都使至黑薄¶
勾名到此悔之何及今日汝去父母國來親師匠門躡蹻擔簦¶
衝霜冒雨傾肝滌膽來瞻太上之真風賫信投名拜受天師之¶
秘籙從兹已去革故日新名雖奏於高穹身尚拘於世網從前¶
恩愛割絶漸休日後𡨚憎相逢莫結惟是解紛挫銳濟物救人¶
<pb:CK-KZ_JY300_01p005a>¶
養性安恬存神靜慮攀縁旣斷火必息於心猿妄想不生內自¶
停於意馬知身是患見命爲真陽不煦生陰不幽死自是大風¶
不動刼火難燒念旣絕於三尸性豈著於五慾瑶臺閬苑爲自¶
己之家鄕愛海恩山是他人之活計人生何定白首難期日月¶
迅速下手猶遲若更蹉跎空成潦倒此生幸到寶山不得回時¶
空手伏願皇基永固聖壽延長四夷不戰來王萬國無私自化¶
然後十方三界六道四生一切有情俱登道岸今則玄壇已就¶
開度俄臨不敢久立學人伏惟珍重¶
　　
*** 答池州太守書¶
馬休粮來特承附書復審已移成都雖跋涉少勞所履㤗定法¶
<pb:CK-KZ_JY300_01p005b>¶
籙且竢盟申謹須躬臨盟佩以全儀式因風聊布手誠休粮去¶
别奉狀六月十三日某上望之太守¶
　　
*** 答真定府太守書¶
久遠氷表遽損瓊緘喜聞起居克臻冲適欣惟安府侍郎結髮¶
從道奮身守儒浩乎學海之巨波卓爾文林之偉傑佇看大用¶
以副羣心即遂參承但深欣懌某上眞定府太守¶
　　
*** 答湯明權啓¶
某啓久服徽名阻親玄論仰斗每勞於夢寐披風遠隔於烟霞¶
雲會未遑瓊緘首辱荷至誠之尤甚顧鄙野以何堪共惟明權¶
玉闕高仙瑶臺上客棄利名之韁鎻務道德之樞機罔象存神¶
<pb:CK-KZ_JY300_01p006a>¶
探玄珠於赤水恬和養性合至理於華胥更宜拯濟難危提引¶
愚下全盡真人之德發揮太上之風庶幾羽蓋龍鱗共訪華陽¶
之境雲旌霓輦同遊太極之天¶
　　
*** 答太守林公書¶
曩者所授功法乃得聖師口訣更在勤行雖然不白日輕舉亦¶
得身色無遺在世延年長生不死矣奉祝奉祝某上林公道友¶
　　
*** 答林靈素書¶
瓢笠無情雲烟奚取金門紅霧漫爲天上之遊白石清泉方保¶
山中之適萍梗偶成於會合雲泥各致其逍遥一隔江山屢移¶
寒暑閑名日起浪跡時睽靖惟道本自然神非别有明月周流¶
<pb:CK-KZ_JY300_01p006b>¶
碧漢光本無形白雲來去青山色非有跡蠶入繭而蛾去雀赴¶
水而蛤生變化斯須循環影響趨向不干於模擬浮沉自得於¶
方圓萬象有殺有生春花秋落一氣互消互息夜露朝晞五湖¶
放浪於扁舟三島翺翔於玄鶴升高須遠就下無難不昧先機¶
方爲達者遠承梅驛徑復華箋幸閟冲和適符欵記¶
　　
*** 傳天師與弟靑詞¶
昔三天之後父往而子來今諸籙之師兄辭而弟受當小臣之¶
披戴祈太極以鑒知將儲福於微躬實難忘於大賜(臣)無任¶
　　謝官職表¶
時不迨人悞蒙天眷恩沾同氣慶洽私門自愧寵驚實增欣忭¶
<pb:CK-KZ_JY300_01p007a>¶
誠惶誠恐伏念臣頃當總角獲奉淸光七換𡻕華三頒詔節構¶
漏楶雲眉之宇以便焚修賜宣和御禮之經俾成功行俄下漏¶
泉之澤及(臣)同産之兄遭遇踰涯報稱何地兹蓋伏遇特崇教¶
範無間顓蒙義重天倫推及臣子雖縁故例實駭當時犬馬之¶
心所當自竭鳳鸞之宇何極其榮中殫香火之誠上祝岡陵之¶
壽(臣)瞻天望聖激切屏營之至謹言¶
<pb:CK-KZ_JY300_01p007a>¶
#+PROPERTY: JUAN 002
<pb:CK-KZ_JY300_01p007a>¶
　
** 五言古詩¶
　　
*** 同石元規講鵾鵬偶書¶
翺翔數仞間何異九萬里大道蕩無名無彼亦無此倬哉元規¶
翁斯言迨盡矣一物自太極志士標高擬鵬乎與蜩鳩涉辯非¶
<pb:CK-KZ_JY300_01p007b>¶
至理有形相變化不出六合裏飛躍涉程途底用嘲遠邇迺識¶
逍遥游潨遠發玄旨講罷四窗間忘言空隱几¶
　　
*** 運使徐中奉尋李隱者于本部因臨訪上淸遂得煮茶欵¶
　　話至夜分乃散明自悅耳信有瑰偉崇高變通之論山川¶
　　之秀亦有增明日分袂時宣和五年其略於是篇也¶
西風初飄飄白露仍瀼瀼有人浮大川東巡抵饒陽實受九重¶
書因之訪丹房山氣龍虎明青林雲表長與予適相值議論清¶
氷霜已暮更秉燭坐偶新月涼玉蟾翳烟景金飈扇天香影落¶
如卿雲爛然獻奇祥六合無異色五峯同秋光錦袍謫塵世騎¶
鯨隔川梁君期踐玄約緲緲空中翔¶
<pb:CK-KZ_JY300_01p008a>¶
　　
*** 湯明權挈家入道¶
佳汝久虛淡有才弗願仕鷄犬白雲間挈家從遊此所藴旣超¶
特玄理可坐致倬哉明主命不以奪我志一變江海才總無塵¶
土氣聞之旌陽令拔宅脫凡世此事在精修勉旃湯氏子¶
　　
*** 書龍變軒事廼成頌白青城道伯¶
一室絶塵埃和風撼瑶竹滿几惟琴書瀟然異塵俗時時操寸¶
毫節篆數囊籙或同務玄子楸枰兩三局夜對隔林月膝上奏¶
神曲更深興未闌徐徐啓緘軸好來青城君雲開遠山綠¶
　　
*** 和元規拜違¶
纔到巍峩畔還登翠碧重調青賡白雪琴靜撫黃鍾履踐古人¶
<pb:CK-KZ_JY300_01p008b>¶
道追遊仙者蹤自來多福力相信各踈慵何處不爲樂此心知¶
所從還如一片月挂在萬年松¶
　　
*** 思青城翁¶
一别青城翁今經數旬朔天炎春氣闌山花旋零落時時與攀¶
慕西眺步瑶閣無乃戀人間笙歌正酣樂歸來方外儔踐我綠¶
巖約回照閃餘輝芙蓉出金削¶
　　
*** 和元規見勉¶
觀君詞語中具引先賢事了然道在兹不行而善至君今眞至¶
矣奏樂求眞知一言見吾子固難盡於辭知君貫老莊亹亹蹈¶
大荒劇談玄中玄豁落無邊旁有學必有待不與諸魔對涉景¶
<pb:CK-KZ_JY300_01p009a>¶
若與知何嘗訝譎怪疑論渙已釋則信爲善士主善以爲師天¶
真坐可致人間猶論分仙事宜任運有命終出倫盍死卽待盡¶
大道非罔象明明萬物上使我一聞知應是快神爽休更論淺¶
深斯言盡誠心時哉且落魄此語吾所欽傍聽亦笑𠷣不責於¶
仁慈所幸異流俗事物中思惟¶
　　
*** 和張知縣省食費韻¶
食饌不須豐古人貴量腹一飽尚何求八珍非所欲犀筋厭未¶
下但折平生祿造物賦人料多少有數目更思途中殍皆緣食¶
不足莊叟重鵓食此篇時一讀¶
　　
*** 又省衣¶
<pb:CK-KZ_JY300_01p009b>¶
衣服貴適宜冬裘與夏葛睠兹修行人初不事精潔輕紗並麗¶
帛樣新價亦别每縑數千錢拙工亂裁截些小未稱身中心已¶
不悅曾知有貧者冬夏皆皮裂¶　
<pb:CK-KZ_JY300_01p009b>¶
#+PROPERTY: JUAN 003
<pb:CK-KZ_JY300_01p009b>¶
　
** 歌行¶
　　
*** 大道歌¶
道不遠在身中物則皆空性不空性若不空和氣住氣歸元海¶
壽無窮欲得身中神不出莫向靈臺留一物物在身中神不淸¶
耗散精神損筋骨神馭氣氣留形不須雜術自長生術則易知¶
道難悟旣然悟得不專行所以千人萬人學畢竟終無一二成¶
神若出便收來神返身中氣自回如此朝朝還暮暮自然赤子¶
<pb:CK-KZ_JY300_01p010a>¶
産真胎¶
　　
*** 虛空歌¶
虛空蕩蕩無邊岸日月東西互賔餞東賓西餞幾時休生死場¶
中如掣電本來真性同虛空光明朗耀無昏蒙偶因一念落形¶
體爲他生死迷西東堪嘆世人全不覺死卽哀兮生卽樂不知¶
生是死根由只喜東昇怕西落東升西落理當然休將情識相¶
牽纏不信但看日與月朝昏上下常周天生非來兮死非去無¶
有相因隨所寓六道輪迴浪著忙真人止在虛空住真人住處¶
無室廬鄰風伴月同淸虛莫謂靈光只些子包羅法界無遺餘¶
法界包羅大無外密入纖塵小無內飢寒災禍不能加物物頭¶
<pb:CK-KZ_JY300_01p010b>¶
頭歸主宰一堆塵土百年形如舟泛水憑人行忽朝舟壞人登¶
岸枯木無主從沉傾莫腐莫回顧萬水千江幾番渡這回到岸¶
好焚舟不須更說波濤苦有緣舟居不居舟終不虞昨夜風雷¶
撼山嶽虛空不動常如如識得真空方不昧古往今來鎮長在¶
掀翻世界露全身盡度衆生超苦海真空消息非頑空縱橫變¶
化無終窮聽我一歌空裏曲鐵蛇飛上崑崙峰¶
　　
*** 休歇歌¶
休休休歇歇歇休休歇歇無分别千般要妙萬般玄只是教人¶
各休歇旣能休復能歇一切情緣皆斷絕飢飡渴飲困時眠萬¶
死千生没交涉古聖賢及明哲一性綿綿周浩刼光明相照合¶
<pb:CK-KZ_JY300_01p011a>¶
真空休歇之餘更無别地獄種作𡨚業六識熾然如火熱立我¶
爭人昧休歇甘受碎身並㧞舌休與歇真口訣無愚無智無工¶
拙從上師真只恁修不遇知心誰肯泄休非休歇非歇大用現¶
前無扭捏主張元化絶形蹤囊括虛空超起滅亦無休亦無歇¶
歇歇休休皆强說欲知真歇與真休一輪皎潔中秋月¶
　　
*** 錢塘有作¶
紅霞映朱欄白雲隱青山塵中人不到雙鶴舞柴關瑶琴一曲¶
詩數篇山童煮茗爐無烟爲思塵世去遊樂一别洞天今幾年¶
湘江江上月初白湘浦浦邊風色淸斷腸聲咽玉笛碎愁殺霜¶
堤多少情人生總浮雲仙家依舊春歸去來兮樂吾真¶
<pb:CK-KZ_JY300_01p011b>¶
　　
*** 和元規任從他歌¶
任從他儘教他莫管他他是他非奈我何盡日閑同方外友高¶
吟落筆如懸河世上無心結凡累匣中有劍降陰魔長生已悟¶
玄關旨從教烏兔走如梭塵勞汨没誠堪惡孰肯飄蕩隨蹉跎¶
靜處每思喧處事到頭空自競噓呵任從他儘教他莫管他但¶
從元氣養冲和有時恣把丹書讀無事閑尋玉軫歌我心非石¶
不可動任從俗論生乖訛松簪布褐且自樂豈戀浮華張綺羅¶
神爐交媾鍊金液混乎湛湛而日多功行圓成共歸去飄飄飛¶
蓋拂霄河任從他儘教他莫管他¶
　　
*** 橐籥歌¶
<pb:CK-KZ_JY300_01p012a>¶
休言大道無爲作須向房中明橐籥過時不動片時間紫霧紅¶
光亂灼灼青龍喜白虎惡赤蛇纒定烏龜殻縱然過得尾閭闗¶
又被曹溪路隔著兩條直上絜丹田決言上有三淸閣閣下分¶
明有玉池內有長生不死藥依時下手採將來服了蓬萊受快¶
樂¶
　　
*** 靖通庵歌¶
吾結草庵山之中旁人笑我名靖通都來方寸間田地大包世¶
界同虛空我庵非通亦非靖玲瓏八面無形影盈虛消息任天¶
機庵內主人都不省有時風雪三冬天山前盡日無人煙頑空¶
墨黑晝如夜庵中光耀長周圓有時風雷平地起山沉江湧流¶
<pb:CK-KZ_JY300_01p012b>¶
雲氣龍吟虎嘯萬形喧庵內情緣無止起環庵松竹連天青冬¶
不悴兮春不榮人來謾笑庵居苦徹骨貧來徹骨淸淸貧生理¶
十分好翻憶朱門多餓殍君能認得自家珠終身豈羡他人寶¶
庵似身兮主似心欲明庵主須參尋驢胎馬腹河沙夢那知鐵¶
礦藏精金高著眼睛速下手只今覔取無中有言窮理絕妄緣¶
空無毛獅子撩天吼庵前大厦皆蘧廬知音有幾同庵居若非¶
捩斷縣崖手誰解伊邊認得渠閒中有樂無人識靜處工夫閒¶
裏得自然妙用自然真向上神仙皆此出浮生短景甚悠悠一¶
切庵壞便須休溥勸吾門諸學者不昧此庵須早修¶
　　
*** 野軒歌¶
<pb:CK-KZ_JY300_01p013a>¶
四海鯨魚不足釣縱使上鈎吾不要三島神仙不足誇長生不¶
死數如麻驚人名譽不足恃萬古英雄一場戲些些富貴不足¶
欣何如野軒臥閑雲洞然刼火纖芥盡此時睡著都不聞野軒¶
野軒在何處宇宙茫茫無入路十千仙子浪中潛百萬搏鵬地¶
底度此一軒實奇特神不知鬼不測東徹西南徹北中心一竅¶
塵沙國塵沙國界有微塵一一微塵一真人一一真人一真源¶
威儀隊仗數亦然時人若見野軒叟正眼一覻皆奔走呵呵呵¶
千古萬古野軒歌¶
　　
*** 寄林太守¶
長生門戸誰不愛只要自己下功夫九宮臺上黃芽生白玉池¶
<pb:CK-KZ_JY300_01p013b>¶
邊蟠桃在撞動天關鬼神伏撥轉地軸陰魔敗河車搬上九重¶
天日月鍊成金世界¶
　　
*** 懷鬼谷山思真洞天因詠以贈元規¶
思真洞兮雲水深道人居兮鬼神欽山花笑兮松竹陰巖溜潺¶
潺兮千古音何時一造兮淸神襟攀石蘿兮共笑吟¶
<pb:CK-KZ_JY300_01p013b>¶
#+PROPERTY: JUAN 004
<pb:CK-KZ_JY300_01p013b>¶
　
** 五言律詩¶
　　
*** 得請還山元規遠迓遂成山頌¶
喜見石渾淪忘言意獨真還尋石橋約一洗客京塵香篆丹爐¶
靜詩篇彩筆新高霞不孤映攜手洞門春¶
　　
*** 和渾淪庵超然卽事韻¶
<pb:CK-KZ_JY300_01p014a>¶
自得逍遥趣從來樂靜居水邊紅杏小煙外翠篁疎有物真常¶
應忘形內本虛人間役塵慮到此盡消除¶
　　
*** 簡元規泰定二公¶
傍水絃歌者當簷執卷人人心各有趣天樂一何真畏日初交¶
夏閑花尚是春不隨寒暑變只有刼初身¶
　　
*** 立秋之夕對酒成章粗遣淸景以招佳詠¶
閃閃秋光好行行萬寶成松高孤鶴唳竹密一蟬鳴大醉衣襟¶
濕空歌風度淸腰琴宜更作楚澤有餘情¶
　　
*** 送元規遊麻姑¶
拂袖麻源景飄飄逸興淸不辭千里遠獨步五雲輕自有琴書¶
<pb:CK-KZ_JY300_01p014b>¶
樂應無世俗縈我慚阻追逐回首謾馳情¶
　　
*** 和元規拂雲軒韻¶
疎翠擁高軒虛徐欲出雲兩楹靑蔭共(西有龍變軒故云)一陣¶
好風分偏映琴書席難栖燕雀羣主人憐直節孰敢巧操斤¶
　　
*** 元規道人覽予心說作頌見記次韻奉答¶
新文博不繁披誦已淸魂意在諸緣外心爲萬法源猶龍誰可¶
測牧馬自微言三復難窮處重來得細論¶
　　
*** 聽元規琴¶
萬物紛然在渾淪聲不流昔人絃上取今我意中求水激崖邊¶
石風高島上秋相看得真樂天地共優游¶
<pb:CK-KZ_JY300_01p015a>¶
　　
*** 喜晴¶
芍藥都零落山泉遂有聲盡知春去晩深喜夜來晴高柳拂簷¶
淨閑花照塢明松間攜好酒今日思方淸¶
　　
*** 鄧程二子傳法於予淸壇事畢賦詩以遺之¶
不閉三天道難回二子誠露章招有感裂帛喜爲盟神劍一日¶
試法燈千古明內觀當自悟至理本無情¶
　　
*** 送正之法師¶
道貌古昂藏聲名萬里香紫霞衣縹緲丹佩玉琳琅寂寞居巖¶
館殷勤詠洞章佇看功行滿飛蓋上寥陽¶
　　
*** 曬經¶
<pb:CK-KZ_JY300_01p015b>¶
遲日滿高臺書囊雲錦開梅蒸陽氣透林隱景光回洞究千神¶
恍高吟萬惡摧殷勤能啓祕須仗出羣才¶
　　
*** 晩步山間有作¶
宿鳥頻來語尋巢未得間小星明更近高桂冷初攀拂露松都¶
在因風信未還豈無虛歇處青及謝家山¶
　　
*** 和元規寄楊子寓真巖韻¶
應到最高處翹思上古人風來多栢子雲去淨囂塵溽暑不到¶
處天花自在春仙蹤欲無著流俗謾尋津¶
　　
*** 次韻上勉元規¶
優游且消遣認取本來人痛苦邊是妄杳冥中有真煎煩徒自¶
<pb:CK-KZ_JY300_01p016a>¶
累恬淡即長春君豈知予念予身非子身¶
　　
*** 題度儀堂四首¶
屢賞中秋月山堂亦悵哉暫居行百日常覺近三台大木聲深¶
夜修篁蔭靜階倘非能自度何以見歸來¶
近戸皆林杪原非粧點成山中行不遍雨後看尤淸桃向天邊¶
種雲從嶺上生不通雞犬到時聽度鸞笙¶
驟爾升堂者同乎白日仙崇深鄰聖像超卓愧吾年微月兼寒¶
露喬松間野田宮成方數載猶使扣鍾錢¶
正向西窗處兩峰蒼翠排白雲淸畫入玄鶴幾時回翦厭如毛¶
竹鋤嫌繞砌苔有時不開戸煙雨蔽陽臺¶
<pb:CK-KZ_JY300_01p016b>¶
　
** 聯句¶
　　
*** 翛然元規夜坐酌余德儒所惠酒因成¶
共飲名家酒三杯亦未辭(張)攄懷談道妙舉筆賦新詩(石)雖病¶
仍牽率爲歡信渺瀰(張)疎星聯遠漢綠水湛前池(石)未及裴君¶
句慚教樂所知(張)翛然淸且慧泰定默如癡(石)有美新荷近無¶
塵皓月隨(張)山風來細細銀燭耿離離(石)青眼便爲覽朱簾莫¶
下垂(張)睡魔渾散釋吟思愈淸奇(石)萬態付一笑千春總片時¶
(張)此情能共適得志任人𠷣(石)道重皆相契心機獨恥爲(張)瞿¶
曇作良友老聖是真師(石)四海無餘事諸公足自怡(張)仙巖拏¶
釣艇雲錦種丹芝(石)世俗爲無謂吾人還有宜(張)紅塵聊應跡¶
<pb:CK-KZ_JY300_01p017a>¶
紫府去非遲(石)終始懷觀子友持愧伯慈(張)功成當並駕六合¶
恣傲嬉(石)¶
　　又¶
酒厭高陽價人懷中古情(張)把杯聊共樂對景發新聲(石)十二¶
分淸氣三千外世榮(張)天真聊所適俗禮莫相嬰(石)蟬韻微微¶
近松聲宛宛生(張)林風侵坐冷山月照人明(石)籟靜神尤爽宵¶
分氣尚橫(張)星文玉燭煥虎力紫毫輕(石)得志非軒冕游神必¶
海瀛中元聊醉此寓意笑虛名¶
　　
*** 七言再詠¶
醉倒尚誇雲液美吟看尤覺羽毛輕(張)松軒悵望情何限竹檻¶
<pb:CK-KZ_JY300_01p017b>¶
留連興愈淸(石)水草遠含青翠色野花仍吐細微英(張)風來晝¶
榻消殘暑雨過秋蟬送晚聲(石)仙境每看天路近風騷不許世¶
紛縈(張)饒君先駕雲間鶴顧我還騎海上鯨(石)白帝氣剛羣動¶
肅道人心正百魔驚(張)共欣淡泊居林石翻笑驅馳到市城(石)¶
溪上且同三笑樂飲中要與八仙爭(張)莫言酒量全輸我會是詩¶
名數石卿¶
　　
*** 同遊棲真¶
興爲棲真來情因昔人動(張)昔人道非孤今人心乃共(石)靜有¶
物外樂淸無世間夢(恭定)至論超形神談歌徹巖洞(張)野色雜茶¶
甌松聲入琴弄(石)未可賦歸歟更揭流霞甕(泰定)¶
<pb:CK-KZ_JY300_01p018a>¶
　　
*** 禱雨應時喜而聯句¶
何以慰黎民山川朝出雲精誠動天地丹懇在詞文(張)南畝苗¶
初槁西郊雨已紛林巒添鬱鬱草木共欣欣(石)休怪芝田茂其¶
如羽服勤穹蒼豈私曲流俗足妖氛(張)途路塵埃息軒窗暑氣¶
分豐年慰農叟盛德謝吾君(石)枝潤驚林鳥厨淸絕楚文(張)上¶
真何以報惟把寶香焚(石)¶
　　
*** 渾淪庵成翛然子親慶因以何字爲韻共酌聯句¶
作室觀靈境功成事若何(張)琴書消日月畊釣老煙蘿(石)爲羡¶
雲蹤遠時將酒共過(張)東巖開玉洞西澗瀉銀河(石)整珮思天¶
柱觀棋悟爛柯(張)真情敦澹薄世業信蹉跎(石)絕跡求無累澄¶
<pb:CK-KZ_JY300_01p018b>¶
心到不波(張)渾淪甘宴息真率謝澆訛(石)塵穢千峯隔風流萬¶
氣和(張)乾坤堪比壽烏兔任如梭(石)仙至不無讖鶴來信有他¶
(張正月上旬白鶴數十羣飛至此盤旋移時乃去)煮茶留客話種藥救民疴(石)竹露延¶
淸蔭蘭風動妙歌(張)閑尋仙傳讀靜把玉經科(石)大道猶衣袂¶
囂塵自網羅(張)有生如石火移世似燈蛾(石)欲入高仙調毋教¶
下鬼唆(張)茅簷無一事時復動吟哦¶
　　
*** 飲罷聯西江月¶
此夜月華如晝東池不讓西江月明人靜滿庭芳酒興詩情貪¶
長(張)未忍茅堂歸去濡毫且趂吟狂燈前高詠對幽窗却笑青¶
春流宕(石)¶
<pb:CK-KZ_JY300_01p019a>¶
#+PROPERTY: JUAN 005
<pb:CK-KZ_JY300_01p019a>¶
　
** 七言律詩¶
　　
*** 次御賜于真人韻¶
玉篆金章詠洞真真中高妙孰能倫世緣撥去神常靜精食休¶
來甑已塵且爲聖明常讚化未應栖遯便終身自循多幸因君¶
命得往琳宫見一人¶
　　
*** 京師夜坐懷渾淪庵有作寄之¶
獨坐空廬靜可知江城意味豈如斯君看鳳實初成處自稱蟾¶
華欲妙時酒興願同雲叟樂風塵無取慶宗詩山中林壑虛明¶
境不得歸吟有所思¶
　　
*** 次韻答趙尚書¶
<pb:CK-KZ_JY300_01p019b>¶
炎蒸時節别家山霜雪如今却漸寒恨我虛名徒涉世憶君高¶
語共憑欄比因厭客連朝臥長是援琴終夜彈已得明春歸去¶
旨預驚靈鶴整翎翰¶
　　
*** 送于真人¶
仰慕淸聲實積時前朝因幸拜彤闈稍瞻風致頻相見又恨霜¶
天遽告歸至德謾勞中下笑高才須信古來稀自慚功行虧楊¶
許安得南真訣太微¶
　　
*** 新荷¶
敗荷已盡小荷圓照眼含香尚忍憐月帝來尋青玉匣金童立¶
認碧銅錢已凝重露資淸氣何幸輕風掃淡煙遠有華峰全美¶
<pb:CK-KZ_JY300_01p020a>¶
在花開般捧爛紅鮮¶
　　
*** 錢塘¶
幾萬人家水繞城白雲開處見丹青地連金色三千界山映瑶¶
峰六尺屏曉凭闌干披宿露夜收簾幕透寒星淛江風物端無¶
賽半擬蓬萊半洞庭¶
　　
*** 恒甫以新茶戰勝因詠歌之¶
人言青白勝黃白子有新芽賽舊芽龍舌急收金鼎火羽衣爭¶
認雪甌花蓬瀛高駕應須發分武微芳不足誇更重主公能事¶
者蔡君須入陸生家¶
　　
*** 題皇仙寶積觀¶
<pb:CK-KZ_JY300_01p020b>¶
仙去仙人往結廬我來自喜駐雲車秋陽今日七月九花蕋長¶
春千載餘一派松前流水出數行沈約戲題書圍碁注酒飡蓮¶
實聊復有無談太初¶
　　
*** 京師七夕率賦¶
七夕風光豈易闌一年一度巧相干不驚高處流星過盡向今¶
宵仰面看花月有情天闕冷胭山隨分酒杯寒從兹肅肅秋陰¶
後却恐衣衾未復單¶
　　
*** 自京還始來龍變軒覔故年幽致閑成長句粗寫虛心¶
尋得故年香翠團共將真賞倚闌干幾隨白日飛仙變半爲今¶
朝寶黑乾光冷未粘春物笑影疎來趂月華看江南秋景猶繁¶
<pb:CK-KZ_JY300_01p021a>¶
劇賴此一襟風月寒¶
　　
*** 還山¶
長年京國甚覊囚邱壑歸來始自由流水有聲如共語閑雲無¶
迹可同遊猿依松影看丹竈鶴與蘆花入釣舟如此栖遲良不¶
惡紅塵何事辱鳴騶¶
　　
*** 答太守虞察院遊仙巖詩¶
累年林下意何長巖谷風霜亦備嘗俗客不曾交得到達人應¶
未以爲狂江亭昔造淮甯海石屋今居似瀨鄉誰擬上饒新太¶
守却因朝謁到山陽¶
　　
*** 翫月翛然堂¶
<pb:CK-KZ_JY300_01p021b>¶
密林崇岫往留連十載官非上士班赤帝御龍行末伏嫦娥分¶
月入深山關津洞達干戈後食息將安州里間今也柳隄真吏¶
隱淸流華薄地寬閑¶
　　
*** 題冲虛堂¶
養其冲氣以全生栖息虛堂只數楹南浦道高坊號美太微風¶
暖木蘭淸百章爲愛青林密三體應書老子成未有紫宸朝覲¶
日雨餘幾處白雲輕¶
　　
*** 琴齋乃予舊居以琴名齋吾爲之也項先生與諸生居之¶
　　談莊講老有佳趣向嘗造焉而憶往事迺亦有分勝多捄¶
　　之處成詩呈項先生者書其實耳¶
<pb:CK-KZ_JY300_01p022a>¶
琴齋高致有真風山閤延賓未折中來問死生非碌碌爲談莊¶
老肯匆匆喜今可與君還往惜昨曾留客許同處士或將方寸¶
比斯人爲不殢焦桐¶
　　
*** 渾淪庵慶成¶
高齋忽已慶成功赤石蒼厓入眼中貞節由來拘世業稚川隨¶
處是家風紅金櫃影書尤秘碧玉壺清酒不空崑閬歸期應可¶
展我來時欲笑歌同¶
　　
*** 仙巖寺¶
依然仙跡倚巖開眞館何年竟草萊今日𣑽宫方得到舊時玄¶
鶴也飛來一條澗水琉璃合萬疊雲山紫翠堆禪客夜深能共¶
<pb:CK-KZ_JY300_01p022b>¶
坐滿窗明月正徘徊¶
　　
*** 汪務玄降睡有作¶
萬籟沉沉月滿空一枰初勝務玄翁金壺飲罷前村酒玉軫閑¶
歌太古風羡我無眠神已爽笑渠貪睡意何濃回頭爲報孤雲¶
道清濁由來自不同¶
　　
*** 和答周提刑¶
試於閑處尋閑境松竹無言緑滿秋方外每煩勤下諭山隅何¶
幸偶來遊一簾芳草庭前長千載遺書圯上求得請南還樂居¶
此清談深感聖恩優¶
　　
*** 本竹治¶
<pb:CK-KZ_JY300_01p023a>¶
有興來登最上山真風長在可躋攀世間濁質能相信雲外淸¶
游豈肯閑怪石欲飛明落落驚湍直下響潺潺尋常眾目應難¶
見雲擁真人暗往還¶
　　
*** 䝉秦治¶
紫垣佳客有靈蹤獨木爲橋處處同一自渾家參太極更誰連¶
步上青空檻前怪木冬長碧巖下靈光夜久紅真澤不隨時世¶
斬出塵人世入神功¶
　　
*** 平蓋治¶
昔人已去附龍鱗神氣猶存錄籍真洞口記曾三拜日雲間别¶
是一家春釣絲無迹龜魚靜樵客忘機虎豹馴金井未經新汲¶
<pb:CK-KZ_JY300_01p023b>¶
引已無胸次一纖塵¶
　　
*** 雲臺治¶
漢朝人與道翺翔是處遺蹤屬靜方烟外桃花非俗種風前柏¶
實有餘香杖穿翠靄通深窅舟駕洪波入渺茫千八百年三十¶
代雲臺空碧珮琳琅¶
　　
*** 濜口治¶
真真相襲養真材萬木深沉一水迴珠逞夜明秋浪定磬含霜¶
韻曉霞開二仙已遠教誰遇三粒還能待我來若遣青童驗輪¶
跡斷煙無影落蒼苔¶
　　
*** 後城治¶
<pb:CK-KZ_JY300_01p024a>¶
近枕長河卽化壇擬超壇側到河干丹砂在地經冬暖玉竹成¶
林入夜寒水鶴應思冥象外山翁愁不到眉端杖頭已指丹霞¶
景密有塵羅絡我難¶
　　
*** 公慕治¶
一壇幽古萬松陰意爲尋真特地深翳翳野雲披綠岸時時疎¶
雨灑青林真圖未落前朝手短褐堪求古聖心鶴輦近過遊息¶
處桃花流水尚堪尋¶
　　
*** 平岡治¶
千松萬竹蔭真祠多少尋真不記歸枕石池臺全似古穿雲溪¶
澗一如飛玄猿夜久鳴寥閴黃鶴風高入太微直自六天渾屏¶
<pb:CK-KZ_JY300_01p024b>¶
靜聖功何代不皈依¶
　　
*** 主簿治¶
映盡朝陽與暮霞苦無軒冕送塵沙舊聞靈草千年種近有幽¶
人一兩家彩鳳每來尋竹實靈禽時復啄仙花偉哉往昔輕騰¶
客豈有心貪五馬車¶
　　
*** 玉局治¶
座隅依約有餘香威表如存動悚惶筍石並抽擎天閼金泉一¶
帶自汪洋因談妙有開迷逕直指無何入故鄉季世孰能稽萬¶
一日隨諸境愈忙忙¶
　　
*** 北邙治¶
<pb:CK-KZ_JY300_01p025a>¶
滿壇明月化宫春千古依依楊柳津碧沼不容生俗物玉毫甯¶
復示儔人幽尋已與三玄約靜樂誰知一點親世外淸遊堪准¶
擬輪蹄無跡輾香塵¶
　　
*** 金丹詩四十八首¶
金鼎玄珠夜半功紛紛五彩滿房中只爲日月交加合却被龜¶
蛇取次攻乍見容儀方恍惚久看相貌卽朦朧慇懃爲報陽人¶
道此箇真空不是空¶
假法人間有萬般君宜求取紫金丹崑崙山上樓臺聳北海爐¶
中龍虎攢此箇藥中爲貴寶將來鍊就作天官玉皇數下金玄¶
詔始信雲衢去不難¶
<pb:CK-KZ_JY300_01p025b>¶
流俗紛紛不悟真不知求己却求人只貪世上無窮色忘却人¶
間有限身鼎內藥成堪益壽水中金盡化輕塵北邙山下纍纍¶
土總是人間不了民¶
不覺年年撚指過急如催浪轉長河鼎中日月知人少世上陰¶
陽識者多盡爲資財損真性皆因女色逐流波(原缺)半有歸泉¶
路忍把真元亂鬼魔¶
堪笑愚人被色縈擬將呼吸要留精神仙清靜方爲道男女腥¶
膻本俗情穢濁豈堪充上品還丹方可保長生房中之術空傳¶
世迷殺寰中多少人¶
採陰丹法起何時後漢劉晟亦自迷不免輪迴歸復道豈將淫¶
<pb:CK-KZ_JY300_01p026a>¶
慾益愚癡狗猪行狀稱爲妙神鬼陰謀不可欺爭似無爲淸靜¶
道一爐金就養嬰兒¶
嬰兒頭上戴蓮花詐僞迷人亂似麻不道修行從一鼎却言般¶
運有三車泥丸有路蒸方透紫府無涯價莫加爲勸塵中迷路¶
者好尋元本莫咨嗟¶
火急尋師指水金依時用火採浮沉九回照見如來相一紀方¶
開處士心虛駕輙翻鉛易就龍車推轉汞難禁自從飲著醍醐¶
酒便覺身居紫府深¶
擾擾浮生一夢間幾人回首鎖三關黃婆壓定分全易白虎飛¶
來投下難朱雀入爐三畝靜黑龜伏鼎一生閑昭昭妙理余知¶
<pb:CK-KZ_JY300_01p026b>¶
得只欲藏機隱舊山¶
莫論仙骨莫求丹此理玄玄有正門迷者少能知返本教人籍¶
此以爲根龜蛇大小宜頻給日月精華且總吞只自明師分剖¶
後難爲荒野作坵墳¶
神仙妙用最難窺學道多因慾道迷向此若能明水火這回方¶
得識東西真鉛莫把凡鉛雜眞婦休將世婦齊離坎自交心自¶
泰恁時方見是夫妻¶
黃芽至寶莫輕論白雪通玄敢謾言不是野人藏秘訣大都仙¶
藥俗難吞浮沉卯酉玄分路變化龜蛇别有門萬萬學徒無一¶
二浪稱道友滿乾坤¶
<pb:CK-KZ_JY300_01p027a>¶
存神認取本來身此理幽玄可學人無漏實成除有漏迷津纔¶
出是通津浮生難保千年壽仙世輕翻萬刼春堪嘆茫茫迷路¶
者甘將神作北邙塵¶
學佛回心又學仙兩頭捫摸不能專大都錯路生迷惑便見迷¶
途易變遷得事只烹身上藥癡心莫望火中蓮但能求己兼求¶
命休說三千與大千¶
炁龍津虎不難分下手須從神定門白雪鍊多齊日月黃芽服¶
久出乾坤四神鼎內堪逃死五色漿中可返魂世上蜉蝣能幾¶
許莫將財色敗元根¶
急認浮沉水內金若能烹鍊鬼神欽四神守衛神爐固九轉工¶
<pb:CK-KZ_JY300_01p027b>¶
夫轉色深龍虎翻施雙入路龜蛇騰焰兩邊侵但知五色紛紛¶
起滿室熒煌可照心¶
周天火候誑凡人胎息縈爲亦未真紫府聚金龍火種崑邱走¶
玉虎泉新三蓮折處分神力一子生時出俗塵爲報忙忙求事¶
者真鉛真汞不離真¶
崑崙宫裏紫金丹不是仙材不可觀有分得飡延壽命自然無¶
戀免飢寒虎龍鉛汞庚辛鼎大小龜蛇太乙壇烹鍊一丸飛五¶
彩上天消息不爲難¶
勞生擾擾去知梭火急修真逐鬼魔好把浮沉翻北海莫將夢¶
幻戀南柯甲庚鼎內金非少卯酉壇中土亦多只自熒煌光一¶
<pb:CK-KZ_JY300_01p028a>¶
室齋心服了脫微疴¶
貪著浮名浮利身不思光景走頻頻只貪眼下紅顏好不覺頭¶
中白髮新藥鼎堅牢延壽命情思放恣損天真勸君求取金丹¶
訣養箇嬰兒脫俗塵¶
瞥然光景幾時休出入輪迴去復收只爲貪癡緣底事不思淸¶
靜學真修虎龍便是昇天駕鉛汞元爲出世舟多少神仙哀俗¶
輩故留丹訣救凡流¶
乘龍駕鶴不須驚此是金丹一粒靈五色雲龍騰海底九回風¶
虎到天庭瓊花合處看壬癸紫府交時藉丙丁此理要明非下¶
士除非名是少微星¶
<pb:CK-KZ_JY300_01p028b>¶
勞生擾擾疾如風急殺三彭及五蟲不使狐狸侵藥竈須教龍¶
虎守真空鼎中寶物時添火腹內嬰兒貌轉豐善女善男尋此¶
語莫貪花酒墮迷中¶
大都奇怪惑人深一見邪淫便動心只是欹傾身內寶何能堅¶
固水中金天堂有路無人到地獄無門衆却尋寄語世間男女¶
道收蹤火宅隱山林¶
阿爾多淫上帝嗔罰爲狐獸尾隨身只言五百年方變豈謂三¶
千日化神雷火不知何處用犬牙同此作教親𡨚魔眷屬狐狸¶
肖變化妖容惑幾人¶
劉晨阮肇事多非今日憑君子細推謾使仙宫由色慾却將紫¶
<pb:CK-KZ_JY300_01p029a>¶
府貯姦欺洞中淸淨難容雜穴裏幽冥易變奇大是世人迷不¶
悟幾人喪命爲狐狸¶
子真壇下紫微邊深夜風光俗好傳不道求鉛堪益壽却言藥¶
物可延年仙丹未必離身內人意何須立戸前或是山精迷弄¶
汝故將雜色等閑看¶
真鉛真汞最堪憑此理昭昭却少行白虎鼎中成玉液螣蛇宮¶
裏養金精坎男離女分三位日月東西合一程若向此中尋得¶
路嬰兒相貌自然成¶
金丹換骨不相欺大抵凡流性易迷若使赤蛇騰海北自然玉¶
兎走天西栽蓮使者行眞水種火龍王啓大蹊好向此中尋搗¶
<pb:CK-KZ_JY300_01p029b>¶
鍊飛騰只在一刀圭¶
幸得修真趣理深勤勤烹鍊水中金若知紫府蓮堪種始信崑¶
崙路可尋日月合來光上下白青交後彩浮沉自從得此真消¶
息榮辱人間總不侵¶
少年何事學詩書爭似求真保玉壺更不勞神遊赤水只知存¶
性養玄珠鼎中日月何人有爐內丹砂世所無人笑此中多寂¶
寞此中寂寞與人殊¶
旣悟今生與後生何須苦苦强談禪華池水號昇天藥金鼎蓮¶
爲出世筌下手始知深妙妙功成方見理玄玄自從一得明師¶
指始信雲車出俗𨞬¶
<pb:CK-KZ_JY300_01p030a>¶
三淸門戸出無猜自是凡夫不肯來月魄日魂爲道路虎泉蛇¶
火作梯媒三田勤固元精種一鼎堅牢後却開無質自然生有¶
質真胎能解結靈胎¶
絳橋行氣總爲非自是凡夫著相迷北海鼎爐分造化南溟宫¶
殿合天倪虛無只就還丹力恍惚身成妙道齊若向浮生能見¶
得浮生只可比醯雞¶
塵寰道友萬千人幾箇虛名幾箇眞不悟汞鉛爲至寶却將爐¶
竈學燒銀內中採藥方端的外裏求丹謾苦辛何況迷途有迷¶
者不爲自誤誤他人¶
九眞山下有華池此水延年世不知金橘生成光色透彈丸小¶
<pb:CK-KZ_JY300_01p030b>¶
大彩霞飛送歸北海深藏密搬上南溟事怪奇只候此中功力¶
就黃雲片片擁嬰兒¶
九眞山上接樓臺日月浮生紫氣堆北海下生金芍藥南溟宫¶
産玉玫瑰三清門戸三田奥九轉工夫九轍回當此鍊成無價¶
寶從教人笑我癡騃¶
擾擾尋師苦苦忙但求神水是仙鄕熒煌一鼎鎔金汁燦爛三¶
田湛玉漿夜半只知眞火焥房中不覺彩霞光超凡一粒真堪¶
重始信蓬萊去路長¶
鼎中大藥世難知日月雙投姤不迷未必妙光方火棗始思玄¶
理號交梨溶溶朱粉飛雲遠湛湛神輝滿室齊一紀烹煎纔得¶
<pb:CK-KZ_JY300_01p031a>¶
了便乘鸞輅上天梯¶
隱跡人間數十年不令眾覺種丹田五行聚會生俄爾一顆圓¶
明出自然湛湛神爐開白雪依依鉛鼎瀉紅蓮近來不覺浮名¶
起多被人來叩妙玄¶
金丹餌了骨毛輕便覺蓬萊去有程澄湛藥爐分玉粉淒涼氣¶
海徹三清崑崙宫殿年年聳紫府樓臺日日成只此便乘雲鶴¶
駕笑人笑我學長生¶
學道多多少悟眞眞成便見自家身三田有路縱橫去萬類無¶
縁變換因土內養金金色重鼎中進火火功新若於財色全無¶
動便是蓬萊洞裏人¶
<pb:CK-KZ_JY300_01p031b>¶
忍辱多多日苦辛閉門又被鬼偷精不知牢鎻丹田固爭奈魂¶
狂紫府傾陽氣旋衰難保壽陰邪浸長易消兵勸君火急尋師¶
去莫爲𡨚魔破道情¶
只見神爐當子夜豈知火力散陰邪忽於金鼎凝寒玉倐爾眞¶
身現彩霞沆瀣露中分白雪華池水內養黃芽此中便見眞消¶
息莫浪驅馳覔鹿車¶
人有金丹可返魂常流迷道不知吞朱禽若啟巖前地白鹿須¶
投海底門欲得必先調氣馬由來宜急鎻心猿善男善女尋眞¶
訣莫把形容化土墳¶
靜坐焚香念念中念中須見已形容生成本籍鉛中汞變化端¶
<pb:CK-KZ_JY300_01p032a>¶
由火裏龍二八莫辭頻採造一三還用苦交衝此中有路通天¶
去可把塵蹤繼赤松¶
莫嫌野客漏機微要接仁人至上蹊悟者便從言下悟迷途終¶
是意中迷甲庚一判龍歸左卯酉雙投虎在西若見玄玄玄裏¶
事不離眞箇是夫妻¶
我身我命與天齊只得金丹便出迷靈質長來居玉殿聖胎生¶
就步雲梯蜉蝣世界何須戀螮蝀衣裳不必携烹鍊雖然勞日¶
月出塵宜假一刀圭¶
<pb:CK-KZ_JY300_01p032a>¶
#+PROPERTY: JUAN 006
<pb:CK-KZ_JY300_01p032a>¶
　
** 詞¶
　　
*** 祐陵問所帶葫蘆如何不開口對御作點絳脣¶
<pb:CK-KZ_JY300_01p032b>¶
小小葫蘆生來不大身材矮子兒在內無口如何怪　藏得乾¶
坤此理誰人會腰間帶臣今偏愛勝掛金魚袋¶
　　
*** 蔡師元疑予及神翁侍宸師元發問予如何是修鍊之術¶
　　予走筆成小詞以答之憶桃源¶
長生之話口相傳求丹金液全混成一物作神仙丁甯說與賢¶
休嚥氣莫胡傳豈知造化玄用鉛投汞汞投鉛分明顛倒顛¶
白雲堆裏採芙蓉枝枝香艷濃靈龜岸畔起祥風樓高十二重¶
黃金殿碧雲籠丹砂透頂紅神機運處鬼神通清眞達上宫¶
　　
*** 鄧恒甫晝六鶴於渾淪庵請予題遂作臨江仙¶
莫怪精神都素淡全諳千載松頭羽人幽意苦相投慇懃爭點¶
<pb:CK-KZ_JY300_01p033a>¶
寫展轉動吟酬 况有咸陽兄弟事教人聞見忘憂我生曾是¶
眷仙標一從揮洒後相繼未能休¶
　　
*** 降魔立治沁園春¶
刼運將新天書降恩聖師命魔正陰陽錯忤鬼神淆混依憑城¶
市綿亘山河殺氣閉空陰容奪晝萬姓罹殃日已多青城上現¶
琉璃高座忽起巍峩　羣妖忿怒揚戈競奔走攻山若舞梭感¶
神光一瞬龍摧虎䧟威音一動電掣霆呵立治化民攝邪歸正¶
生息熙熙享大和風雲靜見天連碧漢月浸澄波¶
眞一長存太虛同體妙門自開旣混元初判兩儀布景復還根¶
本金籍靈臺浩氣衝開谷神滋化漸覺神光空際來幽絕處聽¶
<pb:CK-KZ_JY300_01p033b>¶
龍吟虎嘯驀地風雷　奇哉妙道難精解點化愚還成大材試¶
與君說破分明狀蚌含淵月秋兔懷胎壯志男女當年高士莫¶
把身心惹世埃功成後任身居紫府名列仙階¶
急急修行細筭人生能有幾時任萬般千種風流好奈一朝身¶
死不免抛離驀地思量生死事大使我心如刀劍揮難留住那¶
金烏箭疾玉兔梭飛　早覺悟莫教遲我清淨誰能婚少妻便¶
假饒月裏姮娥見任從他越國有貌西施此箇風流更無心戀¶
且自寬懷免是非蓬萊路仗三千行滿獨跨鶴歸¶
　　
*** 和元規臨江仙¶
蠢動含靈天賦予逍遥性分元均莫生異見亂吾眞只今中有¶
<pb:CK-KZ_JY300_01p034a>¶
主渾與化爲人　那更徽詞清徹底輕埃欲染無因惟應得此¶
便凝神百魔咸息戰六道永停輪¶
　　
*** 滿庭芳¶
閑裏工夫無中妙用切休擬議參詳龍降虎伏眞土自中黃行¶
動起居寢食隨縁度莫動眞陽歸根處神凝脉住玉界發天光¶
　風高鵬翼遠水深舟運物理昭彰但明心是道專役天罡信¶
口呼神召鬼暘不是顚狂癡迷者風霆在手應用反乖張¶
　　
*** 和元規覽楊羲傳臨江仙¶
自古清眞靈妙降安妃來就楊君因縁冥會異常倫仙風聊設¶
相眞道本無親　惟有元規能訪問深將此意相聞大家宜賞¶
<pb:CK-KZ_JY300_01p034b>¶
綴新文免教塵薉士誚笑上天人¶
　　
*** 用于眞人滿庭芳韻和元規¶
心境雙清古今同樂勝縁休道無媒天門高妙應伏至人開豈¶
比尋常意緒方寸地不貯纖埃仍須信金堅石確一志斷無回¶
　眞元眞可愛眞師眞友且喜無猜就中更奪脫灑不顧形骸¶
可是正容而悟憑眞趣改易凡胎神明會塵嬰世網莫共話由¶
來¶
　　
*** 洞仙歌¶
孤峰絕頂更無人能到萬里虛空没邊竅正秋高景靜霧捲雲¶
收風露裏惟有月華高照浮生紛過客好天良夜醉舞狂歌錯¶
<pb:CK-KZ_JY300_01p035a>¶
昏曉有誰知一性圓滿恒河亘萬古光明不老競對月論利與¶
談名全不想駒陰暗催年少¶
　　
*** 對酒成漁家傲呈介甫¶
草草開樽資一笑微生病苦隨緣了友義交情如地厚心相照¶
今人莫遣前人誚　燈火熒熒山悄悄芝蘭佳氣松筠茂得便¶
盤桓塵世表香初透鄰雞且莫催清曉¶
　　
*** 和元規天和堂更漏子¶
固元精收聽視物外身無死地接子謬季真非無爲翻有爲¶
但心虛教腹實密與寥天爲一華陽洞廣寒宮人人方寸中¶
　　
*** 題郭南仲庵壁¶
<pb:CK-KZ_JY300_01p035b>¶
深源密塢問牧豎樵童俱迷方所蓬藋縱橫蛇龍出没王峽攙¶
空無路不戀雁塔榮名解守魚淵寒素這勤苦但堅心自有神¶
靈呵護　猛悟無回顧一點虛名萬刼無今古胎息根深靈泉¶
穴秘靜裏運調陽火莫問地久天長管取收因結果休輕負把¶
天谷眞基與君說破¶
情纒識縛嘆時人不悟酒中眞樂縱口招愆迷心失行却道爲¶
他狂藥須信醉舞狂歌也有良知眞覺無依泊任暖氣周流三¶
關三絡　落魄清閑客醉鄉深處風月長酬酢空花消息光明¶
顯露人我事皆忘却不問市醖村醪盡可淺斟低酌從鄙薄競¶
口口談醒言言成錯¶
<pb:CK-KZ_JY300_01p036a>¶
　　
*** 雪夜漁舟¶
晩風歇謾自棹扁舟順流觀雪山聳瑶峰林森玉樹高下盡無¶
分别性情澄徹更没箇故人堪說恍然身世如居天上水晶宫¶
闕　萬塵聲影絕透虛空無外水天相接浩氣冲盈眞功深厚¶
永夜不愁寒洌愧怜鄙劣只解赴炎趨熱停橈失笑知心都付¶
野梅江月¶
　　
*** 鶴鳴奉旨¶
玉土平平正海息波瀾嶽歛雲烟三景虛明八表澄清一月普¶
照諸天有流霞洞煥映黍珠徐下空玄絕形言見千眞拱極萬¶
炁朝元當時鶴鳴夜半感眞符寶篆特地親傳碧湛龍文紅凝¶
<pb:CK-KZ_JY300_01p036b>¶
龜篆絳衣無鬛蹁躚計功成果就垂眞教廓景飛仙已千年亘¶
燈燈續焰光朗無邊¶
　　
*** 用于眞人更漏子韻¶
是和非雙打過免共相魔生火談有相損頑空齊居看望中聖¶
賢風行處在巧智爭如休賣詩與酒且乘閑隨縁發笑顔¶
　　
*** 元宵慶壽¶
天開景運記建武中興炎劉重盛明良際會八表風雨調順甚¶
一時嶽降生申正千載河清誕聖祥雲擁流霞映飛仙拱魁星¶
炯佳應是師真毓瑞人天交慶　蘅薇香滿元宵景耀天目神¶
光如鏡現龍章鳳質降伏群魔歸正禀玄元立教開先悟至道¶
<pb:CK-KZ_JY300_01p037a>¶
心空神領昌玄嗣明真境同無有怡淸靜綿永度三途六道神¶
仙同證¶
　　
*** 用介甫韻賦風入松¶
深耕易耨寸田中看真箇英雄夜來猶上星臺望全不厭水綠¶
雲紅便是淸交素友頻相視笑晴空　玉階瑶甃翠重重帶萱¶
草葱葱流霞盡飲何辭醉休更數塵裏千鐘曉夜朝元去也怎¶
忍捨大夫松¶
　　
*** 對竹賦惜時芳¶
虛心勁節爭蕭散無冬夏鈎欄側畔霜風雪色沉沉晩殘不了¶
細枝纖榦　情中意裏塵沙恨試與聆絃歌急慢無嫌青翠開¶
<pb:CK-KZ_JY300_01p037b>¶
青眼相看似太原家慣¶
　　
*** 淸平樂¶
天先天後真土藏靈秀妙用自然循火候節節薰蒸教透　不¶
分龍麝檀沉都能入鼻通心待得煙消息住渾身變現真金¶
　　
*** 用伍先生韻和元規蘇幕遮¶
先天生後天久道有真詮諦聽當時受　恰是迷天迷望斗只¶
恐微軀薄幸隨枯朽¶
　　
*** 又和西江月¶
蓬戸橫開寥寂寒窗側映清暉竹風偷入五香幃還有好音相¶
惠　須信毫芒可入明珠胎裏忘機宵狂夜宴是和非月府仙¶
<pb:CK-KZ_JY300_01p038a>¶
人無媿¶
　　
*** 和元規南鄉子¶
無奈這羣迷味色聲中若係羈儘任改頭兼換靣何悲不染伊¶
時不管伊　春去又秋兮莫遣空踰十二時好把自然眞妙旨¶
修爲塵事勞仍道甚夷¶
　　又¶
久不上春臺直待將身跨九垓懶向人間深有謂氛埃難趁邪¶
風觸聖胎　水檻映山齋賞遍從容首自回長謝故人書曲意¶
微哉爭得腰琴拂袂來¶
　　
*** 觀碁作望江南¶
<pb:CK-KZ_JY300_01p038b>¶
秋枰靜黑白兩奩匀山水最宜情共樂琴書贏得道相親一局¶
一番新　松影裏經度幾回春隨分也曾施手叚爭先還恐費¶
精神長是暗饒人¶
　　
*** 西源好十二首次元規韻(并序)¶
　　某一喜西源壁立峻峙無一俗狀踈松密竹四通九達青¶
　　玉交輝天作高山地靈若此常相謂曰身處眞人之墟而¶
　　不知也登戲珠峰以見虎蹲龍躍遠壁遥岑皆在其下考¶
　　室立靖建名榜之水中花圃中蔬山光竹新日屋逾靜得¶
　　其居矣昔之思歸見十二篇之曲同聲相應故和之¶
西源好仙構占仙峰一鶴性靈清我宇萬龍風雨亂霜空高靜¶
<pb:CK-KZ_JY300_01p039a>¶
太疎慵　天地樂山水靜流通行坐臥憐塵外景虛空寂是道¶
家風非細樂相從¶
西源好龍首虎頭高風雨每欣清宇宙林巒長似湧波濤吟詠¶
有詩豪　成大樂美稱適相遭醮斗清筵投羽札啓元喜會執¶
金刀身淨隔紛搔¶
西源好巖館鑿松厓五斗洞前斟玉斚半酣窗外撫金杯無累¶
自悠哉　青翠色玉竹自新栽風到莫來摇老木雨霖時復洗¶
蒼苔如此惱詩才¶
西源好春日日初長不看人間三月景常思天上萬花鄉幽賞¶
一時狂　歌笑也空洞大歌章千業淨來風谷秀三雲歸後月¶
<pb:CK-KZ_JY300_01p039b>¶
林光沉麝似蘭香¶
西源好迎夏灑炎風紅錦石邊冷一派老張巖上戀羣峰時得¶
化龍笻　琴振玉曉色倚梧桐黼黻文章朝內盛山川林木野¶
亭空朱火煥明中¶
西源好秋景道人憐時至自然天氣肅夜深猶喜月華圓長嘯¶
碧厓巔　須信酒難别詠歌邊是處伐薪爲炭後此時嘗稻慶¶
豐年童子舞胎仙¶
西源好冬日雪中松携手石壇承愛景靜觀天地入清宫恰似¶
大茅峰　襟袂冷琴裏意濃濃吹月洞前含碧玉動人隹趣轉¶
黃鐘情緒發於中¶
<pb:CK-KZ_JY300_01p040a>¶
西源好幽徑不成斜山谷隱連無改色池塘空靜點無瑕人釣¶
水之涯　仙舫小人欲盻君家歸棹日回如覽鏡放船星落似¶
乘槎風雨亂寒沙¶
西源好神洞自相求傍水墾田流澗急斫山開徑小花浮蹤跡¶
舊人留　忘萬物爽氣白雲收司命暫曾尋寢靜紫陽眞是步¶
條幽思繼此公游¶
西源好人在水晶宫長願玉津名濯鼎恰如龍井到天峰的的¶
好遺風　清徹底豈忤李唐隆自浸巖前厓石潔不籠天外嶺¶
雲濃澄徹縈懷中¶
西源好雨霽歛紅紗碧水靜招摇釣叟綠巖寒迫起漁家携駕¶
<pb:CK-KZ_JY300_01p040b>¶
會春茶　風浩浩錦蔭石屏華濯鼎上方敲翠竹轆轤西去碎¶
丹砂休問樂津涯¶
西源好還向觀庭西看晚菊開方丈外傍寒梅放六花飛三鶴¶
會同時　淸淨宇虛一貴無爲戴月夜中仍是别御香原上不¶
須迷於此振衣歸¶
　　
*** 再次韻于眞人更漏子¶
誦眞經期萬過未滅無明心火宜回首探眞空融怡淡寞中¶
自古人何處在謾記聲名沽賣抛塵累養清閑瓊漿自駐顏¶
　　
*** 蘇幙遮¶
抱孤琴彈小操獨坐幽軒盡日無人到唯樂烟霞長嘯傲明月¶
<pb:CK-KZ_JY300_01p041a>¶
清風今古長爲友　識乾坤知牝牡懶共塵勞汨汨爭奔驟愛¶
高著眼消白晝一任他家玉兔金烏走¶
　　
*** 減字木蘭花呈鑒義王介甫¶
嚴寒冬月前日陽生幾降雪松栢凌霄森聳亭中嘆後彫　昔¶
人猶豫身入山林深處今古同符好趂笙歌且自娛¶
　　
*** 又上滿庭芳¶
調理三關安和四體靜無憂撓相煎太微冥契元始語諸仙¶
玉字重修妙典西臺南嶽題篇偏崇好身田在世心向太清天¶
雲邊曾降聖金壇夜拜高駕留連論瓊華靈液形與神全　形¶
體須憑妙氣神來舍黃闕丹田眞精旨明光輔相天地保長生¶
<pb:CK-KZ_JY300_01p041b>¶
　　
*** 望江南寄明權¶
秋夜事月裏竹亭亭清籟與誰喧地水微風遣我下簷楹圓缺¶
若爲情　終南道累寄笑歌聲丹闕夜涼通馬去黃河天曉照¶
舟橫聯轡去還成¶
　　
*** 江神子¶
彩雲樓閣瑞烟平雨初晴月籠明夜靜天風吹下步虛聲何處¶
朝元歸去晩雙鳳小五雲輕　落花流水兩關情恨無憑夢難¶
成倚遍闌干依舊楚風清露滴松稍人靜也開寶篆誦黃庭¶
　　
*** 鵲橋仙寄明權¶
神清心妙山長水遠有分何年瞻望晴空一片彩雲飛又起我¶
<pb:CK-KZ_JY300_01p042a>¶
無窮想像一易門徑九華恩露唯願分明指向竹風頻起紫¶
微烟似有意許歸鄉里¶
　　
*** 水調歌頭(師於泗州尸解後化身青城作付薩守堅眞人)¶
高眞留妙訣達士濟羣迷心清行潔天人凡聖盡皈依不在搬¶
精運氣不在飛罡躡斗心亂轉狐疑但要除邪妄心地合神祇¶
　悟眞空離世網絕關機養吾浩氣驅雷役電震天威混合百¶
神歸一一念通天徹地方始了無爲叱咤生風雨扶世佐明時¶
　　
*** 度清霄¶
一更一點一更初城門半掩行人踈茅庵瀟洒一事無孤燈相¶
對光清虛　蒲團安穩身不拘跏趺大坐心如如月輪微出天¶
<pb:CK-KZ_JY300_01p042b>¶
東隅空中露出無名珠¶
二更二點二更深宫鐘聲絕夜沉沉明月滿天如寫金同光共¶
影無昏沉　起來閑操無絃琴聲高調古驚人心琴罷獨歌還¶
獨吟松風澗水俱知音¶
三更三點三更中烟開雲歛靜無風月華迸入水晶宫四方上¶
下同一空　光明遍轉華胥同千古萬古無初終鐵蛇飛舞如¶
流虹倒騎白鳯遊崆峒¶
四更四點四更長伏牛送鼠心不忙丹爐伏火生新香羣陰剥¶
盡回眞陽　金娥木父歡相當醍醐次進無停觴主賔倒置情¶
不傷更闌别去還相忘¶
<pb:CK-KZ_JY300_01p043a>¶
五更五點五更殘青冥風露迫人寒扶桑推出紅銀盤城門依¶
舊聲塵喧　明暗二景交相搏生來死去紛紛換道人室中天¶
宇寬日出三竿方啓闗¶
獨自行兮獨自坐獨自歌兮獨自和日日街頭走一過我不識¶
吾誰識我　人間旦暮自四時玄中消息不推移覿靣相呈知¶
不知知時齊唱囉囉哩¶
　　
*** 沁園春用伍先生韻呈元規¶
况有夷途正透玄闗衆所共傳願萬魔披散諸塵蕩盡琴心和¶
雅天性清圓未信凡流可回高步留戀形聲情更延眞消息定¶
如何喚醒聊發言筌　雖由宿命回縁達世士何曾無慨然算¶
<pb:CK-KZ_JY300_01p043b>¶
靜專爲妙閑多樂少一成瀟灑永絶憂煎影照澄潭聲流虛谷¶
業火消亡都瑞蓮安平泰看堅完如地長久如天¶
　
** 頌¶
　　
*** 泗洲尸解頌(靖康丙午冬)¶
一面青銅鏡數重蒼玉山恍然船夜發移跡洞天間寶殿香雲¶
合無人萬象閑西山下紅日烟雨落澘澘¶
<pb:CK-KZ_JY300_01p043b>¶
#+PROPERTY: JUAN 007
<pb:CK-KZ_JY300_01p043b>¶
　
** 五言絕句¶
　　
*** 雞¶
雞德靈居五峩冠鳳彩新五更大張口喚醒夢中人¶
　　
*** 鍊丹巖留題¶
<pb:CK-KZ_JY300_01p044a>¶
鶴來松有客苔去石無衣黄金浮世在白髮故人稀¶
　　
*** 戲吟¶
落魄正當年人皆笑我顛乾坤時運動滄海渺無邊¶
　　
*** 竹¶
雨過江臯靜風來庭檻淸此君故人好入夜聽秋聲¶
　　
*** 書林管轄扇¶
九鸞陪玉獸八鳳薦金芝青童歌妙曲玄女唱淸詞¶
　　
*** 青城洞陽丈人¶
青城老洞翁名籍丹臺上日日誦黃庭感得祥雲降¶
　　
*** 野軒偶書¶
<pb:CK-KZ_JY300_01p044b>¶
日月雙螢火乾坤一鵲巢野軒有涼戸誰敢等閑敲¶
　
** 六言絕句¶
　　
*** 題崇仙觀知足軒¶
此性本無一物涓水亦自圓明借問先生足處軒前月白風淸¶
　　
*** 靜室偶書¶
貧有淸風明月富無紅粉膏脂子午鳳朝元始去來雷電相隨¶
　
** 七言絕句¶
　　
*** 鐘¶
金晶鑄就斗星懸掛向瓊樓知幾年好是五更殘夢裏一聲敲¶
透白雲天¶
<pb:CK-KZ_JY300_01p045a>¶
　　
*** 詠窗¶
無意殷勤遮皓月有心特地隔紅塵從兹虛室長生白占得桃¶
源洞裏春¶
　　
*** 白菊¶
陶家籬下未開時曾得西風借力吹月影夜深籠素豔分明殘¶
雪兩三枝¶
　
*** 題濯鼎泉¶
　　演法觀崇真之院一方池淸泉不竭昔漢天師嘗濯鼎¶
　　於此池故得名焉比卽池傍作小軒書名以揭之庶幾¶
　　幽光不泯靈景常淸故申之以頌¶
<pb:CK-KZ_JY300_01p045b>¶
幾千年浪碧澄澄對景難忘我祖情樂就也知曾借力軒成方¶
見不辜名¶
　　
*** 浩然子觀笻竹杖¶
本是子猷園裏枝今朝分取手中攜自憐高節虛無物野外山¶
行得共伊¶
　　
*** 贈青城洞翁二首¶
神仙抱一養玄微九載功成白日飛道在當人須順授今朝何¶
必秘天機¶
人間久矣喜相倍道術參同豈吝哉他日功成果輕舉爲吾天¶
上作梯媒¶
<pb:CK-KZ_JY300_01p046a>¶
　　
*** 妙應大師往錢塘欲予贈行¶
太眞宫室上方新歸去先垂紫詔人天目洞霄期過處星冠應¶
不冐風塵¶
　　
*** 庵居襍詠九首¶
甓瓦完齊土壁堅籓籬周匝没踈穿人來謾笑無華斾風雨須¶
教安穩眠¶
庵前桃李春爭開雪裏見花惟有梅莫謂枝梢有分别根本自¶
異非人栽¶
春蠶絲盡即生蛾秋燕雛成不泥窠山雉經時藏窟穴也能龍¶
化入烟波¶
<pb:CK-KZ_JY300_01p046b>¶
長松偃蹇不依林枝榦高盤千畝陰昨夜酒醒風雨急半空彷¶
彿聽龍吟¶
南山雨過北山出昨夜月明今日晴雲氣自舒還自捲太虛萬¶
古常清明¶
莫羡庵居景物清須知樂自苦中生山前盡日幽尋客多說荒¶
蹊不可行¶
柴門雖設不曾關賔客從他自往還連日山寒聲影絕蒲團危¶
坐更安閒¶
晴日暖風時出游冷烟凄雨便歸休雲還樵斧溪邊牧不似畸¶
人得自由¶
<pb:CK-KZ_JY300_01p047a>¶
鐘聲鼓聲朝夕鳴茶烟炊烟先後生雲衣霞佩栖山客兀兀窮¶
年無一營¶
　　
*** 寄元規¶
白日未中氣色明玉壺興入西源行草堂羡我不共往竹風爲¶
汝致幽清¶
　　
*** 蓮花¶
淡淡紅生細細香半開人折寄山房只縁清淨超塵垢須似風¶
流壓衆芳¶
　　
*** 勉弟子還山頌¶
昔刼因縁今刼會昨日顔容今日改世間滄海盡桑田慎勿重¶
<pb:CK-KZ_JY300_01p047b>¶
來呈傀儡¶
　　
*** 示湯弟子¶
子欲濟民非爲己我貪修道不憂貧直須勉强方成業只恐因¶
循易老人¶
　　
*** 傳度後作¶
道人願力如天溥度盡眾生方自度若還纖芥未蒙恩我終不¶
捨升天路¶
　　
*** 送九龍徐正之歸麻姑¶
步衝晴雪過前灘鶴跡雲蹤孰可攀也似來時無一物却疑歸¶
去是三山¶
<pb:CK-KZ_JY300_01p048a>¶
　　
*** 對月分韻得淸字¶
碧霄澄徹素芒淸一片多情四海明花院空庭冷香裏羽人心¶
膽欲寒生¶
　　
*** 訪友不遇題¶
庵裏人行庵外路庵外人來庵裏坐遮頭茅草欠堅牢年年風¶
雨年年破¶
¶
¶
¶
¶
<pb:CK-KZ_JY300_01p048b>¶
¶
¶
¶
¶
¶
¶
¶
¶
¶
¶
