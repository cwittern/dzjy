#-*- mode: org; -*-
#+DATE: 2012-11-16 14:31:31
#+PROPERTY: BASEEDITION YP
#+PROPERTY: EXPORT_ID JY110
#+PROPERTY: WITNESS CK-KZ JYE
#+TITLE:玄宗正旨 Xuanzong Zhengzhi
#+PROPERTY: JUAN 2
#<md:CK-KZ_JY110_02p001a>¶
<pb:YP-C_JY110_08douji-04-0003a>¶
* 玄宗正旨¶
** 孚上帝純陽呂祖天師覺源精舍傳示定本¶
南極長生大帝曰南山一片雲南海沛法雨慈光萬丈布濩曾¶
何許東海起蟠龍北㠐制哮虎丹可梯霞可棲驂鸞何處問東¶
西沈有履竈有髻學侶於斯可自計無多處一點靈臺參也未¶
今幸隨緣爲覺壇開一寶筏以副¶
師相道祖之心以廣此道將昌之緒特留數言將來壇宇宏開¶
皆可印證¶
道祖此時可相喻於一笑乎¶
孚佑帝君曰弟子稽首今幸¶
#<md:CK-KZ_JY110_02p001b>¶
<pb:YP-C_JY110_08douji-04-0003b>¶
大帝光臨壇地開無疆法慧廣無限玄機使億載後得斯道之¶
傳者皆可由此相印源源永續覺覺同歸皆已早露端倪吾¶
大帝師特一啟明感激之忱非可言述并荷¶
慈光布濩爲壇地肇祥且蒙¶
尊旨謙稱何敢當此悚愧無地尚望¶
師恩加之訓示以綿道脉於無已也¶
南極長生大帝又示曰兩儀判兮人在中立惟在中立玄黃間¶
之剖厥玄黃渾合無歧一炁歸眞初哉此基再合元始更混黃¶
緇一元再運三反平奇化胎離穴四五何依六仍坤始七具乾¶
資由斯再造翔遊八極九還本位各證淳漓休休狉狉長此何¶
#<md:CK-KZ_JY110_02p002a>¶
<pb:YP-C_JY110_08douji-04-0004a>¶
期與道爲一在中備茲¶
浮邱仙祖曰丹霞一片聳雲霄碧落空中炁未消解使元精歸¶
炁始冲虛靜處得雲橋¶
呂祖眞師開立覺壇闡揚玄旨度盡厯劫戒子法眾誓願無窮¶
故能得使正傳無昧漸啟大緣乘鸞過此見祥光擁入青霄特¶
留數語以爲壇地證明並誌緣遇之合云爾¶
孚佑帝君曰大覺從來有夙因解鈴終是繫鈴人忘將色色空¶
空相釀就朝朝暮暮春陽復須求眞子午陰除莫問假庚申眞¶
正信心開正覺一輪寶月照前津吾爲第一壇開示玄宗幸蒙¶
浮邱仙祖鸞雲光臨指示大宗茲特竭誠籲求一爲宣闡其各¶
#<md:CK-KZ_JY110_02p002b>¶
<pb:YP-C_JY110_08douji-04-0004b>¶
敬聽¶
浮邱仙祖曰大道之始游於虛廓祖氣初生渾淪磅礴清者未¶
升濁者未沈此間有物杳杳中存不淪於無不麗於有一毫不¶
著玄黃未剖兩儀旣奠道始分呈輕清上浮重濁下凝先天後¶
地妙合爲人人之初生中有眞精稟於眞氣含爲眞神氣凝精¶
固神定氣湻旣漓之後神散而瞀氣溢而弛溯乃由來其精已¶
亡歸根養正在厥眞元一元克復陰盡陽全陽以陰濟純乾有¶
悔以亢爲戒匪曰柔牽九六妙用二七助焉仍還厥初化有爲¶
無存無妙有乃得眞源源源印合覺以慧先開宗一義靜者中¶
涵○吾因第一法壇宏開正覺乘緣一集爲闡斯秘印合者當¶
#<md:CK-KZ_JY110_02p003a>¶
<pb:YP-C_JY110_08douji-04-0005a>¶
相引於無替也¶
孚佑帝君曰適¶
浮邱仙祖訓言闡先天之秘旨括大道之玄機卽命爲玄宗第¶
一章日後壇中弟子果能積誠尚可續求大緣以成全旨¶
浮邱仙祖曰覺須大覺慧乃眞慧慧由定生定以靜致眞靜之¶
旨索解爲難虛中以課寂靜非定動得靈機守著非玄玄中靜¶
旨微妙難宣如一面鏡遇物呈形須知是鏡本無此形何以形¶
形離鏡索形何又無形移鏡就照亦復形形此鏡彼鏡非有二¶
形此形彼形本無留形玄中之靜作如是觀如一川水澄潭印¶
月月未升時渟泓無月月正懸時水天一月水月天月寍有二¶
#<md:CK-KZ_JY110_02p003b>¶
<pb:YP-C_JY110_08douji-04-0005b>¶
月挹水取月何無有月移川視月依然此月須知川川本無此¶
月玄中之靜作如是觀谷口梅花當陽舒蕋方其含葩早孕陽¶
機若非凜寒凝結生氣縱使初陽來復無基或消或息與造化¶
期靜之入路玄之奧區蓮花出水亭亭承露團圓一珠凝於花¶
跗碎而破之成無數珠露之初零點滴顆珠豈知剖碎滴滴成¶
珠須知是珠本是一珠荷華初著含而不舒荷葉抛撒不沾些¶
須唯不沾故露著成珠靜之妙相玄之要樞言難罕譬略洩天¶
機本於虛白孕於中黃含於始青成於赤靈歸於太玄玄道斯¶
名得此義者靜悟參能¶
孚佑帝君曰此篇爲玄中第二言言微妙已洩盡天地之秘雖¶
#<md:CK-KZ_JY110_02p004a>¶
<pb:YP-C_JY110_08douji-04-0006a>¶
楞嚴法華諸經未能盡聞之微於此訓見之禪玄二宗皆以靜¶
爲主靜中之旨誰能參透至此者各謹誌之能得其中萬分之¶
一皆妙境也¶
浮邱仙祖曰性根於命命原於天溯厥本始於穆無言賦之於¶
人一心具焉天心我心本無二心人心道心亦祇一心内心外¶
心仍是此心學於此心當求我心何所依著卽此片時我心彼¶
心原相印合故知此心無有聖凡皆可内求以我之心治我之¶
心心與心敵以我之心養我之心心與心游試問此心能有二¶
不若說心腔腔於何係若說心空空又何寄當知是心合内外¶
一心君火熖炎上易然其光奕奕其勢燎原根於地七附於少¶
#<md:CK-KZ_JY110_02p004b>¶
<pb:YP-C_JY110_08douji-04-0006b>¶
陽少陽之性易動難降中有伏陰牽引爲殃故凡火熾中有黑¶
烟雖火旣滅烟尚連綿制之以坎水火濟焉坎由何洊坤土傳¶
宣土塞易壅金液乾圓金滋水潤水澤木堅木之萌蘖得水新¶
鮮歸根反土與火同原火木合明眞火長炎旣虛其中仍實其¶
腹塡足純乾合一先天心之體具心之用全心光發露心相自¶
圓佛言明心道言鍊心儒言正心匪鍊弗明匪鍊弗正鍊心之¶
道不離反觀原厥本根亦有頓漸撒手游行無諸法相實具諸¶
法心體豁然心相明圓涵天平地大光明藏大解脫緣乾坤在¶
手摶弄無邊且生且息自在通玄此爲頓澈妙難言宣其次收¶
心歛息藏密刻不遑息惺惺具全十分功苦一線機關金水相¶
#<md:CK-KZ_JY110_02p005a>¶
<pb:YP-C_JY110_08douji-04-0007a>¶
涵光透心堅如取明水方諸鑑月無刻少息如伏雞雛雖或暫¶
起耳聽心傳此心一見似哉生魄幾望之吉漸得大○圓相旣¶
足乃合爲[~⚭]合和陰陽造化三才遂得[~○/⚭]象命斯立焉我命旣¶
立馴致忘言以胎以息一化萬千億萬歸一還我大○圓成本¶
相虛中求全刻劃虛空空在目前眞空由我大返大還渾然一¶
氣歸合先天實生先天天命何言天地總持豈止於參大海茫¶
茫海立天掀大火炎炎火烈風恬乃心本體於是可參¶
孚佑帝君曰此篇爲玄宗第三心乃我心失亦我失我求我心¶
須得眞諦夢因善玩之自來言心無逾楞嚴七處徵求可謂窮¶
微至盡然究未傳眞心妙相以待參求今蒙¶
#<md:CK-KZ_JY110_02p005b>¶
<pb:YP-C_JY110_08douji-04-0007b>¶
仙祖直揭本象人人皆可認取實屬無量慈悲然已括玄功始¶
終了無遺蘊在人自領之耳須與在壇諸弟子共參求之爲望¶
浮邱仙祖曰修玄之士在識性體性原先天廓徹無邊及分於¶
人各具其全根陰根陽合妙通元迨其爲用遂麗於情情芽旣¶
萌情根早種雖其所發純駁不同要知作用皆由情生學子誤¶
會認情爲性在尾梢頭難得本體如一海水吸一缾罌指此缾¶
水謂非水源源豈不存謂是水源源究非眞如木性仁仁乃性¶
德亦性所蘊非性本根水火土金亦復如是俗世言道求性不¶
明皆因情處端倪發露妄指爲性故至終迷性體眞元本難言¶
宣自來形狀謂如止水又如明鏡水止不流流性斯具鏡瑩不¶
#<md:CK-KZ_JY110_02p006a>¶
<pb:YP-C_JY110_08douji-04-0008a>¶
昏遇塵莫拭性體輝光厯劫常具溯厥眞形本莫言喻如一輪¶
月在天心時四海之水千潭之深皆映此月謂月分形原止一¶
輪謂此一輪萬水俱足此月彼月甯有異不此性彼性亦復如¶
是可知後來皆性之用非性之體守此中宮性將何麗充此微¶
明性豈散寄元元之始性根本裕求之最初返還眞炁以炁御¶
神以神化氣氣合始青神分太素此中有性乃得本始二七同¶
宮一六相濟道家之言貴養性水此猶二乘我欲超玄先鍊性¶
火性火晶明水自裕如火何由鍊非鼎非爐只一點機括厥根¶
蒂機何由發眞子午位中濟以坤火歸土氣土得制伏火柔水¶
利陽火陰火分厥功候卻非百日又非頃刻不後不先不躁不¶
#<md:CK-KZ_JY110_02p006b>¶
<pb:YP-C_JY110_08douji-04-0008b>¶
懦得乎自然歸於玄玄牝中槖籥相乃闔闢一生萬億億合冲¶
漠無有終始更得迴旋抽添洗伐一切不言直透性始上清之¶
仙¶
孚佑帝君曰此篇爲玄宗第四言性爲入玄直證上乘之法但¶
從古聖賢以本體難以言喻各就性之發露處指其一端言之¶
遂使學者莫得眞諦於一端中求全體體非不具而全象究莫¶
之得見也故從來言性功者於中半截轉灣多誤由於起梢便¶
非眞相得仙祖無量慈悲曲爲宣示性中全功由人達天由天¶
超玄一步一節皆可尋求不但增覺壇無限道緣實萬劫莫宣¶
之祕諦也惠覺參之諸弟子勉之¶
#<md:CK-KZ_JY110_02p007a>¶
<pb:YP-C_JY110_08douji-04-0009a>¶
浮邱仙祖曰乾坤健順運乎穆清絪緼渾合凝結元英誕賦斯¶
人是爲命根兩儀旣判二氣分形或雜而揉或碎而精心知血¶
氣各稟頑靈是爲命體聖凡難均五行推衍元會遞行或原浩¶
劫或啟後因是爲命數一定難名兼斯三者命之義精立天之¶
樞奠地之極備人之德合撰清甯歸有於無乃曰立命關機闔¶
開呼吸無違一翕一闢動靜相隨是曰順命洞徹淵微妙析玄¶
解眞空湛寂妄義不參是曰知命自有之無由逆得順化我爲¶
人並忘我相亦無人存顚倒剛柔變化機神是曰造命匪人所¶
能此中玄竅貴得其門世間學子漫言修命先昧命元祇知命¶
體認此質相以爲眞精曰守崑頂崑頂終傾曰固精廬精廬未¶
#<md:CK-KZ_JY110_02p007b>¶
<pb:YP-C_JY110_08douji-04-0009b>¶
甯曰守中田田蕪難耕此三正法無一是處况復其餘更何足¶
云欲識元命先養元英元英本一三五分呈三者金體五者玉¶
精金玉斯合化爲水精水成一六二七助潤積爲三三一九功¶
靈九數有合九九渾淪歸乎太素仍此元英並忘英液止留英¶
靈靈亦可棄英炁方純純炁得養杳冥無形直通帝載無臭無¶
聲方爲至命完乎斯人忘聖愚形得玄妙眞升上清位仙界斯¶
分分級優序列上眞門上眞之別亦在玄英非空非寂非顯非¶
微妙如寶相化劫長尊此爲上乘語言莫罄得其微義証以一¶
心¶
孚佑帝君曰此篇爲玄宗第五善哉命之理微非語言所能形¶
#<md:CK-KZ_JY110_02p008a>¶
<pb:YP-C_JY110_08douji-04-0010a>¶
容荷¶
仙祖玉言直揭本相自來修命之士皆未嘗聞斯妙義也宜共¶
寶之¶
浮邱仙祖曰吾道之大大以妙名吾道之妙匪微弗精微妙難¶
思元解可尋試衍妙緒先識妙因因與果合果證因成一曰妙¶
覺無始劫來各具此妙皆緣後起蔽厥神明發此大覺求我妙¶
因世間情欲自己根塵一切掃除得自在心眷屬蓮花開謝生¶
成身心蝶夢生滅無心合大千界皆入覺眞不觸不住無我無¶
人並無法相亦無覺心惟此大覺與妙相乘須識知覺二義攸¶
分知者知此所見能眞覺乃自覺甘苦益親如痛須摩如痒須¶
#<md:CK-KZ_JY110_02p008b>¶
<pb:YP-C_JY110_08douji-04-0010b>¶
搔旁觀不覺身之者眞旣得眞覺乃悟元英一曰妙相身心血¶
氣四大河山本來清淨並無染著何至滯礙弗克通靈試以一¶
心與大千界極諸上天合諸微塵渾爲一氣任我彌淪莫有邊¶
際此圓明相誰能窺尋更以一心將大千界極諸上天合諸微¶
塵揉碎混濛細入無間歸吾度内無不容納更以一心化大千¶
界極諸上天合諸微塵歸入杳冥而我自在大與小合離卽無¶
形仍還此心超大千界越諸上天與諸微塵渾乎穆清無有臭¶
聲而我自在端倪莫呈此廣大相誰能言名一曰妙空凡諸天¶
界與諸欲界本來無有是乃道根試立亘古天地混合何以清¶
甯此混合始無天地名祇有道元運乎無朕則知道妙與天等¶
#<md:CK-KZ_JY110_02p009a>¶
<pb:YP-C_JY110_08douji-04-0011a>¶
高與地等厚水流山峙嶽瀆同靈然此高厚與此英靈究皆道¶
用仍非道體固知道體空空呈能以空求空空何所憑以空化¶
空空性自存並忌空性空體方靈靈亦不見妙空幽成得証上¶
眞尚鍊妙因一著妙想便脫全眞鍊妙之法歸於妙因因又何¶
妙在別聖情更全聖行滅度斯人無人滅度方得妙因因妙俱¶
離厯劫長存聞斯義妙先印妙根¶
孚佑帝君曰此篇爲玄宗第六善哉道妙莫名眞心象呈顯微¶
畢露階級分明雖列天仙尙鍊妙因况乃學子匪妙何靈得闡¶
妙蘊厯劫難聞金函玉笈寶此秘文¶
浮邱仙祖曰太初無形太易無氣氣尙不有儀象何名是知氣¶
#<md:CK-KZ_JY110_02p009b>¶
<pb:YP-C_JY110_08douji-04-0011b>¶
母從無氣生卽如而今人各執箑箑中之風從何自來謂風在¶
箑不搖何風謂箑無風搖卽風動因搖得風是搖非氣因箑得¶
搖是箑非氣搖箑兩空風輪常住人各執箑風與風殊彼風此¶
風甯有異不因人而殊非風本殊無氣之氣作如是觀人得氣¶
生亦以氣滅愛水觀火仁木義金意土運旋五賊在身在身爲¶
賊在物爲恩以賊攻賊賊勝主兵轉賊爲恩賊去恩存運之在¶
我妙合天行水一金四火二木三合之皆五生剋循環物妙環¶
周物流復元妙機在握手定坤乾一三擒之三五合之由擒得¶
合虛極靜專運以神火坎中金然西南朋得東北位全此謂逆¶
取妙合天全我謂煉火不如煉水一切根塵心水印之飬水還¶
#<md:CK-KZ_JY110_02p010a>¶
<pb:YP-C_JY110_08douji-04-0012a>¶
元天一初復七日能來陽囘子半煉水無波水月當圓洞澈萬¶
有一泓淵然水滋木華木澤土堅水凝金利四者遂天天地有¶
合妙水中涵擊水碎月月月在淵掬水取月月月在天天水一¶
碧渾合無邊我不在我水月情捐我又有我水月性全忘水與¶
月并我忘焉忘我忘忘太虛杳然嘿焉道存在太易前以無爲¶
爲以無住住爲住不名在無極先此理玄微妙者能參¶
(孚佑帝君曰此篇爲玄宗第七今蒙
仙祖補闡玄宗字字金玉言言微至非覺子再三誠懇亦不得¶
聞斯旨也煉水之訣自來仙眞未經道破此是入手要訣卽極之煉虛亦不外是箇中妙竅解人自領之覺子當又增一段境¶
地萬萬劫後凡得與聞斯義者祖
仙祖爲不祧自不得不以覺子爲首庸也一笑頷之)¶
浮邱仙祖曰鍊眞之士貴於鍊神神所由鍊炁合神存神附於¶
#<md:CK-KZ_JY110_02p010b>¶
<pb:YP-C_JY110_08douji-04-0012b>¶
形形頑神靈其次委形最上化形形之能化先在形形形所由¶
成乾健坤貞天魂地魄陰盡陽純日月在手造化在心亭之毒¶
之由我生成順乎五氣歸於元精飈以火軸鼓以風輪潤以木¶
液曜以金英中央正位太乙神行於是七返形我全眞莫留我¶
相獨肖我神四海水立銀海光騰九天樂奏玉絃音清神之所¶
注多與之迎須守眞我莫遽相親渾乎浩乎有主人存區舍尚¶
在何言騰升雲來足下雷震崑崙隨入隨出又著相眞不知玄¶
解功敗垂成須識此神由無而有翔遊八極周厯蓬瀛終非止¶
所尚滯於形百千萬億神因形成化有而無淵默無聲九鼎在¶
我三一合烝絪縕元始胎育上清清而得甯握於一心心非肉¶
#<md:CK-KZ_JY110_02p011a>¶
<pb:YP-C_JY110_08douji-04-0013a>¶
團亦非空名有物無質善養而存並忘此心仍御此神合虛全¶
道先天地生後天地存九九之數劫不能侵初無餘法太空冥¶
冥¶
孚佑帝君曰此篇爲玄宗第八言神之始終出入溫養皆非尋¶
常丹道大約以歸炁合神化神合虛爲要旨而其中乘時之剝¶
換入解之推移因道之元本爲神之離合寸寸有至精之蘊節¶
節有至密之機會心人當自領之不易洩也¶
浮邱仙祖曰空非有物實之以神神遊於漠空仍空存空原非¶
空天以空運地以空貞神以空行神歸空在空不少傾神遊空¶
際空不少增神與空合乃見空靈空無二空神本眞神無空者¶
#<md:CK-KZ_JY110_02p011b>¶
<pb:YP-C_JY110_08douji-04-0013b>¶
存空渾於神更無無空空與神冺杳兮忽兮空莫可名空中之¶
實玉殿璇楹神所棲泊浩劫常存不留神域仍鍊仙眞或居瓊¶
府廣濟羣生或沈塵土混俗施功度一切厄化一切生無度無¶
化與道渾淪呼吸帝座蟠際無垠氣合爲炁全乎始青噓爲風¶
雨震爲雷霆春秋温肅日月貞明一神所運團鍊乾坤空在神¶
中分合皆春欲知分處先向合論合空空合乃能空分分空妙¶
妙空豈象呈此爲大道玄玄之門求玄得玄忘玄玄全闡斯玄¶
旨待我後賢乃說偈曰一三三一九六眞詮安汝九鼎化爾三¶
田妙空眞覺鼎田不言化度一切信我心傳玄玄妙奧直證天¶
仙¶
#<md:CK-KZ_JY110_02p012a>¶
<pb:YP-C_JY110_08douji-04-0014a>¶
孚佑帝君曰此篇爲玄宗第九言歸空之旨修行積功不遽入¶
羽化雲昇之路爲普度廣化之歸與天地合德自然與天地終¶
始更須知天地之運行尚有窮時而大道之綱維實無盡期超¶
宇宙而奠清甯不有在哉¶
眾眞總監天尊曰學仙須是學天仙第一天仙有正傳頂上醍¶
醐宜認取箇中玄牝待誰參胸前洗出團圞月背後疏開清碧¶
泉到得無爲成正覺眞源處處是眞詮¶
孚佑道友開無量慈悲爲第一壇中闡宣要蘊年來所示幾無¶
不盡之旨此中待有解人直証無上法門可勝欣幸故特來此¶
一爲証明惠覺是弟一壇内傳示淵源直接斯道正宗者望之¶
#<md:CK-KZ_JY110_02p012b>¶
<pb:YP-C_JY110_08douji-04-0014b>¶
甚並望其相續於無窮也道兄稽首¶
孚佑帝君曰仍望暫駐螭輪一聽玉律道末與壇中億萬年未¶
來弟子均各感荷¶
眾眞總監天尊又示五圖曰此五圖乃人稟天地至眞之炁始¶
也第一圖五行未分木藏土中水滋木裏火孕木中金蓄水始¶
土尚未凝木亦不發此初得之氣第二圖五行漸分木居甲地¶
水澤坎門火炎離位金麗乾方土結坤維此人受氣之始也第¶
三圖五行生育水生木蘖木植炎中火生坤隅金埋澤土土居¶
艮始其止不遷此人受生之始也第四圖乃五行易位顚倒二¶
氣之本然水濟離宮火鍊金液木枯火性土就金根金藏淵底¶
#<md:CK-KZ_JY110_02p013a>¶
<pb:YP-C_JY110_08douji-04-0015a>¶
水不滅火火不殺水之性金乃成木木非伐土之材交養並育¶
以四時爲收洩以晝夜爲轉環以萬六千餘息爲進退久之自¶
復其位此人受性之始卽吾道成性之門第五圖乃混元歸一¶
百脈流通水亦有火火亦有金金亦有木木亦有土混渾爲同¶
元氣浩浩不知爲玄爲黃爲青爲白爲蒼爲赤彌淪九有渾合¶
虛無至大至精莫可言喻此人胚胎初結之性體卽吾道歸根¶
反始之槖籥言之莫能罄其妙行之須各踐其實以有覺鍊無¶
爲眞源之傳在是矣¶
孚佑帝君曰今幸¶
大羅蘇祖臨此闡揚妙藴皆億劫以來不宣之秘旨著夢因卽¶
#<md:CK-KZ_JY110_02p013b>¶
<pb:YP-C_JY110_08douji-04-0015b>¶
載入全書中題曰玄宗正旨與禪宗正旨統爲一卷解此談者¶
當知玄禪之合一矣¶
孚佑帝君曰先天一氣是眞玄玄裏玄機貴靜專有妙有竅誰¶
能語悟得眞詮是卽仙今特請¶
大羅仙首到壇續宣前蘊實道運將啟之機誠亘古仙宗不傳¶
之秘旨後之志道者由此直證無上法門是吾之幸也夫¶
眾眞總監天尊曰幸從佛界續前緣道理玄微好代宣識得玄¶
玄眞竅妙一切文字落言詮因爲之說曰三日成魄厥位於庚¶
溯乃本始根自玄冥方諸試取金液流精本由坤地得一以貞¶
一六旣合功非專營其次章曰重離繼照炳乎中天其光隱隆¶
#<md:CK-KZ_JY110_02p014a>¶
<pb:YP-C_JY110_08douji-04-0016a>¶
庚甲肇端金居兌地得戊乃傳反還坤始復性於乾其三章曰¶
三五之體綜而錯之移東就西賓主參差配以青黃知白守茲¶
玄玄在茲珠光耀斯其四章曰中在虛中執之非中中在一中¶
二之非中玄默靜窅與天鴻濛此中有物恍惚難窮問厥功候¶
進屯退蒙其五章曰再出再入莫可名象反本還始不落迹象¶
雄猶龍伏獰虎鬥將取柔致一伏虎心降此後游優吹息以商¶
其六章曰二儀之用合則無傷其形旣化其神無方神由氣合¶
始氣周翔手握乾坤摶鍊陰陽六虛無遠咫尺相將其七章曰¶
復見天心由姤遞濟震艮和同其義乃備由後遡前仍守此義¶
九義斯得妙無言議其八章曰自天降衷惟此一性由性至命¶
#<md:CK-KZ_JY110_02p014b>¶
<pb:YP-C_JY110_08douji-04-0016b>¶
兼體乃盡一九旣得二五退聽循源溯流眞一水性其九章曰¶
仙分等級道無二名原乃玄機難以義呈規乾矩坤運眾妙門¶
中有密諦悟者兼成此九章續五圖之後道友能達此義由所¶
能言遞參於言不能宣之處則今日緣遇亦道運自然機緘盡¶
啟之端倪云爾¶
孚佑帝君曰幸哉慶哉億萬斯年學道之徒多入旁歧成就者¶
皆由累世修持佛仙度濟方能聞斯密旨今蒙無量宏慈盡行¶
宣闡力行者可由言入入妙者更以意參使玄宗一脈得有薪¶
傳皆永永無忘此日也覺卽是空空卽是中玄與道合甯有異¶
同立忘知見卽轉屯蒙繹斯悟斯淵源莫窮迷者易惑悟者吾¶
#<md:CK-KZ_JY110_02p015a>¶
<pb:YP-C_JY110_08douji-04-0017a>¶
宗¶
孚佑帝君又示曰大道無名不可言思總之曰妙妙妙難窺象¶
之曰玄玄玄難知一關洞啟萬理咸歸見淺見深各以意爲鼎¶
爐水火徒費許詞抽添進退見亦旁歧玄關妙竅一心具之心¶
眞无妄心正无欹心空无物心實无倚四大假合心以心迷一¶
元自運心以心治先天一炁以體合之窅窅太虛在初生時形¶
與氣合是分兩儀五行備具運轉無違至道無象至心無爲以¶
心合道氣精神機如天垂象運乎四時如帝端拱化乎郊圻水¶
木同華金火交資火水旣濟木火齊輝金水雜揉火金鑪錘顚¶
倒五行塡補坎離伏息氣中功始築基凝神氣母志凑單微雪¶
#<md:CK-KZ_JY110_02p015b>¶
<pb:YP-C_JY110_08douji-04-0017b>¶
霙六出天花亂飛明月一輪清水一池霹𩆝一聲莫知誰爲不¶
先不後不疾不遲非無非有去智歸癡冥冥默默心與天期以¶
滅爲生神動天隨再出再入白鶴玄龜伐毛洗髓脫盡肌膚身¶
有眾妙從欲以施煮汞削雪攸往咸宜返虛入渾歸証天墀以¶
斯言道玄妙可思以空求妙妙妙在茲以妙參玄玄玄可幾靈¶
臺一點歸有餘師¶
紫府洞虛文眞人曰妙道先天地妙功離言說忘言求内景此¶
象無人揭¶
孚佑帝君度濟一切特宣妙蘊於第一覺壇今故駕龍乩到此¶
共爲印證天行與人呼吸相通人一日有三萬六千餘息天一¶
#<md:CK-KZ_JY110_02p016a>¶
<pb:YP-C_JY110_08douji-04-0018a>¶
息行八十萬里氣速則傾故有西北之䧟氣遲則震故山川有¶
崩竭之形不疾不遲此日月之所以運行寒暑之所以往來人¶
之呼吸斟酌於疾徐之間久之與天氣合是爲始炁由有息以¶
至無息運乎自然行乎無象於是春食朝霞秋飲沆瀣夏餐至¶
陽冬飡汁(音叶)紀四者備而中氣具育之以玄發之以黃玄黃雜¶
而先後合從有入無由無還有人亦一天地也縱使混沌重開¶
元會在運此炁固無終極又何一切之可容言說乎¶
孚佑帝君讚曰妙道無言因言以揭直證終始其蘊莫測循此¶
則大離此則歧仙宗一脈爭此幾希希夷無朕妙合玄機萬億¶
斯年解者難期薪傳不謬來者伊誰¶
#<md:CK-KZ_JY110_02p016b>¶
<pb:YP-C_JY110_08douji-04-0018b>¶
正陽老祖曰樂響八琅璈駕青鸞雲路逍遙看祥煙繚繞紫雯¶
擁護第一壇高憶從前曾到舊雨已寥寥喜薪火相傳吾宗一¶
派道脈非遙從此後綿綿瓜瓞相續後先超諸君須記取軒轅¶
頂上鳳凰巢未許輕敲絃寬休放矢風急漫浮舠¶
孚佑帝君曰弟子奉吾¶
師教遞衍宗傳千年以來唯此第一壇地薪火相傳可望長此¶
接續尙望吾¶
師慈恩教度使得共登寶筏感荷¶
宏恩厯劫相延永永不忘¶
正陽老祖說偈曰一非一無非無一化無無歸一虛中有實實¶
#<md:CK-KZ_JY110_02p017a>¶
<pb:YP-C_JY110_08douji-04-0019a>¶
處仍虛一而二之二而三之三三九九相衍非有玄玄在無玄¶
玄在有紅雪一爐點點非有明月一輪皓皓非有青天一鶴翯¶
翯非有造化一團渾渾非有太虛一片默默非有有中得無更¶
取無無道法之傳似無實有¶
孚佑帝君曰今日乘緣得傳寶訓實千年宗派正旨字字皆寓¶
精蘊夢因卽此參證並爲後來人開啟覺路不外此數言也系¶
之以言曰夢因此後識眞吾九有寰中得舊廬消息不妨先報¶
汝好將春雪點紅爐一之與無非有二也有之與無亦非有二¶
也識得非有更求非無再取無無並無無無渾渾穆穆杳兮忽¶
兮道之傳盡是矣他日相証須記此言¶
#<md:CK-KZ_JY110_02p017b>¶
<pb:YP-C_JY110_08douji-04-0019b>¶
孚佑帝君又曰一生萬物之母一函三物之主萬歸一物所宅¶
一歸無物所息玄天杳幽且默來者主去者客鏡中花水底月¶
若云非花分明有色若云是花無枝可折若云是月非手可掬¶
若云非月冰輪皎潔箇中參透花月精微也非鏡也非花也非¶
水也非月卽鏡卽花卽水卽月曰希與夷是道之基曰玄與妙¶
是道之竅與子道破混沌中含至妙¶
正陽老祖曰覺壇壇地擁祥光縹緲爐煙達上蒼一片紫雯凝¶
法域仙緣佛力本無方[~☌]這葫蘆不是那葫蘆把三千大千世¶
界恆河沙眾也盡包儲鍊將二五入虛無方識是吾廬好認取¶
黃芽白雪的光景玄微妙處是眞吾看他年淵源續接一派天¶
#<md:CK-KZ_JY110_02p018a>¶
<pb:YP-C_JY110_08douji-04-0020a>¶
仙薪火相傳不僅到華胥那是俺眞正葫蘆今日爲純陽子一¶
臨覺壇共迓¶
慈光爲壇地增無邊善慶爲後世廣無量正傳皆吾道之幸覺¶
子勉爲之得接吾宗於一綫於子有厚望焉特一證之¶
孚佑帝君曰今日是上元日爲子說元之義可乎元者大也始¶
也能知大方知始能知大始方解無始能知無始方無無始竝¶
此無無遂獲大始大者彌淪天地包蘊古今萬萬劫後與此常¶
存方謂之大乃云大始一元週轉六氣流行中有純駁化之乃¶
神鍊虛入大反大歸虛大道一線望有傳人今特爲子闡此須¶
知亦一大緣因也¶
#<md:CK-KZ_JY110_02p018b>¶
<pb:YP-C_JY110_08douji-04-0020b>¶
孚佑帝君曰無分智慧與根因但有眞心許問津吾宗不厭分¶
明說法子須求解識眞腹中造化天然運爐裏乾坤太古春願¶
與同登無量夀覺源宗派有傳人今乘緣一聚諸子各矢眞心¶
將宏壇運是道人之本願亦惠覺積念同符之感契也從此維¶
護各以眞功副各初念無怠勿雜淺深視人之自取道人相望¶
之心無異致無巳時也玄機各向靜中參靜裏單微得妙玄但¶
解玄中眞槖籥一天空濶一天懸¶
孚佑帝君曰平生一劍一葫蘆厯劫於今總自如但使圓成宏¶
願足不妨脫劍棄葫蘆道人飛鸞行化不下千百億壇各隨其¶
地其時其人以爲指示而宏立大願欲度盡無始劫以來恆河¶
#<md:CK-KZ_JY110_02p019a>¶
<pb:YP-C_JY110_08douji-04-0021a>¶
沙數眾生故特開七覺闡宣玄旨七覺之中其侍壇者人心不¶
能强齊道緣不能强合故壇運之盛衰有時亦其數然也獨覺¶
源爲覺壇之首並蒙¶
菩薩慈悲合願共成故得玄關頓啟元旨畢宣數年以來屢請¶
諸佛上聖揭明要蘊使億萬劫後得衍宗傳覺爲正覺源乃眞¶
源一絲一滴皆歸無上妙乘幸覺子具大願力仰副吾懷以期¶
普度故不惜屢臨壇宇普濩祥光俾侍壇諸弟子皆除迷入悟¶
以啟將來之緒此亦初立愿時卽欲度盡一切之心所綿綿翼¶
翼相持以至今日者也志超向有慧根前因具在故能於南中¶
壇地發大信心近日鑒汝護道肫誠奉道懇切故默爲扶助俾¶
#<md:CK-KZ_JY110_02p019b>¶
<pb:YP-C_JY110_08douji-04-0021b>¶
得自南而北得侍第一壇訓掃除前此世緣之累便可入手求¶
眞由此發大願力立堅固心由外入内印合心源此生富貴福¶
澤皆末事也能返本歸眞求自己着落則得之矣贈汝以言求¶
道在心入道在誠玄元妙旨只在專精月輪皎潔冰鏡晶瑩湛¶
虛澄寂外物無侵玄在黃中此理當尋¶
孚佑帝君曰莫說有莫說無有與無實中虛說是有天地山河¶
何曾有說是無性命玄微皆有著大化太空行大道一元運轉¶
藏中能顯微微的分明露於機括箇箇内邊藏箇箇外邊落摸¶
索處是顯是藏仍無著何如收向一團中眞實處求正覺海水¶
雖渾澈底歸閭淵淵浩浩上下同流皆是一源相印合妙祇在¶
#<md:CK-KZ_JY110_02p020a>¶
<pb:YP-C_JY110_08douji-04-0022a>¶
平易中莫向那幽奇晦邃偏端中求下落意與心知分別先得¶
清楚内外中邊莫混卻便是這箇諸子求道之心深契道人初¶
願故屢次言之竝爲闡發玄宗億萬劫後入吾道者皆明正旨¶
皆歸正覺此道人本志不但爲諸子說法使諸子能於吾言中¶
稍參一解卽是大慧智光發現之處固道人所日望之者也適¶
纔所言拉雜中皆寓至義並爲本壇道運終始微露端倪覺子¶
誌之爲此證明可耳¶
道人又示曰汝等知道之所由名乎道生天地此習見語也不¶
知在玄黃未剖之前邈乎無象濶乎無垠原無混雜自天地闢¶
而人物生道所分寄實道所全具也可知道本渾然於太虛天¶
#<md:CK-KZ_JY110_02p020b>¶
<pb:YP-C_JY110_08douji-04-0022b>¶
地人物皆道所苞孕而非道所散具也人多將道看成分寄之¶
宇宙人物不知其分寄者其全體者也能離而二之乎能剖而¶
析之乎能知此意求道者當於渾然在中處尋眞實端的不求¶
諸空虛寂滅之中不著於身心迹象之間則得之矣平常說有¶
說無皆言詮也究竟從何入手贈汝等要言以清淡養榮以恬¶
靜養神以脫去無明養慧以非有非無養氣以或著意或不著¶
意養元以再生再滅養胎以不生不滅養始炁以有生無滅得¶
大還言盡於此各就所造之境地參悟見淺見深隨汝等自領¶
之皆有入處也¶
孚佑帝君曰善根深處性根全萬法同歸任自然性本同源心¶
#<md:CK-KZ_JY110_02p021a>¶
<pb:YP-C_JY110_08douji-04-0023a>¶
各具儒宗何至異玄禪性有聖凡自其賦於人者言之也其實¶
在天之性渾兮穆兮何聖凡之殊也氣有清濁自其麗於形者¶
言之也其實最初之氣杳乎寥乎何清濁之分也在天之性稟¶
道之源分具於人各有根始最初之氣含道之元分屬於人各¶
有眞元葆其眞元復其根始人全而道具矣故不必分門別戸¶
立教異名誰非賦此性又誰非得此氣者能於道外另立一名¶
另成一說乎後之學者不明此旨强分異同遂至歧途百出盡¶
離其宗大惑不解自道人視之皆可憫念故於第一壇中詳切¶
宣示使知性命之旨本無殊致大道之歸豈有異名先正厥趨¶
乃識嚮往求道者知於性之大原性之分著處認得清白更於¶
#<md:CK-KZ_JY110_02p021b>¶
<pb:YP-C_JY110_08douji-04-0023b>¶
氣之本始氣之分呈處看得渾合便無疑慮養其氣見其性無¶
餘事矣養氣者使身如槁木心如寒灰木雖槁矣木性自存灰¶
雖寒矣火性自在此中消息無意失之有意亦未必得之也功¶
夫不外瞬存息養而存養之方又非如俗學沾沾自守所謂執¶
中非中與古帝允執厥中之義早判然懸殊矣古帝傳心不外¶
執中執之一字自來無人善會遂使大道晦塞至今日道人所¶
以娓娓言之者亦欲使千古薪傳不至中斷耳¶
孚佑帝君曰現前靈寶豈徒然一粒珠光五丈懸烹有鍊無皆¶
妙用虛中實腹得眞詮通於闔闢竅中竅碎却虛空天外天九¶
轉仍還皆道力箇中圓相是薪傳夢因以人合天之旨己參破¶
#<md:CK-KZ_JY110_02p022a>¶
<pb:YP-C_JY110_08douji-04-0024a>¶
矣後此當以天從人爲衞道計並卽爾道力圓相又一境也適¶
所訓卽與諸子各就現在淺深示之得寸得尺皆似吾初則圓¶
通之義了無𦊱礙是汝與吾之本願也¶
孚佑帝君曰入塵原比出塵難塵海茫茫著腳寬去不迎兮來¶
不拒觸無相也法常安眼前日月空中現界外乾坤靜裏觀在¶
世離塵爲大覺神仙忠孝共乘鸞¶
吾廬莫便說吾身認得眞吾乃見眞面目旣成三界小主人翁¶
在四時春靈根妙寶原無相虛果空花亦結因鼓舞元神還太¶
素寰中何處著斯人¶
說與塵中自在仙離塵何必息塵緣消磨五障眞元合解脫三¶
#<md:CK-KZ_JY110_02p022b>¶
<pb:YP-C_JY110_08douji-04-0024b>¶
災妙相圓千目羅張雲不住四山林密月當天爲君更籲浮邱¶
伯盡闡玄經字五千¶
須向玄中識又玄玄玄宗旨一燈傳禹餘宮内珠成黍大赤天¶
中玉作田妙寶鍊成非偶爾眞空了卻始超然西河月斧今抛¶
棄共證人間般若船¶
¶
¶
¶
¶
¶
#<md:CK-KZ_JY110_02p023a>¶
<pb:YP-C_JY110_08douji-04-0025a>¶
* 玄宗正旨後記¶
宏教眞君曰大道難形上藥三品總持訣義不過一心此中妙¶
解文字莫名忘言忘象庶幾夢因當爲諸子一一證明人生之¶
始只此一○鑿破混沌遂昧此○劈開道路惟賴此󰔁踢倒乾¶
坤惟賴此[~∅]自動而靜自陰而陽遂成此◎動中有靜靜中有¶
動遂成此◎自無而有自有而無仍還此○始終貫徹盡此數¶
言德明之德其德本明汩以後起遂墮無明明之又明返本歸¶
眞因有斷續遂有晦明左日右月成明之體直透眞心成惪之¶
形總名曰道德乃分形以德合道功在存存金木相涵是生大¶
明二曜合璧乃復明明坤臍乾頂日夜常惺志通求通非文字¶
#<md:CK-KZ_JY110_02p023b>¶
<pb:YP-C_JY110_08douji-04-0025b>¶
通非義理通惟性命通命根須固以固而通性體本空以空而¶
通始之以靜繼之以空綿綿若存常守厥中冥心課寂乃是頑¶
空澄心内觀乃見眞空呼吸一致翕闔同功人欲盡去天理流¶
通眞息常存百脈周通以通通空以空空空是曰貫通通無所¶
通空無所空是曰圓通天建之天人欲汨焉一經沉溺幾五十¶
年自皈吾門漸復其天發大願力掃除積愆自此以往功在靜¶
專富貴虛花繭絲自兒女業累牛鼻自牽去此二累卽是仙¶
緣現在修持外行爲先平心養氣氣益年延匪曰延年以人合¶
天天心旣合道力亦全一塵不染朗月在天又曰性功深處道¶
功全福力圓時道功圓解得眞功歸上覺世間法相總非玄天¶
#<md:CK-KZ_JY110_02p024a>¶
<pb:YP-C_JY110_08douji-04-0026a>¶
心自與人心合玄旨須從覺後參四萬八千皆末法無爲妙有¶
乃眞詮今日乘緣闡宣玄義可卽爲玄宗正旨之後識¶
¶
¶
¶
¶
¶
¶
¶
¶
#<md:CK-KZ_JY110_02p024b>¶
<pb:YP-C_JY110_08douji-04-0026b>¶
