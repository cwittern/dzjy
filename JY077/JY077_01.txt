#-*- mode: org; -*-
#+TITLE: 太上黃庭内景玉經
#+DATE: 2011-05-31 15:53:31
#+PROPERTY: kxid KX073
#+PROPERTY: pinyin Taishang Huangting Neijing Yujing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0402
#+PROPERTY: id JY077
<pb:CK-KZ_JY077_01p001a>¶
@fw重刋道藏輯要¶
* 　太上黃庭內景玉經¶
　　　　　　　　　　　　　　　　　　@by梁邱子註¶
** 　　上淸章第一¶
上淸紫霞虛皇前(三淸之境有玉淸上淸太淸此三淸之中一切大聖之所居也按玉緯經云上淸者虛皇¶
大道君之所治也卽大道之域包羅三淸又常朝儀西南方有太靈虛皇天尊卽元始之本號也道君欲明作七言之所始乎¶
紫霞之宮也亦名紫瓊宮亦曰紫晨之宮)太上大道玉晨君(太上尊之號也按本行經有元始五老之君號¶
也玉晨君卽皇老之一號也)閑居蘂珠作七言(祕要經云仙宮中有寥陽之殿蘂珠之闕七映之房道君¶
在中而說經也人身備有之也)散化五形變萬神(謂隳支體黜聰明離形去智同於大通先本後跡故假神¶
以託用也夫神者隨感而應者也故有其數豈直萬乎)是爲黃庭曰內篇(因中而得名也)琴心三¶
<pb:CK-KZ_JY077_01p001b>¶
疊舞胎仙(琴和也疉積也存三丹田使和積如一則胎仙可致也胎仙胎息之仙也猶胎在腹中有氣而無息)九¶
氣映明出霄間(三田之中有九氣炳煥無不燭也大洞經云三丹田及三元三洞房合爲九宮宮中有天皇九¶
魄變爲九氣化爲九神也)神蓋童子生紫煙(觀照存思假目爲事下文云眉號華蓋覆明珠華蓋卽神蓋謂¶
眉也明珠目童子也紫煙目精妙之氣)是曰玉書可精研(文因跡始專則能通)詠之萬過昇¶
三天(精備神充名上三淸)千災以消百病痊(精神具則災病自消)不憚虎狼之凶殘¶
(无殘傷也)亦以卻老年永延(此一章都說黃庭之道也)¶
** 　　上有章第二¶
上有魂靈下關元(上魂天分也下關地分也魂靈无形關元有質人法天地形象具之一如後說)左爲¶
少陽右太陰(左東右西卯生酉殺)後有宻戸前生門(前南後北宻戸後二竅言隱宻也生門前¶
七竅言藉以生也合爲九竅也)出日入月呼吸存(日月者陰陽之精也左出右入身有陰陽之氣出爲呼氣¶
<pb:CK-KZ_JY077_01p002a>¶
入爲吸氣呼吸之間心當存之上淸紫文云心存日月坐立任所便是也)元氣所合列宿分(元氣一也使心¶
與道一合存日月星辰輝光照耀羅列一身分明與天地合也)紫煙上下三素雲(紫煙是目精之氣存見三¶
丹田中上下俱有白氣白氣流通一體又云目光有紫靑絳三色爲三素雲仙經云雲林夫人咒曰目童三雲兩目眞君)灌¶
漑五華植靈根(素雲之氣在口爲玉液存咽之以灌五華五華者五臟之英華靈根命根植生)七液洞¶
流衝廬間(七竅之液上下周流上流曰衝下流曰迴廬額廬之間明堂中)迴紫抱黃入丹田(內象¶
諭也脾氣黃目氣紫七液周流抱黃迴紫出入呼吸俱入丹田丹田有三所靈命之根也按大洞經云眉間郤入三分爲雙田¶
入骨際三分爲臺闕左爲靑房右爲紫戸二神居之眉間卻入一寸爲明堂宮左明童眞君右明女眞宮中明鏡神君眉間卻¶
入二寸爲洞房左无英君右白元君中央黃老魂眉間卻入三寸爲丹田宮亦名泥丸宮左有上元赤子君右有帝卿君又卻¶
入四寸爲流珠宮有流珠眞神居之又卻入五寸爲玉帝宮有玉淸神母居之又當明堂上一寸爲天庭宮有上淸神女居之¶
又洞房直上一寸爲極眞宮太極帝妃居之又丹田直上一寸爲丹玄宮有中黃太一君居之又流珠直上一寸爲太皇宮太¶
<pb:CK-KZ_JY077_01p002b>¶
上君居之男爲雄一女爲雌一雄雌二神男女並可兼修之)幽室內明照陽門(幽隱之室內自思存心目¶
明鑒燎如日月夫神者無方之謂也心識無方存之則有遣之則亡)¶
** 　　口爲章第三¶
口爲玉池太和官(口中津液爲玉液一名醴泉亦名玉漿貯水爲池百節調柔五臟和適皆以口爲官主也¶
一本有作太和宮於文韻不便也大洞經云心存胃口有一女子嬰兒形無衣服正立胃管張口承注魂液仰吸五氣當卽潄¶
滿口中內外津液滿口咽之遣直入玄女口中五過畢叩齒三通微咒曰玉淸高上九天九靈化在玄女下入胃淸金和玉映¶
心開神朗服食日精金華充盈)潄咽靈液災不干(靈液眞氣邪不干正)體生光華氣香蘭¶
(不食五穀無穢滓也)卻滅百邪玉鍊顏(肌膚若霜雪綽約若處子)審能修之登廣寒(廣寒¶
北方仙宮之名又云山名亦云廣霞洞眞經云冬至之日月伏於廣寒之宮其時育養月魄於廣寒之池天人採靑華之林條¶
以拂日月光也)晝夜不寢乃成眞(勤修靜定則爲眞人)雷鳴電激神泯泯(泯泯取平聲讀¶
<pb:CK-KZ_JY077_01p003a>¶
調神理氣精魄恬愉雖遇震雷而不驚慴又曰雷鳴電激爲叩齒叩齒存思乃是神用不得言泯泯)¶
** 　　黃庭章第四¶
黃庭內人服錦衣(黃庭內人謂道母黃庭眞人謂道父人身備有之錦衣具五色也卽謂五臟之眞氣也三¶
庭之中備有之)紫華飛裙雲氣羅(十方經云高上玉皇衣文明飛雲之裙卽神仙之所服也)丹靑綠¶
條翠靈柯(五色雜氣共生枝條仙衣之飾)七㽔玉籥閉兩扉(外象諭也七竅開闔以諭關籥用之¶
以道不妄開也㽔籥之飾也存神必閉目故名曰閉兩扉)重扉金關宻樞機(金取堅剛也老子云善閉者无¶
關揵而不可開言養生者善守精神不妄洩也)玄泉幽闕高崔巍(玄泉口中之液也一曰玉泉一名醴泉一¶
名玉液一名玉津一名玉漿兩眉間爲闕庭兩腎間爲幽闕如門之左右象巍中間闕然爲道腎在身中故曰幽闕也據腎在¶
五臟之下而云高者形伏存神卽在丹田之上故言高也)三田之中精氣微(內指事也丹田之中神氣變化¶
感應從心非有非無不可爲色象從麤入妙必其有係故以氣言之氣以心爲主因主立象至精至微不可數求也道機經云¶
<pb:CK-KZ_JY077_01p003b>¶
天有三光日月星人有三寶三丹田三丹田中氣左靑右黃上白下黑也)嬌女窈窕翳霄暉(眞誥云嬌女耳¶
神名言耳聰朗徹明掩玄暉也)重堂煥煥明八威(重堂喉嚨名也一曰重樓一曰重環本經云綘宮重樓十¶
二級綘宮心也喉嚨在心上故曰重堂喉嚨者津液之路流通上下滋榮一體煥名八方八卦之神曰八威也)天庭地¶
關列斧斤(兩眉間爲天庭紫微夫人祝曰開通天庭使我長生列斧斤言勇壯)靈臺盤固永不衰¶
(心爲靈臺言有神靈居之靜則守一動則存神神具體安不衰竭矣)¶
** 　　中池章第五¶
中池內神服赤珠(膽爲中池舌下爲華池小腹胞爲玉池亦三池之通名膽部曰龍旂橫天擲火鈴赤珠者¶
火鈴之服)丹錦雲袍帶虎符(丹錦雲袍心肺之色也在膽之上故曰雲袍符命符也九眞經云皇老君佩玄¶
龍神虎符帶流金之鈴並道君之服也)橫津三寸靈所居(內指事也臍在胞上故曰橫津臍下三寸爲丹¶
田眞人赤子之所居也)隱芝翳鬱自相扶(謂男女之形體也隱翳交合自然之道按內外神芝訣云五臟¶
<pb:CK-KZ_JY077_01p004a>¶
之液爲內芝內芝則隱芝也又云隱奥者也)¶
** 　　天中章第六¶
天中之岳精謹修(天中之岳謂鼻也一名天臺消魔經云鼻欲數按其左右令人氣平所謂漑灌中岳名書¶
帝錄)靈宅旣淸玉帝遊(面爲靈宅一名尺宅以眉目鼻口之所居故爲宅也修之淸通則神仙矣洞神經曰¶
面爲尺宅字或作赤澤)通利道路無終休(太素丹景經曰一面之上常欲兩手摩拭之高下隨形不休息¶
則通利耳目鼻口之氣脉)眉號華蓋覆明珠(明珠目也)九幽日月洞空無(五辰行事訣云¶
眉上直入一寸爲玉璫紫闕左日右月又玉厯經云太淸上有五色華蓋九重人身亦有之當存目童如日月之明也)宅¶
中有眞常衣丹(眞謂心神卽赤城童子也亦名眞一亦名赤子亦名子丹亦名眞人心存見之常存目前與心¶
相應衣丹象心氣赤色也)審能見之無疾患(元陽子曰常存心神則無病也)赤珠靈裙華蒨¶
粲(玄膺之象色外諭也)舌下玄膺生死岸(內指事玄膺者通津液之岸也本經云玄膺氣管受精府)出¶
<pb:CK-KZ_JY077_01p004b>¶
淸入玄二氣煥(謂吐納陰陽二氣煥然著明也)子若遇之昇天漢(人能善遇吐納之理則成¶
天仙矣)¶
** 　　至道章第七¶
至道不煩决存眞(專心則至)泥丸百節皆有神(神者妙萬物而爲言因象立名則如下說)¶
髮神蒼華字太元(白與黑謂之蒼最居首上故曰太元)腦神精根字泥丸(丹田之宮黃庭¶
之舍洞房之主陰陽之根泥丸腦之象也)眼神明上字英玄(目諭日月在首之上故曰明上英玄童子之精¶
色也內指事也)鼻神玉壟字靈堅(玉壟之骨象玉也神氣通天出入不竭故曰靈堅)耳神空閑¶
字幽田(空閑幽靜聽物則審神之所居故曰田也)舌神通命字正倫(咽液以舌性命得正其五味各¶
有倫理)齒神崿鋒字羅千(牙齒堅利如劒崿刀鋒摧羅眾物而食之者也)一面之神宗泥¶
丸(腦中丹田有神之主)泥丸九眞皆有房(大洞經云三元隱化則成三宮三三如九故有三丹田又有三¶
<pb:CK-KZ_JY077_01p005a>¶
洞房合上三元爲九宮中有九眞神三九二十七神氣相合人當存之亦謂天皇九魄變成九氣化爲九神各居一洞房)方¶
圓一寸處此中(房有一寸故腦有瓣也)同服紫衣飛羅裳(九眞之服皆象氣色飛猶輕也)¶
但思一部夀无窮(存思九眞不死之道)非各別住俱腦中(丹田之中眾神所居)列位¶
次坐向外方(神繞丹田而外其面以扞不祥八素經云眞有九品向外列位則當上眞上向高眞南向太眞東向¶
神眞西向玄眞北向仙眞東北向天眞東南向靈眞西南向至眞西北向夫眞者不視而明不聽而聰不言而正不行而從)¶
所存在心自相當(心存玄眞內外相應)¶
** 　　心神章第八¶
心神丹元字守靈(內象諭也心爲臟腑之元南方火之色栖神之宅故曰守靈也)肺神皓華字¶
虛成(肺爲心之華葢皓白也西方金之色肺色白其質輕虛故曰虛成也)肝神龍煙自含明(肝位木行¶
東方靑龍之色也於藏主目日出東方木生火故曰含明)翳鬱導煙主濁淸(翳鬱木象也得火而煙生得陽¶
<pb:CK-KZ_JY077_01p005b>¶
而氣生淸則目明濁卽目暗有別本無此一句)腎神玄冥字育嬰(腎屬水故曰玄冥腎精爲子故曰育嬰也)¶
脾神常在字魂停(脾中央土位也故曰常在卽黃庭之宮也脾磨食消神康力壯故曰魂停)膽神龍¶
曜字威明(膽色靑黃故曰龍曜主於勇捍故曰威明外取東方靑龍雷震之象者也)六府五臟神體¶
精(資保一身廢一不可故曰神體精心肝肺腎脾爲五臟膽胃大腸小腸膀胱三焦爲六腑所言腑者猶府邑之府取中受¶
物之義故曰腑也臟者各是一質共藏於身故謂之臟也言三焦者多矣而未的其眞葢心肝肺三臟之上係管之中爲三焦¶
中黃經云肺首爲三焦當指其所也又據五方之色脾爲中黃應爲五臟之主而今共以心爲主者何也答曰心居臟中其質¶
虛受也夫虛無者神識之體運用之源故徧方而得其主動用而獲其神不可以象數言不可以物類取)皆在心內¶
運天經(五臟六腑各有所司皆有法象同天地順陰陽自然感攝之道故曰運天經也)晝夜存之自長¶
生(依上五神服色思存不捨不死之道也仙經曰存五臟之氣變爲五色雲常在頂上覆蔭一身日居於前月居於後左靑¶
龍右白虎前朱雀後玄武卽去邪長生之道也)¶
<pb:CK-KZ_JY077_01p006a>¶
** 　　肺部章第九¶
肺部之宮似華蓋(金宮也肺在五臟之上四垂爲宮也)下有童子坐玉闕(童子名皓華肺¶
形如蓋故以下言之玉闕者腎中白氣上與肺連也)七元之子主調氣(元陽子曰七元之君負甲持符辟除¶
凶邪而布氣七竅主耳目聰明七元七竅之元氣也)外應中嶽鼻臍位(中嶽者鼻也又爲臍也臍爲崑崙之¶
山鼻爲七氣之門位猶主也)素錦衣裳黃雲帶(素錦衣裳肺膜之色也黃雲帶者肺中之黃脉蔓延羅絡¶
有象雲氣)喘息呼吸體不快(有時而然)急存白元和六氣(白元君主肺宮也大洞經云白¶
元君者居洞房之右是也)神仙久視無災害(邪不干正)用之不已形不滯(常存此道形氣¶
華榮至誠感神之所致也)¶
** 　　心部章第十¶
心部之宮蓮含華(火宮也心臟之質象蓮華之未開也)下有童子丹元家(心神丹元字守¶
<pb:CK-KZ_JY077_01p006b>¶
靈神在心內而云下者據華蓋而言)主適寒熱榮衞和(寒熱陰陽靜躁之義也人當和適以榮衞其身老子¶
云躁勝寒靜勝熱淸淨以爲天下正)丹錦飛裳披玉羅(象心臟之色也有肺之白氣象玉羅)金鈴朱¶
帶坐婆娑(金鈴內蘂之象朱帶血脉之象坐婆娑者言神之安靜也九眞經云黃老君帶流金之鈴仙服也)調¶
血理命身不枯(心安體和則无病夭)外應口舌吐五華(心主口舌吐納五臟之液辯識五行¶
之味故言外應)臨絶呼之亦登蘇(有病厄當存丹元童子朱衣赤冠以救護之也)久久行之飛¶
太霞(常修此道能獲飛仙)¶
** 　　肝部章第十一¶
肝部之宮翠重裏(木宮也肝色蒼翠大小相重之象也)下有靑童神公子(肝東方木位主¶
靑故曰靑童左位爲公子公子一名含明上有華蓋故曰下)主諸關鏡聰明始(於時主春靑陽之本始於¶
竅主目五行之關鏡也故曰聰明之始)靑錦披裳佩玉鈴(靑錦肝之色玉鈴白脉垂之象也昇玄經云三¶
<pb:CK-KZ_JY077_01p007a>¶
天玉帝帶火玉之珮素靈經云靈耀君衣靑錦單裳皆神仙之服也)和制魂魄津液平(內指事也東春和煦¶
萬物生成)外應眼目日月淸(肝位屬眼象日月明)百痾所鍾存無英(左爲無英肝神在左¶
故存之有本爲無英無英者物生之象也)同用七日自充盈(五藏兼存故言同用七日爲一竟一竟一復也¶
故周易曰七日來復是也)垂絶念神死復生(存念靑衣童子形如上說)攝魂還魄永无傾¶
(太微靈書云每月三日十三日二十三日夕三魂棄身遊外攝之者當仰眠去枕伸足交手心上瞑目閉氣三息叩齒三通存¶
心中有赤氣如雞子從內出於咽中赤氣轉大覆身變成火以燒身使币覺體中小熱呼三魂名曰爽靈胎光幽精卽微咒曰¶
太微玄宮中黃始靑內鍊三魂胎光安甯神寶玉室與我俱生不得妄動鑒者太靈若欲飛行唯詣上淸若有飢渴得飲玄水¶
玉精又每月朔望晦日七魄流蕩交通鬼魅制檢還魄之法當此夕仰眠伸足掌心掩兩耳令指相接於項上閉息七遍叩齒¶
七通心存鼻端白氣如小豆大須臾漸大冠身上下九重氣忽變成兩靑龍在兩目中兩白虎在兩鼻孔中皆向外朱鳥在心¶
上向人口蒼龜在左足下靈蛇在右足下兩玉女著錦衣手把火光當兩耳門畢咽液七過呼七魄名曰尸狗伏矢雀陰吞賊¶
<pb:CK-KZ_JY077_01p007b>¶
非毒除穢臭肺卽微咒曰素氣九囘制魄邪姦天獸守門嬌女執關鍊旣和柔與我相安不得妄動看察形源若有飢渴聽飲¶
月黃日丹)¶
** 　　腎部章第十二¶
腎部之宮玄闕圓(水宮也玄闕圓者腎之形狀也玄水色內象諭也)中有童子冥上玄¶
(腎爲下玄其神玄冥字育嬰心爲上玄上玄幽遠氣與腎連故言冥上玄)主諸六府九液源(五臟六腑九液¶
交連百脉通流廢一不可六腑如上說九液九竅之津液)外應兩耳百液津(腎宮主耳氣衰則聾陰陽和合¶
二液流通)蒼錦雲衣舞龍幡(蒼錦腎色之象也雲衣腎膜之象也龍幡靑脉之象也九眞經云道君服靑錦¶
衣蒼華之裙也)上致明霞日月煙(腎氣充足耳目聰明陰陽不衰外象諭也)百病千災急當¶
存(元陽子曰寒暑相生男女相成腎中二神常衣靑左男戴日右女戴月存想見之則永無災患者也)兩部水王¶
對生門(腎臟雙對故曰兩部腎宮水王則化爲赤子故曰對生門)使人長生昇九天(赤子化爲眞人¶
<pb:CK-KZ_JY077_01p008a>¶
而昇九天九天者謂九氣靑天其氣主生者也)¶
** 　　脾部章第十三¶
脾部之宮屬戊己(土宮也戊己中央之辰也)中有明童黃裳裏(明童謂魂停黃裳土之色)¶
消穀散氣攝牙齒(脾爲五臟之樞脾磨食消性氣乃全齒爲羅千故攝牙齒)是爲太倉兩明¶
童(太倉脾府此明童謂脾神神名混康)坐在金臺城九重(注念存思神狀當然)方圓一寸命¶
門中(卽黃庭之中丹田之所也)主調百穀五味香(口中滋味脾磨之所致也)辟卻虛羸無¶
病傷(內指事也食消故也)外應尺宅氣色芳(尺宅面也飢飽虛羸形乎面色)光華所生以¶
表明(示知虛實)黃錦玉衣帶虎章(脾主中黃謂黃庭眞人服錦衣也玉淸隱書云太上道君佩神虎大¶
章也)注念三老子輕翔(三老謂元老玄老黃老之君也念脾中眞人自然變化子謂受黃庭之學)長生¶
高仙遠死殃(莊子曰方生方死方死方生方可方不可方不可方可以此而談其理均也故長生者不死寂滅者¶
<pb:CK-KZ_JY077_01p008b>¶
不生不死不生則眞長生不生不死則眞寂滅何死殃之所及也)¶
** 　　膽部章第十四¶
膽部之宮六腑精(膽胃大腸小腸膀胱三焦爲六腑也太平經云積精成靑故膽爲六腑之精也)中有¶
童子曜威明(文云膽神龍曜字威明勇捍之義也)雷電八振揚玉旌(八方雷震有威怒之象也¶
玉旌剛氣之色也)龍旂橫天擲火鈴(膽靑龍之色旌旂威戰之具也火鈴者膽邊肉珠之象也怒則奮張¶
故言擲也)主諸氣力攝虎兵(膽力互用主於捍難故攝虎兵)外應眼童鼻柱間(內指事也¶
心之喜怒形於眉目之間)腦髮相扶亦俱鮮(人之震怒髮上衝冠)九色錦衣綠華裙(靑錦¶
東方九氣之色也綠華裙膽膜之象)佩金帶玉龍虎文(膽神威明之服飾也)能存威明乘慶¶
雲(內象喻也思存膽神不倦則仙道可致也)役使萬神朝三元(三元道君各處三淸之上諸天神仙并朝¶
宗之致也)¶
<pb:CK-KZ_JY077_01p009a>¶
** 　　脾長章第十五¶
脾長一尺掩太倉(太倉胃也中黃經云胃爲太倉君元陽子曰脾正橫在胃上也)中部老君治¶
明堂(脾黃庭之宮也黃老君之所治上應明堂眉間入一寸是也)厥字靈元名混康(脾磨食消內外¶
相應大腸爲胃之子混元而受納之康安)治人百病消穀糧(胃管榮華則無疾傷)黃衣紫帶龍¶
虎章(脾居胃上故曰黃衣也紫帶龍虎章胃絡之象)長精益命賴君王(太倉混康爲君爲王)三呼¶
我名神自通(思胃腑之神則心虛洞鑒也)三老同坐各有朋(上元老君居上黃庭宮與泥丸¶
君蒼華君靑城君及明堂中君居洞房中父母及天庭眞人等共爲朋又中玄老君居中黃庭宮與赤城童子丹田君皓華君¶
含明君英玄君丹元眞人等爲朋也下黃老君居下黃庭宮與太一君魂停君靈元君太倉君丹田眞人等爲朋也常存三老¶
和合百神流通部位營衞無有差失也)或精或胎别執方(玉厯經云下丹田者人命之根本精神之所藏¶
五氣之元也在臍下三寸附著脊號爲赤子府男子以藏精女人以藏胎主和合赤子陰陽之門戸也其丹田中氣左靑右黃¶
<pb:CK-KZ_JY077_01p009b>¶
上白下黑)桃孩合延生華芒(桃孩陰陽神名亦曰伯桃仙經曰命門臍宮中有大君名桃孩字合延衣朱衣¶
紫芙蓉冠暮臥存之六甲六丁來侍人也生華芒謂陰陽之氣不衰也)男女徊九有桃康(男女合會必存¶
三丹田之法桃康丹田下神名主陰陽之事徊三爲九故曰徊九大洞眞經云三元隱化則成三宮三宮中有九神謂上中下¶
三元君太一公子白元無英司命桃康各有宮室故曰有桃康)道父道母對相望(陰陽兩半成一故曰相望)¶
師父師母丹玄鄉(道爲宗師陰陽之主也丹玄鄉謂存丹田法也)可用存思登虛空(學仙¶
之道)殊途一會歸要終(合三以爲一散一以爲三此道之要也玄妙內篇云兆欲長生三一當明)閉塞¶
三關握固停(又云口爲天關精神機手爲人關把盛衰足爲地關生命扉又臍下三寸爲關元亦曰三關言固精¶
護氣不妄施泄)含漱金醴吞玉英(金體玉英口中之津液大洞經云服玄根之法心存胃口有一女子嬰兒¶
形无衣服正立胃管張口承注魂液仰翕五氣當漱滿口中內外津液滿口咽之遣入玄女口中五過畢叩齒三通咽液九過¶
也)遂至不死三蟲亡(洞神訣云上蟲白而靑中蟲白而黃下蟲白而黑人死三蟲出爲尸鬼各化爲物與¶
<pb:CK-KZ_JY077_01p010a>¶
形爲殃擊之衝破也其餘眾蟲皆隨尸而亡故學仙者精謹備於五情之氣然後服食藥物以去三蟲又云上尸彭琚使人好¶
滋味嗜慾凝滯中尸彭質使人貪財寶好喜怒下尸彭矯使人愛衣服躭婬女色亦名三毒)心意常和致欣¶
昌(道通无礙)五嶽之雲氣彭亨(五臟之氣爲五嶽之雲彭亨流通无擁之稱也)保灌玉廬以¶
自償(玉廬鼻廬也言三蟲旣亡眞氣和洽出入玄牝綿綿不絶故曰自償)五形完堅無災殃(五體五臟¶
自然相應故也)¶
** 　　上覩章第十六¶
上覩三元如連珠(三元謂三光之元日月星也非指上中下之三元也)落落明景照九隅¶
(三光在上而下燭九隅九隅九方也言常存日月洞照一身也)五靈夜燭煥八區(五靈謂五星也炳煥羅列¶
一身常能存之則與天同休也)子存內皇與我遊(大道無心有感則應)身披鳳衣御虎符¶
(仙官之服御者)一至不久昇虛无(一者無二之稱也學道專一與虛同體則神仙可到也莊子云人能知一¶
<pb:CK-KZ_JY077_01p010b>¶
萬事畢)方寸之中念深藏(方寸之中謂下關元在臍下三寸方圓一寸男子藏精之所言謹閉藏之)不¶
方不圓閉牖窗(方靜圓明不動不靜但當杜塞不妄洩也)三神還精老方壯(還精神於三田¶
則久夀延年也)魂魄內守不爭競(魂陽魄陰各得其一故易曰一陰一陽之謂道)神生腹中御¶
玉璫(腹心內明口吐珠玉按五神行事訣云兩眉間直入一寸爲玉璫紫闕竊觀文意未應是此也)靈注幽闕¶
那得喪(存神守一無橫夭也)琳條萬尋可蔭仗(外象諭也琳條玉樹萬尋高遠象身形同眞則神明¶
之所庇蔭者也)三魂自甯帝書命(眞道旣成名書帝籙)¶
** 　　靈臺章第十七¶
靈臺鬱藹望黃野(靈臺心也謂心專一存見黃庭黃庭卽黃野也)三寸異室有上下(三丹¶
田上中下三處各異每室方圓一寸故云三寸今人猶謂心爲方寸卽一所)間關營衞高玄受(三田之間¶
各有間關營衞分部至高至玄心當受以存念之也)洞房紫極靈明戸(大洞經云兩眉間直上卻入三分爲¶
<pb:CK-KZ_JY077_01p011a>¶
守寸雙田入骨際三分有童闕明堂正深七分左爲靑房右爲紫戸卻入一寸爲明堂宮左有明童眞君右有明女眞官中有¶
明鏡神君卻入二寸爲洞房左有無英君右有白元君中有黃老君卻入三寸爲丹田宮亦名泥丸宮左有上元赤子右有帝¶
卿君卻入四寸爲流珠宮有流珠眞神居之卻入五寸爲玉帝宮有上淸神母居之其明堂上一寸爲天庭宮上淸眞女居之¶
洞房上一寸爲極眞宮太極帝妃居之丹田上一寸爲玄丹宮中黃太一眞君居之流珠上一寸爲太皇宮太上眞君居之故¶
曰靈門戸也)是昔太上告我者(我者扶桑太帝君自謂也言我道成承昔道君授以黃庭之術也言此道¶
不遠止下丹田故卽言是昔也)左神公子發神語(據太洞經左有无英此云公子亦互言耳發神語者用心¶
專一則教之以道)右有白元併立處(右爲學道者之侍)明堂金匱玉房間(皆上元之¶
宮釋如下說也)上淸眞人當吾前(上元部神想在天庭之際)黃裳子丹氣頻煩(謂中元童¶
子處於赤城頻煩氣盛不衰竭)借問何在兩眉端(明堂之前)內俠日月列宿陳(五辰行事¶
訣云太上眞人招五辰於洞房南極元君受傳每夜半坐臥心存西方太白星在兩眉間直上一寸入一寸爲玉璫紫闕左日¶
<pb:CK-KZ_JY077_01p011b>¶
右月又次存北方辰星在帝鄉玄宮在髮際下五分直入一寸也又次存東方嵗星在洞闕朱臺洞闕朱臺在目後一寸直入¶
一寸是也又次存南方熒惑星在玉門華房玉門華房在兩目㫮際直入五分是也又次存中央鎭星在金匱黃室長谷黃室¶
長谷在人中直入二分是也存之綴懸於上畢叩齒五通咽液二十五過微咒曰高元紫闕中有五神寶曜敷暉放光衝門精¶
氣積生化爲老人首巾素容綠帔綘裙右帶流鈴左佩虎眞手把天剛散綘飛晨足躡華蓋吐芒鍊身三景保守令我得眞養¶
魂制魄乘飈飛仙是其事也內象諭)七曜九元冠生門(七曜七星配人之七竅九元九辰配人之九竅廢一¶
不可故曰生門)¶
** 　　三關章第十八¶
三關之內精氣深(謂關元之中男子藏精之所也又據下文口手足爲三關又元陽子以明堂洞房丹田爲¶
三關並可以義取而存也)九微之中幽且陰(上淸大洞經云三元隱化則成三宮是名太淸太素太和三三¶
如九故有三丹田又有三洞房合上三元爲九宮九宮中精微故曰九微言幽玄而不可見也)口爲天關精神¶
<pb:CK-KZ_JY077_01p012a>¶
機(言發於情猶樞機也)足爲地關生命棐(言運用己身而生也棐或爲扉)手爲人關把盛¶
衰(縱捨由己)¶
** 　　若得章第十九¶
若得三宮存玄丹(三丹田之宮故曰三宮玄丹丹元謂心也存思在心故偏指一所也)太一流珠¶
安崑崙(太一流珠謂心精洞神經云頭爲三台君又爲崑崙指上丹田也又云臍爲太一君亦爲崑崙指下丹田也言¶
心存三田諸神皎然在目前本經曰子欲不死修崑崙山名也)重重樓閣十二環(謂喉嚨十二環相重在心¶
上心爲綘宮有象樓閣者也)自高自下皆眞人(高下三田十二樓閣皆有眞神有如上說)玉堂綘¶
宇盡玄宮(綘宮明堂上下相應皆宮室也)璇璣玉衡色蘭玕(喉骨環圓動轉之象也蘭玕其色也)¶
瞻望童子坐槃桓(存見赤城童子子丹眞人坐言其神安靜)問誰家子在我身(言已有之)¶
此人何去入泥丸(與上元諸神上下相應洞神經云腦爲泥丸宮)千千百百自相連(神本¶
<pb:CK-KZ_JY077_01p012b>¶
出於一一生二二生三三生萬物變化不離身心)一一十十似重山(存見萬神重疊安坐山象坐形)雲¶
儀玉華俠耳門(雲儀玉華鬢髮之號言耳居其間經曰鬢神名蒼華凡言華者敷榮之義猶草木之花)赤¶
帝黃老與我魂(赤帝南方之帝君也黃老者中黃老君也魂爲陽神魄爲陰神陰陽相應故言與我魂太微靈¶
書云人有三魂一曰爽靈二曰胎光三曰幽精常呼念其名則魂不離人身也)三眞扶胥共房津(魂與赤帝¶
黃老爲三眞言相應扶胥同津共氣者也)五斗煥明是七元(五斗星北斗又靈寶經有五方之斗亦爲五斗¶
洞房訣云存九元七元者眠起初卧及食畢微呪曰五星開道六合紫房廻元隱遁豁落七辰生魂者玄父變一成神生魄者¶
玄母化二生身攝吾筋骨者公子爲吾精氣者白元長生久視飛仙十天)日月飛行六合間(天地內爲六合¶
存念身中日月星辰森羅萬象亦如天地之間了了然也)帝鄉天中地戸端(眉上髮際五分直入一寸亦爲¶
帝鄕又明堂上一寸爲天庭天庭卽天中也又鼻爲上部之地戸心存日月星辰等諸神皆當在其端端謂之鼻上髮際之下)¶
面部魂神皆相存(內外心神自相應也)¶
<pb:CK-KZ_JY077_01p013a>¶
** 　　呼吸章第二十¶
呼吸元氣以求仙(採飛根採玄暉吞五牙挹九霞服食胎息之道皆謂天地陰陽四時五行之氣)仙公¶
公子已可前(此洞房訣也洞房宮左爲無英君一名公子仙公直指黃庭學者言學黃庭仙公復行洞房之訣而¶
存見公子故言在前)朱鳥吐縮白石源(朱鳥舌象白石齒象吐縮導引津液謂陰陽之氣流通不絕故曰源)¶
結精育胞化生身(本已之所從來)留胎止精可長生(眞誥曰上淸眞人口訣夫學仙之人¶
安心養神服食治病使腦宮塡滿玄精不傾然後可以存神服氣呼吸二景若數行交接漏泄施瀉者則氣穢神亡精靈枯竭¶
雖復玄挺玉籙金書太極者將亦何解於長生乎在昔先師常戒於斯事云學生之人一交接則傾一年之藥勢二交接則傾¶
二年之藥勢過此以往則不止之藥都傾於身是以眞仙常愼於此以爲生生之大忌也)三氣右徊九道明¶
(三氣謂三丹田之氣右徊言周流順序調和陰陽則四關九竅通流朗徹而無病也)正一含華乃充盈(存正¶
守一神氣華榮故能充滿六合乘物而變)遙望一心如羅星(存見赤城童子居在城中如星之映羅縠)金¶
<pb:CK-KZ_JY077_01p013b>¶
室之下不可傾(謂心居肺下肺主金其色白故曰金室常能存之長生不死也)延我白首反孩¶
嬰(內指事也謂童顏不老也)¶
** 　　瓊室章第二十一¶
瓊室之中八素集(謂上元淸眞瓊室體骨之象也)泥丸夫人當中立(經云洞房中有父母¶
母卽夫人也亦名道母泥丸洞房上已釋)長谷玄鄉繞郊邑(長谷鼻也玄鄉腎也郊邑謂五臟六腑也言鼻¶
中之氣出入下與腎連周繞臟腑心居赤城存想內外郭外曰郊故爲象諭也)六龍散飛難分別(言六腑之¶
氣微妙潛通難可分別當審存之也)長生至愼房中急(氣亡液漏體腦枯竭雖益以畎澮而泄以尾閭不可¶
不愼也)何爲死作令神泣(房中不愼傷精失明故神泣也)忽之禍鄉三靈没(禍鄉死地¶
三靈三魂也謂爽靈胎光幽精殁亡者也)但當吸氣錄子精(呼吸吐納閉房止精)寸田尺宅可¶
治生(謂三丹田之宅各方一寸故曰寸田依存丹田之法以理生也經云寸田尺宅彼尺宅謂面也)若當決海¶
<pb:CK-KZ_JY077_01p014a>¶
百漬傾(謂房中淫泄不知閉止也)葉去樹枯失靑靑(象人死無生氣)氣亡液漏非已¶
形(仙經云閉房鍊流不多言不遠唾反是亡矣)專閉御景乃長甯(專閉情欲存服日光老子曰善閉者¶
無關楗而不可開又上淸紫文靈書有採飛根之法常以日初出東向叩齒九通畢陰咒曰魂名曰中五帝字曰魂珠景照韜¶
綠映廻霞赤童玄炎飈象祝呼此十六字畢冥目握固存五色流霞來接一身於是日光流霞俱入口中名曰日華飛根玉胞¶
玉胞水母也向日吞霞四十五咽畢又咽液九過也)保我泥丸三奇靈(泥丸上丹田也大洞經云三元隱化¶
則成三宮一曰太淸之中三君二曰三丹田之神三曰符籍之神故曰三奇靈也)恬淡閉視內自明(謂存¶
思三丹田之法一如上說)物物不干泰而平(行道眞正邪物不干)慤矣匪事老復丁(猛獸¶
不據攫鳥不搏老者反壯病者皆强慤矣必然)思詠玉書入上淸(精研內景必獲仙道)¶
** 　　常念章第二十二¶
常念三房相通達(三房謂明堂洞房丹田之房也與流珠玉帝天庭極眞玄丹泥丸太皇等諸宮左右上下¶
<pb:CK-KZ_JY077_01p014b>¶
皆相通達)洞得視見無內外(存思丹田三三如九合爲一明朗洞徹無有內外也)存漱五牙不¶
飢渴(靈寶有服御五牙之法五牙者五行之生氣以配五臟元精經云常以立春之日雞鳴時入室東向禮九拜平坐叩¶
齒九通思存東方安寶華林靑靈始老帝君九千萬人下降室內鬱鬱如雲以復已形從口中入直下肝腑祝曰九氣靑天元¶
始上精皇老尊神衣服羽靑役御天官煥明嵗星散耀流芳淘漑我形上食朝霞服引木精固養靑牙保鎭朽零肝腑充盈玉¶
芝自生延年駐夀色反童嬰五氣混合天地長并畢引靑氣九咽止便服東方赤書玉文十二字也餘南方西方北方中央依¶
按靈寶服御五牙之法而行之)神華執巾六丁謁(神華者玉厯經云太陰玄光玉女道之母也衣五色朱衣¶
在脾腑之上黃雲華蓋之下六丁者謂六丁陰神玉女也老君六甲符圖云丁卯神司馬卿玉女足曰之丁丑神趙子玉玉女¶
順氣丁亥神張文通玉女曹漂之丁酉神藏文公玉女得喜丁未神石叔通玉女寄防丁巳神崔巨卿玉女開心之言服鍊飛¶
根存漱五牙之道成則役使六丁之神)急守精室勿妄泄(精室謂三丹田上下資連而不絕制之在心心¶
卽中丹田也緩急之所由眞妄之根本也)閉而寶之可長活(積精之所致也)起自形中初不¶
<pb:CK-KZ_JY077_01p015a>¶
闊(調心使氣微妙無形)三宮近在易隱括(謂三丹田眞官近在人身隱括精氣常以心爲君主者也)虛¶
无寂寂空中素(外指事也素有二說)使形如是不當汙(使形輕淨如懸縑素於空中也又云¶
身中空虛使如器之漆素虛靜當然汙謂有其事也)九室正虛神明舍(九室謂頭中九宮之室及人之九竅¶
使上宮榮華九竅眞正則眾神之所止舍也洞神經云天有九星兩星隱故稱九天地有九宮故稱九地人有九竅故稱九生¶
言人所由而生也)存思百念視節度(存念身中百神呼吸上下一如科法又云千千百百似重山皆神象)¶
六府修治勿令故(按洞神經云六府者謂肺爲玉堂宮尙書府心爲綘宮元陽府肝爲淸冷宮蘭臺府膽爲¶
紫微宮無極府腎爲幽昌宮太和府脾爲中黃宮太素府異於常六府也)行自翶翔入天路(謂升仙羽化也)¶
** 　　治生章第二十三¶
治生之道了不煩(無爲淸簡約以守志)但修洞玄與玉篇(洞玄謂洞玄靈寶玉篇眞文黃¶
庭也)兼行形中八景神(玉緯經云五臟有八卦天神宿衞太一入使者主八節日八卦合太一爲九宮八卦¶
<pb:CK-KZ_JY077_01p015b>¶
外有十二樓樓謂喉嚨也臍中爲太一君主人之命也一名太極一名太淵一名崑崙一名持軀主身中萬二千神也)二¶
十四眞出自然(天有二十四眞氣人身亦有之又三丹田之所三八二十四眞人皆自然之道炁也)高拱¶
無爲魂魄安(行忘坐忘離行去智)淸靜神見與我言(能淸能靜則心神自見幾覽無外而與已¶
言卽謂黃庭眞人)安在紫房幃幙間(紫房幃幙一名綘宮謂赤城中章子所安之處存思心神其狀如此)¶
立坐室外三五玄(謂八景及二十四眞神營護入身則三田五藏眞氣調柔無災病也)燒香按手¶
玉華前(玉華卽華蓋之前謂眉間天庭也百神之宗元眞人之窟宅當仰面而存之也)共入太室璇璣¶
門(洞房經云天有太室玉房雲庭雲庭中央黃老君之所居也玉房一名紫房一名綘宮通名明堂上有華蓋東西宮洞通¶
左右黃庭之內人身具有之如上文說璇璣中樞名)高研恬淡道之園(研精恬淡眞氣來遊)內視宻¶
眄盡覩眞(入盡思存百神森森)眞人在已莫問隣(玉厯經云老子者天地之魂自然之君常侍道¶
君在左右人身備有之)何處遠索求因緣(老子曰大道汛兮其可左右言不遠也)¶　　
<pb:CK-KZ_JY077_01p016a>¶
** 　　隱景章第二十四¶
隱景藏形與世殊(學仙之士含光藏輝滅跡匿端)含氣養精口如朱(肌膚若水雪綽約若¶
處子)帶執性命守虛无(虛靜恬淡寂寞無爲)名入上淸死錄除(得補眞人列象玄名)三¶
神之樂由隱居(理身無爲則神樂理國無事則人安三神三丹田之神也)倐歘遊遨無遺憂¶
(倏歘疾發也下文云駕歘接生宴東蒙或云倐歘龍名也无遺憂謂懸解)羽服一整八風驅(八風八方之風¶
先驅掃路也羽服仙服按上淸寶文仙人有五色羽衣又飛行羽經云太一眞人衣九色飛雲羽章皆神仙之服也)控駕¶
三素乘晨霞(外指事也三雲九霞神仙之所御也)金輦正立從玉輿(元錄經云上淸九天玄神¶
八聖驂駕九鳳龍車玉輿金輦皆仙人之服器)何不登山誦我書(書卽黃庭經也)鬱鬱窈窈眞¶
人墟(山中幽邃)入山何難故躊躇(情志不決)人間紛紛臭如帑(疾人間世不可居帤¶
幣惡之帛也)¶
<pb:CK-KZ_JY077_01p016b>¶
** 　　五行章第二十五¶
五行相推反歸一(五行謂水火金木土相推者水生木木生火火生土土生金金生水水又生木周而復始¶
又相刻法水刻火火刻金金刻木木刻土土刻水水刻火周而復始相推之道也反歸一者水數也五行之首萬物之宗老子¶
云道生一一生二二生三三生萬物又易有太極是生兩儀太極者一也兩儀天地天地生萬物萬物又終而歸一一者無二¶
之稱萬物之所成終故云歸一)三五氣合九九節(妙眞經云三者在天爲日月星名曰三光在地爲珠玉金¶
名曰三寶在人爲耳鼻口名曰三生天地人凡三而各懷五故曰三五其常精也合三三者爲九宮夫三五所懷順眾類也調¶
和萬物理化陰陽覆載天地光明四海風雨雷電春秋冬夏寒暑温涼淸濁之氣諸生之物不得三五不立也故曰天道不遠¶
三五復返三五者天地之樞帶六合之要會九宮之氣節九九八十一爲一章云云)可用隱地迴八術(九官¶
中有隱遁變化之法太上八素奔晨隱書是曰八術又太微八錄術云太微中有三君一曰太皇君二曰天皇君三曰黃老君¶
三元之氣混成之精出入上淸太素之宮能存思之必得長生)伏牛幽闕羅品列(伏牛腎之象腎爲幽闕中¶
<pb:CK-KZ_JY077_01p017a>¶
黃經云左腎爲玄妙君右腎爲玄元君羅品列存思見之)三明出華生死際(天三明日月星人三明耳目口¶
地三明文章華是生死之際際音節也)洞房靈象斗日月(存三光於洞房洞房明堂已釋於上者也)父¶
曰泥丸母雌一(明堂中有君臣洞房中有夫婦丹田中有父母泥丸腦神名老子云知其雄守其雌雌無爲一¶
也)三光煥照入子室(明白四達)能存玄眞萬事畢(莊子曰通於一萬事畢也)一身¶
精神不可失(常存念之不舍須臾)¶
** 　　高奔章第二十六¶
高奔日月吾上道(吾道君也上淸紫文吞日氣法一名赤丹金精石景水母玉胞經其法常以日初出時東¶
向叩齒九通畢微咒曰魂名日中五帝字日魂珠景照韜綠映迴霞赤童玄炎飈象呼此十六字畢冥目握固存五色流霞來¶
接一身於是日光流霞俱入口中又上淸紫書有吞月精之法月初出時西向叩齒十通微咒月魄名月中五夫人字月魄曖¶
蕭芳豔翳寥婉虛靈蘭鬱華結翹湻金淸瑩炅容臺標咒呼此二十四字畢冥目握固存月中五色精光俱入口中又於光中¶
<pb:CK-KZ_JY077_01p017b>¶
有黃氣大如目童名曰飛黃月華玉胞之精也能修此道則奔日月而神仙矣)鬱儀結璘善相保(鬱儀奔日¶
之仙結璘奔月之仙同聲相應同氣相求故二仙來相保持也)乃見玉淸虛无老(昇三淸之上與道合同也)¶
可以迴顏塡血腦(魂魄反嬰得成眞人)口銜靈芒携五皇(口吐五色雲氣光芒四照與五¶
皇老君同遊六合也)腰帶虎籙佩金璫(仙人之服也九眞經云中央黃老君腰佩龍玄神虎符帶流金之鈴¶
執紫毛之節佩符籙)駕歘接生冥東䝉(歘倐歘言乘風氣忽發而往或云歘倐龍名也東䝉東海仙境之山¶
也接生之方與生氣相接連歘然而遊其處)¶
** 　　玄元章第二十七¶
玄元上一魂魄鍊(資一以鍊神神鍊以合一)一之爲物叵卒見(一者無二之稱也心恬淡¶
以得之知得之而不可見)須得至眞始顧眄(守眞志滿一自歸已)至忌死氣諸穢賤(凡飛¶
丹鍊藥服氣吞霞等事皆忌見死屍殗穢之事此衞生家之共忌也然至道冲虛本無淨穢未獲眞正則淨穢有殊殊而不齊¶
<pb:CK-KZ_JY077_01p018a>¶
則是非起於內生死見於外則淸淨者生之徒濁穢者死之徒故爲養生之所忌也)六神合集虛中宴(六甲¶
六丁六府等諸神俱在身中身中虛空則宴然而安樂不則憂泣矣)結珠固精養神根(結珠謂咽液先後相¶
次如結珠固精不妄洩神根形軀也夫神之於身猶國之有君君之有人人以君爲命君以人爲本互相資藉以爲生主而調¶
養之也)玉𥫽金籥常完堅(老子云善閉者无關楗不可開籥鎖籥𥫽或爲匙也)閉口屈舌食¶
胎津(屈舌導津液食津而胎仙故曰胎津)使我遂鍊獲飛仙(積功勤誠之所致也)¶
** 　　仙人章第二十八¶
仙人道士非有神(修學以得之也)積精累氣以爲眞(有本或無此句遂闕注)黃童¶
妙音難可聞(黃童黃庭眞人一名赤城童子妙音謂黃庭道之妙音也)玉書綘簡赤丹文(黃庭¶
經一名太帝金書一名東華玉篇也)字曰眞人巾金巾(眞人卽黃童也金色白在西方主肺肺白在心上故¶
曰巾九眞經曰靑帝衣靑玉錦衣帔蒼華飛裙建扶芝丹冠巾金巾又元陽子曰眞人憑午倨子履卯戴酉酉者金)負甲¶
<pb:CK-KZ_JY077_01p018b>¶
持符開七門(老子六甲三部符云甲子神王文卿甲戌神辰子江甲申神扈文長甲午神衞上卿甲辰神孟非卿¶
甲寅神明文章存六甲神名則七竅開通无諸疾病)火兵符圖備靈關(赤章斬邪籙皆役使三五火兵又衞¶
靈神咒曰南方丹天三炁流光熒星轉燭洞照太陽上有赤精開明靈童總御火兵備守三宮卽火兵三五家事也符者八素¶
六神陽精玉胎鍊仙陰精飛景黃華中景內化洞神鑒乾等諸符也圖謂太一混合三五圖六甲上下陰陽圖六甲玉女通靈¶
圖太一眞人圖東井沐浴圖老子內視圖西昇八史圖九變含景圖赤界等諸圖可以守備靈關靈關卽三關四關等身中具¶
有之)前昂後卑高下陳(列位之形象也)執劒百丈舞靈幡(神兵幡劒之狀)十絶盤¶
空扇紛紜(空中作氣煒曄揮霍)火鈴冠霄隊落煙(金精火鈴冠徹霄漢部伍隊陣狀如落煙屯雲¶
之勢)安在黃闕兩眉間(存思火兵氣狀俱在天庭天庭一名黃闕兩眉間是)此非枝葉實是¶
根(學仙之本)¶
** 　　紫淸章第二十九¶
<pb:CK-KZ_JY077_01p019a>¶
紫淸上皇大道君(亦名玉晨君也)太玄太和俠侍端(太玄太和眞仙之嘉號也)化生¶
萬物使我仙(道氣之功勣也)飛昇十天駕玉輪(乘歘而往)晝夜七日思勿眠¶
(至誠則感)子能行此可長存(延年神仙之道)積功成鍊非自然(學以致其道也)是由¶
精誠亦由專(守一如初成道有餘)內守堅固眞之眞(不失節度也)虛中恬淡自¶
致神(神以虛受)¶
** 　　百穀章第三十¶
百穀之實土地精(草實曰穀陰之類也)五味外美邪魔腥(非淸虛之眞氣)臭亂神¶
明胎氣零(胎氣謂無味之味自然之正氣也服氣有胎息之法零猶失也)那從反老得還嬰(言不¶
可得髮白反黑齒落更生此一句應在自存神之下超此不類者)三魂忽忽魄糜傾(忽忽不恬淡糜傾朽¶
敗也)何不食氣太和精(進勸服鍊之道)故能不死入黃甯(黃甯黃庭之道成也)¶
<pb:CK-KZ_JY077_01p019b>¶
** 　　心典章第三十一¶
心典一體五臟王(神以虛受心爲栖神之宅故爲王也)動靜念之道德行(謂念丹元童子¶
也夫念爲有忘爲無念則易心而後語忘則灰心而神全故道德行)淸潔善氣自明光(常念之故)坐起¶
吾俱共棟梁(神以身爲屋宅故云共棟梁吾丹元子也)晝日曜景暮閉藏(莊子云其覺也形開¶
其寐也魂交交閉也)通利華精調陰陽(謂心神用捨與目相應華精目精也心開則目開心閉則目閉晝陽¶
而暮陰故云調陰陽)¶
** 　　經厯章第三十二¶
經厯六合隱卯酉(舉心之用捨陰陽之所由也晝爲經厯暮爲隱藏六合天地內上下四方卯酉也北爲暮¶
幽隱屬也)兩腎之神主延夀(腎神玄冥字育嬰配屬北方主暮夜人能上精則長夀河上公曰腎藏精)轉¶
降適斗藏初九(九陽數也斗北辰也北辰主陰謂陽氣下與陰合易曰乾吉在無首無首藏也)知雄守¶
<pb:CK-KZ_JY077_01p020a>¶
雌可無老(守雌則藏九之義也)知白見黑急坐守(老子云知其雄守其雌知其白守其黑皆藏九¶
之義也)¶
** 　　肝氣章第三十三¶
肝氣鬱勃淸且長(肝位東方東方木主春生氣之本也淸長氣色之象)羅列六府生三光¶
(存想生氣徧照五臟六腑如日月星辰光曜明朗也)心精意專內不傾(能之一也)上合三焦下¶
玉漿(言肝氣上則與三焦氣合下則爲口中之液亦猶陰氣上則爲雲下則爲雨雨潤萬物玉漿潤百骸九竅也)玄¶
液雲行去臭香(眞氣周流則無災病矣)治蕩髮齒鍊五方(雲行雨施無所不通五方五臟¶
也)取津玄膺入明堂(咽液之道必自玄膺下入喉嚨喉嚨一名重樓重樓之下爲明堂明堂之下爲洞房¶
洞房之下爲丹田此中部)下漑喉嚨神明通(身命以津氣爲主也)坐侍華蓋遊貴京(華蓋¶
肺也肝在肺之下貴京丹田也)飄颻三帝席淸涼(三帝三丹田中之道君也亦名眞人言肝氣飄颻周流三¶
<pb:CK-KZ_JY077_01p020b>¶
丹田之所也肝氣爲目精故言席淸涼)五色雲氣紛靑葱(肝氣與五臟相雜上爲五色雲也)閉目¶
內眄自相望(常存念之五臟自見矣)使心諸神還相崇(赤城童子與五臟眞人合契同符共¶
相尊敬也)七玄英華開命門(七竅流通无留滯也)通利天道存玄根(身爲根本也)百¶
二十年猶可還(當急修行時不可失)過此守道誠獨難(去死近矣)唯待九轉八¶
瓊丹(九轉神丹白日昇天抱朴子九丹論云考覽養生之書鳩集久視之方曾所披涉篇已千計矣莫不以還丹金液爲¶
大要焉又黃帝九鼎神丹經云帝服之而昇仙與天地相畢乘雲駕龍出入大淸八瓊丹砂雄黃雌黃空靑硫黃雲母戎鹽消¶
石等物是也)要復精思存七元(雖服神丹兼習黃庭之道七元者謂七星及七竅之眞神也又五帝元君¶
及白元無英君亦爲七元道君洞房訣云存七元者其咒曰迴元隱遁豁落七辰乃七元也)日月之華救老¶
殘(左目爲日右目爲月目主肝配東方木行也木位春春爲生氣故云救老殘)肝氣周流終無端(莊子¶
曰指窮爲薪而火傳生得納養而命續也)¶
<pb:CK-KZ_JY077_01p021a>¶
** 　　肺之章第三十四¶
肺之爲炁三焦起(中黃經曰肺首爲三焦肺之爲氣謂氣嗽氣嗽起自三焦故言三焦起說三焦者多未的¶
其實今以爲五臟之上係管爲三焦焦者熱也言肝心肺頭焦熱之義也)視聽幽冥候童子(童子心神赤城¶
中者元陽子曰闚離而下存童子童子是目童也謂人欲知死生當以手指柱目眥候其目光有光則生無光則死也)調¶
理五華精髮齒(五華五臟之氣仙經曰髮欲數櫛齒欲數叩也)三十六咽玉池裏(口爲玉池¶
亦曰華池膽爲中池胞爲玉泉華池咽液入丹田所謂漑灌靈根也)開通百脉血液始(身中血液以口爲本¶
始也)顏色生光金玉澤(百節開通)齒堅髮黑不知白(反老還嬰)存此眞神勿¶
落落(專誠不墮)常憶此宮有座席(此宮謂肺宮也座席神之所安中黃經云肺首爲三焦玄老君之所¶
居也)眾神合會轉相索(眾眞同聚慮有邪精)¶
** 　　隱藏章第三十五¶
<pb:CK-KZ_JY077_01p021b>¶
隱藏羽蓋看天舍(此明脾宮之事脾爲丹田黃庭中央戊己土行也上觀肝肺如蓋如舍也)朝拜太¶
陽樂相呼(謂魂神與眾仙合會也素靈經云太上神仙有太陽君少陽君太虛君浩素君羣仙宗道之遊樂也)明¶
神八威正辟邪(八威八靈神也眞誥云北帝殺鬼咒曰七正八靈太上皓兇長盧巨獸手把帝鐘素梟三神威¶
劒神王衞法辟邪之道也)脾神還歸是胃家(脾神名常在字魂停脾磨食消胃家之事也中黃經云胃爲太¶
倉太倉脾府也)耽養靈根不復枯(脾爲黃庭人命之根本心專養之延年神仙也)閉塞命門保¶
玉都(元陽子曰命門者下丹田精氣出入神之處也養童下籥護其主主身也身爲玉都神聚其所猶都邑也)萬神¶
方胙夀有餘(胙報也萬神以養見報故夀餘也)是謂脾建在中宮(脾王中宮土德)五臟¶
六腑神明王(以脾爲主)上合天門入明堂(存五臟六腑之氣上合天門天門在兩眉間卽天庭¶
是也眉間入一寸爲明堂)守雌存雄傾三光(老子云知其雄守其雌雌牝柔弱也三光日月星也)外方¶
內圓神在中(外方內圓明堂之象)通利血脉五臟豐(神恬心靜)骨靑筋赤髓如¶
<pb:CK-KZ_JY077_01p022a>¶
霜(百脉九竅皆悉眞正)脾救七竅去不祥(脾磨食消耳聰目明)日月列布設陰陽(日陽¶
月陰日男月女)兩神相會化玉漿(男女陰陽自然之津液也)淡然無味天人糧(神雖合會¶
當味無味)子丹進饌肴正黃(饌氣也子丹眞人進丹田之眞氣脾爲中黃脾磨食消也)乃曰琅膏¶
及玉霜(津液精氣之色象也)太上隱環八素瓊(謂綘宮重樓十二環卽喉嚨也中有八素之瓊液也)¶
漑益入液腎受精(咽液流下入腎宮化爲玉精也)伏於太陰見我形(太陰洞房爲覩瓊液¶
之形象也)揚風三玄出始靑(靑楊風感而化也陰陽二氣與和氣爲三三生萬物生物微妙故曰三玄出始¶
靑言萬物生而色靑也太平經曰積精成靑也)恍惚之間至淸靈(陰陽生氣至微至妙)戲於飚臺¶
見赤生(調暢之氣化爲赤子赤子眞人也飈臺閬風臺神仙之遊集也)逸域熙眞養華榮(物外眞氣¶
自然養生)內盼沉默鍊五形(內觀形體神氣長存)三氣徘徊得神明(三丹田之氣也)隱¶
龍遁芝雲琅英(仙經云肝膽爲靑龍故曰隱龍五臟九孔八脉爲內芝故曰遁芝雲琅英脾氣之津液)可¶
<pb:CK-KZ_JY077_01p022b>¶
以充飢使萬靈(服氣道成役使鬼神)上蓋玄玄下虎章(神仙之服御也元錄經云仙人有玄¶
羽之蓋神虎玉章也)¶
** 　　沐浴章第三十六¶
沐浴盛潔棄肥薰(盛古淨字肥魚肉薰五辛)入室東向誦玉篇(太帝在東故也)約得¶
萬徧義自鮮(不出身中)散髮無欲以長存(仙經服九霞必先散髮又胎息法仰臥散髮令枕高¶
二寸五分屈兩手大母指握固閉目申兩臂去身五寸乃漱滿口中津液咽之滿三徐徐以鼻內氣氣入五六息則吐之一呼¶
一吸爲一息至十吐氣可少頻申訖復爲之滿四九爲一竟矣尋觀文意此散髮非專此道也蓋散髮無爲自得之意无外情¶
欲而已)五味皆至正氣還(合五爲一自然之道)夷心寂悶勿煩寃(悶靜也寂默淸靜道¶
經云其政悶悶其民湻湻)過數已畢體神精(專精所致)黃華玉女告子情(丹田陰神與已¶
言也)眞人旣至使六丁(眞人指學者身也至謂精至六丁如上說者也)卽授隱芝大洞經¶
<pb:CK-KZ_JY077_01p023a>¶
(隱芝謂隱者也以仙人喻芝英)十讀四拜朝太上(玉精眞訣曰東華玉篇者必十讀四拜玉篇謂此文)先¶
謁太帝後北向(太帝在東七元居北故也)黃庭內經玉書暢(仙道成矣)授者曰師¶
受者盟(斯文可重故以爲盟)雲錦鳳羅金鈕纏(信誓之物)以代割髮飢膚全(契誠¶
不假出血斷髮)携手登山歃液丹(受行黃庭道者必重盟而後傳)金書玉景乃可宣(信洽¶
方授)傳得可授告三官(三官天地水也)勿令七祖受冥患(傳非其人殃及先世患讀爲遷¶
也)太上微言致神仙(可尊可貴)不死之道此眞文(一心敬重奉而行之)¶
¶
¶
¶
¶
<pb:CK-KZ_JY077_01p023b>¶
¶
¶
¶
¶
¶
¶
¶
¶
¶
¶
