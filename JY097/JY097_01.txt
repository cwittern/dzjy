#-*- mode: org; -*-
#+TITLE: 玉皇十七慈光燈儀
#+DATE: 2011-05-31 16:01:38
#+PROPERTY: kxid KX093
#+PROPERTY: title 玉皇十七慈光燈儀
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0197
#+PROPERTY: id JY097
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY097_01p057a>¶
* 玉皇十七慈光燈儀¶
　　入壇　淨天地咒¶
金闕玄穹主　高上玉皇尊　妙相冠諸天　慈光燭三界¶
眞聖妙道師　天人依仗師　大乘垂法語　眞一指迷徒¶
功德若虛空　讚揚無窮盡¶
伏以燈然十七依稀開報喜之花光透九重髣髴覲通明之殿¶
首憑一炷上格叢霄具位(臣)姓某謹與奉道某暨合壇眾等誠¶
惶誠恐稽首頓首遥望天階百拜上啟¶
淸微大道元始天尊太上道君靈寶天尊大赤神寶道德天尊¶
十七慈光穹蒼聖主玉皇大天尊光嚴妙樂國王聖父天尊寶¶
<pb:CK-KZ_JY097_01p057b>¶
月光皇后聖母元君太微妙德宮太聖皇太后禹餘天妙靈無¶
爲大天帝高虛清明天帝玉虛上帝昊天上帝五老上帝天眞¶
大聖妙行眞人靈妃玉女慈悲度厄眞人尋聲救苦眞人濟生¶
度死眞人萬福護身眞人經筵啟問眾眞三界四府六合萬靈¶
恭望鸞嘯鳳唱下天門之九重龍戲麟盤降人間之五濁傾光¶
寶焰俯納芹誠有感斯通無任激切眾官再拜¶
　　雲輿　上香　獻茶　通意¶
(臣)聞瓊胎未判湛然道炁之含洪玉相漸分昭若慈光之煒燦¶
上照九天則輕清奠位下燭九地則重濁流形三辰以之而發¶
輝萬彚資之而化育被照燭者有生咸遂蒙輝耀者無幽不開¶
<pb:CK-KZ_JY097_01p058a>¶
凡形囿於兩間悉光繄於一朗(臣)等僭伸素瀆敢讚玉光蠡測¶
海以深慚獺薦誠而少效恭逢吉旦然點明燈曲垂不宰之仁¶
洞察無私之禱奉道某等獲齒人倫傾心道域感帝光而攝受¶
思功德以薰修憑仗讚揚少伸崇報今則諷經告畢法事將周¶
爰露赤心遥瞻丹陛然十七之慈光燈燈讚詠望億千之儀仗¶
渺渺迂臨伏願凡悃上通天光下燭分輝蓬蓽祥開如意之光¶
朗耀雲衢恩迓殊常之澤有求斯應無願不從一歸圓滿之中¶
普入光明之內隨燈念善恪意精䖍稽首皈依無極大道¶
　信禮無上大羅天十七慈光玉皇天尊¶
　(臣)眾等志心皈命大神通光玉皇大天尊玄穹高上帝聖父¶
<pb:CK-KZ_JY097_01p058b>¶
　天尊聖母元君玉光會中一切諸靈官¶
伏聞無能聖主緫元範於十方恢漠神通現慈光於三界開明¶
眾兆發育羣倫先天地以素存亘古今而不泯增輝造化之眼¶
洞照天人之心大哉靈輝昭然上境奉道某等久蒙慈照深切¶
恩休欲仗讚揚少伸善頌謹遵科法崇建寶燈供養大神通光¶
玉皇大天尊聖父天尊聖母元君玉光會中眞靈眞宰伏願帝¶
光攝受民欲俯從示大神通覆無私於天下仗慈光力蘇有類¶
於寰中致時雍熙躋民仁壽同誠潔志謹爲稱揚¶
　信禮無上大羅天大神通光玉皇天尊¶
欽惟玉帝　　放神通光　　開明三景　　普照十方¶
<pb:CK-KZ_JY097_01p059a>¶
香嚴示現　　聖德昭彰　　無倫無等　　難度難量¶
今辰弟子　　敞建蘭場　　然燈祝讚　　上格穹蒼¶
願垂鑑照　　消諸不祥　　延生度厄　　長享安康¶
志心皈命　　願得安康¶
　(臣)眾等志心皈命大慈悲光玉皇大天尊聖父天尊聖母元¶
　君玉光會上一切神仙諸靈官¶
(臣)聞金闕至尊心每懷於惻隱玉皇上帝光示現於慈悲蒙照¶
燭則俱賴於哀憐之中被薰陶則均出於帡幪之下忠恕無忒¶
寛裕有容欲伸崇報之私當仗讚揚之禮奉道某知恩有素報¶
本無從爰仗黃冠皈依玄象謹依科法崇建寶燈供養大慈悲¶
<pb:CK-KZ_JY097_01p059b>¶
光玉皇大天尊聖父天尊聖母元君玉光會中眞靈眞宰伏願¶
帝心廣運天道好還放慈悲光生意明蘇於宇宙消轗軻厄休¶
祥臻至於家門鰲極鼎安鴻居奠枕志心稽首同爲讚揚¶
　信禮無上大羅天大慈悲光玉皇天尊¶
欽惟玉帝　　光放慈悲　　上通乾象　　下帀坤維¶
顯幽蒙照　　遐邇知皈　　蠲消罪苦　　蕩滌凶危¶
今辰弟子　　䖍告如儀　　冀垂省覽　　允副禱祈¶
身受開度　　心悟玄微　　解除世厄　　早證無爲¶
　(臣)眾等志心皈命大喜捨光玉皇大天尊聖父天尊聖母元¶
　君玉光會上一切神仙諸靈官¶
<pb:CK-KZ_JY097_01p060a>¶
伏聞庫藏財寶眷言曩日之博施饑饉癃殘感戴當年之周急¶
信能喜捨誠非强爲葢德蓄於中局故光垂於外境霑慈惠者¶
不啻河沙之眾沐利益者豈惟草木之羣稱讚難窮皈依莫盡¶
奉道某等囿形鰲極依跡鴻慈兹仗薰修少伸崇奉謹遵科法¶
崇建寶燈供養大喜捨光玉皇大天尊聖父天尊聖母元君玉¶
光會中眞靈眞宰伏願惟皇上帝降衷下民錫羡洪基永置萬¶
方之康泰流祥善會長臻四序之和平九有騰懽三農告瑞皈¶
依信禮謹爲宣揚¶
　信禮無上大羅天大喜捨光玉皇天尊¶
欽惟玉帝　　福利無邊　　財能喜捨　　物被周旋¶
<pb:CK-KZ_JY097_01p060b>¶
光輝三界　　照耀諸天　　博施區宇　　拯活黎元¶
今辰弟子　　篤意傾䖍　　然燈祝讚　　保國綿延¶
願流道炁　　俾悟眞玄　　普受開度　　消蕩災愆¶
一心皈命　　願得延年¶
　(臣)眾等志心皈命大忍辱光玉皇大天尊聖父天尊聖母元¶
　君玉光會上一切神仙諸靈官¶
伏聞天道不爭乃常聞於善勝帝德廣運其厚生以惟和葢性¶
禀於慈柔故光垂於忍辱靜而能以制動柔而可以勝剛寛裕¶
所以有容忍則所以無辱卓哉重量允矣慈心人能克之天則¶
均也奉道某等賦形下品託跡中區久被蔭休尚稽報效謹遵¶
<pb:CK-KZ_JY097_01p061a>¶
科法崇建寶燈供養大忍辱光玉皇大天尊聖父天尊聖母元¶
君玉光會中眞靈眞宰伏願天心不棄常造有容襟量恢恢俾¶
福基之廣大慈心切切冀業善以層高德與日新事隨心契䖍¶
恭稽首謹爲稱揚¶
　信禮無上大羅天大忍辱光玉皇天尊¶
欽惟玉帝　　放忍辱光　　慈周塵界　　化及遐方¶
屏强用弱　　以柔制剛　　大哉洪量　　莫可尋詳¶
今辰弟子　　翹首穹蒼　　布恩有自　　介福無疆¶
願從吉旦　　消弭凶殃　　長皈慈覆　　永迓休祥¶
　(臣)眾等志心皈命大平等光玉皇大天尊聖父天尊聖母元¶
<pb:CK-KZ_JY097_01p061b>¶
　君玉光會上一切神仙諸靈官¶
(臣)聞權衡三界位高處於玄穹鑑鏡十方光故垂於平等示天¶
理本無於分别使人心無有於黨偏得其旨則自無增高損下¶
之私洞其微則俱入大公至正之道今某思德感恩報償難盡¶
謹依科法修建寶燈供養大平等光玉皇大天尊聖父天尊聖¶
母元君玉光會中眞靈眞宰伏願天光下燭帝命誕頒德被生¶
靈各保命根之固功濟天下俱逢時運之亨同會風雲均霑雨¶
露志心皈命謹爲稱揚¶
　信禮無上大羅天大平等光玉皇天尊¶
欽惟玉帝　　大平等光　　平平蕩蕩　　燁燁煌煌¶
<pb:CK-KZ_JY097_01p062a>¶
大包天地　　細入毫芒　　玄穹委貺　　法界呈祥¶
今辰弟子　　遥仰神鄉　　傾誠效信　　瀝懇穹蒼¶
冀垂福惠　　蠲弭災殃　　萬靈薦祉　　永保安康¶
　(臣)眾等志心皈命大柔和光玉皇大天尊聖父天尊聖母元¶
　君玉光會上一切神仙諸靈官¶
(臣)聞上帝獨尊因何所以無寡至道無敵惟柔可以勝强向從¶
淸靜之法身普現柔和之光相得其芒則圓通温雅蒙其耀則¶
方寸慈祥炳炳迄今煌煌自古奉道某等得生蒙蔽適性豫遊¶
思立微勳恭酬大德謹遵科法崇建寶燈供養大柔和光玉皇¶
大天尊聖父天尊聖母元君玉光會中眞靈眞宰伏願天心昭¶
<pb:CK-KZ_JY097_01p062b>¶
格帝念矜憐霈以洪恩普感和平之化惠其嘉澤俱全性命之¶
生覃及顯幽均蒙利樂同誠潔志謹爲宣揚¶
　信禮無上大羅天大柔和光玉皇天尊¶
欽惟玉帝　　光放柔和　　開明有類　　洞照無何¶
和安天地　　柔攝邪魔　　境消疵癘　　時殄乖和¶
今辰弟子　　引頸彌羅　　冀安境土　　永息干戈¶
曲垂眷顧　　息免扎瘥　　時清道泰　　復見謳歌¶
　(臣)眾等志心皈命大自在光玉皇大天尊聖父天尊聖母元¶
　君玉光會上一切神仙諸靈官¶
(臣)聞帝臨有赫位高拱於通明道本無爲光故彰於自在任去¶
<pb:CK-KZ_JY097_01p063a>¶
來之可行可止由清濁之或沉或浮有猷有爲無罣無礙達此¶
機則無施不可明其用則有礙皆通自然而然無在不在奉道¶
某等爲人不敏荷帝垂休輒演燈儀少伸芹意謹依科式建立¶
寶燈供養大自在光玉皇大天尊聖父天尊聖母元君玉光會¶
中眞靈眞宰伏願衍虛無道放自在光保國寍家俾河清而海¶
晏延齡益算冀物阜以民康目覩昇平身逢泰治志心皈命同¶
爲讚揚¶
　信禮無上大羅天大自在光玉皇天尊¶
欽惟玉帝　　位極宸樞　　去來自在　　變化無拘¶
光華霄漢　　炳耀天衢　　垂休上境　　錫貺綿區¶
<pb:CK-KZ_JY097_01p063b>¶
今辰弟子　　誠悃䖍攄　　上延命駕　　俯降塵居¶
冀覃休祉　　屏息災虞　　四時和靖　　萬咎蠲除¶
　(臣)眾等志心皈命大利益光玉皇大天尊聖父天尊聖母元¶
　君玉光會上一切神仙諸靈官¶
(臣)聞三界宗師慈念蒼生而興方便意四生慈父照燭法界而¶
開利益門祥光放而日月停輪惠力施而津梁彼岸凡在天光¶
之下均霑潤澤之仁聖德昭彰恩休廣博奉道某叨居聖域久¶
被帝光非仗然燈曷伸報本謹遵科式崇建寶燈供養大利益¶
光玉皇大天尊聖父天尊聖母元君玉光會中眞靈眞宰伏願¶
慈光洞照聖鑑昭垂身度千災富壽永臻於丕貺命延百福光¶
<pb:CK-KZ_JY097_01p064a>¶
華前偶於泰寍無有後艱聿懷多福皈依信禮謹爲讚揚¶
　信禮無上大羅天大利益光玉皇天尊¶
欽惟玉帝　　浩刼之尊　　光垂利益　　輝映乾坤¶
津梁眾兆　　濟度羣倫　　古今無爽　　巨細必均¶
今辰弟子　　翹首通明　　然燈念善　　薦欵投誠¶
曲垂眷命　　錫注年齡　　消災度厄　　永保無傾¶
　(臣)眾等志心皈命大如意光玉皇大天尊聖父天尊聖母元¶
　君玉光會上一切神仙諸靈官¶
(臣)聞昊天不忒由內境之融明上帝是皇葢中心之洞徹淵鑑¶
播無私之照輝華放如意之光蒙其耀則無願不從被其輝則¶
<pb:CK-KZ_JY097_01p064b>¶
有求必遂在在悉聞其契意人人俱獲於稱情聖德難窮民心¶
知仰奉道某感承玄化思竭丹誠仰仗微因恭酬洪造謹依科¶
法崇建寶燈供養大如意光玉皇大天尊聖父天尊聖母元君¶
玉光會中眞靈眞宰伏願帝臨有赫天聽不遺善果圓成謀如¶
心事如意靈苖不壞耆而艾壽而昌嘉與鷗盟樂依鴻覆皈依¶
信禮謹爲讚揚¶
　信禮無上大羅天大如意光玉皇天尊¶
欽惟玉帝　　體道鴻濛　　先天先地　　無始無終¶
光放如意　　位極高穹　　有求斯應　　無願不從¶
今辰弟子　　遥想玉宮　　然燈供養　　瀝懇䖍恭¶
<pb:CK-KZ_JY097_01p065a>¶
冀垂昭鑑　　俯察卑悰　　延年益算　　消蕩災凶¶
　(臣)眾等志心皈命大智惠光玉皇大天尊聖父天尊聖母元¶
　君玉光會上一切神仙諸靈官¶
(臣)聞智察幽微明若孔昭於天鑑慧通玄妙誠何簡在於帝心¶
智慧光照於遐方惠力輝華於塵界悟眞微則性天昭徹得其¶
理則心地融明愚可成賢頑亦奉化弟子某範圍均囿臨照普¶
叨欲效皈崇當憑讚詠謹遵科式崇建寶燈供養大智慧光玉¶
皇大天尊聖父天尊聖母元君玉光會中眞靈眞宰伏願帝光¶
洞燭天鑒昭融咸履乾坤各遂生生之正性常蒙豐裕俱明化¶
化之本元四序和平三災不染齊心運念謹爲宣揚¶
<pb:CK-KZ_JY097_01p065b>¶
　信禮無上大羅天大智慧光玉皇天尊¶
欽惟玉帝　　智慧圓通　　光施寰宇　　位處玄穹¶
功成不宰　　道價彌隆　　洞察幽隱　　昭鑒顓蒙¶
今辰弟子　　醮告䖍恭　　諒垂佑下　　允納凡衷¶
三辰吐瑞　　九有和同　　永保元吉　　長謝年豐¶
　(臣)眾等志心皈命大吉祥光玉皇大天尊聖父天尊聖母元¶
　君玉光會上一切神仙諸靈官¶
(臣)聞皇天眷佑惠迪吉放大光明惟帝念功善降祥現希有相¶
寶焰燦乾坤之眼昏昏可使昭昭玉光鑒天地之心洞洞愈加¶
屬屬有類悉蒙於慈照無時不迓於休祥化化生生仁仁壽壽¶
<pb:CK-KZ_JY097_01p066a>¶
奉道某心存妙道志切皈依罄露丹衷上希玄鑒謹遵科法崇¶
建寶燈供養大吉祥光玉皇大天尊聖父天尊聖母元君眞靈¶
眞宰伏願天光昭晏地紀安閑和氣致祥每遇亨榮之會慈風¶
及物時消疫癘之災富壽康寍生成長養同誠潔志謹爲宣揚¶
　信禮無上大羅天大吉祥光玉皇天尊¶
欽惟玉帝　　應化法身　　吉祥光照　　乖戾氷清¶
天無氛穢　　地絶妖塵　　八遐瑞藹　　九有祥迎¶
今辰弟子　　樂道思眞　　燈然寶炷　　齋潔芹誠¶
冀垂昭佑　　保庇康寧　　元辰共護　　聖眼同明¶
　(臣)眾等志心皈命大解脫光玉皇大天尊聖父天尊聖母元¶
<pb:CK-KZ_JY097_01p066b>¶
　君玉光會上一切神仙諸靈官¶
(臣)聞清淨解脫光示現於一眞聖智圓通道緫包於四大尊臨¶
三界統御萬靈微芒解眾苦之自纏靈耀釋羣迷之自縛天光¶
遠燭聖澤遐霑凡與物靈俱蒙慈照今辰某陶形大化禀命上¶
玄返念皈眞酬恩報德謹遵科法崇建寶燈供養大解脫光玉¶
皇大天尊聖父天尊聖母元君玉光會中眞靈眞宰伏願天心¶
克享帝念允俞日益殊祥育黎元而有永雲加巨庇保善信以¶
無虞永洽太和潛消疵癘志心稽首同爲讚揚¶
　信禮無上大羅天大解脫光玉皇天尊¶
欽惟玉帝　　解脫光明　　輝華玉宇　　照耀金庭¶
<pb:CK-KZ_JY097_01p067a>¶
幽明仰賴　　今古攸遵　　有生咸遂　　無願不成¶
今辰弟子　　好道求靈　　經披本行　　燈供仙眞¶
勤拳求度　　激切傾誠　　冀消災戾　　元亨利貞¶
　(臣)眾等志心皈命大皈依光玉皇大天尊聖父天尊聖母元¶
　君玉光會上一切神仙諸靈官¶
(臣)聞歸心道域三千餘刼之修行依跡玄門十七慈光之普照¶
善心存於接引故光現於皈依悟之者歸入有門解之者依求¶
得路玄玄妙旨燦燦慈光聖德昭彰靈機莫議奉道某感恩有¶
日念道無時敬竭寸丹上崇圓碧謹遵科法崇建寶燈供養大¶
皈依光玉皇大天尊聖父天尊聖母元君玉光會中眞靈眞宰¶
<pb:CK-KZ_JY097_01p067b>¶
伏願不言善應有感斯通帝德光天撫五辰而效順道風遐扇¶
育萬物以皆昌解散苦根消平刼難皈依信禮謹爲宣揚¶
　信禮無上大羅天大皈依光玉皇天尊¶
欽惟玉帝　　昔在清微　　心存接引　　光放皈依¶
洞明眾妙　　開悟羣迷　　凡屬有類　　俱契無爲¶
今辰弟子　　遥仰丹墀　　燈光照耀　　善信蒙禧¶
五星循軌　　炳燿揚輝　　萬民康樂　　百祿攸宜¶
　(臣)眾等志心皈命大功德光玉皇大天尊聖父天尊聖母元¶
　君玉光會中一切神仙諸靈官¶
(臣)聞忘功有功天功不宰上德不德帝德罔愆運仁慈惻隱之¶
<pb:CK-KZ_JY097_01p068a>¶
心現功德光明之相成天立地陶古鑄今九有騰輝無一夫不¶
被其澤萬方遐燦凡三界均沐其休物物生全人人離苦奉道¶
某草茅質弱雨露恩深庸假熏修聊伸報效謹依科法崇建寶¶
燈供養大功德光玉皇大天尊聖父天尊聖母元君玉光會中¶
眞靈眞宰伏願舉六通力放百億光天道高明遂羣生之長養¶
帝恩遐邈樂四序以和平時沴頓消宿殃淸蕩䖍恭稽首謹爲¶
宣揚¶
　信禮無上大羅天大功德光玉皇天尊¶
欽惟玉帝　　粵自先天　　積功累德　　體道凝玄¶
光騰三界　　化洽八埏　　幽明仰賴　　今古攸傳¶
<pb:CK-KZ_JY097_01p068b>¶
今辰弟子　　一心精專　　想瞻天極　　燈建法筵¶
願流道炁　　敷澤民編　　永消災癘　　常保豐年¶
　(臣)眾等志心皈命大圓滿光玉皇大天尊聖父天尊聖母元¶
　君玉光會上一切神仙諸靈官¶
(臣)聞妙相冠諸天圓滿具足慈光燭三界克備無虧玉毫放自¶
於太微金色遍周於大有沐照燭則道心增長被輝耀則天理¶
流行圓融萬物而無黨無偏滿慰羣心而有始有卒奉道某受¶
中爲命最下其人潔其己而瞻天傾其心而事帝謹遵科法崇¶
建寶燈供養大圓滿光玉皇大天尊聖父天尊聖母元君玉光¶
會中眞靈眞宰伏願現圓滿相放大光明拯護羣倫錫恩休而¶
<pb:CK-KZ_JY097_01p069a>¶
不宰銓量品彚鑒善惡以無私綿絡生根消禳刼運齊心運念¶
謹爲聲揚¶
　信禮無上大羅天大圓滿光玉皇天尊¶
欽惟玉帝　　昔在玄穹　　功圓行滿　　道備德充¶
慈光普照　　惠澤旁通　　熏陶天下　　宰制寰中¶
今辰弟子　　疏瀹心胸　　存瞻丹陛　　崇報玄功¶
天心昭感　　民欲俯從　　時清道泰　　歳稔年豐¶
一誠專志　　願得長生¶
　(臣)眾等志心皈命大無礙光玉皇大天尊聖父天尊聖母元¶
　君玉光會中一切神仙諸靈官¶
<pb:CK-KZ_JY097_01p069b>¶
(臣)聞神機莫測有物必能有形光相自然無爲所以無礙玉輝¶
流而無往不照金色現而有類咸亨開明眾妄之心昭示羣迷¶
之徑解之者去來無間悟之者變化自然以有漏身成無上道¶
奉道某勤心事帝志意瞻天猿馬常覊豺獺效薦謹遵科法崇¶
點寶燈供養大無礙光玉皇大天尊聖父天尊聖母元君玉光¶
會中眞靈眞宰伏願現有爲相放無礙光道猶日中俾乾行之¶
有慶德周天下庶坤載之常寍永戴玄恩長蒙慈惠同誠潔志¶
謹爲聲揚¶
　信禮無上大羅天大無礙光玉皇天尊¶
欽惟玉帝　　體道自然　　至慈至聖　　先地先天¶
<pb:CK-KZ_JY097_01p070a>¶
潛心玉闕　　作世福田　　光騰無礙　　澤施有緣¶
今辰弟子　　感戴上玄　　燈輝鶴焰　　香散龍煙¶
上祈沖鑑　　介福無邊　　延生度厄　　消蕩迍邅¶
　(臣)眾等志心皈命無能勝光玉皇大天尊聖父天尊聖母元¶
　君玉光會上一切神仙諸靈官¶
(臣)聞天生神物物有定名帝運慈光光無能勝葢妙用本從於¶
柔弱故神通莫可以度量大哉難思昭然示現達此理則寡可¶
敵眾喻此機則弱能勝强在物在人亘古亘今奉道某欽崇¶
聖化願被眞風爰敞華壇兹揚妙範謹依科式崇建寶燈供養¶
無能勝光玉皇大天尊聖父天尊聖母元君玉光會中眞靈眞¶
<pb:CK-KZ_JY097_01p070b>¶
宰伏願光無能勝惠有常施早迓鼎恩沐亨衢之高步旋逢泰¶
治弘壽域以咸躋覃及有生均膺嘉靖歸依信禮謹爲宣揚¶
　信禮無上大羅天無能勝光玉皇天尊¶
欽惟玉帝　　以道爲心　　光無能勝　　澤有殊稱¶
肧腪天地　　涵蓄古今　　無聲無臭　　有本有根¶
今辰弟子　　思報玄恩　　燈筵敞建　　儀範昭欽¶
曲垂鑒映　　采錄凡忱　　三災電掃　　五福膺臻¶
　　舉至誠何以祝家國永安寍¶
　　眾誦¶
大哉至道　　無宗上眞　　上度諸天　　下濟幽魂¶
<pb:CK-KZ_JY097_01p071a>¶
上無師祖　　惟道爲身　　丹臺紫府　　金闕玉京¶
祕此妙法　　普福含靈　　滅我萬罪　　增我遐齡¶
萬神朝禮　　魔王保迎　　功德昌盛　　黃籙書名¶
渺渺億刼　　使我長存¶
　　無上玉皇心印經¶
上藥三品　　神與氣精　　恍恍惚惚　　杳杳冥冥¶
存無守有　　頃刻而成　　囘風混合　　百日功成¶
默朝上帝　　一紀飛昇　　知者易悟　　昧者難行¶
履踐天光　　呼吸育清　　出入玄牝　　若亡若存¶
綿綿不絶　　固蔕深根　　人各有精　　精極成神¶
<pb:CK-KZ_JY097_01p071b>¶
神各有氣　　氣合體眞　　不得其眞　　皆是强名¶
神能入石　　神能飛形　　入水不溺　　入火不焚¶
神依形生　　精依氣盈　　不凋不殘　　松栢青青¶
三品一理　　妙不可聽　　其聚則有　　其散則零¶
七竅相通　　竅竅光明　　聖日聖月　　照耀金庭¶
一得永得　　自然身輕　　太和沖溢　　骨化寒瓊¶
得丹則靈　　不得則傾　　丹在身中　　非白非青¶
誦之萬遍　　妙理自明¶
　　次誦寶號　宣疏¶
向來關祝十七慈光寶燈功德並以周圓伏以道假人弘是敢¶
<pb:CK-KZ_JY097_01p072a>¶
因經而演教人能弘道必先演教以談經經閱本行之章燈演¶
慈光之法庶知斯道弘闡在人(臣)等幸以宿緣叨䝉慈照對十¶
七寶燈而讚詠瞻上帝之化身俾百千品彚之含靈沐高穹之¶
惠澤稽首皈依无極大道稱念慈光朗照天尊不可思議功德¶
¶
¶
¶
¶
¶
¶
<pb:CK-KZ_JY097_01p072b>¶
¶
¶
¶
¶
