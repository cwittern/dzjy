#-*- mode: org; -*-
#+TITLE: 太上大道玉淸經
#+DATE: 2011-05-27 18:45:07
#+PROPERTY: kxid KX017
#+PROPERTY: title 太上大道玉淸經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1312
#+PROPERTY: id JY018
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY018_01p001a>¶
@fw1重刋道藏輯要¶
* 太上大道玉淸經¶
** 　　本起品第一¶
道言昔元始天尊與諸賢聖億億萬眾處處周旋最後下觀棄¶
賢世界是時四天下一切人民福德欲盡不久之間大劫攺運¶
人民凋逝天下失正大道不行唯好攻伐刑殺無度處處興兵¶
更相謀害鄰國絕義不相交好以强淩弱割奪孤寡刧盜四起¶
天告災祥日月薄蝕星宿殞墜七曜逆度無雲雷雨或復雨血¶
是諸恠異等水旱不調百穀焦枯大地震動處處坼裂山嶽崩¶
倒金玉銷化惡獸噉人凶神露形而行毒癘地生毛髮六畜出¶
<pb:CK-KZ_JY018_01p001b>¶
語皆如人聲天下兆民心中不安君臣相猜父子相刑不修善¶
道唯惡是與五百年中轉就加甚求生不得亦有不堪苦惱投¶
淵赴火自縊而死饑餓困苦人民相食大地乾燥泉流不通是¶
時天尊與諸聖眾愍念眾生夀命不幾無所恃賴驚怖馳走悲¶
號忉怛苦痛切已如被火毒於是天尊大慈力故與諸聖眾俱¶
坐玄虛之中去地百丈是時天地大動七日七夜而不休息虛¶
空告瑞日月重輪光彩暉煥星辰明朗風雨施散雲霞流布氣¶
序調適香煙纒虛梵唱齊和金鐘淸朗玉磬鏗鈴雷音遐暢周¶
徧遠聞萬變天樂空中自鳴龍座敷陳羽蓋高張靈節影霄長¶
旛垂天仙花薦地雲帳羅空獅子仰號神螭俯鳴金鳳齊唱虬¶
<pb:CK-KZ_JY018_01p002a>¶
龍吐音琳琅撫節萬籟沉吟天尊與諸聖眾俱放身光照曜十¶
方無幽不燭其光千種須臾萬變一一光中皆有眞人一一眞¶
人各有侍從淸音朗徹而說妙法四天之下一切諸國王臣民¶
人及非人各各皆見天尊大聖坐在空中與大造眞君巨靈仙¶
人議定刧數濟度萬物重校蒼元大錄延續期運金簡尅書五¶
帝眞文雲彩霞章以鎭五方又勅五帝河精四海龍王通流泉¶
源天灑甘露潤洽大地又命風伯雨師調和陰陽令寒暑得宜¶
又勅五帝地祇合和百穀生長藥草又勅五帝使者殺伏妖𦍙¶
又命天龍雷神驚肅姦逆駭動除邪又命收風列仙以調和氣¶
淳熈人行令君臣和睦父慈子孝凶弑變善幽顯交歸毒癘潜¶
<pb:CK-KZ_JY018_01p002b>¶
藏邪魔匿形芳卉藥草處處萋茂五穀結實冬夏成熟流泉甘¶
水通同盈溢又命五斗仙君周正璇璣分疏日道布置星辰又¶
命四天善神輔佐天子又差仙官次知國政使天下德化萬民¶
安樂鄰國交通怨結解散人弘大義皆行正道各守其分於是¶
太上大道君哀愍萬流蠢蠢危脆故扇玄風以導羣生飡服和¶
氣沐浴道化使反朽歸榮臨敗得成此時大慶更延九百萬𡻕¶
上元九府刻玉左契以授天子使葉葉相承則天正化不傾下¶
邪推運應化而爲帝者皆是金闕之中差次仙官下來理民得¶
三百萬𡻕轉差星官之中仙官下知天位如是國主皆是諸天¶
眞聖應運降下故得延續期運保守天祚有生之𩔖無不恃賴¶
<pb:CK-KZ_JY018_01p003a>¶
爾時天尊與諸大聖無數億眾各乘天寶瓊臺而下諸國國中¶
天子諸王羣臣一切人民男女大小隨處供養香花伎樂歌頌¶
讚歎而爲聽法爾時復有南方八蠻道君與諸聖眾六十四億¶
萬俱乘絳雲之軿從南昌宮中而下與北方玄天之中五狄眞¶
君二十五萬億仙官各乘玄雲寶軿而下空中校定水火期運¶
劫數爾時復有西方六戎道君與三十六萬億仙眞各乘三素¶
流霞寶軿從皓元天中而下爾時復有東方九夷道君與八十¶
一億萬眾各乘碧霞飛輪之軿從始青天中而下與六戎道君¶
校定兵病之災記注善惡功過之錄然後起居中央虛皇太玄¶
老君并受左右玉契請說造化妙理幽祕至法正定天元廻易¶
<pb:CK-KZ_JY018_01p003b>¶
運會調和四氣生成萬有之事¶
爾時棄賢世界有一國王名曰德正聰明正直利根辯惠皆是¶
應運降神福德之身爲眾生故而爲導首徧告國内臣民男女¶
而作是言今得太平天下無事火災消滅兵病不起百穀熟成¶
皆由道恩非自然也何以報道罔極之恩唯當傾心盡意恭敬¶
供養造立宮觀香花燈燭晨夕禮誦齋戒悔過以求福祐今正¶
値天尊校定吉凶期運之際我今自爲又應爲汝稽首歸命無¶
上正眞特乞哀救授我至法今我國内兆民男女夀命延長各¶
得終考又欲奉請無上正眞降臨我所申我微心供養之志汝¶
等民人同我願不於是國中有六十萬長者神心長者五通長¶
<pb:CK-KZ_JY018_01p004a>¶
者文明長者玄會長者等而爲上首從四遠來起居國王聞王¶
教勅未敢全信復有八十大臣寶明大臣而爲上首於是餘臣¶
及諸長者心懷疑貳顧相謂言自我出生世界以來祖父相承¶
聞有眞道而目不曾覩太虛寥廓豈有徵騐今者太平自由上¶
天何關道力爾時大臣寶明聰辯正直言常有徵天下所信知¶
人狐疑心不純信卽於王前高聲唱言我聞太極天尊造立天¶
地覆載萬物開明日月分布星辰運化眞氣長養有生雖處上¶
界而應化下土今之太平刧祚延長皆道之力而含生蠢蠢唯¶
知日用心無慙愧反更忘本而言今者太平自由上天不關道¶
力汝等云何自欺我聞大道生天生地天地尊道故得安靜萬¶
<pb:CK-KZ_JY018_01p004b>¶
物貴德故能盡生汝不信道是汝深咎亦猶世間愚癡之人心¶
不慈悲反逆父母離棄兄弟兀然猶居謂我自成不由父母汝¶
等愚癡亦復如是於是寶明出此言時德動天地虛空雨花香¶
雲四瞑又聞上方空中有人言曰道德不自彰眞人不恃功窈¶
㝠中有信慈惠故能同空中之聲纔絕須臾西北邊上忽然風¶
雷電激雲霧翳天唯天王與寶明身邊光明各方一丈諸人遥¶
視見此祥瑞心生悔過叩頭乞命歸投大王信向㝠契須臾之¶
頃風雷消滅雲霧廓淸闔國臣民稽首王前不審大王向所言¶
教欲請天尊降臨王所請王教勅所須何者唯願大王哀愍眾¶
生開悟未聞王言道在人心唯當供養恭敬造立宮觀供給所¶
<pb:CK-KZ_JY018_01p005a>¶
須晨夕禮願悔過請福諸人聞說心中歡喜禮謝受生之恩王¶
又告言汝等諸人且各各還家退齋思失沐浴身心并傍告未¶
聞如我教勅諸人聞已一時辭王各還其家王卽勅大臣寶明¶
徧告城邑内外人民嚴整宮殿掃灑城郭處處燒香供養恭敬¶
盡世所有陳列牀座於是退齋日訖國内人民四方雲萃王與¶
内外羣臣眷屬香水灑地安施牀帳成辦以具合國大小遥禮¶
十方七日七夜行道禮願願得無上正眞降臨下土微生蠢蠢¶
誠可哀愍於是三月十五日日中之時上方西北邊忽有九色¶
流霞光彩煥爛香風淸暢梵唱和雅天樂流亮天灑甘露大地¶
震動雨百寶天花以驚於地雲車羽蓋浮空而至眾眞大聖各¶
<pb:CK-KZ_JY018_01p005b>¶
乘天寶之臺臺中皆有陰輝夜明又有五色神光照朗虛空光¶
逾日月臨於王城七日七夜是時天尊以慈力故成就大悲救¶
護眾生愍念眾生開決聾瞽療治眾病爲作導師爲作津濟保¶
鎭刧運更生萬物於是國王大臣及諸人民重復作禮苦請天¶
尊開發大化慈造羣生明其耳目令得正道堪受祕要於是天¶
尊命巨靈仙人而告王曰子以爲一國之主天下所推位登世¶
極凡間之貴不先於此但以正法治化不枉人民亦足功感上¶
天何煩祕要祕要之道難可卒聞王及大臣先是福德之身以¶
方便力欲爲眾生開張耳目天尊告曰祕要之階不過慈善慈¶
善之法不違科戒我以大慈悲力成就國土諸人聞說皆盡欣¶
<pb:CK-KZ_JY018_01p006a>¶
喜心願奉戒天尊告曰戒有多種人亦多品上品之人身先無¶
犯身旣無犯亦無所持中品之人心有上下覩境卽變以戒自¶
制不令放逸如此之人或受十戒五戒以自防護下品之人惡¶
心萬般難可禁制下品之中復有二種下品上者身欲奉戒或受¶
一百九十九戒或受觀身三百大戒或受千二百威儀之戒以¶
自防保令無越逸下品下者身同禽獸雖有人形而無人心縱¶
受其戒終無所益今且授第二中戒十種科禁入道初門諸人¶
聞說歡喜過太悉皆伏地而求戒言¶
天尊告曰第一戒者不得違戾父母師長反逆不孝第二戒者¶
不得殺生屠害割截物命第三戒者不得反逆君主謀害家國¶
<pb:CK-KZ_JY018_01p006b>¶
此戒最重何以故是諸國王皆是應化推運惣統天下一切人¶
民之所機要一旦無主不得其死以其義故汝等當知第四戒¶
者不得淫亂骨肉姑姨姊妹及他婦女第五戒者不得毀謗道¶
法輕泄經文第六戒者不得汙慢靜壇單衣祼露第七戒者不¶
得欺凌孤貧奪人財物第八戒者不得祼露三光欺淩老病第¶
九戒者不得躭酒任性兩舌惡駡第十戒者不得狼戾自任𡨚¶
枉威刑如是十戒當終身奉持天尊言不孝父母師長者死入¶
地獄萬刧不出縱生人中小小孤露受人淩刺常居卑賤好殺¶
害者五百生中受人割切苦痛萬般反逆君主者死入地獄萬¶
刧受苦出生邊地無主之域常被攻刧晨夕恐怖婬戒最重若¶
<pb:CK-KZ_JY018_01p007a>¶
有男子女人於父母姑姨伯叔兄弟姊妹六親骨肉一念之頃¶
而生色想者八萬大刧受地獄報鐵釘刺身種種燒煮從地獄¶
出受六畜形又八萬刧從六畜又作溷中蟲又八萬刧善男子¶
汝今當知一念之頃於骨肉之親而生色想受報尙爾况復身¶
於骨肉之親而爲惡行罪不可說如此之人不合共行住坐卧¶
同里居住我名此人爲十惡之人此人身雖强健魂魄以被惡¶
鬼攝持善神不祐此人之身不合在道應速驅逐令其急出不¶
合教令作其師匠作師匠者與其同類出沒相似九祖被考又¶
名此人爲敗壞人善男女等汝今當知媱殺刧盜欺凌孤弱輕¶
忽貧病誹謗善道破德行人泄慢眞文此罪極重不煩一一記¶
<pb:CK-KZ_JY018_01p007b>¶
示之耳汝等但精心守戒道自降子於是國王大臣善男子等¶
歡喜奉行不敢違犯¶
道君又命巨靈眞君授王雲篆天書上中下章總一千條祕法¶
皆以柔玉爲簡紫金爲字以授與王而誦持之云此寶經是上¶
天寶文勤心誦念使人身得飛行永不復滅六通之道在意所¶
爲道君因告王曰汝等當知四天之下慶同今日無有異世大¶
道威神處處隨類方便引接不可思議千日之後任王傳授國¶
内正信賢者之法共匡天下使玄門廣闢道化流通一國男女¶
精心守戒如護明珠王及諸臣以正治國專心誦念徧勅一國¶
令立宮觀唯道自務餘無所求國内人民作禮而去王修誦眞¶
<pb:CK-KZ_JY018_01p008a>¶
文千日之後乃棄位禪祚與其第一太子名曰善修專知國政¶
而習父風九十餘年而復傳位與弟弟名善善以政治國還習¶
父風其王子弟六千餘人葉葉相承經三萬六千𡻕天下太平¶
父王與善修修守至妙四十餘年而得六通以其夕知國政沉¶
滯常倫道君先以其中仙之位令知國政而未階太極今日之¶
後太上道君以其勳名巨大授其秘要錫王子等太眞之任令¶
侍從天眞教化諸國隨類現形濟拔厄難說法度人於是太眞¶
與諸聖眾互相顯發遞爲師資以開光元年七月十五日北越¶
玄谷登閬風之臺禮無上眞君請入大羅天中謁元氣之祖高¶
玄之宗眞君曰子雖得六通道數未足何以故子非自然由學¶
<pb:CK-KZ_JY018_01p008b>¶
成眞而元氣之宗眞氣混化自然之身元氣之祖萬道獨尊委¶
氣大聖虛無之眞難可得見億化如一綿邈遐曠恬澹虛寂寥¶
廓沖邃都絕言像十方異道三萬六千種無不祖於虛無之眞¶
也又我成道以來不可計劫唯以二過相見耳又天帝推校應¶
運令下化度眾生侍從天尊往四天下教化諸國布散道氣何¶
以故爲延此刧火氣之災法行道教以鎭陽九之禍使火精消¶
滅至後刧天地崩壞人民福盡法當不救運數之極自然如此¶
水刧之初吾道大行三十七萬年中人民淳朴以後漸漸大道¶
不行陰氣轉盛人民僥倖造營空冡多起廟舍徧於世界男女¶
邪心修習滅法不依儀格呌呼求死或入火坑或投深淵自割¶
<pb:CK-KZ_JY018_01p009a>¶
自截羣聚行道歌讚悲泣或入空冢默然而坐或抱死尸或恭¶
敬枯骨或以糞穢爲壇或以香泥塗地或以不敬父母種種苦¶
行或噉食穢惡無種不爲終不能得正眞之道人心偏側父子¶
無義於邪教中徒黨興盛大水劫前有小水刧十年始歇從此¶
之後四千年內於邪教中應有兵革更相謀害或稱國王或得¶
十日百日還復自滅父子無禮以强淩弱同姓骨肉自相婬亂¶
雖有人身而無人心凶險馳競不相信用若此時至邪道漸興¶
陰氣極盛非久之間漂流沉溺人化爲魚蛟龍噉人當此之際¶
法應搜選種民置之福鄕子當勤苦晨夕勿懈是謂大道弘之¶
在人我命在我由人攝持心正則道應從邪則禍來好殺還自¶
<pb:CK-KZ_JY018_01p009b>¶
伐應當行大慈¶
** 　　緣對品第二¶
爾時太眞與泰淸天中新得道者三萬六千人侍從天尊教化¶
極天之境周遊下界蠻夷鳥獸雜類之國隨其所好而爲作法¶
種種示現教誨利益方便神變降伏其心決到西方黑水之右¶
有一世界方八千里其中眾生種種雜類悉皆穴處更相食噉¶
地生荆𣗥毒草諸樹水泉黑臭不中灑潄其國西畔有一大河¶
其河正方五千餘里河水滓濁唯多毒龍在此河中風波峻急¶
不可舟濟其河東岸而有平地三千里高此河際懸五百丈其¶
世界中所有人民一半無眼相牽而行飢則相食渴便飮血有¶
<pb:CK-KZ_JY018_01p010a>¶
目之人皆遭惡疾眉髮墮落身體瘡膿濁血流出復多蟒虵吞¶
噬人民無君臣父子之義多相戰鬬無眼之人聞其刀仗之聲¶
自然驚走或墮河中爲此毒龍之所噬齧不墮河者復爲羣賊¶
之所食噉呌喚驚駭苦痛懊惱又有溝坑穢惡流溢臭處蓬勃¶
其坑之中多有蟲蛆頭面似人形長一丈又能呌喚無有手足¶
蜿轉腹行復有玃鳥啄而食之狼藉熏臭復有惡鬼其毛如針¶
吐氣噓人皆如火燒於是平地北畔有六大地獄獄門大小俱¶
方一丈深入其中漸漸闊大莫知窮極其地獄中唯聞風雷火¶
車之聲呌喚苦痛刀踞槌棒之鳴又聞唱求救求活之聲煙熖¶
炮烈火氣衝天正西第一地獄之中又聞風水之鳴其氣嚴冷¶
<pb:CK-KZ_JY018_01p010b>¶
不可當近又聞暗中咻咻之聲六大地獄所出風氣皆應焦臭¶
腥薰不可思議其獄之門北一里半地又有沸湯湧泉泉方六¶
里其湯之中黃水脂膏爛皮骨肉隨沸騰湧又聞泉中有啾啾¶
之聲湯氣衝人其湯北岸又有刀山劍樹新故骨肉零落山下¶
刀劍之端多掛死屍屠割筋肉骨脈相離覩此苦痛不能自視¶
復有生剥皮地獄殺羊之人死後墮此獄中受此苦惱五百年¶
中出生羊中又五百年備償羊身輪轉相償無有窮竟此沸湯¶
之東復有風刀地獄方闊一里毀敗善道及違科犯戒泄慢眞¶
文傳非其人販賣道法以贍已利如此之人死入此獄一刧受¶
苦烈風吹之往反刀刃一日之中千生萬死從地獄出還生人¶
<pb:CK-KZ_JY018_01p011a>¶
中身縈邪病根性暗鈍常居下流永不聞法地獄罪魂得出之¶
時多生邊地無道之境多被攻刧晝夜恐怖身體矬陋氣息腥¶
臊永不聞法愍此罪人心無時已於是道君與太眞及諸聖眾¶
救脫罪魂及此世界之中聾盲之人令生死開度卽於此世界¶
之上空玄之中去地百丈遥禮元氣高玄無上天尊以道神力¶
入六虛大定分身百億一一身中又放千種光明一一光中皆¶
有眞仙坐飛龍之座演說妙法瓊音雷震左鳴金鐘右擊玉罄¶
張九色流霞徧覆此界一一霞中各有聖眾圍繞說法大地震¶
動天灑甘露香泉流溢萬籟駭虛三景齊照地生百穀水變淸¶
涼人心淳朴無相惱害惡龍攝毒癘鬼匿形地獄停悲劍樹摧¶
<pb:CK-KZ_JY018_01p011b>¶
鋒罪魂受生積疴痊除聾瞽聰明殘跛攣躄皆得復形巍巍大¶
化無得而名於是眾中新得道者未階玄極覩此神變莫知所¶
由眾中有一五通童子名曰善積與金髻童子華智童子葆光¶
童子八萬四千俱從座而起長跪义手上白天尊自我成道以¶
來經八萬大刧周旋八方無所不至未曾得覩大道威神自在¶
之力如今日也自我慶會今日遭遇大化唯願正眞哀愍未聞¶
開悟下根釋諸疑結於是天尊默然不答是時童子三請不已¶
天尊於是凝思沖邈神彩澄朗彈指謦欬良久而言善哉善哉¶
子之所問深乎微矣大道寥寂理絕見聞玄默希夷杳㝠深信¶
子雖經刧數道德尙存所居之境近迫泰淸固絕重玄何由混¶
<pb:CK-KZ_JY018_01p012a>¶
化散在三萬六千種内而不知元乎大羅高玄之宗局於見聞¶
明此妙致遊行無閡且得長存必也忘其元氣之主夭傾之禍¶
亦未由得免也於是善積聞天尊所說心開意解與諸童子深¶
自念言我宿福深厚遭遇慶會欣喜未聞今得開悟唯當誓願¶
而昇大羅謁先氣之宗高玄道君諮受秘法進修之道是時善¶
積童子與諸眷屬八萬四千人俱前進作禮太上道君向䝉開¶
示所未聞欲將大眾上登大羅謁高玄之尊唯願道君慈悲聴¶
許道君答曰子欲去者當捨見聞雖將大眾心間無侣專志願¶
寂雲泥一貫收視反聽道自玄合於是善積與諸眷屬奉行教¶
命先禮上方辭别道君上昇太虛大羅天中謁元氣之主高玄¶
<pb:CK-KZ_JY018_01p012b>¶
之宗¶
爾時此界人民皆得蘇息欣喜踴躍悉皆舉手向天彈指而作¶
是言我等宿罪生出惡土忘失正念唯惡是與世世相承無能¶
悟者罪垢積習生入地獄循環苦趣不能自知堅固宿業一旦¶
消除不賴道恩誰如之何而欲報道罔知所由唯願天尊降臨¶
下土授我所請允我微心於是道君先知其意化作凡人游其¶
世界言語交通教其道法或就乞食止宿其所教立屋舍變生¶
爲熟或作導師爲其說法方便引接或作醫巫爲其愈疾或作¶
農夫教其種植或作孝子教其慈義隨類現形同其嗜好爲立¶
君臣漸漸改革長幼有序男女有辨種種教誨一十五年和氣¶
<pb:CK-KZ_JY018_01p013a>¶
流行人漸識法起立觀舍書經造像供修齋會香油燈燭喜捨¶
珍財專心奉道孝養仁義君臣禮節異類得生幽㝠開泰物各¶
守分不相殺害於是道君託作大師寒棲山林或有徒眾齋戒¶
說法或時單已默坐思念或復講誦爲人說法或時吉凶言有¶
徵驗神變恍惚老少不恒合境歸化施設供養傾世所有燒香¶
散花各陳心願願得天尊降臨塵穢開悟眾生叩頭仰天流血¶
灑地悲淚嗚咽七日七夜心無休息爾時道君以大慈力故與¶
諸聖眾乘九色流精眞光之氣仙童導從散花燒香神風激籟¶
天獸和鳴麟舞鳳唱浮空而來去地五丈而止虛中爾時先所¶
化人名曰空生爲諸眾生唱導之首不審天尊導化有勞慈造¶
<pb:CK-KZ_JY018_01p013b>¶
萬物得無疲極迃延雲駕曲臨下土我等積刧沉滯罪垢縳累¶
一旦披霧沐浴玄津過太之餘罔知所謝眞源遐邈上界虛寥¶
而塵穢之身忽遭大化朝菌之命長覩太陽枯朽載榮生成今¶
日欲申微願輕觸高尊唯願大慈賜以蟲蟻忘退之志誠有質¶
疑心所未悟願從大慈得聞宿命此土因緣眾生本起特視玄¶
鑒之恩賜爲分别是時合界大小一時上請叩頭流血涕淚交¶
連道君以大慈悲故凝思良久卽命左侍仙童四十九人齊鼓¶
玄雲之璈同聲合響奏天鈞大雅合神之曲又命右侍仙童三¶
十六人吹九和之簫以合鳳唱揮玉京八會空洞之音又命侍¶
香玉童燌百和返魂之香又命長牙左吏以扣金鐘又命右直¶
<pb:CK-KZ_JY018_01p014a>¶
事吏以擊玉磬久久之間眾音合會慶霄纒虛流霞四張神風¶
八達天樂停音於是天尊口吐香光大震雷音而告空生曰汝¶
今應知大道慈力生成萬物故奏眾音流變萬化合和生氣以¶
祛煩惱汝與大眾生此土者從煩惱中來造諸惡業輪轉受報¶
墮此邊地不聞善道忘失本心此世界者一名報對世界一名¶
生死地獄此地獄者隨處皆有眾生居中不能得知日夜焦爛¶
坐待消滅又此河者名爲生死業報漂浪死津此六大地獄者¶
隨人六根造諸罪過死入此中又此沸湯者名曰沸湯地獄世¶
間有人用湯殺物命死墮此獄億刧不出此刀山劍樹者世間¶
愚人好斫刺畜生死受此苦又生剝皮者世間愚人刧奪人財¶
<pb:CK-KZ_JY018_01p014b>¶
生割魚肉死後受苦生下其肉又此毒龍蟒蛇者世有惡人破¶
毁功德侵尅善人死受此報又此溷坑中蟲者是世間愚人於¶
父母伯叔姑姨姊妹同姓骨肉而生殺想又於伯叔姑姨姊妹¶
六親骨肉父母師長而生婬想死入地獄萬刧不原今又受雜¶
類之身而生此蟲常在溷中恒噉臭穢空生當知世間逆人奸¶
淫骨肉或懷殺想生死之罪萬刧說之亦不能盡如此之人定¶
不得道生神不降生氣不布空生汝今當知如此惡人身心以¶
定不須教化應須遠離莫受其供莫坐其牀莫入其門入者犯¶
戒神邪所嫉三萬六千威儀此戒最重故我慇懃重爲汝說今¶
廣流布讀誦此經世有聾盲之人不能讀誦之者但常燒香禮¶
<pb:CK-KZ_JY018_01p015a>¶
拜供養經卷功德無量若貧乏之人無可書寫經卷應往有經¶
之家行道禮拜空生當知如太眞之科諸善男女等好善放生¶
施惠窮乏醫治疾病孝養父母山林寒栖誦唸眞經此五種功¶
德無有差别生身受度必得眞道空生應當開示未聞念悟心¶
解爾時大眾聞天尊所說身心開悟一時慶幸奉受要言作禮¶
而去¶
** 　　世界品第三¶
爾時天尊與諸眷屬眾眞大聖浮空而越炎洲之陽入光鍊之¶
池以黑帝眞文一篇鎭遏火精一時而返以次東遊過扶桑之¶
陽東南方經九億萬里有賢善之國其國正方八萬餘里四據¶
<pb:CK-KZ_JY018_01p015b>¶
滄海一名極樂世界其國有王名曰花秀有八百大臣又有三¶
萬八千眷屬六十四大城復有六千四百小城其王皆以正法¶
治世不枉人民其國豐樂多饒珍寶節氣温和風雨調適穀帛¶
殷貯無諸病苦其國西北復有一城城方二千五百四十里城¶
高七千仞有四大門門高六千仞俱闊一里樓峙高妙非常華¶
麗城中復有七千寶臺臺中各有夜光明月之輝照曜晨夕城¶
中皆是仙人道士形如金玉衣食天㕑而此國王王臣及諸眷¶
屬皆是應運降神下知國政其城一日之中三過香風吹去微¶
塵天雨甘露以潤土地地多泉池皆潜通玉津石髓流黃飮此¶
水者形如金玉又復一日之中三過鳳鳴萬籟虛吟香雲凝空¶
<pb:CK-KZ_JY018_01p016a>¶
流徧演暢梵唱和雅微音淸朗非爲自然積福所應爾時天尊¶
與諸聖眾九百萬億止此城内俱坐百寶飛龍之座座高萬仭¶
出於城上雲錦瓊羅以爲敷具張九色流霞之帳一一帳中皆¶
懸明月神璣其帳四角玄虛之中皆有龍燭光暉靈鳳舞空風¶
琴朗霄香氣氛氲天香飄颻爾時天眞高尊而命左仙侍童扣¶
金神之鐘又命右仙侍童擊靈光之磬又命侍香玉童梵九龍¶
虬鑪百和之香眞儀以列天鈞又陳於是天尊放身香光遍照¶
世界其光萬變非可目名彈指之聲猶如雷音一國男女聞皆¶
警悟互相謂言今日何緣有此祥瑞香光洞徹風雷調暢昇沉¶
飛走跳踉踴躍此當非凡急宜速往看是何緣於是國王王子¶
<pb:CK-KZ_JY018_01p016b>¶
大臣妃后眷屬又相顧言我此國土福德成就常有大聖降臨¶
此地非是餘緣必定善瑞汝等諸人各各嚴裝所須之具我尅¶
明日與汝等眾俱詣寶城一國男女同時而至遥見城中光色¶
輝煥其光之中皆有眞仙歌誦靈章王及國人叩頭禮謝今日¶
有幸得覩天尊降此寶城喜慶交集不可思議各各燒香以陳¶
願念王及人民立城南門叩頭伏地良久不起自思何緣承何¶
福慶遇會今日不敢仰視尊顔唯願高眞大慈之心特見哀愍¶
開悟未聞解釋疑網¶
天尊良久謦欬彈指眾音停奏而告王曰子此世界是福之鄉¶
上界高尊時時周旋但以刧數遐遠非子所悟昔天地未光混¶
<pb:CK-KZ_JY018_01p017a>¶
沌未分有天尊上聖下游此城於今以得九億大刧我昔時與¶
造化道君勘校刧運同時在此今者重來觀此世界亦是因緣¶
法當更來又此城中諸仙晚學業以淳熟大聖雖來無所言說¶
國中男女亦階初地以道因緣而來生此非久之間天眞慶會¶
道法大度惠及於汝子當專心恭敬寶城持戒布施心不退轉¶
道自降子於是眾中有一童子名曰眞行從座而起前進作禮¶
上白天尊而作是言自我承福天庭仰陪霞輦陶染玄化百刧¶
於玆周旋十方靡所不至希覩此城莊嚴華麗人民豐樂仙伍¶
森羅瓊林玉枝虛吟萬籟淳風反朴眞氣和生福德巍巍難可¶
度量唯願慈光照朗䝉昧令此大眾豁然開悟天尊告曰子見¶
<pb:CK-KZ_JY018_01p017b>¶
此城適子懷抱覩此世界歎未曾有此界雖名極樂猶有習氣¶
此中人民仙人道士皆是諸方業道之人功未充足而來生此¶
未至重玄㝠寂之境此中時有聖降爲其師而不久住眞行當¶
知亦如香積童子自言道極來詣我所從我執蓋首末半劫請¶
我爲說微妙道法方始悟解我又示其大羅高玄之名於是童¶
子遂往起居諮問妙致於今未返眞行當知汝今所見亦復如¶
是幽秘之理未可輕說子道數自極當應得見於是眞行與賢¶
善國王臣民疑意不了重白天尊不審極樂城中仙人道士國¶
王臣民前世以來修何功業而生此中天尊答言修習之法亦¶
有多途非爲一種子當諦聽吾爲汝說而化國中有四種人天¶
<pb:CK-KZ_JY018_01p018a>¶
第一品人孝養父母奉事師長濟度窮厄施爲道法持戒誦經¶
晨夕不懈行道禮願悔過請福求見昇度功滿行成上感諸天¶
名著左契金簡刻書以記生錄身得自在飛行上淸隱影萬變¶
道齊眞人長生不死白日登仙位應上眞侍衞道君暫過此中¶
或經一刧半刧而還天中如此之人名爲上品第二品人在世¶
之日聰明高潔助國理化出言利益施惠廣大興顯正法扶助¶
善道身得尸解如虵蛻皮來生此中如是等人亦名現身昇度¶
第二品中復有一種或遇上帝垂恩開度生死枯骨死尸變鍊¶
成人感激眞氣自然而仙或有前身與道結緣慶流今身來生¶
此中第三品人在生之時持戒守善不作非法起造宫觀供給¶
<pb:CK-KZ_JY018_01p018b>¶
香燈齋講設會書經造像晨夕誦念亦得尸解來生此中第四¶
品人或承其祖先福德餘慶身死之後改姓易氏來生此中眞¶
行童子與諸大眾疑意不了重白天尊不審第四品人承其祖¶
先福德餘慶之力來生此中者不審此慶修何功德而慶隆後¶
允唯願天尊重爲分别令心啟悟天尊答曰吾言福慶之因者¶
或其祖父前世施財施食放生活命衣食窮寒扶助孤弱給賑¶
老病供養山棲功不成就中道而退身不得慶慶及子孫或生¶
豪貴之門聰明利智或求道未足法當滅度來生此中如是之¶
人德隆九世眞行當知善惡相似過積者亦殃及九世亦猶世¶
間愚人或承先慶身生豪貴自恃强梁不信宿業恣意凶險殺¶
<pb:CK-KZ_JY018_01p019a>¶
害物命刧奪人財威刑無度毁敗善道誹謗行人䜛嫉勝已欺¶
淩孤弱鞭撻下賤漁獵殺害燒煮蠢動斫剌眾生不孝父母反¶
逆君臣躭酒嗜色婬亂骨肉犯他婦女駡辱尊老祼露三光不¶
敬有道惡居其上輕慢靜壇泄漏經寶破齋犯戒常爲亂首伺¶
人衰便更相䧟害殺生求生背叛道德如此之人亦殃流九世¶
九品子孫所向傾敗受人驅役常被枷鎖橫罹惡縱死入地獄¶
生受六畜被人燒炙種種苦集輪轉惡趣生無定形沉溺生死¶
漂浪苦難眞行當知我觀下界眾生苦樂之事亦無多别何以¶
故汝言極樂世界城臺樓閣非爲自然皆役神功所爲不如上¶
界應化宮殿不由神功皆自然也亦如香積童子自謂果極不¶
<pb:CK-KZ_JY018_01p019b>¶
覩太虛大羅道境便謂勝報極於慈土我觀子心與此無異眞¶
行當知三萬六千種法由人機緣感動修習業行雖云成道遲¶
疾不等亦如寶光童子在世之時從古先生而受滅度八萬大¶
刧勤苦修習不能得道最後之身而遇言龍初會天道大廣始¶
入道位猶在其地下品之上向不遇元皇之眞何由可得昇入¶
無形者乎於是眞行童子及諸大眾聞天尊所說心開意解叩¶
頭作禮各還本座國王王子臣民男女聞說因緣本起之事皆¶
悉慶幸各各奉賫明月寶珠上獻天尊天尊受以安著城内王¶
及大眾歡喜踴躍作禮而去爾時天尊與諸大聖各攝神力昇¶
入無形忽然不見¶
<pb:CK-KZ_JY018_01p020a>¶
** 　　慈悲戒序品第四¶
爾時玉淸天中瓊闕金眞後聖天尊昔生多喜世界姬氏之家¶
年始六𡻕而知玄文深達妙理洞曉幽微乃棄家求道入長明¶
山中精思十年上感西靈虛無天尊而受道要年二十七𡻕而¶
得六通成道以來數過塵刧常以願力而度眾生周游十方如¶
日旋照隨類現形同其音聲方便引接皆爲饒益平等無二齊¶
一子念以元化八年𡻕在庚子七月十五日與諸聖眾三萬六¶
千人俱下游玄天到北極長㝠世界虛空之中俱坐霞光之上¶
眄看六合經百小刧身心不動猶如寶山是諸聖眾亦以百刧¶
身心不動是時世界忽然光明猶如春日和氣通暢風雨調適¶
<pb:CK-KZ_JY018_01p020b>¶
雲霞靉靆雷音淸徹藥草滋茂百穀冬生地出甘泉微妙香美¶
龍麟踴躍鸞鳳騰舞異類集聚皆相親附人民非人身心變善¶
悉如宿化教學所成於是天尊及諸聖眾端虛寂靜都無言說¶
但以慈力天地萬物悉皆自化亦無光音而可視聽幽明玄會¶
殊神合契無爲之道使之然也吾亦不知其所然道雖不言德¶
化流布眞氣感激妙理精應不由運動其土人民亦無覺知心¶
無別慧各安其居人人守分終其年命而已爾時三月十五日¶
雪山之中有一童子名曰法喜自號仙人與其眷屬千二百五¶
十人俱其名曰金髻童子金粟童子寶頂童子調御童子十住¶
童子海會童子七覺童子通王童子自在童子善財童子如是¶
<pb:CK-KZ_JY018_01p021a>¶
十一童子而爲大眾唱道之首悉皆各各自號仙人俱乘白象¶
而來下土圍繞讚歎遙禮天尊燒香散花種種供養各陳本願¶
問訉天尊而作是言我等諸人幸承宿慶昔因皇初刧中遇古¶
先生哀愍化度得入道位賜以慧眼遥見天尊下此世界欣喜¶
慶幸故來起居欲有諮請唯願天尊憐愍開示於是天尊以知¶
其意默然不答是時仙人三請不已各各伏地良久俛仰叩頭¶
而作是言唯願天尊垂慈悲力憐愍訓誨示所未聞於是天尊¶
愍其勤勤卽命右侍眞童名曰寶相而告之言汝等諸人欲求¶
何願而來至此於是法喜與諸大眾重復頂禮而作是言我見¶
天尊及諸聖眾威德嚴凝未曾有也令此世界福德成就都無¶
<pb:CK-KZ_JY018_01p021b>¶
言說萬物自化改易天地流變氣候日月明朗星辰合度風雨¶
施散百穀熟成藥草榮茂甘泉流溢百獸騰舞異類親睦人民¶
豐樂未曾有也不審天尊修何功德造化萬物而得自在祕要¶
之道願垂誨示及重伏地良久不起於是寶相還向天尊具陳¶
其意爾時天尊告諸人言無上大道但以慈力生化萬物覆護¶
眾生無有言說若有言說卽生形迹形迹之教雖會至道未極¶
妙理何以故不可以形迹語言造化天地生成萬物何以故形¶
迹語言理不恒故理若不恒云何造化是故大道法無形迹語¶
言令物自化善男子汝所謂我有所修習而得化者汝今修習¶
亦應得化善男子汝作此見未離煩惱猶處纒縛無上大道久¶
<pb:CK-KZ_JY018_01p022a>¶
離此見心無結縛無爲無作無起無滅無形無相言語道斷汝¶
所見我有威神功德嚴凝形相造化天地生成萬物是汝邪見¶
妄想分别无上大道以離邪見分别妄想之見善男子汝等所¶
言遇古先生身得化度古先生者是我弟子令其教化邊地說¶
三乘滅度眾生修後世果以彼土難化人無和氣雜畜之種心¶
性不具飮血茹毛强梁自任故作神變廣說譬喻開悟下根如¶
此之法不盡至理權示形迹先生去後攝迹歸本形迹漸滅縱¶
有存在亦多紕繆或自號仙人或自稱梵天或默坐空室或燒¶
身自滅或墮落高巖或供養水火或作天人形像三面千手種¶
種神像屠殺祭祀羣聚行道呌呼求滅或諦觀光相如此之法¶
<pb:CK-KZ_JY018_01p022b>¶
名曰訛謬雖有經文無有實法邪正混雜不能得道於是法喜¶
及諸大眾聞天尊所說心中開悟始知先所修習未至道要重¶
復頂禮上白天尊而作是言如我國中之所修習具如天尊大¶
慈高鑒無有異也唯恐我等大眾罪垢深重不可濟拔唯願天¶
尊賜我法水以漸澄汰洗除滓穢開方便門示方便力賜我入¶
道初聞威儀齋戒之法以漸修習繩准身心令有依止天尊告¶
曰汝彼國土地氣陰惡所生人民亦復如是何以故此名金方¶
雜類眾生生此邊地不聞正法唯聞三乘譬喻之說不知大道¶
祕密之藏天書雲篆龍章鳳彩頓教成眞生身入妙之法於是¶
法喜合眾聞天尊所說恐其身命不合道眞大眾悲泣叩頭流¶
<pb:CK-KZ_JY018_01p023a>¶
血重白天尊而作是言彼土眾生腥臊臭處豈圖卽身而得昇¶
度與道結緣冀得身來生中國有道之邦唯願天尊大慈之心¶
賜我等眾齋戒威儀之法天尊於是以大悲力不違其心而告¶
之言汝彼土人性有多種應多受戒約縛身心不如棄賢世界¶
人心淳朴縱欲受戒不過五種第一五戒第二十戒第三一百¶
九十九戒第四觀身三百大戒此名四科又有三萬六千威儀¶
之戒受此諸戒以應三萬六千威神又攝三萬六千種道内有¶
三萬六千生神外有三萬六千戒神内外防護受戒之身上品¶
成眞中品成仙下品延夀此戒是玉匱金科上眞禁戒受竟輕¶
犯身謝冥官九祖受考吾今爲汝略說一科就一科中分爲三¶
<pb:CK-KZ_JY018_01p023b>¶
品上中下品一品之中又分爲三品合有九品以成陽數此九¶
品科分齋戒相須不但單行專授汝等凡有齋講設會之處及¶
國王王子大臣官長學人男女集齋之日應差一人音聲淸亮¶
者正其威儀北向讀之一過以示大眾大眾人民作禮伏地而¶
聽戒言又復正齋初夜又讀一過以示大眾此論一日之齋法¶
應如此若二日三日七日當應日日讀之一過若初入道之人¶
先授其戒千日之後漸進餘法若有善人行先無犯未度三日¶
之内卽授其戒不須十日而後授法若授戒之後身犯十惡五¶
逆之罪法師應須燒香對三寶御前悔奪戒法若未受戒及受¶
戒之後身犯輕罪非十惡之條若求悔過進請受法師與弟子¶
<pb:CK-KZ_JY018_01p024a>¶
對齋日六時禮悔誓不更犯然後斟酌量授其法子當愼之子¶
當愼之勿犯吾戒身得逆罪諸天不祐於是法喜與諸大眾各¶
各伏地注筆而聽天尊爲說戒言¶
** 　　說戒科品第五¶
第一不得殺婬殺戲殺睹殺歛殺誘殺不得嗜肉愈病藥分俱¶
斷第二不得叛逆父母君主亂敗家國第三不得刧盜怨盜謗¶
盜死罪謗口謗書謗狀謗第四不得祼露三光訶天駡地第五¶
不得姦婬骨肉因生刑害第六不得毁敗善道離人骨肉滅人¶
種親第七不得躭酒毒酒媒酒色酒第八不得陰惡損敗他人¶
身作口作書作第九不得侵尅良善割奪孤貧第十不得盜刧¶
<pb:CK-KZ_JY018_01p024b>¶
死尸散人骸柩第十一不得戰鬬之所剝脫死屍割取頭髮第¶
十二不得侵欺老病脫其所有心無慈悲第十三不得毁破巢¶
穴傷胎殺鷇第十四不得販賣生命以贍已利第十五不得故¶
觀兵戰鬬及故合兵戰鬬¶
　右十惡五逆科犯者見身受報種種苦惱身死之後與九祖¶
　同考萬刧不原¶
道言朝禮之法不得高處朝禮低處不得顧盼朝禮不得不淨¶
朝禮不得對御涕唾不得對御高視不得對御邪視不得對御¶
高言不得對御高氣不得對御錯語不得對御邪語不得對御¶
中絕語不得對御餘語不得對御動五體語不得對御摸頭語¶
<pb:CK-KZ_JY018_01p025a>¶
不得對御戲色語道言入齋戒道場之法先當慈悲第一不陰¶
惡第二不思色第三不思婬第四不思殺第五不思肉第六不¶
思勝第七不思欺然後沐浴五香盪除塵累整其威儀而詣道¶
場道場之外置立香湯浴室二所男女各别又當立二屏處屏¶
處燒香立衣架如法一人屏處應脫淨服挂架一出屏處入浴¶
室盪身手巾豆末事事具足又不得煮殺蟲蛆以絹濾水過作¶
湯及羮飮又不得燒蛀薪以營齋獻又不令乳産穢汚惡瘡膿¶
血淫人十惡五逆之人臨齋厨所如法安施竟師著淨服取淨¶
鑪炭火以燒香朝拜訖依位而坐儼默端直身心思行上戒一¶
慈二悲三善四信善男女等汝今當知我用此四法故得成道¶
<pb:CK-KZ_JY018_01p025b>¶
此四者是一切善道之門戸是一切善道之本基是大道之機¶
要離此四事自外無道故我用此四階善道保鎭天地生成萬¶
物調和氣序綜統幽明禳灾滅禍濟拔窮厄汝若離此四種不¶
得入道場不得受國王王子羣臣兆民供養之具不得受國王¶
王子一切男女恭敬禮拜不得與自身及一切人請福求願我¶
詔此人爲道法中賊不合共住人鬼所嫉諸天不救善男子入¶
道場中復有三法第一思孝第二思忍第三思辱善男子入道¶
場中復有七法第一見一切男女生父母想第二見法師善人¶
生諸天想第三見經法靈文生難値想第四聞說法音聲生難¶
遭想第五見諸疾病貧窮孤陋之人生已身想第六見衰憊老¶
<pb:CK-KZ_JY018_01p026a>¶
人生無常想第七見一切有生之類生平等想善男子汝今當¶
知入道場中及出道場中不捨大悲心不分别不分别故諸惡¶
不生若見覺聞知行立坐卧離此戒者而得安樂無有是處善¶
男子汝欲求道見身昇度者離此戒而得道者無有是處善男¶
子汝欲無疾及救拔生死離此戒者得如心願無有是處善男¶
子汝若違戒而爲邪所嫉王法所加身命夭逝諸天不救¶
道言入道場中不得茹葷不得穢汚不得多語不得邪視不得¶
閙眾不得傾聽不得涕唾不得輕衣不得垢衣不得鼾睡不得¶
邪坐不得背坐不得仰視不得大笑大語不得吒食不得藏食¶
不得挾食不得語食不得笑食不得顧食不得仰食不得潄食¶
<pb:CK-KZ_JY018_01p026b>¶
不得鳴器食不得拈食不得嫌食不得數食不得非時食應正¶
時食慈悲食不得急行不得拖脚鳴行不得曵踵行不得動頭¶
動手行不得顧盼行不得仰視行應平正行¶
若學道人受他惠施慈悲爲受不得數謝數辭數顧應受已如¶
法供養如法施行¶
諸學道男女人不得數入國王王子大臣官長俗人之舍若爲¶
因緣故須應入時正其威儀在門外立正事陳說不入其家不¶
坐其床若諸學人起居父母伯叔姑姨兄弟之時應加恭敬而¶
況諸餘¶
若諸學人無大故不得入軍營㕓肆¶
<pb:CK-KZ_JY018_01p027a>¶
若學道男女官不得入屠舍婬舍樂舍十惡五逆敗壞人舍¶
若學道男女官不得與非類同舍同牀坐同牀食服飾不得共¶
用¶
若學道男女官不得畜多欲侍者及畜穢文書矣¶
若學道男女官不得與俗人爭利有利應讓俗人及無知小弱¶
若學道男女官不得畜兵器樂器不得燒薰皮毛角骨薰臭等¶
物¶
若學道男女官不得穢汚生草蟲蟻之上¶
若學道人男女官不得向北大小便利不得仰視便利不得汚¶
山泉淨地不得入雜處居卑當風下溼心無愼護¶
<pb:CK-KZ_JY018_01p027b>¶
若學道男女官及道民應當莊嚴道場治堂靜廬愼密防護洒¶
掃内外恒令淸潔不得早眠晏起朝禮失時大小無法不相尊¶
重不得無故開靜戸不得敞露經法不得入俗歸不盥沐不得¶
道場中舍女人骨肉之親無大故不合諸道民不得借貸常住¶
法物以爲他用諸道場中常住法物香油燈燭財寶應有定用¶
不得迴易餘用諸護淨居域之内不得令進諸雜畜汚穢不得¶
販奴婢六畜取物營靜舍不得用十惡五逆財營靜舍不得於¶
敗地立靜舍違此戒者身受考病所學不成犯物不還三代被¶
考愼之¶
道言諸善男女應當内外持法爲法城壍不得侵毁精舍不得¶
<pb:CK-KZ_JY018_01p028a>¶
抽剔藩籬不得盜伐果林不得盜師果子不得割師田地不得¶
費耗師穀帛不得壞師法具不得假借師物久沒不還不得私¶
費法財不得私換法財不得私使法師畜僕不得羣聚法場講¶
說非法不得羣聚法場射賭不得羣聚道場歛聚食肉飮酒不¶
得將婦女舍法場中宿¶
道言若道民男女犯此科戒護法善神地官考之連及三代愼¶
之¶
道言若學道男女道民書寫寶經時不得安不淨處不得令不¶
淨人見經不得令不信人聞經不得令敗壞人知經不得令敗¶
壞人見所寫之紙不得不淨財買寫經紙書寫之法應别室安¶
<pb:CK-KZ_JY018_01p028b>¶
經常當燒香於案上一日之中一過盥五香水盪洗身手大小¶
便利易衣出入常當齋潔寫經之人不得竊用祕言宣泄娼伶¶
犯此戒者考病立至死受風刀之考長不聞法愼之¶
道言諸學道修身之人先當廣尋經文勘校科格求師決斷愼¶
護所受莫自媒衒邀求世利同心結好男子不過三人女子不¶
過四人於密處精思以期㝠契勿令他人知覺見聞毁譽者應¶
密往山林避處人間犯此戒者善神不護眾邪亂考愼之¶
道言若諸善男子欲救疾病者先當廣備道術善知方藥分明¶
謹按齋醮科儀持戒忍辱不違物性無憚苦辛不辭曉夜無論¶
遠近怨親平等不視財色不分别貴賤男女不責意氣酬償忽¶
<pb:CK-KZ_JY018_01p029a>¶
得酬償應施行功德不得專贍已利不得艱難心無欺等恒行¶
大慈如此救疾功感諸天療疾易差若違科犯戒假造謬妄神¶
人立考死入地獄愼之愼之¶
道言若善男女有心好道或遇時迍否不得遠遊名山應於家¶
持戒修造精舍作重牆複壁使内外音響不得相聞唯令潔淨¶
護治每令精密亦無異於山林之中也功滿行成道來曲室身¶
得道眞若違犯科戒輕泄疎陋薰臭混雜敞露眞文徒勞積絕¶
我道未聞身立傾敗萬邪所殺身不得道魂魄受考愼之¶
道言若學道之人或身受師訓叨佩靈文遇運應時法應助國¶
或身先列職後遭師匠身受至法未遂淸虛助國治民匡贊天¶
<pb:CK-KZ_JY018_01p029b>¶
下應須内持戒行愼密所受不得敞露天文輕犯科禁心無慈¶
孝恣性威刑貪婪財贍尅削兆民令天下萬民心中𡨚酷如此¶
之人徒有匡贊之名而無亷貞之德如此之人被三種考罰第¶
一身中監神廻惑其心令萬向傾敗第二治國之神令其犯法¶
受戮第三地官考之殃流七世子當愼之是諸仙人得受戒已¶
歡喜踴躍深自慶幸各起作禮信受奉行¶
<pb:CK-KZ_JY018_01p029b>¶
　　
#+PROPERTY: JUAN 002
<pb:CK-KZ_JY018_01p029b>¶
** 慈悲方便品第六¶
爾時天尊與諸大聖在於上方空虛之中以方便故欲度眾生¶
以大慈力昇入無形太虛大定是諸仙人雖有通力不能見莫¶
知所在便謂天尊以歸上界是諸仙人悲惋懊惱不能自持各¶
<pb:CK-KZ_JY018_01p030a>¶
見其身無復威德猶如死屍又見所乘之象變成臭肉於是大¶
眾心中迷悶無復所知進退無據不知何計各各自定諦觀因¶
緣心識䝉矓不能自曉如人夢中見諸事相無有定實於是諸¶
御仙人謂諸人言我等福德輕尠道力微弱未能究竟微妙至¶
理始入初心道數未足縱有通力不能明了但捨我等先所知¶
見唯當歸命虛無之中或當感念今令我等眾重見天尊是諸¶
仙人聞聽所說心中小悟各各專心存念歸命太虛叩頭禮願¶
七日七夜心不休息須臾之頃心中醒悟如睡得覺仰視空中¶
忽見天尊與諸聖眾儼然不動與本無異是諸仙人叩頭禮拜¶
悔過自責禮謝天尊而作是言我等大眾積刧以來修習小見¶
<pb:CK-KZ_JY018_01p030b>¶
小聞分别妄想迷悶邪見深淪結固罪垢深重自見已身猶如¶
死屍無有光明所乘之象變成臭肉髻中寶珠化成瓦礫无常¶
變異迷悶恍惚如從夢中見諸色像不能分别我等大眾不知¶
何計心自念言唯當捨我先所知見歸命大道憑向虛無悔過¶
自責七日七夜心中忽然平復如夢得覺歡喜無量唯願天尊¶
特見哀愍令我等眾心中開悟於是仙人言語未了之間天尊¶
又入光明大定通身光明猶如皎日無有障礙令諸聖眾各乘¶
羽蓋坐飛龍之座在天尊左眉一毫之端又令諸仙人及十方¶
國土山陵河海城邑人民俱在天尊右眉一毫之中而不迫窄¶
各見天尊而在其前而說妙法是諸仙人作此見時了了分明¶
<pb:CK-KZ_JY018_01p031a>¶
心無障礙又見靈山之中舊住之所近在目前已經六刧不能¶
得知天尊神力自在無礙爾時天尊以一音聲普告眾生隨其¶
類音悟解天尊告諸仙人言汝等諸人覩此道力心中何如仙¶
人答曰我等大眾但知聞法慶幸心無所覺天尊又言大道慈¶
力非眞非假非起非滅非空非有非彼非此無去無來所謂中¶
道自在之力大慈悲力無障礙力令諸仙人心中安隱不覺不¶
知但以聞法餘無所知是諸仙人聞天尊所說心始開悟合眾¶
彈指歎未曾有天尊又告仙人曰汝等今當知大道威力不可¶
較量無有比說於諸餘法譬如螢火並於日月亦如掬水比於¶
大海法喜當知汝等師古先生入道初門三乘之法但有名字¶
<pb:CK-KZ_JY018_01p031b>¶
無有定實多說譬喻說化下根非是超絕生死綿綿長存見身¶
受慶骨肉俱飛永爲眞人之法身如眞金無有變易亦如金剛¶
不可毁敗善男子譬喻之法訓化邊地愚癡眾生中上之人不¶
應修習千生萬生流轉苦難不能超出生死愛河譬如良地而¶
種稊稗終不變成粳粱五穀譬喻之法亦復如是不能令人得¶
成眞道善男子我知汝心局於小法迷邪失正故攝汝身令汝¶
開悟善男子汝在雪山雖數百𡻕不修大道終不免死必墜地¶
獄雖自號爲仙人實無仙質汝承宿慶今得見我重得開度是¶
汝因緣法當受生善男子汝來此中雖得六刧我以道力促此¶
六刧以爲六日又我觀六11猶一瞬頃善男子大道威力不可¶
<pb:CK-KZ_JY018_01p032a>¶
思議窮刧說之亦不能盡於是法喜與諸仙人疑意不了重白¶
天尊向䝉天尊垂慈悲力開悟未聞未曾有法心中慶幸莫知¶
所謝我等䝉昧局於見聞便以爲極不能廣知無上大道深妙¶
祕賾威神廣大自在無礙不可思議我等塵累未祛習氣深重¶
幸逢高會遭遇良時釋彼穢邪仰陪霄駕唯願哀憐納受已死¶
之命便得再蘇塵穢之身沐浴玄化於是合眾叩頭流血伏地¶
良久不起天尊以大慈力故而告之言汝以六刧之中聞我說¶
法今猶未悟是汝垢重何以故邊地眾生唯食肉飮血生食羊¶
馬遇古先生淘汰滓穢餘習未盡使之然耳爾時天尊又以大¶
悲方便之力忽令千二百五十白象合爲一象又令千二百五¶
<pb:CK-KZ_JY018_01p032b>¶
十仙人合成一仙坐此象上又令十方國土合成一土大如微¶
塵此中人民及諸大眾合成一人在此塵中微毫之内須臾之¶
頃毫間二人見一眞人形長千尺容貌奇特將諸大聖八萬四¶
千人俱引毫中二人出於毫端又從左眉毫端而入天尊先所¶
大眾三萬六千人又從右毫端二處21外各無罣礙而不迫窄¶
九日九夜心無疲厭謂如食頃不覺不知與本無異是時二人¶
爲聞法故身心悅豫天尊又言善男子汝等昔日與道結緣功¶
微業淺所得通力非是眞實山出美玉南方有石亦名爲玉二¶
名相亂凡夫之人不能分别不知何者是眞玉也汝號仙者如¶
彼石玉非是眞玉有智之人了了分别善男子如汝髻珠實是¶
<pb:CK-KZ_JY018_01p033a>¶
魚目非眞珠也汝亦如是非眞仙也善男子汝從今日以後沐¶
浴道化除汝塵累始名眞正始入法流於是二人聞天尊所說¶
歎未曾有而作是言今日有幸得遇高尊授我眞道令我開悟¶
悅除煩惱如虵脫皮爾時天尊以大慈力而告之言汝諸來眾¶
今何所在於是二人不知何答各目顧盼唯見向者眞人大聖¶
各坐龍座唯有一象又見十方國土近在目前心中小悟知是¶
天尊自在之力天尊以知其意卽告之言我以道力愍念汝等¶
罪苦眾生方便引導示汝神變令心開悟須臾之頃平復如本¶
此諸大眾心中亦覺知去來之相道言如此自在神力皆是不¶
可思議非是五通三乘七覺八門三界之所辯了事離心想見¶
<pb:CK-KZ_JY018_01p033b>¶
聞知覺非有非无非起非滅非因非果不可言說不可思議離¶
諸語言絕諸視聽唯一道力究竟一切諸法皆悉通達畢竟無¶
復遺餘善男子汝等當知我雖作此變化初中後心未曾覺爲¶
變化之相但以大慈一子之念普度眾生善男子我雖度眾生¶
初中後心亦無度眾生之想善男子大道之力大道之神大道¶
之化大道之機大道之微大道之虛大道之無名不可思議解¶
脫不可思議知見不可思議方便不可思議造化不可思議生¶
成不可思議動用不可思議善男子汝等應生希有之心慶幸¶
之心難遭之心成就慙愧不可思議¶
爾時仙人歡喜讚歎而作是言我等大眾䝉天慈流霈再造之¶
<pb:CK-KZ_JY018_01p034a>¶
澤喜慶之心無以爲喻如披重雲得覩日月猶如盲人得見色¶
象如籠中鳥而得騫翥如小水魚得游江海亦如枯骨而得成¶
人過泰之慶巍巍難喻¶
爾時天尊愍之勤勤授千二百五十人眞童之任今知天下新¶
學道人功過之錄注記生死是諸聖眾爲因緣故三萬七千二¶
百五十人俱放身光明照曜十方無量世界香花幢蓋萬種天¶
樂大地震動爾時天尊與諸聖眾各坐九色雲龍之座浮空而¶
去於是長㝠世界之中國王王子羣臣兆民遥見天尊聖眾昇¶
東南方而去須臾之頃流霞四㝠莫知所在國中男女方始警¶
悟相顧悲泣悔過自責其世界中有一國王名曰眞會聰明辯¶
<pb:CK-KZ_JY018_01p034b>¶
慧而告大眾作如是言汝且莫悲聽我所言我昔曾聞有虛无¶
之眞造化天地生成萬物神力自在幽寥㝠寂行不言之化我¶
此世界祥瑞如此必是虛旡之眞福我此土使之然耳我今大¶
眾當報道恩選覔園中最高勝地豎立宫殿香花供養國內人¶
民聞王所說異口同音皆悉稱善各各解其身中無價寶珠以¶
塡此地取諸香木而作宫殿高廣嚴飾百寶裝校施諸床座花¶
香燈燭種種供養傾世所有爾時天尊遥知其意卽放左手掌¶
心十彩眞光照曜此宫晨夕恒明猶如白日常有香雲周流世¶
界彼土人民時因夢中得見天尊爲其說法身心明了夢覺之¶
時書記文言一國人民校定勘會文皆符同無有異色故寫此¶
<pb:CK-KZ_JY018_01p035a>¶
文爲自然道經是時人民轉加精進國中太平人民豐樂夀無¶
中天於是國人感此非常效騐幽明符會悉皆精進雖無師匠¶
自修其心皆入仙位漸契微妙不可思議爾時天尊三大願之¶
力成就眾生處化度心無偏黨與諸大眾下游地戸極泉之境¶
入一小天之中空虛而住其天周圍六千七百五十四里天高¶
一百九十九里其中化主名無量夀有三大臣第一臣名德王¶
第二臣名捨邪第三臣名雲音皆以正法化世不枉人民此中¶
男女身長七寸皆悉辯了聰明智慧慈順父母奉事化主此天¶
之中昔古往刧言龍初會虛無天尊命造化眞人巨靈仙人下¶
此天中布散無邊量立靜壇刻玉簡文以鎭此天從此以後國¶
<pb:CK-KZ_JY018_01p035b>¶
人修習道法承此功德時有託生中國攺姓易氏號曰神童聰¶
明利智或以一身二身不過三身應遇天尊而得濟度長生不¶
死爾時法喜與千二百五十眞童疑意不了從座而起前進作¶
禮上白天尊而作是言不審天尊言龍初會之時今經幾刧虛¶
无天尊命大造眞人布散元氣化成萬物微妙之理以何法爲¶
宗頓得如此自在無礙唯願天尊憐愍不達誨以未聞未曾有¶
法於是天尊愍其慇懃卽告之言善男子此會之時甚自久遠¶
經百億大地微塵之數不可計刧唯道與道乃能知之五通神¶
人以此爲久我今所見未過俯仰瞬速之間汝欲知者其義如¶
此元氣之道非汝所聞爾時法喜與諸大眾重復叩頭上白天¶
<pb:CK-KZ_JY018_01p036a>¶
尊言弟子出生穢土習業不淳䝉昧愚迷希逢良匠守偏方小¶
見局湫隘心靈分謝重昏何期披霧日無私照鏡朗幽㝠道不¶
私恩念流一子言龍初之會以奉決疑元氣之宗願垂開示冀¶
得咀嚼甘露沾洽雕朽降以靈符反生枯骨弟子合眾慶幸過¶
泰有餘不期驂御霞猋聳身玄闕沐浴恩化心忘止足知進成¶
愆願垂赦宥出此語時合眾悲泣地爲震動日無精光上方空¶
中有如龍吟一切人民蜎飛蠢動皆悉悲鳴草木顦顇金石失¶
潤香雲徘徊凝結虛空神風滂渤和氣不暢於是眞童感動天¶
地異類悲鳴一國男女助爲啟請傍欲聞法爾時天尊愍其感¶
動放千光明從口中出照曜諸天處處洞徹天雨香花萬種音¶
<pb:CK-KZ_JY018_01p036b>¶
聲空中自作日月重輪和風拂塵仙花薦地霄蓋羅天神鐘寥¶
朗眞儀四陳龍麟騰躍獅子微吟瓊鑪焚香眞童散煙天地吿¶
瑞異類同心十方國土朗然而見諸天大聖乘空而來下界神¶
人涌地而出俱集此天及諸天神地祇山海諸王眾獸之王皆¶
來會所而聽說法爾時天尊謦欬彈指而告之言善男子汝所¶
問元氣之道以何爲宗汝今諦聽吾爲汝說善男子汝今當知¶
元氣之道祖於虛無天尊空生自然綿綿長存化生元氣元氣¶
生太極太極生天地天地生萬物善男子元氣之道其妙如此¶
故大道無名元氣無形以無名故動用無極流變萬化有情無¶
情禀道而生人寶元氣故能長存元氣爲神與氣合并能入無¶
<pb:CK-KZ_JY018_01p037a>¶
形與道合眞善男子萬類不同元氣一種譬如大海流澍無極¶
任人取用隨其灌漑有智之人深鑿溝渠以導其流則澆灌無¶
極愚癡之人執持漏器詣於河海隨注隨漏獲潤甚少或有盲¶
人都不見海無所受潤善男子汝今當知水性不動潤有深淺¶
元氣之道亦復如是不可思議爾時一切大眾聞天尊所說心¶
開意解皆悟無形微妙之理是時天地山川天神地祇蛸翹蠢¶
動悉皆同聲合響猶如雷震而作讚曰¶
大道無生滅元氣不終休失之永朽爛得者長遨游俯看六合¶
內漂沉生死流仰盼霞中人蕭然無有憂是時空中作此讚已¶
須臾之頃天上有五色流霞結於空中去地百丈自成雲篆八¶
<pb:CK-KZ_JY018_01p037b>¶
會天書字方一丈八角垂芒光彩煥爛洞朗虛空大眾人民仰¶
視天書恭敬禮拜悉皆同聲而作是言此是天尊自然眞氣應¶
感眞童元氣變化而成此文我等唯聞天書目不曾覩今日幸¶
會不期得見不審天尊我等塵穢得寫天書讀誦與不天尊答¶
言此是大道威神之力應變所成汝等欲得傳寫眞文龍章鳳¶
篆供養禮拜專心誦念之者應先受戒鍊行離諸塵穢然後書¶
寫受持讀誦一如戒言於是大眾聞天尊開示歡喜踊躍信受¶
奉行作禮而去言龍中刧方便度人品第七爾時玉淸天中金¶
闕天尊與諸大聖微塵之眾具大慈悲皆以六通應變自在神¶
力無礙綿綿長存無始無終神契機微精感密妙常以一道化¶
<pb:CK-KZ_JY018_01p038a>¶
成億兆隨類動用而得長生是時天尊以大慈力常以法雷而¶
警眾生令其覺悟常以大雲等覆眾生令不孤露常以法雨潤¶
洽眾生令無渴乏常以慈風揺動眾生令立信根常以慧日而¶
照眾生令不昏㝠常以舟航廣作津濟攝生理具運載旡窮長¶
養覆護爲作導師慇懃教授譬如父母一念諸子善以珍寶隨¶
其取用心無恡惜眾生不知反更怨咎失道敗德興作仁義隨¶
業流亡而不知返迷沒邪逕不行正道各執異端五内攻刧隨¶
逐惡黨六賊外爭愛塵覆蔽惱結增長爲一我故造三種業漸¶
漸滋多以至十惡百福遠離死入九幽備受眾苦從恩愛生不¶
能了達甚可憐愍不忍放捨是故慇懃種種誨示提携引接令¶
<pb:CK-KZ_JY018_01p038b>¶
不邪僻爾時天尊與諸大聖哀念眾生猶如慈母顧愍其子雖¶
游十方必赴其念尅應歸還飮食覆護乃至長成猶不捨離况¶
於童椎晨夕孚乳隨其時節感其願念而無差失是時言龍中¶
刧之後六百萬𡻕四天之下人民福盡天地崩壞災氣蔽天日¶
月不明星辰失度風雨不調天地震動河海水减金石焦枯泉¶
源乾竭處處坼裂山崩鬼哭藥草不生樹木凋落百穀不實黑¶
風發屋吹起砂石相擊出火徧燒山澤有十萬惡鬼各將徒黨¶
無數億萬馳走天下口中出火噓瞎人眼飛鳥墮落六畜自死¶
又有四大蟒虵身長六百萬里圓繞崑崙張口四向其虵鱗中¶
出百億小虵四散迸走毒氣猛烈噬中人身登卽爛壞如斯苦¶
<pb:CK-KZ_JY018_01p039a>¶
惱經六百年眾生困苦爾時天尊與諸大聖眾數如微塵以玄¶
化元年𡻕在辛卯七月十五日日中之時於玉淸天中雲宮之¶
内俱放神光照曜下界四天之境其光流變無數億萬一一光¶
中各有道境無邊廣大日月星宿山川城邑樓臺宮闕非常華¶
麗一一城臺各有泉池周帀圍繞其池之中涌出金蓮寶花微¶
風吹花出妙香氣徧滿虛空其花高大出於玉淸一一花中各¶
有龍座浮在花間一一座上各有天尊大聖演說妙法泉池四¶
邊周帀寶樹蘇牙琳碧瓊枝玉條偃仰蓋廕徧覆世界七寶華¶
葉夜光珠寶常有微風吹動寶樹其枝葉間出妙音聲中演出¶
空洞自然梵唱生神寶章反魂之篇以和三氣生化萬物其空¶
<pb:CK-KZ_JY018_01p039b>¶
虛之上有凝光九色結成寶蓋彌滿世界其宮臺之下有七氣¶
浮空以承宮殿其宫四邊玄虛之中皆自然音樂寥亮淸徹非¶
常和雅臺中各有眞人吟詠凝胚混化之章生長萬物消滅灾¶
害爾時天尊大微塵之眾以十月十五日日中時俱從玉淸天¶
中雲宫之内浮空而下四天之中星辰之上中斗寶車以捧神¶
足東斗扶左西斗扶右北斗爲傘南斗爲杌日侍其左月侍其¶
右華蓋垂蔭香雲四冥神風調虛甘露流津天地復位山嶽涌¶
成源河涇流苦海變淸四氣和調三景齊明枯骸成仙垂化得¶
生百穀豐熟天下太平邪魔喪精眞道流行羣兇變善人神守¶
貞蕩蕩大化難得而名爾時四天之下國王王子羣臣妃后及¶
<pb:CK-KZ_JY018_01p040a>¶
諸宰官萬兆男女人及非人各各仰視上方空玄之中遥見天¶
尊眞儀煒爍神彩澄朗光明暉煥尊顔彪炳寶蓋彌天長幡飄¶
颻虬鑪揚煙神香反魂萬籟齊唱仙樂同音咸乞眾生深識業¶
緣是時諸人覩此竒特内懷慙愧而欲禮謝心疑道遠恐不上¶
達私心願念請高尊大聖寶駕下臨穢土各住其居迴心上方¶
叩頭禮願流血灑地九日九夜燒香散花願念不絕人皆疲困¶
精神恍惚如夢中事雖極不怠天尊感其意故卽於上方分身¶
百億俱坐雲龍之座各見其前隨其類音而爲說法皆令覺悟¶
四天之下如一不異時有四天人王須臾之頃又復各各皆聞¶
天尊在其心中而說妙法身心欣悅快樂安隱雖自忻幸未能¶
<pb:CK-KZ_JY018_01p040b>¶
了達各各作禮請問天尊心中法音因緣本起而作是言我等¶
諸人過泰之慶得見天尊降臨下土賜我妙法荷負慈尊恩造¶
之澤深自慙愧不知所謝又聞心中而出法音身意泰然欣樂¶
安隱不審此事是何因緣爾時天尊答人王曰善哉善哉善男¶
子汝等當知無上大道威神之力不可思議無所不在何獨心¶
中而有法音乃至支節毛孔之内及以天上地下一塵一介皆¶
有道氣善男子汝等人王應深慙愧心中法意恒自觀察除汝¶
邪見除汝異念除汝躁求除汝貪愛以道沐浴滌盥塵累常行¶
大悲恭敬供養无上大道持戒布施忍辱精進煩惱垢盡道性¶
妙光顯見人中是時四天之下一切諸王及其人民同時各見¶
<pb:CK-KZ_JY018_01p041a>¶
天尊慇懃教誨良久攝念身心不動須臾之頃各見大悲天尊¶
與諸聖眾同時建心幢蓋無數億萬從其心中支節毛孔皮膚¶
之間安詳而出幢蓋高廣彌滿世界爾時大悲天尊以此幢蓋¶
引諸眾生往四天之中崑崙山上止虛空中去地萬仭入一微¶
毫之内與諸大眾儼然而坐九日九夜神光朗徹照曜虛空大¶
震雷音而說妙法其音遠聞遍於十方靡不周徧普告眾生而¶
作頌曰¶
大道常慈悲愍念諸眾生至法普開化能行與未行我本無心¶
相推運立形名今當恣汝問應念卽教令權實無二慧玄寂一¶
眞精元氣廣流布無情及有情爾時大悲慈尊說此語巳與諸¶
<pb:CK-KZ_JY018_01p041b>¶
大眾默然而坐爾時東方始靑天中諸天子等無意天子而爲¶
導首與其眷屬九億大地微塵之眾爲聽法故齎靑天之寶供¶
養之具燒香㪚花作諸天妓樂乘天宮殿建持靑節靑幢靑幡¶
靑蓋靑霞之坐坐高極頂蓋覆無邊浮空而至乘道威神入微¶
毫内圍繞讚歎禮拜問訉陳列天儀供養之具却坐東面儼然¶
不動¶
爾時次有南方丹天之中諸天子等熖光天子而爲導首與其¶
眷屬八億大地微塵之眾爲聽法故賫丹天之寶供養之具燒¶
香散花作天妓樂乘天宮殿建持丹節丹幡丹蓋丹霞之座浮¶
空而至以道神力入微毫内圍繞天尊歌頌讚歎作禮問訉陳¶
<pb:CK-KZ_JY018_01p042a>¶
列威儀供養之具却止南方儼然而坐爾時復有西方皓天之¶
中諸天子等素眞天子而爲導首與其眷屬六億大地微塵之¶
眾爲聽法故賫皓天之寶供養之具燒香散花作天妓樂乘天¶
宫殿建持素節素幢素幡素蓋素霞之座浮空而至乗道慈力¶
入微毫内圍繞天尊歌頌讚歎作禮問訉陳列威儀供養之具¶
却止西方儼然而坐爾時復有北方玄天之中諸天子等冥慧¶
天子而爲導首與其眷屬五億大地微塵之眾爲聽法故賫玄¶
天之寶供養之具燒香散花作天妓樂乗天宫殿建持玄節玄¶
幢玄幡玄蓋玄霞之座浮空而至乗道慈力入微毫内圍繞天¶
尊歌頌讚歎作禮問訉陳列威儀供養之具却坐北方儼然不¶
<pb:CK-KZ_JY018_01p042b>¶
動爾時復有八海大神龍王水帝爲聽法故乘大波濤洶涌滔¶
天以道神力浮空而至居毫四方猶如大雲次有五帝地祗與¶
其眷屬五萬億大地微塵世界其中各有山陵河海國土人民¶
一一世界具足諸有乘道威神爲聽法故俱來會所在微毫外¶
與八海神王重立虛空湛然而止爾時中天大聖元皇道君虛¶
无天尊爲影響法故與十方大聖无數億萬來會空中黃雲之¶
上去此微毫五百餘仭二會之所陳列以畢於是中央道君卽¶
呼神風激籟演出空洞微辭步虛靈章以會眾眞三萬七千種¶
契九十九日吟咏始畢¶
爾時玉淸大悲天尊於微毫之中卽命太微中仙九億萬眾揮¶
<pb:CK-KZ_JY018_01p043a>¶
反魂拂魔之章六萬四千八百四十二契陰生之曲調理羣放¶
八十八日眾音乃畢爾時天尊成就二事委曲畢已與諸聖眾¶
默然而坐是時八海大神與五帝地祇忽懷疑貳生不信心天¶
尊知其疑惑卽以慈力令此地水互翻互覆七反上下復令此¶
大地震動坼裂碎成微塵倐忽之間還合聚如一芥子又令八¶
海波濤四散忽然乾竭其水帝魚龍皆悉露形須臾之頃令此¶
八海成一滴水大如鍼鋒吹着空中倐欻之間復令平復時地¶
祇與八海大神覩此威力變化自在悉皆自失雖乘道力未能¶
辯了諸法性相何以故地水體陰神心不聰是故不達久久之¶
間神心小悟卽於毫外北方禮悔自責五體投地猶如山崩通¶
<pb:CK-KZ_JY018_01p043b>¶
身血見悲泣良久於是地祗自天尊前而作是言臣以冥生窈¶
靄職當持地濫知九土未嘗遲怠乗道正氣生育萬物助善興¶
化不敢有勞爲諸塵故不能達道惟願天尊大慈憐愍言畢悲¶
泣不能自持次及八海大神龍王眷屬水族之類其數无量驪¶
珠龍王性最聰敏爲諸水神唱導之首凌波而出上白天尊而¶
作是言臣以多幸職掌水府濟度舟航下潤一切助道興化蕩¶
垢滌塵雖有微勞功德心無持賴日夜沉溺漂沒波濤麄身巨¶
大無由輕舉與諸濁氣相繼然以見聞狹劣未造玄微翹仰至¶
尊積有年𡻕今乗道神力爲欲聞法而來會此微毫之外而不¶
得入心自狐疑不能決定惟願天尊大慈悲力賜見接引令得¶
<pb:CK-KZ_JY018_01p044a>¶
入微言畢自責濆薄溢潰波浪滔天悲嗟沸湧黯然而出哭聲¶
哀歎悲切流慟苦毒須臾之頃一切河海悉皆血沸五帝地祇¶
震動大地同其悲苦金石流淚草木擁霧源泉逆流大地出聲¶
殷殷如雷地中生心意戰慄目不能瞬飛鳥墮落走獸自撲五¶
帝地祗兩眼流血徧灑大地地及河海一時變赤猶如丹霞足¶
經八月而色始變爾時復有諸大神王天神地神電神雷神風¶
神爲聽法故飄動風雷霹靂剛堅驚作深蟄傾拔諸根吹去埃¶
塵來會四方空中而止爾時復有地中雜類諸王大山之王香¶
樹之王神藥草王魚王龜王鳥王馬王牛王獅子之王風獸之¶
王猛獸之王天麟天禽天馬天鹿如是諸王皆隨大地來至會¶
<pb:CK-KZ_JY018_01p044b>¶
所耳雖聞法口不能宣見諸神精悲號苦惱皆悉哀鳴眼中流¶
血各各伏地而不能起爾時天尊愍諸神精沉滯穢濁不聞正¶
道悲苦如此卽以雷音而告之言善哉善哉汝等今當知此會¶
之所本起因緣之事以言龍中刧之後六百萬歲天地福盡災¶
害興作我不忍見與諸大聖臨四天下保鎭刧數變更萬物應¶
運度人故來會此我以自在神力令汝等來汝今當知此會大¶
眾皆是十方天地无量道境來入毫中尙不迫窄而汝等眾唯¶
乗五萬億大地微塵世界八大海水何足爲多疑此毫中不能¶
納受是汝神精濁惡邪見志度狹劣未能深信旡上大道威神¶
之力汝欲來入此毫中者應除雜想煩惱恩愛貪嗔癡等顚倒¶
<pb:CK-KZ_JY018_01p045a>¶
邪見種種疑惑塵勞覆障斷諸結習乃能入微妙之會若必存¶
見聞分别善惡怨親憎愛繼有縛着永不得入微妙會中爾時¶
天尊以方便力爲降伏神精而告之言汝等眾精罪業深厚濁¶
惡垢滯未得入此微妙會中汝應思共遠塵離垢當來見我天¶
尊說此語已卽從毫東雲門之中出見左手團此大地和以海¶
水如一芥子擲向上方空虛之中經八萬大刧湛然不動爾時¶
天尊在此毫中爲諸大眾說微妙法經八萬刧說訖已乃於上¶
方虛空之中接取芥子安着毫端還令大地大海平復如本地¶
祗水帝人王兆庶一切眾生都不覺知爾時天尊知此諸神心¶
中未悟卽見大身滿虛空中從毫左邊安詳而出以一鍼鋒乗¶
<pb:CK-KZ_JY018_01p045b>¶
此大地及以大海引入毫中安着北方玄虛之中譬如大空有¶
一微塵都無妨礙是時八海龍神與諸地祗入毫中圍繞天尊¶
窮刧不帀又以飛行亦不能帀方始覺悟歎未曾有其大地之¶
中國王臣民異類之屬從地入者不覺不知无去來相此毫之¶
中有無邊道境天天相次一一道境備諸所有天地日月山川¶
河海國土人民無數億萬總有三萬六千人天種性時有中根¶
之人一萬二千種中有一長者名曰慧命與諸大眾覩此神力¶
心意不了互相擕獎來至會所恭敬作禮上白天尊不審天尊¶
初從天中下降之時宫闕城臺高妙樓閣及蓮花之中天尊大¶
聖并初聞道之人其身心之中各有天尊演說妙法及慈悲天¶
<pb:CK-KZ_JY018_01p046a>¶
尊從其心中安詳而出寶樹周帀自然天樂及此微毫之中國¶
土城邑幡幢寶蓋座座高妙種種變化奇特如此不審是事爲¶
有常邪爲無常邪天尊答曰善哉善哉善男子汝當諦聽吾爲¶
汝說我從天中下降凡夫應變七種微妙之事汝今當知無上¶
大道常以七覺聖道而下化世以應自然微妙七氣以成七變¶
之法以世有限故大道應之以名數所言名數皆應自然微妙¶
之法善男子汝所問此妙致爲有常邪爲無常邪善男子汝等¶
當知大道之法無生無滅云何問常之與非常善男子大道神¶
力无種不爲無所不在無所不適無所不應眞化無窮凝神深¶
根俯悼羣品應化官殿小小因緣不足疑問欲有卽有欲無卽¶
<pb:CK-KZ_JY018_01p046b>¶
無欲常卽常欲斷卽斷以道神力無所滯礙又問蓮花中天尊¶
是我眞氣流布廣大還是我身非爲他聖又問初聞道之人身¶
心之中出妙法音此是人王第一聞道深信湻熟不受諸有卽¶
此之身而爲法身百骸九竅俱受道氣此人之身與道不異會¶
中諸人亦復如是是故大道慈悲見其身中善男子汝又疑此¶
微妙會中種種奇特汝今當知而我大道以此毫中爲一道境¶
以一道境爲无量道境道境亦常何以故凡夫之人謂之無常¶
常道大聖故名之爲常何以故凡夫者夀命不定以不定故卽¶
謂大道爲非常道常道大聖長存綿綿明了常道善男子汝今¶
當知若爲凡夫說常道者心卽狐疑顚倒邪見增長不善是故¶
<pb:CK-KZ_JY018_01p047a>¶
大道隨緣逗機何以故下界凡夫多有不同心性各異上品聞¶
道專心修行身得眞仙永不退轉爲冥說常中品聞道未能湻¶
信心有上下或爲說常或說無常下品聞道誹謗橫起爲說無¶
常示見亦爾微妙眾中天眞大聖名之爲常所說之法或常無¶
常何以故天眞大聖爲此會中諸魔鬼神及雜類眾生所說之¶
法名爲無常善男子微毫亦爾凡夫之人不見常道不達妙理¶
不能得至微妙眞際雖乗道力暫入精進恐後退墜名之無常¶
天尊大聖心無結縳出虛入無常不滯礙名之爲常善男子妙¶
道威力不可思議以不可思議故能令十方天地一切所有盡¶
入毫中无有迫窄善男子無上道力若可思議者則天地萬物¶
<pb:CK-KZ_JY018_01p047b>¶
不能得入微妙會也善男子汝等當知我諸聖眾能入會者皆¶
是常住不可思議解脫知見何以故入此會者亦非身入亦非¶
心入亦非身作亦非心作亦非理入直以大道慈悲忍辱之力¶
而能得入微毫之會爾時慧命長者與其眷屬一萬二千種人¶
微塵之眾聞天尊所說心開意解重復禮謝天尊而作頌曰¶
稽首冥慧虛无尊稽首歸命重玄主裁成天地無得稱悉爲眾¶
生作恃怙慈濟五道轉輪魂哀救三塗地獄苦歸命金闕天中¶
尊歸命六度慈悲父歸命玉淸无上眞以離生死長綿綿出有¶
入虛无所待能令枯朽變成仙千劫萬劫難一遇爲眾廣說業¶
因緣廻骸起死永長存使我形神无變遷¶
<pb:CK-KZ_JY018_01p048a>¶
爾時慧命長者說此頌已舉體投地禮謝天尊而作是言不審¶
天尊成道以來於今幾刧修何功德巍巍如此修何業緣而得¶
不死以何功德濟地獄苦¶
天尊答言我成道以來如十方天地微塵之數不可計刧譬如¶
虛空不可度量善男子我修大慈大悲願度眾生常以忍辱柔¶
弱不失中和故能不死常以六度而濟地獄善男子我雖成道¶
猶故不離慈悲忍辱而况凡夫於是慧命長者與其眷屬一萬¶
二千種人俱聞天尊所說慶快歡喜重復叩頭稽首天尊而作¶
是言我等宿福深厚生逢道化面覩慈尊耳聞法音心先暗昧¶
領受祕要多所忘失雖以愚䝉而心好道德恐身朽邁不得久¶
<pb:CK-KZ_JY018_01p048b>¶
留常慮一旦奄同螻蟻身謝長冥无由見道一失命根萬刧流¶
轉幸逢高聖願得濟度乞受長生久視之道唯願慈尊賜垂生¶
活說此語已五體投地自叩悲泣徧體流血天尊默然而不許¶
可於是一萬二千種人微塵之眾悶絕擗地爾時天尊愍之勤¶
勤自起引接良久乃蘇天尊告曰子等諸人往刧以曾供養虛¶
无眞仙道德眾尊慶流今身名著左契又復我等法眾刧刧下¶
化以是因緣與我相遇子當勤心屏除雜累退齋思失三月後¶
來我當授子眞道長生之要諸人聞說歡喜踴躍禮謝天尊各¶
還其家洗除塵累内外淸潔三月訖已各賫香花供養之具來¶
詣會所是時會中微塵世界所有國王王子臣民男女不可計¶
<pb:CK-KZ_JY018_01p049a>¶
數聞慧命長者欲請道要皆各同聲上白¶
天尊而作頌曰¶
冥契本无偏隨機應業緣願得長生道散著我心田六度淸源¶
水流澍無涯邊¶
是時大眾說此頌已一時伏地同請受度爾時五帝大魔見此¶
諸人伏地請法各奏弦歌皷樂良久乃止於是青帝大魔而作¶
頌曰¶
修道須積功入試由天魔莫令身缺犯勞我空中歌倐欻收汝¶
形誰能奈我何先當遣所欲盥潄名山阿勿作塵中人遑遑逐¶
世波¶
<pb:CK-KZ_JY018_01p049b>¶
赤帝魔王頌曰¶
炎宫映丹霄朗朗光氣浮邪風鼓濁塵氛氛長不休我界難可¶
度臨去及淹留功過自分明非魔强欲求¶
白帝魔王頌曰¶
銀宫出太虛圓羅燭夜暉萬遍演靈章游魂逐氣歸背道入冥¶
墟苦霧長霏霏恩愛喪精神沉骸絕望飛我界不肯度令魔空¶
裏哀¶
黑帝魔王頌曰¶
玄滋秀瓊根玉液練眞儀落景迴扶桑形神長不衰何事叛道¶
德朽爛常懷悲六天誰欲保臨安反更危¶
<pb:CK-KZ_JY018_01p050a>¶
黃帝魔王頌曰¶
雲宫窈窕出丹霄浮空飛蓋上初朝密契靈源騰六氣虛中眞¶
宰自相招鬱鬱天衢雰紫霧詵詵玄路上霞猋孰知我界沉淪¶
苦何事躊躇不肯超世自依依入長夜非關魔眾强相邀¶
是時五帝大魔唱此歌已各放身香以薰眾人又奏邪音五百¶
餘種以惑眾心又建邪幢以亂眾目或作美女種種相邀或作¶
異相非世所識或出身光照曜百里或出惡聲聞者毛豎或頭¶
上出火或足履虛空或入地中或變形老少善作幻惑氣息衝¶
人或以身觸人或化作人形或作人親識故舊種種謟媚或入¶
人身中令人得定眼能洞觀心知二世生死業緣威儀殊特善¶
<pb:CK-KZ_JY018_01p050b>¶
說法要惑亂人心於是此會大眾以道神力專志不散魔不能¶
敗須臾之頃五帝大魔與其眷屬攝其威神却北面立侍從天¶
尊爲聽法故儼然不動爾時東方始青天中諸天子等爲聞法¶
故歡喜踊躍以通神力助贊成後學之人令其堅固而作歌讚¶
暢其心令得眞道而作歌曰¶
扶桑啟初暉鬱鬱吐青牙神氣浮圓羅靈禽曜紫霞自得長生¶
道㝠寂至眞家¶
次復南方丹天之中諸天子等而作歌曰¶
炎氣浮丹天眞光秀神符飛霞渙八瓊靈液化霜珠九光暉寶¶
器流彩曜玄都塵刧如瞬頃形魂終不枯昇身入太微九祖出¶
<pb:CK-KZ_JY018_01p051a>¶
長塗¶
次復西方皓天之中諸天子等而作歌曰¶
玄眞駐頽景落照反初暉靈液洒金津欻被流霞衣蕩蕩歸上¶
帝雰雰登紫微控駕神光游合體長仙飛¶
次復北方玄天之中諸天子等而作歌曰¶
旋綱蹈神足魂魄輔眞精右扶白元尊左衞常无英玄液吐靈¶
津芒霞逐月生令汝調年子不衰亦不傾¶
爾時諸天子等爲聞法故饒益眾生方便助道開發大化度脫¶
有生證成道果演說歌讚自然之音以授後學成眞道者尋誦¶
思惟密求眞契而不妄泄必得成道而不疑惑說此讚已各還¶
<pb:CK-KZ_JY018_01p051b>¶
本座爾時上方中央大聖元皇道君虛无天尊與諸聖眾爲影¶
響法故證成大信護念受生之人令其眞正攝除亂意身入道¶
流永離生死故來上方空中而住與微妙會中玉淸天尊同神¶
合契應化下土正定天元刧刧示見非獨今日爾時虛无天尊¶
爲度人故與十方大聖微塵之眾一一聖眾各乗天宫殿從上¶
方空中而下微妙會中在大悲天尊左邊同一座坐其座高廣¶
上極有頂彌滿十方以慈悲力令此微毫本相不動毫中大眾¶
亦不迫窄如本无異爾時二尊身相光明有踰初日是諸聖眾¶
亦復如是爲欲度眾生故見大慈悲方便之力令諸聖眾足下¶
出光千變萬化漸漸通身貌體洞徹猶如水晶攝諸天地日月¶
<pb:CK-KZ_JY018_01p052a>¶
星辰山川河海國土人民一切眾有盡昇大悲天尊左足之趺¶
一毫之端須臾之頃又升虛无天尊右足之趺一毫之端須臾¶
之頃又升空中去地九億萬里正對虛无天尊金吻之邊是時¶
天尊以微噓香氣是諸天地碎成微塵徧滿虛空又令合聚平¶
復如故須臾之頃又令諸天大地人民昇虛空中正對大悲天¶
尊之前天尊以道神力吹此天地令日月星辰山川河海城邑¶
人民鳥獸合成一體大如芥子圓明皎徹堅入金剛須臾之頃¶
還令升入虛旡天尊左手之中掌文之內變成光氣光氣之中¶
有四種氣色所謂淸濁白黑於天尊掌文之中漸漸分别長大¶
淸氣爲天濁氣爲地白氣成日黑氣成月日爲陽精月成陰精¶
<pb:CK-KZ_JY018_01p052b>¶
化成男女萬物因此化生爾時眾中諸天子等覩此神變歎未¶
曾有於是東方始靑天中旡意天子爲眾生故從座而起前進¶
作禮上白天尊而作是言不審天尊以何因緣作此神變復以¶
何緣壞成天地復以何緣令物入无復以何緣令物出虛弟子¶
識淺不達至理願從天尊得悟妙致惟垂哀愍誨所未聞¶
爾時虛旡天尊以頌答曰本爲人福盡來降四天下眞體本常¶
寂爲物應虛假變化憐有生哀歎不能罷刧至天地壞成之由¶
我身不忍見此苦下世見威神令物反歸根方當信業緣塵濁¶
自空旡任道成眞仙眾累旣消盡淸澄不受餘永斷生死道蕭¶
然出太虛爾時天尊說此頌已告諸天子言善男子汝等當知¶
<pb:CK-KZ_JY018_01p053a>¶
度人之法不得輕易以道慈力先當爲其示見種種神變降伏¶
其心觀其機根而爲作法我常哀愍引之左手雖示吹噓不令¶
驚恐我雖示此種種神變天地萬物本性湛然常在不動我亦¶
未曾强爲神變直以一道一法一慈悲力爲眾生隨其根性見¶
種種法而此法性實非種種善男子汝今當知度眾生法亦有¶
多種天尊大聖神力自在方便濟度令其不覺所謂大道方便¶
藏用世間凡人助善與化宣揚道法要須文字語言譬諭若不¶
爾者无從得信善男子我今度此會中一切男女皆令受生着¶
之左契此眾得道我以潛運生氣使其不死攝諸魔試以除其¶
亂爾時慧命長者與一會大眾聞天尊所說心開意悟皆得六¶
<pb:CK-KZ_JY018_01p053b>¶
通旡上道果是時五帝大魔覩天尊道力身心變善與其眷屬¶
前進作禮上白天尊我等諸鬼受報不幸生隨邪道不得自在¶
或爲天地所使游四天下行諸毒害或爲糺過所侵注記罪簿¶
試初學人保舉眞正役之勞不敢言極直以身體腥臊形骸醜¶
陋私心好道日夜尅責悔過慙愧欲懇天尊求乞生化得入道¶
流遠離魔形卽死无恨惟願天尊開導之恩廣濟旡限人神不¶
隔咸䝉度脫說此語已踊上空中高六千丈放身投地徧體流¶
血如是諸魔一時氣絕天尊愍之良久卽命侍香金童焚返魂¶
之香以薰諸魔又命太和上仙布散生氣又命六甲直使與魔¶
陰生之符又命主生道君呼魂召魄又命易形道君改魔之身¶
<pb:CK-KZ_JY018_01p054a>¶
如是良久諸魔蘇息形神變易精爽淸和心識湻朴具大慈悲¶
位登道分逆照未來九萬刧事此皆神符之力使之然也侍從¶
天尊禮謝受生之恩踊躍歡喜於是天尊錫諸魔等五億萬眾¶
入靈人之任令其進无上道法¶
<pb:CK-KZ_JY018_01p054a>¶
　　
#+PROPERTY: JUAN 003
<pb:CK-KZ_JY018_01p054a>¶
** 通濟幽㝠品第八¶
爾時諸靈人等身得受度位登道境心生慙愧作是思惟不期¶
一旦遭遇天尊身得生化永離煩惱荷佩道恩誠濟之極私心¶
願念承道威神廣被幽顯立誓度脫一切危難宣揚道化令不¶
間斷互相謂言憶我往昔不値良緣沉滯垢穢輪轉生死墮在¶
邪中不聞正道念此苦時當何所依復慜傷痛猶在心目雖䝉¶
<pb:CK-KZ_JY018_01p054b>¶
濟度未忘悲苦又恐天尊大聖氣係上元下土薄福穢惡充滿¶
眞仙虛寂不久住世此一會中雖以受度猶有九幽痛爽不覩¶
日月㝠㝠長夜綿厯刧數無由解脫是時¶
東方青帝靈人前進作禮上白天尊言不審天尊今者化度通¶
同無礙九幽苦趣䝉解脫不弟子䝉昧未能了達唯願天尊大¶
慈之心願垂分别令得開悟¶
天尊答言善哉善哉靈人等汝今所問不爽大悲我以應身往¶
彼化度諸地獄中受苦之魂非十惡之例以得受生若罪根深¶
重自有限極道所未化何以故十惡之人自招殃對非他與也¶
自貽殃咎而墮地獄或其生世之時不奉師訓不見經教或生¶
<pb:CK-KZ_JY018_01p055a>¶
邊地不遇善友唯知盜殺作諸非法死入地獄如此之人罪目¶
尙輕若有中國之人雖至愚癡亦曾聞法而身故犯死入地獄¶
如此之人生死之中終不信道任其自性造諸惡業輪轉報對¶
譬如世人爲性凶頑而不畏死徒以威脅終無所懼當如之何¶
亦如孩童性愛戲弄父母約束或得餉時從以誨示心終不轉¶
或加憷撻亦不能悟十惡之人亦復如是又如蒼蠅而愛腐臭¶
性之所便無由自改十惡之人亦復如是如蛾徇明自取焦滅¶
十惡之人亦復如是靈人當知十惡之人所在之處多諸惡伴¶
善能方便搆成惡事以是因緣誤入墮惡又復教訓眷屬妻子¶
行不正行還習惡業以是因緣連累幽顯互相承負子孫欲安¶
<pb:CK-KZ_JY018_01p055b>¶
罪魂危之罪鬼欲出子孫誤之生死業報如循環中不見其際¶
冥㝠長夜無由解脫展轉受苦不暫甯息靈人當知大道慇懃¶
常爲於此不忍放捨眾生不知反生怨害無上道法而不能行¶
威儀戒律而不依信淸虛志尙而不肯爲塵濁滓穢無端而人¶
貪樂聲色紛紜馳競饕餮滋味傍邪求食商賈販賣唯入險徑¶
安平大道終不暫進殺生害命心無慙愧唯務飽煖蓄積無厭¶
一旦窮之便懷賊心百種規度以求如意損物益已不聞思退¶
生無片善日後積惡死入地獄魂魄受對種種苦楚自與殃咎¶
當如之何道雖慇懃無知不從靈人當知譬如春雨是物皆潤¶
獨有枯木而不受洽縱不潤者益其朽爛終不能生枝葉花果¶
<pb:CK-KZ_JY018_01p056a>¶
十惡之人亦復如是雖聞大道終不能發無上道心爾時靈人¶
白天尊言不審十惡之人從何受生悖戾反善惡根深固不可¶
拔擢天尊答言善惡二種元同一道亦猶行人一者向道二者¶
背道背道之人迷入冥山轉向幽谷又多惡獸荆𣗥毒刺衣粮¶
窮盡爲苦所逼百種煩惱故卒而致死魂魄流轉隨業受報向¶
道之人所適通達設求如意無願不合復多善友處處得舍欲¶
見國王隨意卽往以向道故無利不尅如是二種習業不同背¶
向各異非道使然道本無礙行者背向逆順相反十惡之人身¶
自失道非道失之向道之人身自得道非道得之靈人當知我¶
諸聖眾刧刧下化十惡之人雖不信道道終不離於是靈人重¶
<pb:CK-KZ_JY018_01p056b>¶
啟天尊而作是言恐十惡之人習業堅固生死背道不可化度¶
猶如瓦礫一破之後不可更合天尊答言大道威神譬如大冶¶
鍊金一切無不銷者靈人當知十惡之人我未化者且令受苦¶
待其厭惡然後化之我當示其無上威神自在變化仰令歸伏¶
靈人復言不審天尊示其神力爲如前法爲别有方願爲示見¶
解脫網羅人神開泰幽顯普度蕩蕩大化不亦快乎天尊答言¶
且待須臾令汝得見是時天尊卽以無礙大悲化作十萬十惡¶
之人形容長大氣力壯盛利辭辯慧各言犯罪不畏生死地獄¶
因緣在天尊前須臾之頃又命中仙直使十萬人執持信幡下¶
入九幽之中引出罪鬼十惡之人如一瞬頃皆悉俱到與諸化¶
<pb:CK-KZ_JY018_01p057a>¶
人俱在一處天尊又化作百萬力士持大鐵棒詰問化人造惡¶
之由化人不伏是時力士以棒打之碎如微塵次詰罪鬼未及¶
尋棒鬼以懸伏求欲歸命從道之化是時天尊又命靈人百萬¶
俱握左契飛行四方追鬼子孫須臾之頃無數億萬承道威神¶
俱來會所亦不歸信心無慙愧自言不應忽來至此於是罪鬼¶
見其子孫悲苦號呌切齒而言汝等五逆惡黨從何而來久欲¶
殺汝未能得便待我自在當滅汝種子孫聞之身毛皆豎立便¶
頭痛寒𤍠苦毒是時罪鬼形體殘毁不可復識或無手足或被¶
剝皮或被破腹或被火燒湯煮或被割下其肉或挑出兩眼或¶
拔出其舌或刀踞解骨或遍體錐剌或鈎腸出肚或六畜食噉¶
<pb:CK-KZ_JY018_01p057b>¶
種種苦惱不可名言其鬼子孫生世間者負其祖父造十惡業¶
遍罹眾罪生受報對或盲聾喑啞手脚攣躄通體惡瘡眉髮秃¶
落徹骨蟲癩疽瘻癰腫面目喎斜膿血不淨貧窮孤露是時人¶
鬼罪狀相似良久顧視相向悲泣不能自勝爾時天尊㣲聲問¶
言汝等人鬼何爲如此生死二種俱不如人我今愍汝不忍捨¶
離故以道力攝汝遠來是時人鬼内懷慙愧瞻仰天尊大聖身¶
紫金色是諸靈人形如冰雪是時十惡眾中内有一人名曰求¶
利前進作禮白天尊言不審天尊大聖所建何功頓得如此身¶
相奇特神力無比辨才無滯與世不同願爲我說欲知因緣所¶
從何來天尊答言我此聖眾無餘所修唯以慈悲忍辱精進持¶
<pb:CK-KZ_JY018_01p058a>¶
戒惠施不殺眾生以是因緣令我如此諸十惡人聞天尊所說¶
心小變善默自悔過伏地不起爾時十惡罪鬼之中而有一鬼¶
名曰反眞見其子孫心生悔過亦以作禮白天尊言不審鬼道¶
之中堪聞法不自愍生平造惡鬼神受考報對未了不可免脫¶
天尊答言汝但念道勿行邪曲在在處處心存道法我當救汝¶
是時諸鬼心智歸信瘡疣漸損是諸生人亦皆小愈須臾之頃¶
忽見司非之鬼將諸獄吏飛空而來白天尊言向奉嚴勅令放¶
羣鬼不敢拘留不審天尊以何因緣卒放大恩原除十惡盪莫¶
大罪諸惡鬼等罪簿尙存報對未了天尊以知其故卽以方便¶
問司非言此等諸鬼生平何緣死入地獄復應幾刧於受苦司¶
<pb:CK-KZ_JY018_01p058b>¶
非答言第一羣鬼生平在世婬殺父母伯叔姑姨兄弟姊妹第¶
二羣鬼反逆君主誤殺兆民第三羣鬼在世之日斷水陸商旅¶
殺取財寶第四羣鬼生平之日穢慢道法輕泄經文毁敗善功¶
第五羣鬼在世之日販賣父母六親取財以贍巳利第六羣鬼¶
生平之日好將破掠家國第七羣鬼生平之日刧屍破冢㪚人¶
骸柩第八羣鬼生平之日不孝父母獨甘美食第九羣鬼生平¶
之日反師背道心無慙愧第十羣鬼平生之日凌脅孤貧陰賊¶
兩舌坐此罪故死入地獄萬刧受苦天尊又以方便故爲諸十¶
惡之人重問司非言云何名婬殺父母伯叔姑姨兄弟姊妹司¶
非答言十惡男子或婬母殺父十惡女人或婬父殺母伯叔姑¶
<pb:CK-KZ_JY018_01p059a>¶
姨兄弟姊妹亦復如是是時十惡之人聞司非之言各省已過¶
所犯罪目與其祖父皆悉相似恐其死後還入地獄身毛皆豎¶
心中戰怖不能自持皆悉悔過自撲流血是諸罪鬼闔眾悲號¶
猶如山崩司非復言此諸十惡之輩生死罪簿皆我執之唯以¶
注惡無善可記生死二眾不知悔過云何天尊而欲開度十惡¶
之人都不科罰與其昇度後世愚人造罪日增都無忌憚不弱¶
之流求生無處唯願天尊莫度此人天尊答言無上大道怨親¶
平等常以一慈悲一願力悉令普度愛無偏黨司非當知我先¶
令中仙十萬執持信幡下入九幽召出羣鬼復令靈人五萬握¶
吾左契飛行四方追鬼子孫以是因緣法當開度大道玄科許¶
<pb:CK-KZ_JY018_01p059b>¶
其悔過悔過之後若更犯者聽執之我道不救是時司非奉天¶
尊勅不敢更言是時求利與其大眾恐懼因緣病便增長苦從¶
天尊求乞濟度天尊以知其意卽告之言汝等諸人習汝祖父¶
十惡之業冥司注記與汝祖父所犯無異汝等云何作畜生行¶
婬犯六親殺害骨肉陰賊良善而無慙愧以汝罪身未堪佩法¶
但當莫犯十種惡逆日夜精進自得濟度無上祕道未可得聞¶
爾時諸人各各書取十種條目戒約身心不敢更犯是時求利¶
重白天尊不審此眾祖父罪魂云何濟拔令得離苦天尊答言¶
汝等各各還家建立精舍供養道法晨夕禮悔持戒布施辦諸¶
香燈盡世所有營九幽大齋三日三夜傳香行道傾誠倒意前¶
<pb:CK-KZ_JY018_01p060a>¶
後三過作此大謝又營中元大獻給濟餓鬼汝等當此之時請¶
諸法眾轉讀是經宣示愚人令其殫盡內外慇懃福迺成就汝¶
諸祖父承此法力魂度南宫卽得受生有道之國若不爾者無¶
由得度諸人聞說各各禮謝遵奉教敕爾時天尊告靈人言我¶
以大慈爲此諸鬼令其離苦復欲方便留教後世故令建齋以¶
約其心後世眾生欲拔亡者當依此法以謝宿罪分解考謫又¶
令其禮悔銷其宿罪并繼其心令不放逸惡根斷滅善業增長¶
汝今當知化度之法法應如是爾時天尊卽命南昌宫中主生¶
之君領取羣鬼速令受生勿使留停於是羣鬼禮謝天尊悲喜¶
而去爾時靈人重白天尊言人鬼已度無量慶快猶有畜生道¶
<pb:CK-KZ_JY018_01p060b>¶
中求乞濟度元其罪目亦從十惡中來輪轉報償一墮畜形失¶
其本心雖不具智皆有道性恩愛生育哺乳時節飮食長大羣¶
分類合依附林藪驚怖狂悸各護身命但念水草餘無所知不¶
可思議愍之無智不斷其種繁育滋多更相食噉不忍見此心¶
無恃賴天尊答言善哉善哉靈人汝等今當知而我大道常以¶
慇懃教化眾生并濟地獄窮魂痛爽欲爲是等斷畜生道先澄¶
其源則其流易淸何以故畜生之道從人中來是故應當先化¶
人道人旣得化則眾惡不生眾惡不生則畜生道斷昔不曾聞¶
我爲諸龍王水帝演說法要良爲此耳汝今遺忘都不記憶是¶
諸靈人却自尋思方始開悟爾時復有五帝行病鬼王聞天尊¶
<pb:CK-KZ_JY018_01p061a>¶
下降大度人鬼率其部黨五億萬眾來至會所白天尊言我以¶
果報得爲鬼王統攝天下色欲二界所有人民生死簿錄皆悉¶
貫之行病殺活時無空過被人所禱食有盈餘所贍生命曾無¶
暫闕近數千年福祚都絕人受道氣我法不行以是因緣福祿¶
減少所有部從皆悉饑虛正由天尊道氣所爲唯願天尊莫久¶
住世物貴自守不相妨害今日天尊甚成害我天尊以知鬼意¶
卽化作殺鬼大將身長百丈前後從騎無數億萬左帶金剛揮¶
神之鈴右秉玉㦸流曜昆吾神劍金鉞雷震霹靂光明熠爚周¶
帀騰沸從西北方來玄雲之車下天尊前稽首天尊致敬無量¶
前後導從萬種鼓吹是時化人悉皆大震雷音俱唱拂魔靈章¶
<pb:CK-KZ_JY018_01p061b>¶
是時化人自稱是殺鬼大將侍從天尊爾時大將目出流光猶¶
如奔星是時五帝鬼王及諸徒黨覩此威神悉皆震懾膝步下¶
風不敢仰視爾時大將訶責羣鬼魔邪妖魅乃敢爾耶一叱羣¶
鬼鬼王皆靡良久乃起慌忙匍匐大將又問鬼曰四天之下人¶
民枉疾非橫夭逝汝所爲耶答言是神爲之又問汝等諸鬼能¶
行幾毒病苦眾生汝實答我我卽免汝汝隱諱我我當誅汝是¶
時青帝鬼王答言我主春行病令人頭痛寒𤍠身發惡瘡赤帝¶
鬼王答言我主夏行諸𤍠令人苦毒苦瘦白帝鬼王答言我主¶
秋行病令人轉筋吐痢消渴煩悶黑帝鬼王答言我主冬行病¶
所作陰濕入人支節令人腫痛黃帝鬼王答言我主四季行病¶
<pb:CK-KZ_JY018_01p062a>¶
令人腹内堅强剌痛是時諸鬼語卒化將各令諸鬼着此毒病¶
又振揮魔之音以滅鬼氣是時諸鬼一時之間千生萬死楚痛¶
號呌如被火燒爾時天尊復令諸鬼苦痛暫止卽以語言汝諸¶
鬼等爲惡以積今日罪滿故受此苦眾生無辜橫遭夭喪殺生¶
求命益其重罪終無福祐皆由邪魅貪殘恐動於是化將又更¶
瞋目鬼又苦痛求死不得毛孔支節耳目口鼻悉皆迸血爾時¶
羣鬼苦痛如此身心戰悼求去不得皆失其足宛轉於地猶如¶
飛鳥止其兩翼都無所能爾時化人重問鬼言眾生命錄定由¶
汝不諸鬼恐怖不敢虛妄答言不由又問若不由者云何能令¶
眾生有諸疾苦答言鬼實不能令眾生病何以故是諸邪鬼因¶
<pb:CK-KZ_JY018_01p062b>¶
眾生病而入病之又問云何因眾生病而入病之答曰人居世¶
間不明逆順喜怒忿諍飮食男女勞逸失度風寒暑濕自成痾¶
疹或不爾者不孝父母返逆師長輕慢天地持戒不完自天罰¶
之身受病疾邪神因此傍行威福得他祭禱以活性命實非鬼¶
邪能殺良善若背道之人與邪相通身無戒行善神不祐若忍¶
辱精進行大慈悲身心合道鬼不能害時諸靈人聞鬼所言以¶
爲誣隱上白天尊不審羣鬼作此答言其理云何¶
天尊答云此諸鬼等所答之言亦以盡理是諸鬼等覩此化將¶
威神歎未曾有而復禮敬天尊當知大道神力無比降伏眾魔¶
摧諸異學一切諸法並歸大道我等小鬼力不自支皆失本心¶
<pb:CK-KZ_JY018_01p063a>¶
無復威德唯願天尊救活我命長爲天尊而作侍者供給大眾¶
守護學人不敢怠墮是諸鬼等發是願已身痛得止爾時天尊¶
知諸鬼意卽復問言汝等諸鬼何因緣故忽遭病苦痛惱如此¶
復何因緣而得差損諸鬼答言向所苦病緣見殺鬼大將威光¶
嚴厲忽然得病求死無處皆失本心不知何故苦痛如此今得¶
損者是諸鬼等不堪此苦進退無據求生不得心中願念願得¶
天尊救活我命長爲天尊而作侍者供給大眾守護學人不敢¶
怠墮作是誓已漸得平復天尊告言汝諸鬼等病一切人心無¶
慙愧今得惡報非爲殺鬼大將之所作也此大將者雖名殺鬼¶
身登正果入慈悲地具足六通心海大度常以智力殺煩惱賊¶
<pb:CK-KZ_JY018_01p063b>¶
不以身手而害眾命以是因緣名爲殺鬼大將者將領六度兵¶
馬破諸魔怨安着眾生致於忍地以是因緣故名大將汝等諸¶
鬼莫作邪見疑此大將是眞殺者若作邪見汝諸鬼等長墮邪¶
道眾惡增長所病不差爾時天尊而說頌曰¶
邪正無二道淸濁同一源吹噓本出空中分成威恩道爲眾福¶
先邪爲生死怨邪勝自然正迷極反歸根自然而使然大道不¶
曾言¶
爾時天尊說此頌已復告鬼曰汝諸鬼等應自猒離應自觀察¶
應自慙愧應自尅責應自思惟種何業緣墮此鬼道腥臊臭穢¶
常俟人衰求人禱祝殺害生命心無慙愧連羣合黨唯惡是理¶
<pb:CK-KZ_JY018_01p064a>¶
嫉妬道德破亂善人爲諸災怪等恐動眾生汝等邪鬼何能爲¶
一切人民作正福田不識大悲唯滅物命汝諸鬼等常爲不善¶
贜滿罪定當入地獄火燒湯煮風刀鋸解種種苦惱以謝眾生¶
是時天尊知諸鬼等心未湻信卽令諸鬼諦念良久天尊以自¶
在神力攝諸鬼等入炎鑪地獄復入鑊湯地獄復過鋸解地獄¶
復過刀山劍樹地獄復過寒冰地獄復過長夜地獄令諸獄吏¶
以棒驅之不得寧息是諸獄卒瞋怒之時七孔出火以燒羣鬼¶
驚呌奔走是諸獄門悉皆關閇四出不得是時諸鬼心自念言¶
願得天尊濟活我命須臾之頃天尊化作善人將領侍從開地¶
獄門引出羣鬼令諸獄吏莫相拘執將諸羣鬼還到會所遥見¶
<pb:CK-KZ_JY018_01p064b>¶
天尊悲泣流淚具述受苦果如天尊向者所言備受怨對不可¶
堪忍於此苦中思念大道或見善人開地獄門引出還此重見¶
天尊喜懼交集又恐忽更怨對墮地獄苦無身能堪願從天尊¶
乞得受度免離鬼道解脫地獄種種苦對天尊復告鬼言汝諸¶
鬼等受此苦惱由汝昔來橫害物命枉疾良善作諸怪祟恐動¶
眾生今得此報非他與也汝諸鬼等向言欲爲大道而作侍者¶
汝罪深重陰賊不除腥臊臭處驚觸大眾諸惡鬼答言願從大¶
道求乞法水沐浴塵垢澡鍊身心若不爾者豈敢無端將此罪¶
身干忤大聖唯願¶
天尊大慈之心不間穢濁賜以法流洒盪塵臭堪受正氣則是¶
<pb:CK-KZ_JY018_01p065a>¶
千生慶幸今日是時羣鬼說此語已悲號動地叩頭自搏兩眼¶
流血氣絕復蘇是時靈人愍此諸鬼悲苦乃爾卽從北面洒淚¶
而言弟子有幸以䝉度脫得入道流侍奉天尊億代深緣不動¶
而感荷佩恩造心所罔極不以自揆煩勞神思曲垂哀宥特見¶
流念干忤聖心濟度下鬼慇懃煩劇念此諸鬼亦如弟子未識¶
道前獨見外壅多疑内積常游昏冥無因曉悟一覩天日積夜¶
開明遭遇慈尊眾疑頓決得庇騫樹滌盪玄津塵累豁消道性¶
昭顯若太陽之泮積雪似夜炬之朗重昏窈靄消亡層冰解散¶
法雨流澍廣潤心田無上道芽隨時增長慈雲普覆枯朽再榮¶
白骨成人獨驗今日唯願天慈濟度羣鬼憶昔無二中路乖張¶
<pb:CK-KZ_JY018_01p065b>¶
今更得同念歸一道下鬼無慧心局見聞頑騃無知誠可哀愍¶
天尊答言我以示其希有神力欲以諸鬼付南昌宫主令生世¶
間以其願念爲我侍者我不忍違諸鬼之心爾時天尊卽命左¶
眞仙童焚反魂之香又命右侍上眞秉靈一之符又命始青天¶
中主春道君潜運生氣濟活羣鬼爾時諸鬼得濟度已歡喜慶¶
幸圍繞天尊禮拜讚歎而立誓言天尊所在之處大會之中若¶
有微塵我悉䑛除不用灑掃會中若有新學道士威儀不正我¶
悉正之四天之下一切男女身受道法我悉護之令其成就若¶
有所須我當給使令無乏少是時諸鬼身心變善不違本願修¶
功補過以報道恩天尊問諸鬼曰汝今已離諸苦爲欲受生世¶
<pb:CK-KZ_JY018_01p066a>¶
間爲欲入道正位是時青帝鬼王答天尊言我等諸鬼未識道¶
前流轉生死生出人間年未滿百死時已至魔爽漂浪流轉五¶
道隨業受對無有休息今遇天尊願捨眾苦如吐出口終不更¶
食我今亦爾不願更生凡夫之身若生凡間如反食吐希有願¶
者出生凡間如履湯炭希不燒灼我今有幸得見慈尊遠離盲¶
道唯願天尊哀愍我等聽爲侍者天尊告言大道曠蕩法無圍¶
制除爲十惡善無不會是時天尊愍念諸鬼心知回向錫其五¶
部五億萬眾入善爽之位護持道場輔助新學典知淨爐常運¶
香木以給灰火爾時靈人見此諸鬼身得度已心助歡喜而作¶
頌曰¶
<pb:CK-KZ_JY018_01p066b>¶
神風鼓玄津忽起大慈波蕩滌無明垢翛然出愛河痛汝未度¶
時勞我深咨嗟慈雲廣流布枯朽反英華何期九幽子歸我長¶
仙家¶
爾時靈人重作歌曰¶
世路紛紜竟不休出沒沉浮恩愛流何不一向无爲道强將生¶
死作𡨚讐寂靜空閑不肯住葷辛塵濁苦相求那不仰眄英雄¶
士乘雲秉節自遨遊¶
爾時靈人作此歌已語諸鬼言汝等有幸得覩大道開度汝身¶
汝應日夜勤加精進助道興化護念善人常行慈悲與道合同¶
我與汝等是爲天尊而作侍從在在處處不相遠離是時靑帝¶
<pb:CK-KZ_JY018_01p067a>¶
善爽答靈人言無上大道我獨後聞日月雖明盲者不見今得¶
受度悲喜交集不期大道威神頓能無比資生萬善津濟羣化¶
爲諸幽顯无上福田不可思議不可思量重復悲喜禮謝靈人¶
而作是言善善相會正在今日願助憐愍時見教招開示善道¶
令得解悟¶
天尊見諸善爽媿謝靈人知其深信進此二仙證道一階爾時¶
復有雲霧之神四天神王崑崙四方八十天神遥聞天尊大開¶
玄囿將領部從一十四萬乘風而來至於會所悉皆見身三十¶
二相八十種好十八神力足指案地震動世界身生水火眉間¶
放光祼形跣足頭面看地胡跪合掌遥禮雲門¶
<pb:CK-KZ_JY018_01p067b>¶
爾時天尊知是外道卽命執蓋小仙見神力身坐空界當門而¶
坐¶
爾時諸邪禮敬畢已心生狐疑俯仰良久而作偈曰¶
我在幽仞山三界之所尊夙聞无上道乘霧入雲門是謂天中¶
天何期无相仙五情不異世神識未超然雖處雲宫上焉无生¶
死緣¶
爾時仙人承道威神應天魔之偈便卽身具眾相神力萬變遍¶
體毛孔皆悉放光天地大動令諸魔眾立不安所¶
爾時諸魔頭頂禮拜仰瞻仙人五體戰憟遍身流汗震懾忘形¶
不能自持身光消滅形如聚墨¶
<pb:CK-KZ_JY018_01p068a>¶
於是仙人重告魔曰汝來何爲三問羣魔不能仰答半時之頃¶
乃得發言重復頂禮而答仙人我聞无上大道長存上界神力¶
自在威德无雙耳目不覩足跡不致晨夕欽仰無能自進輒以¶
今日相率而來敢申禮願伏乞寛宥言畢伏地仙人告曰汝在¶
下界爲世所尊自稱十號邀世利用果報自足來此何爲此名¶
道境非魔所登汝罪自深重不合見道汝在慾界惑亂凡夫自¶
稱調御或名梵天或號能仁求世供養或稱天人大師誤諸良¶
善墮生死河受汝訓化不信大道羣數縛着計息邪念復說諸¶
行法皆旡常又言其身不可毁壞或說死滅爲極樂法令人自¶
殺刓截其身速得轉凡軀成金剛體或說他方世界極樂化生¶
<pb:CK-KZ_JY018_01p068b>¶
身坐蓮花衣食自然離此肉身永斷生死汝諸魔等以灰滅穢¶
質竊比金剛以无明法虛談六通惑亂世人令捨孝養不敬父¶
母如是邪法出世之時門徒師弟自相婬亂身見諸相自言旡¶
見空談無礙不達至道流動漂浪忘本失正心昧中道恒處有¶
餘爲受生死不能常住不離名數三十二相以縛着故十八神¶
力以有爲故八十種好以作法故足指案地以恐動故供養水¶
火以邪見故以貪食故說有十利以愛膻腥妄說功德汝諸魔¶
等是眞外道藏覆惡行息世譏嫌汝說灰滅因緣小事假說天¶
仙而來聽法我是仙人那不曾來聽魔說法汝眞外道髠頭拔¶
髮祼形跣足十惡五逆性便誹謗憎惡忠良翻斥大道又復邪¶
<pb:CK-KZ_JY018_01p069a>¶
道作法之時男女師弟并混屏處不令人見藏護瑕疵畏人知¶
聞粗惡言行虛談虛說無所依承以是因緣不合見道恐動流¶
俗惑亂凡愚僞作邪法教他邪定思想光怪紛紛迷亂多陳詭¶
譎誘導童䝉凶逆謀議招集惡黨髠割無智毁損凡容徧滿慾¶
界造立空冢焚殺凡軀羣聚讚歎生入地獄无明增長髠拔毛¶
髮不除惡根以此邪術望去纒累如負乾草而欲救火是如愚¶
人抱疾避病亦如童稚奔走避影穢惡紛紜盈塞世界以汝罪¶
身不合見道¶
爾時魔眾聞仙人言皆應其心一時悲苦號咷哭泣悔過自責¶
踴身自樸遍體流血拔脫鬢髮如燖穢草兩眼淚流五體戰慄¶
<pb:CK-KZ_JY018_01p069b>¶
袒膊求哀頂禮神足顦顇憂苦不可思議雲宫天尊愍之攺悔¶
卽放靈眸紫光遐映仙人仙人知天尊愍之語諸外道而作是¶
言諸求法者不應悲苦若悔過者但改其心不以髠截髮毛殘¶
形滅性而求悔過魔聞道言闔眾乃止¶
爾時魔眾之中有一外道自號梵王是諸外道唱導之首祼形¶
胡跪合掌而言不審天尊道濟幽明澤流枯朽凡在有生咸悉¶
開度伏乞憐愍造化羣微度以自新弃邪歸正庇影騫樹盥濯¶
法流投足洞淸栖神玄路洒掃壇靜出入侍從執蓋御車晨夕¶
受事伏願天尊慈悲聽許言訖歔欷銜淚頓首仙人告曰我非¶
天尊位始登仙在此親侍大悲天尊是時外道聞仙人之言皆¶
<pb:CK-KZ_JY018_01p070a>¶
悉流汗心自念言我在慾界身登四果今日忙怖不覺自失定¶
知所得非正法也上界仙人神力無比天尊威德當應云何恐¶
我等眾濁惡垢重不堪禮謁无上天尊進退徬徨無能自處¶
爾時六十萬外道一時解頸寶珠瓔珞積着雲門遥心奉上供¶
養天尊仙人告曰汝下界珍寶唯有金銀琉璃硨磲碼碯珊瑚¶
琥珀珍珠等寶我上界天中萬種珍奇所謂日月明機星辰寶¶
珠金精萬變矅電流霞大悲天尊法眼不顧詎須瓔絡塵穢雲¶
宫外道答言慾界眾生唯珍纓絡不識上界諸天奇寶以推心¶
施用表丹誠仙人告曰大悲天尊貴人心寶不重瓔絡外道答¶
言慾界肉身心中无寶仙又曰汝身无寶何不施心是諸外道¶
<pb:CK-KZ_JY018_01p070b>¶
卽起求刀欲劈其心仙人知其廻向卽與其刀¶
爾時梵王自開其肚出見五藏諸餘外道盡欲見心仙人止之¶
而作是言凡施心者除汝外道邪見小覺小知小聞專志大道¶
名曰施心非以五藏血肉骨髓而爲施也外道聞之心始開悟¶
爾時仙人以大慈手案合外道腸胃五藏平復如故是時外道¶
各相顧視心氣調暢皆悉歎言未曾有也既聞妙法又覩神力¶
上白仙人而作是言天人大師眞是醫王療治痼疾決斷眾疑¶
皆悉平復无復遺餘欲從天師而請夀命願賜長生不死之道¶
仙人告曰下界所修何法而能駐夀一刧半刧外道答言下界¶
眾生不聞正法修四如意縱能駐夀不過八萬大刧後還退墮¶
<pb:CK-KZ_JY018_01p071a>¶
翻生慾界我今已夀七萬餘刧恒憂无常生老病死此老有限¶
不出三界不越五通不免生死仙人告曰長生之道非凡所聞¶
汝等外道欲求長生恐汝習氣深重根業結固年又老耄髓腦¶
空竭形神沉濁津液穢滯又復誑惑世人罪目已結三司剌姧¶
五帝糺過汝欲求度殊成大難我又奉大悲天尊金口之敕假¶
使天尊許度汝者猶應退齋千日思失然後乃度爾時外道聞¶
仙人言闔眾於雲門外遥禮天尊焚香願念七日七夜叩頭拜¶
伏以求報應是諸外道正拜之時忽覺神香洞薰鼻根流入其¶
心心中歡喜煩惱消除内無飢渴耳目聰明倍於初來是諸外¶
道彈指相顧互言其身膚容潤澤爾時仙人心知天尊愍諸外¶
<pb:CK-KZ_JY018_01p071b>¶
道是諸外道心亦自覺内懷歡抃不敢出言但以禮謝遥心想¶
念大悲眞帝又復七日七夜拜跪雲門仙人告曰大悲眞帝常¶
以一慈度諸異類惑无言說所謂大道行不言之教又如慈母¶
善别嬰兒聞其啼呼知其飢渴及以痛痒隨宜飮食及與方藥¶
汝今已得道力外道答言實如高鑒仙人又曰汝有何覺答曰¶
覺有香洞薰鼻根流入心中豁然開悟心中歡泰數倍於前耳¶
目聰明亦復如是仙人曰汝得道力已續性命當於何憂但以¶
汝身塵濁日久未堪親見大悲天尊未堪禀佩无上道要汝等¶
徒眾且還慾界退齋三刧澄鍊身心然後更來親近天尊是時¶
外道答仙人言我身朽邁恐命不固忽然三劫沉滯下界无常¶
<pb:CK-KZ_JY018_01p072a>¶
奄及失道須臾魂識漂流隨業受報何當復來得見天尊大師¶
當知欲界邪仙極上夀者不過八萬大刧中夀之者一刧半刧¶
下夀之者與凡不異此眾難保大師云何隨賜小法且駐年命¶
仙人答曰上道大通都无小法僅修一法皆得成眞是時外道¶
勤勤不已各解髻中寶珠以獻仙人仙人知其盡心受其獻已¶
還着雲門須臾之頃雲宫之中靈音微響如撫金石以和虛琴¶
音韻流轉淸雅寥亮忽見七色香光徘徊雲門其光之中有二¶
仙童端虛而坐東西相對齊撫雲璈而告諸魔曰¶
眞氣周流布十方重昏巨夜明晨光幽扃苦爽同時曉遊魂逝¶
魄及神香慈悲手執金剛劍調柔忍鎧折邪芒六度威兵齊列¶
<pb:CK-KZ_JY018_01p072b>¶
陣俱乗定惠騁龍驤高據雲門銷五苦恒秉丹旌定八方掃除¶
戰堞行屍臭灌沐枯骸鎭使芳¶
爾時二仙童撫璈畢已而自言曰慾界多塵薰臭盈滿甘露不¶
潤氛翳天庭屍氣衝人非常蓬勃歎訝仙人能忍久住仙人答¶
曰非爲能忍親奉明敕有辭爾時仙童語外道曰色慾二界人¶
氣干天何爲淹留且當退齋三刧之後戒香盪濁歸正除邪飡¶
和服丸消此魔氣形體淸明内外芳潔當更上來大悲天尊已¶
施玄祐香光薰暎消汝惡根加汝夀命亦无傾夭是時羣魔重¶
加喜慶二仙童曰汝還下界捨汝邪見勿以嗊嗃自稱十號邀¶
求供養增長惡根勿稱人師招集童䝉令其邪僻勿以毒火燒¶
<pb:CK-KZ_JY018_01p073a>¶
殺凡愚歡喜讚善此大陰賊方便損傷教化讚死髠截凡夫此¶
罪極大无上大道慈悲好生常疾於此時諸外道諾奉教旨辭¶
别仙童退還慾界¶
　　
<pb:CK-KZ_JY018_01p073a>¶
　　
#+PROPERTY: JUAN 004
<pb:CK-KZ_JY018_01p073a>¶
** 　　上元品第九¶
爾時上元大慶正月十四日晨朝之時二景交暉月華收彩星¶
精歛曜圓羅啟旦芒霞疊照大空虛朗香花互啟元氣發生和¶
液入堅地雰輕霧天散浮煙海淸不波玄源演津飛蓋彌羅丹¶
旌吐雲靈幡飄飄華猋雰雰空樂長鼓虛籟永吟五精導途雙¶
景翼軒¶
爾時上元太眞皇極天尊與諸侍從日宫之中雲霞寶座齊下¶
<pb:CK-KZ_JY018_01p073b>¶
神足安詳而起登於猋輪凝精寶車香雲纏蓋慶霄四冥騰皇¶
整轡金光理御正中之時下觀十天盼着六合後會陽寥之宫¶
爾時天尊與諸大聖俱放慈光從心中出明照幽顯無遺纎塵¶
光非千色無有邊際天上地下朗然無滯法輪常轉羣生俱會¶
噓太和以發萌呼柔弱以散剛甲裂盤施含靈踳馳琳碧敷華¶
瓊根秀枝至十五日日中之時三天仙人無數億眾不可記字¶
心越五通身無死地能調六軍降十大怨在於郊間忍辱之地¶
權立一城高廣無比有四大門樓峙聳峻出於雲心悉用七寶¶
以爲關鍵渠濠深邃洞入淵際其城之端有三萬六千寮孔網¶
以珠絡地以蒼珉墀道周帀平夷廣遠城中宫殿亦悉高妙陰¶
<pb:CK-KZ_JY018_01p074a>¶
輝燭夜朗然無翳珍玩糓帛盈積府庫是諸仙人大設天儀雷¶
震法鼓秉大丹節舉大丹旌仗大金鉞撝大神劍精器利銳譬¶
如麟角服大法鎧柔如雲袍善却毒箭五兵不傷是諸仙人手¶
執鈎鑲鋒芒纎利前驅後殿威如鳳爪晨朝之時俱駕六龍齊¶
引寶車出於郊間陳列威儀鳴鼓吹角未及作令怨敵以伏解¶
甲釋衣雄氣頓靡銷金裂鼓摧旌毁節被髮解帶披心露膽膝¶
行肘步下風而趨匍匐求盟心血自見仙人各擁命魔靈幡導¶
諸投化登太玄之路入洞淸之源陟長明之阿昇金鳳之壇焚¶
逆風名香誥以左契醼以玄津時諸大怨覩此神妙忍辱之力¶
誠知無比心靈頓改願爲仙人作善知識爾時仙人至於食時¶
<pb:CK-KZ_JY018_01p074b>¶
與諸侍從翻入大城於其城中各捨威儀齎百寶名珍神鄕奇¶
物昇入上淸供養天尊所謂日月寶珠星精寶珠陽燧寶珠陰¶
諸寶珠曜電寶珠驪龍寶珠忍辱寶珠大悲寶珠大慈寶珠六¶
度寶珠絕塵寶珠和光寶珠無瑕寶珠離欲寶珠含眞寶珠英¶
華寶珠堅固寶珠精進寶珠持戒寶珠心海寶珠智慧寶珠方¶
便寶珠雲雷寶珠和風寶珠發生寶珠甘露寶珠如意寶珠是¶
諸寶珠光彩各異圓明一等復有三種無價善寶所謂大慈善¶
寶儉約善寶退讓善寶如此善寶若有眾生懷此寶者所求如¶
意無願不尅若有眾生爲諸病苦懷此寶者病自消除若有眾¶
生心多反逆懷此寶者自然慈順若有人王天下不化災殃屢¶
<pb:CK-KZ_JY018_01p075a>¶
表鄰國鬬爭五兵交戰百穀不熟水旱不調羣臣陰謀懷此寶¶
者天下自化災殃不生鄰國交好金芒喪精百穀四熟水旱調¶
平羣臣盡節陰賊不生是諸仙人復齎四種香飯所謂豐山香¶
飯龍山香飯浮山香飯太和香飯香氣豐布食之無盡是諸仙¶
人復齎七種寶漿日精寶漿月華寶漿星精寶漿甘露寶漿金¶
液寶漿靈光寶漿玉匱寶漿各以諸天寶器盛諸供具復齎無¶
價寶衣所謂自然瓊羅寶衣自然雲錦寶衣自然流霞寶衣復¶
齎無價名香所謂反魂名香反風名香逆風名香七色名香復¶
齎諸天雜果所謂萬歲靈桃空洞靈瓜霜梨玉棗赤子金葩種¶
種珍奇來至會所供養天尊大獻珍寶列滿玄中香氣氛氲周¶
<pb:CK-KZ_JY018_01p075b>¶
流十方百寶光彩暎朗無際時諸仙人圍遶天尊百千萬帀齊¶
鼓天樂太和之曲億變萬轉音聲和美淸廟寥亮神禽鼓翼而¶
騰舞靈獸叩節以齊和龍吟鳳歌眾音合會淸風吹絳樹之響¶
名香轉徘徊之蓋日月停輪眾星曉明芳煙拂廻甘露如傾是¶
諸仙人良久之間輟眾音之繁會弭未遇之高節收曡飛蓋傍¶
息騰皇併却猋輪虛立雲庭一時稽首問訉天尊而作是言不¶
審天尊眾善法身道化慇懃以勞聖慮萬兆無福實貫神心而¶
塵穢䝉籠根業沉濁仰佩玄祐曉夕開懷慺慺之誠恒對心目¶
空形任道無以報恩復念生成未能忘本塵眾相率建此微心¶
而三天罄窮敢獻塵露藉以上元大慶慈尊高會天恩無限不¶
<pb:CK-KZ_JY018_01p076a>¶
間塵臭願爲納受所獻丹心言畢稽首伏聽哀旨¶
爾時天尊凝思遠視神彩沖邈金顔發輝眞光四照萬天在眸¶
神力周備塵界非遥令諸仙人心疑豁消是時天尊卽命右侍¶
金童焚香百和反風名香又命左眞上相千二百人齊鼓雲和¶
之璈又命左直主春上元眞宰千二百人齊擊神金天寶之鐘¶
又命東極太仙九千人以扣萬石紫瓊之磬又命西極太仙六¶
千人齊擊神山天寶方金又命和風吹出空洞萬變之音眾樂¶
齊奏良久之間九色雲龍蜿蜲騰舞八霞廻空香風轉苑騫鸞¶
翔鳳靈禽仙獸長吟虛庭不緩不急如飛雲之旋天似廻波之¶
引流眾音之中演出空洞微辭而告仙人曰¶
<pb:CK-KZ_JY018_01p076b>¶
上元正氣皆自然主生皇極爲眾緣紫房吹動氤氲氣太和流¶
衍㪚剛堅大道生成法如此故我移居治此天風雷消解諸盤¶
結六氣能驚長夜眠此亦神功自通妙非關吾强使之然眾寶¶
以陳玄理界卽是虛心上福田¶
爾時諸仙人聞空中微辭之音自然妙響淸通虛豁道德流布¶
理無不存歡喜適内神光發外一切有生皆發英華昇沉飛走¶
踴躍騰舞寶樹香草應時花敷諸雜根枝萌牙啟甲是諸仙人¶
登六通果九祖承慶免離憂苦上元之功其德如此三日三夜¶
天事乃畢¶
爾時天尊爲受供已轉設天眞靡不周遍以無相施故如道神¶
<pb:CK-KZ_JY018_01p077a>¶
力果報無窮香飯寶漿湛然不減日月寶珠彌加明盛時諸名¶
香其氣不絕是諸仙人大眾之中有一上仙名曰昌期而作步¶
虛曰¶
整控啟皇極乗運入中天披空獻心寳妙覺朗身田日宫㪚和¶
氣寥庭騰願煙大道難思議隆福慧無邊空身遊道境㝠心入¶
太無披玄尋寶際幽契自相符故能明假外噓累絕羣愚誰知¶
不死道遐因空洞書玄風鼓太無天樂演微音龍章昭鳳彩王¶
字發虛琴飛猋上雲路㪚髮寫瓊簪稽首禮皇極焚香陳我襟¶
爾時仙人說步虛已重復稽首請問天尊而作是言上元高會¶
以䝉仰覩沐浴恩化空心荷佩福被幽顯存亡獲濟忘退罪愆¶
<pb:CK-KZ_JY018_01p077b>¶
願垂赦宥欲從天尊求乞一願願爲四天之下一切眾生度脫¶
苦惱免諸厄難欲請天尊下降丹臺神州之中大度天下人及¶
非人¶
於是皇極天尊而告仙人言汝等當知三元高會良辰吉日原¶
乎正氣正氣化生一氣一氣化生平氣如此三氣上應三元天¶
寶宫所謂日宫月宫星宫宫有一尊我處日宫號曰皇極天尊¶
主於上元正月十五日春陽之時發生萬物月宫之眞號曰正¶
一天尊主於中元七月十五日以成萬物星宫之眞號曰眾妙¶
天尊主於下元十月十五日藏養萬物子但專心於神州之中¶
及四天之下教化眾生令遠邪道宣揚三尊眞帝名字晨夕願¶
<pb:CK-KZ_JY018_01p078a>¶
念至此之日三尊互下降臨洞府分形萬億濟諸天人¶
爾時眾仙謹承明敕以正月十七日日暝之時辭别天尊歸於¶
下界過北斗之中夜候眞人朝謁靈童停留七日而下神州會¶
於首山之上議定流化三日三夜之後東到扶桑之陽南到炎¶
洲火池之陽西之崦嵫流金之西北越陰谷積雪之北次到員¶
壟靑邱崆峒具茨以次告報新得道者一如上元皇極天尊金¶
口辭也云中元大會七月十四日正一天尊下降神洲各令仙¶
人下同具備謡歌唱令眞帝名字聞四天下各令此日辦諸天¶
供具盡世所有施安牀座幡花香燭心心繼念是時四天之下¶
同於此日殊心合契¶
<pb:CK-KZ_JY018_01p078b>¶
** 　　中元品第十¶
七月十四日晨朝之時天下仙人及諸國王一切人民仰視上¶
方渴如所待¶
爾時正一天尊與諸大聖六千萬上眞之眾各乗月宫而下其¶
中諸人皆見如雲之垂降臨下土爲人保證無上福田¶
爾時天尊將二侍者下於丹臺諸餘眞眾各赴所感丹臺羣仙¶
侍從天尊至十五日日中之時靑邱仙人八十一萬眾俱乗靑¶
龍之輿齎諸供具來至會所員壟仙人六十四萬眾俱乗朱雀¶
之輿齎諸供具來至會所崆峒仙人三十六萬眾俱乗白虎之¶
輿齎諸供具來至會所具茨仙人二十五萬眾俱乗玄武之輿¶
<pb:CK-KZ_JY018_01p079a>¶
齎諸供具來至會所崆峒天仙二十五億萬眾俱乗黃龍之輿¶
齎諸供具來至會所須臾之頃東九夷南八蠻西六戎北五狄¶
邊遠之方諸仙人等各齎供獻承道威神浮空而至各各陳列¶
供養之具奉獻天尊陳列事畢圍繞天尊步虛歌讚焚香散花¶
作天伎樂眾音合響神風徘徊香光纒虛列位以次俯仰節度¶
左齊右整北面長跪微言寂氣問訉起居而作是言萬兆紛紜¶
多惡少善不期感動降下高尊而此塵穢之徒竊好眞道濫當¶
開度功不補過無能自勉又恐九祖承負釁咎墮在幽扃或生¶
出殊方受形異類幸藉微緣遭遇大聖不動而感高會良辰小¶
兆微生敢求多福唯願天尊誨示未聞開發金口演出靈章中¶
<pb:CK-KZ_JY018_01p079b>¶
元寶經開度後世¶
爾時天尊高抗深視良久而言月宫兆魄圓羅孕輝隰壤消煩¶
金風扇威火木藏養炎涼氣交皇華垂津收束氛妖吉辰開宥¶
萬帝來朝六塵外靜三毒内消二世獲安介福所招無所之先¶
朴散爲元形名之後妖邪所怨萬物亡本進退乖根良辰不度¶
無思道恩悠悠萬兆痛不能言¶
爾時天尊說此語已俯而彈指數聲天地震動河海騰波神氣¶
不暢悲風不和是時眾仙各起禮謝而作是言不審天尊以何¶
因緣俯而彈指天地震動日月不明神氣不暢悲風不和小兆¶
道淺不達至理心中疑懼不能自甯唯願天尊大慈憐愍哀所¶
<pb:CK-KZ_JY018_01p080a>¶
不悟唯垂分别誨以未聞¶
天尊告言我無名之先眞道大行言教未施天下德化我見世¶
後人民多智各習異端尙多聞見仁義互興財食親輔棄貧賤¶
弱父子相嫌君臣不忠六親怨爭鄰國相讐四海交兵以是因¶
緣不善增長輪轉相報無解脫時不如今日眾生尙善初來聖¶
眾降四天下一切眾生欲求智慧以離愚道漸漸工僞百競馳¶
起雖地獄空虛不久盈滿以是因緣故我彈指眾仙聞說不覺¶
悲悴¶
爾時崆峒仙人從座而起稽首作禮請問天尊不審羣化之心¶
可廻攺不欲請天尊自在神力防遏萬原之端擁未萌於機上¶
<pb:CK-KZ_JY018_01p080b>¶
使合生復根億兆藏初唯守一道泯絕羣生心無起滅形同太¶
虛¶
天尊告曰善哉善哉善男子汝所言者是大道之第二十之子¶
也何以故大道元乎虛朴虛朴散爲元氣元氣自然成形有生¶
從生立名因名有言因言生正教正教生卽智慧生智慧生卽¶
巧僞工巧僞工卽愚智辯愚智辯卽是非起是非起卽憎愛生¶
憎愛生卽攻戰作攻戰作卽君臣立君臣立卽萌賞罰賞罰萌¶
卽利害見利害見卽陰賊生陰賊生卽罪目結罪目結則冥司¶
立冥司立則有水火之罰輪轉无窮自然如此非道爲之汝所¶
言者居乎萬機之下故曰我道雖明背之則暗我道中正反之¶
<pb:CK-KZ_JY018_01p081a>¶
則邪我道柔弱捨之則剛我道長生輕之則亡大道無親唯與¶
善人我觀羣化非可卒正自有萬分之一生感和氣歸原復根¶
大道爲此下流正教以表羣目欲其影從而汝後學卽斯人也¶
爾時崆峒仙人請問天尊不審水火之罰其義云何小兆不達¶
願垂分别¶
天尊告言水火之罰凡有四種陰陽二過冥司謫之經水過火¶
所謂冰炭之罰也眾垢齊積焦沉禍至天屯地否水火交會乾¶
極則八海騰煙山嶽灰燼天門祕揵金玉銷爍三景藏精風雷¶
扇炎火翳流熖天地成冶地否之時陰成告瑞移陸溟海中天¶
湧波眾眞遷治西北水母形如素旐眾鳥南飛羣聚天際飄風¶
<pb:CK-KZ_JY018_01p081b>¶
激濤崩騰山嶽金石相觸磨滅泥滓善男子汝今當知此二大¶
災以應天下及以萬民何以故天下無道萬民不化此災者喻¶
如眾生五内反逆蓄泄不調自然成患况於天下失道敗德眾¶
塵齊累天地愍之不能已苦應施罰前示其教次告其氣後垂¶
其象愚癡之人不信正教不明氣象凶惡不攺天不得已示其¶
大威譬如臣子君父寵念承恩驕恣變心失忠不孝君父私懷¶
反逆謀狀以露仁君慈父猶不卽滅先當施令如是臣子心猶¶
不悔後付司殺君猶哀之但不得已天帝亦爾時諸仙人聞天¶
尊所說皆悉歎言未曾有也禮謝天尊煩勞金口愍諸小兆宣¶
示未聞荷負恩造流霈之澤禮謝畢巳¶
<pb:CK-KZ_JY018_01p082a>¶
天尊告勅令復本座至十七日晨朝之時正一天尊初來眞眾¶
應緣畢已從四天下歸入丹臺問訉天尊起居道化得無勞極¶
天尊告言眞化無勞道化無極子赴萬兆得無疲猒眾眞答言¶
承道威神豈有疲猒¶
天尊又問生死二緣得解脫不眾眞答言地獄罪魂以天尊下¶
降丹臺之時登卽解脫四天之下一切兆民雖解無脫爾時丹¶
臺諸仙聞上眞之言心中不達爾時昌期仙人卽從座起稽首¶
天尊云何地獄罪魂未見天尊而得解脫云何四天之下一切¶
兆民雖解無脫願爲分别¶
天尊告言善男子汝今諦聽吾爲汝說所謂大道藏用雖濟度¶
<pb:CK-KZ_JY018_01p082b>¶
萬物而不爲尸暗德運載以是因緣能令罪魂而得解脫雖解¶
無脫者所謂天下人民雖解煩惱性空而不免脫何以故凡夫¶
之人雖解法性不習眞常但明至理身在合道是故道與理乖¶
譬如有人身坐狹室心遊十方無所障礙或說至理聰辯無滯¶
離合隨心此名心得入理不名身得入道以是義故理雖合道¶
不能令身而得入理喻如夢遊身不隨心是故眾生心得入理¶
身不入道心入理者名之爲解身不入道名爲無解無極大道¶
身心無礙能令微塵世界一時赴感故曰大道自在解脫能令¶
十方世界如觀掌中前際亦復如是是時天尊說此語已卽放¶
左手五指十種光明遍照虛空令十方世界俱見光中時此大¶
<pb:CK-KZ_JY018_01p083a>¶
會眞人仙人靈人悉皆洞覩微塵世界又於光中見其二際身¶
所經業了了分明是諸仙人洞觀希微道窮眞常皆得六通自¶
在之力九祖獲慶受生道境天尊中元之緣畢已七日晨朝之¶
時天尊大眾俱昇雲路玄風鼓樂紫霞虛邁空谷謡歌天吟萬¶
籟¶
爾時眾仙而作步虛曰¶
吉光騰紫氣霄輅逸丹天翻颺香風轉蓋動起浮煙道中還復¶
道玄中已復玄眞光不識際大象竟無形法輪常自轉希音不¶
可聽空閑侍三寶虛中聞洞經七變游魂反萬氣駐頽齡香風¶
飄羽蓋游氣轉猋車泠泠上雲路窈窈入長虛顧愍埃虛子應¶
<pb:CK-KZ_JY018_01p083b>¶
運演靈書妙果諧今日㝠契自然符¶
爾時仙人上送天尊歌頌讚歎入至雲庭過四十天門是時天¶
尊止諸仙人言天路遥長無勞遠送是諸仙人俯仰躊躇良久¶
之間¶
天尊愍之重告仙曰子後學成道雖得六通數千萬刧猶是人¶
身與我大眾自然之體光氣微妙未可全同天尊卽命運氣上¶
眞調暢玄風噓出無上萬變靈章雲和淸雅太玄之辭三十九¶
篇其時日精上浮月液下流眞氣順生金風反和瓊林發蘂玉¶
樹花敷法輪三轉流霞七波天外長謡虛裏空歌令諸仙人明¶
道優劣又告仙人曰上道之希其法甚微神力至妙不可名言¶
<pb:CK-KZ_JY018_01p084a>¶
略示希有以與汝分别仙人歡喜禮謝天尊唯願大聖時見影¶
響言畢辭別復歸下界¶
** 　　下元品第十一¶
爾時眾妙天尊以十月十四日晨朝之時與諸大聖五千萬億¶
眞仙之眾俱從丹天之中星宫之内應運下世威儀度物先當¶
引日入左目月入右目左斗昇左耳右斗昇右耳南斗葢通天¶
之端北斗在瓊簪之下中斗在神足之間碧霞縈左鬢素霞縈¶
右鬢丹霞暎三理之中玄雲浮玉枕之上靑龍吟左白虎嘯右¶
金鳳前唱玄武擊節五星吐氣以廻繞陰輝停虛以懸照慶霄¶
纏幕仙雲起蓋諷誦靈篇虛吟萬籟地湧寶樹隱草萌荑芝蘭¶
<pb:CK-KZ_JY018_01p084b>¶
脈發積雪冰消寒谷和氣溟泉吐温神煙逆吹召魄呼魂雲雷¶
揮音洪靈耀精謡歌靈章空洞虛鳴聾瞽聰察攣躄復行河海¶
靜波昏霧廓淸眞光浮輝寥朗長天五辰合度三景齊明異類¶
親睦百穀豐盈怨敵解圍天下太平正道雄張妖魔滅形¶
爾時天尊俱乗星宫齊整雲庭告羣生之吉祥應眾仙之靈瑞¶
鼓橐浮虛俯臨太無下元吉慶景福羣儲進道修德理契神符¶
紫藏交絡六府花敷神力變於下土眞氣流於太空御運垂期¶
玄中優游於是萬變不盡須臾令冬林以發榮使枯木以花敷¶
復含生以反眞攝萬類以藏初收道幽寥寂簡高居如此神力¶
登應金口¶
<pb:CK-KZ_JY018_01p085a>¶
爾時丹臺仙人夙承上元皇極天尊金口之勅覩此祥瑞知是¶
天尊下降神州卽出丹臺遥見玄中光明赫奕星官高妙幡蓋¶
彌天羅列眞儀遍滿虛空是諸仙人叩頭上請天尊降於丹臺¶
須臾之頃天尊卽命左眞一人通命仙人曰我應運教化主知¶
下元度諸新學證成眞仙諸有善功名著靑籙晨夕求願香煙¶
熏於帝庭淸唱聞於太乙者我當示其進修之道命羣魔以侍¶
衞下界凡夫廻心眞正下元齋戒爲其九祖我當拔濟存亡三¶
代未聞令聞未見令見未解脫者令其解脫諸有病苦我當療¶
治怖畏之者令其安隱我今法當降下地中宣道布化中元之¶
時正一天尊以下丹臺爲汝說法汝功德圓備以具六通得無¶
<pb:CK-KZ_JY018_01p085b>¶
閡智但以身非自然後學成道所以爾者未得入登大羅之上¶
諸學成道但至自在長存不死名著左契塵刧如瞬形隨日新¶
汝等諸仙卽當其人奈何兆民形命蜉蝣朝生暮死與道相絕¶
汝當知之爾時仙人隨從天尊暫治地中下元施化濟度羣生¶
爾時天尊與諸眞仙微塵之眾俱御浮霞明星寶宫以汎其上¶
下至地中列諸星宫去地七仞凝九色慶雲以爲大城七變光¶
氣以爲樓臺萬變金精以爲四門金剛寶光以爲關楗太虛眞¶
氣以爲寮孔忍辱寶光以爲却敵智慧寶光以爲城塹玄源洞¶
淸以爲泉池四信寶光以爲階道六度寶光以成寶樹戒珠寶¶
光以爲花實朱雀寶光以爲幢葢靑龍寶光以爲神麾白虎寶¶
<pb:CK-KZ_JY018_01p086a>¶
光以爲瑞節玄武寶光以爲鐘磬玄風寶光以爲仙樂法雷寶¶
光以警眾生法輪寶光以宣道化空洞寶光演出靈文萬氣寶¶
光以召生魂神符寶光以召死魂陰生寶光以起枯骨九轉寶¶
光以除痼疾太和寶光以爲天厨甘露寶光以爲良井日月寶¶
光以爲燈燭香雲寶光以爲飛蓋天花寶光以爲𥤆地¶
爾時天尊以一慈力流出諸光上極無上下窮無下十方世界¶
皆悉洞徹遥見天尊如在目前此會大眾亦覩十方猶如指掌¶
生死二魂皆悉乗光一時雲萃羣妖奉節自喪其精亦皆乗光¶
匍匐而至爾時諸地水神排破堅冰撥開積雪湧出半身飮和¶
至化爾時地中草木游根伏芽悉皆湧出其纔見霜雪盤施甲¶
<pb:CK-KZ_JY018_01p086b>¶
裂騰雲吐紅須臾之頃神嶽冰消溟津凍坼地乳瓊漿天垂甘¶
澤¶
天尊凝視良久喜諸羣微心知向道乃開發金顔而啟法口怡¶
然微笑萬變眞光流出金吻十方世界皆於光中洞觀眞相欣¶
喜踴躍不覺自失人及非人悉皆傾想注念眞光入其心目三¶
日三夜停然不動亦無勞極又於眞光之中各各見其魂魄圍¶
繞天尊須臾之頃變成嬰孩入其身中各坐府内湛然不動自¶
覺其身改爲童子色美髮黑氣力如雲時諸死魂飮和生氣悉¶
成人形反眞復胎靈魔變節道德成心地水之神半身沐光以¶
極其靈胎卵潛胞隨母獲安皆含正氣開剖之日順性成就飛¶
<pb:CK-KZ_JY018_01p087a>¶
走輕利無諸夭傷積疾新疴登卽痊除羣蟲不螫毒草樹滅¶
天尊告諸有生言此非自然皆因道化一瞬之頃神力周備萬¶
物以具受眞正氣至十五日日中之時下土凡夫各獻丹誠并¶
賚供具以慶下元盡世所有供養天尊¶
天尊告諸仙人言凡夫不同或獻丹誠或獻珍寶及以穀帛一¶
香一味一塵一色大道慈悲應爲納受爲說正法示正威儀長¶
其信根令其歡喜以是因緣遠離邪僻免脫生死長入道流可¶
不善哉可不善哉是時諸仙人及非人天地之間有形無形悉¶
皆同聲一時稱善當此之時香光徘徊流霞四象三景交道互¶
西互東眞謠長虛梵歌太空寶蓋浮煙長幡引風龍王負鑪以¶
<pb:CK-KZ_JY018_01p087b>¶
散反魂仙童擊磬居城四門天樂和善響徹無邊能令眾生虛¶
裏披玄寂坐飛龍默誦靈篇植根先刧樹果後來見在无際都¶
忘二邊冺諸煩滓無心默淵自㝠光氣柔弱剛堅¶
天尊說此法已卽入大悲大定須臾之頃寒谷吐風吹諸幢蓋¶
鏗鏗鈴鈴虛響空鳴變爲悲聲玄雲不流眞光湛然神煙籠象¶
七曜收輝日道南移月路陰歸九壤復堅眾流沍溟水精浮景¶
游氣潜形溼族淵居甲𠘶盤榮蠢伏藏氣蟻蚑吞聲¶
爾時天尊至十五日禺中之時微動左手抗齊神心彈指三聲¶
爾時羣仙及諸凡夫皆見天尊出大悲大定歡喜稽首而作是¶
言慙愧慈尊道化有勞濟度无窮幽顯解脫歡喜无量聖凡慶¶
<pb:CK-KZ_JY018_01p088a>¶
快不審天尊眾生未度之前何故金容啟笑化度之後翻入大¶
悲日月不明七曜收輝霜氣吐凝嚴風扇威皇道南移月路陰¶
歸羣物顦顇五内含哀彈指之聲令眾慘悲願爲分别釋結除¶
疑¶
天尊告言善男子汝當知我初微笑喜眾廻向易得度脫得度¶
之後勿忘大悲若忘大悲雖度非度以是因緣故我爲諸眾生¶
入大悲大定彈指當心示其内外和合三轉法輪而爲羣生無¶
上大道法應如此諸人聞說眾疑頓決重復稽首天尊謝煩金¶
口中時已至欲請天尊聖眾慈悲爲受眾生微塵供養成就之¶
心願垂愷悌¶
<pb:CK-KZ_JY018_01p088b>¶
爾時天尊不違其意大眾列坐會中而受供養爾時天尊以方¶
便力故臨受食時卽命中眞左侍飛往上界大羅之中取太虛¶
寶光之器二口各圓十方安着坐上玄虛之中一器先盛大羅¶
天中自然天厨日華月液以一空器擬盛下界眾生所獻珍物¶
爾時四天之下一切人民及諸異類持物施者或手或口或心¶
所獻之物一時俱到天尊座前各各心疑寶器狹小天尊知其¶
疑惑卽告之曰汝等但施勿嫌器小諸人心疑不敢仰答¶
天尊又曰汝心狐疑不能決定我知汝心嫌此器小是時天尊¶
卽命中眞捧下寶器小傾其口而向諸人卽告之言汝欲施供¶
具之者先令人王次及羣臣兆民異類各持本心入我器中諸¶
<pb:CK-KZ_JY018_01p089a>¶
人受命俯觀寶器忽見無際不測淺深四天之下一切人民一¶
時持獻而入器中或車或輿或步或騎升沉飛走都無妨礙未¶
入之人見器猶小入中始知器無邊際歎未曾有而作是言我¶
等小智欲以度量天尊太虛寶器不受塵露是我各煩惱覆障¶
不能得知大道法器向若不䝉天尊故命中眞欹器示我我心¶
狐疑施亦無福¶
爾時諸人入寶器已周遍按行莫知其極見有無量世界並在¶
其中仰視上方天天相次日月星辰倍明下界寶器之中盡是¶
天眞大聖空間虛白甘露大海百寶山嶽天禽天獸隱草瓊樹¶
香雲香風法雷法雨是時大眾復觀所施蓋不足言次周行忽¶
<pb:CK-KZ_JY018_01p089b>¶
至天尊說法之所從器中出亦不覺知其時圓光停照時不攺¶
中天尊媿其盡心獻諸供具欲以方便示其稀有天厨上味卽¶
告大會之中國王王子羣臣兆民仙人非人等而作是言我愧¶
汝等爲道遠來獻我供養我以爲汝受納之訖諸人慙其供具¶
微少默而無答¶
天尊以知其意重告之言下元大慶萬福俱會齋時以至恐汝¶
飢虛我此一器之中先盛上界太虛天厨欲施汝等无上法食¶
汝當列坐受我法食是人諸人以次而坐復思前施及入太虛¶
寶器之時各更狐疑互相謂言向者施供及入寶器是爲夢中¶
爲是覺時寶器極小若是覺時不應得入若是夢時應无施心¶
<pb:CK-KZ_JY018_01p090a>¶
又復寶器纔經一寸一切天地並在其中我等恍惚未能辯了¶
爾時眾中有一人王名曰辦心告諸人言我等大眾未得眞道¶
常如夢行法器大小入與不入施與不施一種同夢汝等勿言¶
但當思念中時以至天尊哀愍施我等眾无上法食須臾之頃¶
天尊卽命七童使者駕六龍大車載天寶器以次施食任諸大¶
眾仙人兆人等而取多少食之旣飽隨意懷藏器中天厨都不¶
減少諸人食之五藏花敷腸胃盈滿耳目聰察關節調理眾病¶
永滅六識開張思惟道恩得六通慧反照前後九萬大刧所經¶
業緣皆如指掌方悟前心定如夢幻爾時辦心與諸大眾禮拜¶
天尊而作是言不審天厨亦有盡不¶
<pb:CK-KZ_JY018_01p090b>¶
天尊告言虛空若盡天厨乃盡是故大道有旡盡藏而給眾生¶
辦心又問食此天厨果報云何¶
天尊告言食天厨者夀命無盡形同太虛¶
爾時天尊卽命中眞傾此寶器散於天厨着空虛中所拂草木¶
皆成花實日華月液變成甘露汎空中者化成眞光和氣萬刧¶
之後若有道德天子及諸學人飮我甘露飡我和氣凡百人民¶
食我果實隨其根性皆獲利益¶
爾時會中覩此殊妙不可思議合眾上啟天尊而作是言无上¶
大道至法微妙神力無比而此大眾已䝉天尊慈悲之澤不揆¶
塵穢欲從天尊暫陪霄駕遊於上界以申禮願所希便足不審¶
<pb:CK-KZ_JY018_01p091a>¶
天尊大慈之心願見聽許¶
天尊告言汝等大眾法食之後心中何如時會大眾各各答言¶
法食之後萬倍於前¶
天尊又問昔夢之心存亡如何答言法食之後夢想頓忘天尊¶
告言汝等諸人欲見上界各各復思令汝自見是時大眾復思¶
良久¶
天尊告言思何所見答言都无所見又問思何所聞答言思无¶
所聞又問汝心何所起眼无所見汝心何所滅耳无所聞答言¶
心旡所起眼无所見心无所滅耳无所聞¶
天尊告言無見之見謂之正見無聞之聞謂之正聞无上大道¶
<pb:CK-KZ_JY018_01p091b>¶
法旡起滅無聞無見無去無來無身無心無光無相形洞太虛¶
天尊說此語已攝諸大會入太虛寶器擲着上方是二寶器同¶
時而上到於太空大羅之中如彈指頃是時諸人各各皆見元¶
氣之尊虛寥獨坐在於玄虛中出空洞自然靈章亦无光相窈¶
冥寥寂是時諸人各申禮謝叩頭良久問訉天尊而作是言不¶
審天尊大聖虛寥獨絕與世永隔都泯聲譽使下界凡夫翹誠¶
渴仰欲求多福無處依歸唯願天尊宣揚道化救脱來生又復¶
叩頭良久伏地不起天尊不答須臾之頃空虛滅无唯見天中¶
汎然游氣如有如无纔聞淸天之上微有空洞靈音俯聽則有¶
仰視則无綿綿冥冥諦聽或聞其辭希微不可得解天尊又於¶
<pb:CK-KZ_JY018_01p092a>¶
會中舉大慈手入於有頂接取諸人還着會中須臾之間又環¶
遶擲之周旋十方微塵世界一彈指頃以周七帀還到會中諸¶
人各各自知乘道神力得見十方虛空道境又從器中而出了¶
了分明心中無惑始知上界空無所有¶
爾時天尊與諸來眾到十六日夜三更之初攝取太虛天寶及¶
諸光氣一切威儀俱入星宮是時天下仙人神人靈人人王兆¶
眾皆知天尊眞化事畢欲還上界恐畏以後無處決疑新入道¶
人及諸來生欲建三元齋請不明科法不如今日上聖化度自¶
在解脫合眾苦請天尊教示後學建福修功必有成就¶
爾時天尊告諸人曰三元大慶自是道法自然之良辰眾眞朝¶
<pb:CK-KZ_JY018_01p092b>¶
拜太極之吉日也下仙凡人修身拔亡之要機也此時詮簡功¶
過校定吉凶上帝下觀司非糺彈地司上奏水府錄簡有功成¶
眞過謫罪魂㝠司考罰苦不能言汝欲齋請當依正法三日三¶
夜燒香禮悔精思念道吟誦經戒常存十念一念道恩二念經¶
恩三念師恩四念天恩五念父母恩六念善神恩七念施主恩¶
八念善友恩九念過去恩十念見在恩天尊告言若有善男女¶
等修此十念生十善道一善之中十神扶衞故名百神之身人¶
無十念名爲百惡所謂百種善神翻賊其身上士十念身得眞¶
仙中士十念身得延夀下士十念身得長年¶
天尊告言三元齋請隨時豐儉要在聖盛潔内外合同當此之¶
<pb:CK-KZ_JY018_01p093a>¶
日諸天大聖皆悉下觀善神監齋在人左右三日三夜功過上¶
聞子當精進殷勤勿怠道在玄中遥鑒子心¶
** 　　三元寶經流通品第十二¶
爾時四天之下諸國天子前進作禮辦心天子而作是言不審¶
天尊演說此經當何名之云何奉持云何流布云何供養云何¶
付嘱願爲分别開示未聞天尊告言善男子此經名太上大道¶
三元寶經如經奉持廣宣流布四天之下使不斷絕此經所在¶
之處别笈盛貯燒香供養付嘱有道國王王子大臣學眞道士¶
齋戒之處爲人解脫開悟未聞時會大眾聞天尊所說燒香散¶
花讚歎圍繞奉行教敕是時天尊至五更之初浮空而去是諸¶
<pb:CK-KZ_JY018_01p093b>¶
仙人徘徊雲路戀慕霄駕而作步虛曰¶
飄飄上雲路黯黯入長霄星官日去遠光陰刧數遥仰聽金顏¶
隱傾想佇神猋願得暎霞軫焚香稽首朝玄風轉飛蓋紫氣汎¶
仙車浮空不待駕合景忽昇无徘徊哀下界顧盼愍羣諸三元¶
眞化畢翛然入太虛萬氣浮空上千光合太微霄間望華蓋虛¶
裏盼霞衣眞儀入雲路圓曜逐風飛願得三元會金容乗運歸¶
爾時下界仙人及諸大眾作步虛已翹仰雲路傾盼神光目送¶
霞猋拜辭眞帝須臾之頃天垂紫雲地起輕霧煙霞交合唯聞¶
天樂漸漸高遠時會大眾各還本土依金口宣揚道化流布寶¶
經齋請設會四天之下皆䝉玄祐福德無盡¶
<pb:CK-KZ_JY018_01p094a>¶
　　
#+PROPERTY: JUAN 005
<pb:CK-KZ_JY018_01p094a>¶
** 八節品第十三¶
爾時西靈上仙與其侍從千二百人俱以虛皇三年八月二十¶
六日晨朝之時齊駕飛龍之輿上登雲路入玉淸天中謁高眞¶
上帝大悲天尊請受八節眞經并觀至聖威儀上道所治中天¶
福境微妙眞化之事忙進天門步虛雲庭齊整威儀一時稽首¶
長跪而止良久之間仰瞻上方雲宫之中見大悲眞帝神儀澄¶
湛精彩遐邈凝凝溶溶處於天心坐於雲光之中猶如輕霄澹¶
於玄天如浮雲之籠朝暉日上靈眸初月臨眉紺髮凝煙丹唇¶
吐霞首巾萬變之金精身佩億轉之瓊羅手飛承天足蹈招摇¶
恍惚希微虛寥窅冥道適長存理契無生眞通精應妙感神情¶
<pb:CK-KZ_JY018_01p094b>¶
不隱不彰不濁不淸如有如無如晦如明俯同有識昇入無形¶
閑居緜邈虛演眞經窈窕神唱无聲而聲眞儀不動運化無停¶
手廻八氣足轉七經合會有生覆載无功陰德无稱焉能强名¶
道光无限玄源不測心居何有形游絕域泯然黯忽寥廓常冲¶
混同先後不必居中無起無滅無始無終眞宰挾侍神人有羣¶
瓊鐘鼓節金鑪颺氛甘露流津靈氣凝雲眞光徹照香風洞薰¶
皓元蒼黃胚胎不分難得名言斯皆自然爾時諸仙仰瞻眞帝¶
心無疲倦嗒喪其形都忘威德始欲无言未通玄默道數不窮¶
誠希有尅須臾之頃重復再拜心欲有陳懼不能宣敢冒威神¶
惟思道恩爾時眞帝愍其戰慄乃命左侍上眞呼語仙人曰子¶
<pb:CK-KZ_JY018_01p095a>¶
等是三天上仙幸因宿慶身入道流巳登不退猶應進修旡上¶
祕要爲世救燔旡瞬息寕來此何緣默而不言我等大聖雖至¶
極至尊不忘大悲動息六虛心游萬機有志必感誠無所違爾¶
時仙人長跪而言小兆不揆竊好眞仙形弊骨葷至塵至穢特¶
以天慈普被滋潤无疆零落反榮枯朽沾洽金符育骨玉字生¶
尸沐玄源之浩津酌洞淸之流澤竊聞道窮則反物極有歸塵¶
穢之徒恒復思本數千萬刧念覩高尊恐氣習未消不敢輕觸¶
躊躇之間已經億刧不期乗機遇運肘步天庭遭遇天尊以申¶
翹想久欲諮啟未敢陳辭仰覩眞威怳然自失五情无主口不¶
能宣特以慈尊沉愛情深賜垂提飾借以威光令得有言敢騰¶
<pb:CK-KZ_JY018_01p095b>¶
力欵申此微心爾時左眞奉天尊教敕宣揚道化爲諸後學決¶
斷眾疑而告仙人曰汝欲何願恣女所陳仙人闔眾歡喜禮謝¶
眞人而作是言雖道在人亦非以輕生重法億刧勤苦履峰蹈¶
險經水過火不憚艱危遂感高眞念此无知出靈文以見授眞¶
氣布無涯之澤大道降陰生之符反已逝之危魂榮已凋之朽¶
質上愧日新之道而下无日新之德數千萬刧環轉三天不期¶
乗運上昇塵穢玉淸之境遠披六霧洞出八天裂三界之羅登¶
七覺之位雖有養道微功未能泯無形之地今日有幸得入太¶
玄旡生之生生道固矣所翹所望於此頓足直以有心欲聞八¶
節眞要修齋立功求福謝𠎝拔悲苦願生死開泰昇入道源爾¶
<pb:CK-KZ_JY018_01p096a>¶
時眞人聞上仙之辭愕然而言子在三天之中何得聞八節眞¶
要此乃是太極生神寶章之首篇也天帝所祕上眞所修傳之¶
於口不見其文法授當來成眞之人子從何緣而得聞之爾時¶
仙人頓首而言小兆去聖遐遼眞文隱絕特以言龍初會九眞¶
大集朝慶太一虛无天尊爾時大聖出法度眞聞唱篇目不覩¶
其文中心憶持未曾捨離輕陳渴仰干忤天心賜以大慈願垂¶
愷悌眞人告曰子有眞相得聞至法是子運會應合成眞傳吾¶
寶經當得其人違科輕泄退眞无道爾時上仙拜諾眞人奉遵¶
教敕不敢泄慢是時眞人卽命金童燌天寶名香啟金臺寶藏¶
開笈發藴出八節寶經一篇著碧案之上正當天尊之前是時¶
<pb:CK-KZ_JY018_01p096b>¶
仙人一時作禮頓首良久不敢陳辭天尊以知其意俯而愍之¶
卽命眞人捧此寶經以授仙人受已復禮天尊眞人告曰此經¶
是上道之寶文大悲天尊昔聚雲氣以成其文令諸眞人仰而¶
則之此文大道眞氣化成雲篆氣布以後靈章復虛子欲寫之¶
刻玉爲簡紫金爲字寫之了日當還付我眞人又曰汝等仙人¶
且舍靈宫西臺摹寫眞文此舍自有天厨供給學人亦有丹臺¶
瑶林姿汝游息是諸仙人歡喜受諾往舍西臺刻玉鏤金摹寫¶
靈文大悲天尊八節寶經曰立春之日温氣始生雲宫開東北¶
之門三司進朝以定善惡春分之日和氣始成雲宫開正東之¶
門三司進朝以定善惡立夏之日暄氣始生雲宫開東南之門¶
<pb:CK-KZ_JY018_01p097a>¶
三司進朝以定善惡夏至之日炎氣始成雲宫開正南之門三¶
司進朝以定善惡立秋之日淸氣始生雲宫開西南之門三司¶
進朝以定善惡秋分之日涼氣始成雲宫開正西之門百神俱¶
朝議定罪福生死簿錄功過進退纎塵顯露眾眞大鏤百神受¶
事功過毫分无不上達立冬之息嚴氣始生雲宫開西北之門¶
三司進朝以定善惡冬至之日凝氣始成雲宫開正北之門三¶
司進朝以定善惡天尊告當來學眞之士修吾八節之道立功¶
修行身不履非志不邪游常當齋戒以求昇度嚴其始終供贍¶
所須丹志勤勤恒始救燔拳拳不怠動息無忘常思師道如在¶
目前孤身幽林永絕人事六時禮願以求密契緜緜微微不興¶
<pb:CK-KZ_JY018_01p097b>¶
不廢功滿行成與眞俱會未至節一日行道禮願隨心所陳氣¶
合香煙六時上聞動止合儀默坐精思三日三夜騰九祖之宿¶
舋謝一身之極過上爲天子次及兆民奉道之門施力救功供¶
給齋厨同爲啟陳當此之日誠无不達道无不聞懷道之士勤¶
而行之上士長齋不獨此時恒祈昇度心无暫休形絕外游志¶
不邪求營生得生當復何憂於是大悲天尊演琴心上經其文¶
曰回首仰圓羅合景挹靈芒拘魂制七魄思審定中方行住禮¶
虛无寢息宴玄房飢飡黃璧花渴飮瓊根漿神旌命大魔合體¶
鍊眞光復照觀太无恒在空中游圓通民波際眞化靡中期窅¶
眇无終始行者當明知寂寥忘理教應運闡弘規降道不自昭¶
<pb:CK-KZ_JY018_01p098a>¶
要當先所施會歸無二處隨心自合離¶
大悲天尊曰後世合眞之人得吾此文調虛琴而行之恒立青¶
蓋之下駕雙白虎挾二赤龍塵刧未始聖不知終一十八年尅¶
見太平眞道之原愼勿妄宣七祖受考身不得仙億刧絕望與¶
道无緣爾時仙人刻玉文訖送經奉還眞人并見新文以簡天¶
尊天尊告曰上道寶經七百年中許傳三人世无其人韜之玉¶
笈禁不妄宣是時仙人頓首禮謝小兆有幸得叨祕法特䝉慈¶
尊弘愍之至内懷喜慶誠不自申又復頓首天尊告曰子得寶¶
經眞道畢矣勤而行之當應自知天尊又曰子且游觀玉淸道¶
境待秋分之後復歸下界爾時仙人奉天尊教敕歡喜禮謝次¶
<pb:CK-KZ_JY018_01p098b>¶
禮眞人¶
眞人告曰子奉恩游觀此有常法我玉淸天尊有眞光之車以¶
給仙眞游行十方乗此車者微塵世界一瞬已周是時仙人旣¶
受教巳齊駕眞光之車如一瞬頃以至玉淸天西南方太空之¶
中不測邊際至二十八日秋分之節晨朝之時忽見諸天眞仙¶
億萬眾從雲宮西門而入陳列天儀施張供具遍滿玄中燒香¶
㪚花作天妓樂歌頌讚歎朝謁天尊三日三夜三司校錄生死¶
罪福諸得度者名編青簡天降雲車浮空上昇骨肉俱飛永爲¶
眞仙罪過塵積注名黑簿减年奪算沉尸九幽罪魂受對萬刧¶
無原爾時三司之官各奏其音昇降相背哀樂不同天官之司¶
<pb:CK-KZ_JY018_01p099a>¶
奏和雅調暢之音地官之司奏宫夷之音水官之司奏悲魂長¶
夜之音凋風折金石之聲嚴氣動風雨之鳴此乃天地自然之¶
音常會吉凶之際眾音雖繁而我大道天尊未曾聞之夷心在¶
玄冺然不覺三司塵穢不關耳目每所感授默與無言暗達彼¶
心量任其宜生成無功陰德不差適諸有生日用无知大道雖¶
高鑑之甚卑大道凝然機中則施不去不來不踳不馳不亡不¶
存不合不離不虛不滿動用無訾五晨敷華雙景曜芒循環紫¶
戸寢宴金房六氣下流三元上騰不疾不遲不減不增自然而¶
明去死納生不爲而爲不行而行眞神不動化合萬并眞神元¶
心應化元情能卷能舒能晦能明不二不中不隨不迎不興不¶
<pb:CK-KZ_JY018_01p099b>¶
廢不死不生不形而形不名而名處晦而明處濁而淸不獨不¶
羣不混不并緜漠希微不順不違往无所適來无所歸居无所¶
止動无所依空步不移坐應萬機恍惚難尋冥寂无違輕我者¶
眾則我者稀逐臭如塵詎反靈機朦朧愛覆動用習疑背道流¶
亡誰當復歸險逕孤游惸惸可哀汎川無反何時逆來三塗永¶
呤九夜長哀苦魂離㪚眾怨兢栽告汝來生道如晨暉德同下¶
流無日不新無時不歸下攝萬川上總千機照而不煩瀋而能¶
希無情可鑑無心可照八爻空轉虛廻七曜自然經緯生靈之¶
要微中又微妙中又妙告汝來生行不乖常動不離无常能不¶
傾無能深根常无不適无无不生不動而適不勞而生適无不¶
<pb:CK-KZ_JY018_01p100a>¶
遍生无不周遍而不廢周而不休其形如雲其氣如流流極還¶
來雲低必浮來而能有浮而能虛告汝來生勿用其明明極則¶
暗暗極還明常能守暗身恒太平辟却三灾銷滅五兵十惡不¶
來六賊不行郊境无陣城邑不驚百實成熟花樹敷榮風雨調¶
適萬物自生告汝來生去情離欲飡元服一抱道懷德招集善¶
友驅遣陰賊以威自儀以戒自勒嗜味損已貪婬自尅所願無¶
成所求不得殺盜資身橫行威福勿恤下賤行害施割呵天駡¶
地奔馳惻怛五神内戰怨憎外結陽氣蓄洩陰經夭閼狹邪作¶
道不得其末子當愼之勿得輕泄勿將死尸佩吾生文莫將毒¶
志懷吾寶經莫將邪聲吟吾正眞莫將陰賊入吾道場莫懷婬¶
<pb:CK-KZ_JY018_01p100b>¶
想强行吾道莫將敗壞之身以求全生之道莫將十惡之身破¶
毁十善之道莫以五逆之劍自割破其五藏莫以惡眼而視善¶
人莫以亂意入吾定門莫以六塞之身求吾六通莫以沉濁之¶
身仰吾猋輈莫以臭爛之身洿吾道場莫以婬母害父之心亂¶
吾法眾善男子入吾道場纔起一念機雖未發罪目已搆況身¶
親任萬福捨離百禍叢聚生死重罪報對不休善男子行吾道¶
者戒愼虛无不欺太空與道爲儔依吾戒者眞道易求背吾戒¶
者生死長憂可不愼之可不愼之爾時天尊重告仙人言夫朝¶
禮之法不獨八節之日月一日八日十四日十五日十八日二¶
十三日二十四日二十八日二十九日三十日當此之日修身¶
<pb:CK-KZ_JY018_01p101a>¶
謝過大道遙鑑如對目前諸學道人初中後心平等不異求福¶
无厭修身不倦善男女等專志守一能得吾道虛襟任眞能成¶
吾道慈悲忍辱精進不懈能周吾道神人爲儔眾靈給使子若¶
反是空喪一生語諸來生熟思吾言爾時諸仙奉天尊嚴誡歡¶
喜頓首所望便足不敢有言恐多浼黷默然伏受天尊明敕爾¶
時天尊又告仙人曰玉淸道境自然无學故曰虛无自然元始¶
天尊非學所成我以大悲授子眞道子歸下界寶而行之從今¶
已後九萬大刧金闕後聖下臨四天處於神州當爾之時上界¶
諸眞及十方天尊上仙法應同時下游當此之時自應見我此¶
中事畢子可復歸下界諸後學成道治不在此暫得彼往求法¶
<pb:CK-KZ_JY018_01p101b>¶
決疑爾時仙人奉天尊敕各各燌香頓首辭别上界猋輈復歸¶
下天爾時仙人前後請法經游三萬六千天門謁三萬六千祕¶
法位雖居下仙行同上眞心眼明了洞曉三世无復遺餘以是¶
因緣爲得天尊眞言道要修行不日而得洞達後世男女好道¶
之子不遇明師心多質疑又不堅固歲月已往身又朽邁皮肉¶
燋枯髓腦肉竭雖有耳目其實聾盲又多縛著躭恡窟宅眾緣¶
相續不能割捨如繩繫鳥萬慮窮盡唯貪資養所求无足百病¶
已生无方療治漸就增劇須臾之頃死時將至傾城贖命終无¶
得法臨決之際悔不行善餘氣之言欲將何及善男女等我每¶
悲愍一切羣生雖知飮食稀别五味雖知資生稀能養道死於¶
<pb:CK-KZ_JY018_01p102a>¶
利害敗於聲色馳騁狼藉委頓困苦怨憎鬬競自爲𡨚讐煙散¶
灰滅命盡之後𡨚魂罪鬼紛紜爭訟報對不絕復注生人爲不¶
善業遂至如此不從道誡不信罪福輕慢至聖毁謗善人殺害¶
无辜偷竊刧盜欺凌老病侵損孤弱自恃威勢恣行刑罰如此¶
之人氣未盡時已受冥考功過輕重纎塵不遺語諸來生安詳¶
寶經勤修戒行無令缺犯大道玄鑑幽明合符臨危獲安始騐¶
威神¶
爾時仙人復歸下天西靈寶宮與諸天大眾神光遠暎萬倍於¶
前三天仙人來相問訉歎此稀有目未曾覩懸知優劣道德不¶
同各各作禮願聞道要¶
<pb:CK-KZ_JY018_01p102b>¶
爾時西靈上仙語諸仙人言道雖旡心可以情求達逆似忤從¶
善如流我游諸天无方不周備䝉眞帝哀我勤求授我至要戒¶
我精修逆爲來生說戒威儀又紀九萬大刧之後金闕帝君下¶
臨神州上天眞宰同此而游道法大度子當何憂¶
爾時禹餘天中諸大仙人八十萬億聞西靈上仙下歸三天西¶
靈宮中與諸大眾俱來問訉燔香散花鼓眾妓樂步虛玄中圍¶
繞上仙稽首作禮而問起居行道有勞遠適萬天神光暎朗億¶
倍於前大道旣弘普爲眾緣伏願仙尊慈愍哀憐流通道化宣¶
示未聞¶
上仙答言我奉上玄玉淸天中大悲天尊賜我至戒科禁嚴明¶
<pb:CK-KZ_JY018_01p103a>¶
大道祕要不許妄宣子但有心卽須精思九萬刧後金闕天尊¶
下降神州當此之時諸天大聖同時而來道法大度廣濟天人¶
億紀勸誡爲諸來生當此之時與子同游¶
爾時眾中有一下仙名曰融眞成道以來始經六年未達三世¶
猶在學地心疑九萬大刧日月悠長復疑下仙之夀不至此時¶
前進作禮未及陳辭¶
上仙巳知其意卽告之言善男子我知汝心狐疑刧數及以仙¶
夀善男子汝今當知下界凡夫學成道者名曰後聖一入仙位¶
永无退轉我生西靈寶宮近始如昨已九萬億大刧上聖觀之¶
謂如瞬頃九萬大刧須臾之間汝得道成仙始經六年猶如赤¶
<pb:CK-KZ_JY018_01p103b>¶
子但知求乳未有他慧欲於刧夀心生疑惑愍汝嬰童不達至¶
道朦朧淺智輕陳短見善男子无上大道玄源洞淸深不可測¶
太玄太虛不可度量自然至眞无始无終後聖亦爾不知下界¶
塵臭邪俗修習外法八萬刧夀後還退墮此名外道魔俗之法¶
不出三界不得六通不達三世不離生死微間小伎卽號大仙¶
譬如下世凡夫名曰金剛愚人聞之便謂此人堅固勇健身无¶
毁滅智者明了知非堅固假名金剛須臾變滅邪俗亦爾竊此¶
仙號飾彼行尸亦如下界庸夫竊號天人如彼塵穢邪俗自名¶
大仙智者明知邪正相反夀夭相絕八萬大刧同於瞬頃譬如¶
電菌一時之夀下界塵滓多自名仙聞无上道中仙之名長存¶
<pb:CK-KZ_JY018_01p104a>¶
不滅耳目不覩便正道道同彼妖邪書記傳說惑亂行尸弱喪¶
聞之心生邪僻自欺冥福招求罪罰億刧漂流生死背道修習¶
邪法呌呼求滅螻積蟻聚塵飛霧委種種苦行不能得道皆由¶
失正元用邪僻猒惡身命猶如涕唾速求變滅不知此身而爲¶
法身遑遑外索棄捨内法多習邪書毁謗大道棄本逐末如此¶
之邪出於邊戎神州所無汝今云何於正道中而生邪念善男¶
子人修内法而得道者不論前後大小階級但至仙位卽能長¶
存自在無礙不似下世邪俗之法以灰形爲得道以朽爛爲證¶
果此名外道生死之中而不自在隱障邪僞息世譏嫌藏姦匿¶
詐招集童䝉假託光恠誘導一切勤求世信志窺財色行不正¶
<pb:CK-KZ_JY018_01p104b>¶
軌衣食不義貪養陰賊常思損物資益行尸蔵護三毒蠧敗善¶
根殺生求生無功補過或不遵師匠竊服良藥盜修小法微得¶
利巳便稱道極此名暗去夜來無明增長外道邪俗竊號仙名¶
誠非虛白守一之道非爲自然虛無之道非爲慈尊忍辱之道¶
非爲六度六通之道非爲元始無上大道非爲自在解脫之道¶
非爲長生不死之道善男子汝若聞有雜法言離大道卽是邪¶
法不免生老病死飢寒困苦善男子汝於大道心莫狐疑汝師¶
爲誰修習何法志度狹劣都無道氣云何化世證他福田濟拔¶
生死善男子汝雖得不退飛行自在無我大聖未可全同法當¶
進修心勿止足道數足日身心大通三世之事猶如指掌九萬¶
<pb:CK-KZ_JY018_01p105a>¶
大刧未方一瞬而我大道以百億大地微塵刧數爲一瞬息何¶
有疑惑¶
爾時仙人融眞頓首禮謝小兆不達塵黷天庭昔來餘慶幸遇¶
天眞下觀六合哀以翹誠見授陰生靈符修之得命運覩今日¶
實所未達無上道法願哀䝉昧賜以未聞¶
上仙告曰我識汝心知汝所師見汝修學一時告汝不得不爾¶
須臾之頃下界三十七天諸仙人等無數億萬俱如十月二十¶
日上會立冬朝慶西靈之眞各燌名香騰詣上天遥禮大帝虛¶
皇天尊三司校錄水府上聞三十七天各陳天儀張設供具遥¶
獻上帝无極大道三日三夜旋空步虛地祗作樂以樂仙眞五¶
<pb:CK-KZ_JY018_01p105b>¶
魔長謠願化歸玄列子調風雲將收煙天花廻空香霧散虛左¶
右仙童吟誦靈書須臾之頃八氣温舒明霞飛度雲庭洞曉天¶
開玄路覩太虛之無涯見元和之廣布三一尊神萬氣道君澄¶
漠似淵容與如雲權實不異乍合乍分於是一時居中俠侍合¶
形歸無上升仙居下游金城灌潄瓊津呼吸紫雲吐納雲芒形¶
隨日新塵刧歸嬰不去不來不滅不生恍惚希微難可備名玄¶
道無心會於能行一時高位塵刧長寕傾天背道吾所未聞¶
爾時大常虛皇天尊遥放眞光洞於萬天温沃幽顯灌沐慘舒¶
流潤乾焦淘汰垢穢開決聾盲補諸不足養生愈疾制御萬魔¶
銷滅灾氣十方世界無不䝉益生死開泰人神喜慶當此之時¶
<pb:CK-KZ_JY018_01p106a>¶
巍巍難思一彈指頃福慧周普大道威神不可思議不可思量¶
不可名言¶
爾時大眾遥心注念皆願道業普得成就升入太空親侍天尊¶
願玄門廣闢濟度無窮願五苦罷對三塗赦魂願邊土有生悉¶
皆行道願積痾痼疾咸悉痊除願有情無情皆不傷夭爾時大¶
眾發此七願七覺道圓七氣天君歡喜讚善是時七色慶雲翻¶
然下流彌覆眾會七色香光明太玄七變天樂和攝七神七眞¶
空生隨氣成形是時眾仙朝慶事畢光音寂響至二十四日晨¶
朝之時遥禮上方拜辭眞帝浮空而下是時西靈上仙當此之¶
時卽入凝神大定身心不動眞光湛然自如懸月經九大刧凝¶
<pb:CK-KZ_JY018_01p106b>¶
而不瞬¶
** 　　齋戒品第十四¶
爾時棄賢世界皇氏之家積修十善旡橫罰害常持齋戒立靖¶
供養三元八節燌香禮虛十直吉日朝慶悔過專志大道誠無¶
謟求家贍資財又多僮僕常於四衢給濟窮乏舍諸行旅施散¶
廣大每以冬天露積原野濟惠鳥獸憐哀貧病老幼孤弱供給¶
所須令無闕少齋講設會心无厭倦長者有妻其姓豐氏忽然¶
中時於家睡卧夢見明璣自天而下入其懷中又見日光照曜¶
其身須臾睡覺便覺有娠自此已後心意怡悅顔色鮮盛行步¶
輕便氣力倍常足經十月以四月八日登臺游觀忽以中時見¶
<pb:CK-KZ_JY018_01p107a>¶
有紫雲去地百丈東南而行聞紫雲之中有人言曰上仙童子¶
何不出來夫人仰聽聞有天樂在紫雲中須臾之間香光滿臺¶
薰人鼻根心意泰然便覺嬰兒從左腋而出心知非凡卽命侍¶
女下報長者俄頃之間龍王吐水灌灑嬰兒天雨寶花以爲敷¶
席長者來見知其神異卽於臺中養育此兒字曰仙童常有紫¶
雲蓋於頭上口氣芳香紺髮紫容年至三𡻕紅爪貝齒目有雙¶
瞳垂手過膝音響如鐘虎視龍步舉動鳳翔所蹈无跡頂出紫¶
光年至五歲日誦萬言凡是經書悉皆洞達俯仰合度進止儀¶
容其辯懸河其德猶龍幽通至極舉世无雙孝養父母常於膝¶
下吟誦眞經中究大義下明地理无伎不知年至七𡻕游皆有¶
<pb:CK-KZ_JY018_01p107b>¶
方言隱事微聲翼遠方德彰世表名徹天王聘爲國師辭不應¶
命專心孝養奉事父母恒如敬天瞻仰顔色四時温凊無瞬差¶
違每得美食口不先嘗隨時奉新必獻二親父母漸老年過百¶
𡻕衰病相侵仙童晨夕侍疾勤苦三年上天愍其丹誠諸天善¶
神下游其家地藏出穀以充供養天醫眞王攺容同凡下爲療¶
疾重得平復年夀一百三十𡻕而終於堂雖有慧心無正修守¶
不能卽身而成道眞是時仙童號咷切怚悲慟哽咽絕而復蘇¶
遍體傷毁涕淚流血哀動天地飛鳥墮落眾獸不乳苦霧屯擁¶
淒露鬱凝地祗鳴鼓山嶽助哀國王聞之朿帛贈祭四遠人民¶
皆悉顦顇遠近馳赴眾鳥銜土爲其域墳仙童伏塜三年營植¶
<pb:CK-KZ_JY018_01p108a>¶
嘉樹連癊接野眾鳥翔集晨夕悲鳴三年以後仙童還家以二¶
親生資供贍功德所居宅舍施作道場香油燈燭幡花供養常¶
自洒掃修父母生時十善之業齋請設會濟惠窮乏常於夢中¶
見其父母與仙童曰我生世之日雖修十善濟給窮厄旡正所¶
修身命不固輪轉受報出生富貴今在鬼道承昔善業不被拘¶
繫雖無罪對猶負九祖餘舋停滯太陰未度南宮汝前後所營¶
齋供雖伸薦拔未寘感通汝當爲我如法建齋薦拔九祖爾時¶
仙童睡得覺已尋思歎息追憶父母轉更悲悴明旦燒香叩頭¶
乞願謹錄夢中之言上陳大道爾時玉淸天尊遥感其意卽令¶
上眞定光將諸侍從一十四人下降地中五臺之陽託作寒栖¶
<pb:CK-KZ_JY018_01p108b>¶
大師時出行世應赴齋戒救世危難爾時仙童遥聞大師寒栖¶
五臺之中知是眞仙大士匍匐往請還家供養爾時仙童到五¶
臺之陽雲昏霧合草樹䝉籠猛獸踞道而不得前爾時仙童倚¶
崖歎息而語猛獸曰我是棄賢世界皇氏之子家修十善信用¶
大道久絕伐害與汝無怨我爲二親棄世歸泉追思不巳欲建¶
功德世無眞師遙聞此山有寒栖仙士深達至理曉明齋戒故¶
我遠來欲請大師還舍供養願汝闢道令我得度爾時猛獸聞¶
仙童之言褰牙據爪努目䑛脣騰伏哮吼轉劇於前爾時仙童¶
思惟良久而自念言計我生身不覺有過始欲排進猛獸忽能¶
噉我終不忘孝建福不就忍不突進不見大師又非孝也拭淚¶
<pb:CK-KZ_JY018_01p109a>¶
而言大道有靈願見遙祐天神地祗願哀念我猛獸開道得見¶
大師成就功德遂我孝心泣淚良久忽聞雲霧之中有人言曰¶
善男子來特爲此事復有餘緣仙童答曰豈敢餘緣游涉名山¶
地神愍仙童之心而復告仙童曰子父母在世惠及蜫蟲天上¶
地下莫不稱歎子爲大事遠見眞師我不敢障但以大師降此¶
未久我等山神瞻仰未足未有供養以此因緣故令猛獸遏斷¶
道路汝是十善之子百福扶持我雖山神願與善子俱得聞法¶
仙童答言善知識者不必一類幽顯交歸人神不隔内外相持¶
善功乃就山神攝除惡獸神乃露形與仙童交言言訖導途仙¶
童隨之猛獸俠從上至半山見寒栖大師居在絕巖之下碧玉¶
<pb:CK-KZ_JY018_01p109b>¶
爲居黃金爲牀龍虎列侍神人在傍紫雲凝蓋盤螭承爐金眞¶
秉節玉童燌香爾時仙童拜伏而起頓首而言弟子受生不幸¶
禍不滅身心無孝養天喪二親上下無依唯憑道眞俗纒多累¶
生死因緣荼毒崩心痛不能言欲營齋請以拔罪根伏承大師¶
慈悲赴緣敢欲奉屈爲證福田言畢叩頭希聞報言眞人告曰¶
子二親在生恒修十善濟惠窮乏救活蜫蟲名動上天功聞帝¶
庭天尊命我下來我是雲宮中眞受事天尊以是因緣下降此¶
山子是神童生十善門示有孝養軌範世間暫託凡胞不久應¶
仙昔呼子時還是我身暫游下世或御流雲爾時仙童聞眞人¶
之言朗然覺悟悲喜交集眞人又曰子欲建福修齋不可輕陳¶
<pb:CK-KZ_JY018_01p110a>¶
且先還家盛潔道場仙童頓首叩頭啟曰不審眞君上天齋法¶
建立道場威儀所須請示其目眞人告曰天上請齋威儀不同¶
下界之法不得及此仙童汝先約勅僮僕効功之人灰濯垢膩¶
熏沐五香男女各居穢氣不交香泥塗地盛洒牀座滌蕩敷具¶
汲盥器皿皆度香水厨爨淸浣不焚蛙薪澡豆華水處處置立¶
黃壇之上更加新土蓋之令平每使緜密朱柱嚴整燈燭炫晃¶
所作精妙毎令盡心應市之物不與爭價不用穢財以營齋戒¶
所謂敗生不義之物身不慈善不入道場不臨齋厨前後愼護¶
一七日中齋日雖訖心行平等猶不非時而妄所食況於履穢¶
飮酒食肉心游邪肆志不平等身坐道場情交塵濁如此建齋¶
<pb:CK-KZ_JY018_01p110b>¶
功不補過徒費香煙上帝不聞愆過不解罪魂不釋百福不扶¶
災氣不滅眞道不降邪精下應爾時山神五嶽羣靈侍立眞人¶
傍聞仙童欲請眞人下臨舍宅證成福田皆願隨從天尊出游¶
人間爾時五臺山神前進作禮上啟眞人而作是言此世界之¶
中唯有仙童十善之家與物旡怨天下人神皆樂聞見悉願輔¶
成就其善功眞人然之爾時仙童聞山神之言卽問諸神而作¶
是言無上大道鄕里供養不審神靈齋須何食山神答曰大道¶
降世五帝大魔及以地祗皆悉侍從隨逐受事乗道威神都無¶
所須但願與汝作善知識衞護道場若有外道惡人邪心破亂¶
惱懷善人誹謗嫉妬諛佞讒謟我當滅之令舌卷縮呵唾其身¶
<pb:CK-KZ_JY018_01p111a>¶
令成癩病面有瘡疱眉髮墮落内外影響名爲護法我常助道¶
興顯正化非今日也爾時仙童聞此語已歡喜而歸教令其家¶
一依眞人金口之敕時諸六親聞仙童歸還遽來問訉是時仙¶
童具向親表述此上事諸人聞之身雖坐馳深思遠想曉夕忘¶
寐皆願眞道降臨其舍各從仙童求乞教令爾時仙靈出見其¶
目是時諸人各各傳寫教勅其家傍示親族咸悉依戒各淨其¶
家隨其富貧盡心供養遙思遠念如對目前爾時仙童裝校壇¶
宇一一事畢復向山中迎請眞人諸人聞已悉願隨往是時有¶
千二百人其名曰月愛長者弘心長者大權長者德王長者達¶
命長者心海長者如是長者而爲大眾之所首領各賫香花隨¶
<pb:CK-KZ_JY018_01p111b>¶
逐仙童北向五臺一十二日到於山門俱時燌香遥禮山神食¶
頃之間仰望山上見獅子虎狼俠侍道側盤螭交結三帀眞君¶
地祗作樂仙卿燌香仙童拜伏問訉道君上勞雲駕降此空山¶
下界眾生無可供養又復再拜時六大長者仰覩眞威悉皆自¶
失五體戰動喜懼交集拜伏不暇流汗負水瞻仰金容不覺忘¶
言誠惶誠恐倚立不寧爾時山神而作是言大士仙童今得重¶
來六大老人並何色目爲宿習善根爲始知廻向恐心無貞操¶
志不殊堅來此何緣況心未冥眞體猶凡濁污我名跡不宜尸¶
臭以見眞君我雖名山之靈身無濁穢受形已定雖不任道常¶
爲眞君而作外護不欲濁惡以此忤眞仙童答曰此六老人是¶
<pb:CK-KZ_JY018_01p112a>¶
我法親聞我請道心助懽喜雖非十善亦无重罪身雖俗士亦¶
有好心聞有眞道目不曾覩遥思遠念誠在可哀山神聞仙童¶
之言復語老公曰子審如仙童之言安定身心不須震懾思惟¶
正法依教修行時諸長者作禮而退¶
¶
¶
¶
¶
¶
¶
<pb:CK-KZ_JY018_01p112b>¶
¶
¶
¶
¶
¶
¶
¶
¶
¶
