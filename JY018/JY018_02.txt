#-*- mode: org; -*-
#+TITLE: 太上大道玉淸經
#+DATE: 2011-05-27 18:45:07
#+PROPERTY: kxid KX017
#+PROPERTY: title 太上大道玉淸經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1312
#+PROPERTY: id JY018
#+PROPERTY: JUAN 1
#+PROPERTY: JUAN 006
#+PROPERTY: JUAN 006
<pb:CK-KZ_JY018_02p001a>¶
@fw1重刋道藏輯要¶
* 太上大道玉淸經¶
** 　　昭靈品第十五¶
爾時南昌宫中上仙名曰昭靈與其侍從萬五千人俱皆是言¶
龍初會凡身受度修道成聖具慈悲力身得六通能遊無間夀¶
命已定如鍊眞金無有變易昇自在地智慧廣大不可度量身¶
心無礙猶如虛空以七月十五日上登太霄昇入玉淸天中朝¶
謁天尊於雲宫之中頓首道前問訉起居而作是言兆以塵濁¶
穢賤濫當開度昔䝉大道慈流非分援擢錫以夀命叨佩至法¶
自此已後依戒修行果所希望理應晨夕侍衞天尊常當受事¶
<pb:CK-KZ_JY018_02p001b>¶
特爲下界凡夫形骸腪臭又爲天路遙長非凡所登誠違起居¶
每以翹想青雲之上欽慈紫闕之下徒以人㣲道淺致乖心願¶
鬱悒之情厯久於懷不任戀慕之誠仰披雲霧上冒威嚴得覩¶
尊顔以申虔拜言畢頓首喜不自勝¶
天尊慜之而告仙人曰生化之道理合自然我亦未曾故有所¶
施亦無情而鼓物焉能生汝善男子如人愛滅道亦無心逆其¶
情而生之汝心好生道亦無心違汝情而滅之若以萬物之情¶
極昇沉之願者於際會之間自然而辦道處玄極之際故能順¶
物如流生之與滅道不能違也生而不滅吾道無心而能滅之¶
滅而不生道亦無心而能生之汝今得生由汝願力道無心而¶
<pb:CK-KZ_JY018_02p002a>¶
生之心有背向各尙其志雖有道力不能先之汝願學道之初¶
元由汝心自因自果不我知也所謂自然之道冥自然之心耳¶
是時諸仙人聞天尊之言不敢辭對天尊又曰天路遙長汝來¶
何爲仙人答曰故申對謝欲觀上道微妙至法¶
天尊吿曰上道混化塵沙不辨如胚胎之未分似混沌之無元¶
棄賢去智不晦不明溟涬無際焉能有妙與汝觀之無上大道¶
若變化一事若起滅一事若受一事若持一事若居一事若舉¶
一事若顯一事與眾觀之與人疑之無有是處無上大道亦無¶
微妙冥冥空寂自覺覺他無心觀察無心分別此之與彼况能¶
有妙與汝觀之無色無相猶如虛空無有内外善男子汝欲觀¶
<pb:CK-KZ_JY018_02p002b>¶
者可往雲宫東北方去此方有大地微塵里數太虛之中有三¶
上眞在彼空中修無上道今入凝神大定於今已經九億大刧¶
次應入忘形大定八億大刧次應入六虛大定七億大刧次應¶
入無礙大定六億大刧次應入太虛大定五億大刧次應入洞¶
惠百萬大刧次應入生惠十萬大刧當來應下觀三十七天次¶
遊凡境俱號後聖太平天尊將諸侍從億億萬眾説無爲法而¶
度眾生此時成道數如塵沙汝欲觀者觀此天尊微妙之法¶
爾時仙人聞天尊教示歡喜拜伏奉辭天尊時諸仙人齊駕慶¶
雲浮空而去倐歘之間已到太虛遙見三眞在於空中窈靄溟¶
漠依俙紫雲之内霏微於明霞之上丹霄結緯黃精爲牀三氣¶
<pb:CK-KZ_JY018_02p003a>¶
凝液二景衘芒太虛爲牖虛境爲窗肧胎未始混沌初元服氣¶
藏眞寥寂無言冲虛絶象萬化未根空湛靈軀五化潛敷三宫¶
育眞六府凝神三魂不浮七魄不遊神精不動眞氣不流恬淡¶
瀅渟無所經求爾時仙人覩此微妙齊下慶雲膝步輕雲汎虛¶
而往空陳所因匍匐飮氣不敢有言虛跪玄中不知刧數注心¶
觀妙不覺有身倏歘之間不見三眞霞帳所明不測所之良久¶
之間歘亡空帳唯存光炁朧朧而然又良久之間忽見三眞出¶
虛入無或亡或存呼吸風雲乍合乍分良久之間冥然絶影合¶
氣都亡復經良久靈風八震神氣四衝吹噓交扇顯晦不恆又¶
良久之間不動而生不營而成三晨坦察萬化潛萌兆靈根於¶
<pb:CK-KZ_JY018_02p003b>¶
紫精散靈魄於雲房動空塵於無境流元和於皓蒼噓萬氣於¶
叢生布眞精於萬萌垂神足於靈綱閉握固於初嬰出六虛而¶
無辦爲眾有而窺窗不沉不浮處空而停不動不寂履化而經¶
無形之形無生之生處幽而孚處昏而明反觀復照妙體無形¶
常住不變焉能所更心冥不動假寓無驚不宰不割不教不令¶
不智不愚不令不行夷然用道無情交競捐機釋垢虛心自鏡¶
塞宂窒隟收視反聽影響雖繁端心無異冥乎太空形無死地¶
爾時仙人覩此神化五情自失雖經刧數冥然不覺忽見眞人¶
入於生惠始悟風雲改變萬物動生是時仙人但於空中頓首¶
霄間行願雖承道力喜懼不敢自寧¶
<pb:CK-KZ_JY018_02p004a>¶
爾時三眞慜諸仙人知其來意乃震希聲而語仙人曰子來何¶
爲艱辛雲路吾與子同稟一道外何所觀爾時仙人不敢陳辭¶
但求哀慜賜垂開度是時太平道君告仙人曰子何不任神氣¶
於忽恍之間委自然於有無之際隨會合離縱運推移歘恍浮¶
虛體不常居存於無形銷聲滌慮曠若長虛冥神無處鑑虛映¶
空服氣藏眞混紫精之靈根晦凝魄於雲房泯輕塵於太始息¶
元和於昊穹任物自生從眞晦明輕少雲崖之端能不動而常¶
行宅中虛而已立恆如嬰兒之未嬰不聽不窺隨之有情不釋¶
不取不滿不空泯而無際是謂玄同爾時仙人虛聞眞君之言¶
微聲一諾響未卒聞仰視眞人已昇虛極追從不及欲啓不聞¶
<pb:CK-KZ_JY018_02p004b>¶
形入太無氣泯浮雲思心欽戀願欲侍從丹誠僅半歘而告言¶
我絶待無繫云何自滯子未都忘乘雲御氣是時仙人纔欲有¶
言以見太眞御空而邁速逾奔星迅過電掣爾時仙人思惟良¶
久忽見眞君金容在玄應周色象汎汎而然若遊氣之在虛不¶
可視聽知其神化微妙之事爾時仙人與其侍從住於虛中但¶
以思念太平天尊所作神變虛心上翫欲知眞要願從天尊遊¶
於下界心心願念志不暫移天尊慜之乃於玄中而告仙人曰¶
無上大道法皆自然神力變化雖能隨心而心未曾勞雖復隨¶
身身亦不作所謂無爲而爲無作而作無作而作無所不作無¶
爲而爲無所不爲若有爲而爲爲而不周有作而作作而不普¶
<pb:CK-KZ_JY018_02p005a>¶
不役於心不勞於身心不煩而能靈身不勞而能生生靈合并¶
無種不成所謂不作而成不爲自生道常無爲無所不爲混元¶
根本理盡於斯善男子我亦無心而爲此神變推運降合和生¶
氣爲諸來生而作法門不得不爾汝今當知無上大道而爲諸¶
塵經於心口慈悲之道法應如此亦如汝等昔在塵中而遇大¶
道廣作津濟亭毒含弘濟度枯朽此亦大道而施慈母之恩也¶
懷抱養育飲食覆護種種教招雖不爲勞亦經於心天道至大¶
應之甚微亦無感而不動未聞求而有違大道如海眾流所歸¶
大道如天羣物所依善男子我不遊之日近無多時數萬刧間¶
瞬速已至尅此已前應上大羅之上朝謁元尊次往諸天遍啓¶
<pb:CK-KZ_JY018_02p005b>¶
羣眞汝等雖是上仙周遊之法未至極天汝且還南昌宫中十¶
萬刧後我當下過南昌之中自應見汝爾時上仙受大平天尊¶
教敕拜辭而去歸南昌宫中爾時天尊亦以浮生上昇大羅朝¶
謁元尊默而無言俱以神交又昇大羅之上朝謁虛無天尊亦¶
皆無言太上冥寂道境默然而止不謁不言又入太虛道境都¶
無所見太平天尊亦皆無形又加三刧微以遊氣汎然而下如¶
是三尊昇上一萬二千天中冥然無形次入中一萬二千天有¶
形無言次入下一萬二千天始有言説天尊後至玉淸天中見¶
雲宫之內大悲天尊言推運日至應勞道化太平天尊答言爲¶
此因緣上朝眞帝粗得周遍爾時太平天尊三聖法身同坐一¶
<pb:CK-KZ_JY018_02p006a>¶
座又經十刧與大悲天尊靜默而坐爾時南昌上仙覩天尊眞¶
光遠映不比尋常是時玉淸之天已下諸後學得道上中下仙¶
億億萬眾各賫供具香花旛葢作眾伎樂浮空而來朝慶太平¶
天尊并朝大悲眞帝燒香散花歌頌讚歎鼓眾伎樂圍繞雲宫¶
七日七夜諸天雨花香烟凝虛瓊林敷花以承甘露金山湧出¶
玉髓流津龍芝起霞隱草擎雲空洞虬吟仙霞翳天白虎嘯歌¶
微風拂塵眾仙四周眞宰列筵爾時諸仙各下浮雲齊整威儀¶
一時稽首長跪瞻仰正見天尊各坐三宫通披霞衣神識似嬰¶
瞻仰未周已入無形三宫紫雲靄空而生良久之間忽見一尊¶
獨坐一宫復良久間忽見二尊列坐俠侍或恍忽存亡或混三¶
<pb:CK-KZ_JY018_02p006b>¶
爲一或散一爲三出有入無體不常居爾時仙人頓首良久南¶
昌上宫照靈仙人長跪空中而作是言昔在太虛得覩天尊數¶
億刧中立侍太空忘退之心濫䝉垂慜示以期會非分提擕自¶
辭以來傾誠如昨下界迍𠘶屢有壞成翹勤之心𢘆如渴飢忽¶
覩眞光遠映與本不殊如是天尊周旋事畢輒率仙眾塵穢天¶
庭又復再拜天尊告曰我知汝心不煩多辭各且復坐爾時仙¶
人一時再拜應命而坐天尊告曰我本無言亦忘所心空傳響¶
應冥汝虛襟汝知之不仙人答言伏䝉吿勑不敢不知天尊然¶
之爾時大眾默坐百刧寂然不動時聞雲宫四方玄中有陰生¶
梵唱四字之章恍忽難詳似淸風振於虛絃如玉樹出於瓊音¶
<pb:CK-KZ_JY018_02p007a>¶
和韻宛轉辭理微妙不可盡解時諸仙人不敢視聽心中記憶¶
時得半章其文曰¶
靈芝無根眾化之原中凝七魄主結三魂二十四眞出入無門¶
杳冥之精恍忽無情隨刧存亡逐氣而生外凝混朴內養七經¶
五神植花三台敷榮紫關素童反形歸嬰騰雲而昇騁霧現空¶
中有玉眞號曰神公右俠無英右衞白元玄獸遏後丹禽擁前¶
上浮翠葢下湧金蓮香雲凝空甘露無窮用之無盡尋源不終¶
爾時諸仙聞上方空歌內經不可記憶百刧之後昭靈仙人仰¶
視尊顔見五色香雲從天尊口中而出上騰太虛爾時昭靈仙¶
人合眾俱起作禮請問不審天尊默坐百刧音響無聞今日何¶
<pb:CK-KZ_JY018_02p007b>¶
故口出香雲欲知天尊所爲因緣願爲分別開悟未聞天尊吿¶
曰我口出香雲以應後聖金闕帝君我前下四天之中時已臨¶
至是時眾聖各應一事當此之時天地又應天應之時三景告¶
瑞五色明霞以爲重輪地應之時五岳呈祥地藏發泄金玉露¶
形若此之應金闕帝君不久下世今未尅日當此之時我亦觀¶
之爾時昭靈仙人又更諮問空歌內章所出因緣太平天尊告¶
仙人曰子不知乎大悲天尊治在此宫虛中眞氣演出此音自¶
然天經靈章寶文難可得遇後聖諸仙聞亦不解此音合和生¶
神調理眞氣之道凡所不聞我知汝心非分記錄汝諸仙人未¶
合受持空歌內經自然之音爾時昭靈仙人答天尊言兆以輕¶
<pb:CK-KZ_JY018_02p008a>¶
生經當誦念願垂赦宥聽許受持天尊告曰子得聞之是子宿¶
命法應成眞愼勿妄宣閉口修之學不負人泄則禍生祕則福¶
臻爾時大眾俱起作禮奉受內經¶
倐時之間上方雲篆空明虛中字方一丈八角垂芒煥煥光明¶
爾時諸仙重更刻書玉文各寶一通韜之錦囊於時雲篆停空¶
不滅¶
天尊告曰眞氣所覆彌久彌盛汝等修之亦復如是夀無刧數¶
形隨日新上眞所寶不施下仙道數未足况於下凡天尊吿昭¶
靈當知上道一事皆不妄泄也況於天經汝當寶之勿將內經¶
下化凡夫之心未能及此爾時昭靈仙人作禮長跪上白天尊¶
<pb:CK-KZ_JY018_02p008b>¶
下界凡夫雖居葷穢亦有知道修學成眞忽有此人可能傳受¶
不天尊答曰如此之人億數無一汝等云何得知合眞之人昭¶
靈答言臣南昌宫中亦有眞仙之錄三元八節下司上聞陳其¶
功過亦無遺失¶
天尊告曰下界凡心亦難分別或詐修吾道匿穢藏奸心有外¶
求志不能堅固察奸糺過考其精神若不爾者淸濁難分或意¶
在聲利依倚玄門窺窬下風唯尙多聞汝欲教凡當明此人爾¶
時昭靈仙人不明聖旨重更諮問不審若爲考其精神願爲開¶
示私心樂聞¶
天尊告曰凡人之身中各有神神鎭在心心欲所爲神已知之¶
<pb:CK-KZ_JY018_02p009a>¶
身欲造惡神不從之人身陰賊魂不受拘魄不受制三元八節¶
能聞上帝以是因緣可得而知人有陰德三魂不離七魄不散¶
善神扶助天兵衞護以是因緣自然合道善男子無上大道不¶
言而知恐汝未達深須戒之勿得輕宣善男子汝數億萬刧遇¶
我於太空之中又今値我得聞妙法不久之間自然洞曉一切¶
諸法眞僞之心如對目前无不辨了此諸身心通道故能洞達¶
無有障礙爾時諸仙聞天尊慈悲卽互相歡喜頓首長跪各命¶
侍從奏樂娛善千音合響法鼓凌霄其時浮霞流轉香烟遶虛¶
飛葢迴空長旛舞風龍吟遙天鳳唱虛庭天地震動二景垂輪¶
神蟾出月以蹈虛靈烏鼓翼以翔空當此之時下界三十七天¶
<pb:CK-KZ_JY018_02p009b>¶
後學成仙見此祥瑞一時騰空上至玉淸如雲之交太平天尊¶
語昭靈曰仙無大小皆能感動天地制御萬靈當知道力不可¶
思議令諸下仙皆得聞知爾時三十七天仙人億億萬眾遍滿¶
雲宫燒香散花各陳本願爾時天尊遍知其意卽爲諸來大眾¶
而入慈心大定攝受眾心入於靈冊之中合自然九變之道化¶
成九天中有九氣結成九府爾時三尊分居九府各坐九龍寶¶
座當此之時號爲九府眞人太平道君引諸仙人一時而入九¶
府之內¶
爾時天尊爲諸仙人說九仙之道上應九天中應九宫玄應九¶
氣下攝九泉能入無間所謂一生三三生九九九八十一主於¶
<pb:CK-KZ_JY018_02p010a>¶
始生之法輪轉無窮今諸後學之人能生能成常居始生自然¶
成眞諸來仙人覩此微妙不敢致辭亦各知其從此得生不知¶
今者天尊開示慇懃委曲內懷慙愧不知何謝是時天尊逆知¶
其意卽告之言無上大道都無所須何俟多言我身坐道場神¶
交萬帝我非不凡受於虛言若言得道者下鬼凡夫唯除喑啞¶
人未曾無言不能得道我非謂大道應凡之時都絶無言我今¶
眞身汝又非凡以是義故汝於此中爲不了達心請問義自外¶
默聽無上大道法無辭謝是諸仙人受天尊教勅各各頓首心¶
思道恩良久之間南昌宫中昭靈上仙稽首而言昔承天尊推¶
運下世周遊十方時刻未到願得天尊下臨南昌少時影響不¶
<pb:CK-KZ_JY018_02p010b>¶
敢久留則是萬刧翹誠於此滿願合眾叩頭伏地良久而聽告¶
言天尊告曰我已上辭大帝遍別諸尊歸至雲宫因緣已畢汝¶
欲請我不違汝心仙人聞天尊告勅喜躍無量天尊又言汝等¶
諸仙宜且前去雲宫之中由來寂靜不宜久住塵穢雲宫大悲¶
天尊昔應世之時暫有言說今還雲宫復歸虛無爲我來此天¶
尊大悲俯觀後學汝等諸仙應當知此爾時上仙昭靈又更請¶
問天尊不審天尊何當得來天尊答曰我當不久二萬刧後尋¶
卽發來爾時諸仙奉諾訖已一時再拜辭別天尊次別大悲眞¶
帝頓首退後仰瞻高座不見天尊時諸仙人顧瞻三聖亦已入¶
無唯見雲宫閴然虛靜香風微動爐烟尙氛飛葢停空幢旛立¶
<pb:CK-KZ_JY018_02p011a>¶
虛天樂不鳴音響無餘是時諸仙覩上道之威神忽出有而還¶
無良久徘徊冥寞無依齊駕雲車相隨復歸爾時一切仙人皆¶
已隨從昭靈上仙歸於南昌宫中修行天書陰生寶經一十八¶
年皆成眞道二萬刧中虛心佇立爾時天尊在雲宫之中遙見¶
諸仙得成眞道乃於雲宫之中出見諸眞大慈左手當此之時¶
三十三天其門洞開是諸天人皆見天尊左手猶如白虹貫於¶
太虛五指爪甲出五色光明照於南昌之宫爾時諸眞一時稽¶
首再拜左手各於光中遙見天尊在於雲宫虛無之中有天書¶
左契一字八色光明時諸眞踊躍歡喜知是天尊遙來印授道¶
無二言見其左手在雲中宫經一萬刧然後乃收還於雲宫光¶
<pb:CK-KZ_JY018_02p011b>¶
亦如是萬刧之後隨手而歸二萬刧後時諸眞人蹈空立虛遙¶
瞻上方以正月一日晨朝之時見有三色光氣從東方初日之¶
中直下南昌宫中盤縈宛轉遍於虛空香風酷烈不並尋常九¶
萬年中朝朝如此是諸眞人晨朝之時正首挹氣九十過經三¶
十年中靈氣洞徹虛凝體中從其項後出上衝天靑赤白色永¶
不復滅二萬刧後七月一日晨朝之時忽見太平天尊三聖法¶
身坐在三氣之中爾時天尊各放眞光心間出光光初如螢須¶
臾遍體内外洞徹映朗南昌上宫良久之間太平天尊道身如¶
光無有分别合天烱烱譬如盛日但無炎烈瞻視煥目光芒射¶
人不昏不異足經千刧是諸眞仙在此光中歡娛怡悅形容反¶
<pb:CK-KZ_JY018_02p012a>¶
嬰色如稚子足蹈虛空汎若輕雲眞光之力乃能如是雖經刧¶
數心無於悒以道自娛都忘其餘千刧之後三聖法身忽見光¶
中眞仙無數億萬仰視上方長跪而立不敢有言天尊盡知其¶
意是諸仙人俱得大通皆具神交亦知天尊慜其大眾廣開法¶
門慈悲成就皆得無礙神通道力亦能七變九化達觀諸法不¶
知天尊千變萬化能大自在能轉他人凡夫之身不經久時而¶
成法身天上地下萬道獨尊神力無等不可思議¶
** 　　威魔品第十六¶
爾時復有色慾二界六羣邪仙八萬四千人性好論議常於下¶
界較其神力善習幻化心意矜高自號大師獨行三界心得五¶
<pb:CK-KZ_JY018_02p012b>¶
通夀八萬大刧聞天尊下降南昌上宫率其部落乘駕獅子經¶
六小刧上至南昌思見天尊欲較神力校試道術天尊已知其¶
意與諸大眾默然不動坐一龍座去地七仞爾時八萬四千邪¶
仙一時到已仰視聖眾無心恭敬亦復不識太平天尊眞仙階¶
級欲登高座無能上者爾時邪仙之中有一大仙名曰羅比羅¶
是邪仙眾中第一道首變色而言我是三界大師獨明禍福聞¶
有無上大道而此大眾何者爲尊爾時天尊指昭靈眞人已爲¶
天尊是時羅比厲聲言曰子有道乎昭靈答言我身無道羅比¶
曰子無道術以何玄法乘此高座吾欲坐議卽當昇上昭靈答¶
曰我此高座名曰大道慈悲之座子將此身窮力上之亦不得¶
<pb:CK-KZ_JY018_02p013a>¶
昇忽强昇之亦終不得羅比問曰云何不得昇坐昭靈答曰子¶
是下方色慾二界直腳魔邪假託仙號爾時邪仙齊舉其腳悉¶
皆堅直不能得屈求欲坐地亦不能得是時羅比盡其神力亢¶
聲說咒是其徒眾八萬四千空中自撲隨咒緩急爾時羅比又¶
盡神力欲動天地是其徒眾一時倒地轉身翻覆求止不得是¶
時羅比心猶不信更求與昭靈眞人較隱形之法爾時昭靈眞¶
人大悲聽許羅比曰子先隱身爾時宫中聖眾一時俱隱是八¶
萬四千邪仙連臂空行不能得見還復本處歎未曾有復須臾¶
之間大眾儼然未曾一動昭靈道君卽令羅比合眾隱身是時¶
羅比竭其威力變成黑氣昭靈眞人一過吹之八萬餘魔一時¶
<pb:CK-KZ_JY018_02p013b>¶
氣靡猶如死尸冥然無知良久之間道君又微氣噓之一時俱¶
蘇各起悔過信向歸伏爾時道君又以慈力吟拂魔之章令八¶
萬四千邪仙半生半死良久是時邪仙得蘇息已自覺其身有¶
腐爛氣喘頓首道前而作是言不審天尊修學何法神力如是¶
夀命幾何¶
道君告曰我修無上大道慈悲忍辱之法身無死地神力自在¶
道君以大悲力試而問之子修何法住夀幾何羅比答曰我修¶
慾界四天神咒一名如意足能夀八萬大刧上夀之中不過於¶
此命過之後隨業受生而我法中能勤苦行心得五通雖有神¶
力不脫老死雖達空理無法長生爾時道君逆知其意而不答¶
<pb:CK-KZ_JY018_02p014a>¶
之又問羅比知汝法中根本以不答曰不知此事久遠難可詳¶
究¶
道君告曰汝此法者是汝天中崑崙山精自號四天之主或稱¶
四天仙王或稱神王出此法教化色慾二界邊地眾生汝之所¶
師原本如是非是無上大道自然之法汝下二界邊地眾生工¶
一小伎卽號仙人因此邪仙更相放效不識大道無上至法羅¶
比又問上道幾法仙有幾品經名何者聞有天尊目未曾覩而¶
此大眾盡名天尊復有餘號盡是上眞亦有下仙爾時眞人告¶
羅比曰上道法一論其支流三萬六千種法元於一道仙眞之¶
品有一百二十級皆宗天尊雲篆成文自然天書故曰天經太¶
<pb:CK-KZ_JY018_02p014b>¶
平眞君虛無天尊常在玄中以汝凡眼五通小見不能得覩三¶
尊眞容我近學道經數億刧位登眞人而此大眾皆是上仙羅¶
比又問眞人神力尙以無比天尊威神應復若爲眞人答曰非¶
汝所見非汝所聞數萬大刧之後應下化世以汝危命八萬刧¶
夀不見此時汝莫問此非汝所及汝身腥臊尸臭無常欲至洿¶
我天宫汝當急去不得久停¶
爾時羅比無立足處復歸下界天路遙長憶初上時經六小刧¶
此時年尙少壯猶故遲滯今轉朽邁漸無神力混神迷性進退¶
無據相顧悲泣涕淚交連辭別眞人遽還慾界圍遶崑崙起居¶
邪王具說遊行之於上界覩大道眞人示其神力語其根本邪¶
<pb:CK-KZ_JY018_02p015a>¶
王聞之五神振懾絶而復蘇良久醒悟語羅比曰止止勿言諸¶
神聞之出於人間傳說我等道術不行是諸邪仙卻居山南約¶
水而住四時八節或附著人歌吟哮吼自號仙王求索禱祠修¶
習幻化遍行下世自出支流改制邪法擅立位號六百餘種金¶
闕天尊應運之時邪仙殄滅無復遺餘爾時昭靈道君白諸眞¶
人曰邪仙初來天尊大聖不自對此下界邪俗命我小道示其¶
威神我乘大道大眾之力非我獨能威此外道邪仙塵穢之事¶
實非所宜無上大道逗機之時或應如此不足異也¶
爾時丹霍洞眞名曰通玄從坐而起長跪請問昭靈道君曰拂¶
魔之章可記錄不願見傳授敢欲修行昭靈道君曰此中雖復¶
<pb:CK-KZ_JY018_02p015b>¶
天眞大會諸有傳受不敢自專先當上聞爾時二眞具以因緣¶
上白太平天尊告曰欲威下道妖精先當左叩金鐘三十六下¶
而誦威章三遍其文曰¶
金鈴電火繫烈咆噴九元殺氣流蕩熖紛萬魔滅種千妖絶殞¶
雷父蹈空霹靂迴風斬首馘醜推妖殄根逆我者滅順我者存¶
七星裂血金神曜電精刀燿電玉斧含霜威兵前驅何鬼敢當¶
爭氣者滅拒逆者殃上浮紫葢下坐金牀丹霄羅暎日月爲光¶
門據靈蟾戸衞金芒五毒藏奸萬魔滅亡七眞内養千威外張¶
魂歸紫闕魄入丹房¶
天尊告曰此是太玄内威咒滅凶殺邪後學諸仙道未玄極恐¶
<pb:CK-KZ_JY018_02p016a>¶
多凶殺誦此神咒依儀鎭衞千邪喪精萬魔滅氣神平體安朗¶
然無畏天尊告曰上道之法無心自成不必須咒誦此威章此¶
是太玄虛靜道場之内威振靈冊於邪門左叩金鐘三十六下¶
以召威兵右擊玉磬一十四通以集眞靈中建法鼓一十二鳴¶
以聞上帝生神内列威兵外張雙曜入眸口吐靈芒頭建七星¶
足蹈玄綱玉爐颺烟身坐金牀萬精滅氣千妖自亡¶
天尊曰下土凡人單行此法不得眞要年二百四十𡻕鬼不能¶
害是時丹霍洞眞伏受要言歡告禮謝奉而行之爾時丹霍洞¶
眞與後來三十七天諸眞仙等億億萬眾一時頓首長跪上啓¶
天尊兆以夙承餘慶運遇高尊賜以慈悲提携淪墜得易凡軀¶
<pb:CK-KZ_JY018_02p016b>¶
叨兹上首濫階玄極過泰有餘不揆愚微轉當忘退心願停此¶
庇影南昌待慈尊下世之時願陪雲駕晨夕侍衞執葢叅爐惟¶
願天尊大悲恩許辭畢再拜伏聽教言¶
天尊告曰大道無親善善相因子承願力何俟多陳運期非久¶
數萬刧間天堂遐曠任子遊居下世之時亦須汝等助宣正法¶
流化下土我等三聖各化三界此時度人亦乃無數爾時諸眞¶
聞天尊垂許侍從深慰所願歡喜慶快一時禮謝爾時天尊又¶
告後來諸眞汝道猶淺未達至理且作一刧入凝神大定思念¶
都盡次入忘形大定應感皆空次入六虛大定隨方起應次入¶
太虛大定分身萬億次入動惠大定能爲萬化之根次入生惠¶
<pb:CK-KZ_JY018_02p017a>¶
大定能遍生萬物次入大慈大定能長成萬物次入大悲大定¶
能藏養萬物汝能成此八事然後位登上眞俱號後聖應爲大¶
道差次應運賜汝尊號欲隨我下世教化心不自定不能生化¶
眞應有滯不能起感爾時天尊說此語已卽入不動凝神大定¶
如本無異爾時諸眞亦隨天尊入凝神大定爾時天尊出此定¶
已又入忘形大定是時眞人亦隨天尊入忘形大定天尊出此¶
定已又入六虛大定是時眞人亦隨天尊入六虛大定出六虛¶
大定已又入太虛大定是時眞人亦隨天尊入太虛大定是時¶
天尊出此定已又入動惠是時眞人亦皆隨天尊而入動惠爾¶
時天尊出動惠已又入生惠是時眞人亦隨天尊而入生惠天¶
<pb:CK-KZ_JY018_02p017b>¶
尊出生惠已又入大慈大定是時眞人皆隨天尊而入大慈大¶
定天尊出大慈大定已而入大悲大定是時眞人亦皆隨天尊¶
入大悲大定爾時天尊出定惠已卽入自在神力忽而升玄倒¶
景步虛一瞬之間已周三萬六千天中復歸本處凝然不動懷¶
藏三萬六千日月又於身中開闢三萬六千天門又於身中登¶
現三萬六千天帝一一天帝身中各見三萬六千天門又見三¶
萬六千天帝各有三萬六千侍從一一侍從各坐三萬六千龍¶
座一一龍座各廕飛葢其葢高廣遍覆諸界須臾之間復令三¶
萬六千天地一時震動天雨香花地湧寶山爾時天尊身中又¶
出三萬六千龍輪乘三萬六千日月復歸諸天爾時三界地中¶
<pb:CK-KZ_JY018_02p018a>¶
所有枯骨變起成人復令衰老一時反嬰素鬢歸玄落齒更生¶
五藏花敷耳目聰明須臾之間復令三萬六千天中一時風雷¶
大動甘雨驟流萬象發生英華動敷天洒甘露玉髓通流眞無¶
凝仙𣑽唱淸玄寥亮虛通響徹無邊又令應出星宫空列雲房¶
上凝紫霞下結金剛十絶垂天寶葢高張牖開明月戸映靈芒¶
白玉爲几金精爲牀眞宰俠侍仙童焚香爾時天尊與諸上眞¶
俱爲雲房列坐龍座鳳唱虬吟庭舞仙禽神力萬變所作隨心¶
時諸眞人歎未曾有爾時天尊告諸眞曰上道之法力神萬變¶
未覺經心定惠虛通無心故爲心不經而自成惠不爲而自明¶
强爲不明强作不成甚希甚微難可而名汝大通之日自應如¶
<pb:CK-KZ_JY018_02p018b>¶
此眾眞齊起一時禮謝諾受要言天尊又曰如此神變及以定¶
惠乃是大道階級之事已應運化度世之法亦法如此¶
爾時天尊知諸眞人身心無礙智力廣大堪任大事卽與眾眞¶
升入大羅之上謁請虛無天尊授其上眞之任至億刧之後應¶
加尊號而至大羅之上謁虛無天尊天尊告曰子道數已極宜¶
錫上眞之任我各侍至眞之司玉函靑簡刻書已畢命諸眞人¶
讀簡看名尊號已定眾眞再拜¶
天尊告曰如此冥默眾眞奉辭歸於南昌雲房之中列坐大會¶
眾眞朝慶七日七夜天雨香花振動三十七天大地之中應時¶
踴出山岳而應上天天地合響一時稱善當此之時太平三尊¶
<pb:CK-KZ_JY018_02p019a>¶
與諸上眞一時入於冥寂大定天宫閴然唯有香官使者騰烟¶
不絶足經一刧一刧之後天尊又出冥寂大定入於動惠須臾¶
之頃神霧四雰温氣八衝微風颺烟甘露柔塵爾時天尊出於¶
動惠遂入生惠倐歘之間萬象空生雲霧上騰雷吟電轉神草¶
含英鳳嘯瓊林蓋動霞生天尊告諸眞人曰動生之法以應金¶
闕後聖降世之期非久欲至十方大聖同爲告瑞非獨我也爾¶
時天尊說此語已是諸眾聖一時默坐凝然不動金爐香花鬱¶
鬱常然下降之時千變萬化當此之日希有神力盡應見世¶
<pb:CK-KZ_JY018_02p019a>¶
　　
#+PROPERTY: JUAN 007
<pb:CK-KZ_JY018_02p019a>¶
** 道化四夷品第十七¶
爾時玉淸天中右瓊臺上眞名曰寶光以爲上元推其降運下¶
<pb:CK-KZ_JY018_02p019b>¶
於神州天王皓元之門以七月十五日日中之時乘紫雲之輿¶
從二仙人俱時化爲日光降玄氏之胞因睡之中從口而入處¶
胎三年爾時夫人年始十八晝寢而覺有娠神香鬱烈根識朗¶
悟華容豐偉膚體充盛獨處之時恆聞側近有金石之聲或聞¶
髣髴淸誦如唱眞經和心之文身體輕强倍於常日刧後三月¶
三日日中之時夫人將三百彩女遊宴東城觀看花園息於芳¶
林之臺忽聞香氣衝人須臾之間見二繡衣童子手執金符在¶
夫人左右夫人問曰子何人耶童子答曰我是玉淸天中直事¶
神童爲玉淸天尊之所役使受事至此夫人問言來此何爲童¶
子答言上帝有命符召大王夫人答曰王不在此童子又言夫¶
<pb:CK-KZ_JY018_02p020a>¶
人懷中之王也夫人聞喜卽垂腳牀前忽覺嬰兒出其左脇夫¶
人乃擁羣侍女抱出嬰兒二仙使者長跪問訉而作是言暌間¶
三年勞於下生嬰兒搖頭微笑良久目下重瞳遐暎紫光孩笑¶
三聲泯然而止斯須之間忽見芳春臺前月沼騰波五色龍王¶
湧出池中口含香水以沐嬰兒父王聞之馳駕而赴羣臣朝慶¶
傾國作樂大赦天下父王命羣臣後宫綵女大張樂音廣齎采¶
帛香花幢葢迎兒還宫車駕來城大會七日抱出嬰兒大臣議¶
定冊爲太子錫官百司厚加寵祿爾時慶霄下流天獸來衞父¶
王自立此兒名之重光字曰天挺育於凌雲之宫保母五人傳¶
手抱養侍女八百晨夕供侍或抱出寢幃兒見天日常以仰笑¶
<pb:CK-KZ_JY018_02p020b>¶
口出紫光上連天口甘露如繩直注兒口玉女散花以拂兒身¶
神烏停空張翼蔽日香官颺烟以薰宫中爾時重光三𡻕能言¶
聲聞百步常樂獨坐不須人抱年至四歲獨言獨笑談及世表¶
年至七歲不學而知遐思遠視身邊有光照曜一室坐立如山¶
行如龍步側臥東首四肢半伸紺髮翠眉目開日角光含紫映¶
方口圓鼻耳長五寸三門成就齒白齊密足三十六數脣色如¶
丹方顙高凖人中凸起長十二分濶額平正玉枕如星髮不參¶
差柔軟光澤項負三約四乳方肘濶胸微偃心處深厚臂圓腹¶
直垂手過膝爪堅色紅常有光明掌中有華文三道通達手心¶
色紫指長六寸臍中深圓䘒有伏骨雙靨駢脇腹生白子髆骨¶
<pb:CK-KZ_JY018_02p021a>¶
方直藏踝不見足跌微偃筋脈不露蹠底平滿圓文日輪爪根¶
深下指端微起膚容細軟充滿香潔靑骨素髓五藏蓮花紫胃¶
筋腸食不全粒顧盼迴身坐立平正年至十九形長一丈聲響¶
如鐘韻驚塵飛遙聞十方常有紫虛蓋其頭上所止之處無有¶
霜雪和氣調平風不狂勃甘雨微津温仁忠恕忍辱慈順仰觀¶
雲天善明經緯一切伎藝不習而工幽通至極預知未然父王¶
珍之大集羣臣議定禪祚三讓不受爾時五嶽響應虛鳴萬𡻕¶
嘉祥畢集幽明符會苦不得已然始受位治民事天弘道安世¶
正化無爲不勞人心貴德尙善不令而從恩流孤弱悉及昆虫¶
人神交歸異類羣睦毎以秋冬天降甘露五色之雲以旋日月¶
<pb:CK-KZ_JY018_02p021b>¶
城闕不閉郊境無防四海通同萬邦歸一嘉禾瑞草合根離頴¶
一樹十枝隨時四熟仙娥布野榮絹亘原絡織成文以充衣裳¶
鹽池醴泉隨處而出靈芝夜光遍挺園苑神禽奇獸馴狎牆廡¶
麟鳳羣翠晨夕和鳴爾時有黑水之北牂羝之狄斜通河源雪¶
山之陽與雜畜之戎性狡難狎陰生奸計聞王善政不用戎威¶
相率興兵來入王國始到雪山之東羊馬災厲羝戎疾病羣鬼¶
露形殺滅戎狄十分遺七中路自悔跪拜叩伏王知其逆心固¶
不加伐任其進退¶
爾時大王遍勅國內而作是言邊戎無知忽懷逆心天已罰之¶
卽時自翻力不任進天下萬兆不須驚疑我若無道天必喪我¶
<pb:CK-KZ_JY018_02p022a>¶
三日之中邊疆報國云賊已退是時羣戎復歸其兵戾氣天之¶
十喪其八瘥癘由興災殃未殄邊陬恐怖羣聚相謂享神禱天¶
災氣轉盛荒戎之中有一主者微辨世事向諸眾等而作是言¶
大國之主德合於天修道守正志不邪偏萬福扶持百神守衞¶
我等云何相率興兵而恃上善我國遭災祥必由於此我當急¶
告隣近諸王嚴裝所須速往辭謝是時邊戎一百二十五落戎¶
狄之主將諸侍從八萬四千人俱乘白象齎香花瓔絡馳入大¶
國屏氣玉闕負揭琛賂肘伏王前抽膊求哀劈凖流血披髮如¶
蓬自撲紛紛遍體靑腫獸鳴鳥噪不可悉解疆人重譯悔過謝¶
愆而作是言我等邊隅不治正朔三才濁氣二像醜形雜類之¶
<pb:CK-KZ_JY018_02p022b>¶
種不識恩美雖日有生實非正氣忽起凶頑率心不義而興獸¶
心塵穢大國羣聚未久巳遭天罰荒陬殤夭十分喪八毒氣未¶
休故猶興盛讓者以爲反逆上天縱毒享神禱祀轉加增甚敢¶
從大天求乞哀愍言畢自撲披髮悲號大王告勅我承有道之¶
君係統天下唯善是履不務其餘猶不自哀云何哀汝我於萬¶
物受同一子未曾偏黨乃至幽冥亦復如是汝生逆心來向我¶
者我身不知付之於天我無情而責汝天無心而伐汝汝身受¶
罰如仰唾天不離其身如仰射天箭還自中自然之道理無差¶
也汝等所齎香花瓔絡非我所珍我此中國唯修道德及以穀¶
帛頸珠瓔絡邪俗嚴身非正所貴轉重累物外滯塵滓何以故¶
<pb:CK-KZ_JY018_02p023a>¶
此名外飾故不足珍我此國中一切人民盡用忍辱退讓精進¶
儉約以爲嚴身之具以道德戒行爲諸香花不須汝之所有爾¶
時諸戎見大國之王不受其獻恐畏無福災害不消悲泣相顧¶
而作是言大王不受我獻或恐嫌薄我等大眾各以白象奉上¶
大王以求哀愍大王勅言瓔絡寶珠尙非我貴况於白象腥臊¶
臭處水草巨大又須看牧爲我國累龍鳳輕妙吾尙不須時諸¶
陰戎煩𡨚懊惱自拔頭髮悲泣而言大王不受我獻我身無福¶
定不免災不如自殺以遠此禍¶
大王勅言夫求福者空心奉道身心旣空道亦虛無以空虛故¶
則無禍患旣無禍患名爲福德又求福者無希無望汝所獻者¶
<pb:CK-KZ_JY018_02p023b>¶
誠有希望故我不受希望之獻我此國中諸賢良等常以善心¶
而自嚴身不以瓔絡白象爲求福也大王又言我此國中唯當¶
奉行無上大道餘無所求諸戎當知諸求福者心不邪偏平等¶
一行不順利不違害亦不變禍爲福亦不恃福故能無禍何以¶
故惡不勝善凶自成吉禍自變滅亦不見福汝欲求福所避禍¶
者是汝顚倒不達禍福心生背向何以故禍福同門根於虛無¶
汝審此禍從何所報知禍所起自明福本諸求福者先知其禍¶
譬如良醫欲療眾病先識病源然後與藥病藥相當無疾不愈¶
汝諸戎等挾禍求福不除禍本望福降者譬如有人執杖和怨¶
負水求火勤苦積紀終不能得汝禍所起起汝身中云何求福¶
<pb:CK-KZ_JY018_02p024a>¶
反滅汝身夫滅身者不名爲福云何戎狄自欲滅身身爲福本¶
云何滅之諸滅身者名之滅福又身爲道本諸滅身者名之滅¶
道非滅禍也諸滅禍者不恃福以滅禍諸求福者不因禍而致¶
福是時諸戎聞大王勅言不能辨了請譯人譯之歛衽畏懼不¶
解報答唯知頂禮内懷厚媿跪立不安爾時陰戎之中有一主¶
者名釋頭分請譯人宣傳自稱是浮提竺乾之王而作是言慙¶
愧大天爲我等眾說希有法但以邊戎淺識不究至道迷遠相¶
傳沉滯邪津厯刧未悟不但今日唯願大天哀愍昏惑狂胡無¶
知情所不了念達一言以陳鄙志向聞大天示以此國唯奉大¶
道無上至眞可得聞乎大王勅言無上大道常以希聲而聾者¶
<pb:CK-KZ_JY018_02p024b>¶
不聞大道甚微而盲者不見汝等眾生雖有眼目不能正視雖¶
有耳根不能正聞眾色紛紛引汝之明邪音凄咽窒汝之聰汝¶
雖有耳目不異聾盲以是因緣不能聞道汝欲聞道除汝邪聞¶
汝欲念道除汝邪念汝欲修道除汝邪修汝欲行道除汝邪行¶
行於正行慈悲善順名爲道行行此行者自當聞道旣得聞道¶
亦能見道旣能見道亦能行道旣能行道卽能平等觀諸眾生¶
與已無異觸物生慈心不分別先建此誠然後聞道爾時諸戎¶
重復請問大王無上大道至眞妙行以何爲宗全生妙用昇入¶
無形綿綿長存絶待無累願垂開示令得解迷大王告曰無上¶
至道以自長生爲宗卽此之身而爲法身以慈悲平等爲重以¶
<pb:CK-KZ_JY018_02p025a>¶
忍辱柔弱爲用以方便惠物爲利以無爲虛白爲寂以智度無¶
礙爲通以道眼觀照爲達以弘廣容物爲虛以形能隨神爲無¶
以無作爲自然以無形爲長生爾時諸戎聞大王之言皆曰未¶
曾有也神識雖鈍亦以朦朧未能盡解猶有所疑¶
爾時大王爲邊戎釋除疑結心開意悟於是大王以八月八日¶
爲諸戎狄請寒林大師召集國内出家道士備陳威儀爲諸邊¶
夷七日七夜齋戒悔過又卻還其所獻珍玩及以瓔絡諸戎奉¶
勅不敢不受受已轉施寒林大師大師受已卽分瓔絡而作二¶
分一分與眾中貧下給使之人一分與諸戎白象還令諸戎爲¶
象著此瓔絡爾時二萬四千大象著此瓔絡一時跪拜寒林大¶
<pb:CK-KZ_JY018_02p025b>¶
師眾又四散以鼻繞花奉上大師是給使下人佩此瓔絡心生¶
慙愧皆自歎言大師平等一心視物寶珠瓔絡惠施天下人民¶
及諸白象頓首辭謝寒林大師語曰無上大道寶轉凡成聖尙¶
以平等惠利眾生而不恃功瓔絡外飾邪俗嚴身塵滓瑕疵何¶
足及言外荒雜類不解獻心將此施我我以爲受迴以與汝何¶
用謝之但取勿疑至月十五日日中之時大師與諸道士九萬¶
七千人同時受食畢潄口寶瓶餘水散灑南西北方立成雲雨¶
風雷電擊大師又向三方噓氣口出金光遠映諸國是時邊戎¶
弊疾者登卽差愈皆於光中遙見大師如對目前風雨蕩穢雷¶
音舉愆一切災𦍙應時殄滅又令八萬四千戎夷悉於光中得¶
<pb:CK-KZ_JY018_02p026a>¶
見其家至月二十日諸戎留後各遣使者馳入大國報奏平安¶
具狀所見瑞相如前¶
是時諸戎披髮謝過歡喜道前頓首伏地請問大師不審大師¶
修習何法神變乃爾自在無礙只名大師復有餘號向聞大王¶
勅言大國之中奉事大道不審大師之道與無上大道爲一爲¶
異蒙昧不曉唯願大師廣爲分別開示未聞爾時大師彈指謦¶
欬而告羣戎曰善哉善哉念汝邊鄙哀汝知問不可思議汝當¶
諦聽吾爲汝說我是玉淸天中雲宫東臺號曰太眞自然虛生¶
名無上道無所修習但以大慈大悲應世神變隨心而成無心¶
故爲不勞於身我與大王同時應運下治兆民國王因寄凡胎¶
<pb:CK-KZ_JY018_02p026b>¶
我權號大師託在寒林互爲賓實潛相影響不一不異不處中¶
間汝等諸夷出生慾界受質邊戎人心無慈荒涼弊惡性便戕¶
害而不好生飮血茹毛形骸臊腥神凝濁氣體結偏精拔本塞¶
源抑本崇末性重財貨不珍大道積刧如此非獨今時大道不¶
行其來久矣雖知若此物有輪轉罪爲善本惡是慈源汝等眾¶
生向無逆心終不見我大道無私寃親不二以德報怨不捨大¶
悲是故國王請我法眾爲汝悔過爲汝消災慈心平等無有異¶
念故令雲雨施散光音普被¶
爾時大國太帝及以太妃王子羣臣先心不知寒林大師與大¶
王重光同是降神大師初來之時國人大小咸謂大師是凡常¶
<pb:CK-KZ_JY018_02p027a>¶
之人後見大師隨心神變傾國歸依悔過自責隨其富貴貧賤¶
辦諸供具雲萃國内列滿東城芳春之臺大設齋會合國士女¶
填塞衢路車駕紛紛塵飛霧起¶
爾時大王爲施高座罄國珍玩裝校道場開發大藏巨惠穀帛¶
周窮濟乏出諸名香焚烟衝天結葢凝雲張設妓樂驚天聒地¶
五嶽震動四海波蕩春雲涼風調和氣序韶光曖景同於始春¶
長林再花和鶯重發百鳥翔舞魚龍躍鱗天地吉氣以輔王國¶
時會大眾喜慶無量行道旋繞歌頌盈溢法眾步虛梵讚歎詠¶
爾時大師登座撫几嶷坐如山千善爲心萬福成體大眾欣仰¶
一覩眞相皆發道心異口同音百心齊一合禮道君願聞希有¶
<pb:CK-KZ_JY018_02p027b>¶
爾時無上大道君爲眾生故及命國主重光三捻焚香遙禮雲¶
宫大悲天尊長跪立願¶
第一願者道化流行普天懷德二願一切有生咸皆悟道三願¶
九夜悲魂一時解脫四願孤爽無依咸得受生五願天下太平¶
百穀成熟六願臣忠子孝君仁父慈七願四海通同怨親和解¶
八願潛胞處穀俱得生成九願積疾新痾登卽痊愈十願孤露¶
眾生豐衣足食爾時大王陳此十願起禮大師而作是言唯願¶
大師爲眾久處降跡同凡不棄塵穢大王作此語已感動天地¶
虛空雨花天灑甘露萬變仙樂鳴玄駭空天地震動麟吟鳳歌¶
龍魚鼓淵¶
<pb:CK-KZ_JY018_02p028a>¶
爾時道君面門洞曉眞光遐朗無際靈音遠暢和適羣化沉尸¶
受生槁林吐葩有情無情含英發花道雖不言諸法已備令此¶
眾會生希有心自然而然吾亦不知其然¶
爾時諸戎仰視忘瞬自失其形兀而不動猶如枯本須臾之頃¶
雲宫天尊降於應身與諸侍從九億上眞下臨靑雲之上凝結¶
慶霄方八萬里其霄四方平整如地時諸上眞列坐其端慶霄¶
正中有紫霞之座五色雲龍交結負座座高八萬四千九百九¶
仞大悲天尊昇此座坐漸下玄中去地七百八仞正臨東城眈¶
眈若虛湛然不動唯見明霞之上紫光含雲彤彤混然眾目仰¶
視不覺天眞大師分身上騰八於雲中先所座上復入二眞容¶
<pb:CK-KZ_JY018_02p028b>¶
貌相似良久之間二會寂然無有音響眞儀不動猶如金山光¶
明洞映不側邊際大會之中人及非人默然不動心無疲猒歡¶
喜仰視樂眞觀相傾心注念不覺有身九日九夜寂無飢渴身¶
心不動¶
爾時諸戎重覩浮雲之上大悲天尊威儀侍從大驚恐自拔頭¶
髮悔過責己刀劈其準遍體血見踊身自撲猶如山崩覩此希¶
有求欲捨眼施頭燒身破骨以爲供養聲徹大王王因出勅而¶
告諸戎曰無上道法好生惡殺莫以邊鄙穢法洿我大邦燒身¶
謝過過在身亡魂神受弊永失人道燒身求道道存身滅滅身¶
求道道非滅法云何滅身而求道乎汝諸夷等入我大國永不¶
<pb:CK-KZ_JY018_02p029a>¶
陶化云何欲聞無上道乎汝欲聞道應全耳根不以耳聽而聞¶
道也汝欲見道應全眼根不以敗壞之眼而見道也汝欲行道¶
應須全生不以滅生而行道也汝欲行道先全汝身不以缺犯¶
之身而行道也汝欲懷道應除十惡不以五逆之心然後行道¶
汝今當知生不全者不足聞道身不全者不足學道汝諸戎夷¶
雖非法器得覩天尊萬刧之後承此功德轉輪受形必生大國¶
有道之邦能立誓願必不重生鄙野之方從今已往當全汝形¶
勿以㧞髮燒身破骨反天逆地心無慈順生死墮邪永不見道¶
諸戎夷等一時拜跪答大王言我之風俗殘形滅生燒身粉骨¶
浮烟上騰謂之昇天或棄尸深水謂之水仙或棄尸林野以飴¶
<pb:CK-KZ_JY018_02p029b>¶
禽獸不貴生身受度勞於長存¶
大王告曰汝戎狄等以長存爲勞以髮膚爲累我此大國之法¶
以生滅爲累故求長存無生之道昇入無形不覺煩惱不以殘¶
形滅生以遠勞累亦不吹累而累自消亡汝諸戎等不捨邪心¶
具足外道不除十惡樂處生死不遣三毒人形獸心不足見道¶
勿以戎狄之法穢我大邦¶
是時諸戎直以謝過不敢拔髮燒身破骨皆云不達至道忽出¶
僞言以干正直只言生而必死是故昇求滅度不知無上大道¶
長生無窮昇入無形絶待無累願垂哀愍賜以自新爾時大王¶
又勅諸戎汝野性暗鈍不識道德自作凶逆招求罪罰來此悔¶
<pb:CK-KZ_JY018_02p030a>¶
過大道慈悲念汝無知寒林眞師降汝景福大悲天尊愍汝癡¶
頑無上大聖來會我國萬兆無言傾心注玄專志大道汝諸戎¶
狄輕陳短見不能安靖驚觸法眾自閙閙他亡失惠利汝但默¶
住雖不解法亦得魂識漸漸受潤¶
是時諸戎奉大王勅胡跪默住不敢動搖七日七夜卻後日晡¶
之時忽見南西北方三大天魔各從地司飛空而至頓首眞君¶
頂禮大王迴訶諸戎怒目切齒𠉧譮而言大王道國人無三毒¶
久離十惡守正修仁尊道貴德國無亂臣家無逆子汝諸狂胡¶
將此罪鬼行尸之魂塵穢王國悔過請福求聞道乎天科地律¶
十惡無原反逆君父罪莫大焉合粉骨灰身抽筋裂血刳剔五¶
<pb:CK-KZ_JY018_02p030b>¶
臟剖膽披心拔出汝舌不足以謝惡言挑出汝目未足以申惡¶
眼汝家國遭災子孫亡滅一人造逆誤殺萬民是諸戎夷身毛¶
皆起恐怖悲悴肝膽塗裂五體攣縮流汗如雨氣吟口噤五神¶
無主地司執簿以簡大王¶
王卽告諸魔言無上大道不間怨親於我無傷云何伐害縱能¶
損我亦不加報大王問諸魔曰譬如嬰兒或執瓦木及以錐刀¶
而傷父母甯殺之不魔王曰不也王言我亦如是甯塤我身終¶
無有心傷害物命况於狂戎智慮微淺不及嬰兒於我無損天¶
以伐之荼毒狠狽愍之在心每爲傷痛時諸天魔聞大王之言¶
俱時彈指皆曰未曾有也相顧而言大國聖王寛心慈善大悲¶
<pb:CK-KZ_JY018_02p031a>¶
及爾德同造化雖暫爲王已具眾相身基萬善千福成心不久¶
之間受號天尊我等大眾已來至此此會不久必當度人大道¶
難遇妙法難聞我白大王求乞停住大王知已卽告之言大道¶
弘廣如空無礙此會之中以道爲法法無分別法無起滅法無¶
見聞法非内外亦非中間法離生死此會之中湻一無二皆以¶
一慈悲法汝諸魔等欲諸住者應如法住爾時諸魔聞大王之¶
言澟然肅整還與諸胡叅一處立三日三夜卻後晨朝日初出¶
時見建木之鄕仙人道士六萬八千人俱廕以飛蓋手執花旛¶
過於龍宫各持明月神珠紫瓊靈芝飛空而至奉上天眞後有¶
八十一種島夷之王皆披五色鳳文之衣各將侍從八千人俱¶
<pb:CK-KZ_JY018_02p031b>¶
是時諸王各齎神藥珍香一時而至奉獻大王所謂虎沬七明¶
龍胎舍利金暉炳煥光明耀空此舍利者皆是八瓊霜珠化成¶
舍利王能服之身有金姿玉顔虎沬七明龍胎上藥王能服之¶
身立飛行千變萬化隨心而成我昔學道師於長桑道君見賜¶
神藥服之得仙後受道要下治九夷聞君降世助眾生喜又聞¶
玉淸天尊玄立影響左臺上眞託棲寒林爲緣俱會希音遐震¶
八表皆聞虛无洞空十方徹照故來至此爲敬起居爾時八十¶
一仙說此語已昇身入空去地百仞朝禮天尊空中而住爾時¶
復有東地鬼將名曰電豕形長三丈鋸牙鑿齒銅頭鐵毛鈎舌¶
火氣目似奔星黑面赤體牙如鸇足腳似馬蹄聲如擊雷吐氣¶
<pb:CK-KZ_JY018_02p032a>¶
成雲將眷屬六億餘鬼遙聞眞人降世爲王以道治國不撓舍¶
生願爲大國守護郊境匡贊大王俱乘黑雲浮空而至頓首王¶
前而作是言臣爲鬼方之王役使遊精諸有妖魅不賓之者臣¶
能噉之生殺在已遙聞王國人民慈善輙率徒眾塵穢王國敢¶
欲爲王而作守護若有大聖仙士所在之處我當給使晨夕受¶
事若有齋講之所當率徒眾而爲外護若有外道惡人誹謗善¶
道衰損法眾我當滅之令其惡疾毛髮墮落與其重病若有眾¶
生於道場中心不端直邪視邪念我當考之令此惡人生身受¶
疾死入地獄罪延七祖若有眾生慈善孝順念誦經戒供養大¶
道以道爲心我當親近常當守衞不令惡鬼得其衰便唯願大¶
<pb:CK-KZ_JY018_02p032b>¶
王聽我徒眾衞護道場大王告言善哉善哉我念眾生猶如一¶
子於汝亦爾心無偏黨幽顯雖殊咸願與汝俱爲善識爾時諸¶
鬼歡喜受語禮謝大王圍繞東城芳春之臺敬禮眞人伏首而¶
住爾時復有火光惡煞六萬餘鬼形長三丈頭頂放光猶如散¶
螢通身黑色眼赤如火手持鐵棒吐氣噓人立便倒地毛竪寒¶
森悶絶迷亂鼻口逆血聞王有道以正治國不損眾生願爲大¶
王威伏惡逆俱乘黑風從北方來長跪王前而作是言聞王有¶
道惠潤廣大一切幽顯皆沐王恩故率徒眾願爲受事利安王¶
國守護善人若有法會之所我當外護摧伏惡魔正諸邪道若¶
有眾生毀敗道場潛生毒害邪心惡眼來視法眾我當鐵棒打¶
<pb:CK-KZ_JY018_02p033a>¶
殺此人或拔出其舌或復令其眉髮秃落若有眾生入道場中¶
穢身污慢我當與其癩病種種災怪所在不安自然恐動大王¶
又語諸煞鬼汝光影毒厲不可近人雖有威神勿行傷天當念¶
眾生扶持善人願聞道法速得轉身成無上道諸煞鬼受勑歡¶
喜而住¶
爾時復有金剛之神八萬五千飛空而至身長丈六勇徤希有¶
除道神力餘不能過翕然而至莫知所來常爲大道而作侍衞¶
先禮上方大悲天尊次禮眞人問訊大王宛如舊識而作是言¶
眞仙下世道化有生內外相持人神符會萬邦咸集邊土俱臻¶
淸濁混淆眞僞無辨大聖寛宥不問昏明此會因緣固非輕小¶
<pb:CK-KZ_JY018_02p033b>¶
深宜戒約以絶不眞唯願眞王聽我說法正彼道場惠利善人¶
變滅凶惡使人及非人咸尊正道大王默而然之爾時金剛卽¶
於大眾之中暝目一踴上入青雲奮身而下地䧟石裂飄氣揚¶
沙塵飛晦日怒目成電嚙齒如雷叱吒千精驅馳敢違攘袂鼓¶
肘抗聲大呼外道亡精鬼魅失氣爾時金剛顧盼而言我是護¶
法善神金剛力士侍從大道受事天眞影衞道場扶持善人糺¶
彈罪失察獲奸邪一切眾生莫犯威神輕過流血重釁滅形内¶
外整肅勿使不精爾時會中男女大小咸起恭敬禮拜金剛畢¶
具復坐爾時金剛爲護法故調伏幽明二眾之心而說咒曰¶
雷火明空神光朗幽毒龍四據靈處八周頭巾七星足蹈斗牛¶
<pb:CK-KZ_JY018_02p034a>¶
神力列宿金鈎耀精元首威兵騰步虛行中絶妖邪下滅遊精¶
抽肝出膽翻腸拔脈左斬右剉前烹後馘截妖無原收束眾怨¶
噉鬼使者摧拉生吞巫俗歌鼓飲血食肉形膻骨臭魍魎翻覆¶
腥臊穢賤心形謟讟神杵碎首金刀刎腹藏凶匿害忽來降伏¶
左秉金符右持罪目太一金鈴虛皇玉節知過不改懸首自截¶
何妖不喪何精不滅六神不藏七星裂血上有眞師下有金剛¶
齊烝降氣口吐靈芒飮以月池餌以玄霜五藏生華長存不殭¶
爾時大鬼神王四目電光同爲護法銷滅不祥守衞道場察奸¶
糺過降伏惡人及諸外道無正信者而說咒曰¶
神風拂塵傾拔邪根六妖喪精五毒亡怨金頭鐵齒噉鬼止魂¶
<pb:CK-KZ_JY018_02p034b>¶
挑光烈戸雙景曜門奔星殺氣朗然無畏百脈川流七經調理¶
神安體平長存不死¶
爾時大鬼神王說此咒已遙禮上方後拜眞君告諸鬼曰汝爲¶
道侍衞守護善人說法之師與道無異不得邪忤眞正之氣捉¶
獲上聞萬刧無赦是時大鬼神王語會中諸來法眾而作是言¶
我爲天帝驅馳職當歸道扶持新學入道初門一切男女攝除¶
亂意不得邪視傾聽犯戒威儀察護生人同鬼受考不但殺鬼¶
亦以降伏强梁殺伏邪心調理生人無正信者聞此神咒應起¶
恭敬此神咒者是天帝威章自然之文諸天魔王五方鬼將眞¶
官地司助道興化守護家國安靖道場扶衞善人皆誦威章消¶
<pb:CK-KZ_JY018_02p035a>¶
伏不眞馘滅凶賊摧落邪鋒外道惡人喪精失氣雜毒魍魎遙¶
聞敬畏諸有法會齋講之處道場俗舍我等徒眾常在觀之齋¶
戒如法丹誠所爲大道降臨福德立至身心暌背爲利名聲誠¶
不得已而爲齋者我不守衞大道不降魍魎遊精雜毒下鬼臨¶
饗其齋輕道慢法三司糺彈道不虛行要在丹心非可假求資¶
貨貿易奉道之子深可愼之爾時鬼將說此語已卻一面立儼¶
然不動¶
爾時大王車駕西域迎載父母百辟卿士皆執花幡鼓眾伎樂¶
大備威儀迎載父母還芳春之臺焚香頓首大悲天尊次禮眞¶
師問訉法眾歡喜委曲太帝年老夫人亦衰大王孝順瞻視顔¶
<pb:CK-KZ_JY018_02p035b>¶
色心𢘆喜懼¶
爾時眞師命其復坐而告太帝曰汝之父子名善知識汝是紫¶
微之精下託凡胎應運爲帝大王重光是玉淸上眞化生汝門¶
雖爲世帝形不衰老皆是自然無上法身¶
爾時眞師又語大王言九夷仙人遺王神藥可以救老命汝父¶
母俱時東向丹水服之是時重光自開寶奩取藥持水饋於二¶
親父母受藥東向長跪而服大王取八十杯分作三分一分奉¶
上眞師眞師不受亦與父母丹水服之服之七日面有金姿玉¶
顔行步如翔足纔履地自抑其身委縱其形立便飛騰又從眞¶
師奉受靈書雲篆和神保生三萬六千字晨夕吟誦頂浮五氣¶
<pb:CK-KZ_JY018_02p036a>¶
目有浮光神彩淸澄威容嚴麗聲響通徹紫氣連天顔貌反嬰¶
素髮歸玄出有入無進退之間合眾歡喜爲王作禮仰視上方¶
慶霄忽變靑光以照會東復良久間變成赤光以照會南復良¶
久間變成白光以照會西復良久間變成黑光以照會北復良¶
久間變成黃光以照會中五色光中各有一音合會流變寥亮¶
淸雅五光連雲猶如天虹皎潔洞徹須臾之間會中眞師又放¶
眉間四色光明以應上方所謂慈光悲光善光信光是時大會¶
仰視眞光身心忘倦又聞八色光明有自然音樂心音開悟如¶
服甘露是時諸戎八萬餘人覩此光已目冥心悶猶如大醉六¶
識閉塞低倒無知爾時國中有一大臣名曰守正見諸夷人低¶
<pb:CK-KZ_JY018_02p036b>¶
頓無知前白眞師而作是言我等宿福生逢有道得覩眞師見¶
道威神心開意悟耳目聰明傾心注玄歡喜忘倦不審羣夷何¶
故低倒六識閉塞神似昏醉身負何罪迷悶失志唯願眞師示¶
所未聞令眾開悟悉其緣業眞師答言大哉結固業緣不善汝¶
當諦聽吾爲汝說善男子汝今當知諸戎狄等初建逆心招集¶
凶險上天縱毒下鬼伐之所有驍壯一時殄滅國土空虛十遺¶
其九又悉遭疫疵癘苦痛羊馬死盡羣戎飢餓寒凍殞逝不可¶
計數此諸胡鬼悉詣天帝言訟其主𡨚魂執之惡業不忘是諸¶
戎夷元來悔罪不圖聞道雖造生會死氣不消身神被拘形空¶
無魂以是因緣使之低倒迷昏睡熟爲此邪相爾時眞師說此¶
<pb:CK-KZ_JY018_02p037a>¶
語已大眾一時顧視諸夷忽見地烝黑氣平高一丈蔽覆諸夷¶
色如聚墨黯無分别忽聞黑氣之中有𡨚魂吟呴或大或小悲¶
鳴悽咽是諸戎狄各於睡中見其眷屬相向悲苦冥目自撲遍¶
體流血號咷哮吼叫喚嗚咽猶如狶鳴聽之驚人合眾傷痛彈¶
指泣淚¶
眞師告曰善惡之業生死相隨譬猶形影無暫捨離道雖愍之¶
當如其何此黑氣者名曰陰氣又名殺氣又名怨氣又名尸氣¶
又名濁氣此是坤母告氣天雨黑灰壅諸夷身毛髮拳縮形體¶
垢膩爾時眞人俯而彈指大地震動須臾之頃上方慶霄之中¶
微灑甘雨以沐諸胡香風下流以熏諸胡六日六夜目始能開¶
<pb:CK-KZ_JY018_02p037b>¶
一十二日黑氣始消羣胡形體悉皆消瘦無復顔色鼻流沸血¶
兩眼垂淚尸氣染身通體如墨心眼朦朧視聽不諦振掉恍忽¶
譬如狂人眼中各見𡨚家雜畜諸鬼揮刃驅之時諸戎狄舉手¶
捫虛四散迸走馳出城外先所乘象見之驚奔藏伏草澤莫知¶
所在諸戎狄等見世怨對眉髮秃落七孔流血徹骨虫癩忘失¶
本心善惡業緣如聲響應容谷無情隨人所呼一切善惡亦復¶
如是不可迴易爾時大王愍之狼狽自出道前叩頭玄師爲諸¶
戎夷攝取怨對說法度脫爾時玄師從座而起三捻焚香遙禮¶
上方玉淸天尊禮訖復座須臾之頃分形萬億攝取戎鬼來入¶
會中爲說三寶第一之義所謂慈悲忍辱爲諸行先是諸功德¶
<pb:CK-KZ_JY018_02p038a>¶
第一中最一切幽明若離此者長墮惡道永不聞法又爲諸鬼¶
說離生死法不顚倒不縛着復觀眞際空無所有妄想分別見¶
有怨親眞際旣空怨親亦空是時眞師大混玄澍沐浴羣鬼次¶
爲諸鬼說無上道法所謂一道一法一慈悲力一受一生永無¶
變易法變易法永離生死旣無生死則無怨對諸結縛著之法¶
永墮生死無底大河業風所飄波浪不息離此法岸永沒泥滓¶
汝諸鬼等欲離生死應捨大怨常行一慈設復有人衰損我者¶
我爲虛受不以惡心加報於彼如此之法名離大怨若離大怨¶
則能遠離生死之怨大事已辨名之無餘一切怖畏不能恐動¶
深根固蒂不爲業風之所傾拔譬如大士不恡財寶負債速還¶
<pb:CK-KZ_JY018_02p038b>¶
有財不收斷除一切怨家債主求於道寶爲法施主不恡塵穢¶
無明之財是時羣鬼聞眞師說微妙法悉捨本心歡喜踴躍皆¶
發忍辱無上道心上元眞帝應時心開洞發慈光下照羣鬼是¶
時羣鬼覩此神力深信道法曉悟長生常住之道心無變易捨¶
離怨對虛已和敬一切異類皆爲知識爲欲聞法求入道場眞¶
人許之大眾作禮安坐北面儼然不動是時諸戎身所患疾登¶
卽差愈亦悉同時各見眞人爲其說法身心開悟皆發道意俱¶
得解脫眞師告曰汝諸戎等罪業結固障累未銷未得入會且¶
於城外𦋺帳寥立專心願念各自悔過一日六時遙禮城中法¶
會之所爾時閽人名曰愼靈覩此事已前進作禮請問眞師而¶
<pb:CK-KZ_JY018_02p039a>¶
作是言不審諸夷過去見在緣何罪業未得親近法會之場眞¶
師坐而熟告之言此諸戎狄前身先是此國中人住在玄谷之¶
陰以其前身爲大齋主因散席之次相共田獵放火燒山傷殺¶
禽獸三百餘命以其承齋之功德不圓就生於邊地作戎狄主¶
連今三生承此禽慶故得見我向不殺生應生中國富貴之門¶
此戎今生餘報未盡更相率欲起叛心謀害大國道德天王羣¶
鬼縱毒殺其家國十損其九𡨚魂上訴身神被執以是因緣未¶
得入道服於正法故令住此城外遙禮法會閽人聞說重問眞¶
師弟子職當守衞掌知車駕城門多事四方輻湊奉勅在此部¶
分迴列使車騎出入行伍次第諸聽法人教其進止爲此煩劇¶
<pb:CK-KZ_JY018_02p039b>¶
不得入會禮拜聽法晨夕願念翹想丹藎唯願眞師哀愍孤露¶
爲作依怙眞師告曰汝但有心專誠篤志大道遙鑒不論内外¶
及以近遠大道常以平等濟物邊遠戎魂尙沾玄化汝以有福¶
親衞城門一切善人晨夕攸往汝善知識最廣餘人今又見我¶
眞善知識憶昔往刧我下爲緣託棲丹霍七十小刧坐一林間¶
爲諸仙人說三十二天住夀之法汝於爾時受身鴛鴦三百生¶
中依棲丹林晨夕見我或時復銜棗果獻供法眾乘此因緣生¶
於中國重得見我閽人聞眞人之言悲涕嗟歎頓首伏地¶
爾時眞君又告閽人曰汝起取水沐浴汝身沐浴竟已眞人又¶
曰燒香敬禮上方慶霄之中大悲眞帝然後伏地爾時眞人以¶
<pb:CK-KZ_JY018_02p040a>¶
自在神力令此閽人心中忽然開悟見其前生所經業緣了了¶
分明起禮眞君號咷悲泣¶
眞君告曰汝爲小罪今身之中未得成道爲汝知聞鞭撻人畜¶
冥司注記以汝毒心向不爲此生身合度汝當努力兢兢戒愼¶
無犯眾惡後身之中正得昇度閽人悲泣重白眞人不審此愆¶
可首悔不眞人告曰汝自終身悔過始應免罪閽人又問不審¶
道尊往刧爲諸仙說諸住夀其法祕要可得聞乎眞人告曰我¶
分一身卽時在此會中爲仙人道士及王父太帝王欲序說上¶
天住夀之法汝欲聞者隨我住聽閽人答言奉勅典衞不敢遠¶
遊眞君語曰我已分汝之身爲兩人也閽人後顧又見一身執¶
<pb:CK-KZ_JY018_02p040b>¶
事衍乃知眞師上道威力隨心變化乃隨眞師入會聽法復見¶
座上有一眞師金容相似大眾人民不能分别眞應之事爾時¶
閽人請問眞師無上大道至眞至妙分形散體爲得幾身答曰¶
無上大道分身爲氣天上地下無所不在雖云眞應實不曾異¶
大眾歎言道無不在方知萬物皆有道性得一道者無不太平¶
爾時道君告諸大眾曰此慾界之中同於一天四方言之名曰¶
四天四天之中亦有眞仙不願上昇治在此天天號雖殊上下¶
仙夀等無優劣俱不退轉或以應身亦有生滅神化隱遷希微¶
常住湛然不動此四天下男女善人學成後聖住此世夀修短¶
任意或入名山洞府及諸小天之中億百千刧後願上昇先入¶
<pb:CK-KZ_JY018_02p041a>¶
太黃天中住夀一億萬刧次昇太明天中住夀二億萬刧次昇¶
何童天中住夀三億萬刧次昇平育天中住夀四億萬刧次昇¶
元明天中住夀五億萬刧次昇七曜天中住夀六億萬刧次昇¶
趙衡天中住夀七億萬刧次昇䝉翳天中住夀八億萬刧次昇¶
和陽天中住夀九億萬刧次昇恭華天中住夀十億萬刧次昇¶
耀明天中住夀十一億萬刧次昇竺落天中住夀十二億萬刧¶
是諸眞仙欲住天中者不願昇上亦隨其意勝報無盡不論上¶
下次昇入虛明天中住夀十三億萬刧次昇入端靜天中止住¶
十四億萬刧次昇入玄明天中止住十五萬億刧次昇入極瑤¶
天中止住十六萬億刧次昇入元載天中止住十七萬億刧次¶
<pb:CK-KZ_JY018_02p041b>¶
昇入皇崖天中止住十八萬億刧次昇入顯定天中止住十九¶
萬億刧次昇入始皇天中止住二十萬億刧次昇入浮容天中¶
止住三十萬億刧次昇入無思天中止住四十萬億刧次昇入¶
阮樂天中止住八千萬億刧次昇入無極天中止住九千萬億¶
刧次昇入皓庭天中住止百千萬億刧次昇入元洞天中住止¶
千千萬億刧又次昇入妙成天中住止萬萬億億刧次昇禁上¶
天中住止億億億刧次昇入常融天中億兆世微塵之刧次昇¶
入玉隆天中兆兆大地微塵之刧次昇入梵度天中自在止住¶
平育天中上昇太虛攸往大羅入於無形寥廓玄冥從皇曾天¶
上至太虛天無成壞住止之數計於慾界刧運以示眾生已上¶
<pb:CK-KZ_JY018_02p042a>¶
道境名之虛無道亦虛生自然之形光氣成體不可名言皇曾¶
已上天大聖亦然及至慾界四天之中名山洞府後聖眞仙雖¶
覩天地數有刧運形隨日新神力自大永不退轉常住不變一¶
階仙位永斷生死緜緜長存不可思議不如邪俗教中經書注¶
内邪俗之妖竊號位仙九萬大刧生天受樂轉還退墮此是精¶
鬼魍魎與正眞之道更相違背聞此說者卽是邪說非眞正也¶
爾時太帝左侍名曰大章聰敏中正立性好道未達眞諦心猶¶
在疑前進頓首上啓道君而作是言臣生年已二十有五仕知¶
内史直侍太極人世至尊四海子來百司供給天下宗仰果報¶
難加年來百餘勞生萬慮雖處廟堂心遊遐外治民事天心勤¶
<pb:CK-KZ_JY018_02p042b>¶
寐寤行步不逮耳目失聰筋窮力衰髓腦枯竭氣力微弱動止¶
苦辛毎瞻顔色五情如切加以悲顧寢食無甯生未百年萬種¶
煩毒不審眞仙之士塵刧長存形神不亡飢勞辛苦是時大章¶
語未卒間眞師神力急令太帝容儀復嬰膚體充潔猶如凝脂¶
太帝夫人色美髮黑肌如冰雪齒白齊密氣力倍常立便上昇¶
慶霄之上朝謁天尊亦能五變所謂入木如木入火如火入金¶
如金八水土如水土昇玄步虛立便無累爾時眞君卽入無形¶
莫知所在良久而見坐空中去地千丈八色雲龍以捧神足七¶
色慶霄覆葢隨廕三景環照身洞慈光安詳而言語大章曰七¶
明虎沬五色舍利申下二藥大王父母服之尙爾神力自在況¶
<pb:CK-KZ_JY018_02p043a>¶
於至道可得言乎行尸短見敢於道前特疑大聖示汝小道威¶
力何如無上大道改凡成聖卽此之身昇入無形大則無外小¶
入細微我道能之自外邪道要在灰滅不能卽身而成法身由¶
其外法神本微弱不能存濟以生爲累寒暑破體是非交胸疾¶
患飢飽種種煩毒生老病死無明之形不任久處求早滅度不¶
如上道轉凡成聖體如金剛塵刧如瞬形隨日新出入無間何¶
憂累乎生死象斷煩惱不繼誰能勞之昇入無形誰能滅之復¶
歸本除同於太空誰能見之神變自在存亡恍惚誰能知之不¶
知其始焉知其終萬天在心塵界入毫本相如故汝意云何是¶
時大章匍匐下殿散髮叩頭悔過自責大王重光見其父母忽¶
<pb:CK-KZ_JY018_02p043b>¶
爾昇玄焚香仰天叩頭禮拜天尊頓首眞君慙謝九夷八十一¶
仙而作是言眾緣諧遂聖凡慶快願南蠻西戎北狄邊陬異落¶
非法無聞戴角披毛獸心人面有情無識飲血茹毛蠢動含生¶
幽明人鬼願生死開度同入道流說此語已上方慶霄大悲天¶
尊與卽座眞君俱放慈光照明下土慈音普被異類咸聞各見¶
天尊下在其前爲說六度六通之道自在解脫無上法門是時¶
大會聞天尊所說心開意悟知有爲法不離生死出家修道皆¶
得長存爾時大悲天尊通流法雨隨其緣業潤有淺深平等見¶
形眾生覩相容貌各異一音說法眾生領受悟解不同信用相¶
友而不相似而此會中略有三種大王父母運偶善緣不動而¶
<pb:CK-KZ_JY018_02p044a>¶
感成道須臾神鄕男女受用惠利能令其身以收其生長守淸¶
虛與道爲偶生身受度形神不灰猶如金剛不可毀壞是諸戎¶
夷聞說長生心則迷悶神精狂亂身毛皆𥪡或復五體緩縱不¶
能自持昏憒睡熟呼吼無知大道愍之勤勤不舍爾時眞師語¶
諸夷言各起燒香自申願行時諸戎夷焚香訖已業緣拘束不¶
得餘言皆願修行因緣之法一時起請大道眞師爲說滅度因¶
緣之道眞師然之大眾歡喜一時作禮聞眞師爲說滅度之法¶
諸戎狄等無復憒睡呼吼之患眞師又告諸戎曰善男子修道¶
樹因譬如良農三陽之時善役調牛鈎引懸澍隄捍綿密踖乘¶
通澝加以好糞次選良種治擇蕪穢温溼宜之然後調樹芸耗¶
<pb:CK-KZ_JY018_02p044b>¶
莠稗壅護苗根晨夕看視無令六畜侵食踐蹋如是苗子三月¶
假生萋蔚蘩盛水陸通美無有蝥螣涼秋結實高下通熟卽命¶
僮僕收藏貯積藏吏監守不令餘耗唯供食用儲備盈長家給¶
豐足傍惠貧乏周濟飢匱施廣散大恩德弘普功聞上天一切¶
幽明咸皆護善福德成就利涉合諧所求如意無願不成如是¶
良農終卒獲利不可稱量善男子汝等大眾於道福田勤行修¶
習心無懈倦如彼良農必獲果報而不差也善男子往昔刧中¶
玄谷之北休酋國王夫人有娠雙誕二子六𡻕以來形貌相似¶
父王重之每在懷抱年至七𡻕遠祈師傳一種訓之其王自名¶
此兒一曰紹光二曰紹明二子同學父王時時躬往約勅令不¶
<pb:CK-KZ_JY018_02p045a>¶
怠惰師以義方授其業藝爾時二子晨朝之時俱會受業受竟¶
思義各還一院爾時紹光誦書上口默坐思惟晨夕不寐爾時¶
紹明立性疎懶又多昏睡躭酒嗜色神情奔躁雖讀其文都不¶
思義若見父王巧能方便手不釋簡性又陰惡爾時師匠不敢¶
專制於是紹明常懷刀刃凶險悖戾年至十七集羣臣議立太¶
子令諸公卿對眾簡閱讎校優劣紹光伎藝無言不讎遍該世¶
伎性又慈善次問紹明有問無對卽枉師傳授業偏黨師對王¶
言王子性戾不遵教命不授臣訓情性凶險大王不信試撿懷¶
抱果懷刀刃師言臣不自衞焉敢訓之王卽擯出紹明於城外¶
立後懷怨心便生謀逆未及聚眾已被察獲心懼刑網奔入邊¶
<pb:CK-KZ_JY018_02p045b>¶
郊隣國不舍執而送之羞見父王祕氣而死羣臣議之以爲逆¶
子亂臣不收葬棄於荒外鳥獸虫蟻嫌其凶逆不噉其肉脂膏¶
滂沲流洿草澤一爲不信自取滅亡天地不哀人神共疾魂爽¶
徒謫萬刧不原縱得出生亦失人道爾時紹光拜爲太子大會¶
公卿普赦天下焚香登殿遙望如神色正顔和德含春日四海¶
無事天下太平方外子來龜朋遠萃匡贊王國人神合符風雨¶
以時百穀成熟爾時太子温仁忠恕慈善孝敬年至三十父王¶
禪祚卽以國政付囑太子太子三辭不受又恐逆命非孝子也¶
卽以頓首父王受天正位以道治國不施雜令未滿一年頌聲¶
溢路人神交歸眾瑞紛錯芝草盈庭麟鳳翔集天人下遊仙雲¶
<pb:CK-KZ_JY018_02p046a>¶
四張上元眞宰以爲門師授其道要身佩生籙威神扶衞年至¶
九十老而更丁色如童稚耳目聰明生氣布養五藏華榮白髮¶
如黑朽齒更生太醫仙王爲合神藥復氣如形終身不衰年百¶
七十一旦委國上騰太霄於今治在太淸天中處於玉華瓊臺¶
長存無窮猶故修學無上道法一生立信經必昌期道不負人¶
其義斯在善男子汝諸眾等於道立信勤修功行身無缺行名¶
之道基¶
爾時諸戎聞說至法領受歡喜大眾頂禮一時開悟因緣之道¶
心無緣外著各各嚴裝所乘之象辭別天眞各還本國是時胡¶
鬼乘此法力身度南宫受生東方極樂世界有道之國是時中¶
<pb:CK-KZ_JY018_02p046b>¶
國男子亦各還家尊修至法一國道士在會中者九萬七千人¶
皆得六通無礙自在或隨其人周遊下界九夷諸仙昇入無形¶
莫知所在大王父母猶昇慶霄玉淸天尊錫太帝之身號爲洞¶
玄太玄又錫夫人爲玄臺仙君給以女仙侍衞二十四人飛葢¶
焱輪以昇洞天主諸新學女冠道士¶
爾時眞師爲世救焚猶在寒林玉淸天尊與諸眞帝常在玄中¶
湛然不動四時八節時放光音一切有生咸皆恃賴¶
<pb:CK-KZ_JY018_02p046b>¶
　　
#+PROPERTY: JUAN 008
<pb:CK-KZ_JY018_02p046b>¶
** 幽棲品第十八¶
爾時玉淸天中雲宫右臺眞宰上相名曰慈忍一號通玄位總¶
三十四天上司主知三界興衰災否之事掌握諸天之樞總持¶
<pb:CK-KZ_JY018_02p047a>¶
九地之機迴轉靈綱旋運玉衡瑩拂二景開明五辰灑潤甘露¶
蒸發雲雨化諸未化編隷幽藏含氣之徒不失所宜役使羣龍¶
驅馳萬神調御正氣流布仁和使四序不虧八節固常二十四¶
氣不失𢘆則正定黃道開闢天原遏陰成於巨冥鎭陽長於淥¶
波消火精於炎方滅水靈於北阿植五芝於天田孕應帝於紫¶
微十二眞官變育有生六儀威神環輔形魂雲書自明天經朗¶
虛萬兆則之智慧日生不言而化不爲而成掩偏氣於六天置¶
四司以主生植百穀以繼命顯神藥以導生億百千刧深根不¶
傾以道續絶故得如此¶
爾時有大唐世界行道國王名曰昭德其姓玄氏合國臣子專¶
<pb:CK-KZ_JY018_02p047b>¶
心行道時有邊邦小國三萬六千國王遙覩威神迴心想念各¶
將臣宰陳大威儀香花幢葢作妙音聲披誠露膽内外殫盡從¶
初發心行至道場念念相續無諸雜想聚集大國焚香陳願渴¶
仰上方太空之中翹誠願念如有所待願爲九玄七祖一切兆¶
民并及王身而作是言願得無上大道覆護憐憫延續刧運慈¶
造眾生解脫網羅赦諸愆咎使幽明兩途同得開悟信根成立¶
堪任至法見身成道是諸國王陳此上願一日一夜六時啓請¶
一日一夜六時作樂其音和雅微妙淸暢能令聞者皆發道心¶
捨惡從善誠不疑貳香烟上騰薰於帝庭微言淸暢聞於眞宰¶
爾時雲宫天尊以正月七日晨朝之時應有生以無形教含識¶
<pb:CK-KZ_JY018_02p048a>¶
以希聲垂神足於太虛之表彈法指於遙空之中眞光掩日洞¶
朗無幽微音淸暢隨隷應之瑩拭凡眼開決俗耳揮空洞之音¶
而讚慈忍曰善哉善哉慈忍護世得力無比常以道眼而視眾¶
生常以道心而憫眾生常以道手而𢹂眾生常以道體而化眾¶
生常以道足而導眾生常以道父而子眾生常以道母而育眾¶
生常以道朋而友眾生時諸天子遙聞上方光音淸徹歡喜攝¶
念各作是言道不虛行果在今日是諸天子倍加精進都忘雜¶
想唯道自理不慕其餘雖聞希音猶限三萬六千天地但願至¶
道無違敢希玄鑒乞骨肉俱飛永爲眞仙九祖獲慶魂度南宫¶
卽是天下太平人民歡樂爾時雲宫天尊又暢㣲音而告諸王¶
<pb:CK-KZ_JY018_02p048b>¶
曰¶
天子則天而無心民奉天子而無事天子與民俱太平卽此無¶
憂亦無慮善男子無上大道雖居三萬六千玄天之上俯觀凡¶
境猶如指掌汝諸王等精修至道而不懈者未有不成上聖者¶
也譬如良農善能播植旣植其母必得其子汝守太平之道焉¶
得不處常樂我施至法與諸上眞主知諸天而得太平上眞化¶
下與我無異汝欲奉道志願生身而得度者此亦不難但問志¶
之何如未有學而不成未有種而不生子審其原自果其流理¶
固自然必定無惑¶
爾時諸王雖欽和教而心未通眞私心願念欲見天尊天尊已¶
<pb:CK-KZ_JY018_02p049a>¶
知其意卽命上眞通玄擊太空神磬演出虛琴之辭而語諸王¶
曰虛白爲道本太虛爲道體虛白無所染道本無所邪眞人重¶
至法塵俗慕諠譁願看行尸間接踵騖榮華眄此雲宫眞向道¶
皆驕奢耳目不視聽聰察無所遮寂靜守無爲檢志勿紛葩圓¶
通無異趣妄想失眞宗法體常虛無其量包太空唯當裂塵網¶
摧除煩惱藂孤標流俗外冥然與道同道本無所見内視自觀¶
心結固不能縳障累日銷沉高步雲崖端無中咀德音安坐不¶
移處賢聖自相尋所在存惠利屏跡棲山林披褐挹流霞焚香¶
陳子心功成同道體萬化無不昇塵刧猶未旦冥冥無始終告¶
汝登眞機德滿道彌冲爾時諸王覩此神異歎未曾有各相謂¶
<pb:CK-KZ_JY018_02p049b>¶
言大道威神無所不在太虛之聲尙演微辭金口之言若爲㣲¶
妙計我迴心未過三月已得見聞無上至法終身修習定不廢¶
損我等徒眾已得道恩不當退敗失去前功各捨王位從道出¶
家生身受度豈不快樂躭翫榮名權握四海不免威刑亡失善¶
利生老病死凋逝朽爛沉淪滓濁良可爲哀時諸天王登卽禪¶
位付囑勳臣刧後七月七日焚香禮虛大臣誓願願從大道求¶
乞出家捨世煩惱棲隱山林請入玄臺之中作此願已爾時三¶
萬六千玄天及十方國土眞闕光明進於常日仙霞慶霄流洒¶
甘露九色之雲結成鳳文羅絡四天光映下界微風吟籟噓唱¶
靈章天樂自鳴諷咏眞經眾音和會不可名目皆是雲宫眞帝¶
<pb:CK-KZ_JY018_02p050a>¶
流布道氣演出正音化生王身使眞氣速感改凡成聖爾時眞¶
帝但以威神應感諸王不以法身對凡演說如天則道不言而¶
言但以四時化成萬物天爲道子猶能若斯無上大道以氣化¶
物眞精流變不可見聞唯得度者而自見聞不受度者未能得¶
見爾時諸王各各仰視上方採誦天經雲書靈章三十九篇以¶
十月七日焚香禮願請入玄臺之中是時諸王已能出入無形¶
坐在立亡恍惚難測目有流光身生五氣旣入玄臺各坐於瓊¶
樹之下廕以瑤枝坐以金牀雲龍俠座仙童立侍天給香花以¶
承正足背以蒼璧之垣面以金精之池五河之靈潤以瓊津九¶
地之母植種金芝龍英吐氣芬芳周流是時諸王心眼明朗遙¶
<pb:CK-KZ_JY018_02p050b>¶
覩眞帝近在目前胎結銷亡洞鑒無礙不但三萬六千天地十¶
方世界猶如指掌是時諸王各坐瓊林之下九億大刧而不移¶
處爾時雲宫眞帝遙錫諸王中眞之號郤後百億大刧又錫上¶
眞之任後又萬億大刧錫王後聖道君之任號太虛眞王於今¶
治在常玄天之中諸王之身爲聞道故形貌反嬰猶若盛年十¶
六童子亦能分身遍滿虛空攝形歸無絶凡視聽非是下仙四¶
眾之人所能知也所謂幽通藏用微妙之至無以比譬或見象¶
而無言或有言而無象行一事終會萬道之宗總眾妙門則變¶
通無極衰俗紛擾虛談僞辨徒勞始卒無的依憑痛傷流俗糜¶
爛沉溺學無明師又無眞經安得周衞而免死厄好眞之士可¶
<pb:CK-KZ_JY018_02p051a>¶
不研精詳審眞僞驗其邪正求其機要不在狐疑專心祈度誠¶
無迷惑上士學道卽身成聖中士學道蟬化隱遷猶應示死而¶
不滅亡下士學道積刧勞苦出入生死不可計刧¶
道言此諸國王亦勞生死積刧勤苦治民事天功聞上帝信用¶
大道棄捨世榮入山求道嘗味百藥吐故納新精研至經明了¶
深義常行慈悲專利廣大專志守一遠世塵濁道使之然俱得¶
受度而成後聖刧後計得百萬億大刧上元眞道遷於三萬六¶
千天王後聖道君各治一天遞知化世上元眞帝昇入無形息¶
諸動用雖復寂寥虛豁泯默無心應物不違神齊影響無情而¶
運不覺有爲是故名之息諸動用爾時大唐世界弘道九刧郤¶
<pb:CK-KZ_JY018_02p051b>¶
後八年𡻕在壬子正月七日有一大臣名曰廣德其姓王氏年¶
已百𡻕聽察未掩氣力猶强以正輔國不枉人心蠢動含靈皆¶
沐其德四時八節常建齋壇罄其生資盡心供養比國諸臣聞¶
其中正遙仰德音密遣使命賫持信好遙奉大臣如是不絶足¶
滿九年大臣廣德遙感其意晨夕焚香香烟潛薰隣國諸臣遍¶
體香氣每夕得夢夢見神人身長丈六對近目前如是諸臣心¶
各自念而作是言將非是我供養德人大道感念見我威容遙¶
誠信向彌加恭敬亦各焚香晨夕禮願願得其身親奉大臣精¶
至齋潔足滿千日刧後十月七日夜半之時忽見中庭有二童¶
子手執神燭宣大臣教云欲相見評論道德諸神忽聞童子之¶
<pb:CK-KZ_JY018_02p052a>¶
言匍匐出外禮訉童子目注神燭不暇還別覺行八步奄見大¶
城臺閣宫闕得覩大臣廣德作禮問訊良久之間自思神異始¶
覺已踰八千餘里比近之臣亦有三千五千里間如一瞬頃已¶
至中國爾時總有五萬九千大臣俱發道心願捨名位入山修¶
道執燭童子總有一十一萬八千童子俱是雲宫右臺中眞侍¶
者遐感好道之人炳神燭而照之令心正體堅目不邪視耳絶¶
淫聽執持道要行趨道場内外調善果業成熟速得道眞神燭¶
之光功德如是爾時童子聚諸神燭爲一惠炬縱廣正等六百¶
餘里其光淸涼洞徹照曜無窮時諸大臣覩此惠炬心眼洞明¶
悉皆歎言未曾有也先禮童子㳄禮惠炬而作是言弟子凡膚¶
<pb:CK-KZ_JY018_02p052b>¶
肌腥骨臭夙無餘慶不樹善緣德薄功微不足聞道不期大道¶
慈憐示以希有不勝恩造喜懼交集童子告言大道慈悲不須¶
遜謝汝等諸人棄榮世祿山棲求道先當入此智炬之中然後¶
秉節除魔高棲巖岫咀嚼眞經諷詠天書拂圓鏡之遊塵揮伏¶
日之金精神室凝珠八威吐芒香烟上騰以陳子心功聞帝庭¶
上昇紫晨不久之間勤苦山林我道至神不虛見聞精至之士¶
而能得之子欲山棲當奉明戒勿傷所疾謂餈嬰孩勿犯不淨¶
動止須淸一事有虧萬途盡傾子未見聞安得自明時諸臣等¶
從惠炬出長跪請戒童子告言戒言愼也子雖有智猶未辨微¶
聰利之人自恃其智輕犯所忌不懼威神身未成道猶處方圓¶
<pb:CK-KZ_JY018_02p053a>¶
俯仰失儀勞而無冀一至自在隨意無礙昇入無形都忘眾相¶
是時童子卽爲諸臣而說戒曰子欲山棲先擯塵俗勞累之事¶
道所不爲者勿强爲之眞所不履者勿强履之但知行道存身¶
不慕餘事欲棄人世而棲山林者先求同志之人不過三五上¶
士山棲不過二三多則喧閙心意不專互相窺瞰輕觸威神不¶
履污穢男女混雜講及俗事坐臥慢處心遊邪肆察聽外事雖¶
居山林心志不一穢垢通津邪風往來髓腦枯竭牙凋喪明怠¶
不洒沐皮膚積垢眞氣遠離無所希冀裸露三光善神不祐躭¶
睡懶起供繕怠惰眞君靑簡無功可記有罪不誨九玄被考四¶
司糺彈立退見敗思慮不專雜想紛擾眞精不守邪鬼來任不¶
<pb:CK-KZ_JY018_02p053b>¶
辨邪正妄生異見眞人造房不知恭敬衣服法具非類雜用塵¶
濁流淹魂神沉滯北首便溺不知背向洿慢神泉地司舉愆罪¶
盈黑簿生身受持或竊覽天經妄授不眞侍經舉過釁及九玄¶
或泄露幽密輕慢眞文或大言大語大嗔大喜陰經畜泄內外¶
失和或泄眞誥自陳夢想或食肉飲酒味嗜薰辛藏神煩惱亡¶
失正氣或朝禮燒香顧盼迴視招魅來禍上帝不聞如此禁戒¶
眞道所疾隱學之士深宜愼之爾時童子告諸臣言善男子學¶
道如道求邪如邪以類推之則可知也汝等雖賢未辨聖教諸¶
學聖道者聖言正也以正事求之然後可以免脫死厄綿綿長¶
存善男子修吾道者卽能變煉形神轉凡成聖不更受死昇入¶
<pb:CK-KZ_JY018_02p054a>¶
無形眾累不繼爾時諸臣從地而起長跪答曰臣等雖有向道¶
之心未明道義不解科格幽靄至理或恐夙不樹功無德可恃¶
年旣朽邁筋力衰微忽之禍方永隔生道下情鬱悒煩惱纒懷¶
復聞世人誹謗大道而作是言云學道之人不免生死輙以輕¶
陳世說干忤眞君願爲決疑消除憂慮眞童告言善男子汝所¶
云者愚人狂言非至聖說何以故往昔之時有愚癡之黨兄弟¶
三人竊聞至士避害棲庇山林斟酌玄流咀嚼甘露形神不灰¶
色如童子億百千刧綿綿長存不知至法精微虛白玄妙而兄¶
弟三人自師短見便學不死第一大兄名曰冥子穿鑿懸嵒冶¶
䥫爲鏁繫以一牀空中而坐無所服御飢渴而死其第二弟名¶
<pb:CK-KZ_JY018_02p054b>¶
曰大閽乘筏入海卒遇大風遂至沉溺其第三弟名曰蠢生自¶
計避死深入石穴忽被毒龍之所吞噬在後凡庸相承不絶因¶
以書記而爲盛談不達深義便謂至人學同於此傳說惑亂輕¶
泄下凡世之聾盲良可傷之歎汝等諸人欲學眞道勿信邪說¶
喪汝一生非唯一生無量生中不得見道樹果之人雖經初因¶
必定當知尅獲果報若住惡因之中而修功者億千萬刧輪轉¶
惡因之中不能得果如人學邪生生相續邪因不絶無有因緣¶
得入正道學正亦爾眞人上士無處不正所謂正身正心正慧¶
正命命若有盡不名正命慧若有邪不名正慧善男子汝今當¶
知道不虛行傳得其人傳不得人是名泄慢禁戒嚴重不可不¶
<pb:CK-KZ_JY018_02p055a>¶
知爾時諸臣奉禁戒已又更啓請眞童求受保神内經生魂育¶
魄之道眞童又言保神内經生魂育魄之道並是龍章鳳書雲¶
篆天文光彩洞映起死迴骸一名諸天寶文天無此文不能廣¶
覆地無此文不能生成日月無此文不能照曜星宿無此文不¶
能正𨇠次河海無此文源流枯竭天子無此文萬兆不化此經¶
者是上皇所寶九萬大刧一時下世我雖奉無上眞帝金口之¶
勅授汝入山之科未奉別教授度寶經之信汝欲聞見且待須¶
臾於是童子焚香靜念遙禮上方長跪而住爾時諸臣亦以燒¶
香叩頭伏地始旦中忽覺上方神香酷烈下薰眾人香花進日¶
九色羅映鬱然滿目過日至夜二更之後九色流霞明於太虛¶
<pb:CK-KZ_JY018_02p055b>¶
香風吹霞結成天書字文一丈光芒煜變星月不見又聞天樂¶
遍於十方和雅寥亮無以爲喻九日九夜其音始畢須臾之頃¶
忽聞流霞之中有人淸唱保生内篇之首窈窕寥亮汪洋宛轉¶
徐庠和雅韻動浮雲天雨香花雰雰霏霏其流霞之狀或枯或¶
潤籠籠離離乍見金容尊儀列坐無數猶如雲龍初會九眞大¶
集威儀容與霞衣霓裳逐風迴旋蜿蜿輕妙如雲龍之在虛類¶
舞鳳之翔空左鐘右磬音節交和乍近乍遠乍高乍低天淸氣¶
朗四海無波水陸飛走異類羣狎悉皆仰視而聽法音其篇目¶
曰七氣成眞六儀運虛五靈續絶二曜扶衰旋綱躡空飛步雲¶
宫胚胎有始塵刧無終金城孕質玉洞凝神眞氣内養以成聖¶
<pb:CK-KZ_JY018_02p056a>¶
人上入六虛下洞幽泉雲宫寶闕中有眞魂出入福鄕周旋生¶
門咀嚼靈芝灌潄金泉甘露川流懸澍丹田紫霞朝映三氣凝¶
烟瓊室化仙安坐金蓮眞儀掩日塵刧爲年爾時諸臣聞雲宫¶
上眞淸諷靈篇誦詠道經各各顧視眾人氣色如雲心中自明¶
三際之事了了分明身轉自升隨意立果無有滯礙眞童問諸¶
臣曰汝聞上方眞宰吟誦寶經威神潛感靈驗須臾與道合同¶
豈不快乎夫學道得眞果不移身汝等諸人先弘誓願入山求¶
道上元眞帝慜汝殷勤知汝不退成就汝身令速得道汝等猶¶
有本願法當棲山教諸後學爾時眞帝遙錫諸臣上眞之號時¶
諸上眞遙禮上帝雖隔三萬六千玄天之中以通達故如對目¶
<pb:CK-KZ_JY018_02p056b>¶
前道合無言不聞所陳¶
爾時上眞一時升空上登崑崙治山正中四時八節上昇玉淸¶
謁於雲宫無上大道或時停留九萬大刧下遊四天度諸後學¶
隨類見形同其音聲而爲說法皆爲饒益無量無邊不可思議¶
諸後學之人不懷山水無淸高之志狎在塵濁煩惱縈纒假有¶
微心不能大成又無堅固不遇明師不識眞要信邪倒見不辨¶
科禁眞僞相叅淨穢交雜未偕因地自謂得果其身未度說法¶
度人大道不聞空勞邪聽師旣愚暗弟子亦頑自誑誑他與俗¶
竟進規求世利以活行尸常之禍鄕不憚凶險進退自伐累刧¶
失生冥司注愆生死徙謫永失人道甚可哀哉道言往昔下界¶
<pb:CK-KZ_JY018_02p057a>¶
雲臺之陽時有五人結朋學道南入丹霍之山下尋地道郤出¶
伏龍之山從小阿南竇出於山陽同居數載服朮飡松不解科¶
法不見眞經積年勤苦心不懈倦不交塵俗不求世利常服草¶
衣一日六時朝禮上天願乞濟度長生不死如是積四十六年¶
上玄哀其單盡使日宫神童下試五人第一之試變爲美女投¶
其寓宿時天寒雪經停九日與之共牀於是五人採藥供給設¶
火温煖視如父母心生慈愍神童洞鑒其意卽便暫退已後九¶
日忽變爲大兕觸殺一鹿其鹿亦是化作死其廬側於是五人¶
往視悲涙故取埋之兕知其意卽便退去又經七日五人入山¶
尋採藥食奄遇寶窖金銀無量是時五人目不暫視又經七日¶
<pb:CK-KZ_JY018_02p057b>¶
於是神童化爲貧病窮人投之乞食如是五人安養供食足經¶
千日便爾還去後又九日爾時神童化作惡虎三十餘頭又化¶
作蟒虵十頭虎尾鈎連虵身交結圍繞五人是時張口吐舌欲¶
相吞噬於是五人情地不懼顔色怡悅氣平身安綽如無事爾¶
時大道哀慜眾聖慈憐二曜停空一十四日盛冬冰泮玉樹敷¶
花雷音淸暢天洒甘露神香鬱烈和風發生無上大道空中授¶
手遍於世界天文暎明羣瑞祥集麟舞鳳唱眾音和雅合讚五¶
人一切世間聖凡異類土石草木皆能演出微妙法音所謂天¶
經地緯超凡成聖皆可採聽¶
爾時五人採服微音皆以心體柔軟德力無比百關强健六府¶
<pb:CK-KZ_JY018_02p058a>¶
調和耳目聰明神識凝玄不違四時不逆五行歸依常道遠離¶
虛妄善用中和故能无病妖魔消伏眞正日新神童歎言世人¶
雖賢不能用德偏執異見謂無常道順俗灰滅夭喪眞性不知¶
卽身去道不遠分意不求甘心滅度遊魂倚變隨境而舍昔有¶
風氏兄弟二人大兄名運二弟名遇同一母生運年十六弟年¶
十四母教令學遊往他方遭二種師一師貧賤唯富貴道德積¶
居常山年已九百一師富貴多饒財寶善明世事兄弟二人各¶
事一師大兄事師山隱學道小弟貪財奉事世師執手辭別隨¶
師而去逐事流變六十七年後於鄽間忽然相遇大兄識弟弟¶
不識兄兄雖年老容顔不衰少於往日分別之時其弟形容甚¶
<pb:CK-KZ_JY018_02p058b>¶
至顦顇耳目已損瞻視不明兄弟相隨三日不悟弟謂其兄而¶
作言曰子非魅乎忽作此言言是我兄必欲中我奄便揮劍以¶
剌其兄如剌虛空竟無傷損其弟心懼五體戰慄發聲大呼聲¶
震禽獸自仆地驚惕欲絶其兄慈慜弟故扶起案摩消息將養¶
漸漸得蘇猶未敢信其兄向弟一一具說父母生處所經事業¶
村邦鄕里弟雖小悟猶恐鬼魅而能得知良久之間而作是言¶
汝今定當是我兄者不是我兄者以劍剌汝不覺所中以此驗¶
之固不敢信其兄告言吾聞道乎遍體受生身無死地以是因¶
緣刃所不中非是鬼魅汝今勿疑我昔與汝生一父母年各長¶
大稟學不同麄妙相絶優劣懸隔若使汝不癡貪志求生道亦¶
<pb:CK-KZ_JY018_02p059a>¶
得如我無有異也弟猶狐疑心未湻信爾時兄弟二人相隨至¶
家見其父母拜跪問訊父母見兒歡喜無量兒雖未言父母已¶
知其子學有優劣是時中表親舊聞其學還皆來勞問所學因¶
緣¶
爾時大兒以其初學因緣答其親族又序其弟所事師範一一¶
具說因緣之事其弟心中以漸開悟始知是兄眞實不謬爲兄¶
作禮長跪悔過深心尅責三月謝愆雖知謝愆心尙猶豫不知¶
請兄而受至道逮後六月重辭父母而向他方㝷求學業忽於¶
他邦單貧之家而遇外道求假衣食請從服事以爲師匠於是¶
外道便卽許之服勤六年於是外道卒乃授其邪法之道辭師¶
<pb:CK-KZ_JY018_02p059b>¶
還歸至鄕里經涉勤苦遂成勞患傷損筋骨卒於道傍形骸不¶
收爲獸所噉遂失生道魂魄苦惱甚可哀痛後生邊陬化諸流¶
俗今已九百生中爲人演說邪法之道求世利養資其身命而¶
雖有功不足成就終不能得卽身而爲法身然此外道亦遊山¶
林荷負缾鉢入村乞食居無定方修習不正惑辭聾瞽招誘童¶
䝉上天以其嗊嗃之愆制役下鬼惑亂其心使其愛死不重生¶
道與諸魔邪以爲羣黨如是外道至於後刧湻澆之世法流三¶
界大道不行當此之時眾生福盡天吿災祥百穀減少人民飢¶
饉水刧攺運一時漂沒¶
爾時風運以無上道法授其父母精修千日老而復丁後隨其¶
<pb:CK-KZ_JY018_02p060a>¶
子入玉輪之阿飮以金精咀以玉芝身生紫氣目有流光骨體¶
輕便而能飛行不久三人升入無形長存綿綿塵刧爲瞬彌久¶
彌新遇之與運昇隆若斯同本一元中道流浪一時相失億刧¶
長乖不識明師遂至如此告諸後學明鑒此經人生難得不可¶
失生爾時眞童逆告來生學眞之人或志不在俗擯塵割累願¶
居山林幽身虛巖研味上道求見昇度要在淸潔不潔無冀廣¶
尋至經明視節度修道方法心性慈順便易感通淨持神室晝¶
夜不睡瑩拂明鏡徑九寸令無瑕翳懸對目前以鑒精魅辨其¶
僞眞開闢明堂遐招二景隨以晨夕互咀精霞密室坐卧任其¶
便所不必一也採服輕妙呼吸中和不緩不急不麄不細猶如¶
<pb:CK-KZ_JY018_02p060b>¶
嬰兒飲其母乳綿綿微吸取類引絲使不斷絶不勤不勞如幽¶
泉之潛澍内外靜息百關不躁忘所馳競冥昧泯默如無耳目¶
不以視聽用其聰察也於是塵濁消沉道德明顯生神内養和¶
氣調暢存亡去留隨心攝運生道一固欲死不可得也尋眞之¶
士寶祕此經愼勿輕泄傳非其人九祖受考身不得道深加微¶
密勿得唱露勤而行之尅定太平失之則亡得之則昌密之則¶
眞降泄之則禍來爾時神童謂諸來生欲學道者志遠人世隔¶
諸塵濁願棲福地入諸名山尋求眞經採服靈芝千年萬𡻕不¶
爲凶害之所侵損地多善神土氣調良水藥宜人崑崙四方元¶
過東南王屋山南玉洞上應諸天日月星辰亦如上界無有異¶
<pb:CK-KZ_JY018_02p061a>¶
也地道十通千徑萬路眞仙攸往亦有宫室天經備足不減上¶
界洞天之中多有神人時出登山眄諸後學地多黃精白朮上¶
中下芝甘泉玉液飮之不衰常有神香自薰鐘磬𢘆鳴天樂在¶
虛神唱天經能棲此山眞道易成次有五臺之山山下有洞傍¶
通王屋山上山下亦有靈仙今古與人常常不絶次有常山山¶
下有洞交通十方亦有神藥次有太白終南山次有五嶽方壺¶
伏龍天台丹霍曾城羅浮洞天江源大面武陵福鄕地多五金¶
朱砂雄黃丹水金精玉髓神芝茹服不衰兼得還年研誦天文¶
悔罪謝愆香烟上騰以陳子心功高行成勳徹皇天大道慜之¶
迎以焱輪身升太虛受號聖人神童又言邊邦諸山地多毒厲¶
<pb:CK-KZ_JY018_02p061b>¶
寒熱不調地氣損人又多精魅後學之人未堪患難眞氣未布¶
穢濁未消旣無良師又無眞經苦欲有心去山遙遠若諸女人¶
及衰弱者無師可怙未能遠去如此之人篤志不移亦可選覓¶
平地重牆複壁不交人事依禁受行萬無一犯於曲室中燒香¶
願念一日一夜六時行道陳心所願隨意而言要在悔過上爲¶
九祖下及一身所犯愆咎祈請天曹原赦四司五帝恩蕩愆尤¶
微氣低聲每令殫盡初取香火及正陳啓勿得顧盼以及雜想¶
心念不眞邪氣來應輕觸至聖陳啓不聞徒勞苦辛空無所獲¶
驚動流俗嗊嗃自欺正道不行坐待灰滅臨絶之際謂道無靈¶
嗚呼行尸不能正信沉淪生死心不厭惡不樂一生而得解脫¶
<pb:CK-KZ_JY018_02p062a>¶
五逆十惡掩其耳目虫蛆三毒入其藏府或遇眞經心終不信¶
聞人得道便謂凡身不合成聖要更灰滅魂神得道此名邪見¶
修習外舍淺近之法上學之士若見此人勿與同行及共居住¶
應當遠離染污良善窺窬誹謗或爲調戲眞道所疾深宜愼之¶
勿與交集上學之士銷聲林壑絶跡幽山結宇依巖永離人世¶
澡練形神研味至法採服良藥衣糧窮盡不假外求披草服氣¶
支持性命如此之人非鄙衣食增惡飽暖志遠惡人不與交好¶
恐其能壞善根故深避患入諸名山至論大道無所不在人間¶
多難不得專心𡻕月易流身命難保無常忽至求悔如何眞童¶
又言昔崑崙東南葱山之陽時有二人同志聞有生道而欲學¶
<pb:CK-KZ_JY018_02p062b>¶
之口常言語向他陳說積經六年此人村中先事邪神神知其¶
故𢘆伺其衰後於夜中厭殺二人遂失生道上天以其有心下¶
勅四司攝其魂神受生人間不經地獄速得人道二人改氏生¶
於姬門一名弘道一名弘德於今七百生中未遇眞師流浪人¶
間忘失宿心永無所冀子欲有心學生道者當愼口言莫令流¶
俗之所知聞惡人讒嫉神邪所害¶
道言人初學道感通之始多有諸天上聖下臨其所教授學人¶
上天威神隨從聖人下遊凡間當此之時下士鬼神受事給使¶
又亦防衞學道之人及其家門神精辛苦不得自在常不欲得¶
世人學道恐其承事不得自在¶
<pb:CK-KZ_JY018_02p063a>¶
爾時有武當山中學道之人名曰祝元與其同志一十三人積¶
棲武當三百六十二載而採服松栢形容不衰後入陸渾時遊¶
太室採石蜜芝术服之不得眞經但遵藥餌耳目精明行及奔¶
馬七千餘𡻕棲隱山林時入洞天謁諸後聖志心不暫替後遇¶
王母賜其玄霜玉丹一時沖天於今治在泰淸天中雲宫天尊¶
慜其堅固卽命左眞侍童授其雲書二字與今服之位爲上眞¶
世人愚癡學未經旬心已懈退欲以行尸窺窬上道不亦難乎¶
此一十三人者志雖不退在世之日及以隱山心不願念亦不¶
尋求明師請授眞要直以遠離人世不交塵濁授服良藥塡補¶
其身不犯穢惡無別修守所以不能卽身得成眞道若使此人¶
<pb:CK-KZ_JY018_02p063b>¶
尋求明師請授眞要道成益速不俟多年道言學道之人感得¶
明師修守眞要或其前世善功未足法應滅度或承先福慶眞¶
帝慜之學道不日而得成眞往昔水刧之間崑崙之西有一戎¶
人名弗多梨姓頗尸迦常以晨夕遙禮崑崙自弘誓願願得長¶
生度世如此積得四十餘年奄遇女眞王琴心從泰淸天上下¶
遊崑崙停留閬苑九萬大刧常慜此人而作是言下界西南地¶
氣穢濁人唯殺害戎狄凶險不聞至教獨有此人欲聞大道¶
爾時女眞作如是言白諸眞官眞官答言狂戎之徒非肉不食¶
非血不飲羊毛皮衣内外腥臭無上大道非其所聞若有心者¶
待其滅度轉其魂神生於中國度其後身與得成道女眞又言¶
<pb:CK-KZ_JY018_02p064a>¶
無上至道其猶大冶銷鑠天地混化眾生土木金石變成灰燼¶
此人有心何不可度爾時女眞勤勤固言男眞道君便卽許可¶
女眞歡喜便以四月八日夜半之時卽命中眞侍女於人睡中¶
攝其精神上至閬宫教以生道授其五石鎭生玄腴神丹又授¶
此人飡和服氣神水之法此人睡覺書記誦持无有遺失至心¶
修守三千餘日而果中仙之道位知下司主領西國戎狄雜類¶
有心行道令其教授治在龍山正中而居亦能飛行身生日光¶
四時八節上昇泰淸朝謁女眞此人成道女眞之力也今已得¶
十萬刧於今在焉¶
<pb:CK-KZ_JY018_02p064a>¶
　　
#+PROPERTY: JUAN 009
<pb:CK-KZ_JY018_02p064a>¶
** 明威眞人威邪品第十九¶
<pb:CK-KZ_JY018_02p064b>¶
玉淸天中雲宫北方明霞紫房上眞道君受號明威眞人以慈¶
忍之道赴感含識大悲成就濟度危難常在凝神九億大刧爲¶
一瞬頃俯乘應變下流三界幽明兩途上中下心受眞正氣各¶
乘一信而行其身率無不服任其大歸不乖其常自愚至智不¶
出洪冶雖任其性無能迴越獨有大道而超之明威眞人哀世¶
不出故悲覆之教以乘服之道漸趣無爲是時十方世界後學¶
聖人及以凡夫畜生之類并諸鬼神一切祇向除得正者傍則¶
大道隨分乘服以趣一道所謂學聖之士乘道妙氣學世事者¶
乘世軌範乘服滅法形骸朽爛遊魂流浪而不能止各駕其氣¶
而適一方固其所知占道專德於是眾生所乘旣異遇感不同¶
<pb:CK-KZ_JY018_02p065a>¶
乘道妙氣必果正眞乘服邪道自至朽爛無上大道哀其夭傷¶
故流生道妙氣而養諸有於是上皇太眞普施道化出法對治¶
善決眾病覆載含識演正一之道而化上士盟威之法相裂邪¶
根聚天雲瑞氣成陰生之文以超枯骨置天官上司以主眾生¶
太醫眞王變生起死痊除痼疾續絶補闕流通經緯益血足腦¶
開決聾盲使聰察映朗齒長形幼彌久彌嬰明威大眞神力無¶
礙權實之道等無優劣眞應之身遍於塵界道德威神始終不¶
異起感之形隨類應變音聲萬殊嗜好亦爾下世不達自離其¶
源一身之中忽相睽背妄想生患神邪兆焉不明大冶洪範之¶
始中古以下湻澆狼狽勃然興僞颯焉以廢眾於邪道求其至¶
<pb:CK-KZ_JY018_02p065b>¶
當奔馳擾競不免塗炭甘心愜分良可哀哉爾時明威大眞以¶
萬物未始洞曉其終逆制威儀顯示當來上述眞正不言邪道¶
令修習之人心有繩准的當指實辨知邪正邪正之道立便試¶
驗試驗之道所謂正行正命而行正法正法醫邪正身不傾正¶
行不動正命不夭不夭之命謂命無窮盡不傾之身謂塵刧反¶
嬰不動之行謂動之行謂行無上道修習大聖眞實之法變鍊¶
形神出有入無永斷生死眾累不繼卽此之身而成法身不受¶
生老病死之苦謂之永斷生死習邪道者其狀易露何以知之¶
知邪之修法習不定生習之老而死不能易令人反嬰骨朽皮¶
皺牙凋髮白喪聰失明須臾爛壞背道敗德輪轉邪俗不能絶¶
<pb:CK-KZ_JY018_02p066a>¶
待不能遣累蠶食行世惑亂下愚身命不正强言神變灰滅之¶
後形離識散自謂精靈證無上果此名邪說不可依憑若見此¶
人亦不放捨應以方便爲說生道而濟度之無上大道哀諸邪¶
僻故出明威指歸溺喪好眞之士弘誓修習自密其身不動流¶
俗當正爾儀當潔爾行掩爾之明蔽爾之聰服諸輕妙內外芳¶
鮮不間貴賤不辨妍醜視酒色財同於腐臭臭想不懷況更輕¶
犯一接身心眞氣遠離況常親近狎之求道邪鬼乘間禍害來¶
侵翹足傾敗功盡須臾明威大眞逆紀後刧偏邪之道邪起陰¶
氣濁惡之世便卽易興湻樸旣喪澆浮競作下界四天自號神¶
王如此之魔名爲天神濁惡之世遍於下土四天之下山林石¶
<pb:CK-KZ_JY018_02p066b>¶
精附著生人皆相放傚自號仙王并及六天邪氣之魅共爲羣¶
黨支流散釋隨世立名背道之人供食祈福蛀人精氣食人血¶
脈減人年命人不自知入人身中亦能令人惡生愛死如是諸¶
鬼入汝身中子息繁育精氣强梁交通生人虫魅鬼女亦能令¶
人辨諸空義妬嫉生道若有男女修學生道是諸惡鬼競來侵¶
害欲人死亡取其魂神共作儔侣以是義故憎惡生道後學之¶
人身得成道邪鬽惡黨服事驅使不得自在以是因緣學道之¶
人須應明知外道邪疾預曉明威之法揮割邪祟保護形神世¶
若有人奉事邪道心堅不捨於是善人方便教招不從不得親¶
近勿受其言何以故初學之人道力尙微未任降伏諸異道是¶
<pb:CK-KZ_JY018_02p067a>¶
故應當敬而遠之大歸之會自有大道下世教化示其威神降¶
伏强梁大歸之際功過邪正分明自判無能迴攺後學之人好¶
樂眞道先擇明師幽求博遠能進修者專精上道傍通世典貫¶
鍊羣籍俯仰經緯一藝無疑上辨天經明道深義請受必決分¶
别邪正雖處凡地可謂聖師第二之師不便世事又亦不明大¶
道深義但遵一法堪度世者齋潔精至執意不囘凝神守戒誓¶
不爲惡如此之師與道合同精氣不散易得感通形固神凝中¶
和内養非久之間刻時昇度骨肉俱飛永果眞道雖曰第二不¶
失明師第三之師無的修守但以慈悲忍辱常修不殺領戸化¶
民救治疾病了達明威誠不欺誑不視貧富妍醜貴賤施散財¶
<pb:CK-KZ_JY018_02p067b>¶
食行平等意視他之親猶如已親視他之身猶如已身見他危¶
難方便濟度令得安穩見人遭苦願與同疾慇懃愍念不相棄¶
捨及至大悲埋尸殯骨减割衣食分乞窮乏終身行孝不作非¶
法不於怨憎而起加執竟信幽冥不慢虛室與道冥符邪氣自¶
遠不欲求道而道自來道言後世凡夫欲學者達此諸事而得¶
道者無有是處後世男女欲求道者先當立功立功亦有多種¶
第一之功弘道化物以輔天子孝養父母第二之功弘道除害¶
傾邪滅僞第三之功仁及一切蝖飛蠕動及諸草木第四之功¶
寒棲苦行事師求法服食專志内外芳潔第五之功立壇建齋¶
率化有緣請師祈福悔諸愆咎供養寒棲學眞道士衣資藥食¶
<pb:CK-KZ_JY018_02p068a>¶
牀敷香燭及諸具度供功德者令無闕少第六之功贖放生命¶
不限貴賤及以大小窮源水族爲引流澍若無決處取送深水¶
令得蘇息飛走之類胎𪅏溼化巢宂崩毁子未能行恐其不養¶
方便爲其修緝補綴無令驚恐使其不育如此之人號世法師¶
濟度窮厄與道同德大道友之得免生老病死之苦綿綿長存¶
永絶勞累眾患不繼如此之人謂求道之要得道之機道言諸¶
善男女立功之法復有一種所謂善解明威分別邪正揮裂虫¶
鬼馘截奸邪願與眾生同得無病行住安穩忍辱之地雖無正¶
修各得守分立功之人平等愍念一切眾生若見偏邪不正之¶
疾慇懃不捨決之令愈一坐道場利益無量苦惱眾生師先教¶
<pb:CK-KZ_JY018_02p068b>¶
令邪病之人灌沐塵濁教其願行正信大道勿起邪念敬向道¶
場視師如父披服鮮盛内外芳潔焚諸名香禮師如法師卽爲¶
其陳心所苦上請大道眞威生神億億萬眾消邪滅僞師爲眾¶
生備受諸法内以治身外堪救物服道内法所謂三淸寶文雲¶
書靈章龍圖鳳篆九氣垂芒精心修行威制天地如是寶經總¶
有三萬六千大藏一一藏内復有三萬六千部經一一部經各¶
有三萬六千柔玉之簡如是眞經得一便足不必備受三淸寶¶
文但當專修三淸一法足得成道生身度脫信之在目立驗須¶
臾救俗之法不事内經天寶文也但受明威生神之籙九天眞¶
符九天兵符九天社令九天神鳳九府神劍揮邪拂魔九府神¶
<pb:CK-KZ_JY018_02p069a>¶
符驅鬼役精玄手眞訣登綱躡紀飛步七辰束縛强梁威震邪¶
僻翻風止雨收卷昏霧迴晨駐景呼吸神氣變禍爲福此諸法¶
者是九天眞氣自然之道大聖慈悲出之救俗九府生神主養¶
含識下應兆民凡百男女有心敬信無上大道威神而衛護之¶
此威神者是正眞之氣化成威神遍滿虛空信道之人請福滅¶
禍影響之頃威神立至此威神者雖復氣繼上天神周色象故¶
曰大道授乎遍滿世界大道眞氣化成風雲大道妙氣凝成甘¶
露大道慈氣化成膏雨或爲甘泉或爲良井或爲山嶽或爲源¶
流或爲深淵或爲茂林或爲藥草或爲禾稼或爲香樹或爲花¶
果爲世資用饒益廣大下世愚人便爲天地三光風雷雲雨霜¶
<pb:CK-KZ_JY018_02p069b>¶
露萬象空生自別不由大道若有愚人作如是心當知是人爲¶
邪所惑欲求正道終不能得不愧根本忘恩背義心不慈愼勃¶
戾自任反天逆地縱得暫生不得其死傷殘塗炭困苦狼狽人¶
神不哀鬼鬽同疾輪轉邪道沉溺生死譬如朽敗不可令堅猶¶
如巨石墜千丈坑難可逆上邪俗之人永不欽尙正直之道況¶
求道要心希昇度哀哉流俗永與道隔失眞之初行乖絲忽漸¶
漸廣遠瞻望不及都忘先始隔道之初雖處洪冶器象區域乖¶
於正眞譬如惡人瞬息邪視心尙不端陰血冥沸嗔氣以成損¶
身害命患源斯作疾用醫方倍功療治猶不能愈况於終身淪¶
沒邪僻不見明威正眞之道焉得生乎¶
<pb:CK-KZ_JY018_02p070a>¶
道言往昔火刧之初戎山之精化作人身體備眾相行世教化¶
聚徒八萬教之事火及觀水法一十二年吸人精氣人皆失正¶
邪觀已成爾時諸人同心受死各入衰草乂手跪坐脫衣解纓¶
雇人爇火衰草盛然一時燔傷八萬餘人毛焦皮裂疱汁崩潰¶
手腳攣縮拳屈盤地苦通悔恨不能出聲爾時山精彈指讚歎¶
而作是言有生之類終歸磨滅煩惱之身百毒營室應速遠離¶
求早度脫當滅此身以求法身嫌火毒烈當赴深淵爾時山精¶
說此語已八萬餘人匐匐赴水風浪所漂溼族吞噉河靈執其¶
魂魄水府役其精爽徙謫困苦七千餘年於今未休一旦被邪¶
生死不離爾時戎山之精誘殺凡俗目知有罪上懼大威深藏¶
<pb:CK-KZ_JY018_02p070b>¶
石中春遇雷神霹而出之驅使從龍日夕辛苦不得自在如此¶
强精欲揮之法可使雷公馘而裂之不煩天官上司威神之力¶
不勞大道眞妙之氣不用大道生神之威邪自銷亡爾時復有¶
遼左島夷國中鐵鐘之精化作人身行世教化其法遍流八十¶
一國令人受死生便哭之歌而送終年老之人謂之鬼朴棄之¶
草澤令其速死是諸戎夷行此風化首末已得三千餘年被棄¶
老人餓死空澤困頓狼籍明威眞人愍之塗炭因使五億金剛¶
童子銷滅鐵精及諸木魅制以孝道養老之法以救凡俗爾時¶
鐵精復形是諸金剛埋之入地鎭以七寶神符於今在焉後學¶
眞師欲揮此精宜請金剛童子億億萬眾殄滅精鬽卽自銷亡¶
<pb:CK-KZ_JY018_02p071a>¶
爾時復有西南金方鐵圍之山精化爲人出世教化其法遍滿¶
荒戎之中百國之内流變五百餘種其名外道奉事眾象天地¶
日月星辰風水金木鑪火城堡道路種種苦行變易衣服及改¶
形貌立像供養木葉書經殘損形貌披服戎衣受持禁祝入城¶
乞求皆各自言此爲勝果齋祭血味祝號天王或稱梵師專事¶
烹宰奉獻天神望求多福邀世財利各各自言能施我者得福¶
無量如是外道附著人身悲啼叫呼自拔頭髮踴身自撲受死¶
求滅或默坐闇室諦觀光相言覩大聖或見一切罪福之相凡¶
夫聞之競來布施捨諸珍寶妻子奴馬城邑田宅或捨身命頭¶
目髓腦心無所恡是諸外道教其愛死輒見死者歌頌讚歎棄¶
<pb:CK-KZ_JY018_02p071b>¶
尸荒野名曰生天合眾禮拜歡喜歎言大士高人厭世求度身¶
充禽獸魂識生天煩惱不繼豈不樂哉是諸外道苦行之法然¶
大火聚而作是言若有善男子善女人能入火聚燔燒其身是¶
名第一大士得離煩惱證無上果獲得長樂無垢之地得登長¶
樂不動之地是諸外道讚言大士勇徤德力無比能爲世間作¶
大利益愚人見之競燒其身當爾之時外道遊精飛空歌讚作¶
眾妓樂令其甘愜一百戎域數十年中過半傷殘被此外道作¶
法誘道後學之士欲滅異道當修正一之法具大威神而降伏¶
之以大道妙氣生神眞威而擯落之外道凡形自然歸化外道¶
精靈亦自消滅後學之生欲滅此邪善用火鈴之道邪卽須亡¶
<pb:CK-KZ_JY018_02p072a>¶
此諸外道雖求勝果終不能得滅命之道非得眞也此名行尸¶
邪僞之道大道法中亦有此人人心流動身行不正邪神任之¶
亦名外道如此之人不辨眞僞淸濁不分自來邪鬽心旣偏僻¶
大道不行媚精入心惡聞生道後學之士深宜辨之當以道氣¶
淸諸穢濁請天司威兵五部神將各五萬五色兵吏五億萬眾¶
廣施道場摧裂凶試而自消亡是時北方五十五國戎狄之中¶
萬𡻕老狐化作國王治在崑崙山東媚好諸女生得狐子孫息¶
興盛遍滿諸國鬽殺人民食噉畜産作諸光怪亦有强精合爲¶
羣黨其鬽人之狀化作美人男女之形與人交通亦能化作生¶
人宗族或時髠人頭髮令人失心狂走妄語亦能令人惡生好¶
<pb:CK-KZ_JY018_02p072b>¶
殺陋其身命心腹剌痛乍消乍脹聰明辨慧晝伏夜遊愛好彩¶
色欲常獨處其變狀也有似木精之狀興於春秋生落之時木¶
精易除但使雷神霹而滅之卽自消亡後學之士深辨狐鬽欲¶
揮之法當用西戎賓金鑄作神劍密藏身上疾用火鈴奔星之¶
道上請大道生神威兵億億萬騎摧折强精擊揮狐魅聞聲震¶
伏萬里逃蹤幻化之道自然擯喪女娠狐胎堅未潰者上請威¶
兵醫治玉女齎五方之藥針刀火艾入其身中隨病對治速令¶
崩落於是道氣流行元始風布邪胎消潰生道潛備上聖醫之¶
不窮倐忽上人醫之經旬始效如是病人髓潛空虛血脈不注¶
教使安心持奉經誡取令平復解禁自在重病之人令其奉道¶
<pb:CK-KZ_JY018_02p073a>¶
師授明威辟邪之法晨夕存念供繕香燈受持師法如對御前¶
爾時明威眞人以大慈力故出此正法下流凡界是諸强精遙¶
聞敬畏復形潛蹤而不敢動當爾之時不用揮割是諸邪精率¶
心輔正承侍大道慈悲不忍加滅故出明威之法流傳後學防¶
諸精鬽或能犯過干忤正眞後學之人當依正法馘而裂之絶¶
滅𩲓魅消殄精祟令正信之人心有指歸一切眾生賴此安穩¶
此經所在則爲有道德人修之助道興化治護眾生不問貴賤¶
不恃其貴望他酬報上聖遙鑒善道友之冥司記注其功自全¶
無上大道降下生神而來衞之如此之師所在之處一切人神¶
之所恭敬不得輕觸譏謗罵詈及以捶打竊其財食天地神祇¶
<pb:CK-KZ_JY018_02p073b>¶
立見考罰如此之師心體堅直與道合同一切人民皆應作禮¶
重心恭敬猶如敬天何以故如此之師雖暫居世德並天眞威¶
能制天天猶敬之以是義故一切人民應起恭敬欽尙其德能¶
制天地濟度廣大功侔造化道力無踰一切男女應於此師弘¶
大道心願得一切人民同師修習果無上道明威眞人說此法¶
時魔宫振動𩲓魅喪精和風慶雲周流下界法雷法雨潤動四¶
天藥草諸樹應時花敷邪道歸正五鬽銷蹤爾時明威眞人聲¶
光遠聞十方渴仰四天之下一切男女燒香叩頭仰天弘願願¶
得大道降臨下世爲凡見形以申翹慕是時大秦國王伊耆若¶
提覩於眞光一心注念七日忘食而作是言若有大道遙感我¶
<pb:CK-KZ_JY018_02p074a>¶
者我當屏棄國累從道出家時有日南外道名弗多梨徒眾六¶
千髠頂裸形擎一鑪火來入王國門人白於王王出頂禮謂是¶
眞師迎進城中晨夕供養廢治國務王從弗多梨出家求道令¶
王晨夕頂禮此鑪一國男女亦皆事火火精興盛漸入王心王¶
及國内盡皆受死各立誓願燔燒此身以求上道王及臣子期¶
取四月八日聚樵燔身明威眞人愍王無知卽命北海龍王玄¶
武大將乘大海水往於南方去地六尺遍覆大秦足滿一月外¶
道與王無復生計一國無火人噉生羊火精之魅自然消滅王¶
心自疑卽白外道而作是言汝師我聞西北有師徒奉事水神¶
將非是此來相試耶爾時外道合眾震佈不能自持卽答王言¶
<pb:CK-KZ_JY018_02p074b>¶
大王當知諸異道法五百餘種修之果極超至梵天一種求道¶
亦有何定我今與王迴心事水爾時國内男女大小悉皆傾心¶
向水恭敬入經一月二更之初忽聞水中有人言曰大道雖無¶
形應之如影響虛空本無際覩境猶心想水火傷爾生魂神滯¶
幽壤雲宫自在嬰飄然乘氣上哀哉習邪道進退迷塵網悲生¶
老死至朽爛誰𢹂奬何不學長生一瞬周天壤形神忽已昇精¶
氣長寥朗爾時王及外道聽得正音便卽精研正音經一七日¶
心忽開悟行尸之身變爲芳骸聽察眞正洞覩上方雖有神水¶
不能障蔽研詠至音寂坐虛室心無邪想專志大道足經千日¶
心香上陳求師解釋¶
<pb:CK-KZ_JY018_02p075a>¶
爾時明威眞人以慈愍之心見其法身光氣之體爲王注解王¶
及弗多梨并諸臣子九億從眾一時成道見身昇虛不受生死¶
爾時大秦國王成道之後重請眞君爲後來生銷滅五方災害¶
之法眞人告曰大道之法唯貴長生助國扶命救度兆民背道¶
失生自勞舒慘不能扶助衞護有生以是義故無上大道故出¶
生道蕩除死氣精心行之德動天地兼修假習無所能爲五種¶
之災皆可消滅學道之人盡誠助國齋醮禳災志求徵應師爲¶
向所方面齎好雄黃七斤密器盛之沉以深淵勿令人見金書¶
眞文鐫以玉簡鎭國五方神山之中幽巖深洞齋戒請福而爲¶
天子及諸兆庶若有吉應則神香氛列風不動條四極廓淸則¶
<pb:CK-KZ_JY018_02p075b>¶
大福來應國祚延永天下太平當此之時亦令國王登壇告天¶
卑宫菲食恩流國內惠恤老病仁及蠢動不傷含識如此之君¶
長處天位學道之士應如此經告語天子亦可豐贍資助長齋¶
名山潛行至道而爲天子及以兆民此名陰德貴无顯露依附¶
高貴而行至法恐動俗間能無罪失而得平行也學道之人當¶
與國主而同其德俱爲天下一切兆民德不同者强行吾道天¶
不助之勞而無功¶
道言學道之士當具十德第一之德分別眞僞不浪修習第二¶
之德精研至法窮諸妙門第三之德專志守戒心不放蕩第四¶
之德通詠聖教心不疑惑第五之德慈孝忍辱不與物爭第六¶
<pb:CK-KZ_JY018_02p076a>¶
之德供繕法事心不怠惰第七之德柔弱用道微密其行第八¶
之德勇能進道履險不顧第九之德威震外魔解脫纒累第十¶
之德救身死厄長存無窮道言學道之士不免死厄不離邪法¶
非得正也雖曰丈夫實無道力不能常住爲物所遷不名道士¶
是名外道與俗無別虛無辨慧强明空義無道心體四大流散¶
不能全生魂識漂浪遇合而倚動億千刧不能得道悲世行尸¶
哀其失生老死爛壞神勞往返一爲失正二爲罪深三爲不勤¶
四爲邪僻五爲强梁六爲重濁七爲馳競八爲不愼九爲怯弱¶
十爲自傲有此十事能敗眞道如是十事元於失正流變十惡¶
而無窮已修習正法流變萬化妙隱玄中亦无窮已學道之士¶
<pb:CK-KZ_JY018_02p076b>¶
立功建德勤修生道遠離死厄行成之日眞道見形𢹂其同遊¶
無上大道好生惡殺好生之人能得吾道好殺之人自喪吾道¶
人自背向非道違之大道無心應於能行不能行道道亦應之¶
應有陰陽生死二道榮枯成敗出入洪冶昇沉有殊哀樂相背¶
𢘆懷引接無奈不從哀哉流俗滅亡不反使其營生如營死者¶
天錫雲車浮空而遊使其好道如愛財色眞人爲儔眾靈爲使¶
使其行柔如行剛者塵刧嬰孩未曾有傷學眞之士吟咏此經¶
寶愛自戒終身無患必獲昇度¶
道言學道之士未昇之前猶在人世應當哀愍一切眾生爲其¶
消災生活民命其德甚大第一之功師於有災之方建立道場¶
<pb:CK-KZ_JY018_02p077a>¶
百千之所盛治方域香木盪穢施立牀座安置經像令眾歸依¶
燒香然燈六時禮願意在丹款不假浮辭微聲下氣不與眾聞¶
師爲啓陳大道言彼災殃元兆所起次請五方威神其名曰¶
東方靑龍將軍九人從官八十一萬眾¶
南方朱雀將軍三人從官六十四萬眾¶
西方白虎將軍七人從官三十六萬眾¶
北方玄武將軍五人從官二十五萬眾¶
中央戊已黃麟將軍一十二人從官九萬眾¶
羅列天儀下來壇内運動神力滅鬼生人隨其病源神方對治¶
師爲願念哀愍病人猶母愛子欲其無病約勅壇内每事整肅¶
<pb:CK-KZ_JY018_02p077b>¶
忌噉葷辛魚肉之類男女穢氣衣服垢膩講論非法舉動傲慢¶
心不珍重天道不助邪神不滅所疾不差翻招殃咎其道場内¶
三五日間一過香湯灌灑場内人不灑沐不得入道場每置一¶
壇場數旬始解任其來者師無責坐困病之人不能行道任他¶
世上不必須要病身自行道或可立瞻對但取效驗不拘常則¶
道言凡醫邪之法復有三種第一色人志在出家未明科法用¶
意偏僻媚鬼入心應須醫之不醫不愈如此之人所用心信香¶
水而已貧士之香直心而行第二色人專心在道未佩生籙長¶
齋苦行功德未立忽被凶試來入道場事須香燈米木草果三¶
過供養第三色人身雖假道志在邪求身染疾患欲求救療來¶
<pb:CK-KZ_JY018_02p078a>¶
入道場者責其心信謹依醮法又責束帛隨其富貴以酬道恩¶
與師營辨法具及師衣師屋敷具等用又將買藥及食供施貧¶
病不自活者贖放生命及買香油治舍都不得俗用犯者罰病¶
十日十日之後善神遠離所學不成病人不專心想散亂及犯¶
穢污不自舉愆不從師教所醫不差登卽受考世醫不救學道¶
之士建功立德未辨隱修在世醫救戒愼戰慄如在名山用心¶
無異爲人所請不得辭勞推託有事或前喚後出或詐言不在¶
斯託疾病嫌疑貧賤無價可貪責望財信以贍私費不救懸急¶
罰病百日善神遠離爲邪所考世醫不救¶
道言學道之士道有淺深德有優劣若遇明師伏膺膝下或遇¶
<pb:CK-KZ_JY018_02p078b>¶
眞人下遊或九祖流慶或先身業道功德未成暫歷太陰報生¶
王國乘此運會盡受寶經王氣周身威神衞體不更生滅尅獲¶
道眞未昇之前或遊凡地門徒繁廣未盡澄淳忽染不眞應須¶
淸蕩如此威神都無所用但爲吟拂魔之靈篇詠上皇之大厯¶
心騰絳氣目聘奔星揮以神金良劒照以圓穹寶鏡或以高坐¶
虛堂精誠守正内視陳啓無勞口辭三洞生神隱居經緯於是¶
六邪外殄五毒内消賓主之心不覺勞處任所營爲無復障礙¶
如此之師威力弘大一切神邪皆爲侍衞或有門徒男女業障¶
未消司非糺彈或應受考師以慈悲爲其首謝上爲九祖下及¶
一身專心悔過無不解了¶
<pb:CK-KZ_JY018_02p079a>¶
道言莫大之愆不過婬殺父母及其師長此罪極大無能悔免¶
永沉苦趣無有出期永不見道永不聞法況能得道學道之士¶
及諸俗人應生正信慈悲孝順勿生邪念背道忘義進退受罰¶
不可思議若有世人及諸經紀言殺父母師長罪可悔者猶固¶
合道此是鬼鬽所說妬𡜍神邪之所教化顚狂之人作如此言¶
大道不聞天地不赦惡鬼所罰湯炭燒煮永失人道一切故殺¶
蠢動含靈天猶不赦況故逆心殺害師父而可首悔學道之士¶
宣吾寶經開凡耳眼遍使知聞功德無比不可稱量¶
道言龍漢初會火刧之中寥邱之國在海之中西去霍邱七萬¶
餘里中有道士名曰乹忠其姓聞氏年始十二出家求道修不¶
<pb:CK-KZ_JY018_02p079b>¶
殺戒治病放生孝順父母敬事師資身未服佩長生之文但以¶
建功立德心不懈退首末已得二十七年功感諸天其道場之¶
内常有眞人下降改形同凡又有地水諸神爲其給使供繕法¶
事授其神藥療諸痼疾不覺有勞下手之驗如湯沃雪斬伐邪¶
精都不用力大建功德憐哀貧病雲宫天尊感其殷勤知不退¶
敗正月七日故命明威眞人授其長生之道合景昇虛受號眞¶
人治在三十四天已得八億大刧形貌反嬰亦能授手過滿世¶
界大道以其德廣卻後十年勅五龍王昇其住宅九十七人男¶
女貴賤移居泰淸天上俱得不死功德巨大道潤合家凡夫之¶
人一身不度七祖父母何所恃賴而得免罪受生人間不可思¶
<pb:CK-KZ_JY018_02p080a>¶
議¶
道言學道之士功德廣大大道慈悲故飛其宅及其家人所有¶
畜業盡得長存免離死厄非是上天之上而無金闕玉房直以¶
方便示見凡夫威神之力欲令一切凡夫遠離邪道超出朽爛¶
老死之法超出惡世無常境界煩惱窟宅獲得長樂不變易法¶
善男子善女人心信之後刧刧之中應有世賢學無上道合其¶
舍宅一時昇虛善男女等應當念此希有之事迴心信向知一¶
切凡夫皆可成道學失眞要不能成道修習得眞未有一人不¶
成聖也無上大道驗之卽在何用殷勤而教誡也¶
　　
<pb:CK-KZ_JY018_02p080a>¶
　　
#+PROPERTY: JUAN 010
<pb:CK-KZ_JY018_02p080a>¶
** 法印品第二十¶
<pb:CK-KZ_JY018_02p080b>¶
爾時玄臺玉宫中和眞人爲諸後學以七月七日大會崑崙玉¶
輪之阿停留三月以十月七日大會崑崙金壇之上辰星之精¶
夕炳神燭耀靈陽景分暉停照又經三月以正月七日上玄首¶
元靑天之氣流入萬象羣有化生之初中和流變之始中和眞¶
人動用三元三會之初良辰吉日以朝上帝爾時中和眞人法¶
眾眞位三萬六千上眞俱乘正一中和法輪眞精靈轄雲龍導¶
途螣蛇俠儀三界大魔飛空從車四部靈仙以擁飛葢香官颺¶
烟燔之反魂龍吟鳳歌和以天鈞神風微吹周流和雅香花幡¶
葢飄飄上昇是諸法眾神足蹈虛不勞運動譬如浮雲霏霏輕¶
妙須臾之頃上登玉淸大慈天尊法門之前爾時上界諸眞晨¶
<pb:CK-KZ_JY018_02p081a>¶
朝之時朝謁天尊又往玉淸右雲宫中朝慶大悲眞帝時遷於¶
已十方上仙之眾集朝上帝大慈天尊時遷於中次有下仙天¶
官上司簡度仙籙時遷於子次有水火下司注記生死之簿天¶
尊爲諸眾生亦以三元之月月十五日三司進朝後學朝慶但¶
用三元之月月初七日晨夕願念悔過求願大慈大悲二尊眞¶
帝是天地之祖宗萬化之元根也一切後學聖人無不祖於慈¶
悲之道朝禮思念先當行慈以是義故十方世界天上地下凡¶
聖所云大慈大悲正言二帝慈悲之道下世眾生但用其末希¶
識其根三司之官四時八節不朝二尊則失慈悲之道不能含¶
養萬物是故天覆地載一切萬物而不有辭上則三尊慈悲之¶
<pb:CK-KZ_JY018_02p081b>¶
道二尊之號施於下界凡俗之夫所言慈親象於此也一切眾¶
生得慈悲之道故能子育羣生雖不普得大道一心不如大道¶
而能子育一切動植一切含氣若無慈悲則不自養安能養萬¶
物是故上學之士先具慈悲則修學易成言必聞上凡夫有心¶
可於密室修學上道道亦感之是以四部下仙道心不退吾見¶
其志方便示導爲昇玉淸朝謁眞帝我諸眞眾當所神交𢘆與¶
二尊以爲親侍雖隔三萬六千天地亦猶凡夫同一室住不以¶
爲遠何以故十方塵界同一道體以是義故十方世界未有一¶
物一法能離道體一切有生皆是二尊之道氣也故我爲諸下¶
仙昇於上界朝慶二尊作禮問訊而請仙印教悟後學爾時中¶
<pb:CK-KZ_JY018_02p082a>¶
和眞人與諸侍從稽首雲門拜伏良久焚香心念未兆所言復¶
良久間如是良久計於下界已經九萬大刧仰觀雲宫之中虛¶
白淸曠寥亮皎潔唯有九色慶雲垂布圍遶光彩交暉無以爲¶
喻虛中眞氣結成天經遍於道境文字分明諦觀易曉輕誦之¶
者無由解悟是諸眞仙心念大慈天尊欲陳心願而作是言願¶
爲後學之人斷諸疑結欲請天尊金口法印作是言已默住良¶
久忽見大慈天尊雲龍座前百寶香爐烟氣自浮猶如神嶽蒸¶
發大雲停勃蓊蔚遍流他境天花飛空雲龍舞虛甘露微潤風¶
塵不動鸞和鳳吟音響相和合成靈章吟咏天經動經億刧而¶
不休息聽者忘倦遺其雜想正心憶念皆得䝉益如是良久奄¶
<pb:CK-KZ_JY018_02p082b>¶
見天尊凝神出虛光氣法身遍滿空有眞氣遐布無所不在不¶
獨上界而有天尊十方世界所在皆有森羅萬象無非法身爾¶
時執葢直事四部靈仙八萬四千人不在眾數見大慈天尊道¶
力奇特一時驚歎皆言未曾有也是時中和眞人與諸上仙先¶
果六通默而無言並以神交沙界無所滯礙但以方便欲令下¶
仙見聞上道昇入上界朝謁天尊爲諸後學而請法印不自爲¶
師法應上聞大慈眞帝爾時中和眞人爲諸後學上啓天尊而¶
作是言下界塵臭煩惱多途沐浴玄恩積經刧數常䝉法手擕¶
引愚迷流浪之徒未能盡善五情内爭六賊外馳後學之夫多¶
懷異見不行大道迷墮邪津順入苦流生老病死爲此因緣不¶
<pb:CK-KZ_JY018_02p083a>¶
忍聞見天尊答言善哉善哉善男子下世凡夫後學道淺何由¶
能超生死苦流生老病死世間常事逆苦流者唯有道者能之¶
諸俗法中雖有逆言而無逆體雖有逆理而無逆事理通事壅¶
非道所尙有言無體又非所尙理事俱通言體雙達我道能之¶
淺俗浮僞因緣穢賤下土所尙如此之事不足致問爾時眞人¶
頓首受命於是八萬四千直使執葢小仙四部靈人未聞至道¶
不辯深義誠在質疑爾時眾中有一小仙名曰寶相前進作禮¶
上啓天尊而作是言臣等末學道淺不曉深義常聞下士凡庸¶
書記傳說亦言我法能度生老病死出生死流身得六通智能¶
無礙復見此人與凡不異生而老病終不免死不審此說虛實¶
<pb:CK-KZ_JY018_02p083b>¶
云何唯願天尊慈悲高鑒哀所不悟言畢叩頭伏聽哀旨爾時¶
大慈天尊愍諸小仙以大慈故而語之言善男子汝等得道位¶
階四部始入道流未免生死以汝等眾得承宿慶遇會天眞延¶
續性命若不爾者久以灰沉子所言者世俗經書之所傳說亦¶
言我法能度生老病死出生死流復見其身隨世生滅此是入¶
理之人作如此說事體不通但明空義辯能無礙非能理身而¶
得無礙方寸之心與凡有異生老病死不能異俗世間苦惱生¶
死流轉入理之人身無道力不能逆之獨有大道而能超之無¶
上道法能度生老病死逆諸苦流善男子用我法者理於生人¶
能得長存轉凡成聖復歸於無䐇合光氣出有入無無所妨礙¶
<pb:CK-KZ_JY018_02p084a>¶
善男子善用我法理於衰老其形反嬰歸於長生此名度老用¶
我道法度於癡人及病苦者令其不病所苦得差此名度諸病¶
人令其不病用我道法度諸死魂及諸罪魂令得離苦欲受生¶
者令其如意不願生者令其無生此名度死善男子世法苦流¶
以貪欲爲本大道法中有除尸制魄修學此道卽無欲想又苦¶
流者以恩愛煩惱衣食爲累而我大道有八寶天衣自然之服¶
隨其大小及與長短大道法中有太和生氣陰生靈符神水玉¶
液以充飢渴卻除老死煩惱疾病與世服用危固不同比名大¶
道正法逆煩惱苦永斷生死諸浮俗法言能度生老病死逆世¶
苦流譬如有人身嬰百病又復貧苦所求不得卽出僞言誑惑¶
<pb:CK-KZ_JY018_02p084b>¶
下凡自言我是天人大師善療眾病辨諸方藥及以鍼灸愚人¶
聞之齎持競往依止愚師受其方法所疾不愈而久彌癡一切¶
貧病與師相似賢人觀之心知其謬捨置而去於是賢人擇師¶
承受旣遇明師實能愈疾門徒慈善憐諸貧病諸有病苦施爲¶
療治下手之時如湯沃雪是諸愚師及其門人各同愚人承受¶
明師之法作如是言能依我法苟得利養支持身命亦復何嫌¶
二部之人明昧相反爾時愚師門徒子弟妒𡜍明師日夜譏謗¶
爾時明師晨夕進道行大慈悲不與彼諍善男子世俗之法譬¶
彼愚夫所習邪道明師之法喻我大道眞實之教能度老死逆¶
諸煩惱順入道流天尊又言世俗之法不得六通智能無礙此¶
<pb:CK-KZ_JY018_02p085a>¶
亦僞言不可依信何以故世俗之法人能修之而得六通與道¶
相似等無優劣者卽應能逆老死之流今旣老病終於絶滅卽¶
名無智定無六通定無道力善男子以我法印印諸邪僞自當¶
得知不修法印得知邪僞無有是處善男子世間有人直修空¶
義無所爲作自證其身與道無異如此之人止得高心嗊嗃之¶
罪千生萬生終不得道何以故此人高心不願見道永與道隔¶
長墮生死順入苦流道言若復有人求無上惠不見有生自言¶
我本無生今有此身譬於夢幻而願滅度以求不生善男子如¶
此之人身染邪魅妄出狂言無所忌憚何以故欲求無生應修¶
上道微妙之法以道法力逆於老死不順俗流然後昇入無形¶
<pb:CK-KZ_JY018_02p085b>¶
不生不滅非以滅生而能無生善男子無道之人不能留形以¶
是驗之明無道力旣無道力不能不生後學之子持吾法印印¶
諸僞道其法自靈不假得其所修之法而得知之善男子若復¶
有人學無生智而作是言我學無生不能留得卽身而成妙道¶
見身昇度但滅此身復歸於無自無有生若有眾生作如此說¶
此名邪說非正說也何以故道非滅法滅身求道道存身滅修¶
吾法印存生求道道存身存然後乃能虛身合道非爲滅生能¶
合道也爾時天尊又告仙人曰道雖存而能虛身雖有而能無¶
能虛能無乃名爲道善男子能存不能亡者非爲道也能亡不¶
能存者亦非道也無上大道能存能亡得道之人亦復如是是¶
<pb:CK-KZ_JY018_02p086a>¶
諸外道能亡而不能存善男子汝今當知順向死易逆不死難¶
善男子汝今當知順死之物名得道者一切死尸亦名得道若¶
一切死尸不名得道明知外道滅形非得道也此諸外道名爲¶
入死之道非爲昇入無形長存之道善男子昇入無形謂修吾¶
道印轉凡成聖鍊質入微不可毁壞猶如虛空而不變易善男¶
子若有眾生任身生滅不能生堅固四大離散形骸糞壤欲望¶
魂神證無上道猶如愚人披空尋跡終不可得以吾法印印此¶
愚人去道甚遠善男子若我法中師徒子弟以因緣之道而化¶
眾生所謂建立淸堂香燈供養方便惠利諸不達者仁及蠢動¶
不害物命設齋請福悔諸過咎不應割其珍玩穀帛損敗眾生¶
<pb:CK-KZ_JY018_02p086b>¶
以活已身不應忘義捨大慈悲如此之人非我弟子是邪徒黨¶
不損眾生不捨大悲眞道弟子若我弟子以因緣之道化諸下¶
根迷滯眾生著人我者躭嗜臭穢及以酒色蓄積無厭爲說無¶
常身命危脆四大難保況諸外財方便教招不損財命如此之¶
人眞我弟子若我法中門徒師弟教他施財及以玩好奴婢畜¶
生屋宅田地私及已費不營功德此名道賊不斷癡貪不足化¶
人教從後學下世凡夫若見此賊愼莫親近道言下世愚人竊¶
吾道要而衒賣之以求財帛及親酒色如是過失亦名道賊非¶
我弟子是謂外道邪神之黨同諸陰賊共作儔侣大道之士持¶
吾法印若見此人應須遠避勿同鄕里及以交言道言是諸邪¶
<pb:CK-KZ_JY018_02p087a>¶
師門徒子弟爲貪利故勸化凡夫修因之道令其布施取其穀¶
布入已私費自說其身名世大師能爲眾生長福生善能施我¶
者獲福無量後世之人學眞之士修吾法印印此愚夫名爲邪¶
賊諸布施者莫施此人忤其後生墮三惡道諸惠施者成此之¶
善莫成彼惡以是因緣不當惠施學道之士執吾法印愼莫如¶
彼邪俗之法道言往昔刧中有一邪師字曰求名身嬾衣食詐¶
稱得道隱於寒林常自唱言我已證道善知法相視地而行入¶
村教化積經三年林外人民競往惠施財食盈溢因以此財私¶
給妻子及市魚肉屏處噉之詐言齋食前後八年天司殺之謫¶
其魂魄八百年中墮溷坑地獄已後出生寒林之下受形羊胎¶
<pb:CK-KZ_JY018_02p087b>¶
一𡻕三生備償施主足五百生後受牛胎備償人力使復五百¶
生今爲僕隸猶未解脫雖生長夀百𡻕不死筋力又羸驅䇿不¶
逮常爲世人之所惡賤八年欺詐自稱得道窮刧受辜況人終¶
身常行嗊嗃自稱人師惡求名利損害一切眾生財命億刧受¶
罪猶未解脫望入無生安得有冀後世男女執吾寶印愼莫欺¶
詐受人惠施爾時諸仙雖奉天尊金口法印心尙朦朧未能辯¶
了合眾作禮重啓天尊向蒙慈尊金口法印云用我法者能度¶
生老病死不審慈尊以何妙法濟度眾生而得不生不老不病¶
不死以䝉垂愍願見生老病死之苦與世邪俗不能有異唯願¶
慈尊重爲分別言畢叩頭悲哽流淚伏地不起希降玄恩爾時¶
<pb:CK-KZ_JY018_02p088a>¶
大慈天尊告靈人曰善男子此道至妙其法極神教諸成眞不¶
授俗流諸下仙輩汝等見我去眞不遠愍子有心故我不秘汝¶
當諦聽吾爲汝說須臾之頃大慈天尊卽命左右侍者三十九¶
眞齊鼓太虛大慈宫中自然生根復虛理魂妙唱和合三十九¶
章金鳳之歌以調三十九氣吟其篇目一時之頃其時琳碧抽¶
條瓊枝吐葩調畢成實萬化歸根三十九眞變爲虛光金鳳易¶
形以成妙氣光氣交映猶如春藂須臾之頃變成仙雲入於宫¶
中凝歛梁棟冥然不動大慈宫中生根復虛理魂妙唱其詞曰¶
慈宫洞眞暉昭晰掩朝陽六合開門戸太空明牖窗雲悵羅輕¶
葢九氣變飛龍一舉神足遊飄然無有蹤道名大慈尊神力無¶
<pb:CK-KZ_JY018_02p088b>¶
等雙天經列眾象吟嘯和心胸¶
爾時天尊眉毫神彩光踰初日洞暉道境幽冥開曉十方世界¶
皆於光中朗然而見爾時寶相及諸來眾覩此眞光心眼明了¶
盡見十方世界一切色像皎然無礙須臾之頃大慈天尊遍滿¶
光中處處設法一切色像亦皆能言助說天經善聽之者成賢¶
成聖用吾妙道超離苦流服吾妙氣立便無待死魂得之則能¶
受生生人得之則能無病老人得之則能反嬰病人得之登卽¶
痊除道人得之歸根復源俗人得之所願通達愚人得之永離¶
盲道上天得之三景貞明大地得之永不崩淪萬物得之能終¶
其生喑啞得之而卽能言跛癃得之立便飛行¶
<pb:CK-KZ_JY018_02p089a>¶
天尊告諸靈人曰吾此法印是諸後學存生全形無生之道一¶
切眾生失吾此道悉皆殘形滅生順流入死旣無道力不能無¶
生不能無死後世男女學眞之士持吾法印深思此道是諸後¶
學之根本也若有眾生離吾大道微妙之法能得全形無生之¶
道終無是處失吾生道如鳥失翼亦猶濟人亡其舩筏遙想彼¶
岸無由得度一切萬物亡吾道氣終不得生一切眾生言離大¶
道而能得道猶如草木遠離地水定不虛生一切眾生遠離吾¶
道定不得道善男子事可類推昭然易見物不類用愚人不知¶
可類用者人亦不知浮俗之夫雖知類用與不類用用亦不能¶
至當用之得當卽能全生用不得當自用殘形得失相反生死¶
<pb:CK-KZ_JY018_02p089b>¶
相背昇沉邪正生死之際茫然莫辨眞性一遠則生二見能復¶
歸者萬無一人以是因緣得道者少失道者多眞正者少邪行¶
者多大慈天尊曰汝諸眾等但誦大慈宫中至眞妙唱採服靈¶
驗卽能善出生死之流卽能救脫生老病死之苦天尊又言此¶
微詞非是虛言要在服用言行俱行靈驗在卽誦言無數可不¶
觸老死行而不言可以絶塵子能絶塵與道爲隣與道爲隣物¶
不能怨物不能怨是名歸根無形可繼全生入無謂之無生善¶
男子形不全者不能無生生不全者名爲入死夫入死者名無¶
道力若無道力不能無生生而入死不如草木及以虫蟻朝生¶
暮死人出一生自言學道唯學空行嗊嗃之法不免生死何以¶
<pb:CK-KZ_JY018_02p090a>¶
故空行之法上聖能之在學凡夫觸事有礙不理生具不攝形¶
神生不能固形神流散空生空死不能得道後學聖人初在學¶
地攝生理具晨夕不懈得道之後卽能空虛非謂在學而行空¶
法善男子下世流俗邪僞之黨傍聞大道微妙法中存形存生¶
能入無生邪俗之夫便謂殺身之後精靈罪鬼而能無生此等¶
邪俗行空之法自謂其心能行無礙力能反覆天地迴易陰陽¶
和合水火不見天地萬物生死妨礙作此見者名爲得道欺誑¶
世俗要求聲利不敬父母或言無生妄想而有有死之時自言¶
無死況有煩惱飢寒疾病如是諸見皆是妄想邪俗之夫作此¶
見時名爲得道若我法中初學之人作如此見名無忌諱反逆¶
<pb:CK-KZ_JY018_02p090b>¶
大道道不玄祐身無道力暗生暗死一切事數皆不能免況能¶
證道冥司之官猶注黑簿以其嗊嗃自誑誑他如此之夫悮無¶
數人永失生道如此之夫空有大言不行大道亦猶疾人言善¶
治病亦猶跛人賣能行藥乍而聽之一往如實智者觀察卽知¶
其謬¶
爾時寶相合眾再拜叩頭而作是言向䝉慈尊言道妙氣服者¶
無待願請其方以輔形命終身奉行不敢輕泄¶
天尊告曰無上至法授與能行子旣有心吾道不秘汝當諦聽¶
至神之道無能先之寶相合眾伏地諦心領受¶
天尊告曰道氣之妙其法至神天地萬象元氣所生未有一物¶
<pb:CK-KZ_JY018_02p091a>¶
不由元氣而得自在昇沉飛走乘氣而遊得氣則存失氣則亡¶
存者不可得死亡者不可得生氣有淸濁事有否泰服淸氣者¶
活人御濁氣者殺人淸氣上浮濁氣下沉淸氣爲天濁氣爲地¶
眞精妙氣謂淸氣也凝黷穢滯謂濁氣也死道昏濁如濁水也¶
生道澄徹如淸水也人猶魚也氣猶水也水濁則魚瘦氣昏則¶
人疾善男子下世眾生志多勃逆煩惱奔躁求諸可欲情性喜¶
怒狼悷憤烈皆死氣也仁慈孝順安庠徐審和悅中雅皆生氣¶
也忘身冥道不覺眾累萬化不過目千響不經耳所動如無所¶
止如虛𢘆存淸氣流入雙闕散適經緯遍體雲行天闕微呼出¶
一半氣心念半氣循環雙闕令不馳散朝餐紫華夕味黃蘗如¶
<pb:CK-KZ_JY018_02p091b>¶
此之法是服日晨氣用我晨氣保見太平取飽爲度無正限也¶
於是經緯流通百關調柔色美髮黑氣力倍常存身全生莫先¶
此道此道是後聖之戸牖學眞之樞機是一切萬有之生根也¶
流布凝結成天成地成日成月成星成辰風氣雲雨霜雪山川¶
土石草木水火賢愚凡聖人及非人皆是一氣變動乘諸得生¶
如吾道者爲賢人用吾道者爲聖人不用此道者名爲行尸形¶
骸流散魂神罪鬼沉沒九泉矣¶
爾時天尊說此法已金口應時流出三萬六千眞光妙氣眾籟¶
齊吟天樂流遍有情無情悉皆自鼓是諸下仙得眞道氣同謝¶
受生歡喜悅豫不可思議奉行妙道皆得全身入無生道成道¶
<pb:CK-KZ_JY018_02p092a>¶
已後固修不廢¶
道言諸學道之子得道力者凡夫不知但觀其形雖不肥腯色¶
正力强身體輕妙皮容潤澤聽察不掩行步輕便晨夕不睡身¶
無疵癘形貌鮮潔聲響淸潤如此之人名得道力進修不退定¶
得免脫生老病死善男子持吾法印印此上士立驗在卽不待¶
得之然後始知大慈天尊重告仙人曰汝欲知僞道之夫道觀¶
其形世若有人自言得道深明道義或言我今日夜修道身心¶
不迨或得三十四十年間邪正可辯得失易知善男子汝知邪¶
道之夫第一血食第二躭婬第三惡疾氣腫瘡疣疥癩疸瘻習¶
邪失性水腹癥瘕顔色焦乾耳鼻枯燥處處疼痛氣喘液竭無¶
<pb:CK-KZ_JY018_02p092b>¶
有津潤貪睡履污不忘生死形容垢𧸐體氣臭處所向便利好¶
講惡事馳競奔躁積聚無厭肉大骨小瞻視淺近性無仁慈心¶
不孝順此等色人定不得道此名有漏之身亦名敗壞之身假¶
有道氣不能自度况能度他猶不自活何能活人善男子僞道¶
之夫作法之時男女交雜關閉門戸施惠財食還與外道不忍¶
普惠此名有漏作法有漏惠施非是正法非是法施無上大道¶
仁及大地布散元氣長養萬物顯仁藏用不恃其功不見所施¶
不見所受況覓其報外道之法不斷癡貪此名有漏定不得道¶
若我弟子作此惠施同彼妖邪我弟子後學之士持吾法印若¶
見此人勿與同行非法居住應須擯挫以法教語如不從者自¶
<pb:CK-KZ_JY018_02p093a>¶
天罪之不得奪命及以鎚打犯刑殺罪天科不赦¶
天尊曰後學之子修吾大道初在學地未證果前慈悲忍辱恩¶
流蠢動孝及一切單衣菲食蔬素芳潔燒香禮願晨夕慇懃精¶
密其行𢘆愼凶惡不馳不競宴處虛寂吟詠寶經微聲平氣身¶
心調柔忌諸雜想專心念道如有所待餐服妙氣吐故納新茹¶
諸靈芝神符聖水幽身避世不交人事如此修學未踰一年神¶
靈給使眾毒不害舊疾銷除顔貌反嬰氣力丁壯自求多福身¶
心無厭我印此人克成眞道¶
大慈天尊又告寶相曰下世愚夫不修大道無上至法而作是¶
言應滅此身冀得淸虛會眞宗者喻如下世崑崙山陽往昔之¶
<pb:CK-KZ_JY018_02p093b>¶
時有一戎夫名曰憂波斯那立性凶頑多畜妻子其第三妻貌¶
甚鄙累生十子戎夫自計心陋此妻妻又懷娠於是戎夫但念¶
其子不暇待産酖殺其母母旣命終刳腹出子子猶未成始凝¶
胚混隨母爛壞不可捉持戎夫自惡後方悔恨而作是言我妻¶
身體不能如騾懷姙之時刳腹取子傍觀之者而告之言長者¶
當知騾懷姙時候其日滿知母欲産刳腹出子乃全子命如長¶
者妻異於騾身況復懷孕始經三月假使月滿亦不殺母刳腹¶
取子何如養母而育其子子得長成母自老死何用殺之而欲¶
此兒紹隆家業猶翳樹根望果成實終不可得善男子邪俗行¶
尸亦復如是不修至理求欲滅身而望罪魂得會眞宗如彼戎¶
<pb:CK-KZ_JY018_02p094a>¶
夫殺妻取子亦何執滯哀哉流俗浮僞若此安可與其聞大道¶
乎執吾法印不應如彼善男子修因之道尙須誓願願得見在¶
未來見道聞法況求卽身而覓解脫善男子汝學大道存形存¶
生無生之道喻如舟車堅固輕利縫緻綿密陸行堪載濟能勝¶
溺保達所在永不勞慮豈不樂哉善男子世有愚人聞他得度¶
傍而學之身無智力性又疎懶不能鑿車任他破壞所乘舟車¶
運危濟溺未至中道傾覆敗亡摧折淪沒不可思議善男子等¶
汝今當知敗車破船不能自勝何能度人邪俗之法亦復如是¶
不能自濟何能濟他下界凡夫憑向外道邪俗之法拔濟存亡¶
亦猶愚夫運敗舟車摧沒之禍立便可待善男子世若有人乘¶
<pb:CK-KZ_JY018_02p094b>¶
破船筏得濟渡者外道之法應得無生若以破船不得濟者外¶
道之法不能無生善男子後世男女欲學道者採用天經吟詠¶
寶文此文在天爲經在地爲緯南北爲經東西爲緯在中爲神¶
在物爲氣在人爲靈故曰天經地緯織成凡聖一切萬物有形¶
無形無非大道眞氣織成也諸仙人曰敢問慈尊織成之方天¶
尊答曰天無言而有信故可䡄之成仁三景不言而明故可則¶
之成身地不言而有義故可範之養物道無言而有靈故能生¶
天地天地萬象亦經緯也織凡成聖仙人曰敢問天地萬象非¶
道之體云何織凡成聖答曰道生元氣元氣生太極太極生天¶
地天地生萬物是故天地萬象皆道之子孫也何爲不能織凡¶
<pb:CK-KZ_JY018_02p095a>¶
成聖大道經緯羅列天地所布日月星辰風雲雨露金玉土石¶
草木雜類皆可採用以輔學人甚疾成聖旣得聖道能制御天¶
地及以萬物¶
爾時有一下仙名曰證明聞天尊所說迷惑不悟重敢致問而¶
作是言不審慈尊金口法印所云學道之士採用日月星辰風¶
雲雨露金玉土石草木雜類以輔學人甚疾成聖旣得成聖還¶
能制御天地及以萬物弟子䝉昧不明妙理祇言用天之道德¶
劣於天惟願慈尊賜垂分別¶
天尊答曰學道之士用天之道及以萬象甚疾成聖者無上大¶
道眞精妙氣隱在天地及以萬物善用天道及以萬物大道感¶
<pb:CK-KZ_JY018_02p095b>¶
之譬如孝子供養父母心無拒逆四時温淸瞻視顔色設復遠¶
行心中憂念存憶父母如對目前寤寐之間精神不離自天祐¶
之鬼神護之孝至二親尙能感天孝至於天理應感道¶
爾時證明并諸後學聞天尊所說心開意解信知天地萬物皆¶
於學人深有利益明知天地萬物無非是道歎凡夫之徒不能¶
用之如我未悟亦復如是合眾禮謝天尊受生之恩¶
爾時大慈天尊又語仙人曰天地之德德具於道其中萬物德¶
不盡備但取一用和合利益功德道同知用天地及以萬物以¶
輔身者無煩三淸秘文三洞眞法三洞秘文道高法妙難可叨¶
佩及以見聞學道之士求眞不懈功滿行成我道自來度於子¶
<pb:CK-KZ_JY018_02p096a>¶
也是諸仙人深明道義洞曉存形無生之道進仙三階登不死¶
地盡能昇入無形始驗無生非滅生也燈明至道中和眞人爲¶
諸仙人請法印已一時辭別天尊七日七夜徘徊雲間¶
天尊又曰得道之子遐觀洞聽身心自在微妙快樂解脫無礙¶
我今與子雖隔三萬六千天地猶如指掌近在目前有何可別¶
不如下界塵俗行尸對面胡越汝歸下界勸化眾生令遠邪道¶
漸頓之法量物所宜是時仙人稽首再拜奉行法印昇入無形¶
大慈天尊分形諸仙流布道化¶
爾時諸仙歸下界已止住空中去地萬仞坐於慶雲之上是時¶
天柱四方大地震動龍神歡喜天地朗然烟收霧卷三景倍明¶
<pb:CK-KZ_JY018_02p096b>¶
香風遐暢甘露滂流地湧乳泉川澤平濟祥麟瑞鳳紛紜雜集¶
神芝嘉卉連廕接野是諸天王咸謂國慶皆稱萬𡻕大赦天下¶
出庫穀帛矜恤老病普天作樂頒賜爵祿天子諸王羣公卿士¶
不可勝記登壇朝禮大謝恩造巨施珍寶立靜供養普天奉道¶
妖邪絶蹤萬國太平普天齊濟人民豐樂謡歌諷頌九萬年中¶
天無雜色獨有紫雲潤不別流唯洒甘露下界小仙覩道慈力¶
知是大慈天尊威神之力是時仙人各陳心願遙禮太空之中¶
爾時大慈天尊與諸上眞及諸上仙各各授手遍滿下界爲說¶
妙法授諸下仙上道一階各令下仙進修至法入於全形無生¶
之道大度眾生入眞妙法登不退果不可計數胡夷蠻獠及諸¶
<pb:CK-KZ_JY018_02p097a>¶
鬼神地獄罪魂等眾悉沾玄化皆得利益從此已後人漸澆競¶
多事凶害大道不行妖魅萌生雖不受度道猶授手施大慈法¶
後世男女旣無正心試行吾道道亦與之不責於人亦有因與¶
漸進亦有中道而退吾見其退亦不執之道雖無心常慈養物¶
大道如水止渴除穢道猶良藥勤而服用定能愈疾有病不服¶
稀能自愈後世男女勤修吾道定免死厄全身保生能入無形¶
與道爲儔背吾道者不除死籍不免死厄形如灰土魂識漂浪¶
隨業受報生無道力死望道生終不可得從今已後陰氣漸盛¶
人不畏死修學外法不得大道如此之夫多被妖邪執其魂魄¶
身遭疾病無方療治命滅之後隨邪群黨定不得道雖有小善¶
<pb:CK-KZ_JY018_02p097b>¶
無由報應由其失正不順行道邪鬼侵之如此之人雖言萬物¶
皆空我身亦空物境旣空何有能侵我身亦空有何所受妄想¶
言受畢竟空寂都未曾有愚人偏見作此觀時邪精魅物競來¶
侵害無所畏忌亦有生身遭魅隨逐邪神一絶而去此名全身¶
人邪不須待死取其魂魄若有女人生身懷邪顔色萎黃處處¶
疼痛常吐涎沫或復洪腫水土惡氣百節酸痛風疰入心恍惚¶
迷忘救氣不暇安覓道乎痛傷流俗自取滅亡身各有道不知¶
用之與道爲隣不肯析之徒近玄流無心洒垢神醫在側不知¶
愈疾甘心受苦攖抱楚痛如此之夫去道不遠邪惑其心障覆¶
其目順流而去不能逆來¶
<pb:CK-KZ_JY018_02p098a>¶
大慈天尊爲一切眾生演說法印流通供養精至之士寶而行¶
之邪俗之夫誹謗四起善男子汝今當知信敬我道亦不益我¶
誹謗我道亦不損我善男子邪俗之夫如獵犬食無有定主譬¶
如東家修善長齋持戒不殺西家十惡專事屠販漁獵殺害家¶
豐薰臭所食之餘棄之域内東家犬子承臭而往食其殘餘遂¶
至忘返於是西家先復無犬大小見之歡喜餘食倍與薰臭爾¶
時犬主性器弘大亦不呼歸𡻕月經久犬遂長大不識前主主¶
忽出遊暫過西隣犬便驚吠前主慈悲亦不致怪卻後數日十¶
惡之家忽被天殃合家滅命先人收養臭爛之餘亦以窮盡犬¶
旣飢餓終日號鳴舊主聞之合家議言犬子少小愛往彼家所¶
<pb:CK-KZ_JY018_02p098b>¶
食臭爛穢性以成卒不能改設呼暫還終歸不活須臾之頃犬¶
便餓死主又歎言犬子向在我家常得聞法縱不悟解亦潤其¶
神冀犬後身得生人道無故往彼十惡之家飮血吞膏食噉臭¶
爛今忽餓死無一善緣此犬必定不生人道善男子我喻惡人¶
邪俗嫉妬忘失根本誹謗大道與道無異爲逐臭爛故不識前¶
主學道之事含垢懷辱忍受誹謗彌加精進求無上道復應卻¶
照邪俗之夫不離生老病死之苦不能超出纒累泥滓淪沒邪¶
道癡貪三毒以成其身十惡五逆是其徒黨財色窟宅是其居¶
處惡口惡舌是其歌頌誹謗姤𡜍是其心行邪俗之夫不見眞¶
經不聞眞說無以止惡禍患如此後學之士應離此人不須訓¶
<pb:CK-KZ_JY018_02p099a>¶
對與其諍論自求昇度晨夕不懈邪俗之夫法有興廢身有老¶
死未死之前巳被災害是其邪法不驗之徵學正道者身無疵¶
癘是其元吉全生之徵應自慶幸深避患害執吾法印勿受邪¶
言善男子刧初之時有建木鄕人入於山南衒賣眞珠時有山¶
東商人姓頗羅墮名曰滿願出庫百金買得一珠圓明曜掌大¶
徑一寸囊肘自隨不令他見數旬之間忽有山南一人名曰雷¶
詰僞賣魚目滿願西隣夀量之家亦出百金買得魚目亦以懷¶
藏不令他見卻後六年二家惡疾祈得明師來療此病和合藥¶
分須好眞珠爾時二人各出眞珠以閱明師師遙見之懸知後¶
人買得魚目師卽語言此非眞珠夀量狐疑恐師行誑請師水¶
<pb:CK-KZ_JY018_02p099b>¶
之浸經一宿合器腥臭眞珠入水彌益光明九日出之引長六¶
寸滿願服之所苦立愈後又市珠請師教浸水服之丁壯於今¶
已夀九萬餘𡻕上皇玉簡題不死名一切善神遞爲給使此人¶
又復得吾眞氣之道亦能御氣而遊無復死厄西隣合家因此¶
惡疾以至滅絶唯有一奴名曰勤子少小有心常仰天歎願得¶
大道救其所苦我命上仙大通教其餐松并服松子於今不衰¶
入於太白時遊天山上登崑崙吾以授其晨氣之方必定免死¶
而得眞道善男子眞僞之道生死相背不可倫疋執吾法印能¶
辯邪正修學之士望濟一身傍度幽顯不可造次以規聲利忘¶
其大成至眞法中斡用之士道迴天地德拒四時不爲晝夜攺¶
<pb:CK-KZ_JY018_02p100a>¶
易乾坤崩淪道能成之天地毁缺道能補之生氣不足道能足¶
之萬物不養道能育之天下不化道能化之一切凶惡道能變¶
之一切爲善道能福之愚暗之者道與其光孤遊恐畏道來友¶
之飢寒病惱道爲除之履涉危難道來安之白刄臨項道能救¶
之善男子汝欲學生莫於無上大道至眞法中生不正行諸所¶
施爲盡皆中正大道玄祐不畏邪道無正根力無的依憑譬如¶
迷人進退失路不知要道始年昏惑所習不定或言忘心不見¶
有身心旣無生乃可得忘卽心有累云何忘之始欲此身復歸¶
四大身雖暫忘四大猶在假使體空不能無觀一物一觀已成¶
二事前境未忘後觀續生一切因緣以四大而起身由四大和¶
<pb:CK-KZ_JY018_02p100b>¶
合而生絶滅之時還歸四大外道之夫猶如草木因四大生因¶
四大滅不能不生不能不滅欲其卽生亦不能得欲其不生亦¶
不能得外道亦爾於生死中不能自在爲物所負隨境生滅善¶
男子得道之士能忘身心不見所能不見所忘境智體空觀無¶
所起我所受形從道得生今忘此形復歸於道不爲四大之所¶
攝持不爲四時之所生滅不爲累患之所繫縛所謂無上大道¶
能存能亡亡能無形存能長生寂寥幽奥恍惚希微不可以智¶
知不可以心識應物有周動用無極善男子無上大道慈悲之¶
力不可思議後世男女持吾法印深心思念當正憶持爾時天¶
尊說此經已五百外道柯葉惟等悉捨邪法肉袒求哀從道出¶
<pb:CK-KZ_JY018_02p101a>¶
家欲求濟度悔過自責遍體血流拔除鬢髮如鳥鎩翮踊身自¶
撲猶如山崩爾時天尊卽命中和眞人開度外道授其往生因¶
緣之道敬觀無常戒莫戕害斷其癡貪不令蓄積中和眞人曰¶
汝諸外道從今日後愼莫自高詐稱汝是天人大師損他財命¶
天司黑簿注汝罪名九祖受考身爲逆鬼汝今生存單衣菲食¶
以支身命忍辱精進求早化滅後生中國見道聞法卽身穢滯¶
不堪全形入無生道是時五百外道歡喜禮謝中和眞人辭別¶
天尊各還其居建立精舍晨夕行道觀身無常求早滅度四天¶
之下人及非人咸悉歸依正眞之道是時天尊與諸聖眾眞應¶
之身遍於法界於是靈仙之眾八萬四千執持法印作禮奉行¶
<pb:CK-KZ_JY018_02p101b>¶
¶
¶
¶
¶
¶
¶
¶
¶
¶
