#-*- mode: org; -*-
#+EXPORT_ID: JY234
#+TITLE:金丹要訣 Jindan Yaojue
#+WITNESS: CK-KZ JYE
#+BASEEDITION: YP
<pb:CK-KZ_JY234_01p001a>¶
@fw1重刋道藏輯要¶

* 　　金丹要訣¶
伍沖虛大眞人著¶
大眞人自題　　　　　　　　澹修弟子趙執信筆受¶
乩授千言，　人入洞天。　野狐欲競得，　雷火化爲烟。¶

** 　　金丹大旨¶
夫金丹之術乃修眞之要路，成仙之梯航。然有至理存乎其間，¶
苟不先明斯理，往往誤入迷途，多至白首無成，反怨仙經荒謬，¶
所以丹道不明於世也久矣。予得祖師指授，幸成正果，豈敢矜¶
爲獨得，不思濟度後人。况壇中二三子皆夙有仙緣，誠心求道，¶
<pb:CK-KZ_JY234_01p001b>¶
故特剖盡疑團，直陳丹術之詳，俾心目了然，知所遵循。請言，夫¶
道，道卽一也。一卽先天也。先天卽太極也。儒者謂之太極，釋家¶
謂之圓覺，道家謂之金丹。皆此一也。故未有天地先有太極。太¶
極乃天地之祖氣，萬物之母氣。自太極而生天地淸氣爲天，濁¶
形爲地。氣，陽也。不得謂之純陽，焉而陽中有陰矣。形，陰也。不得¶
謂之純陰，焉而陰中有陽矣。何也？葢太極純體也。而天地破體¶
也。由純體而生破體。今欲反本還元，必借破體而返純體。陳希¶
夷云：破體鍊之，純體乃成。此正鍊後天而還先天旨也。内外二¶
端之理不出乎此矣。試以天道言之，天陽也，而傾於西北。西北，¶
金水之鄕，是天有木火而少金水矣。地，陰也，而缺於東南。東南，¶
<pb:CK-KZ_JY234_01p002a>¶
木火之位，是地有金水而少木火矣。若孤陽寡陰不成會合，何¶
能生萬物哉。必也乾坤交媾，四象具而五行全，天氣降而地氣¶
升，方能育萬物。《易》曰：天地氤氲，萬物化醕。氤氲之氣，卽先天也。¶
又以人道言之，當父母交媾之初，卽猶天地氤氲之氣也。倘男¶
精先至而女血後包則成女。女血先至而男精後包則成男。故¶
男則外陽内陰，有似離卦，外陽爲木，内陰爲火，是木火同宫而¶
無金水矣。女則外陰内陽，有似坎卦，外陰爲水，内陽爲金，是金¶
水同宫而無木火矣。苟鰥夫寡婦不成配耦，安能生育哉。必也¶
艮兌相合，坎離相交，震巽相符，使四象具而五行全。男化精而¶
女孕育，互相施化，復還太極之體，方能生人形。《易》曰男女媾精，¶
<pb:CK-KZ_JY234_01p002b>¶
萬物化生。媾精之氣，卽先天之氣也。此皆以後天而還先天之¶
義，乃順則成人之道，而逆則成仙之旨，卽於茲可悟。奈世人見¶
不及此，以訛傳訛，但以一身之陰陽亂配亂合，妄將後天渣滓¶
之物百般搬弄，謂可成仙作聖，致成千古夢話。鳴呼，何不思之¶
甚耶？正陽子云：涕唾精津氣血液，七般靈物總皆陰。又云：一身¶
四大皆屬陰，不知何物是陽精。蓋一有我身便屬後天，况身中¶
之物乎。又或者認此識神爲先天，謂其靈明活動無形之氣。殊¶
不知父母未生以前，何嘗有此識神。識神乃形中之氣，非先天¶
之氣也。必先有命而識神生焉。倘男女不媾精則識神從何而¶
生。苟此身不堅牢則識神依何而立。而世人但存心想腎從事¶
<pb:CK-KZ_JY234_01p003a>¶
於水火抽添，出神入定，輙望拔宅飛升。故吾師有出神入定虛¶
花語，徒費工夫萬萬年之語。紫陽翁有存心想腎總徒勞之句。¶
此皆指誤認先天之謬。夫旣曰先天，則天地尙且未有，而我身¶
中何得有先天哉。雖然無先天不成後天。故曰：人人各有一太¶
極。苟無後天，何以返先天。故曰：返本還元是藥王。然則金丹下¶
手工夫終奈何。紫陽翁曰：勸君窮取生身處，返本還元是藥王。¶
又云：窮取生身受氣初，莫怪天機俱洩盡。至哉言乎。其眞洩盡¶
天機者乎。明乎此而内外二丹之理，一以貫之矣。請更以外丹¶
之道言之。昔玄元聖祖萬化由心，以内事爲法而錬金液神丹。¶
識得天地間有朱砂焉，外砂赤象火，内汞靑爲木，外陽内陰，故¶
<pb:CK-KZ_JY234_01p003b>¶
象離卦。木火同宮，亦猶天之傾西北，且木火之性易於動搖，百¶
鍊不沉，象天形之淸輕也。有礦石焉，外鉛黑象水，内銀白象金，¶
外陰内陽，象坎卦。金水同宮，亦猶地之缺東南，且金水之性至¶
靜至澄，百煎不浮象地形之重濁也。是鉛也，有金水而無木火¶
矣。汞也，有木火而無金水矣。倘孤鉛寡汞不相配合，何以成丹¶
哉。必也鉛汞合體，水火相濟，金木交併，使四象具而五行全。鉛¶
施精而汞受胎，互相旣濟，復還太極之體，方得丹成。經云：二五¶
之精，妙合而凝。妙合之氣，卽先天也。此亦是後天而返先天，逆¶
則成丹之旨也。夫此金液神丹小則成寶濟世，大則服食飛昇。¶
《石函記》云：中有靈砂鼎，乾成水銀粉。點汞作黃金，何啻千萬鋌。¶
<pb:CK-KZ_JY234_01p004a>¶
濟世不爲多，未足爲神聖。服食作金仙，白日昇靑天。超出三界¶
外，不被五行牽。豈誣妄哉。嗚呼，内丹者，守雌抱一以有爲無凝¶
成一點純陰之體。外丹者，七返九還自無而有結成一點純陽¶
之氣。二丹合而爲神仙，爲天仙，爲大羅金仙。夫復何疑然。經又¶
云：外丹不成，内丹不結。故嗣是先以外丹詳切言之，俾知實際¶
工夫。篇中或有疑義，不必妄叅味，後言自明，莫謂余言鶻突，仍¶
一未剖疑團也。¶

** 　　言先天¶
眞鉛、(黑)眞銀、(白)眞砂、(赤)眞汞、(青)眞土，(黃)此無形之金木水火土¶
也。眞鉛，先天水。眞銀，水中銀。眞砂，玄元火。眞汞，水中金。眞土名¶
<pb:CK-KZ_JY234_01p004b>¶
黃婆，卽金母也。蓋先天無形之氣也。張虛靖云：先天氣也。又云：¶
以先天言五者，皆虛，先天妙於無象故也。¶

** 　　言後天¶
凡鉛、(水)凡銀、(金)凡砂、(火)凡汞、(木)凡土，(土)此有形之金木水火土¶
也。凡鉛，卽黑錫也。凡銀，卽世寶也。凡砂，卽朱砂也。凡汞，卽水銀¶
也。凡土，卽䀮土也，實死砂也。蓋後天有形之物也。張虛靖云：後¶
天，形也。又云：以後天言五者，皆實，後天滯於有形故也。¶

** 　　先天契後天說¶
凡銀、凡鉛、凡砂、凡汞，互相制鍊而成土䀮，是有形者，終歸於有¶
形。本乎地者，親乎下也。眞鉛、眞汞、眞銀、眞砂，混融煆鍊而成眞。¶
<pb:CK-KZ_JY234_01p005a>¶
土是無形者，還歸於無形。本乎天者，親乎上也。蓋無形者，神氣¶
也。有形者，滓質也。形必藉氣而生，氣必依形而立。卽晦菴所謂¶
『天依形，地依氣，陰陽互爲其根』者是也。夫丹道妙在用氣，不用¶
形。砂汞雖有形，入火則飛，形無其形。銀鉛亦有氣，用之未免氣¶
耗而形存。故知氣化之妙，非深達造化不可以語此。然氣者非¶
邈然無象說，無象何以知其有氣。言形者非蠢然頑質。此形質¶
乃渣滓之物，豈能生化萬物。必也鉛汞合體，神形俱妙，方能變¶
化。何謂神形？比喻人身爲形而非神安能活動運用。應酬運用¶
者爲神，而非形何以持立負載。金丹之理亦同乎是。蓋神爲先¶
天，形爲後天。故必以先天而生後天，亦必以後天而取先天也。¶
<pb:CK-KZ_JY234_01p005b>¶
《漁莊錄》云：先天有氣原無質，故向後天質内尋。兩般交姤爲夫¶
婦，煉出眞金始有形。又云：砂鉛二氣旣相合，便是先天契後天。¶
其詞明而意顯矣。所以諸祖丹經只言氣化之妙而不言形。故¶
《秋曰中天》云：陰陽二氣交姤成，不是凡砂及水銀。而《石函記》云：¶
水銀便是長生藥，不是凡間水銀作。皆言氣而不言形也。獨張¶
虛靖云：非干砂汞鍊成，豈是銀鉛鍜就。說無砂汞，捨砂汞難立¶
根基。欲棄銀鉛，棄銀鉛怎求神室。是以凡中取聖，濁裏求淸，以¶
四濁而滌三淸，將九還而歸七返，則形氣並用之旨。惟張翁獨¶
自發露。夫此先天後天是丹道第一要着。若二者不合，必不成¶
丹。故特揭出以告學者。¶
<pb:CK-KZ_JY234_01p006a>¶

** 　　制凡銀凡鉛眞訣¶
用黑鉛十數斤，以銀礦山出者爲妙。置大鐵鍋中，放八股爐上，¶
大發炭火鎔化，看浮面有渣垢灰石，旋撥去之，隨以鐵鏟大炒¶
一日，或日半，若現靑灰色，是陰癸未盡，還當炒之，務必炒成老¶
黃色細粉。然後將鉛粉乘熱入陽城礶内，放八股爐中，三足釘¶
架穩，再發大火鎔化，傾於鍋内，俟冷定敲出，其鉛遂如淡金色，¶
研篩極細，收貯聽用。又以灰池𤋎洗過，足色紋銀一二十兩入¶
陽城礶内，化淸如水，急投鉛粉，比銀减半，用大火煉之，每煉一¶
次以炷香爲度，不拘遍數，務以鉛去盡癸水爲度。蓋鉛最難枯，¶
必須將母久煉也。其煉過之，銀又必須次次獨煉一囘，待金花¶
<pb:CK-KZ_JY234_01p006b>¶
至，方歇以退出銀中所吞之癸鉛。不則銀中含有癸鉛，不能抽¶
鉛中之癸矣。《玄靈備要》云：以鉛煉銀則銀得鉛之氣，足而陽華¶
自現。以銀煉鉛則鉛得銀之氣，足而陰癸潛消陽華現。蓋爲煎¶
多陰癸消，只緣煉久。如此則鉛枯而乃靈銀剛而不弱。此銀鉛¶
相制之理也。後煉聖鉛，義亦如此。¶

** 　　制凡砂凡汞下手眞訣¶
先以砂研細用，紙包壓成餅樣，然後將枯鉛鎔化，乘鉛化時，卽¶
忙退去火急，以砂餅栽上以蓋，蓋之冷定，取出再鎔，再栽。如此¶
九次方將母銀與砂同養，至七日後以枯硼砂蓋面，同入陽城¶
礶，放八股爐中，三足釘上，打微火二香，大火二香，俟冷定敲碎，¶
<pb:CK-KZ_JY234_01p007a>¶
罐其母在下，其砂在中，其硼在上，各自分胎，再將枯鉛母銀與¶
砂交煉九次，方成養生砂之匚藥。大抵死砂之法多端，而人在¶
玄門者或有能之，但理路未淸，不能進歩耳。若識得鉛枯母剛，¶
不犯雜類，必能制得砂死。砂死則自能乾汞。然必須砂至老死，¶
盡抽去砂中之汞，方可再養生砂。老死之法，不離乎母也。《金火¶
歌》云：未得水銀死，先將水銀死。自家無氣力，卻去扶人一。《金谷¶
歌》云：若要水銀死，先須死水銀。皆言砂要轉。轉，老死之謂也。今¶
煉家亦有不犯雜類，將硫交母一二遍，便去養砂，或母弱砂生，¶
不肯分胎；或硫與銀混，欲去養砂皆無益也。¶

** 　　築基說¶
<pb:CK-KZ_JY234_01p007b>¶
搆屋者，以治地爲築基。煉丹者，以死砂爲築基。地基不堅而搆¶
造必有傾頹之患。丹基未固而求成必至前功盡棄。世人亦有¶
知其說者，但畧纔下手便誤認淸眞，妄論虛無，徒紛然搬弄孤¶
鉛寡汞，不知大道全在和合四象，攅簇五行，追二氣於黃道，搆¶
三姓於元宫，以煉成一粒黍米之珠。倘基地尙虛，則諸般不全。¶
一粒之珠，何自而生。《悟眞篇》云：不辨五行四象，那分硃汞鉛銀。¶
燒丹火候未曾聞，早便誇張神品，不肯自思已錯，更將錯路教¶
人，誤他永刼在迷津，似恁欺心安忍。噫，說到此眞可憾，可悲。夫¶
初下手製銀鉛砂汞，乃頭截工夫。淸眞虛無等字，乃後截煉精¶
化氣、煉氣化神、煉神還虛之旨。不可誤認在先，所謂『差之毫釐，¶
<pb:CK-KZ_JY234_01p008a>¶
失之千里』者也。且陰汞易於飛騰，苟不堅凝，何以造丹乎。猶人¶
之性命不牢，死期殊促，何以修仙。故外丹築基死汞與内丹築¶
基接命，原無差别。伯陽子云：淸眞二字，含蓄無限妙義，非俗子¶
之所云。云也，蓋丹接至三轉，才望淸眞；接至九轉，才見淸眞。然¶
則丹道豈止於九轉而已哉。《石函記》云：白雪九年重入轉其妙¶
義。可知今用死砂以作丹基，乃到頭之法。《漁莊錄》云：因初起難¶
得眞鉛，故用銀鉛之氣以死朱砂。朱砂旣死，亦名眞鉛。是謂弄¶
假成眞，是亦眞也。又云：砂汞成銀丹立基，生生化化任栽接。接¶
至淸眞不受煎，自然點化無休歇。法藏云：大丹只是頭難倒，倒¶
得頭來是水流。《黃白鑑形》云：但倒得頭兒，明得超脫，何愁不臻¶
<pb:CK-KZ_JY234_01p008b>¶
聖域。觀諸經言：瞭如指掌，又須知砂汞。見寶一毫，不可轉費。蓋¶
大丹起手，旣著許多工夫。砂汞成寶，又將煎寶。費之猶農家指¶
望秋成，先自食其種子可乎？故以砂死汞，汞死然後以砂煎寶。¶
以汞死砂，砂死然後以汞作道糧，救貧厄。待接至二三胎後，自¶
然點點化化成寶。《合易俗論》謂：砂盜母而不效子，死砂而不靈。¶
不知砂盜進母氣，則砂内之陰汞方出外面，又將陽母伏砂外¶
之天䀮，砂方實死。此内外用母之要訣，一併拈出。先師混其義¶
曰：脫天䀮厥旨奥哉。嗚呼，人能細心體此，行之丹基堅固不難¶
矣。夫丹基一固，萬化在手，丹果難成乎哉。¶

** 　　死砂接生砂眞訣¶
<pb:CK-KZ_JY234_01p009a>¶
先以凡銀與枯鉛煎煉去鉛，然後將九煎十煎的天䀮死砂與¶
銀多多煎煉，方爲純粹。然後去銀，將死砂放入鐵臼，用力搗細，¶
以絹羅篩過，研成粉麵，用白芨糊丸如黃豆大，使生熟易於分¶
别，子母庻不混亂，以便揀出再制。凡砂須要晌焙極乾，方入罐。¶
每死砂四兩配生砂一兩爲准，生熟同拌匀，入鐵鼎内封密，或¶
陽城礶内封固。罐内火候難以捉摸，不如鐵鼎之爲優也。養火¶
一七取出燒試，有十分燒方好。如無九分十分再養之，務必得¶
十分燒方住。大抵火候從微而至著，配砂只以多接少爲妙，無¶
論斤兩。養砂只要實死爲度，莫計日期。先師曰：計日乃入門之¶
訣，良工豈屈指而談。靑城丈人云：只要藥靈，多期何害。《黃白破¶
<pb:CK-KZ_JY234_01p009b>¶
愚》云：砂爲眞母，節節次次務令歸祖。祖非祖炁之謂，卽母砂匚¶
也。《漁莊錄》云：死八石還以八石爲母。《洞天秘典》云：砂若不先從¶
眞土養過，徑去見母則有飛走之患。故苟以凡銀養砂，必不能¶
死，以其非眞母也。¶

** 　　補母說¶
死砂眞母旣抱子出，其體必弱。若不補益母氣則敗矣。安能連¶
生數子乎。卽勉舉數子，其子亦必弱。又難以轉制矣。此時若無¶
汞銀母，卽用凡銀母以枯鉛久煉，待金花大到，取出去鉛，將銀¶
母入罐内化淸。候金花到，卽投養過子的母砂入内鎔化淸。他¶
日飛去，靑烟盡，再以極老枯鉛蓋面，煉一日，候冷定，敲出取母¶
<pb:CK-KZ_JY234_01p010a>¶
砂，如前搗細備用。養子後，苟知此補法則一母可生百子矣。《玄¶
靈備要》云：生母體羸令子瘦。嬰兒氣壯頼娘肥。靑城丈人云：母¶
氣弱，子先受損。子體虧孫更難求。《洞天秘典》云：母弱豈能生聖¶
嗣，䀮靈方可作丹畦。以上語意皆補母之說，但隱而不露耳。¶

** 　　强母足子法¶
其所養出之砂，取出燒試，若無足燒，未可便住火，猶之六七月¶
墮落之胎，性命豈能堅固。如苟用原母養之，則母氣先弱，必不¶
能孕壯子，須用補過氣之母，重復再養。不拘日期，不論遍數，然¶
後堅老足燒，而胎人方得形骸完全，斯時才可以離母。《玄靈備¶
要》云：弱母豈能孕壯子，米入土内不生苖。《黃白直指》云：㓜兒離¶
<pb:CK-KZ_JY234_01p010b>¶
母重添母，弱母抱兒可換娘。《承志錄》云：欲脫先將土缶開，開取¶
一粒火中栽。頻頻燒試無烟色，鐵鼎中分一子胎。《洞天秘典》云：¶
朱砂出土絕纎塵，氣結銀胎尙嫩新。又要將砂燒試看，無烟方¶
可見慈親。以上語意皆要强母足子。¶

** 　　過母說(過渡過度等名義同)¶
將母砂匚仍前同庻母，交煉數次，補足其氣。從此撇去凡母不¶
用，但以枯鉛煎之成寶，待金花到住，如此連煎數次則母剛健¶
不虧，任從生子，名爲過母。此處丹經概不說明。但云：過渡或云¶
過度。後人不得其旨，胡猜亂做，致成夢境。葢砂本屬火，砂死成¶
鉛，名曰神水，是火入水鄕，故謂過渡。渡者，水路也。水銀活者爲¶
<pb:CK-KZ_JY234_01p011a>¶
木汞。木爲靑龍，化爲白金。金爲白虎。靑龍在東方房六度，白虎¶
在西方昴七度，是木入金鄕，故名過度。古云：水銀不過度，神仙¶
迷了路。此乃歩歩向前之路。若不知此法，但用世上凡銀乳哺，¶
是不分聖凡，何能得造化之柄。夫用凡銀，乃仙翁起手不得已¶
之計耳。旣得汞銀，便當以各轉之汞銀爲母，庻使祖孫父子九¶
代之宗泒秩然有序。古又云：生而不靈，死而靈。初而不靈，久而¶
靈。是以愈煉愈靈，得臻神化之域，皆此母超脫之功也。葛仙翁¶
云：你死我死，先天在此。你沔我靈，乘化入神。沔陽子云：超上一¶
胎，脫下一程。《石函記》云：白金原是水銀胎，返本還元水銀制。又¶
云：潔白見寶可造黃轝。《金火歌》云：四斤黑鉛髓，八兩汞銀配。以¶
<pb:CK-KZ_JY234_01p011b>¶
上諸經，皆言砂汞成銀作母之旨。如母尙且無子，安得有學者¶
於此，可恍然矣。¶

** 　　庻母乳哺說¶
嬰兒初離母腹，形骸畧備，必須乳母乳哺，三年方得神全氣足，¶
長大生子。乳母者，庻母也，非生身之母也。蓋銀鉛爲五金，砂汞¶
屬八石。五金不可爲八石之父母。死八石還須以八石爲母。汞¶
死爲銀，乃化形於别類，故名庻母。此庻母當先用枯鉛煎煉數¶
次，每次要金花到，方得體剛。然後投以死砂，久久交煉，砂方實¶
死。將砂煎試，有十分足方好。若少一分未足爲妙，必須一錢煎¶
十分方合養砂節制。《秋日中天》云：節節不離乎陰陽，務氣淸而¶
<pb:CK-KZ_JY234_01p012a>¶
老死。代代必求乎耄耋，須氣足而神全。《漁莊錄》云：生母羸瘦少¶
精神，郤尋乳母投西鄰。又云：養砂乾汞任施爲，再尋乳母歸西¶
宅。《黃白鑑形》云：煉汞硬又硬，養砂靑更靑。砂靑與汞硬，配母便¶
成銀。又云：死配死汞元無優劣，配母俱可成寶。又云：己土乾汞¶
不必强求成寶。汞死便是眞銀。若要見寶濟貧，必須乳母乳而¶
復乳，成色自足。又云：砂爲眞母，銀爲庻母。庻母者，五金之類，與¶
砂汞不相入。若認此爲眞母，竟以之死砂死汞則惑矣。先死汞¶
必求眞母。待汞死後，藉以伏氣可也。不得其旨者，或謂必用凡¶
母，或謂不用凡母。不用凡母者，不用以死砂。必用凡母者，必用¶
以乳哺。均乖謬矣。以上諸經皆謂先以眞母，死砂後用，庻母足¶
<pb:CK-KZ_JY234_01p012b>¶
其神氣，方能成寶。詞甚明顯，世之丹客每以生砂生汞與凡銀¶
養煉，何能超脫而成聖胎也乎。¶
　以上自養砂至庻母乳哺，雖分五節，其實一串工夫。成實後¶
　造作陰陽兩池，將寶獨煉九九轉，每日一轉。每九轉後，養火¶
　九日至一百六十貳日，便成黃白丹頭，可以點化五金。養火¶
　時，一轉歸陰池，第二轉便歸陽池。陰居其五，陽居其四便了。¶
　與三元大丹作用相似。但黃白丹兼用形，三元丹全用氣。黃¶
　白丹煆煉之功居多，三元丹薰蒸之法爲主，是則稍異耳。¶
　述洞天秘典詩：以釋前五節之義。一娘生九子，此理實還虛。¶
　養過砂應弱，還逢母有餘。涸河羣水注，孤幹眾花舒。九轉工¶
<pb:CK-KZ_JY234_01p013a>¶
　夫畢，黃金糞土如。　砂汞陰霾重，休教見母銀。自須先制伏，¶
　始覺倍精神。得訣調金鼎，移時握大鈞。獨窺渾沌竅，千載有¶
　何人。　鉛汞貴吞吐，不吐丹不成。朱砂飽母德，艮體奪兄精。¶
　豈有侵凌意，無非眷戀情。凡銀若相混，入火卽同傾。　丹爐¶
　誰作主，金母是根宗。能補嬰兒氣，兼華赤子容。多來休浪費，¶
　留取要緘封。莫作飛塵看，憑將御六龍。　金鉛妙枯朽，活寶¶
　宜靜觀。氣味滋銀液，精光燦金蘭。善調震龍伏，更使離汞乾。¶
　生象猶未滅，徹底難成丹。¶
　　以上五詩，人間失傳已久，存此可與前訣印證。¶

** 　　超神脫胎說(卽煉金鉛法)¶
<pb:CK-KZ_JY234_01p013b>¶
二十斤黑鉛旣已煉枯，未䀮便以之配砂打䀮。恐癸水未盡，必¶
要煉至四斤金鉛，方可轉致。若就將來養砂乾汞，是猶源頭未¶
淸，其流必致混淆，宜脫其形骸，超其神氣，方顯通靈入聖之用。¶
苟不明此，是謂有形無氣，有魄無魂，純陰無陽，終是死物。夫所¶
謂超者，言超出其陽神而升於九天之上。脫者，言脫去其陰魄¶
而入於九地之中，卽形神俱妙之旨也。形神二字，丹經有金鼎¶
土池，乾爐坤鼎，眞金眞火，神火神水，黃金白金，華池神水，黃芽¶
白雪，天魂地魄，金烏玉兎，聖父聖母，月精月華，南鉛北鉛，鉛精¶
汞髓，金荷紫粉，聖灰聖胎，勾庚縮貨，六神伏尸，五金八石，靈英¶
三華，眞一之炁，眞一之精，戊己之門，玄牝門，玄關竅，刀圭所，神¶
<pb:CK-KZ_JY234_01p014a>¶
炁穴，黃庭神室，種種異名，不過只此鉛汞二物，觀爐中造化景¶
而言之耳。脫烏衣，脫緋衣，脫皂袍，退砂皮，剥龍退笋籜，脫解¶
甲，又皆超脫中之謎語也。若出池而言，亦曰已土，天䀮，衣衫，砂¶
皮，伏尸，八石，囂塵石，骷髏，皆此實死眞鉛之殻，而别爲號耳。能¶
知此，超脫一著，藥配之眞假，火候之深淺，配合之竅妙，盡在其¶
中。二十四品神丹，七十二家爐火，頭頭是道矣。法用三斤眞枯¶
黑丹，搗細如粉，以紙攤几上，粘於丹罩鐘口，將黑鉛七八錢勻¶
鋪罩内紙上，再將紫土堅池。如飯碗大底平者，看池大小，置洗¶
過凡銀一二十兩於内，以枯鉛葢銀面，以龜葢葢池上，上下大¶
火煉一二炷香，撥出枯鉛，加大火煉出金花，急將丹罩扣上，隨¶
<pb:CK-KZ_JY234_01p014b>¶
卽取去丹罩，又以枯鉛細末葢於黑鉛上，小火温煮半日至午，¶
又撥出枯鉛葢銀面，有小赤金花。又如前栽黑鉛一兩。又葢枯¶
鉛末温煮半日至晚。又撥出枯鉛。又栽黑鉛一兩葢枯鉛末，小¶
火温煮，更加細炭隨爐中宿火，養至次早。如池好卽發火，如前¶
再煉，連煉三日至第四日，不加黑鉛，只以枯鉛葢面，自早煉至¶
午後，撥去枯鉛，上風箱大火煉半日，務要紅光閃爍，金花堆錦，¶
卽栽黑鉛。如前再煉三日至第四日，又大火退陰氣半日，如此¶
接去。若池小須分池煉之。若池壞卽便換池，務煉至黑鉛内陰¶
氣盡絶方好。不則恐爲後患，愼之，愼之。大抵池内金鉛多，栽黑¶
鉛亦可多些，不配分量數目也。將此鉛配養生砂，以接黑鉛之¶
<pb:CK-KZ_JY234_01p015a>¶
氣，是不離乎母也。將此鉛接黑鉛，又養煉至金鉛方住，是不離¶
乎金也。古人所謂『鉛枯配自乾』者也。火候藥物配合盡在於是。¶
臨爐作用巧妙在人。祖師云：金丹說破罪非常，殃及九祖非一¶
身。予旣不避風刀，直陳本末，仍指出此叚要妙工夫，更載詩歌¶
於後爲証，要令同志得意忘象，得一畢萬，不至臨時更問津耳。¶

** 　　陽池詩¶
開看陽池見至精，絳霞籠月寶珠明。秋深蟹味金櫻沫，方是中¶
央眞土生。¶

** 　　陰池詩¶
開看陰池別有由，瓊林玉樹結獅頭。如斯造化陰符退，方入陽¶
<pb:CK-KZ_JY234_01p015b>¶
池煉赤虬。(以上陳自得著。)¶

** 　　陽池¶
陽池只在片時間，入了陰池不等閑。三十六宫翻赴象，千金莫¶
與俗人談。¶

** 　　煉鉛¶
煉鉛容易用鉛難，不會用鉛總是閑。要識用鉛眞妙訣，用鉛只¶
在片時間。¶

** 　　採金¶
採得水中金半斤，陰陽池内兩翻騰。明爐煆煉須牢固，陰氣全¶
消陽氣純。一晝夜十二辰，運火周天不暫停。太上老君分明說，¶
<pb:CK-KZ_JY234_01p016a>¶
煉鉛如粉又如塵。(以上見《漁莊錄》。)¶
煎住胎銀䀮已靈，又同金母入池烹。爐中半月文和武，一塊純¶
陽紫土成。¶
仙銀出鼎十分奇，更要同鉛入土池。煉出眞鉛產眞土，化爲金¶
液大丹基。¶
金花易得見，土氣實難收。若要元神住，忙將外藥搜。這些消息¶
子，須向箇中求。¶
鉛煉凡銀作藥王，池緲氣候細推詳。紅雲縹緲籠秋月，錦浪翻¶
騰浴太陽。銀裏陰魔須戰退，鉛中黑魄會潛藏。若無采藥臨爐¶
訣，百煉千燒母不黃。(以上《洞天秘典》丹訣。)¶
<pb:CK-KZ_JY234_01p016b>¶
初產嬰兒氣未純，還歸母鼎養元眞。徐看三五熏蒸後，送入離¶
宫爲煉神。¶
朱砂伏火始爲眞，秋月光輝絶點塵。好把鼎爐收拾起，何愁銅¶
鐵不成金。¶
脫下烏衣著練袍，碧天雲斂月輪高。昨宵同赴瑶池會，阿母乘¶
鸞下九霄。(以上《黃白直指》丹訣。)¶
日魂月魄最分明，多少迷人苦不醒。魄屬後天應有質，魂從無¶
始更何形。魂如無魄魂何立，魄若無魂魄不靈。有魄無魂丹始¶
就，煉無入有合丹經。(右《神符玉册》丹訣。)¶
日魂月魄不難知，魂魄分明在坎離。魂是坤宫金虎液，魄爲乾¶
<pb:CK-KZ_JY234_01p017a>¶
舍木龍脂。魂須借魄擒朱雀，魄要資魂制黑龜。魂魄包藏天地¶
髓，就中煉出大丹基。(右《秋日中天》丹訣)¶

** 　　採金歌¶
世人爭談水中金，誰識先天眞水銀。無形無影不可見，深藏北¶
海離紅塵。千年萬年空想像，卻有同類情相親。木火二物至其¶
鄕，兩手相攜出畫堂。口吐金漿成玉果，金漿灌頂玉果長。玉果¶
不用銀，用銀藥不靈。用銀假妙非眞妙，木火之氣能賦形。道人¶
依法做，莫便輕說破。一池兩池樣，一爐兩爐火。黃白文武分其¶
中，就中火化金漸融。光陀陀，池池同。急將木火爲祖宗，一次花¶
生藥一進。四斤黑鉛俱煉盡，金花浮沉從此定。淸浮爲眞濁者¶
<pb:CK-KZ_JY234_01p017b>¶
去，請君再煉休疑猜。休疑猜，用何物，全仗金鉛尅制來。金鉛又¶
入此池煎，此際纔分先後天。池中景象雖巧妙，識破不直半文¶
錢。在意會發付癸水，何處去，此義便是煉丹訣。更要與君說詳¶
細，說詳細，君細聽。金鉛又入此池煎，此際又有追金藥。不離前¶
翻那一著那一著用心投，先投庚方第一籌，認着池中金花蕊，¶
捉住金蟾在此舉。投藥採取有分兩，自少漸多不用講。金蟾宛¶
似月庚方，初上光，猶缺池中景象。亦同然，投藥若多陰氣，到¶
上弦，丁方消息妙難言。池中亦是半輪月，紅雲半捧天邊懸。認¶
明池中眞景象，那時追躡君莫放。君莫放，細細數，甲方採取時，¶
圓月照秋波。黃金漸產中央土，開出金蓮花朶朶。又見朱雀北¶
<pb:CK-KZ_JY234_01p018a>¶
海飛，衘出西方金佛祖。金佛祖，有神通，坐處炎炎萬火紅，倐成¶
一塊黃金色，四象五行合爲一。靑汞朝朝爲爾乾，一養一煉經¶
七七，煅作一塊眞水銀。請君轉手鑄神室。鑄神室，養珠󰏫變化¶
無窮。也不休，玉笋金蠶從此現，得些便是大丹頭。大丹頭，且配¶
住，轉制抽添分嫡庶。配養須依宗，泒行莫令中間差節候，神仙¶
妙用眞水銀。大要使金反生土，土產金苗與玉芝，分明指出昇¶
天路。¶

** 　　此歌予¶
祖師所傳，後人訛傳爲范文正。范不能辨也，字句更多差謬，宜¶
　　解者絕少。　以上詩歌文詞別論義實探玄，明眼人自能¶
<pb:CK-KZ_JY234_01p018b>¶
　　領會。備錄於此，以見余師承之有，自前言之不謬也。拙作¶
　　有二章，並書末簡用助解頤。¶

** 　　金丹配合歌¶
玉爐煅煉眞金水，玄白生神從此始。銀鉛法象兩弦平，二十四¶
氣分賓主。靑天聲落五彩霞，華池逐旋生黃芽。須知無質漸有¶
質，有無變化成丹砂。池池作用歸一轍，水火防閑無走失。丹砂¶
脫胎現黃金，產非凡土眞難得。三關過度淸濁分，郤教根木如¶
行雲。七十二候徐調運，年終月滿猶殷勤。剛逢四九三十六，採¶
得半斤眞氣足。都來一味乾水銀，先作肉兮後作骨。至道分明¶
須再傳，抽添沐浴元中元。生熟轉制要細辨，九還七返當求全。¶
<pb:CK-KZ_JY234_01p019a>¶
得了仙家眞妙訣，山翁夜夜却明月。釐毫缺化千黃金，補𨚫人¶
間無限缺。¶

** 火候詞¶
戊土金精號月華，採之無法口休誇。鼓動乾坤眞槖籥，掀翻離¶
坎走雷車。五星旗下蟾生電，開合紅光滿面砂。天魂投入庚方¶
月，覆雨翻雲烟霧遮。聲似蟬鳴尋不見，丁方採取半輪霞。層層¶
樓閣中秋節，忙把金烏浪裏爬。水火熏蒸騰紫霧，就中涵養萌¶
黃芽。落霞暎水籠秋月，滴露浮烟浥翠花。急退丁公張地網，灰¶
頭土面莫教差。¶
¶	
