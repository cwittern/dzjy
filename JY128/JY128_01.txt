#-*- mode: org; -*-
#+TITLE: 太上紫微中天七元眞經
#+DATE: 2011-05-31 16:04:38
#+PROPERTY: kxid KX129
#+PROPERTY: pinyin Taishang Ziwei Zhongtian Qiyuan Zhenjing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1421
#+PROPERTY: id JY128
<pb:CK-KZ_JY128_01p084b>¶
* 太上紫微中天七元眞經¶
元始天尊演化諸天上皇之劫鎭治紫微中宫大會說法是時¶
紫微帝君諸天眾聖眞仙七元眞人皆在慶會聽說妙音開度¶
一切誦詠洞章无量光明遍照十方天上地下九幽長夜五道¶
八門囚徒謫役餓鬼窮魂受諸苦惱結在北方天一黑獄復見¶
十方天堂神仙靈館眞人神人得道聖眾衣食自然逍遥快樂¶
<pb:CK-KZ_JY128_01p085a>¶
帝君稽首上白¶
天尊今日慶會奇妙難言覩見天堂地獄苦樂不同夀夭窮通¶
貴賤差等願垂教誨令眾曉知¶
天尊告曰吾造立天地已來經無數之劫自下世俗人湻消朴¶
散妄想結縳十惡牽纏六賊居心四蛇藏肺行坐卧息不整容¶
儀呪詛讒誣謟佞阿黨不忠不孝不愛不慈不義不仁多貪廣¶
取致被六天魔鬼潛攝精魂五斗星辰旋促算夀非但不得長¶
生久視兼沉淪作餓鬼畜生卿等七眞欲施惠救之必須奉吾¶
律令常以月三日十五日二十七日降下人間撿括校勘考遷¶
功過糺察是非廣演明威光宣教戒於是帝君乃命七元眞君¶
<pb:CK-KZ_JY128_01p085b>¶
交乾布斗魁綱激指上佐天關而作頌曰¶
太上大道君　勑召主中天　檢括人功過　遷賞善惡緣¶
黑書令執勒　毫分不黨偏¶
第一樞星陽明眞君延生咒¶
北斗延生　迴眞四明　流暉下映　洞煥自然　七元紀籍¶
固侍體靈　靈眞記名　上玄衞形　魂魄長存　耳目無驚¶
攝衞扶命　臺眞流行　保眞自然　上昇玉京¶
第二璿星陰精眞君度厄咒¶
北斗度厄　高眞靈仙　流光輝映　保衞命生　七元紀籍¶
自得長延　消滅艱危　災難移遷　臟腑開明　內外無愆¶
<pb:CK-KZ_JY128_01p086a>¶
光運合景　與神同連　煉化自然　上昇玉玄¶
第三機星眞人眞君保命咒¶
北斗保命　高靈散神　正炁攝伏　侍衞敬賓　七元上籍¶
運致玄眞　流演靈明　契體同津　永辟不祥　內守形身¶
削死上生　與神敷陳　保舉自然　上昇玉晨¶
第四權星玄冥眞君益算咒¶
北斗益算　流眞散敷　光映下衞　與形同扶　七元度籍¶
同煥玄元　鎭護精神　保衞形軀　威神可衞　眞靈駕浮¶
明視表裏　與神齊俱　保煉自然　上昇玉虛¶
第五衡星丹元眞君消災咒¶
<pb:CK-KZ_JY128_01p086b>¶
北斗消災　四明開陽　上靈散玄　洞映神光　七元衞籍¶
司命延昌　明上紀名　使我延長　保固身命　除凶去殃¶
神眞吐威　流演洞鄕　尅攜自然　上昇玉堂¶
第六闓陽星北極眞君散禍咒¶
北斗散禍　玄映除凶　三光煥照　萬炁流通　七元主籍¶
列位斗中　檢身護命　災殃不逢　上皇保眞　命祿無終¶
正道長生　與神無窮　保形自然　上昇玉宮¶
第七揺光星天關眞君扶衰咒¶
北斗扶衰　運致神精　南司保生　延夀體形　七元典籍¶
靈眞營名　列位上司　合慶連并　丹靈散光　洞入玄冥¶
<pb:CK-KZ_JY128_01p087a>¶
騰霄飛翔　與神齊靈　保我自然　上昇玉庭¶
天尊告紫微帝君七元眞君曰若欲求長生久視消災度厄益¶
算延年解免愆過可依吾教別室供養焚香燃燈讀誦轉經眾¶
眞齊降魔精消伏斷滅不祥過去超生九幽息對見存獲慶永¶
叶利貞祿位昇遷家門昌盛君臣咸泰天下和平¶
