#-*- mode: org; -*-
#+TITLE: 太上道德眞經章句訓頌
#+DATE: 2011-05-31 15:51:55
#+PROPERTY: kxid KX047
#+PROPERTY: pinyin Taishang Daode Zhenjing Zhangju Xunsong
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0698
#+PROPERTY: id JY048
<pb:CK-KZ_JY048_02p001a>¶
@fw重刊道藏輯要¶
* 太上道德眞經章句訓頌¶
　　　　　　@by嗣漢三十九代天師太玄子張嗣成訓頌¶
　　
** 道可道章第一¶
道可道非常道名可名非常名無名天地之始有名萬物之母¶
常無欲以觀其妙常有欲以觀其徼此兩者同出而異名同謂¶
之玄玄之又玄眾妙之門¶
　道何形象强名之說得分明說又非無有有無相造化只於¶
　理氣究眞機咦未悟非無非有若爲常道常名從渠自感自¶
　胎成這箇了無形影¶
<pb:CK-KZ_JY048_02p001b>¶
　(道者何理與氣耳因於無者理著於有者氣有此理道所以名有此氣道所以形理常於無而神故自然而性氣常於有¶
　而空故自然而命天地萬物無能違者譬諸路焉造於此必由於此故有理必有氣有氣必有形形則爲天地萬物所謂¶
　可道之道可名之名也理之所以爲理氣之所以爲氣又可得而道可得而名哉是則非無非有有不可得而易所謂常¶
　道常名者也天地之始以理言萬物之母以氣言常無欲則寂然不動所以觀未發之理常有欲則感而遂通所以觀方¶
　發之氣同出異名又玄眾妙皆理氣二者相爲無有有無耳曰妙曰徼曰門又所以示學者進修之地於是究之則萬有¶
　芸芸亦孰離理氣性命也)¶
　　
** 天下皆知章第二¶
天下皆知美之爲美斯惡矣皆知善之爲善斯不善矣故有無¶
之相生難易之相成長短之相形高下之相傾音聲之相和前¶
後之相隨是以聖人處無爲之事行不言之教萬物作而不辭¶
<pb:CK-KZ_JY048_02p002a>¶
生而不有爲而不恃功成不居夫惟不居是以不去¶
　小異從來害大同更無對待是虛空當春物物皆生意那去¶
　尋他造化功咦到此全無可說教吾何處安名偶逢堯舜話¶
　昇平祇是夢中光景¶
　　
** 不尙賢章第三¶
不尙賢使民不爭不貴難得之貨使民不爲盜不見可欲使心¶
不亂是以聖人之治虛其心實其腹弱其志强其骨常使無知¶
無欲使夫知者不敢爲也爲無爲則無不治¶
　聖人之治何如使無生其心耳人皆遊乎其天我則何有乎¶
　已咦饑時喫飯困時眠天下本來無一事¶
<pb:CK-KZ_JY048_02p002b>¶
　　
** 道沖章第四¶
道沖而用之或不盈淵兮似萬物之宗挫其銳解其紛和其光¶
同其塵湛兮似或存吾不知誰之子象帝之先¶
　一無何所窒凡有悉歸藏觸來勿與競事過心淸凉無處逃¶
　明月世界大茫茫悠然認得我我卽是虛皇咦可笑幾年看¶
　影子只今水鏡一齊忘¶
　　
** 天地不仁章第五¶
天地不仁以萬物爲芻狗聖人不仁以百姓爲芻狗天地之間¶
其猶橐籥乎虛而不屈動而愈出多言數窮不如守中¶
　萬有自用舍(芻狗祭則用祭已則舍所以用舍者時適然耳非人有好惡之心容其中)吾奚容吾¶
<pb:CK-KZ_JY048_02p003a>¶
　心譬如一呼吸自與風相尋妙當空洞際氣感何其神毋勞¶
　嚼碎舌吾斯體吾眞咦相與者忘(惟其仁之至故能不以爲仁能不以爲仁故能相忘)¶
　所過者化萬語千言何者非假¶
　　
** 谷神不死章第六¶
谷神不死是謂玄牝玄牝之門是謂天地根緜緜若存用之不¶
勤¶
　怪怪奇奇理氣形是虛而實互相生元來天地一物耳妙應¶
　旡窮是我靈咦此是生身處此是朝元路伏雌化作木雞土¶
　釜何勞封固(谷言虛空虛空則神理也玄牝有生生之理炁所因也謂之門有開闔之義陰陽具焉有陰陽¶
　所以有天地萬物是則形矣夫其未形本乎虛空故其用之能無窮也)¶
<pb:CK-KZ_JY048_02p003b>¶
　　
** 天長地久章第七¶
天長地久天地所以能長久者以其不自生故能長生是以聖¶
人後其身而身先外其身而身存非以其無私耶故能成其私¶
　天地如何逃始終獨能長久奪元工能知性命人人夀莫道¶
　神仙非至公咦知性存神知命順炁無心之私乃爲至理¶
　　
** 上善若水章第八¶
上善若水水善利萬物而不爭處眾人之所惡故幾於道居善¶
地心善淵與善仁言善信政善治事善能動善時夫惟不爭故¶
無尤¶
　此處柔能勝至剛自然之用妙無方碧潭照見原來面不待¶
<pb:CK-KZ_JY048_02p004a>¶
　滄溟看渺茫咦到得滄溟更妙淸甯萬象虛涵天下同霑雨¶
　露華池一點長甘¶
　　
** 持而盈之章第九¶
持而盈之不如其已揣而銳之不可長保金玉滿堂莫之能守¶
富貴而驕自遺其咎功成名遂身退天之道¶
　滿傾剛折少前知代禪元來有四時明月淸風眞受用乃知¶
　堯舜得其遺咦天心戒盈溢人道貴謙虛妙得天人一無慚¶
　圮上書¶
　　
** 載營魄章第十¶
載營魄抱一能無離乎專炁致柔能如嬰兒乎滌除玄覽能無¶
<pb:CK-KZ_JY048_02p004b>¶
疵乎愛民治國能無爲乎天門開闔能無雌乎明白四達能無¶
知乎生之畜之生而不有爲而不恃長而不宰是謂玄德¶
　四大假合托乎靈明順以保之沖然無營內視何有天下自¶
　甯出入之機審動與靜眾眩其聰我則若瞑不有其功不聖¶
　其聖體用自然斯眞性命咦眞性命只在斯不可窺不可違¶
　(魂魄合而爲人抱一者守此性也所謂致柔玄覽無爲無雌無知不有不恃不宰皆所以言抱一之道本乎自然者也)¶
　　
** 三十輻章第十一¶
三十輻共一轂當其無有車之用埏埴以爲器當其無有器之¶
用鑿戸牖以爲室當其無有室之用故有之以爲利無之以爲¶
用¶
<pb:CK-KZ_JY048_02p005a>¶
　靑天何蕩蕩萬象無不容頑然一塊土有井便泉通咦莫言¶
　二物大乃在虛空内更於何處著虛空原來不出吾身外(無空¶
　也車空能載器空能盛室空能居此言天地之空之用推而大之也又言不出吾身外者心也歛而小之也)¶
　　
** 五色章第十二¶
五色令人目盲五音令人耳聾五味令人口爽馳騁田獵令人¶
心發狂難得之貨令人行妨是以聖人爲腹不爲目故去彼取¶
此¶
　有形爲我累而况目耳口虛心與實腹所以明去取咦此是¶
　人人入道途歛華就實著工夫何時飽飯渾無事内外俱忘¶
　彼此殊¶
<pb:CK-KZ_JY048_02p005b>¶
　　
** 寵辱章第十三¶
寵辱若驚貴大患若身何謂寵辱寵爲上辱爲下得之若驚失¶
之若驚是謂寵辱若驚何爲貴大患若身吾所以有大患者爲¶
吾有身及吾無身吾有何患故貴以身爲天下若可寄天下愛¶
以身爲天下若可托天下¶
　寵爲辱之先貴乃患之大視之何用驚此身亦爲外可與知¶
　者道所以自貴愛天下一蘧廬寄托或有在咦此言有身患¶
　之的天下於吾又何益若吾身在已忘吾許子風瓢從淅瀝¶
　(近而求之吾身貴矣身外者不足係焉卽身求之吾與身固爲二而身乃吾病矣許子能忘天下於風瓢動心焉是猶未¶
　能忘身也是猶未能忘身也其視吾䘮我之南郭子綦又何如哉)¶
<pb:CK-KZ_JY048_02p006a>¶
　　
** 視之不見章第十四¶
視之不見名曰夷聽之不聞名曰希摶之不得名曰微此三者¶
不可致詰故混而爲一其上不皦其下不昧繩繩兮不可名復¶
歸於無物是謂無狀之狀無象之象是謂惚恍迎之不見其首¶
隨之不見其後執古之道以御今之有能知古始是謂道紀¶
　不聞乃眞聞不見乃眞見不用執柴頭不吹火自現無始便¶
　無終今古歸一串從渠千萬變只是本來面咦識本來面提¶
　正法綱分明便是虛皇稽首十方皈嚮¶
　　
** 古之善爲士章第十五¶
古之善爲士者微妙玄通深不可識夫惟不可識故强爲之容¶
<pb:CK-KZ_JY048_02p006b>¶
豫兮若冬涉川猶兮若畏四鄰儼兮若客渙兮若冰將釋敦兮¶
其若樸曠兮其若谷渾兮其若濁孰能濁以靜之徐清孰能安¶
以久動之徐生保此道者不欲盈夫惟不盈故能弊不新成¶
　惟其有諸內所以形諸外外內何容心所以無不解惟其靜¶
　以待所以動與對優哉有不有所以常常在咦常在不在不¶
　在不壞不色不空不奇不怪¶
　　
** 致虛極章第十六¶
致虛極守靜篤萬物並作吾以觀其復夫物芸芸各復歸其根¶
歸根曰靜靜曰復命復命曰常知常曰明不知常妄作凶知常¶
容容乃公公乃王王乃天天乃道道乃久沒身不殆¶
<pb:CK-KZ_JY048_02p007a>¶
　曰無障礙不通風葉落林空嵗嵗同虛靜當年曾說破氣歸¶
　元海夀無窮咦惟氣性微吾惟靜知人能常淸靜天地悉皆¶
　歸¶
　　
** 太上章第十七¶
太上下知有之其次親之譽之其次畏之侮之信不足有不信¶
猶兮其貴言功成事遂百姓皆謂我自然¶
　風日和霜雪多人心喜懼時節過懷哉誰家老擊壤去之千¶
　載猶聞歌咦惟堯舜禹氣象少異盛衰相因天地如此¶
　　
** 大道廢章第十八¶
大道廢有仁義智慧出有大僞六親不和有孝慈國家昬亂有¶
<pb:CK-KZ_JY048_02p007b>¶
忠臣¶
　無三皇無五帝三王不興五伯不起也無瞽叟與商辛此時¶
　好觀天地始咦更於天地始妙觀未始前但得酒中趣勿爲¶
　醒者傳¶
　　
** 絶聖棄智章第十九¶
絶聖棄智民利百倍絶仁棄義民復孝慈絶巧棄利盜賊無有¶
此三者以爲文不足故令有所屬見素抱樸少私寡欲¶
　渾沌本來無七竅倏忽殷勤爲渠鑿誰知愛裏毒還生毒殺¶
　元氣天不覺咦二有析一小有妨大惟其有心斯爲心害氣¶
　則專運元則無對收視返聽惟吾所在¶
<pb:CK-KZ_JY048_02p008a>¶
　　
** 絶學無憂章第二十¶
絶學無憂唯之與阿相去幾何善之與惡相去何若人之所畏¶
不可不畏荒兮其未央哉眾人熙熙如享太牢如登春臺我獨¶
泊兮其未兆嬰兒之未孩乘乘兮若無所歸眾人皆有餘我獨¶
若遺我愚人之心也哉純純兮俗人昭昭我獨若昏俗人察察¶
我獨悶悶澹兮其若海飂兮似無所止眾人皆有以我獨頑似¶
鄙我獨異於人而貴求食於母¶
　大道相忘一之勿二譬如嬰兒惟事乎乳偃然泛兮曷有於¶
　彼柔其長也萬擾迭起外內得喪斯學累矣夫惟絶學吾復¶
　何累妙哉妙哉復天地始咦爲學喪眞眞已喪返眞須向學¶
<pb:CK-KZ_JY048_02p008b>¶
　中求人前說夢休全信莫枉癡人白了頭¶
　　
** 孔德之容章第二十一¶
孔德之容惟道是從道之爲物惟恍惟惚惚兮恍其中有象恍¶
兮惚其中有物窈兮冥其中有精其精甚眞其中有信自古¶
及今其名不去以閱眾甫吾何以知眾甫之然哉以此¶
　惟無有空惟空有神惟神有氣惟氣有精空氣相入實有不¶
　物靜以攬之妙變汨汨咦上藥三品神炁精從旡而有自然¶
　成世間萬物皆如此不信神仙浪得名¶
　　
** 曲則全章第二十二¶
曲則全枉則直窪則盈弊則新少則得多則惑是以聖人抱一¶
<pb:CK-KZ_JY048_02p009a>¶
爲天下式不自見故明不自是故彰不自伐故有功不自矜故¶
長夫惟不爭故天下莫與之爭古之所謂曲則全者豈虛言哉¶
誠全而歸之¶
　曲能有誠誠則全誠之所至無不然儒家者流誰說異向來¶
　問禮已千年咦無極太極無名有名惟誠與一無有之眞曲¶
　全枉直窪盈弊新少得多惑自然相因闇然日章的然日亡¶
　損之斯益謙尊而光此乎歸哉議則粃糠¶
　　
** 希言自然章第二十三¶
希言自然故飄風不終朝驟雨不終日孰爲此者天地天地尙¶
不能久而况於人乎故從事於道者道者同於道德者同於德¶
<pb:CK-KZ_JY048_02p009b>¶
失者同於失同於道者道亦樂得之同於德者德亦樂得之同¶
於失者失亦樂得之信不足有不信¶
　言至自然皆有實譬諸天地得其常非常非實非長久萬得¶
　同歸一理藏咦非言不言其索窮已非假不變飄風驟雨斯¶
　同其同孰異於異化哉誠乎無往不至(時然後言人不厭其言言本非道言不時¶
　則不信不信則不誠不誠則不常矣飄風驟雨天地之變變固不能久理勢然也)¶
　　
** 跂者不立章第二十四¶
跂者不立跨者不行自見者不明自是者不彰自伐者無功自¶
矜者不長其於道也曰餘食贅行物或惡之故有道者不處也¶
　務高者不知足之揚躁進者不知步之濶有其有者不化跡¶
<pb:CK-KZ_JY048_02p010a>¶
　其跡者長物咦夫道損又損無我將何求唐虞等餘食天地¶
　一贅疣¶
　　
** 有物混成章第二十五¶
有物混成先天地生寂兮寥兮獨立而不改周行而不殆可以¶
爲天地母吾不知其名字之曰道强爲之名曰大大曰逝逝曰¶
遠遠曰反故道大天大地大王亦大域中有四大而王居一焉¶
人法地地法天天法道道法自然¶
　道有其物妙哉混成內外天地化化生生求之不得强名而¶
　名孰能反之人物之靈靈其自然毋執以形咦欲望崑崙頂¶
　上頭層層樓上架高樓眼前自有崑崙在指向傍人得見不¶
<pb:CK-KZ_JY048_02p010b>¶
　　
** 重爲輕根章第二十六¶
重爲輕根靜爲躁君是以聖人終日行不離輜重雖有榮觀燕¶
處超然奈何萬乘之主而以身輕天下輕則失臣躁則失君¶
　至哉坤元重靜而已非重行馳非靜觀瞇行以非行處以不¶
　處以御天下不過法地咦春來柳絮擅飛揚只道東風作主¶
　張去去更無歸著處枉教天地大茫茫¶
　　
** 善行無轍迹章第二十七¶
善行無轍迹善言無瑕謫善計不用籌策善閉無關楗而不可¶
開善結無繩約而不可解是以聖人常善救人故無棄人常善¶
救物故無棄物是謂襲明故善人不善之師不善人善人之資¶
<pb:CK-KZ_JY048_02p011a>¶
不貴其師不愛其資雖智大迷是謂要妙¶
　無所容其力則無以窺其隙有所施其德則有以同其得兼¶
　取乎人者無所偏自矜於己者有所惑咦元造非著相聖人¶
　亦何心春和花藹藹海納水深深¶
　　
** 知其雄章第二十八¶
知其雄守其雌爲天下谿爲天下谿常德不離復歸於嬰兒知¶
其白守其黑爲天下式爲天下式常德不忒復歸於無極知其¶
榮守其辱爲天下谷爲天下谷常德乃足復歸於樸樸散則爲¶
器聖人用之則爲官長故大制不割¶
　吾身妙於嬰兒天地妙於無極道體妙於大樸觀其妙知其¶
<pb:CK-KZ_JY048_02p011b>¶
　徼剛而能柔明而不燿貴而自卑斯執其要咦大樸散天地¶
　器執其要用天地(道本無體强謂之大樸大樸又果何如哉散而求之天地萬物之始固有見其未始¶
　之妙是謂無極歛而求之吾身之生猶有存乎未生之妙是謂嬰兒嬰兒有形之妙旡極旡形之妙然則大樸之妙在於¶
　有無之間有而無無而有所以爲道乎人爲物靈體道知道行道係焉曰知雄守雌知白守黑知榮守辱知而行之方也¶
　不離不忒乃足皆曰常德者道體而德用也知此則造化吾握中物耳)¶
　　
** 將欲章第二十九¶
將欲取天下而爲之吾見其不得已天下神器不可爲也爲者¶
敗之執者失之凡物或行或隨或呴或吹或强或羸或載或隳¶
是以聖人去甚去奢去泰¶
　無爲而爲所以收無得之得無心而心所以御無跡之跡天¶
<pb:CK-KZ_JY048_02p012a>¶
　地尙不知吾之裁成則又孰知其爲帝力咦執天之行玩物¶
　之化自然而然智力皆假¶
　　
** 以道佐人主章第三十¶
以道佐人主者不以兵强天下其事好還師之所處荆棘生焉¶
大軍之後必有凶年故善者果而已不敢以取强果而勿矜果¶
而勿伐果而勿驕果而不得已是果而勿强物壯則老是謂不¶
道不道早已¶
　大德曰生止戈爲武一念之非傷天地炁咦作善降之百祥¶
　上帝臨汝¶
　　
** 夫佳兵章第三十一¶
<pb:CK-KZ_JY048_02p012b>¶
夫佳兵者不祥之器物或惡之故有道者不處君子居則貴左¶
用兵則貴右兵者不祥之器非君子之器不得已而用之恬淡¶
爲上勝而不美而美之者是樂殺人夫樂殺人者不可得志於¶
天下吉事尙左凶事尙右偏將軍處左上將軍處右言以喪禮¶
處之殺人眾多以悲哀泣之戰勝以喪禮處之¶
　備而不用者全師征而無戰者上勝易其位者非吾所崇悲¶
　其功者示之深警咦金籙九眞三示戒慈悲不殺是眞符憑¶
　君莫說封侯事一將功成萬骨枯¶
　　
** 道常無名章第三十二¶
道常無名樸雖小天下不敢臣侯王若能守萬物將自賓天地¶
<pb:CK-KZ_JY048_02p013a>¶
相合以降甘露人莫之令而自均始制有名名亦旣有夫亦將¶
知止知止所以不殆譬道之在天下猶川谷之於江海¶
　微而能尊者理感而必應者炁散而有名者形執而不復者¶
　器咦出乎器復乎虛廓乎萬有之一初¶
　　
** 知人者智章第三十三¶
知人者智自知者明勝人者有力自勝者强知足者富强行者¶
有志不失其守者久死而不亡者夀¶
　自知自勝有深功篤實剛純守此中九竅百骸皆幻妄無今¶
　無古是眞空咦明乎靜安乎定以有其性不聽於命¶
　　
** 大道汛兮章第三十四¶
<pb:CK-KZ_JY048_02p013b>¶
大道汎兮其可左右萬物恃之以生而不辭功成不居衣被萬¶
物而不爲主故常無欲可名於小矣萬物歸焉而不爲主可名¶
於大矣是以聖人終不爲大故能成其大¶
　惟其無所係故無以窺其爲無以窺其爲故無不可違乃知¶
　已大而物小惟不自大者能之咦天地萬物惟形是礙大不¶
　可小小不可大¶
　　
** 執大象章第三十五¶
執大象天下往往而不害安平泰樂與餌過客止道之出口淡¶
乎其無味視之不足見聽之不足聞用之不足旣¶
　妙象無象妙樂無聲妙餌無味妙用無能自歸自止自生自¶
<pb:CK-KZ_JY048_02p014a>¶
　成咦吹龍笛擊鼉鼓紫駞之峯出翠釜萬蟻千蠅暫時聚若¶
　何淨洗三生塵贈汝長流一杯水¶
　　
** 將欲歙之章第三十六¶
將欲歙之必固張之將欲弱之必固强之將欲廢之必固興之¶
將欲奪之必固與之是謂微明柔勝剛弱勝强魚不可脫於淵¶
國之利器不可以示人¶
　對待相因理之必至全吾之用柔之而已魚忘於淵民忘於¶
　利忘而不忘所以爲治咦人居理氣間譬如魚在水不自知¶
　其然出入有生死因之以順理柔之以守炁至實存諸中天¶
　地一終始¶
<pb:CK-KZ_JY048_02p014b>¶
　　
** 道常無爲章第三十七¶
道常無爲而無不爲侯王若能守萬物將自化化而欲作吾將¶
鎭之以無名之樸無名之樸亦將不欲不欲以靜天下將自正¶
　自然而然者天之行齊而不齊者物之情執其行得其情而¶
　返之於無形之形寂兮寞兮無臭無聲亦孰使夫天淸而地¶
　甯咦觀水還知道用微微波已盡又風吹不妨小立待其定¶
　自有人人照見時(曰常爲而無爲曰功成不居不爲主不爲先曰柔曰靜曰復曰自然曰損又損是皆¶
　一經本旨所以爲求道之方也五千言文意本相連貫河上公分爲八十一章其旨固自有所在然於中出乎强勉分析¶
　不斷者亦可見讀者因其析以求其全則自悟入矣)¶
　　
** 上德不德章第三十八¶
<pb:CK-KZ_JY048_02p015a>¶
上德不德是以有德下德不失德是以無德上德無爲而無以¶
爲下德爲之而有以爲上仁爲之而無以爲上義爲之而有以¶
爲上禮爲之而莫之應則攘臂而仍之故失道而後德失德而¶
後仁失仁而後義失義而後禮夫禮者忠信之薄而亂之首也¶
前識者道之華而愚之始也是以大丈夫處其厚不處其薄居¶
其實不居其華故去彼取此¶
　皇道詘帝德失王霸雜仁義禮智相繼出萬語千言文勝質¶
　陽致長生陰致物瓦石成金丹似橘五行顚倒元氣漓方士¶
　紜紜皆技術咦自從開闢以來盡閱棚前傀儡饒他愈出愈¶
　奇一解不如一解¶
<pb:CK-KZ_JY048_02p015b>¶
　　
** 昔之得一章第三十九¶
昔之得一者天得一以淸地得一以甯神得一以靈谷得一以¶
盈萬物得一以生侯王得一以爲天下貞其致之一也天無以¶
淸將恐裂地無以甯將恐發神無以靈將恐歇谷無以盈將恐¶
竭萬物無以生將恐滅侯王無以貞貴高將恐蹷故貴以賤爲¶
本高以下爲基是以侯王自稱孤寡不穀此其以賤爲本耶非¶
乎故致數車無車不欲琭琭如玉珞珞如石¶
　天之運以能强地之載以能息神以變而無方谷以虛而受¶
　益萬物之雜遝以自然侯王之勢御以自抑純然以順二之¶
　則逆石不可玉玉不可石可石可玉是謂全德咦空炁相摶¶
<pb:CK-KZ_JY048_02p016a>¶
　怪怪奇千形萬象出無涯自然之用各自用妙處誰知一貫¶
　之¶
　　
** 反者道之動章第四十¶
反者道之動弱者道之用天下之物生於有有生於無¶
　有靜此有動有體此有用有無相循環譬如覺後夢咦無則¶
　神神則性空則炁炁則命互相體用相動靜孰脫死生離感¶
　應¶
　　
** 上士聞道章第四十一¶
上士聞道勤而行之中士聞道若存若亡下士聞道大笑之不¶
笑不足以爲道故建言有之明道若昧進道若退夷道若類上¶
<pb:CK-KZ_JY048_02p016b>¶
德若谷大白若辱廣德若不足建德若偷質直若渝大方無隅¶
大器晚成大音希聲大象無形道隱無名夫惟道善貸且成¶
　明者見之從而明昧者見之從而昧人之習識自有殊道之¶
　體用無不在不自賢其賢不爲天下專不自有其有不爲天¶
　下首惟其推有以及無故能生天地之大邁天地之久咦道¶
　本虛無合自然信疑俱未得其全莫隨識習分人品且可相¶
　忘未笑前¶
　　
** 道生一章第四十二¶
道生一一生二二生三三生萬物萬物負陰而抱陽沖炁以爲¶
和人之所惡唯孤寡不穀而王公以爲稱故物或損之而益益¶
<pb:CK-KZ_JY048_02p017a>¶
之而損人之所教亦我義教之强梁者不得其死吾將以爲教¶
父¶
　太極名兩儀形三才成品物行卑其稱虛其盈所以全其生¶
　咦靈者以神生者以炁虛而順之可侔天地¶
　　
** 天下之至柔章第四十三¶
天下之至柔馳騁天下之至堅無有入於無間是以無爲之有¶
益也不言之教無爲之益天下希及矣¶
　天地內外炁盤礴金石以凝以銷爍了無形跡與縫罅物自¶
　生成不知覺咦繩鋸木斷水滴石穿默而識之妙合自然¶
　　
** 名與身孰親章第四十四¶
<pb:CK-KZ_JY048_02p017b>¶
名與身孰親身與貨孰多得與失孰病是故甚愛必大費多藏¶
必厚亡知足不辱知止不殆可以長久¶
　名高毁至貨殖盜謀一得一失循環無休惟氣血肉壞不可¶
　復悲哉營營胡不內燭咦有身俱是患身外復何求識得無¶
　形寶無身更自由¶
　　
** 大成若缺章第四十五¶
大成若缺其用不敝大盈若沖其用不窮大直若屈大巧若拙¶
大辯若訥躁勝寒靜勝熱淸靜爲天下正¶
　天道地道人道妙用一以謙虛寒暑自然來往湛兮萬有歸¶
　無咦生天成地內外此炁大哉用乎能空而已¶
<pb:CK-KZ_JY048_02p018a>¶
　　
** 天下有道章第四十六¶
天下有道卻走馬以糞天下無道戎馬生於郊罪莫大於可欲¶
禍莫大於不知足咎莫大於欲得故知足之足常足¶
　戰馬賤於糞壤耕牛到處農歌衣食家家自給愼毋好大貪¶
　多咦人欲之萌由不知止不幸而得禍有可畏宛西一馬白¶
　骨萬里輪臺之詔何嗟及矣¶
　　
** 不出戸章第四十七¶
不出戸知天下不窺牖見天道其出彌遠其知彌少是以聖人¶
不行而知不見而明不爲而成¶
　環足跡窮目力事物茫茫轉無極一時靜定自然靈洞見毫¶
<pb:CK-KZ_JY048_02p018b>¶
　毛了胸臆咦治亂興衰陰陽變化歛之一身無有違者順氣¶
　養神潛神養眞眞成道合萬古長春¶
　　
** 爲學日益章第四十八¶
爲學日益爲道日損損之又損以至於無爲無爲而無不爲故¶
取天下常以無事及其有事不足以取天下¶
　眞學自然不問不辯非損無益惟益能損損之不已人欲盡¶
　矣天下之善皆吾樂取咦學道勞心已是魔學仙學法更如¶
　何誰知眞學原無事學得其時事轉多¶
　　
** 聖人無常心章第四十九¶
聖人無常心以百姓心爲心善者吾善之不善者吾亦善之得¶
<pb:CK-KZ_JY048_02p019a>¶
善矣信者吾信之不信者吾亦信之得信矣聖人在天下惵惵¶
爲天下渾其心百姓皆注耳目聖人皆孩之¶
　不執於此者道之從無分於彼者德之容民吾同胞物與吾¶
　盡使其心歸赤子咦人物無拘含容一致萬物生生誠哉天¶
　地¶
　　
** 出生入死章第五十¶
出生入死生之徒十有三死之徒十有三人之生動之死地亦¶
十有三夫何故以其生生之厚葢聞善攝生者陸行不遇兕虎¶
入軍不被甲兵兕無所投其角虎無所措其爪兵無所容其刃¶
夫何故以其無死地¶
<pb:CK-KZ_JY048_02p019b>¶
　生死常理不離乎數十有三分自生自死過於求生反入死¶
　地又有其三死數六矣生三死六合而九具不死不生惟一¶
　而已一爲坤元一爲乾始以全吾神以歛吾炁神炁空無一¶
　而不二物我俱亡何傷何累咦一二相依不少離隨之生死¶
　數難違不於炁外觀天地夢裏誰知說夢非(天地人物內外皆不離乎炁炁¶
　聚則成形炁順斯能生所謂養生亦順其炁而已養生之道以其厚自奉養乃有以傷其炁而致死矣吉凶晦吝生乎動¶
　動之效四吉僅一焉故知道者愼乎動明乎靜靜則定定則久久則復復則知所謂一而爲不死不生之徒矣是葢神炁¶
　空無之妙生死兩忘出入無間外物於我奚有加焉明乎靜知其所以靜而靜之也非若數息呆坐頑然以爲空者使其¶
　頑然以空則又安能外炁以觀天地哉然陽氣虛陰氣塞陰常盛陽常抑事之成常難事之敗常易晴明之日常少冥晦¶
　之日常多於三生六死槩可見矣是非其本然皆人事有以致之天地萬物之氣於吾身未始一息不相通養生者可不¶
<pb:CK-KZ_JY048_02p020a>¶
　愼動)¶
　　
** 道生之章第五十一¶
道生之德畜之物形之勢成之是以萬物莫不尊道而貴德道¶
之尊德之貴夫莫之命而常自然故道生之畜之長之育之成¶
之熟之養之覆之生而不有爲而不恃長而不宰是謂玄德¶
　旡形而尊以出萬有者道旡名而貴以育眾生者德千形萬¶
　狀巨細雜遝者物往古來今屈伸消長者勢尊其尊貴其貴¶
　旡所不施旡所不被而不自知其所以是謂之至理咦道生¶
　德畜亦何心妙處元旡跡可尋更好兩忘尊與貴任他瓦礫¶
　與黃金¶
<pb:CK-KZ_JY048_02p020b>¶
　　
** 天下有始章第五十二¶
天下有始以爲天下母旣得其母以知其子旣知其子復守其¶
母沒身不殆塞其兌閉其門終身不勤開其兌濟其事終身不¶
救見小曰明守柔曰强用其光復歸其明無遺身殃是謂襲常¶
　天地之先父母之前有始未始是謂一元爲父而母造化出¶
　焉知出而復斯神之全神全不雜明光相一外想不入內言¶
　不出皎然見之靑天白日不造不化奚有乎物知微知彰知¶
　柔知剛知用知藏知變知常仙則鼎湖治則陶唐噫其粃糠¶
　死而不忘咦此是朝元第一方頂心直上見虛皇鬬旗祭竈¶
　皆成技捉虎擒龍枉發狂(此修鍊頓悟直造者與第五十九章積功累行者雖然入門爲異雖¶
<pb:CK-KZ_JY048_02p021a>¶
　然及其成功一也)¶
　　
** 使我介然章第五十三¶
使我介然有知行於大道唯施是畏大道甚夷而民好徑朝甚¶
除田甚蕪倉甚虛服文采帶利劒厭飲食資財有餘是謂盜夸¶
非道也哉¶
　執夫事而必於用舍夫正而趨於邪治其末而失其本厚其¶
　身而肥其家是皆自盜其所有乃不知惜而仍夸咦渡海駕¶
　橋終費力好花無實謾逢春莫將捷出矜才智盜取吾家無¶
　價珍¶
　　
** 善建不拔章第五十四¶
<pb:CK-KZ_JY048_02p021b>¶
善建者不拔善抱者不脫子孫祭祀不輟修之身其德乃眞修¶
之家其德乃餘修之鄕其德乃長修之國其德乃豐修之天下¶
其德乃普故以身觀身以家觀家以鄕觀鄕以國觀國以天下¶
觀天下吾何以知天下之然哉以此¶
　創業惟艱守成不易宗廟饗之一世萬世身修家齊德效之¶
　始鄕國天下推之而已修眞存神修仙養氣小而蛇魚大而¶
　天地一視同然孰外乎此咦兎殺烏烹死不還寶珠深蟄海¶
　無瀾若何識得靈通破好向魚龍化處觀¶
　　
** 含德之厚章第五十五¶
含德之厚比於赤子毒蟲不螫猛獸不據攫鳥不摶骨弱筋柔¶
<pb:CK-KZ_JY048_02p022a>¶
而握固未知牝牡之合而䘒作精之至也終日號而嗌不嗄和¶
之至也知和曰常知常曰明益生曰祥心使氣曰11物壯則老¶
是謂不道不道早已¶
　五畫純陽未六時乾元獨用一嬰兒旡形可見何傷害有祖¶
　深潛要執持和在精中甯待姤常而明處本非離自然妙得¶
　長生理火候抽添莫强爲咦陽德爲乾五畫皆天陰存二四¶
　自然而然赤子之用精炁之全自無死地物何傷焉陰存不¶
　感陽徤彌堅性不聽命何千萬年(此修鍊存陽神之方也自天一生水至五生土乾五¶
　畫純陽之用六則地成一陰形矣存而不用外之也然合而言之六數爲陰析而言之則又爲一數陽復於是終而始也¶
　二四爲陽中之陰用而不用者也姤則一陰在下離則二陰居中故深絶之精和之至常而明者皆純乾獨用之效所謂¶
<pb:CK-KZ_JY048_02p022b>¶
　神光一點自照終始細入毫毛大超天地炯然長存洞知洞視者也)¶
　　
** 知者不言章第五十六¶
知者不言言者不知塞其兌閉其門挫其銳解其紛和其光同¶
其塵是謂玄同不可得而親不可得而疎不可得而利不可得¶
而害不可得而貴不可得而賤故爲天下貴¶
　子綦隱几囘也如愚迦葉微笑異途同歸無人我想親疎何¶
　殊旡貪懼想利害何施無榮辱想貴賤何拘默識直悟希夷¶
　而微是謂良貴斯天之徒咦收歛神光寂似無眾人皆醉啜¶
　其醨箇中識得旡同妙活捉神龍任汝騎¶
　　
** 以正治國章第五十七¶
<pb:CK-KZ_JY048_02p023a>¶
以正治國以奇用兵以無事取天下吾何以知其然哉夫天下¶
多忌諱而民彌貧民多利器國家滋昏民多技巧奇物滋起法¶
令滋章盜賊多有故聖人云我無爲而民自化我好靜而民自¶
正我無事而民自富我無欲而民自樸¶
　垂衣裳而民自化者治之正舞干羽而苗自格者兵之奇取¶
　天下於無事者存乎揖讓致天下於多事者惟其自私咦萬¶
　古萬萬古君民同一機欲存皆是事靜後便無爲正失爲刑¶
　罰奇流入詐欺何人天地外觀月夜中時¶
　　
** 其政悶悶章第五十八¶
其政悶悶其民醕醕其政察察其民缺缺禍兮福所倚福兮禍¶
<pb:CK-KZ_JY048_02p023b>¶
所伏孰知其極其旡正邪正復爲奇善復爲妖民之迷其日固¶
已久矣是以聖人方而不割廉而不劌直而不肆光而不耀¶
　民風有渾漓政化有寬急禍福非無端人心自難必汨汨千¶
　萬變如夢不可執至人攬元炁保抱蟲始蟄以有藏於無妙¶
　用常不失洞然幻化外見此未始一咦禍福旡非自己爲見¶
　乎四體有先知細將人事參天理認取純誠欲動時¶
　　
** 治人事天章第五十九¶
治人事天莫若嗇夫惟嗇是謂早復早復謂之重積德重積德¶
則旡不克旡不克則莫知其極莫知其極可以有國有國之母¶
可以長久是謂深根固蒂長生久視之道¶
<pb:CK-KZ_JY048_02p024a>¶
　推吾身以外及者治人之方歛吾心以內守者事天之則因¶
　其實而爲虛不盡用之謂嗇由是而復本由是而積德以能¶
　無能而能以極旡極之極故有國者治人之施而有母者事¶
　天而得旣得其母子不待索性根命蔕灌溉凝植環二炁以¶
　爲絲化萬有而莫測固將觀天地之終窮而逍遙乎無方之¶
　域咦此是朝元第二方蓬萊不在海中央伏雌莫爲寅風動¶
　胎蚌還分夜月光(修眞學道則一而入門有不同此則審動靜之機明感應之理守之以待自然而然¶
　所謂積功累行而滿三千者是也)¶
　　
** 治大國章第六十¶
治大國若烹小鮮以道莅天下其鬼不神非其鬼不神其神不¶
<pb:CK-KZ_JY048_02p024b>¶
傷人非其神不傷人聖人亦不傷人夫兩不相傷故德交歸焉¶
　若烹小鮮者求水火之宜以調陰陽也其鬼不神者用以陰¶
　柔而隱夫陽也其神不傷人者陽亦未嘗不用而能不顯其¶
　剛也聖人亦不傷者參贊裁成以保和太和也咦獨陽不成¶
　獨陰不生生成萬物陰陽合凝用剛則折柔久是能剛內以¶
　守柔外以行事天法地人所以靈裁成妙合天地淸甯返之¶
　一已萬有包并示以槁死存吾剛明綿綿不亡朝乎太淸¶
　　
** 大國者下流章第六十一¶
大國者下流天下之交天下之牝牝常以靜勝牡以靜爲下故¶
大國以下小國則取小國小國以下大國則取大國故或下以¶
<pb:CK-KZ_JY048_02p025a>¶
取或下而取大國不過欲兼畜人小國不過欲入事人兩者各¶
得其所欲故大者宜爲下¶
　以大事小者仁也以小事大者智焉仁者樂天而能普智者¶
　畏天而能全普則天下效其地全則一國安其天合大小以¶
　同得斯謙下之自然咦川河汨汨幾時休海大如天凝不流¶
　看得靜中元自動陰陽交處互相柔¶
　　
** 道者萬物之奥章第六十二¶
道者萬物之奥善人之寶不善人之所保美言可以市尊行可¶
以加人人之不善何棄之有故立天子置三公雖有拱璧以先¶
駟馬不如坐進此道古之所以貴此道者何也不曰求以得有¶
<pb:CK-KZ_JY048_02p025b>¶
罪以免故爲天下貴¶
　以無形而藏萬物者謂之奥知其所貴而有之者謂之寶籍¶
　之以生而不知者謂之保故有不善而後見其善有不美而¶
　後見其美有不尊而後見其尊是皆相因以爲用又奚去取¶
　之足論崇之以位聘之以禮夫惟賢者之是資曷若反求於¶
　自己復眾妙而取之在一念之更耳咦道何可說亦何爲執¶
　使三公坐論之九萬里天同看月妙哉善惡未分時¶
　　
** 爲無爲章第六十三¶
爲無爲事無事味無味大小多少報怨以德圖難於其易爲大¶
於其細天下難事必作於易天下大事必作於細是以聖人終¶
<pb:CK-KZ_JY048_02p026a>¶
不爲大故能成其大夫輕諾必寡信多易必多難是以聖人由¶
難之故終旡難¶
　有心非心著相非相自然而然無怨德想圖難於易爲大於¶
　細惟幾惟損執其要矣駟馬莫追一言之許愼之愼之克有¶
　終始咦日出事卽生舌存味相覓大小與難易汨汨交出入¶
　天地有不定孰是無事日嗒然吾喪我何者眞得失¶
　　
** 其安易持章第六十四¶
其安易持其未兆易謀其脆易泮其微易散爲之於未有治之¶
於未亂合抱之木生於毫末九層之臺起於累土千里之行始¶
於足下爲者敗之執者失之聖人無爲故無敗無執故旡失民¶
<pb:CK-KZ_JY048_02p026b>¶
之從事常於幾成而敗之愼終如始則無敗事是以聖人欲不¶
欲不貴難得之貨學不學復眾人之所過以輔萬物之自然而¶
不敢爲¶
　見天下之幾而後有以成天下之務知天下之微而後有以¶
　消天下之變得失有可決於幾之先智力有不能於微之顯¶
　是故愼終而如始彼舍而此取者所以輔相時行物生之造¶
　而順夫自然之理耳咦索裘莫待雪霜寒木鑽猶能透石磐¶
　事向無心還自得畫蛇添足便多端¶
　　
** 古之善爲道者章第六十五¶
古之善爲道者非以明民將以愚之民之難治以其智多以智¶
<pb:CK-KZ_JY048_02p027a>¶
治國國之賊不以智治國國之福知此兩者亦楷式能知楷式¶
是謂玄德玄德深矣遠矣與物反矣然後乃至於大順¶
　智流則假愚近乎眞假其自賊推以賊人眞則返樸民化以¶
　湻於是取則天下歸仁咦秦以智愚黔首不知黔首愚秦識¶
　得眞愚髣髴君其問諸漢文¶
　　
** 江海爲百谷王章第六十六¶
江海所以能爲百谷王者以其善下之故能爲百谷王是以聖¶
人欲上民必以言下之欲先民必以身後之是以聖人處上而¶
民不重處前而民不害是以天下樂推而不厭以其不爭故天¶
下莫能與之爭¶
<pb:CK-KZ_JY048_02p027b>¶
　自卑莫如海天下之水趨之自損莫如聖人天下之民歸之¶
　水趨之則有以盡地利民歸之則有以得天時故卑者尊之¶
　資而損者益之基是皆藏有於其無亦孰知其所以爲哉咦¶
　謙尊損益道之餘觀海當知造化機試看銀河在天上尾閭¶
　元有逆流時¶
　　
** 天下皆謂章第六十七¶
天下皆謂我道大似不肖夫惟大故似不肖若肖久矣其細也¶
夫我有三寶保而持之一曰慈二曰儉三曰不敢爲天下先夫¶
慈故能勇儉故能廣不敢爲天下先故能成器長今捨慈且勇¶
捨儉且廣捨後且先死矣夫慈以戰則勝以守則固天將救之¶
<pb:CK-KZ_JY048_02p028a>¶
以慈衞之¶
　道大無象有則小矣夫惟三寶天下以治慈以民生儉以民¶
　富不敢爲先守常安事惟守惟安所以長器廣則相資勇則¶
　趨義捨此取彼戒哉以死推而復之長生久視天道無親惟¶
　善是與咦三寶人共有有之在乎人非慈曷守氣非儉曷嗇¶
　精擾擾爲之先曷以存吾神神存精氣合繹繹勿或情勿戰¶
　亦勿守自然成吾眞¶
　　
** 善爲士章第六十八¶
善爲士者不武善戰者不怒善勝敵者不爭善用人者爲之下¶
是謂不爭之德是謂用人之力是謂配天古之極¶
<pb:CK-KZ_JY048_02p028b>¶
　士不武者以保其身戰不怒者以平其氣勝不爭者其功能¶
　全下於人者其善樂取合天德以同歸葢古人之極致咦保¶
　身平氣兩維艱更信全功取善難水火相和龍虎伏人天合¶
　處卽金丹¶
　　
** 用兵有言章第六十九¶
用兵有言吾不敢爲主而爲客不敢進寸而退尺是謂行無行¶
仍無敵攘無臂執無兵禍莫大於輕敵輕敵則幾喪吾寶故抗¶
兵相加哀者勝矣¶
　不主而爲客者妙在乎應以退爲進者惟守諸己行無行者¶
　不動其心仍無敵者因之於彼俾一割以要功賤匹夫之疾¶
<pb:CK-KZ_JY048_02p029a>¶
　視悻然者自喪其慈惻然者有勝之理咦八十一章三論兵¶
　知兵妙處有長生乾坤萬物皆同體勝敗元來只兩平¶
　　
** 吾言甚易章第七十¶
吾言甚易知甚易行天下莫能知莫能行言有宗事有君夫惟¶
無知是以不我知知我者希則我貴矣是以聖人被褐懷玉¶
　易知易行者吾之言莫知莫行者所謂道夫惟道故有宗而¶
　有君譬諸玉則可貴而可寶咦萬有芸芸皆是道道行何者¶
　不由之人人自有懷中玉妙在旡言與不知¶
　　
** 知不知上章第七十一¶
知不知上不知知病夫惟病病是以不病聖人不病以其病病¶
<pb:CK-KZ_JY048_02p029b>¶
是以不病¶
　知之爲不知者自謙不知爲知之者自昧能病自昧之爲病¶
　是則知害而不害夫惟生知之謂聖復何病乎不知而乃病¶
　眾人之病者此其所以爲聖聖而愚愚乎咦有若無實若虛¶
　儒之格言未得謂得未證謂證釋之戒示合二者以歸之亦¶
　奚分乎其異同¶
　　
** 民不畏威章第七十二¶
民不畏威則大威至無狹其所居無厭其所生夫惟不厭是以¶
不厭是以聖人自知不自見自愛不自貴故去彼取此¶
　君慈民愛愛則不畏不畏之愛大威斯寄容之如天安其居¶
<pb:CK-KZ_JY048_02p030a>¶
　矣養之如地樂其生矣上下不厭感應一理知不自見愛不¶
　自貴以晦爲能以謙爲美去彼非道惟此道取治人修眞無¶
　往不至咦內養剛陽外順之自然心廣體安舒於中認得眞¶
　知愛信有長年住世書¶
　　
** 勇於敢章第七十三¶
勇於敢則殺勇於不敢則活此兩者或利或害天之所惡孰知¶
其故是以聖人猶難之天之道不爭而善勝不言而善應不召¶
而自來坦然而善謀天網恢恢疎而不失¶
　暴其氣者死之機持其志者生之理夫何二者之必然而有¶
　或害而或利葢不求天之變者如彼又孰知天之常者如此¶
<pb:CK-KZ_JY048_02p030b>¶
　故涓滴以之石穿淵默以之雷厲寒暑以之自然智慮以之¶
　不滯蕩蕩乎奄萬有而無拘雖一毫之微不能外矣咦惡盈¶
　惡殺旡非道入死入生皆是機提取大綱歸掌握任他常變¶
　總旡違¶
　　
** 民常不畏章第七十四¶
民常不畏死奈何以死懼之若使人常畏死而爲奇者吾將執¶
而殺之孰敢常有司殺者殺夫代司殺者殺是謂代大匠斲夫¶
代大匠斲希有不傷其手矣¶
　人未知愛生常若不畏死使其生以樂安有死不畏司殺無¶
　非天有罪斯殺矣所謂代司殺殺之以私意譬如代匠斲傷¶
<pb:CK-KZ_JY048_02p031a>¶
　手乃必至傷人卽自傷天道有還理咦起心傷處已傷心及¶
　至傷人并及身身外子孫猶不免一回念後便歸仁¶
　　
** 民之饑章第七十五¶
民之饑以其上食稅之多是以饑民之難治以其上之有爲是¶
以難治民之輕死以其求生之厚是以輕死夫惟無以生爲者¶
是賢於貴生¶
　賦歛重萬腹空智術用萬息動嗜欲無窮厚吾奉入死求生¶
　不知痛何如淸靜兩相忘飽飯機無民自重咦嗜欲之生如¶
　晝忽暝萬累雜遝日與心競去之何方以省以定淸靜之道¶
　斯其要領¶
<pb:CK-KZ_JY048_02p031b>¶
　　
** 人之生章第七十六¶
人之生也柔弱其死也堅强萬物草木之生也柔脆其死也枯¶
槁故堅强者死之徒柔弱者生之徒是以兵强則不勝木强則¶
共故强大處下柔弱處上¶
　柔弱者氣之温和堅强者氣之肅殺温和則陽之虛肅殺則¶
　陰之塞虛則所以存魂神塞則所以復體魄孰知夫死生之¶
　非徒而邁乎造化之不測咦陰體柔弱用剛强陽體剛强用¶
　柔弱五行顚倒小技耳萬物死生歸掌握¶
　　
** 天之道章第七十七¶
天之道其猶張弓乎高者抑之下者舉之有餘者損之不足者¶
<pb:CK-KZ_JY048_02p032a>¶
補之天之道損有餘而補不足人之道則不然損不足以奉有¶
餘孰能以有餘奉天下唯有道者是以聖人爲而不恃功成不¶
居其不欲見賢¶
　天道何如以弓爲喻取其旣張不久必馳高者必抑下者必¶
　舉有餘必損不足必補以弓推之事物一理人胡不天而乃¶
　反此孰知其然是則是取惟聖不聖所以聖矣咦天道如弓¶
　有弛張循環二炁爲誰忙若爲認得中間鵠萬有和弓一併¶
　忘¶
　　
** 天下柔弱章第七十八¶
天下柔弱莫過於水而攻堅强者莫之能勝其無以易之故柔¶
<pb:CK-KZ_JY048_02p032b>¶
勝剛弱勝强天下莫不知莫能行是以聖人言受國之垢是謂¶
社稷主受國不祥是謂天下王正言若反¶
　此處專言德貴常常能柔弱勝剛强納汚自下方成海成海¶
　工夫在久長咦水以柔勝人孰不知莫能行者不能常之積¶
　善納廣不已而持德成道合天地皆歸¶
　　
** 和大怨章第七十九¶
和大怨必有餘怨安可以爲善是以聖人執左契而不責於人¶
故有德司契無德司徹天道無親常與善人¶
　怨不可生亦不可和和和無窮兩仍其禍生怨在彼責報在¶
　此執契之譬有責報理可責不責惟德是取有德執德是謂¶
<pb:CK-KZ_JY048_02p033a>¶
　司契徹者轍也循環之義喻以司徹怨怨不已天道無親惟¶
　善是與善不責報天斯報矣咦萬有俱無萬慮澄怨何所在¶
　德何名人人皆善從何與太古靑山只麽青(徹亦作轍漢書結徹于道)¶
　　
** 小國寡民章第八十¶
小國寡民使有什伯人之器而不用使民重死而不遠徙雖有¶
舟輿無所乘之雖有甲兵無所陳之使民復結繩而用之甘其¶
食美其服安其居樂其俗隣國相望雞犬之聲相聞民至老死¶
不相往來¶
　因夫無用之用而以自適其適道並行而不悖物並育而各¶
　得常相忘者其心不相往者其跡邈哉聖人之懷已矣百里¶
<pb:CK-KZ_JY048_02p033b>¶
　之國咦道本無爲俗本湻山川民物古猶今靑牛一去旡消¶
　息誰識當年用世心¶
　　
** 信言不美章第八十一¶
信言不美美言不信善者不辯辯者不善知者不博博者不知¶
聖人無積旣以爲人己愈有旣以與人己愈多天之道利而不¶
害聖人之道爲而不爭¶
　言美則華言信則樸辯者有爭善者無惡貫一則知務多則¶
　博聖人無積虛以主之爲人愈有造物之機與人愈多淵泉¶
　之時不害之利不爭之爲惟天惟人一而不二萬事以宜萬¶
　物以備大哉道乎于以終始咦非言非道道非言辨博誰知¶
<pb:CK-KZ_JY048_02p034a>¶
　妙不傳人法者天天法道道何所法自然然¶
¶
¶
¶
¶
¶
¶
¶
¶
¶
<pb:CK-KZ_JY048_02p034b>¶
¶
¶
¶
¶
¶
¶
¶
¶
¶
太上道德眞經章句訓頌終¶
