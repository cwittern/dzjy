#-*- mode: org; -*-
#+TITLE: 太上道德真經章句訓頌
#+DATE: 2011-05-31 15:51:55
#+PROPERTY: kxid KX047
#+PROPERTY: title 太上道德真經章句訓頌
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0698
#+PROPERTY: id JY048
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY048_01p001a>¶
* 太上道德眞經章句訓頌序¶
太上老君道大而德宏守約而施博藏大用於無用之地寓無¶
不爲於無爲之中超乎太極之先而不爲古行乎三極之後而¶
不爲今得其高明者曰天得其博厚者曰地日月得之以代明¶
四時得之以錯行山川得之以流峙洪者纖者高者下者飛者¶
潛者動者植者各得其一而爲萬物靈於物者爲人舉不能出¶
乎範圍曲成之外吾求其故而不得强名曰道非聖人無以有¶
此道非經無以載此道是故道難聞因經而後聞道難見因經¶
而後見誦是經者倘有得於無爲之緒則可以修身可以齊家¶
可以安民可以措天下於太平雖然此特其粗耳南華經云其¶
<pb:CK-KZ_JY048_01p001b>¶
塵垢粃糠猶將陶鑄堯舜者非耶若夫性根命蔕交攝互融妙¶
有眞空微言顯說險語稜層則孤峯絶岸至味澹泊則元酒大¶
羹其澄涵則鏡裏之花其窈沈則水中之月可以默契而不可¶
以言悟可以神遇而不可以跡求自非別具隻眼與老君相見¶
於寥廓惚恍間者未易影響其萬一也吾祖正一眞君兩承神¶
馭下降西蜀親授至道發五千文言外之旨無餘藴矣家世守¶
之蓋千數百載嗣成藐焉傳嗣累奉德音以遵行太上老君經¶
教爲祝釐第一義是以每於三元開壇傳籙吿祝之餘必卽此¶
經敷暢之使在壇弟子及慕道而來者如魚飮水各滿其量然¶
四方萬里人人提耳而誨之日亦不足矣爲老君弟子而不知¶
<pb:CK-KZ_JY048_01p002a>¶
老君之道猶終日飽食而不識五穀終夜秉燭而不識火也不¶
惟自負其身豈不深負聖朝崇尙經教之意哉以是不自揆輙¶
繹其義以爲章句非敢自謂得老君之旨然使吾門弟子與夫¶
尊德樂道之士得而玩之倘有悟入則金丹不在他求而至道¶
吾所固有功成行滿法身不壞亦劵內事耳所謂千載而下知¶
其解者猶旦暮遇之也凡我同志可不勉㫋至治壬戌夏五月¶
嗣漢三十九代天師太玄子張嗣成再拜稽首謹序¶
¶
¶
¶
<pb:CK-KZ_JY048_01p002b>¶
¶
¶
¶
¶
¶
¶
¶
¶
¶
¶
