#-*- mode: org; -*-
#+TITLE: 太古集
#+DATE: 2011-11-02 10:44:01
#+PROPERTY: kxid KX203
#+PROPERTY: title 太古集
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1161
#+PROPERTY: id JY205
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY205_01p001a>¶
* 太古集序¶
余少時在燕趙間聞太古眞人之名然未嘗瞻拜履錫聆謦欬¶
之音頗爲慊恨每一思咏風烈如想蓬萊瀛洲方丈中人也今¶
適得親見眞人法嗣普照大師范君君爲人聰明照了八窗玲¶
瓏其在東平之正一也道俗瞻依風聲千里雲集檀施興建道¶
場廣殿齋厨賓寮廩舍纔四三年已不啻數十百楹矣一日過¶
璧曰圓曦所以區區成此功德者亡他政欲推廣先師道範俾¶
行爾其先師太古眞人舊有崑崙文集當時刊行者蔑裂訛漏¶
極多圓曦以謂宗風準的道學淵源在則人亡則書蓋不可須¶
臾離也雖甓甃浮圖增九級之高曾未若心印書傳無片言之¶
<pb:CK-KZ_JY205_01p001b>¶
誤衆人徒見圓曦營建葺累之勤孰知於崑崙文集補綴闕遺¶
改正差繆亦頗有一日之勞焉書已補完子盍爲之序引璧曰¶
少時傾嚮眞人風烈以不及瞻拜履錫爲恨今得附名於文集¶
間蓋甚幸也然嚮所得皆傳聞語大師實爲法嗣親炙日久知¶
眞人之詳莫如大師請追述眞人道德風烈之一二以實叙引¶
以信後人大師因手錄行實見示其錄如左師俗姓郝世居甯¶
海爲州人之首戸昆季皆從儒學兄諱俊彦舉進士第官至朝¶
列大夫昌邑縣令師獨幼年穎異識度夷曠悠然有出塵之姿¶
祖師重陽眞人大定丁亥自秦適齊抵甯海一見師卽以神仙¶
許之後於崑崙山對衆傳衣師自傳衣之後亦不以得道自居¶
<pb:CK-KZ_JY205_01p002a>¶
蓋自韜晦往往乞食於眞定邢洺間過趙州南石橋之下因持¶
不語跌坐留六年寒暑風雨不易其處童子來劇者見其土木¶
形骸至以瓦石周擁其旁師居之晏如也昌邑君之季女適眞¶
定少尹郭長倩會郭夫婦偕往眞定車騎甚都道出石橋問知¶
師在橋下駐車拜禮以衣物存慰者甚厚師藐然若不相識一¶
無所受夫人感泣長倩嗟異移時而去師於世緣堅决乃爾故¶
能專意於道歲月浸久精神感格一日至灤城南神人授師大¶
易忽大開悟事多前知名滿天下大安中朝廷賜以命書廣甯¶
全道太古眞人卽其號也自灤城授易之後言人禍福毫髮無¶
差且自知其壽數當七十有三至期辭誡門人無疾而逝所著¶
<pb:CK-KZ_JY205_01p002b>¶
書六帙實錄所載如此然則曩燕趙所聞猶未盡眞人之所有¶
也序旣竟大師謂璧曰子作先師文集序而載正一興造得無¶
贅乎余應之曰語錄記述以傳心也功德興建以示跡也余年¶
七十有五囘首嚮來燕趙傳聞如隔再世非大師裒集遺文追¶
錄行實則眞人之遺風餘烈無自發明況後學晩生甯易知此¶
大師憑藉眞人道蔭興建正一功德照耀東方今舉之所以聳¶
動學人俾易知耳古人有言曰雖無老成人尚有典刑在噫正¶
一功德其亦眞人道蔭之典刑歟大師曰唯唯大師諱圓曦前¶
宋名相文正公之裔也前翰林學士馮璧序¶
¶
<pb:CK-KZ_JY205_01p003a>¶
** 太古集序¶
癸巳之夏余自大梁北遷至銅臺聞天平有道士范公大師道¶
價甚高且好賢喜事爲東州冠四方游士多往依之師皆振恤¶
不厭遂欲一識之而未能也已而余還鄉里凡二年丙甲歲南¶
游聞其名益甚因至東原得一拜下風其言議宏深胷懷灑落¶
飄飄然非塵土中人余驚且服遂館於其宫踰兩旬相與之意¶
甚厚將别出一編書曰此予師郝崑嵛太古歌詩今將重鋟木¶
以傳子當爲我序余受而讀之則已有馮丈內翰題其首因紬¶
繹再四歎曰是亦古之有道者歟何其言之精而理之妙也嘗¶
謂士大夫生而爲學則曰吾欲兼善天下致君澤民然志不與¶
<pb:CK-KZ_JY205_01p003b>¶
時偕鮮克遂所願幽憂憤恚反自傷其身者多矣所謂兼善不¶
能而獨善又失深可歎嗟彼方外之士初無濟時心則决然修¶
鍊惟以壽命爲事精專篤慎其功日新雖不能白日飛昇亦保¶
體完神康强終世與夫逐逐於外物爲虛名所劫持耗智刓精¶
而無補吾教者相去亦遠矣若今郝公幼而立志挺挺不衰其¶
塊處數年有玉潔松剛之操一旦談玄論易神解心融著書立¶
言傳於身後而范公能發揚其師之道使大振於時而又刊定¶
遺文以開悟晩學俱爲方外偉人故余有激而書以予吾儕之¶
兩失者云是秋八月渾水劉祁序¶
¶
<pb:CK-KZ_JY205_01p004a>¶
** 太古集序¶
先師廣甯全道太古眞人郝君遇師於甯海傳衣於崑嵛神人¶
授之以易大安錫之以號略見於內翰馮公之序不復容聲惟¶
是平居製作若三教入易論一卷示教直言一卷解心經救苦¶
經各一卷太古集一十五卷內周易參同契簡要釋義一卷師¶
西來日眞定諸人已攻木行於代歸老之後又多所撰述至於¶
舊集所傳時有改定世俗抄錄往往訛舛欲改新之蓋未暇也¶
竊惟先師之道獨得於曠代不傳之妙粹之以易象廣之以禪¶
悅精微宏廓遺世獨立法言遺論人所願見乃今魯魚莫辨眞¶
僞交雜疑惑後學在於門人弟子寔任其責圓曦不敏䝉賴道¶
<pb:CK-KZ_JY205_01p004b>¶
蔭今得灑掃東原之正一居多暇日謹以師後來所正及世所¶
未見者點校精審按爲定本刻而傳之敢以蕪辭冠之篇首夫¶
至人達觀物無不可故辭旨所發務以明理爲宗非必駢四驪¶
六抽青配白如世之業文者以聲律意度相夸耳在禪學則曰¶
麤言及細語皆成第一義在孔門則曰辭達而已矣又曰以意¶
逆志爲得之矣學者不志於道而惟華采是求豈爲道曰損損¶
之又損之道乎向上諸師聞師一言一句卽以神仙許之至待¶
爲方外眷屬生平教督嚴麾斥公足爲玄門之臨濟使今而尚¶
存必能高提正令坐斷大千雖師子象王且知歛避狐狸野犴¶
吾知其不能群矣倒景滅沒可勝浩歎雖然師之書故在也試¶
<pb:CK-KZ_JY205_01p005a>¶
取而讀之意必有目直而不能視口呿而不能言者矣歲次丙¶
申長至日崑崙野服嗣教范圓曦謹序¶
¶
¶
¶
¶
¶
¶
¶
¶
<pb:CK-KZ_JY205_01p005b>¶
¶
¶
¶
¶
¶
¶
¶
¶
¶
¶
<pb:CK-KZ_JY205_01p006a>¶
** 太古集自序¶
大道恍惚從無而入有乾坤造化自有以歸無夫有入於無故¶
無出乎有元之一氣先天地生旣著三才浸成萬物萬物之動¶
有生有尅有利有害有順有逆有好有惡有是有非方而類聚¶
物以羣分尊卑有序泰道將興上下失節否時斯遘臨事之始¶
而可潛當事之期而可躍履霜致堅冰之至龍戰則其血玄黃¶
屯利居貞訟孚窒惕矯世以童蒙而處申令取毒蠱而明剛進¶
待需柔而行有剝出門貴乎同人禍發基於大過艮止之兌說¶
之賁華而離麗蹇滯而坎陷睽背也恒久也取新可以固鼎失¶
律所以覆師光明則海內可觀晦跡則山林可遯非神化靈通¶
<pb:CK-KZ_JY205_01p006b>¶
其孰能與於此乎予嘗研精於周易刪正義以爲參同畫兩儀¶
四象三才八卦六律九宫七政五行星辰張布日月度躔有無¶
混成以爲圖象述懷應問詩詞歌賦共一十五卷分併三帙以¶
慕太古之風目之曰太古集夫太古者太謂太易太初太始太¶
素古謂遠古上古邃古亘古務使將來慕道君子知其不虛爲¶
者也且夫氣象莫大乎天地變通莫大乎陰陽天地之英華陰¶
陽之根本二氣之謂也木龍金虎赤鳳烏龜四象之謂也六七¶
八九其數之謂也刀圭鉛汞生成備物之謂也神遇氣交性命¶
之謂也紫府丹宫靈臺翠宇瓊樓絳闕玉洞珠簾玄關陽道地¶
戸天門玉液金精黃芽白雪眞水眞火姹女嬰兒石人木馬九¶
<pb:CK-KZ_JY205_01p007a>¶
蟲三尸金翁黃婆芝草丹砂皆五行造化之謂也大抵動靜兩¶
忘性圓命固契乎自然自然之道甚易知甚易行而天下莫能¶
知莫能行者蓋情慾緣想害之之謂也人若去妄任眞超塵離¶
法混俗而不凡獨立而不改抱一而不離周行而不怠於仙道¶
其庶乎顔子有坐忘之德孟軻有養素之功蓋亦專於一事也¶
今舉其大綱開諸異號所謂同歸而殊途名多而理一示之可¶
以益於後學能使道心堅固眞正無私若執志待終則位標仙¶
籍永作眞人神通萬變羽化飛昇矣如是則非我門而不入非¶
我道而不然然而然然於不然而然也大定十八年歲在戊戌¶
仲冬望後六日自序¶
<pb:CK-KZ_JY205_01p007b>¶
¶
¶
¶
¶
¶
¶
¶
¶
¶
¶
<pb:CK-KZ_JY205_01p008a>¶
#+PROPERTY: JUAN 001
<pb:CK-KZ_JY205_01p008a>¶
@fw重刊道藏輯要¶
　
* 太古集¶
@by廣甯子郝大通撰¶
　　
** 周易參同契簡要釋義(并序)¶
　教者道之所以生也道本無名彊名曰道教本無形假言顯¶
　教教之精粹備包有無故以無言之存乎道體以有言之存¶
　乎器用體之以為無用之以為利若曰有形生於無形則乾¶
　坤安從而生用教化於無知則眞知安從而出若夫太極肇¶
　分三才定位布五行於玄極列八卦於空廓發揮七政躔次¶
　紀綱垂萬象於上方育羣靈於下土是故聖人仰觀俯察裁¶
<pb:CK-KZ_JY205_01p008b>¶
　成輔相信四時而生萬物通變化而行鬼神通精無門藏神¶
　無穴寂然不動感而遂通至於修眞達道之士用之德化十¶
　方慧超三界升沉而龍吟虎嘯消息而蛇隱龜藏一往一來¶
　神號而鬼哭一伸一屈物我以俱忘當是時電激而八表騰¶
　輝雷震而三山動色鶴飛鳳舞鹿返羊迴冲氣盈盈瑞雲宻¶
　宻萬神羅列羣魔遁形玄珠迸落於靈臺芝草齊生於紫府¶
　覺花纔放法海淵深直入玄都永超陸地所謂毛吞大海芥¶
　納須彌木馬嘶嗚石人唱和此皆開悟後覺不得已而爲言¶
　是道也用之以順兩儀序而百物和行之以逆六位傾而五¶
　行亂非夫至極玄妙其孰能與於此乎於是略叙玄文删爲¶
<pb:CK-KZ_JY205_01p009a>¶
　節要云耳時大定十八年嵗次戊戌孟夏十有九日序¶
　易之道以乾爲門以坤爲戸以北辰爲樞機以日月爲運化¶
　以四時爲職宰以五行爲變通以虛靜爲體以應動爲用以¶
　剛柔爲基以清淨爲正以雲雨爲利以萬象爲法以品類爲¶
　一以吉凶爲常以生死爲元以有無爲教故知教之與化必¶
　在乎人體之善用必在乎心變而又通必在乎神以一神總¶
　無量之神以一法包無邊之法以一心統無數之心自古及¶
　今綿綿若存是謂周易參同契簡要釋之義也¶
天體道廣¶
　清虛廣遠純陽不雜¶
<pb:CK-KZ_JY205_01p009b>¶
乾用德普¶
　運行不息應化無窮¶
善始嘉通¶
　會合羣靈通理物性¶
羲和貞固¶
　恊和濟利堅固貞正¶
大妙至哉¶
　法此行道隨時變通¶
玄元聖祖¶
　規矩後人光澤天下¶
<pb:CK-KZ_JY205_01p010a>¶
資乎萬物¶
　衆象之宜資取乾用¶
統御雲雨¶
　雲氣流行雨澤施布總及萬靈無有壅蔽¶
克明初末¶
　克明萬物終始之道始則潛伏終則飛躍可潛則潛可飛則¶
飛是明達乎始終之道¶
時乘六戸¶
　陽有六則陰有六則健用隨時始終如一若不以時而用者¶
　應潛則飛應飛則潛應生而殺應殺而生六位不以時乘而¶
<pb:CK-KZ_JY205_01p010b>¶
　反害矣¶
伏虎飛龍¶
　陰伏陽飛陽生陰殺¶
式宙控宇¶
　升降不怠運轉無窮¶
變力化功¶
　應用之道革故從新為之以漸謂之變一有一無忽然而改¶
　謂之化言乾之為道使物漸變者使物卒化者莫非資始生¶
　養萬物總統隱顯之功¶
性端命輔¶
<pb:CK-KZ_JY205_01p011a>¶
　乾之爲用見乎變化變化之功使物各正性命性者天生之¶
　質若剛柔遲速之別命者人所禀受若貴賤壽夭之屬故知¶
　無形生於有形有形之所累也惟天道有形能健而不爲所¶
　累者蓋謂乘變化而御大器靜專動直不失大和乾之為體¶
　靜住之時則專一不轉移也其運動之時正直不傾邪也不¶
　失大利豈非正性命之情者邪乾能正定物之性命物之性¶
　命各有情也所禀生者謂之性隨時念慮謂之情故以眞言¶
　之存乎其性以邪言之存乎其情情去性存命自歸而輔之¶
保合太和¶
　乾之為用純陽剛暴若無和順則物不得利又失其正若能¶
<pb:CK-KZ_JY205_01p011b>¶
　保安合會太和之道乃能永固使物各正性命而久長也¶
利貞廼甫¶
　貞固幹用利益於物¶
剛專柔直¶
　內則存乎剛健專一不移轉也外則用乎柔弱正直不傾邪¶
　也¶
匠衆規矩¶
　君子所以能行此道匠成萬物教化無窮者也¶
君子自彊¶
　運用不休終而復始彊而又壯君子之道備矣君者主也子¶
<pb:CK-KZ_JY205_01p012a>¶
　者愛也主臨上位愛人濟物學道之者通乾用而行大利晝¶
　夜不息無有虧退君子之人自彊勉力不有止息惟施於衆¶
教令可取¶
　此明君子之人體道用事內剛外順靜專動直若雲行雨施¶
　四時以序萬物以生一切羣品無不周普¶
地體道大¶
　沈實純厚無所不載¶
坤用德隆¶
　柔和厚載包容眾垢以順羣生通理物情猶乾之德其德隆¶
　大¶
<pb:CK-KZ_JY205_01p012b>¶
長益羣品¶
　長養利益羣靈品類始生萬有各得通暢¶
事備曲通¶
　順時待物屈己伸人¶
攸攸君子¶
　柔順幹正嘉美之功¶
雌極化雄¶
　不為事始待唱乃和謙尊卑光己若進人必人進己先雌而¶
　化雄也¶
西南不利¶
<pb:CK-KZ_JY205_01p013a>¶
　陰柔不立物有所害¶
東北立功¶
　志意和同性行柔弱臨事決斷不有私曲正此義也¶
乘此達彼¶
　得正順志利保守常¶
黃委宗風¶
　惟政是從隨時渝變¶
資生萬有¶
　妙用宏闊無所疏遠¶
承順天聰¶
<pb:CK-KZ_JY205_01p013b>¶
　行不違禮柔順不邪¶
厚能載物¶
　至順包承不亂羣也¶
至理無窮¶
　居中得正任其自然¶
含弘光熾¶
　和光同衆俯仰不獨¶
品類熙沖¶
　和氣沖滿物得生存言善則遷道歸羣品始終不懈君子之¶
　正¶
<pb:CK-KZ_JY205_01p014a>¶
實相非相¶
　依尊履正行命有功返視內觀相實非有非相之實實非相¶
　故¶
眞空不空¶
　不居任不造為空眞不存不空之眞眞不空故¶
全其衆妙¶
　質素不奢修仁守正¶
器與玄同¶
　清淨精潔固志在一恢弘博施中正不偏安乎得失變通隨¶
　時成其道果¶
<pb:CK-KZ_JY205_01p014b>¶
¶
¶
¶
¶
¶
¶
¶
¶
¶
¶
<pb:CK-KZ_JY205_01p015a>¶
#+PROPERTY: JUAN 002
<pb:CK-KZ_JY205_01p015a>¶
** 乾象圖¶
¶
　　　　　　　　　　　　　　　　　其數九¶
　　　　　　　　　　　　　　　　　稱老陽¶
¶
乾者爲天之用天者是乾之體天所以清虛高遠純陽不雜一¶
氣冥運萬物化生乃可法天之用不可法天之體故曰乾象而¶
稱老陽其數則九謂乾爲天有三畫三因之得九此卦重之六¶
爻而各稱九是也夫天之道勢如偃蓋狀若雞卵取坤爲妻而¶
生六子也¶
<pb:CK-KZ_JY205_01p015b>¶
　
** 坤象圖¶
¶
　　　　　　　　　　　　　　　其數六¶
　　　　　　　　　　　　　　　稱老陰¶
¶
坤者爲地之用地者是坤之體地所以純厚廣載純陰不雜二¶
氣昇降物有變遷乃可法地之用不可法地之體故曰坤象而¶
稱老陰其數則六謂坤爲地有六畫象之稱六此卦重之六爻¶
各稱六是也夫天有三畫而兼坤之六畫故稱九也惟地屬老¶
陰而不得兼陽故稱六也¶
<pb:CK-KZ_JY205_01p016a>¶
　　
** 日象圖¶
　　　　　　　　　　　　　太陽之精¶
　　　　　　　　　　　　　其數七¶
　　　　　　　　　　　　　稱少陽¶
日者太陽之精象離卦也其數則七而稱少陽者爲離卦上下¶
俱長中虛則短成四畫而兼乾之三畫故稱七數而爲少陽者¶
乾天之道覆蔭萬物清虛廣遠純陽不雜一氣冥運名曰老陽¶
日之爲道雖無此大而光明著於八方普及天下出則爲晝没¶
則爲夜故云少陽也¶
　　
** 月象圖¶
<pb:CK-KZ_JY205_01p016b>¶
　　　　　　　　　　　　　太陰之精¶
　　　　　　　　　　　　　其數八¶
　　　　　　　　　　　　　稱少陰¶
月者太陰之精象坎卦其數則八而稱少陰者謂坎卦上下俱¶
短中實則長成五畫而兼乾之三畫故稱其八而爲少陰者坤¶
地之道大有所載名之老陰月之光明有圓有缺出則爲夜照¶
耀無窮如天地之大故稱少陰夫日月爲天地之子而得兼乾¶
而不得兼坤所謂子從父也¶
¶
　　
** 天地交泰圖¶
<pb:CK-KZ_JY205_01p017a>¶
¶
　　　　　　　　　　　　　　　不交而否¶
¶
天地交而泰不交而否者謂天之陽氣下降地中地之陰氣昇¶
於天上此謂天地交而成泰若天之氣上騰地之氣下降者謂¶
天地二氣不相交感而萬物則有所否閉不能通暢故天地宜¶
交不宜不交萬物宜泰不宜不泰不泰則否故天道十有一年¶
而泰十有二年而否也一紀之年全其否泰¶
　　
** 日月會合圖¶
　　　　　　　　　　　　　　　會則稱旦¶
<pb:CK-KZ_JY205_01p017b>¶
　　　　　　　　　　　　　　　不會而稱弦望¶
日月會而合不相會合而成弦望日則一年而行天之一周月¶
則一月而行天之一周一嵗之內無閏則十有二月月各會有¶
所合故曰日月隔壁謂之朔朔者旦也旦者每月一日各有會¶
合於日之下名之曰朔日月相衡謂之望四分之一謂之弦此¶
者不相會合之時也光盡體伏謂之晦相近於合也¶
　　
** 天數奇象圖¶
¶
¶
¶
<pb:CK-KZ_JY205_01p018a>¶
天爲純陽而有陽數陽數有一有三有五有七有九總而論之¶
共得二十有五成乾之陽數而爲奇者謂奇爲四正方而兼乎¶
中此之是也天數有五自相乘之則得奇數故曰北一東三南¶
七西九中五皆陽數也陽之數一三五七九是也¶
　　
** 地數偶象圖¶
¶
¶
¶
¶
地爲純陰而有陰數陰數有二有四有六有八有十總而論之¶
<pb:CK-KZ_JY205_01p018b>¶
共得三十成坤之陰數而爲偶者偶者爲四正方而兼乎中此¶
之是也故曰東八西四北六南二中央十皆陰數也陰之數二¶
四六八十是也地本方故稱偶天本圓故稱奇¶
　　
** 二十八宿加臨四象圖¶
¶
¶
¶
¶
¶
¶
<pb:CK-KZ_JY205_01p019a>¶
¶
¶
¶
¶
¶
¶
¶
¶
天象有二十八宿度則三百六十五又四分度之一者分布於¶
十二分野之中而經星之常道也所以日月五行七政爲緯循¶
<pb:CK-KZ_JY205_01p019b>¶
環周度變化生焉以分四維四正之義者東方南方西方北方¶
自得其數同天地日月之功有蒼龍焉有白虎焉有朱雀焉有¶
玄武焉此者亦象春之與夏秋之與冬也¶
　　
** 二十四氣加臨七十二候圖¶
¶
¶
¶
¶
¶
¶
<pb:CK-KZ_JY205_01p020a>¶
¶
¶
¶
¶
¶
¶
天地定位日月運行八節四時自然運轉所以暑往則寒至春¶
去則秋來而成一歲之功嵗功之內有七十二候焉候謂應時¶
之候明物有自然應節氣則五日七分而爲一候者也自立春¶
至大寒之後凡爲一年則有之十二次物候自來應時之氣也¶
<pb:CK-KZ_JY205_01p020b>¶
　　　
** 河圖¶
¶
¶
¶
¶
天地奇偶之數而成河圖則有五十五數惟此圖書則四十五¶
數而遍九宫象龜之形狀頭九尾一左三右七二四爲肩六八¶
爲足此自然之象也背上有五行而可以知來占兆吉凶故通¶
神明之德以類萬物之情天生神物聖人則之以爲圖書一三¶
五七九爲奇屬陽也四正方二四六八爲偶屬陰也惟地數十¶
<pb:CK-KZ_JY205_01p021a>¶
在於龍腹不有所顯故存之不畫也¶
　　
** 變化圖¶
¶
¶
¶
¶
¶
夫易之道非神功而不可測非聖智而不可知故有太易乃未¶
見之氣也有太初氣之始也有太始形之始也有太素質之始¶
也氣形質具未相離者謂之混沌混沌旣判兩儀有序萬物化¶
<pb:CK-KZ_JY205_01p021b>¶
成混沌已前則爲無也混沌之後則屬有也一有一無而爲混¶
沌混混沌沌天地日月會合交泰之時也
　　　
** 五行圖¶
¶
¶
¶
¶
¶
五行者水火土金木是也凡天地之數而各有合生於五行者¶
所謂天一與地六合而生水地二與天七合而生火天三與地¶
<pb:CK-KZ_JY205_01p022a>¶
八合而生木地四與天九合而生金天五與地十合而生土天¶
地之數五十有五而生成五行五行之數可見矣七言得之水¶
九言得之火十一數而得之木十三數而得之金十五數而得¶
之土此爲天地之數而生五行也¶
　　
** 天元十干圖¶
¶
¶
¶
¶
¶
<pb:CK-KZ_JY205_01p022b>¶
天元十干者謂甲乙象木丙丁象火庚辛象金壬癸象水戊己¶
象土夫木之爲體象春而生乎萬有主魂而靈見於苗火之爲¶
體象夏而長乎萬物主性而神見於花金之爲體象秋而成乎¶
品類主魄而氣見於實水之爲體象冬而就乎萬有主命而精¶
見於根土旺象加四季之正逐時而有也¶
　　
** 三才入爐造化圖¶
　虚無　　　　　　　　　　　　爐中有白雪¶
¶
¶
¶
<pb:CK-KZ_JY205_01p023a>¶
¶
¶
¶
¶
¶
¶
¶
¶
¶
¶
<pb:CK-KZ_JY205_01p023b>¶
夫三才之道者天地人也天元有十干之屬地元有十二支之¶
屬人元有五行八卦之屬此三才而配於支干五行卦象之屬¶
而入乎虛而出乎無虛無之間而生長成就萬物之功不有怠¶
倦者因造作而必得所化化之與造爲者本無爲之化也爐有¶
三層十二門火居於中煉乎三才之眞氣而合成道也¶
　　
** 八卦收鼎煉丹圖¶
　清淨　　　　　　　　　　　　　　　鼎中有黃芽¶
¶
¶
¶
<pb:CK-KZ_JY205_01p024a>¶
¶
¶
¶
¶
¶
¶
八卦收歸於鼎者謂乾象天坤象地震象龍發乎雷巽象虎生¶
乎風坎象雲降乎雨离象電閃乎光艮象山通乎氣兌象澤說¶
乎物因乾健而運自坤順而動得此三男三女妙乎大用而利¶
於萬物此則明雷風雲雨電閃之屬本自晴空而來復歸晴空¶
<pb:CK-KZ_JY205_01p024b>¶
而去故謂之鼎鼎之爲器下存於火中煉其天地雷風火山水¶
澤而成大丹也¶
　　
** 十二律吕之圖¶
¶
¶
¶
¶
¶
¶
¶
<pb:CK-KZ_JY205_01p025a>¶
¶
¶
¶
夫黃鍾之律以應十一月用事則九寸三分損一而生林鍾以¶
應六月用事則三分而益一生太簇以應正月用事則三分損¶
一而生南吕以應八月用事則三分益一而生姑洗以應三月¶
用事則三分損一而生應鍾以應十月用事則三分益一而生¶
無射以應九月用事則三分損一而生夾鍾以應二月用事則¶
三分益一而生夷則以應七月用事則三分損一而生大吕以¶
應十二月用事則三分益一而生蕤賓以應五月用事則三分¶
<pb:CK-KZ_JY205_01p025b>¶
損一而生清宫黃鍾九十分損五十七分而生仲吕以應四月¶
用事則生執始執始生去滅去滅生南事凡自黃鍾之節至應¶
鍾而爲十二管其有清宫執始去滅南事以爲律管之終故附¶
之於下¶
¶
¶
¶
¶
¶
¶
<pb:CK-KZ_JY205_01p026a>¶
#+PROPERTY: JUAN 003
<pb:CK-KZ_JY205_01p026a>¶
　
** 乾坤生六子圖¶
¶
¶
¶
¶
¶
¶
¶
¶
¶
<pb:CK-KZ_JY205_01p026b>¶
乾卦爲老陽坤卦爲老陰因合而生六子也乾得坤之一氣而¶
生巽長女也乾得坤之二氣而生离中女也乾得坤之三氣而¶
生兌少女也坤得乾之一氣而生震長男也坤得乾之二氣而¶
生坎中男也坤得乾之三氣而生艮少男也故曰乾生三女巽¶
離兌坤生三男震坎艮是也¶
　　
** 八卦數爻成歲圖¶
¶
¶
¶
¶
<pb:CK-KZ_JY205_01p027a>¶
¶
¶
¶
¶
¶
¶
¶
乾卦三畫長每畫别九之數故知三九二十七其乾卦重之有¶
六畫每畫别九則六九五十四此者乾爻之數也坤卦三畫短¶
每畫別六之數故知三六一十八其坤卦重之有六畫別六則¶
<pb:CK-KZ_JY205_01p027b>¶
六六三十六此者坤爻之數也此明一陽稱九一陰稱六外有¶
震坎艮巽離兌陽陰不等互相推求而各有自然之數也八卦¶
總其數三百有六十半之得一百有八十也象一年之數也¶
　　
** 二十四氣加臨乾坤二象陰陽損益圖¶
¶
¶
¶
¶
¶
¶
<pb:CK-KZ_JY205_01p028a>¶
¶
¶
¶
¶
¶
¶
¶
冬至之日一陽始生而成復卦大寒之日二陽始生而成臨卦¶
雨水之日三陽始生而成泰卦春分之日四陽始生而成大壯¶
卦穀雨之日五陽始生而成夬卦小滿之日純陽而成乾卦夏¶
<pb:CK-KZ_JY205_01p028b>¶
至之日一陰始生而成姤卦大暑之日二陰始生而成遁卦處¶
暑之日三陰始生而成否卦秋分之日四陰始生而成觀卦霜¶
降之日五陰始生而成剝卦小雪之日純陰坤卦用事所謂損¶
之而益益之而損也¶
　　
** 六子加臨二十四氣陰陽損益圖¶
¶
¶
¶
¶
¶
<pb:CK-KZ_JY205_01p029a>¶
¶
¶
¶
¶
¶
¶
¶
¶
乾坤二象象天地之大用由未盡其理者再明日月之運行風¶
雷之出没山澤之通塞據此六卦三男三女所行之道亦自冬¶
<pb:CK-KZ_JY205_01p029b>¶
至之日爲首以陽變陰以陰變陽至夏至之日爲首以陰變陽¶
以陽變陰陽陰錯雜各有所變變而通之以明化物之功本自¶
無爲之治出於自然而然也¶
　　
** 八卦反復圖¶
¶
¶
¶
¶
¶
¶
<pb:CK-KZ_JY205_01p030a>¶
¶
¶
¶
¶
¶
¶
¶
¶
乾一世乃有所變而得姤二變而得遁三變而得否四變而得¶
觀五變而得剝此者自下升上上至五爻變之至極故自剝卦¶
<pb:CK-KZ_JY205_01p030b>¶
之後自上變下者名之遊魂而得晉卦晉卦之後下體三爻齊¶
變而爲大有名之歸魂卦他皆倣此¶
乾一變　乾二變　乾三變　乾四變¶
乾五變　乾六變　乾七變　乾八變　他皆倣此¶
　　
** 六十甲子加臨卦象圖¶
¶
¶
¶
¶
¶
<pb:CK-KZ_JY205_01p031a>¶
¶
¶
¶
¶
夫天地之道而生萬物貴無過於人也則成三才之道而配支¶
干納音爲六十甲子故有乾坤二卦而生六十有四數則有萬¶
一千五百二十象萬物之數也衆象之內以屯爲初法此甲子¶
有六十而自相配偶六十四卦而通萬物之情性以存品類之¶
吉凶悔吝憂虞存亡得失無不備矣¶
　　
** 二十四氣加臨卦象圖¶
<pb:CK-KZ_JY205_01p031b>¶
¶
¶
¶
¶
¶
¶
¶
¶
¶
¶
<pb:CK-KZ_JY205_01p032a>¶
起自冬至之日以中孚有信陽氣始生至夏至之日以咸相感¶
一陰始長故知卦有六十經遊二十四氣之間凡三百六十而¶
成一歲之功一年之內則有三百五十四日積之閏餘故知自¶
冬之日至滿一歲度有三百六十五日四分度之一每一日管¶
行一爻六日七分而成一卦內有閏餘共成其數也惟坎震離¶
兌而歸四正不在其間者也¶
　　
** 五行悉備圖¶
¶
¶
¶
<pb:CK-KZ_JY205_01p032b>¶
¶
¶
¶
¶
¶
五行悉備三才衆象之宜八卦四維之屬以明變化之功有類¶
一方之所自有生尅而爲順逆之時且如目主肝以情怒者必¶
可以引金金主肺以情哭而誡勸因此自相感而爲相尅之勝¶
負若不以金則用火火主心以情笑而接之其怒情漸去者爲¶
相生之故也他皆倣此以明五行順逆生尅之道也¶
　　
** 天地生數圖¶
<pb:CK-KZ_JY205_01p033a>¶
¶
¶
¶
¶
¶
¶
¶
天陽而地陰相交而有所生生而各有其所天一與地四而爲¶
生也天三與地二而爲長也凡生長之數而天地之情可見矣¶
故曰天地交而萬物通天地不交而萬物不通之故也今則陽¶
<pb:CK-KZ_JY205_01p033b>¶
數一三五陰數有四與二此陽之與陰共成一十有五陰陽各¶
半而成天地之道故曰生長而名之生數者也¶
　　
** 天地成數圖¶
¶
¶
¶
¶
¶
¶
¶
<pb:CK-KZ_JY205_01p034a>¶
地者陰也乘天之陽氣而可以成就萬物終始之道始則潛伏¶
終則飛躍皆物之自然也地有陰數六八十天有陽數七與九¶
故地六與天九而成地八與天七而就凡成之數則見天地之¶
情其於天五與地十自相交通共成其數者凡天地之數五十¶
有五而生長成就萬物終始之道也¶
　　
** 五運圖¶
¶
¶
¶
¶
<pb:CK-KZ_JY205_01p034b>¶
¶
¶
¶
¶
五運所行經輪十干而成五氣且如甲己之年土運時行乃爲¶
黔天之氣也他皆倣此故知五行之象象曰五星木德歲星行¶
逆之時木運行也熒惑行逆時火運也太白行逆時金運也辰¶
星行逆時水運也鎮星行逆時土運也法此五星分布十干而¶
成五運星則有伏順遲留逆之數¶
　　
** 六氣圖¶
<pb:CK-KZ_JY205_01p035a>¶
¶
¶
¶
六氣者明三陽三陰之氣而行十二支神神之相對謂寅申之¶
年少陽主之卯酉之年陽明主之辰戌之年太陽主之己亥之¶
年厥陰主之子午之年少陰主之丑未之年太陰主之每年之¶
內有六氣焉且如少陽司天厥陰在泉他皆倣此一氣有六十¶
日也¶
　　
** 四象圖¶
¶
<pb:CK-KZ_JY205_01p035b>¶
¶
¶
¶
¶
¶
¶
夫四象者重明天地日月之道六七八九之數如乾之老陽稱¶
九坤之老陰稱六乾之少陽稱七坤之少陰稱八故知乾有六¶
爻爻各稱九以四因之爻别三十六策坤有六爻爻各稱六以¶
四因之爻别二十四乾陽爻一百九十二坤陰爻一百九十二¶
<pb:CK-KZ_JY205_01p036a>¶
總之得萬有一千五百二十之策當萬物之數也¶
　　
** 北斗加臨月將圖¶
¶
¶
¶
¶
¶
¶
¶
¶
<pb:CK-KZ_JY205_01p036b>¶
¶
¶
¶
天垂萬象以北辰爲之樞機統領衆星無失其時者也夫北斗¶
七星之列各自有方主之則曰魁枕參首杓擕龍角斗卧巨蟹¶
者明知此北斗第一星謂之魁星第七星謂之杓星自魁至杓¶
凡有七星而布南方七宫之辰也故曰戌爲河魁辰爲天罡凡¶
經七辰象北斗焉¶
　　
** 二十四氣日行躔度加臨九道圖¶
¶
<pb:CK-KZ_JY205_01p037a>¶
¶
¶
¶
¶
¶
¶
¶
¶
¶
¶
<pb:CK-KZ_JY205_01p037b>¶
¶
¶
冬至之日日行牽牛夏至之日日行東井牽牛之宿南極之星¶
也東井之宿北極之辰也自北極至於南極一屈一伸共行二¶
十四氣經於二十八宿布三百六十五度四分度之一循環九¶
道以明消息之功達其昇降之理者皆日行之道備矣日一年¶
行一運月一月行一周故知日行則有盈虧月行則有疾有遲¶
日行一日一度月行一日十三度者謂少一十二度象一十二¶
月以成一歲焉日經十有二年而行天之十有二運月行之道¶
卽不然也謂一年之中無閏而行天之一十二周有閏而行天¶
<pb:CK-KZ_JY205_01p038a>¶
之一十三周故知月之細度一日行一十有二度三十七分也¶
日月之行閏餘生焉¶
　　
** 三才象三壇之圖¶
¶
¶
¶
¶
¶
¶
¶
<pb:CK-KZ_JY205_01p038b>¶
¶
¶
¶
夫三才者天一地二人三也今則不然所謂天在上地在下人¶
立乎中以象三才非取一二三惟取上中下品是也故知上品¶
類天之萬象以明十干之類是也中品類人有萬事此者皆自¶
天之下自地之上而居於中以明八卦五行之屬是也下品類¶
地之萬物以明十二支位是也此具三品以證三才易曰有天¶
道焉有人道焉有地道焉天道廣矣地道大矣人道備矣天道¶
雖廣若不以人法之而天道不能顯著地道雖大若不以人則¶
<pb:CK-KZ_JY205_01p039a>¶
之而地道不能成就惟人道獨能法則於天地變化於萬有興¶
廢於萬事者亦自此而然也¶
<pb:CK-KZ_JY205_01p039a>¶
#+PROPERTY: JUAN 004
<pb:CK-KZ_JY205_01p039a>¶
　　
** 金丹詩¶
虛無之神統御萬靈先天地祖運日月精列光垂象造物變形¶
推遷歲紀應用生成旁通恍惚鼓盪杳冥乾坤布化導引羣情¶
幽玄奥妙賢劫聖因¶
　　其一¶
宇宙之中幾丈夫惟神惟聖法規模無爲善入群生性獨立能¶
開造化爐不逐東風吹柳絮休教秋月照冰壺金丹運至泥丸¶
穴名姓元來記玉都¶
<pb:CK-KZ_JY205_01p039b>¶
　　其二¶
五五純陽足有功大圓乾象以爲宗降形直入滄溟窟混體攸¶
躋窈漠中有遇坎男騎白鹿無爲離女跨青龍當期一遘三千¶
日鶴化烏龜石化松¶
　　其三¶
紅鼠黑蛇越世奇神仙此際泄天機雷聲一震三山裂日出同¶
光四海知是說老人呈皓首又聞赤子掛青衣先生謂彼敷眞¶
理報道郎君來得遲¶
　　其四¶
黃羊化作白猿猴猛虎留蹤待赤牛兔在穴中狸在火玄通妙¶
<pb:CK-KZ_JY205_01p040a>¶
處道根由誕靈降跡推遷運十二春還六十秋道氣歸身逢至¶
友蓬萊會上約瀛洲¶
　　其五¶
一七元中九六年始知我命不由天炎風鼎內消紅雪偃月爐¶
中煉瑞蓮斜枕曲江方睡覺海經三度變桑田南柯昔日黃梁¶
夢說與崑嵛太古仙¶
　　其六¶
恒星不現卽如來靜止安恬别立階四變艮宫成妙體返形革¶
命達眞胎學人悟此通心印覺者知之理性才解得箇中弧矢¶
意千經萬論一齊開¶
<pb:CK-KZ_JY205_01p040b>¶
　　其七¶
三月雷轟一二聲始知天下鬼神驚風乘雲勢三千里虎假龍¶
威九萬程萬化門中爲主宰八紘境裏作經營震之內象爻俱¶
動上德皇君具姓名¶
　　其八¶
鼎器從來六有三一欹一側一安鐶金鉉玉質通嘉致供聖養¶
賢煉瑞丹風火家人能返照變形易體改容顏須知烹飪成新¶
法傳得鍾離道不難¶
　　其九¶
兌家有卦號歸魂返老延齡別有門少女聘時須待命長男交¶
<pb:CK-KZ_JY205_01p041a>¶
日見重孫口中安口如何說身外有身豈可論休道神仙無覓¶
處蛻形忘跡道常存¶
　　其十¶
三千甲子一仙人天地之根造化神把握陰陽都一指斡旋萬¶
象統微塵多應父少兒還老料想邪魔卻是眞解得神機顛倒¶
理壺中長是笑欣欣¶
　　其十一¶
蒼龍鬥虎不曾閑少女驅回六長男會向黃庭頻俯仰甯知玉¶
戸默包含寶瓶頻綻紅蓮朵獅子潛行黑玉潭力士擒將歸洞¶
府萬神羅列競來參¶
<pb:CK-KZ_JY205_01p041b>¶
　　其十二¶
八卦相乘定主賓五行生尅驗君臣青鸞撞入火龍窟赤鳳飛¶
吞金虎身夫婦相交調律吕父男和順得中純皆因神氣能常¶
守一息沖融一寸眞¶
　　其十三¶
欲識丹砂分兩齊西南北位配三奇九陽宫裏開金戸陰六堂¶
前攪玉池銖别三百八十四斤分十六兩須知午前子後隨時¶
用萬道霞光罩玉輝¶
　　其十四¶
鉛汞須分陽與陰半斤銀合半斤金火雲飛入牛郎鼻霜月穿¶
<pb:CK-KZ_JY205_01p042a>¶
開織女心神水貯藏金井滿道源澄照玉泉深昇沉顛倒明離¶
坎未悟之人何處尋¶
　　其十五¶
日精東畔月華西正是丹天壯盛時二八佳人呈雅態九三君¶
子騁容儀水晶簾掛珍珠砌碼碯幢懸翡翠帷試問本來歸甚¶
處七星樓上不曾離¶
　　其十六¶
刀圭元屬甚人家赤鳳端眸看落霞岸上草逢添瑞色灘頭石¶
遇結靈砂北溟幾度鋸犀角南浦屢曾摘象牙更有一般堪賞¶
處天池裏面放金花¶
<pb:CK-KZ_JY205_01p042b>¶
　　其十七¶
問云何是最相宜奪得神功造化時虎踞碧潭風䬍䬍龍蟠朱¶
洞雨漦漦雲英散卻雷霆息露滴成須星斗移直待東方橫素¶
練彩霞捧出一輪曦¶
　　其十八¶
淳風高曠世非同不達幽微止謂空得意詩情唯自樂知心道¶
話幾人通都緣執性迷眞性盡散淳風昧教風一粒金丹爐內¶
有料無仙骨卒難窮¶
　　其十九¶
陽九宫中大覺僧擎拳端坐誦黃庭神光射透虛空藏瑞氣清¶
<pb:CK-KZ_JY205_01p043a>¶
凝聚寶瓶遊宴洞天呈手段遍資法界騁威靈從兹解得西來¶
意混沌之前豈有形¶
　　其二十¶
學仙須是煉金丹鉛汞將來鼎內安用火周天依次叙添功歲¶
月莫盤桓存神先使心頭靜養氣休令舌下乾十二時中無懈¶
怠自然性命保全完¶
　　其二十一¶
五氣同宮共一家相資運斡霧生涯何車不離長安道寶貨常¶
留桂月華鉛汞混融成上瑞氣神靈慧結丹砂全眞妙用符玄¶
用爛飲流霞穎彩霞¶
<pb:CK-KZ_JY205_01p043b>¶
　　其二十二¶
如何得得飲刀圭無血羊兒是可刲山澤氣通雲出谷地天交¶
泰木生梯坎離匹配知顛倒龍虎回還顯悟迷解得於中消息¶
理管教平地踏雲霓¶
　　其二十三¶
常聽壺中金石聲凡情除去道情生陽神全後渾無寐陰魄消¶
時更覺清火裏生蓮猶是可水中搏塊决然成圓融二物常相¶
會穩駕雲車赴玉京¶
　　其二十四¶
閑引金烏宴月宫偶然會合便圓融神光照徹靈空體妙道衝¶
<pb:CK-KZ_JY205_01p044a>¶
開造化籠心識始知蝸舍客慧眸方見主人翁從兹啓悟身爲¶
患不執虛名是大通¶
　　其二十五¶
學道先須絕外華修眞養素屬仙家忘情蓋爲烹金液息慮都¶
緣煉紫砂一性朝元攢五氣萬神聚頂放三花從兹得達長生¶
路永向清霄混彩霞¶
　　其二十六¶
出家禀意望求仙必在眞師口訣傳爐內飛鉛常固濟鼎中結¶
汞永新鮮流金作屑銷龍骨滴露爲霜長玉涎心鏡一磨明照¶
徹本來面目自然圓¶
<pb:CK-KZ_JY205_01p044b>¶
　　其二十七¶
修行休彊做消遥莫向空房守寂寥紫府不令羣虎鬥丹宫能¶
使萬神朝遊山每達青霄路渡水常登刳木橋採得靈芝頻服¶
餌何須林下掛簞瓢¶
　　其二十八¶
三一壺中景異常長眉翁坐看松篁六銖絳彩裝金相十二重¶
樓飲玉漿白鶴樹邊頻俯仰烏龜池畔任低昂靈童坎步前來¶
立獻與先生續命湯¶
　　其二十九¶
元氣混成清淨體彩雲突出五方霞金丹結就純陽子玉液澆¶
<pb:CK-KZ_JY205_01p045a>¶
開不夜花無相門中堆白雪虛空藏裏産黃芽長生路上行人¶
少秪是仙家與道家¶
　　其三十¶
天風吹綻洛陽花六合同塗意不差閑採牡丹烹嫩蘂靜收芍¶
藥煉英華調和二物清神氣溉濟三田餌麥麻㩦酒宴闌乘興¶
逸坐騎白鹿入雲霞¶
¶
¶
¶
¶
<pb:CK-KZ_JY205_01p045b>¶
¶
¶
¶
¶
¶
¶
¶
¶
¶
¶
