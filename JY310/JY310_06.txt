#-*- mode: org; -*-
#+DATE: 2012-11-16 14:44:38
#+PROPERTY: BASEEDITION YP
#+TITLE:天下名山記 Tianxia Mingshan Ji
#+PROPERTY: EXPORT_ID JY310
#+PROPERTY: WITNESS JYE CK-KZ
#+PROPERTY: JUAN 6
#<md:CK-KZ_JY310_06p001a>¶
<pb:YP-C_JY310_28zhenji-05-0001a>¶
@fw1道藏輯要¶
* 　天下名山記¶
新安吳秋士西邨選　　　　　　　汪立名西亭較訂¶

** 　山西¶
*** 　　游五臺山記　　　　　　　　　　　　王思任¶
形生者久氣化者幻則天之所施遂無夀焉者乎曰有之天無¶
夀風夀雨而有夀雪三千大千之界予不能知而盤古之雪都¶
於蔥嶺分封峨眉支衍於五臺則今目之所及也滇之三果僧¶
月峰曾爲予言五臺有佛雪紺者是萬年物子不可作舍衞三¶
億人而萬厯庚戌予以遷客過繁峙正月閟寒銳然往觀之邑¶
#<md:CK-KZ_JY310_06p001b>¶
<pb:YP-C_JY310_28zhenji-05-0001b>¶
生鄭振之導焉由滹沱溯峨谿潺潺聽廣長舌也先得圭峰寺¶
山顱肉土其堅踰石躋蕂而上前捧一峰如壁右蓄勺泉嘉靖¶
中虜闌入谷民保焉鏃飛三日不下老僧以脫粟話古苦境也¶
厯熊頭豹子蕪廢不剔間關四十里所過人家俱在水車風柵¶
裏投秘密寺木义和尙修行處也今曰秘魔巖路僅絲懸尋鐘¶
愈杳凍嵐迫瞑人宿馬蝟劉繁峙觴焉而予同鄭生牛飲之𤑔¶
松投浴夢魂冷然掛峰西也次日禮佛看四山矩函欲知秘魔¶
所以蠢頭陀蹙官哆其口而巳三昧經云文殊將百億魔宫一¶
時敝毁波旬自見老羸恐怖柱杖謂之弊魔意或芽於此巖之¶
西有飛女崖相傳代州女不儷父母勒之投崖翼去自此披巒¶
#<md:CK-KZ_JY310_06p002a>¶
<pb:YP-C_JY310_28zhenji-05-0002a>¶
剝峭寒風積愁雲繁馬頭見有渰者纔數丈而到衣巳繡成雪¶
朶矣山盡豫章之材居僧苦其荒塞斧斤不力在在付之一炬¶
樹故名柴木得雨之後精氣怒生菌如斗壯所云天花者也牧¶
兒得一本輒易一縑是木胎稟兌氣辣飽風霜若勞萬牛囘首¶
徵出長江則靈灮突兀何必第魯國巍然而且尸之烙之腐之¶
辱之曾不如吾鄉六尺榆引聲價也雪甚遂蔽馬目宿獅子窩¶
昔人見萬千金毛嘷天吼法有窣堵波雄麗鈴語清越而綏綏¶
者入幌次日雪深數尺强以皮冠秦復陶上獅嶺踰金閣天忽¶
大霽日芒道道爭雪光眴不可視是時萬頃同縞雄含物魂鑿¶
度曾謂是耶溟涬之間窪窿盡閉碧青線界天正分其半若不¶
#<md:CK-KZ_JY310_06p002b>¶
<pb:YP-C_JY310_28zhenji-05-0002b>¶
得天力薄劘則人在杳白際混沌不可知以故刻刻呼答如印¶
印塗僥倖前僧稳熟不則乃公梏竹輿雪葬萬仞中將與銅駝¶
玉馬相終始矣始知乏趣袁安閉戸守平安甯是耳至午下小¶
清涼看般若石修廣五丈任受如許人必不登牛馬靈異蹟也¶
寺後兩楹絕壁錦堆溪鳴琴筑我極戀此處可以飲酒緣渡而¶
捫古清涼山無泉脈所云月峰師一呪出之十八年前曾訂余¶
罕山言俱檀氣今我來思蛛在衲矣低囘拜之而夜大眾皈依¶
梵鼓歡厲松積雪明午夜如月不知世界之爲靈荇水也爲兜¶
羅錦也次日復下小清涼上金閣朱甍駕壑貝葉千巖中有立¶
佛數丈最爲無謂然蟲魚篆旛蘚苔畫座寺不支矣過數里爲¶
#<md:CK-KZ_JY310_06p003a>¶
<pb:YP-C_JY310_28zhenji-05-0003a>¶
普門精舍地新福佛貎精好中官各欲爭勝則内帑之力可頒¶
崖腹布樓一派餌香客者雲山妙可層遶卽松徑薈幽亦有花¶
木深意乃從九龍岡脊取捷下澗道以螺旋之以狐試之巨石¶
礙天老雪結石騾蹄把滑人面血素不定就中惡樹怪藤生欺¶
强阻想有山以來我行第幾人也盼見竹林寺塔人命差有歸¶
著然盤折良久始得之寺主澄公慧業文人也敕山䔩破蓮社¶
唱和數絕便欲下榻而五臺梁明府訂晤在花園寺去之取道¶
巡檢司先是山中探丸聚慝故有徼兵之設今作[禾*𡻕]粉街酒僧¶
博少每每混濁名宇又臺僧彼此昏嫁習以爲常而伽藍若罔¶
聞之豈佛不校此輩故作平等觀耶花園寺漢明帝所題大孚¶
#<md:CK-KZ_JY310_06p003b>¶
<pb:YP-C_JY310_28zhenji-05-0003b>¶
靈鷲者也西域滕蘭以天眼觀見文殊住此此剎最古梁明府¶
先期左去猶得藉其飲啖寺旣偉盛而中宫以金瓦其殿且修¶
無遮齋鐘鳴鼎食魄氣甚張晉大饑數千人𧺆活夜則裸而窟¶
焉蜀僧主之此功德不作未來者也次日登菩薩頂上羅睺寺¶
與西來僧坐語半晌了不異此中人但俱老童子飲水一盂豆¶
七粒耳臺山共一文殊而祈媚者各侈一事羅睺寺曰唐人張¶
天覺見神燈於此圓照寺以爲舍利實惠我眞容院則大士現¶
相七日而就塑者下塔院寺則云昔有貧女牽犬丐食遺髮此¶
間化爲金絲而去總之眞幻隨境妄言之而姑試聽之何傷又¶
遷延而至北山寺觀金剛窟門逈不啟相傳三世諸佛五百應¶
#<md:CK-KZ_JY310_06p004a>¶
<pb:YP-C_JY310_28zhenji-05-0004a>¶
眞俱有事於内又至三墖等寺環谿叠壑雖多圯廢吾獨喜古¶
佛殘鐘短垣貧衲寒温一茗絕勝得意髠作野𤜶態也夕陽將¶
下而紛糅者復丸結矣五臺不能徧登登其極者無如東北次¶
日走北臺之半寒風矢透人僅槁葉毒龍玄嶽望之惱酸遂以¶
華嚴嶺歸宿嶺旣巍峨下視墖院如一脫頴錐又知臺山如五¶
瓣蓮花飯仙山左則青烏氏所謂瓣心卷阿者也有大力者負¶
之而趨矣須臾日放而下方正爾其雱暫作天人一會寒甚指¶
泣欲墮黽勉而至法雲寺不啻還家卽袵之快寺乃三昧姑所¶
開國初有華嚴老人誦經木魚達金陵高皇帝循聲而誅其事¶
有神異詔供之其室盈丈一牕鑿翠萬片芙蓉插入吾又極戀¶
#<md:CK-KZ_JY310_06p004b>¶
<pb:YP-C_JY310_28zhenji-05-0004b>¶
此處可以讀書山畔古雪大擔肩入無論僧依爲命旣盛夏起¶
居一浣一滌皆雪也惠泉僧狼籍水五臺僧亂用雪恐各秃必¶
有圊報鄭生聞之啞然亟𤍠酒茹吾言天風半夜海立漢翻屋¶
瓦飛裂攬衣狂起而侍童以爲閒事也次日旭暢從華林望東¶
臺俱晶砂中耕踏雖苦極然何如春明門内色味塵乎由龍王¶
堂上觀音坪萬山滚蹴似紫濤沸戰釜中各不相下者登漫天¶
石則鴈塞神京不須決眥西華東岱直跳恒山尖一呼之耳五¶
百里收之瞬𥈤而臺前萬年氷有培無替遙望碧光縷縷返照¶
雪心者是所稱紺雪者耶西王母曰仙之上藥有玄霜絳雪要¶
之物老則化不可誣矣五臺同雲惟四月薄謝餘盡瀌瀌奕奕¶
#<md:CK-KZ_JY310_06p005a>¶
<pb:YP-C_JY310_28zhenji-05-0005a>¶
之日也山海經以爲小咸由首空桑之地盛夏有雪奈何近在¶
屨下而遂逸之文殊三身示化應現有妙法握恒沙毛吞無盡¶
而骨俗緣輕如飛蓬之子何能窺其萬一卽輪光燈采妙明圓¶
應商英所旦暮遇者而不得一快覩不敢誑來茲也惟是寒瘦¶
之性愛雨而貪雪謂雨可以減事雪可以益心也而茲游也誤¶
入皓冥吸吞元氣恍惚置身於邃古之初憶八駿之歌黃竹猶¶
其稚玄者矣而吾生平之雪游暢於兹故記之¶
¶
¶
¶
#<md:CK-KZ_JY310_06p005b>¶
<pb:YP-C_JY310_28zhenji-05-0005b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p006a>¶
<pb:YP-C_JY310_28zhenji-05-0006a>¶
*** 　　恒山　　　　　　　　　　　　　　　喬　宇¶
北嶽在渾源州之南紛綴典籍書著其爲舜北巡狩之所爲恒¶
山水經著其高三千九百丈爲𢆯嶽福地記著其周圍一百三¶
十里爲總玄之天予家太行白巖之傍距嶽五百餘里心竊慕¶
之未及登覽懷想者二十餘年至正德改元奉天子命分吿於¶
西蕃園陵鎭瀆道經渾源去北嶽僅十里許遂南行至麓其勢¶
馮馮煴煴恣生於天縱盤於地其胸盪高雲其巓經赤日余載¶
喜載斂色循坡東迤嶺北而上是多珍花靈草枝態不類桃¶
芳李葩暎帶左右山半稍憇俯深窺高如緣虛厯空上七里是¶
爲虎風口其間多橫松强栢狀如飛龍怒虬𦹁皆四衍懞懞然¶
#<md:CK-KZ_JY310_06p006b>¶
<pb:YP-C_JY310_28zhenji-05-0006b>¶
怪其太茂從者云是嶽神所保䕶人樵尺寸必有殃故環山之¶
斤斧不敢至其上路益險登頓三里始至嶽廟頽楹古像余肅¶
顔再拜廟之上有飛石窟兩崖壁立豁然中虛相傳飛於曲陽¶
縣今尙有石突峙故厯代怯升登者就祠於曲陽以爲亦嶽靈¶
所寓也然嵗之春走千里之民來焚香於廟下有禱輒應赫昭¶
於西方如此豈但䕶松栢然哉余遂題名於懸崖筆詩於碑及¶
新廟之㕔上又數十歩爲聚仙臺臺上有石坪於是振衣絕頂¶
而放覽焉東則漁陽上谷西則大同以南奔峰來趨北盡渾源¶
雲中之景南目五臺隱隱在三百里外而翠屏五峰晝錦封龍¶
諸山皆俛首伏脊於其下因想有虞君臣會朝之事不覺愴然¶
#<md:CK-KZ_JY310_06p007a>¶
<pb:YP-C_JY310_28zhenji-05-0007a>¶
又憶在京都時嘗夢登高山眺遠今灼灼與夢無異故知遠遊¶
非偶然者¶
¶
¶
¶
¶
¶
¶
¶
¶
#<md:CK-KZ_JY310_06p007b>¶
<pb:YP-C_JY310_28zhenji-05-0007b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p008a>¶
<pb:YP-C_JY310_28zhenji-05-0008a>¶
*** 　　鴈門山　　　　　　　　　　　　　　喬　宇¶
鴈門山在代州北三十五里志云以鴈出其門故名一名鴈門¶
塞關因山以立凡山西之關四十有餘皆踞隘保固而聳雄¶
壯則鴈門爲最故趙之李牧漢之郅都[亻*䓒]邊於此匈奴不敢近¶
塞固皆一時良將而不可謂非地險以成之也迨我皇朝則特¶
設武臣守禦熊罷之士雲屯於此而又專屬憲臺以提督之地¶
亦可謂要而重矣余在代州北行皆登陟盤繞之路溪水潺潺¶
流其民皆依山居高下置屋圖不可盡午上關折西躡高嶺絕¶
頂四望則繁峙五臺聳其東甯武諸山帶其西正陽石鼓挺其¶
南朔州馬邑臨邊之地在其北長坡峻坂茫然無際又見危旌¶
#<md:CK-KZ_JY310_06p008b>¶
<pb:YP-C_JY310_28zhenji-05-0008b>¶
高旗飄飄雉堞之上寒林古塞依依斜陽之下頗動黃沙紫塞¶
之思因賦詩三首筆於關之城樓¶
¶
¶
¶
¶
¶
¶
¶
¶
#<md:CK-KZ_JY310_06p009a>¶
<pb:YP-C_JY310_28zhenji-05-0009a>¶
*** 　　五臺山　　　　　　　　　　　　　　喬　宇¶
正德丙寅夏發沙澗驛由南峪口十五里入山長松古杉掀空¶
障谷鹿游於巖鳥鳴於叢上嶺至華嚴口望諸臺甚邇靈雲怪¶
霧凄風密雪相雜而起恍然窅然倐陰以晴造化奇觀不可形¶
述又十八盤下嶺石徑确犖萬澗泊泊泠泠如笙如簧凡揭涉¶
七十里至顯通寺因北岡而來風景殊絕梵剎數十擁於左右¶
此下地漸寛夷夜遂宿於顯通厥明山空澄濟但覺風颼颼起¶
林間有僧進曰諸臺風雪繁猛石且冰路且泥不利躋躡予笑¶
而不顧乘小輿徑上中臺緣岡行十里至玉亭寺嶺丹碧映輝¶
甍閣於山腰又十里至歡喜嶺風果觱發如隆冬時幾不能往¶
#<md:CK-KZ_JY310_06p009b>¶
<pb:YP-C_JY310_28zhenji-05-0009b>¶
稍憇嶺下風忽和遂至絕頂見四臺各拱其方如分如織其形¶
勢又各秀如爭奇鬬麗於雲表余遂題名於壁上薄晚下山¶
游玉華眞容圓通諸寺皆清幽曠邃寺旁飲三珠泉馨冽異常¶
其沸正如珠狀去泉百步許觀七寶珠樹高二丈許下爲一幹¶
岐分七條上復拱合爲一然後枝葉衍縱披覆四下復歸宿於¶
寺又明日離寺山行過飯仙山陽伯峪寺二十里過竹林寺又¶
過嶺曰金閣殿唐太宗所建今已廢下嶺爲清涼寺遠望宫殿¶
綴附半巖儼若圖畫南有清涼石幅員數丈重層複級而上俗¶
傳可坐千人又行十里晚至佛光寺宿焉已出在南臺之外也¶
¶
#<md:CK-KZ_JY310_06p010a>¶
<pb:YP-C_JY310_28zhenji-05-0010a>¶
*** 　　霍山　　　　　　　　　　　　　　　喬　宇¶
孟夏自趙城覽周穆王封造父之地以趨中鎭時適雨霽由峪¶
口入十五里至鎭下其形勢可伯仲於諸嶽冡秀而崒翼拱而¶
墮廟在山麓遂行謁其中鎭之神像冕旒紳笏南面而中臨才¶
參政汝栗來僉事伯韶陪而在焉余謂二君曰先祖侍郎於景¶
泰元年以吏科給事中分吿卽位於此越今將六十年予又叨¶
承前役二君皆歎曰奇哉祖孫之相輝也及徧觀厯代祭吿碑¶
而府君之碑乃仆裂於地余泫然二君曰向有司具石以鐫今¶
吿文者尙幸有副在公無悲也廟外皆本山分脈合抱以繞其¶
前有古松數株高數丈槎枒詭怪如青幢鐵幹枝皆東向十四¶
#<md:CK-KZ_JY310_06p010b>¶
<pb:YP-C_JY310_28zhenji-05-0010b>¶
曰二君請游興唐寺寺在廟南之山趾唐太宗始建斷碑猶存¶
依山帶壑特勝他處歸復宿於齋居十五日黎明服玄衣祭冠¶
肅拜於殿下以天子命吿訖篆今吿文於石又篆前仆碑於副¶
石余欲登其巓去廟尙有三十餘里棘莽羅密且爲熊掛蛇吼¶
之區畏不敢登因歎古書云西方之美者有霍山之多珠玉焉¶
今亦不知其處所矣¶
¶
¶
¶
¶
#<md:CK-KZ_JY310_06p011a>¶
<pb:YP-C_JY310_28zhenji-05-0011a>¶
*** 　　龍門山　　　　　　　　　　　　　　喬　宇¶
予少讀禹書至於導河自積石厯龍門未嘗不𣺌然想游其地¶
今幸奉命傳祀於西及將往行禮於商湯王廟下適河津去龍¶
門止三十里且有才來二君偕遂出河津西門是時陰雲四翳¶
風顚木號而興以勃發柰路沾雨由石棧進謁神禹王廟徧覽¶
壁間圖書東西壁皆次第治水隨刋之蹟每段標以經語怪怪¶
奇奇於所見圖畫變化雄妙者莫喻於此東有圖其標曰雪竇¶
飛泉堯郡席天章筆西有圖其標曰烟凝古栢晉溪素菴筆後¶
屏有圖二其標曰揭石尋珠湧露出波前楣有圖其標曰春江¶
晚渡雪軒誠意筆想皆宋元名公因題名於柱二君設酒於飛¶
#<md:CK-KZ_JY310_06p011b>¶
<pb:YP-C_JY310_28zhenji-05-0011b>¶
丹亭下瞰黃河自西北而來驚濤駭波騰驤而下輪風驟雨相¶
挾而作勢益洶湧蒼崖青嶂爲之響振二君復舉酒酒半樂甚¶
爰命榜人舉罾河濱得三魚乃復烹魚歡然對酌聯句至夜分¶
乃寢厥明乃復登看鶴樓以聎遠近河山俯視洪流陡絕百仞¶
凛然有垂堂之戒河之西是爲陝西韓城之境其山亦自北而¶
來亦號龍門與東岸之山相照而斷三秦記云龍門外懸泉而¶
兩旁有山水陸不通魚鼈莫上今觀之誠若此復覽迤岸而東¶
卉木䌓密得懸石峙若有待予乃大篆龍門二字筆二詩已又¶
賦禹門渡一章¶
¶
#<md:CK-KZ_JY310_06p012a>¶
<pb:YP-C_JY310_28zhenji-05-0012a>¶
*** 　　晉祠　　　　　　　　　　　　　　　喬　宇¶
初七日起行過太原城西以太原人國子生宋灝善篆而劖石¶
遂與偕行西南行四十五里至於周唐叔虞始封之地虞有祠¶
於太原縣之西南是爲晉祠下輿謁焉祠之右有晉源神廟其¶
像爲聖母殿前皆蟠飾雕金龍於柱宋額曰惠遠祠並東臨於¶
泉上泉自懸甕山而出此結二穴以泄穴廣二尺許因甃石池¶
之溢泛爲溪北折而東瀰漫盈決渠穿澮引條經井絡用溉田¶
疇方四十里晉陽之民稻粱而食者皆饗其利號爲膏腴故𡻕¶
孟秋持牲酒報賽源神於祠下者纚屬於道是時農事方興初¶
苗被野清流數派環繞於綠畦之外復有垂楊掛絲晴花吐蕊¶
#<md:CK-KZ_JY310_06p012b>¶
<pb:YP-C_JY310_28zhenji-05-0012b>¶
掩映川源殊有江鄉之景通渠間卽智伯用以水晉陽處凡有¶
三派同入於汾河祠内有唐太宗御製碑碑後唐宋石刻左右¶
列傍有千年栢桑皮黛幹蒼蒼葢於祠上爲祠增色幽鳥往來¶
鳴於樹間予與宋生談於柳陰之下隹景逸發余爲詩俾宋生¶
篆刻於祠内之石¶
¶
¶
¶
¶
¶
#<md:CK-KZ_JY310_06p013a>¶
<pb:YP-C_JY310_28zhenji-05-0013a>¶
*** 　　汾陽祠　　　　　　　　　　　　　　喬　宇¶
在榮河東北十里處吿新天子卽位於商湯王祠畢才來二公¶
進曰汾陽古祠去此不遠盍往觀之可以紓從者一日之勞二¶
十六日遂由縣西北行十里而至頽然荒祠倚於睢傍啟括轉¶
扉且前後杲杲白日照於中堂鳥巢於梁苔侵於堂登謁后皇¶
翠冠翟裳於是循祠之北求漢武之明壇登軒轅之郊臺探巫¶
錦之鼎區皆茫茫杳杳不可辨矣去祠三百步許是爲汾河重¶
湍駛濤自河津而來河之濱見臥有崇碑埋有穹龜去流惟跬¶
步拂而觀之乃宋眞宗西封文也相與惻感遂鳩隸人培土而¶
深貫木而旋系繩而引使依於祠所庶幾不忘二公曰元鼎之¶
#<md:CK-KZ_JY310_06p013b>¶
<pb:YP-C_JY310_28zhenji-05-0013b>¶
時此地乃漢天子望拜之所必嚴觀辟路雖當時善游之士恐¶
不可到今也蕩然邱墟曠然步趨况有龍門吐雲中條獻奇不¶
亦可樂也哉遂舉酒於臺上酒酣在祠西求大舸浮河而南中¶
流覽景俯仰古今翕然興發相與咏秋風之辭余又爲之歌曰¶
帝昔來兮壇下駐龍輿兮煇煌帝一去兮不返壇有栢兮蒼蒼¶
悲千秋兮萬𡻕汾之水兮湯湯歌罷不覺抵於崖上¶
¶
¶
¶
¶
#<md:CK-KZ_JY310_06p014a>¶
<pb:YP-C_JY310_28zhenji-05-0014a>¶
*** 　　鼓塠泉　　　　　　　　　　　　　　喬　宇¶
自太原西南其泉漑田最多利民久者莫若晉祠之泉自平陽¶
西南其泉漑田最多利民久者莫若龍祠之泉自絳州以北其¶
泉漑田最多利民久者莫若鼓塠之泉其泉發源於九原山之¶
西鼓塠者或曰其北突有二山高圓如鼓則泉以形似而名志¶
曰泉上有塠如覆釜形履之聲如鼓則泉以聲似而名泉有清¶
濁二穴清在北濁在南北穴爲石口尺五許自滙而爲池幅員¶
一丈其深稱是中有小魚喁喁往來沙石間池溢而南折而東¶
流南穴爲土口尺許亦滙池溢而北折而東合於清流泉之西¶
則隆然高原其南北皆平疇低野亦資泉而漑幽村明墟垂楊¶
#<md:CK-KZ_JY310_06p014b>¶
<pb:YP-C_JY310_28zhenji-05-0014b>¶
灌木帶接陂塘間其東則經連緯通漑田至於絳州亦五十里¶
而南並入於汾穴上二山在西者昔人樓其上敞然三楹壁間¶
有唐宋石刻樊宗師司馬君實者皆在焉山之南麓有蓮池時¶
花未開俯而望焉清芳可掇復覽遠畦近塍碧稻千頃不覺興¶
酣因賦詩泉上而歸¶
¶
¶
¶
¶
¶
#<md:CK-KZ_JY310_06p015a>¶
<pb:YP-C_JY310_28zhenji-05-0015a>¶
*** 　　滹沱源　　　　　　　　　　　　　　喬　宇¶
自王壯驛西行五十里道瓶形關飲孤山村下村以小孤山而¶
名卽山海經所載秦戲之山滹沱之水出焉者村之西是有三¶
泉鼎開相去僅五十步皆幅員尺許瀵湧正出浮清泄瀾皎然¶
不污泡沸如爭迴盤如合淪漾如織湀闢而流其勢不返混繹¶
而出其來不竭予下輿臨泉歎曰玉之膏乎坤之液乎機之駓¶
駓乎道之洋洋乎可以浣我之塵纓乎因厯勺飲之遂覺腑肺¶
冷冷神爽氣馥邈然面五臺而歌循滸周覽容容而戀湝湝而¶
隨停玄泓目光沙以縈幽石以映其間爲渚爲沚爲坻爲潏者¶
皆窮得其端倪注爲幽溪沛然西折傍無萑葭旄檉之擾中無¶
#<md:CK-KZ_JY310_06p015b>¶
<pb:YP-C_JY310_28zhenji-05-0015b>¶
舟檝沿洄之撓故得保其明潔趨繁經代達於平山會於常山¶
爲黃潦之流而歸於海泉之最顯於晉者以此低佪之頃俄有¶
鮮雲駕飈冉冉自北嶽而來赴於溪上水石奇麗照瑩心目不¶
可名狀於是飛葢而前悵與泉别則海風驟雨沙空平陸卒然¶
而至若天待予飲三泉而然者雨中行抵沙澗驛天野已暝遂¶
畱宿焉遠三泉所已三十里矣¶
¶
¶
¶
¶
#<md:CK-KZ_JY310_06p016a>¶
<pb:YP-C_JY310_28zhenji-05-0016a>¶
*** 　　姑射山　　　　　　　　　　　　　　喬　宇¶
孟夏十八日早發堯廟才來二君曰姑射之山莊周所謂有神¶
人居之者其下有龍祠亦勝可往觀焉按志云三磴山在襄陵¶
縣西南一十五里其山九十餘里其形三磴其北有龍鬬峪内¶
有龍澍神祠姑射自西北蜿蜒而來平其支石孔其陽三磴其¶
鈎帶故曰姑射耳飛駕至祠下祠面東巍宫謐奥塗丹飾堊其¶
像冕旒而處者曰龍王有泉自山下東流經祠南跨建水亭其¶
規制皚爽宏麗水氣林光明風艷曰皆納而有二君觴予於亭¶
上臨風賦詩移席山半卽發源所泉抱山麓而出紛紛的的如¶
星拱然予命僕夫穴葢一石聚石而計有百十餘穴流珠噴玉¶
#<md:CK-KZ_JY310_06p016b>¶
<pb:YP-C_JY310_28zhenji-05-0016b>¶
皓然清瑩併歸有渠漑襄陵西北之田四十餘里而東入於汾¶
河予與二君盤踞而坐東望遙川廣原陀陀遂遂林樹如篡繡¶
綴錦貞脆相雜徊徘談笑薄暮以歸宿於襄陵之察院泉流潺¶
潺聲於榻下且木竹之勝宛如江南煎茗賦詩一夜幾不能寐¶
¶
¶
¶
¶
¶
¶
#<md:CK-KZ_JY310_06p017a>¶
<pb:YP-C_JY310_28zhenji-05-0017a>¶
*** 　　遊砥柱記　　　　　　　　　　　　　都　穆¶
砥柱在郟州東五十里黃河中以其形似柱故名禹貢謂導河¶
東至於砥柱卽此乙卯往遊砥柱離州二十里午食又二十里¶
循河行十里至三門集津三門者中曰神門南曰鬼門北曰人¶
門其始特一巨石而平如砥想昔河水汎濫禹鑿之爲三令水¶
行其間聲激如雷而鬼門尤爲險惡舟筏一入鮮得脫者名之¶
鬼宜矣三門之廣約二十丈其東百五十步卽砥柱崇約三丈¶
周數丈相傳上有唐太宗碑銘今不存蔡氏書傳以三門爲砥¶
柱州志亦謂砥柱卽三門上皆未嘗親履其地故謬誤若此又¶
按隋書載大業七年砥柱山崩壅河逆流數十里砥柱今屹然¶
#<md:CK-KZ_JY310_06p017b>¶
<pb:YP-C_JY310_28zhenji-05-0017b>¶
中流上無土木而河之廣僅如三門奚有崩摧而壅河逆流至¶
數十里之遠葢距河兩岸皆山意者當時或崩遂以爲砥柱而¶
書之也孟子曰盡信書則不如無書有以哉¶
¶
¶
¶
¶
¶
¶
¶
#<md:CK-KZ_JY310_06p018a>¶
<pb:YP-C_JY310_28zhenji-05-0018a>¶
*** 　　龍門山記　　　　　　　　　　　　　吕　柟¶
龍門在秦晉之間萬山之會禹治水極力之地形勢甲於内久¶
懷遊覽而未獲内濱子曰天下之美不弩力一至卽惰違不可¶
補况此禹跡所在乎他日谷泉子西巡亦猶是興也乃四月之¶
初實齋王子仙自安邑至明日河津谷泉子自萬泉至又明日¶
柟自解州猗氏至又内濱子自運城至是日雨甚諸公曰如來¶
日霽天貺佳期矣來日果霽於是道過辛封謁卜子夏祠召其¶
世嫡遣就運學教授而改其名紹云北至清澗風大作從者曰¶
俗傳食豕肉詣禹廟必風予未諾然以懾寒入福聖寺加衣風¶
滋甚衝風往神前村至山麓乃緣棧道步屧而升旣謁禹像風¶
#<md:CK-KZ_JY310_06p018b>¶
<pb:YP-C_JY310_28zhenji-05-0018b>¶
益焚輪起撼松栢騰沙礫上蔀天日下掩河汾若蛟鳴虎嘯若¶
禹役使羣怪持雷斧秉神斤以闢龍門時也然實齋席設無豕¶
肉旣升殿從者置擕尊神几内濱子曰禹惡旨酒可避之谷泉¶
子笑曰禹所惡者旨酒也此酒恐不足以當禹惡酒行移時食¶
且舉風息食有饅頭飣其饀者豕又不風不知俗傳者何也土¶
人曰此地日有潮風葢大河流兩山中嵐氣薄觸空洞卽颼䬃¶
無所於散此或其眞云食旣遊觀四壁金碧丹青十三彫榭葢¶
自六籍子史言禹事者無不開方絢織且筆精意遠非時工可¶
到殿記在元貞年間壁圖必當其時關中人稱岐山周公廟畫¶
殆不過是也旣乃北謁後寢見塗山氏像止二嬪侍側而冠裳¶
#<md:CK-KZ_JY310_06p019a>¶
<pb:YP-C_JY310_28zhenji-05-0019a>¶
樸質猶可想見古風出廟西南乃捫蘿緣磴以上望河樓卽谷¶
泉子所攺吞吐雲雷樓也樓在龍門左闑之上葢梁山中斷而¶
東峙者也其前縣臨中流上作石室旋柱其外以爲轉廊室塑¶
十𨶒羅像俗言至此絕險與死爲鄰也樓外俯黃流凌白雲孤¶
山直對而雷首中條𣺌𣺌冥冥乍見乍没皆入望眸[石*就]磴而下¶
會二公至流丹亭亭北倚石崖其南半懸中流栢柱斜庋其下¶
上有板棚鑿板如井口以汲流卽勺水於滄海也亭扁則白巖¶
喬公小篆下亭就實齋子於河壖壖西者河其東皆怪石層崖¶
崒律崎嶇不可以步而内濱子飄裔如飛予力追不及至壖則¶
西山東轉北遮河流不見來處佇灘環望四面皆山中如院落¶
#<md:CK-KZ_JY310_06p019b>¶
<pb:YP-C_JY310_28zhenji-05-0019b>¶
其前則兩山拱峙自窟穴而出故曰龍門云爰有煤舟南自蒲¶
津絡繹而來棹歌漁唱不殫圖此其爲禹穴乎或曰龍門之外¶
河洲之上青草萋萋黃沙塋視河之高不過咫尺若遇秋水泛¶
溢雖百里之漲千尋之濤不能侵一坏焉是則禹墳者也内濱¶
子曰禹古今之大智而乃葬身於此乎谷泉子曰會稽亦有禹¶
穴云其在河之壖也方欲卽舟北行以求所謂懸流三級浪者¶
或曰在金門五七十里或曰在吉州百餘里然不能往徘徊悵¶
望攙撲南返葢天下奇觀亦不欲人盡覩而風雨幻忽雲雷時¶
出亦此山之神粧點修飭聳來者之觀乎然斯遊也不可謂不¶
索其隱而探其奇矣¶
#<md:CK-KZ_JY310_06p020a>¶
<pb:YP-C_JY310_28zhenji-05-0020a>¶

*** 　　王官谷記　　　　　　　　　　　　　吕　柟¶
王官谷者司空表聖隱居之地今少叅許君德徵重修而增飾¶
之涇野子至解偕邱孟學往遊焉馬至故市西折而南谷水北¶
流入市問卽貽溪也沿溪南行五里至谷口路多巉巖石礙馬¶
丹柿赤𣗥夾路掛裳衣躑躅至先門伏馬而過道流引登高至¶
門門下砌石百級夾扶之而後能上道流建閣以祀玉皇乃升¶
閣叅拜下閣北至三紹亭又北過休休亭謁表聖曰已暮南過¶
了了亭有侯段兩生讀書白雲洞洞則元孤雲子李了了菴所¶
居以學休休者也乃南臨石泉橋望天柱峰則見羣山環拱而¶
此峰孤高插天與故市街所望益不同葢其峰南之崇山又遠¶
#<md:CK-KZ_JY310_06p020b>¶
<pb:YP-C_JY310_28zhenji-05-0020b>¶
也渡橋夜與孟學連榻石泉洞中洞在天柱峰根其前有清流¶
自東瀑布泉引來而西滙爲小池欄䕶焉晨興瞻望表聖象飄¶
然有出塵態讀休休記乃知其抱經濟材與時不合而隱甚可¶
痛惜但末題耐辱居士則柟又病其隘也壁間多宋元人詩道¶
流引登西山觀秦王硯硯大如碾盤無口下如尖底磑表聖山¶
中記已有此名其秦敗晉師於王官時所遺者乎自硯旁不由¶
故徑懸下蒼崖觀雙人石石在天柱峰西北倚峰而立上有圓¶
石二枚恍若人面狀又似北望秦硯而欲濡毫者也道流又欲¶
西觀蒼雲洞北至蘆葦泉言洞常出雲而泉更甘冽云爲曹仙¶
姑地未往直趨掛鶴臺瀑布自天柱直下而臺在其左旁鶴二¶
#<md:CK-KZ_JY310_06p021a>¶
<pb:YP-C_JY310_28zhenji-05-0021a>¶
月來五月生子去有懸草眠迹焉臺東與孟學四人各據一石¶
而坐北瞰天柱益突兀有四瞻雲日俱無影止有一峰高接天¶
之句欲東升以觀東瀑布道流難之又欲南進以睇黃河道流¶
又難之乃歎曰天下奇觀豈可盡哉遂北反坐聚仙堂東遊豬¶
耳山又東南至瀑布登懸崖以觀之聲如雷轟貎如雪舞瞻瞰¶
更久乃下崖旁流而行北至柿林臨流徧坐磯上孟學坐一孤¶
嶼僧登樹頭摘柿落紅滿地吟興俱發各得幾詩僕自故市沽¶
酒至道流菹以鮮蕨秋英乃滌巵澗中而傳酌葢不羡古流觴¶
也遂北至張御史所搆觀泉亭則東西瀑布合流之地卽表聖¶
之濯英池也問修史覽照瑩心九籥擬論諸亭及一鳴窗道流¶
#<md:CK-KZ_JY310_06p021b>¶
<pb:YP-C_JY310_28zhenji-05-0021b>¶
皆曰忘之矣乃謂孟學曰柟嘗薄唐詩人若表聖者豈可以詩¶
人目哉遂歸息聚仙堂又明日道流以予不至仙姑洞也昧爽¶
取蘆葦泉中水煮豆粥佐以簌以餟予畢乃自石泉洞南登路¶
如蚯引檜栢交錯難進乃以手拊道流輩一皂以一繩引道流¶
手而後上至秦無隅墖前北望不見娥眉坡是以微陰蓋予已¶
出雲霧之上矣盤曲再登至李孤雲墖乃歎曰世之亷夫清士¶
不用於時避世而至此耶則豈非執政者之失哉又東繞而上¶
至八仙洞已到天柱峰腰洞口俯瞰謂孟學曰彼李孤雲者風¶
斯下矣出洞又欲直上天柱之頂道流皆謂路不可行然予益¶
[(火*火)/弓]力勇往幾至其巓俯瞰八仙洞又𣺌乎其下又嘆曰不知唐¶
#<md:CK-KZ_JY310_06p022a>¶
<pb:YP-C_JY310_28zhenji-05-0022a>¶
時表聖之足履德徵之攀緣曾至此否乎¶
¶
¶
¶
¶
¶
¶
¶
¶
¶
#<md:CK-KZ_JY310_06p022b>¶
<pb:YP-C_JY310_28zhenji-05-0022b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p023a>¶
<pb:YP-C_JY310_28zhenji-05-0023a>¶
** 　陝西¶
*** 　　遊[氵*(𦍌/火)]陂記　　　　　　　　　　　　　劉士龍¶
余坐空翠堂把酒遠眺而慨想當年之勝也山谷之水並胡公¶
白沙諸泉合而北注[氵*(𦍌/火)]陂受之自陂頭南至曲抱村可數里許¶
高岸環堤一泓蕩漾層巒叠嶂影落於數百頃之波濤搖綠橫¶
青奇難名狀半陂已南純浸山此實際語也當其盛時或畫船¶
簫鼓麗如錦帆或雨棹烟艇清比剡曲辰泛宵行何異登仙唐¶
宋諸名流或卜築或宦游微獨巖壑牽情亦有樂於是陂也至¶
元季始決陂種稻胡虜腥羶殃及陂池使汪汪巨浸化而爲離¶
離青疇貪一時之小利而壞千古之名勝殺風景甚矣彼大江¶
#<md:CK-KZ_JY310_06p023b>¶
<pb:YP-C_JY310_28zhenji-05-0023b>¶
以南捐千百里予湖者何如哉夫決以業民意非不美也而民¶
貧愈甚葢稻糧甚重偶無𡻕則鬻田以償之故沿陂村落終𡻕¶
勤動止爲他縣豪貴人代耕耳使陂水如故無論長天遠山涵¶
碧虛之容而貯螺黛之色幽人韻士遂閑放之致而發要𣺌之¶
思卽以利論而魚藕菱芡亦有百倍於田者㷀㷀小民取無禁¶
而用不竭優游享用坐免追呼作漁翁亦勝作租戸矣此余所¶
欲壞田以爲陂者但揆之理勢決陂以爲田則順壞田以爲陂¶
則逆順易舉而逆難行則[氵*(𦍌/火)]陂之復也無日矣所可幾幸者千¶
百年後滄桑變易則陂有復時而余不及見也奕奕清神或當¶
來遊耳¶
#<md:CK-KZ_JY310_06p024a>¶
<pb:YP-C_JY310_28zhenji-05-0024a>¶

*** 　　遊驪山記　　　　　　　　　　　　　袁宏道¶
驪之山鬱然而青而其水浩浩然鳴九衢也古栢森森然翳東¶
西嶺故宫遺址多不可識山下之民有雪領而杖者作而前曰¶
民雖耄猶彷彿憶之指其巋然而墳者曰是舉火臺褒女之所¶
笑也指其温然而澄澈者曰是蓮花蕩明皇𡚱子之所浴也問¶
山下之故壘曰是嘗錮三泉而聞七曜者始皇帝之地市也予¶
倚松四顧蒼茫久之乃披荒蓁踞危石楚聲而歌曰涓涓者流¶
與山俱逝兮空潭自照影不至兮吁嗟乎兹山祟三世兮歌竟¶
浴於長湯遂登老氏宫極於臺東過石瓮寺休焉稍倦假寐僧¶
榻忽有丈夫峩冠修髯揖余而言曰吾子失言夫山奚能祟使¶
#<md:CK-KZ_JY310_06p024b>¶
<pb:YP-C_JY310_28zhenji-05-0024b>¶
吾幸而遇巖匡諸君子豈不亦嘉遯之藪吾子謂九叠之屏七¶
里之灘何遽出吾上耶又使吾所遭者爲宣城孤山輩騷壇之¶
士艷稱久矣吾豈復戎吾姓也余蘧然覺自悼言之失也復喟¶
然嘆曰異哉天子之貴不能與匹夫爭榮而詞人墨客之隻詞¶
有時爲山川之九錫也異哉今之處士誰能入山而爲水石所¶
倚重者吾當北面事之¶
¶
¶
¶
¶
#<md:CK-KZ_JY310_06p025a>¶
<pb:YP-C_JY310_28zhenji-05-0025a>¶
*** 　　遊終南山記　　　　　　　　　　　　都　穆¶
癸酉八月余以使事寓秦會舊僚田君有年約以中秋翫月終¶
南山中出城南門而秀才費樟復陪以行三十里經樊川漢將¶
樊噲嘗食邑於此在唐爲韋安石別業又名韋曲岡巒迴繞松¶
竹森𣅡而水田蔬圃連絡乎其間秦中一勝地也岡之上登牛¶
頭寺僧愚聞官人至悉遁去余以所擕酒共酌松下寺舊有唐¶
貞元中徐士龍撰徧照禪師碑今不存所存唯仙人邱長春詩¶
刻拂塵讀之韋曲之東有杜曲乃唐相杜岐公所居當時語云¶
城南韋杜去天尺五言邇京也岐公孫牧自吳興守入知制誥¶
盡以俸金創治其野嘗曰富貴有數吾得老爲樊川翁有文章¶
#<md:CK-KZ_JY310_06p025b>¶
<pb:YP-C_JY310_28zhenji-05-0025b>¶
數百號樊川集顧草木禽魚亦無恨矣離牛頭南行四十里至¶
終南山入普光寺在山之麓息足盤石又二里道益峻險遂舍¶
肩輿躡亂石冐懸崖屈曲而上西有日月崖下刻篆書松泉二¶
大字又上至抱子崖經玉泉洞又有八仙洞在山之西壁限以¶
流泉非跣足不得入又上有石儼若老樞憑崖而休佐一圓石¶
明可鑒物謂之石鏡再上財徵源池也池一名太乙湫其上環¶
以羣山雄偉秀特勢逼霄漢水廣可數丈深丈許錦鱗浮遊人¶
莫敢觸鱗之大有二三尺者自昔禱雨咸在於是其南卽太乙¶
殿惟一道士居之殿左有三官雷神二洞所謂金華洞者在山¶
之最高處道士云道有積水然不能至也田君與費生以疲極¶
#<md:CK-KZ_JY310_06p026a>¶
<pb:YP-C_JY310_28zhenji-05-0026a>¶
臥三官洞予面池獨酌下山復至太乙宫方舉杯適長安令送¶
酒飲興益豪題名壁上晚囘至普光予欲翫月上寺過門不入¶
命輿夫疾行上山道悉甃以石而松栢梨栗夾植其旁遇險則¶
趍別道已而復故葢五里而始至寺有方池名曰仰天跨以石¶
梁於兹宵玩月爲宜張筵池上而浮雲滓空眾頗拂懌予戲謂¶
之曰昔人詩不有絃管吹開之句乎命小𨶒黎取笙簫雜奏之¶
倐焉雲開月朗則皆大笑謂予言之不妄也十七日下山從別¶
道囘二十里至興教寺内有三墖其中墖特高大爲唐三藏法¶
師玄奘瘞身之所尙書屯田郎中劉軻銘左爲慈恩基公墖銘¶
之者貢士宋復也寺之北舊有玉峰軒宋元豐四年知永興軍¶
#<md:CK-KZ_JY310_06p026b>¶
<pb:YP-C_JY310_28zhenji-05-0026b>¶
吕大防建今廢惟長安令陳正舉記石僅存午飲寺中六十里¶
入城¶
¶
¶
¶
¶
¶
¶
¶
¶
#<md:CK-KZ_JY310_06p027a>¶
<pb:YP-C_JY310_28zhenji-05-0027a>¶
*** 　　遊九龍潭宴別序　　　　　　　　　　張　說¶
安平王地惟藩翰才實宗英懸鵲鏡於胸懷運龍泉於掌握以¶
爲時和政理實探道之奇賤物貴身尙延齡之術悠然遠覽迺¶
卜兹山屬聖主之能仁遂賢王之雅好羅紈罷御與朱邸而長¶
辭金玉滿堂棲白雲而不顧崖石洵美結搆多奇錦壁周庭而¶
造天玉泉注戶而鳴壑三光貝樹影入山窗九節菖蒲光搖砌¶
水竹林茅宇自冥棲隱之心藥物圖書卽有靈仙之氣人惟帝¶
念崖穴所以增輝地入王家樵採尤其不犯嗟乎林棲谷飲古¶
亦有之豈有貴而爲王鍊形雲壑希世獨立萬古誰鄰子晉以¶
來一人而已羣公等銜紫泥之寵命間清溪之逸遊駐驂騑步¶
#<md:CK-KZ_JY310_06p027b>¶
<pb:YP-C_JY310_28zhenji-05-0027b>¶
崖石籍落花而聽時烏累宿忘歸蔭芳樹而美春泉窮年不厭¶
衣冠車馬明日下於春山鸞鶴笙歌今宵共乎芳月隱淪可作¶
將知心與事違城闕非遙終惜風流雲散下官少懷微尙早事¶
靈邱踐疇昔之桃源㽞不能去攀君王之桂樹情可何之請大¶
賦一言俱裁六𧪼¶
¶
¶
¶
¶
¶
#<md:CK-KZ_JY310_06p028a>¶
<pb:YP-C_JY310_28zhenji-05-0028a>¶
*** 　　華山記　　　　　　　　　　　　　　袁宏道¶
凡山之名者必以骨率不能倍膚得三之一奇乃著表裏純骨¶
者惟華爲然骨有態有色黯而濁病在色也塊而獰病在態也¶
華之骨如割雲如堵碎玉天水煙雲雜然綴壁矣方而削不受¶
級不得不穴其壁以入壁有罅才容人陰者如井陽者如𩅑如¶
井者曰㠉曰峽如𩅑者曰溝皆斧爲銜以受手足銜窮代以枝¶
受手者不没指受足者不盡踵鐵索累千尋直垂下引而上如¶
粘壁之鼯壁不盡罅時爲懸道巨巒折折相逼若故爲亘以嘗¶
者橫亘者綴腹倚絕厓行足垂磴外如面壁如臨淵如屬垣撮¶
心於粒焉知鬼之不及夕也長亘者搦其脊匍匐進危磴削立¶
#<md:CK-KZ_JY310_06p028b>¶
<pb:YP-C_JY310_28zhenji-05-0028b>¶
千餘仞廣不盈背左右顧皆絕壑唯見深黑吾形𡾔𡾔然如負¶
甕自視甚贅然微風至搖搖欲落第恐身之不爲石矣夫人所¶
憑杖者手足而督在目方其在罅目著暗壁升則寄視於指也¶
降則寄視於踵也目受成焉耳罅盡而厓目乃爲祟眩於削爲¶
栗眩於深爲掉眩於仄爲喘愚者不然心不至目故也今乃知¶
險之所以劇矣余衣不蔽腰下着窮[示*夸]見影乃笑登厓下望攀¶
者如猱側者如蟹伏者如蛇折者如鷂山之𢋼廞乃至此自恨¶
無虎頭寫眞筆也踰仙掌壁折入石弄北旋上石滑而不級爲¶
東峰過坪躡厓道尊持而中斷爲南峰度峰足蜿蜒上石葉上¶
覆而橫裂爲西峰南峰踞兩峰之上如人危坐而雙引其膝下¶
#<md:CK-KZ_JY310_06p029a>¶
<pb:YP-C_JY310_28zhenji-05-0029a>¶
有土徑異樹交絡峽水鳴其間峰頂各有池如臼如盤如破瓮¶
鮮壁澄澈古松覆之西峰石多璺乍視如未稳南峰之背有靜¶
室垂雙鏁鏁盡爲鐵杙以承板道東峰南下爲衞叔卿博臺鏁¶
對懸拓厓自達皆奇嶮¶
¶
¶
¶
¶
¶
¶
#<md:CK-KZ_JY310_06p029b>¶
<pb:YP-C_JY310_28zhenji-05-0029b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p030a>¶
<pb:YP-C_JY310_28zhenji-05-0030a>¶
*** 　　華山後記　　　　　　　　　　　　　袁宏道¶
從玉泉院至青柯坪東西皆石壁澗水縈洄出踰張超谷壁乃¶
峭至希夷峽石忽具態摩雲綴日壓叠而上行大石纍纍臥澗¶
中水不得直去則躍舞飛鳴與山爭奇於一罅之内至青柯坪¶
西峰斗絕出諸山忽若屏息奇者平高者俯若童子之見嚴師¶
不知其氣之微也西峰之奇在水簾洞遠視見竇下有丹石瀑¶
布[穴/幕]之千尺㠉而上大奇則大嶮小奇則小嶮寸寸焉如弱夫¶
之挽勁弩至蒼龍嶺千仞一脊仄仄如蛻龍之骨四帀峰巒映¶
帶秀不可狀遊者至此如以片板浮顚浪中不復謀目矣然其¶
奇可直一死矣若日月巖前方石峭壁直上止嶮耳無他奇也¶
#<md:CK-KZ_JY310_06p030b>¶
<pb:YP-C_JY310_28zhenji-05-0030b>¶
踰嶺路絕折身反度其嶮更甚而不名者厓不甚修也過五將¶
軍樹度橋至通天門嶮乃盡山自仙人拇始爲嶽嶽以内若自¶
爲天地者諸星曜平視得人間之半其地微膚長松檜污處齊¶
雲臺峰頂雲臺直北當入㠉時猶千霄諸峰之在雲臺下者猶¶
矗矗也南上卽落鴈峰千山環之如羽林執㦸兒山皆奇峭鋒¶
鍔林林一峰直背如輪若與峰爭秀渭水東行與黃河合下見¶
樹影東峰卽玉女峰也祠玉女者乃峰之一臂所謂洗頭盤亦¶
渴而淺而東峰有之圓滑深潔錫以盤名亦稱西峰最幽奥石¶
態生動有石葉如蓮瓣覆崖巓其下有龜𨚫立昻首如欲行蓋¶
葉上物也是卽所謂蓮花峰矣玉井在蓮花峰足二十八潭圓¶
#<md:CK-KZ_JY310_06p031a>¶
<pb:YP-C_JY310_28zhenji-05-0031a>¶
轉而下瀑布上流也恨不於雨後觀之山壁樹如錯繡鳥語從¶
隙中來云無鳥者悞洞少天成然整潔可居廬舍亦有而黃冠¶
不至𡻕一至以舘香客耳山靈之寂寞無侣可知矣¶
¶
¶
¶
¶
¶
¶
¶
#<md:CK-KZ_JY310_06p031b>¶
<pb:YP-C_JY310_28zhenji-05-0031b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p032a>¶
<pb:YP-C_JY310_28zhenji-05-0032a>¶
*** 　　華山別記　　　　　　　　　　　　　袁宏道¶
少時偕中弟讀書長安之杜莊伯修出王安道華山記相示三¶
人起舞松影下念何日當作三峰客無何家君同侍御龔公惟¶
長從蒲坂囘云登華至青柯坪險不可止踰此則昌黎投書處¶
余私語中弟近日于鱗諸公皆造其幽彼獨非趾臂乎然心知¶
望厓者十九矣余旣登天目與陶周望商略山水勝處周望曰¶
聞三峰最勝此生那得至後余從家君遊嵾上有數衲自華來¶
道其險甚具指余體曰如公決不可登余憤其言然不能奪今¶
年以典試入秦見人輒問三峰險處而登者絕少惟汪右轄至¶
其巓未嘗以造極見許也余至華陰與朱武選非二約索犯死¶
#<md:CK-KZ_JY310_06p032b>¶
<pb:YP-C_JY310_28zhenji-05-0032b>¶
一往旣宿青柯坪導者引至千尺㠉見細枝柴其上頂如覆鍢¶
天際一隙不覺心怖因思少年學騎馬有教余攀鬣蹙鐙者心¶
益怯後有善馳者謂余曰子意在馬先常恨霜蹄之不速則馳¶
驟如意矣余大悟試之良驗今之教余拾級勿下視者皆助余¶
怯者也余手有繘足有銜何虞吾三十年置而不去懷者慕其¶
嶮耳若平莫如地上矣安所用之捫級而登惟恐嶮之不至或¶
坐或立與非二道山中舊事若都不經意者頃之越絕厓踰溝¶
度蒼龍嶺嶺盡至峰足地稍平衍余意勌百步一休從者相謂¶
何前捷而後澁也余曰蹈危者以氣喜一而怖十絕在嶮也怖¶
一而喜十絕在奇也吾忘吾足矣去危卽夷以力相角此輿卒¶
#<md:CK-KZ_JY310_06p033a>¶
<pb:YP-C_JY310_28zhenji-05-0033a>¶
之長何有於我哉下脊乃躋南峰之顚與非二席峰頭待月是¶
日也天無纖翳青厓紅樹夕陽佳月各畢其能以娛遊客夜深¶
就枕月光蕩隙如雪余彷徨不能寐呼同遊樗道人復與至顚¶
松影埽石余意忽動念吾伯修下世已十年而惟長亦逝前日¶
蘇潛夫書來道周望亦物故山侣幾何人何見奪之速也樗道¶
人識余意乃朗誦金剛六如偈余亦倚松和之¶
¶
¶
¶
¶
#<md:CK-KZ_JY310_06p033b>¶
<pb:YP-C_JY310_28zhenji-05-0033b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p034a>¶
<pb:YP-C_JY310_28zhenji-05-0034a>¶
*** 　　遊玉華山記　　　　　　　　　　　　張　岷¶
宜君縣西南四十里有夾道而來者玉華也其南曰野火谷望¶
之如爨烟野火之西曰鳳凰谷葢其初有九殿五門而可記其¶
名與處者六其正殿爲玉華其上爲排雲又其上爲慶雲其正¶
門爲南風南風之東爲太子之居其殿曰耀和門曰嘉禮知其¶
名失其處者一曰金颷門也過而覽之惟野田荒草而已其西¶
曰珊瑚谷葢嘗有別殿在焉珊瑚之北曰蘭芝谷昔唐太宗詔¶
沙門玄奘者譯經於此其始曰肅成殿後廢而爲寺云中有石¶
巖嶄然天成下有鑿室可容數十人有泉懸勢若飛雨有松十¶
八環其側皆生石上高可十尋端如植筆其西南有崖曰駐鑾¶
#<md:CK-KZ_JY310_06p034b>¶
<pb:YP-C_JY310_28zhenji-05-0034b>¶
其始入也雙壁屹然如削石而成旣至其處若視甕側有泉飛¶
而下如懸雨噴珠其名曰水簾稍北有崖與泉亦若是而差小¶
治平三年夏余與六人者來遊乃相與坐石蔭松聽泉而飲之¶
已而覽故宫以裵𧙪問遺事於田老方囂然不欲歸而余與六¶
人者各以事牽不可久留咸相視有不懌之色余爲之言曰夫¶
山林泉石奇偉之觀常在乎窮僻之處而野僧方士與夫幽潛¶
者得據而有也然幽潛者知好之而力不足以營之甚可慨歎¶
也夫以有唐之盛窮天下之富建宫於此隨而廢没彼玄奘者¶
特一浮屠耳卒能傳其徒至今而尙存豈人之情常樂於放肆¶
而易忘於中正哉若夫太宗之賢天下之力猶不能以長有此¶
#<md:CK-KZ_JY310_06p035a>¶
<pb:YP-C_JY310_28zhenji-05-0035a>¶
也則吾六人者得一寓目於此足矣又何用以不能久留爲悵¶
乎¶
¶
¶
¶
¶
¶
¶
¶
¶
#<md:CK-KZ_JY310_06p035b>¶
<pb:YP-C_JY310_28zhenji-05-0035b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p036a>¶
<pb:YP-C_JY310_28zhenji-05-0036a>¶
*** 　　棧道銘　　　　　　　　　　　　　　歐陽詹¶
秦之坤蜀之艮連高夾深九州之險也陰豁窮谷萬仞直下奔¶
巖峭壁千里無土亘隔遙絕巉巉冥冥麋鹿無蹊猿猱相望自¶
三代而往蹄足莫之能越秦雖有心蜀雖有情五萬年間敻不¶
相接且秦之爲蜀也人一其性物同所宜嗜慾無餘門教化無¶
餘源可貿遷可親眤擘折地脈暌離物理豈造化之意乎天實¶
凝清而成地實凝濁而形當其凝也如鎔金下鑄騰雲上浮空¶
隙有所不開迴翔有所不合澄結旣定竅缺生乎其中西南有¶
漏天天之竅缺也於斯有兹地地之竅缺也天地也者將以上¶
覆下幬含蓄萬靈可通必使而通者也苟有可通而未通聖賢¶
#<md:CK-KZ_JY310_06p036b>¶
<pb:YP-C_JY310_28zhenji-05-0036b>¶
代其功而通之故有爲舟以濟川爲梯以踰山唯兹地也有川¶
不可以舟涉有山不可以梯及粵有智慮以全玄造立巨衡而¶
舉追氏縋懸纑以下梓人猿垂絕冥鳥傍危峰鑿積翠以全力¶
梁半空於木棚斜根玉壘傍綴青泥截斷岸以虹橋繞翠屏而¶
龍踠堅勁膠固雲棲砥平揔庸蜀之通途繞岐雍之康莊都邑¶
之能步山川之無脛若水決防如鴻嚮陽南之北之踵武湯湯¶
躋峩峩以自若臨蒼蒼而不懼繇是贄幣以進達人神以會同¶
稽禮樂之短長量威力之汙隆可王者王可公者公而相次以¶
風或曰受琢之石長存可構之材無窮易刓伐蠧斯道也未始¶
有終嗚呼爲上懷來在乎德爲下昭德在乎義德義之如今日¶
#<md:CK-KZ_JY310_06p037a>¶
<pb:YP-C_JY310_28zhenji-05-0037a>¶
則或人之言有孚其反之則石雖存恐不爲𤥨材雖多恐不爲¶
構想夫往昔有時而有有時而無是用愓愓天下𠷣𠷣知聖賢¶
創物之意之人寡明德義固物之道之人稀敢陳兩端之要銘¶
諸斯道之左庶主德義者存今之所履踵武湯者荷古人之攸¶
作乃爲銘曰¶
天覆地燾本亦備設大象難全或漏或缺損多益寡聖賢代工¶
彼雖有缺與無缺同維北曰秦惟南則蜀地缺其間坤維不續¶
斗起斷崖屹爲兩區秦人路絕蜀火烟孤天實不通賢斯有造¶
鑽堅剡勁無蹊以道若川匪舟若陸匪車緣危轉虛步驟交如¶
構雖在功存亦由德項拂劉怒從完以踣隋落我榮自顚而植¶
#<md:CK-KZ_JY310_06p037b>¶
<pb:YP-C_JY310_28zhenji-05-0037b>¶
施非革勢材不易林踣植之致惠怨之心勿謂斯道不常勿謂¶
斯道可久禮不以禮可有而無恭不以恭可無而有創之之意¶
如彼固之之理若兹彼知不易兹而易知勒銘道左其同我思¶
¶
¶
¶
¶
¶
¶
¶
#<md:CK-KZ_JY310_06p038a>¶
<pb:YP-C_JY310_28zhenji-05-0038a>¶
*** 　　黃河源考　　　　　　　　　　　　　楊　愼¶
按史記云河有兩源一出葱嶺一出于闐合流東注蒲昌海伏¶
流地中南出積石其山多玉石武帝因按古圖書名河所出山¶
曰崑崙班固以騫爲未嘗見崑崙唐薛元鼎使吐蕃自隴西成¶
紀出塞二千里得源於悶磨黎山中高四下所謂崑崙水東北¶
流與積石河相連河源澄瑩冬春可涉下稍合流色赤益遠他¶
水并注遂濁吐蕃亦自言崑崙在其西南故蔡氏尙書禹貢傳¶
兼取二說而歸是於薛然皆非耳目聞見之實論元至元十七¶
年命都實佩金虎符往求河源自河州四閱月始抵其處學士¶
潘昴霄述其所見爲志謂河源出吐蕃朶甘思西鄙有泉百餘¶
#<md:CK-KZ_JY310_06p038b>¶
<pb:YP-C_JY310_28zhenji-05-0038b>¶
泓沮洳渙散方可七八十里自上瞰之如列星羣流奔走五七¶
里滙二巨澤自西而東經厯可半月合赤賓河其流浸大始名¶
黃河然水猶清又一二日岐爲八九股行可二十日至朶甘思¶
東北有大雪山卽崑崙也自是凡七八日河水北行轉西崑崙¶
北一東北流可二十日至禹貢積石自發源至漢地南北溪澗¶
分流合派莫知紀極至積石始林木暢茂及考臨川朱思本得¶
譯出𣑽字圖書其間分合轉折與志或異而崑崙積石地域遠¶
近大要相同大槩謂河源東北流所厯皆西番地至蘭州凡四¶
千五百餘里始入中國又東北流過胡地凡二千五百餘里始¶
考張騫使西域所至惟大月氐大宛大夏康居其餘旁國皆得¶
#<md:CK-KZ_JY310_06p039a>¶
<pb:YP-C_JY310_28zhenji-05-0039a>¶
之傳聞徒見鹽澤伏流至於積石再出遂謂此爲河源誠未睹¶
崑崙班固非之宜矣元鼎雖亦以使事往吐蕃然履厯有序其¶
言崑崙山水委曲可信故蔡傳以元鼎之言爲近然亦未究極¶
至元有天下薄海内外皆置驛使通道絕域如行國中都實又¶
特以河源事往所詣多鄉道指授其所紀載當有證據然後知¶
于闐鹽澤崑崙積石一皆河流所經去源猶遠譬諸常山之蛇¶
張騫見其尾元鼎見其腹而都實所至昻霄所紀庶幾見其全¶
體矣雖然中夏内事有干人紀者君子所當知中夏外事無預¶
於人者君子所當略故禹貢止書導河積石至於龍門其下經¶
過播逆入海之處則備及之意葢有在矣後世振決蕩析河流¶
#<md:CK-KZ_JY310_06p039b>¶
<pb:YP-C_JY310_28zhenji-05-0039b>¶
在中國者代無善捍之策而返遠求其源於荒絕之外欲何爲¶
耶姑并錄之以具觀考¶
¶
¶
¶
¶
¶
¶
¶
¶
#<md:CK-KZ_JY310_06p040a>¶
<pb:YP-C_JY310_28zhenji-05-0040a>¶
** 　福建¶
*** 　　金溪遊記　　　　　　　　　　　　　王愼中¶
一畝之宫環堵之室墐陰而牖明畜妻子其中而身與爲處出¶
戶而行前有擊轂之車而後有連帷之袵驟而之乎空曠之野¶
寂寞之濱蒼山崒嵂而高起綠波澹蕩而長浮則爲之忽然而¶
喜如出幽室脫縳束耳目爲之加明手足爲之改適此何異乎¶
飫梁肉者悅蔬茹之食酗酎醴者渴清冷之漿其舍醕醲而卽¶
疏泊而不得謂之知味也由其無所得於此徒以迫劫於喧湫¶
嗸雜之甚意煩氣倦急於有所投而自解峙者知其爲山逝者¶
知其爲水而豈爲有遇於已哉嘗試登高邱汎長川見夫樵夫¶
#<md:CK-KZ_JY310_06p040b>¶
<pb:YP-C_JY310_28zhenji-05-0040b>¶
牧豎師估人爭道而㨗馳疾榜而擊汰以家爲赴望望然不¶
及如其去山水之不速而恐其或後以彼觀之則醕醲之可舍¶
固在山水而城郭室家其疏泊而思卽者矣物之美惡無常態¶
而有定形山水之爲佳而城郭家室之爲垢濁亦美惡之大齊¶
也由樵夫牧豎師估人觀之則所謂佳與垢濁者舉易方而¶
傎處世之偶得放於山水輒自謂絕去喧湫嗸雜之患方多其¶
所遊之適以傲乎城郭聚而室家居者之人吾亦未知其美惡¶
之所常也飲漿冷者暫快而非甘嘗蔬食者少蘇而不美其甘¶
美之常固在酒肉也彼驟之而忽喜者意豁於久煩之餘氣舒¶
於積倦之後喜且未幾厭已生矣何必不爲樵夫牧豎師估¶
#<md:CK-KZ_JY310_06p041a>¶
<pb:YP-C_JY310_28zhenji-05-0041a>¶
人而何以笑彼之望望凡物之美惡無恒而人情之欣厭有向¶
昧者挈情以循物中之厭欣變於外之美惡迭欣迭厭而不知¶
自主惟明者爲能以情御物物變於外而不足以易其中之所¶
樂樂之取於物未嘗無所寄而皆其自足於中者之所取則惡¶
者未嘗不美而况於其美然後美惡者卒歸於有恒而皆吾之¶
所御欣且不得而有而何有於厭苟其無所厭則遇物皆適無¶
之而不喜而奚待於忽然蓋吾泉州之江自諸山發源而下建¶
瓴而急瀉至於金溪而始演洋渟潏山起於兩涘高深之景相¶
得草樹互映雲烟相鮮兹亦山水之勝處也之焉而忽喜者不¶
知其幾何人而吾獨與黃應初洪舜臣二君子往遊而樂焉當¶
#<md:CK-KZ_JY310_06p041b>¶
<pb:YP-C_JY310_28zhenji-05-0041b>¶
其舉杯相屬唱咏方希而語笑間作計彼驟之而喜者亦必有¶
以同乎此而山之盎然而靜止水之沛然而流行接於吾目著¶
於吾心形器都遺而神情獨遇信有彼所不能同而吾三人者¶
亦可以目擊而交存而不可以口說喻也故爲記其意如此使¶
世之遊者知吾三人之遊而能樂蓋有以御乎物而談山水之¶
美者必出於吾而後爲山水之美常也¶
¶
¶
¶
¶
#<md:CK-KZ_JY310_06p042a>¶
<pb:YP-C_JY310_28zhenji-05-0042a>¶
*** 　　遊清源山記　　　　　　　　　　　　王愼中¶
登高望遠攬山水之奇變娛耳目於清曠寥廓之表而窅然失¶
一世之混濁天下之樂宜無踰此者牛山之遊美矣而景公以¶
之雪泣沾襟不能自止羊叔子登峴以臨漢水至於叅佐相語¶
悲咽憮然而罷何情之反也以景公之愚睠然覽齊國之富恐¶
其一旦忽然去之而死而不得免其意之卑而晏子笑其不仁¶
固其宜矣叔子慨然顧其一時之功愛而難忘慮他日之易泯¶
撫當身之懽而不足以自慰可謂賢者其當樂而哀以身爲累¶
而不得盡悅生之性亦何以異於不仁者之悲嗟乎富貴之君¶
侯功名之卿士窮天下之欲無所不足志滿氣盛其多取於物¶
#<md:CK-KZ_JY310_06p042b>¶
<pb:YP-C_JY310_28zhenji-05-0042b>¶
而備亯之以爲快何所不得宜其兼得於山水而牛山峴首之¶
勝反以出涕而興嗟彼其念富貴之可懷而傷其不得久有喜¶
功名之甚冀於垂永而患其無聞則雖左山右江履𡷾崒而俯¶
濤瀾而不能有其樂甯獨不樂而已且爲之感慨而哀孰知夫¶
蒼崖翠壁發舒氣象而凌薄光景亦導憂增戚之物也當其戒¶
具往遊固以酣乎拳佚之驕羡倦乎勳伐之勞勤思取樂於山¶
水之間以適耳目之娛卒之求須臾之樂而不可得豈非以其¶
所都者厚與所挾之高起於濡戀矜顧而然耶富貴功名者之¶
於山水其果不得以兼取也清源山者泉州之名山也余嘗以¶
暇曰往遊於其間好事者往往𢰅肴酒躋山之巓就余而飲食¶
#<md:CK-KZ_JY310_06p043a>¶
<pb:YP-C_JY310_28zhenji-05-0043a>¶
之因輒相命爲遊攀援險絕探討幽窈極意所止有從有否不¶
爲恡也顧視其踽踽寂寥崎嶇而盤桓何足以望牛山之儐從¶
峴首之賓寮然吾未嘗不樂而客之從者未嘗不與吾同其樂¶
也以吾之早廢於時習於富貴之日淺而頑拙不適用曾無秋¶
毫之長可以挾而待後欲爲濡戀而無所可懷欲爲矜固而無¶
所可喜而山水之樂卒爲吾有吾雖困於世於物無所多取而¶
獨得之於此彼富貴功名者於天下之欲窮矣而於天下之樂¶
猶有所憾然則吾之困非徒不以易千駟之君而烜赫震耀聲¶
烈被於江漢魁乎爲一代之元卿者猶將藐乎其小如卷石寸¶
木之在於兹山也吾之所取其亦不爲少歟旣以語客復記之¶
#<md:CK-KZ_JY310_06p043b>¶
<pb:YP-C_JY310_28zhenji-05-0043b>¶
如此¶
¶
¶
¶
¶
¶
¶
¶
¶
¶
#<md:CK-KZ_JY310_06p044a>¶
<pb:YP-C_JY310_28zhenji-05-0044a>¶
*** 　　武夷遊記　　　　　　　　　　　　　吳　拭¶
　　山與水相映發者武夷匡廬耳匡廬水在山外武夷水在¶
　　山中匡廬雖峙江湖浩蕩間終是主客相偶不能盡發其¶
　　奥武夷則清溪九曲流出其中凡一石一木皆相映左右¶
　　是以武夷可以舟遊匡廬必須杖履兩山者必欲兼之而¶
　　後可不則願從武夷也何則葢予欲取足如意目之所能¶
　　受人苦不足我乃厭餘耳故遊而復述之以補人情缺䧟¶
武夷余夢嘗往焉庚申冬始得與皮囊其餘無與偕者自虎林¶
取三衢道水陸馳十四日至温嶺夜大雪明日霽從建江買舟¶
三十里進武夷谿登冲佑觀訪道士冷因之因之導余謁三清¶
#<md:CK-KZ_JY310_06p044b>¶
<pb:YP-C_JY310_28zhenji-05-0044b>¶
殿殿制視拜章臺後爲賓雲亭穹碑林立皆仰摩不及螭首又¶
後爲玉皇閣宋理宗金龍玉簡在焉穿廡而出從二門度望仙¶
橋蒼松夾道平陸如掌而山脈遠發於小阜則昔之同亭處今¶
爲會眞廟阜之下人家落落散不成村其曾孫苗裔乎日漸薄¶
仰見青霞兩朶混植鴻濛白雲遊其腰紅日射其下耳目心神¶
眩於奇詭踔厲應之不少暇因之曰此大王幔亭二峰也刹那¶
間兩峰如阿閃佛遂不再見而予卽以襆被寄頓廟中不復歸¶
闤闠矣詰旦命舟因之偕焉從一曲中望兜鍪峰峰如其名屼¶
勢壓人覺東南獅子諸峰皆羣伏莫敢仰視如李密見秦王也¶
右爲鐵坂嶂紺碧兢叠柘開甚麗直下爲止止菴則木稀崗瘠¶
#<md:CK-KZ_JY310_06p045a>¶
<pb:YP-C_JY310_28zhenji-05-0045a>¶
無可述及至玉女峰北折爲二曲始覺有異幽谿一掌前後若¶
塞兩壁橕天大槩似峽中而綠蘿碧荇或少過之南折觀仙舩¶
巖巖自受舩處下半者强上半者弱弱者額强者削虛插嵯峨¶
奇不倚石仰視高鳥猶是舩底遊魚耳移舟登水樂石薄曦灑¶
影微颸自瀾眾㠋改容鳴泉㶁㶁終無一字可犯思議咏朱子¶
詩猶不特意取瓦礫書三曲二字於石以當染指左折至大藏¶
峰峰爲四曲長前後對岸諸山如羣兒戲老翁其十三仙之蛻¶
宅曰金雞洞洞下曰臥龍潭柔漪𣑱面沉翠流襟忽晴嵐一抹¶
從北展開堆螺剌筍瑰詭靚媚若肘予者仰予者挺而挽余舟¶
者㨗馳而前要予者皆五六曲英靈一時吐發直過更衣臺厯¶
#<md:CK-KZ_JY310_06p045b>¶
<pb:YP-C_JY310_28zhenji-05-0045b>¶
玉華天柱晚對諸峰如困萬㦸中妍怪豐瘦轉掉殊態一喜一¶
怒具有深情又泊平林渡謁文公祠祠負隱屏峰一脈直拔獨¶
抱蓊鬱而北戸距雲窩僅數百武遂捨舟從磴道仰觀接筍卓¶
上無端蒨潤飛動絕似仲珪筆其下崖石刻露與之爲怪或懸¶
而墜或削而擎贏而突者或額或鼻詘而弇者或目或口或噴¶
簷牙仰甍俯檻如嵌版屋藤樹雲蘿相蔽以爲幽竇倚石作垣¶
柴扉不設而雲窩賓雲之堂左次矣林影欲昏夕陰下地月色¶
漸溪上來呼酒數酌復登舟西折過七曲得巖三石二蒼屏天¶
壺三仰諸峰皆掠鏡擢鬟夜來媚人及北折百花巖經鼓子並¶
蓮諸勝寒猿呌影空霧濛濛宿鳥驚光威霜肅肅身是遠遊賦¶
#<md:CK-KZ_JY310_06p046a>¶
<pb:YP-C_JY310_28zhenji-05-0046a>¶
中人不復帶世間想乃折上芙蓉灘是爲九曲矣忽霜風淒[氵*緊]¶
不能進因之引白煙一帶曰毛竹洞指漁燈一點曰齊雲峰如¶
覔月見指耳遂返覺來時所稔諸勝咸無半面識者緣去來向¶
背兼多變幻之資意態頓改而余亦欣然有新接矣再旦望接¶
筍峰從仰止亭投石門厯鐵象巖皆捶磴爲堦錯落不一俯仰¶
上下出没石林間若排扉若穿牖若迷路引還若蜃之時有無¶
而苹之驟判合也登漸陿忽豁然高峰四輳窪中隆外如仰釜¶
微缺從缺處一石嶔嵌飛動舞瀑蜿蜓而下晴雨亂飛浴蒼滌¶
碧分道綫流各傳琮響積雲在崖氷柱時墜凛乎其不可留乃¶
折步左掖而上一壁聳百餘尋揭于雲表莫測攸躋若折𨮂木¶
#<md:CK-KZ_JY310_06p046b>¶
<pb:YP-C_JY310_28zhenji-05-0046b>¶
而下未及者反豎於上也懸三梯級各以百計其懸處得凹之¶
半左削右虛含慄守視而上梯窮壁復胸而凸出從胸上環鑿¶
一徑僅容半躅捨距用趾履滑攀索[月*(夾/水)]胸而行如胡僧和南而¶
復蟹旋者三十步徑斷續以棧復十步許得定心亭旣脫險艱¶
而諸峰亦各挾所有以償余植然終爲餘險所奪忽忽不能給¶
賞俯瞰皆白雲清溪幾曲如秋電之過目不敢察視也少頃因¶
之至氣敗色死汗出如豆宜用理中湯者復少頃登龍脊雙壁¶
離立界兩瀑而中拔數十仞下望如雞胸骨窄束不能雁行賈¶
勇上征屢奮屢息賴縟綠繡兩壁墜雪鈎枝餘花嫋嫋差得自¶
怡遂由仙奕亭上絕頂登玄元道院松竹蔽虧蓊菁鬱翠風蘭¶
#<md:CK-KZ_JY310_06p047a>¶
<pb:YP-C_JY310_28zhenji-05-0047a>¶
露蕙芬馥四時汪麗陽所謂反眞復命處也問癡頥窩尋栖霞¶
所白雲在足青天四垂日月度楣梁間雷電虹霓屏下方不得¶
至也及下出石門望懸梯如腋下短帶耳上下崖石其崇五之¶
翠乳欲零穴胸如蛀赭骨蒼容窮剜極刻殆太始氏崇嵐釀烟¶
意匠磨盪叱而化石非石能也復西望仙掌峰取石巖道登天¶
游觀道視接筍稍夷然亦岌嶪複磴乍治乍亂登三里許忽一¶
石從左拔起與仙掌相拒如峽而磴遊人憇此若酷暑之得水¶
室更三里渡胡麻澗隨流而東行數百步入天游觀隱屏風實¶
拱之及出一覽亭則隱屏若可蹴而造也屏挾接筍玉華二峰¶
如人豎掌中三指高不逾眉其餘諸峰環侍高者拊[月*(夾/水)]卑者承¶
#<md:CK-KZ_JY310_06p047b>¶
<pb:YP-C_JY310_28zhenji-05-0047b>¶
踵皆孩而[𩕳-丁]撫之曩之溪上魁然雄傲以不可攀者悉盤中玩¶
石耳清溪九曲畫指而盡聽灘聲在風際搖蕩如饞婦炒寒豆¶
憶昨之白烟漁火又是眼空花不足思也至若三友堂勝覽亭¶
皆夜郎王之比漢耳旣返道士留曲水爲談山中事[言*尾][言*尾]可聽¶
是夕月色甚佳不能寐復出一覽亭觀白雲敷巖如海而眾峰¶
各萌頭苗角作水族異狀狀亦各有所擬獨隱屏如巨鯨翹首¶
北顧峰頭懸兩燈差可以擬目亦奇觀也不識仙船此時作何¶
浮動晨際再撫危欄攬羣峰之髻拂拭初陽稜稜露爽昭秀倍¶
初相見時乃飫玩之而後從胡麻澗上行三里許有山當菴古¶
木幽清流泉婉出令人有息心想及至葛香林但有贊嘆不能¶
#<md:CK-KZ_JY310_06p048a>¶
<pb:YP-C_JY310_28zhenji-05-0048a>¶
名狀則蓬首垢衣三旬九食亦甘心而願止焉自此從玉柱峰¶
東行雲徑閴寂了無人聲惟覺泉石洒然一勺一拳具足仙韻¶
草木藤蘿俱有香氣耳天心菴以峰名杜豁巖以人顯皆相去¶
六七里從萬峰脚下縈迴取路如循永巷中越磵渡壑喜其潄¶
泐巑岏骨齒齗齶黛綠丹碧班駁成文泉水濺之皆活也登九¶
井巖巖巓有泉如井者九清徹映星漢汲一則八井俱動想一¶
脈也穿蘿而南折爲水簾洞丹崖百尺瀉水如珠飄洒隨風清¶
聲瑟瑟恨多駕屋插坊有道官氣然復頽敗無人烟火俱寂而¶
殘陽古廟之致又在耳由是北折遶劉官寨再折過紫峂嶺山¶
勢俶譎愈出愈奇如讀荆軻傳節節鼓舞羣峭摩天妍秀可人¶
#<md:CK-KZ_JY310_06p048b>¶
<pb:YP-C_JY310_28zhenji-05-0048b>¶
較之谿上諸峰如甥之似舅子之肖親兄弟之相彷彿者往往¶
然也涉一澗曰襲芳遡流而行數百步有瀑潺潺然落谷中此¶
澗之源也從瀑旁取徑數折而登不患無褰裳濡足之勢約二¶
里稍東折度雲門雲門者一石與崖附會而成衖不百武衖盡¶
盡處復一澗曰流雲又瀑之源也嘉樹扶蘇人家閒靜復有柳¶
岸柴扉小橋流水之𧼈於峰之上得未常有橋之西有深密菴¶
擁竹萬竿規制宏敞毛道人一呆靜處也由左掖而西爲閒閒¶
室爲白雲鄉皆連亘相接總之俱屬爲盧岫耳岫之北一徑裊¶
裊投雲而没似可以致遠而因之逼歸甚急曰明日望有直役¶
果爾卽盧岫已惠於望外矣旣下仍從涉澗處南折厯紫霞嶂¶
#<md:CK-KZ_JY310_06p049a>¶
<pb:YP-C_JY310_28zhenji-05-0049a>¶
又折趨馬頭巖想㨗徑也有凝雲菴碧桃源翠竹窠諸處皆石¶
門松徑來往與麋鹿相值於數里之間石根雲樹縱橫道路虬¶
蟒千萬條磵石之爲獅象鵰鷲騰上而飲下欲攫人者又非算¶
數之所能及但覺遠近有情拒迎有法相師而轉求勝焉及下¶
馬鞍巖稍東折二三里山始舒緩控揣亦息而游人嚮之驚魂¶
動魄者亦不覺其驟釋而氣平也度雞蘇坂望三姑尙遥至蘭¶
湯度忽大王在側矣雖然三日游厯山水之勝不十之一况又¶
從跋踄了日課與馳馬看花等何關眺賞武雖一𡻕窮耳余¶
心實許焉噫三日游又同曩時夢矣¶
¶
#<md:CK-KZ_JY310_06p049b>¶
<pb:YP-C_JY310_28zhenji-05-0049b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p050a>¶
<pb:YP-C_JY310_28zhenji-05-0050a>¶
*** 　　武夷山記　　　　　　　　　　　黃仲昭¶
叙曰武夷山周迴百餘里其峰巒大者三十六道書謂爲第十¶
六洞天相傳常有神仙降此自稱武夷君又列仙傳籛鏗二子¶
長曰武次曰夷因以爲名二說不同朱文公序云武夷之名著¶
自漢世祀以乾魚不知果何神山有枯木查插石罅間以庋舟¶
船棺柩之屬柩中遺骸外列陶器尙皆未壞頗疑前世道阻未¶
通川壅未決時蠻俗所居而漢祀者卽其君長葢亦避世之士¶
爲眾所臣服而傳以爲神仙也今山之羣峰最高且正者猶以¶
大王爲號半頂有邱焉豈其君長所居耶有小溪繚繞羣岫之¶
間凡九曲李左思詩溪流玉雪三三曲山鎭烟霞六六峰洪邁¶
#<md:CK-KZ_JY310_06p050b>¶
<pb:YP-C_JY310_28zhenji-05-0050b>¶
詩一溪穿空舞澎湃九曲度盡方盤紆¶
大王峰一名天柱峰昔有張眞人坐逝於此亦號仙蛻崖峰南¶
一隅稜層三出可編梯級而上舊志昔魏王子騫與張湛等十¶
二人隱於此山得道峰之巓有古木仙果異竹奇花芝草之類¶
李綱詩孤峰拔地與天通爲問仙人羽化蹤鸞鶴不知何處也¶
玉樓金鎻白雲封劉子翬詩隔竹斜陽泛小舟朅來天柱訪仙¶
游風聲樹杪棲笙鶴雲氣峰頭湧玉虬幔亭峰一名鐵佛嶂舊¶
志秦始皇二年八月十五日武夷君置酒殽會鄉人於此建幔¶
亭綵屋設寶座施紅雲䄄紫霞褥呼鄉人爲曾孫宋白玉蟾詩¶
人間幾度曾孫老惟有青山自古今辛棄疾詩山上風吹笙鶴¶
#<md:CK-KZ_JY310_06p051a>¶
<pb:YP-C_JY310_28zhenji-05-0051a>¶
聲山前人望翠雲屏蓬萊枉覔瑤池路不道人間有幔亭陳夢¶
庚詩山中別是一桃源綵屋紅橋影不存山下人痴猶自說排¶
簷元是武夷孫仙鶴巖峭壁上有繪鶴霜翎朱頂千古不渝禪¶
巖又名望鶴臺昔有老僧坐禪於此故名仙羊巖在大王峰之¶
西大小凡六七峰時有峰仙羊見又三曲亦有仙羊巖虎鼻巖¶
水中石有兩竅仰吸如虎鼻獅子巖其形蹲踞昻首狀若獅子¶
徐進齋詩山中彈壓無𧲣虎留得孤猿半夜啼昇眞洞在大王¶
峰之東石壁上谽谺一室中有雷文𤮀𤭛五盛仙蛻其一置石¶
窖中窖中狹束不可出洞前悉以黃心木縱橫爲棧若可通往¶
來者其上又一穴橫插雙木爲橋橋之西壁別開一罅中有香¶
#<md:CK-KZ_JY310_06p051b>¶
<pb:YP-C_JY310_28zhenji-05-0051b>¶
爐藥瓶之屬可望而不可卽也洞下直裂一隙其旁有頂爐號¶
丹爐石白玉蟾詩得得來尋仙子家昇眞洞口正峰衙一溪春¶
水漾寒碧流出紅桃幾片花投龍洞在大王峰絕頂洞門小而¶
直下垂綆百尺乃可至水宋朝屢遣中使投金龍玉簡祈雨於¶
此旁有天鑑池大小觀音石一石對聳其巓草木蒼翠有寶冠¶
螺髻之狀兜擔石一名賭婦巖古記云昔有娶婦者與仙人賭¶
而隨其去遺下兜擔化而爲石下有常菴及蔡抗書堂水光石¶
在溪頭(已上俱在一曲)¶
鐵板嶂在大王峰之右三峰其峰森秀中者尤高玉女峰亦名¶
三娘石三石差肩而立其色紅潤望之有姝麗之態下有粧鏡¶
#<md:CK-KZ_JY310_06p052a>¶
<pb:YP-C_JY310_28zhenji-05-0052a>¶
臺仙冠石宋辛棄疾詩玉女峰前一棹歌雲鬟霧髻動清波蒲¶
心泉詩玉女亭亭擁霧鬟此心如雪照清灣願將一曲秋溪水¶
洗却人間脂粉顔馬頭巖狀如勒馬凌霄巖仙猿巖虎嘯巖在¶
玉女峰側草木叢茂上有崇眞菴後有南山書堂宋蔡淵并弟¶
沉祠堂在焉宋李綱詩昔年老虎嘯幽巖千里清風皺碧潭巖¶
上如今無虎跡一林花雨落毿毿題詩巖在溪畔諸名賢多留¶
題又四曲亦有題詩巖蔡沉詩四曲游人款乃歌舊磯千古老¶
漁簑題詩巖下人來往春雨年年長綠莎(已上俱在二曲)¶
張眞君上昇峰一名紫巖峰車前峰古記云聖姥常鞭牛以車¶
載錢於此因名上有白玉蟾丹爐升日巖有金光石小藏巖下¶
#<md:CK-KZ_JY310_06p052b>¶
<pb:YP-C_JY310_28zhenji-05-0052b>¶
臨深潭上亘絕壁半巖數處谺斷其間或插木架板望之如棧¶
中開數室内有器圓者如斛方者如笥又有如笥盤如杵之狀¶
者古記云昔有仙雞栖鳴其間故又名仙雞巖其側有船架於¶
巖之半壁亦名仙船巖翁彦約詩西溪縹𣺌接明河鼓棹仙人¶
泛玉波𨚫御長風天上去虛丹千古插嵯峨仙舘巖半巖有石¶
室其間几案具在蓋仙家翰墨之館一名仙學堂李仲光詩天¶
人異所禀事物皆生知强名仙學堂此語將誰欺我欲借尺地¶
虛簷敝茅茨琅琅誦玉章勉力探希夷水樂石有琴瑟之韻試¶
劒下舊志云探鶴仙人試劒於此石分爲二會仙石方平可坐¶
二三十人(已上俱在三曲)¶
#<md:CK-KZ_JY310_06p053a>¶
<pb:YP-C_JY310_28zhenji-05-0052a>¶
宴仙巖與釣魚臺相對李仙巖大藏巖下際深淵巖石罅中有¶
仙骨數函鄉民遇旱則就船以爲梯連屬而上取仙函奉以祈¶
雨雞窠巖在大藏巖之半壁有洞穴外狹内寬木蓧縱橫其間¶
如雞窠然古記云有仙雞鳴於此巖之上翁彦約詩仙人清磬¶
讀黃庭長聽金雞半夜聲一夕都隨黃鶴去滿窠風月白雲生¶
雲巖巖之半有石室可坐百人扁曰雲巖菴仙機巖半巖有石¶
室機杼猶存白玉蟾詩織就雲裳御冷風玉梭隨手化成龍天¶
孫歸去星河畔滿洞白雲機杼空翁彦約詩辛苦支機耐寂寥¶
肯同嬴女只吹簫金梭昨夜成龍去上與天孫織綘綃釣魚臺¶
國朝蘇伯厚詩仙子何年把釣竿古臺依舊勢巑岏嚴陵老去¶
#<md:CK-KZ_JY310_06p053b>¶
<pb:YP-C_JY310_28zhenji-05-0052b>¶
能遊此不住桐江七里灘拜章臺上平坦有香爐渾然天成(已上¶
俱在四曲)¶
大隱屏峰其峰夷上銳下拔地峭立如屏武夷精舍在其下陳¶
孟庚詩大隱屏前風月閒何人手種萬琅玕深深五曲東流水¶
合作千年洙泗看接筍巖一名仙接石狀如筍立其半有痕如¶
斷而復續玉華巖羅漢石以其頂髠骨露故名天柱石尖秀如¶
琢成舊志云昔魏王於上下有更衣臺平正如几(已上俱在五曲)¶
三層峰鱗叠斜倚雲漢每旱暵欲雨則先出陰霾欲霽則開豁¶
遠近視以爲候仙掌巖巖面三處石紋紅潤如掌有瀑流界於¶
仙掌仙舘二山直下千尺頂有崇眞舘下有仙浴堂白玉蟾詩¶
#<md:CK-KZ_JY310_06p054a>¶
<pb:YP-C_JY310_28zhenji-05-0054a>¶
仙子捫蘿上翠崖巖頭舊有煉丹臺至今石上留仙掌十指春¶
蔥漬綠苔林君用詩漢武昇遐幾度春金莖事迹總無聞懸崖¶
更不承朝露空印纎纎十指紋陳夢庚仙浴堂詩神仙無垢骨¶
猶香底用山間開浴堂我欲從之三洗髓騎[馬*京]散髮水雲鄉石¶
堂院巖亦名陷石堂宋天聖間一夜大雷雨院東白面巖開剝¶
一巨石飛下覆壓院宇五十餘間䧟没成潭人罹其害惟僧居¶
仁及行者得免云有人掖之以去今石崖橫絕僅可容足轉千¶
餘步則地勢平曠種桃滿原人號小桃源後有劉爚祠堂白玉¶
蟾詩高僧叅透趙州禪拔寺移歸兜率天天聖四年二月朔一¶
宵雷雨撼山川響聲巖其中空洞人笑語則谷應仙跡石與仙¶
#<md:CK-KZ_JY310_06p054b>¶
<pb:YP-C_JY310_28zhenji-05-0054b>¶
掌巖相對有脚[月*(夾/水)]痕李左史詩當時天姥立溪邊石上遺蹤見¶
宛然笑殺茂陵緱氏跡只憑方士口中傳(已上俱在六曲)¶
北廊巖廣[亠/柔]連屬如廊廡然緱藏巖鑄錢巖有石梯稜層城高¶
巖山形高峙長亘五十餘丈若城壁然上水龜石(已上俱在七曲)¶
鼓樓巖巖間有樓其下四楹有路可以攀援而上舊記云是仙¶
家鼓樓旁有鼎竈葉夢鼎詩鼓樓巖下鼓樓開舉世邯鄲夢未¶
囘安得老鰲俱喚起萬人醒眼上山來天壺巖在鼓樓巖之側¶
中有道院下水龜石猫兒石伏於山巓若猫然鼓子石兩峰䇄¶
起一峰旁有石如鼓絪縩石石紋縷絡如卷絲狀大小面石兩¶
石相向如人面魚磕石將湖石(已上俱在八曲)¶
#<md:CK-KZ_JY310_06p055a>¶
<pb:YP-C_JY310_28zhenji-05-0055a>¶
靈峰下有玄都觀靈巖又名風洞兩石相倚長數十丈中一罅¶
窺見天光隱隱如線謂之一線天石洞中可坐十數人谷口剏¶
門朱文公題扁曰靈巖徐進齋一線天詩石上烟消綠蘚斑幾¶
人車馬此盤桓誰知一線通天處照見人心萬古寒白雲巖半¶
壁如有白雲之狀鍾模石隱然如鍾三教石香石大小廩二石¶
卓立如倉廪元詹先野隱其下名廪江之濱卽此地也宋陳夢¶
庚詩白石青霞爲𡻕計隹殽旨酒出仙壺侵天有廪無支遣𡻕¶
惡還能借貸無音烏石紫清眞人嘗煉丹其下(已上俱在九曲)¶
換骨巖在幔亭峰北中一巖室平廣可六七丈室前路斷數尺¶
舊有黃心木爲橋迄今不壞室中有四柱樓一所如世俗庋閣¶
#<md:CK-KZ_JY310_06p055b>¶
<pb:YP-C_JY310_28zhenji-05-0055b>¶
上列置蛻函函中仙蛻皆質小而紅色世傳方外之士得道尸¶
解者皆於此換骨云元薩天錫詩千丈丹梯萬丈巖天開地闢¶
鬼神劖夜光玉氣橫溪過多是神仙換骨函唐刻石在換骨巖¶
下唐明皇遣使封名山大川登仕郎顔行之刻石以記三姑石¶
三峰并峙相傳秦時有三女遊於此因化爲石李綱詩風舞芳¶
林鬂脚垂朝雲行雨濕仙衣不知當日緣何事化石峰頭更不¶
歸安𪊲詩霧鬂烟鬟彷彿梳老翁指點說三姑娉婷不嫁非無¶
意誰是人間大丈夫(已上俱在山之北)¶
齊雲峰高出霄漢頂有聖者菴時見燈光水簾洞在縣南九曲¶
上流一崖高插有瀑布狀如垂簾高可七八十丈又名唐曜天¶
#<md:CK-KZ_JY310_06p056a>¶
<pb:YP-C_JY310_28zhenji-05-0056a>¶
巖毛竹洞亦在九曲上流徧生毛竹唐李義山詩只得流霞泛¶
一杯空中簫鼓當時囘武夷洞裏生毛竹老盡曽孫更不來翁¶
彦約詩毛竹連雲路欲迷洞門深鎻落花遲曽孫幾度春風老¶
未了仙人一局碁(已上俱在山之南)¶
¶
¶
¶
¶
¶
¶
#<md:CK-KZ_JY310_06p056b>¶
<pb:YP-C_JY310_28zhenji-05-0056b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p057a>¶
<pb:YP-C_JY310_28zhenji-05-0057a>¶
*** 　　遊武夷山記　　　　　　　　　　　　鍾　惺¶
入閩自崇安縣南至省會八百餘里周始於山去縣三十里之¶
裴村隔溪望形神獪譎疑不爲山疑不爲山而習者創恒者奇¶
人始作山想欣然思一至者武夷山也山之晴候在溪溪九曲¶
山或應或違而無所不相關往往用舟由一至九終武夷遊事¶
而自縣南來者去山十里有水簾洞最勝洞在山之萬年宫左¶
按圖乃與一曲諸峰鈎連異嶺同勢如兩人背立遊宜從此始¶
或曰七曲有徑可達此洞則其離合斷續之故又不可問也予¶
以天啓三年癸亥𡻕北歸楚則路先裴村度溪憩山下萬年宫¶
雖欲始水簾洞而不能故事藩臬閫司遣吏送出關住此作答¶
#<md:CK-KZ_JY310_06p057b>¶
<pb:YP-C_JY310_28zhenji-05-0057b>¶
事竣爲二月初八日友人商梅身送予至此曰遊武夷右之右¶
耳蓋凡曲在宫右故也遂稍理遊事大約宫在山爲郵舍在他¶
處已作深山然大王與幔亭二峰似處宫後入卽見之及舟始¶
一曲始正立溪左莊甚至二曲枕藉傍小峰軒輊成態然遊者¶
皆以爲一曲中物也而一曲所有之峰如大小觀音與獅子與¶
二曲之玉女入舟皆見舟行稍遠則獅子没三峰去一爲二又¶
遠則小觀音没二復爲一然三峰不以出没爲有無也玉女靜¶
好秀羸屢遷多姿一曲之未至與三四之已過者心目延返皆¶
不能忘情於此雖欲專屬二曲而不能也然二曲用此爲標標¶
二曲者峰不可數小藏爲最四曲者不可數大藏爲最其下有¶
#<md:CK-KZ_JY310_06p058a>¶
<pb:YP-C_JY310_28zhenji-05-0058a>¶
臥龍潭焉標五曲者不可數仙掌大隱屏接筍爲最六曲則天¶
遊觀觀左右之晚對蒼屏三教大小城高巖爲最若一曲之大¶
王幔亭二曲之玉女也予初八日之遊至六曲止念一日中已¶
分其一繇建陽行四十里至此而餘其二以終六曲是以三曲¶
之靈巖一線天虎嘯巖諸處不能往往非輿行六七里不可如¶
是是以三曲專一日亦不爲過念霽甚是夜天遊觀之月居高¶
及遠當爲溪山之鑑宿無良於此者出舟仰小藏壁中仙船而¶
去乃繞其背至臥龍潭潭在大藏峰下九曲之水清無隱鱗雖¶
淺亦自可而此水以潭名奇爲靜深淵淵然如隱没而不恒流¶
焉繇此趨平林渡未終五曲以輿代舟尋大隱屏朱晦翁書院¶
#<md:CK-KZ_JY310_06p058b>¶
<pb:YP-C_JY310_28zhenji-05-0058b>¶
在焉當諸曲之中溪山所會也翁自有記接笋雁次相綴書院¶
在峰前而雲窩在其後雲窩者陳少司馬省所營公長樂人住¶
山十二年因崖割勝居處廬旅部署厯厯法趨相生使後至者¶
有鳩借鵲巢之思焉予留詩見志乃循仙掌峰曲折緣沿步夕¶
陽空翠而上由石門入上天遊觀是夜宿焉頫接笋峰地高天¶
近空水烟霜俱化爲月一光所往未見其止始知身在山中與¶
商子亭中坐立相對惟恐其旦旦則登一覽臺臺高於觀三曲¶
之水反在其下可濯可鑒見大王峰復莊甚降復問舟蓋初九¶
日也意當從五曲始不知六七曲邊際已銷付仙掌笋輿中舟¶
待於七曲久矣乃從此入舟以故六曲之蒼屏上下城高巖小¶
#<md:CK-KZ_JY310_06p059a>¶
<pb:YP-C_JY310_28zhenji-05-0059a>¶
桃源俱未遑問焉標七曲者爲北廊巖天壺峰八曲爲鼓子三¶
教峰百花莊九曲爲寒巖靈峰觀恬目緩𧼈佳處領其要而已¶
行至九曲徑夷目曠有出山之意念巖壁之散處溪左右爲舟¶
所未至及舟至而步未及至者雅不欲以旣倦之心目償之乃¶
囘舟棹聲未滅已過天遊觀誦謝康樂空翠難强名之句望昨¶
夜所坐立亭子危仄似非可著足處仙掌雖一峰橫據甚廣籠¶
映可數曲緣壁甫窮遂廢五六曲之舟有以也將達五曲步至¶
接笋峰下欲登而不敢必陳力進止繇一小門入入得一亭可¶
憩其絕頂有雞胸巖受趾以外深不見底以絙度而峰本甚不¶
高依壁爲木梯級不盈尺凡七十級而予以病後不能登有詩¶
#<md:CK-KZ_JY310_06p059b>¶
<pb:YP-C_JY310_28zhenji-05-0059b>¶
云自悼來偏晚非關上獨難謂遊山須及時興日進而具日減¶
年所爲也一道士手茶果躡梯下步甚安承飲焉山中人以種¶
茶代耕茶推接笋爲妙輿而舟舟而又輿返尋六曲之蒼屏峰¶
城高巖巖半廬一僧僧亦山中所少也輿而又舟度溪問所謂¶
小桃源者按圖舊有石堂寺宋天聖間中夜風雨陷之所陷之¶
石倚垂者爲洞墜者爲梁水聲出洞梁中戞戞者爲澗凡爲石¶
門者二劣得抽進乃有田園廬舍桑麻雞犬不知其爲山中也¶
幽險之極得坦曠者反以爲異武夷可居無過此者入舟過四¶
三曲玉女大王諸峰數面成故返宿萬年宫遊事可終念山中¶
宿處高莫如天遊深莫如虎嘯乃舍舟橫斜行六七里許問靈¶
#<md:CK-KZ_JY310_06p060a>¶
<pb:YP-C_JY310_28zhenji-05-0060a>¶
巖巖不甚高石覆如廊洞如比屋堂寢略具檐牙所交天光入¶
隙廣不踰寸長百之如線者一線天也橫有隙繇一洞又穿一¶
洞旣至寒吹如晚如秋者風洞也望衡對宇可往可來者伏羲¶
洞也日暮矣返宿虎嘯巖巖高於靈巖立而微頫以覆綴壁之¶
屋僧居之屋亦瓦然終古不知有雨是夜月甚烟光如溪使人¶
欲汎予詩所謂置身星月上濯魄水烟中者是也明日繇二曲¶
入舟尋止止菴山中無桃花大要爲茶所奪惟靈巖以往及止¶
止菴稍燦燦如瓶中物亦自可念還繇舟楫玉女峰舟所漸近¶
大小觀音獅子峰復爲三飯萬年宫訖具威儀而行不自以爲¶
遊人矣左行十里道旁得一門如竇易笋輿而入約步二里許¶
#<md:CK-KZ_JY310_06p060b>¶
<pb:YP-C_JY310_28zhenji-05-0060b>¶
丹霞嶂玉柱火焰二峰傑䜿上亂烟日羣峰夾之徑漸仄兩壁¶
相拒如行三峽中水門關扼於石紆直不自繇者爲澗而不能¶
爲溪然舁者亦跣而頻濟石益束厥勢殆交交則爲洞如小桃¶
源而大險倍之洞窮徑出復有天日乃睹水簾洞石壁壁高而¶
頫故所覆甚遠去壁數百武已覺晴日内餘飛如雨久之始知¶
流從壁上來屋掛於壁欄周之拾級憑欄如人執噴壺往來絕¶
頂滴[氵*厯]如絲東西遊移或東西分弱不能自主恒聽於風洞以¶
水得名峰勢雄整而水之思理反細聲光微處最宜靜者非浮¶
氣人聽睹所及也予初不知水簾洞與武夷已隔一溪相去又¶
十里何以相隸旣而悟舁人頻濟處已還度溪原未嘗隔也鍾¶
#<md:CK-KZ_JY310_06p061a>¶
<pb:YP-C_JY310_28zhenji-05-0061a>¶
子往返武夷三日覺遠望疑不爲山者身到處無非山山不知¶
有曲溪爲之溪不自謂曲之必九汎溪者爲之水簾洞與武夷¶
一而二二而一自縣南來者宜以此爲遊事之始來者甚銳望¶
九曲不能待姑俟其歸歸則韻者如食宜飫俗者如倦欲寢故¶
竟亦過而不問也商子道予決計以水簾洞終武夷遊事爲月¶
之初十日¶
¶
¶
¶
¶
#<md:CK-KZ_JY310_06p061b>¶
<pb:YP-C_JY310_28zhenji-05-0061b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p062a>¶
<pb:YP-C_JY310_28zhenji-05-0062a>¶
*** 　　遊滴水巖記　　　　　　　　　　　　宗　臣¶
余讀汀記歸化東北五里蓋有滴水巖云往徐君日與余談兹¶
巖大奇也戊午九月余督兵西征馳之歸化而揭君謁余曰君¶
將出師紫雲乎則請於滴水駐餐焉於是明日以數騎東行踰¶
嶺稍折而北已又折而東凡三折至巖巖壁陡絕外墜徑而上¶
揭君遲之徑旣上有宇故名迎仙余曰遲仙不逾迎仙哉堂後¶
有亭亭題余怪其腐語而因與揭君解於其中遂易之曰振衣¶
已乃聞垂垂而雨則滴水巖在焉其水有三一出垂石如蓮者¶
二從石隙中下盛之石盂揭君曰巖人咸飲此於是嘗之甘已¶
烹爲茶尤甘余曰蓋天漿乎蓋天漿乎其石乃蜓而曲若龍足¶
#<md:CK-KZ_JY310_06p062b>¶
<pb:YP-C_JY310_28zhenji-05-0062b>¶
戲雲中而則隱則見者余怪焉稍前斗石下垂類蓮而華者因¶
名之垂蓮水石亦蓮不名者從水也又俯而睇其右偶僧在焉¶
其爐烟陰陰上也余曰何僧揭君曰此記所稱賴僧者也其旣¶
化而坐數日矣乃巖人始知之則大異之而因繪其軀以祀之¶
此卽其軀也旱而禱輒雨舁之而禱更大雨則歎曰有道哉有¶
道哉夫人者宜顯者也佛者宜幽者也今暴其身於明白四達¶
之區而使豎商牧子拊其面目而嬉焉卽僧而靈固殷殷怒也¶
於是命藏諸幽者蓋神之也洞凡三門其中而豎者類柱遂名¶
之曰天柱而柱有三則又名之曰中天柱左天柱右天柱云有¶
石類獅而門者其上更有石如斗外懸中繫甚微若蒂焉故名¶
#<md:CK-KZ_JY310_06p063a>¶
<pb:YP-C_JY310_28zhenji-05-0063a>¶
峰窩又眺而左有三門左者逕右者乃橋斷石橋其上而又虛¶
其上如黿焉遂名之黿梁黿梁之左而上纍纍若珠又若垂楊¶
之裊裊條條而氷者仰睇其右片石突而下久之歎曰此墮猿¶
也其左右五色爲祥雲之下爲虛明二洞篲擊輒應虛谷則鳴¶
也又一洞狹險旁曰天鼓篲擊之彭彭鼓聲焉余訝之又有冷¶
然磬而幽者余曰此何聲也揭君曰所謂石磬者也在石洞洞¶
又有床火乃入不火不入入者床而擊磬若履禪室焉余益駭¶
而揭君已命余觴乃令侍子左鼓右磬颯然天籟滿山也有巨¶
石整而偉依余右睨之不得其名久之曰冕哉遂呼爲冕石冕¶
石者卽磬而床者洞門也其洞最邃名曰鴻濛又起而環視鯉¶
#<md:CK-KZ_JY310_06p063b>¶
<pb:YP-C_JY310_28zhenji-05-0063b>¶
石鷹石龜石鰲石翔躍肘腋矣神奇哉神奇哉變化總萃幻鑄¶
緯錯煌煌磷磷潭潭亭亭則槩名之曰小崆峒云余於是仰而¶
歎曰嗟乎余恨不與徐君同游哉揭君曰何徐君思也曰余往¶
𡻕與徐君蓋游華陽洞云洞自陶隱居來赫赫盛矣乃宋帝又¶
丹書之其洞故不可入卽入無奇也使隱居而覿此宜何以稱¶
焉且兹巖之奇天奇之也旣奇之矣乃置諸荒山僻壤亂莽野¶
草中不以奇稱也世之以片石假山稱奇耳目者何限嗟呼巖¶
嗟呼巖余又安知其解乎揭君曰華陽顯以陶故安知兹巖不¶
自今華陽並名哉於是罷酒徐君名中行汀守與余友善先余¶
三日遊遺余書揭君名鴻則與余同薦畿中者也¶
#<md:CK-KZ_JY310_06p064a>¶
<pb:YP-C_JY310_28zhenji-05-0064a>¶

*** 　　遊天游峰記　　　　　　　　　　　　楊應詔¶
𡻕乙卯秋買舟抵山下訪幔亭探虹橋徘徊冲祐觀中乃偕牧¶
叟往㳂九曲入至玉女蹊麓忽見斷崖懸壑千尺天光白雲在¶
水四壁間然石激凌寒邈與人隔宇稍前取逕金雞洞遥睇天¶
遊直在雲端莫可躡微旁向洞竅中䀜青紅瑟瑟有光余訝之¶
牧叟曰此仙蛻也鼓柁向臥龍潭遂登陸覽石上鑱刻路巇仄¶
不能步延久始獲至晦菴祠展謁坐寒寥仁智堂尋蹠隱屏高¶
處側望迴谿懸嶂層岫聯嵐旋抱而書院屹其間又西行路稍¶
下至伏羲洞洞深黮不可入余𣑱石書牧叟曰子亦好奇甚也¶
此洞數十年無一人至者余迺沿洞旁出路益巇岝莫能步迴¶
#<md:CK-KZ_JY310_06p064b>¶
<pb:YP-C_JY310_28zhenji-05-0064b>¶
闖筍巖隨樵者魚貫上石欹滑余困極牧叟直驅之俄側立天¶
游峰半頂松蘿間稍久循石棧東下倐一道中間兩崖壁嵭嵣¶
崚削松篁夾路水𤃫𤃫鳴且流水石蛙數種跳立尋至天遊菴¶
萬峰亭中與牧叟歛襟坐神耗倦甚頃稍紆迺起西覯則又見¶
羣峰衒奇鬻采於前千萬狀而九曲溪瀾則灣環足下菴側仙¶
掌峰一覽臺夾天游兩腋而峙兩雪瀑從腋中直瀉下天遊峰¶
中歸矗不動余瞪眎久之憮然曰此滄海金鰲何年移至此前¶
有小石臺可俯瞰稍前面隱屏巖罅間又有小徑直層上石齒¶
齒斧鑿痕宛在牧叟謂此昔人傳避秦處稍頃牧叟又導余摩¶
鰲背西摺不數仞越石泓窺一覽臺遙挂絕壑仰晞之見槁樹¶
#<md:CK-KZ_JY310_06p065a>¶
<pb:YP-C_JY310_28zhenji-05-0065a>¶
霜根鐵幹骨立臨危顚不省爲何代物余枕樹側石而臥下瞰¶
九曲直又若憑雲氣迴薄旋突蹊水隅遙見飛鳶野鹿朝舞隨¶
遊者偕來時偪暮已谷風撼咢人肌骨不能久徐還至菴中月¶
在松間矣余乃展湖床小憩俄又聞鸞鶴聲自山右石壁上隱¶
隱起旋弄穹中余駭之訉旁有道者曰此李仙鐵笛聲也九曲¶
間巖西去數丈許舊有鐵笛亭余聞詫且異辰輒起與牧叟登¶
菴後味呆道者新樓居恍又若此身出自空外與天接而巖枿¶
谿雲飛動窗牖間余徘徊久之曰此眞所謂雲巢者因扁之曰¶
巢雲堂中爲天游藏修精舍¶
¶
#<md:CK-KZ_JY310_06p065b>¶
<pb:YP-C_JY310_28zhenji-05-0065b>¶
¶
¶
¶
¶
¶
¶
¶
¶
¶
¶
#<md:CK-KZ_JY310_06p066a>¶
<pb:YP-C_JY310_28zhenji-05-0066a>¶
*** 　　道山亭記　　　　　　　　　　　　　曾　鞏¶
閩故隸周者七至秦盡其地列於中國始并爲閩中郡自粤之¶
太末與吳之豫章爲其通路其路在閩者陸出則阨於兩山之¶
間山相屬累數驛迺一得平地小爲縣大爲州然其四顧亦山¶
也其途或逆坂如緣絙或乖崖如一髮或側徑鈎出於不側之¶
谿上皆石芒峭發擇然後可投步負戴者雖其土人猶側足然¶
後可進非其土人罕不躓也其谿行則水皆自高瀉下石錯出¶
其間如林立如士騎滿野千里下上不見首尾水行其隙間或¶
衡縮蟉蝚或逆走旁射其狀若蚓結若蟲鏤其旋若輪其激若¶
矢舟沂㳂者投便利失毫分輒破溺雖其土長川居之人非生¶
#<md:CK-KZ_JY310_06p066b>¶
<pb:YP-C_JY310_28zhenji-05-0066b>¶
而習水事者不敢以舟楫自任也其水陸之險如此漢嘗處其¶
眾江淮之間而虛其地蓋以其陿多阻豈虛也哉福州治侯官¶
于閩爲上中所謂閩中也其地於閩爲最平以廣四出之山皆¶
遠而長江在其南大海在其東其城之内外皆涂旁有溝溝通¶
潮汐舟載者晝夜屬於門庭麓多桀木而匠多良能入以屋室¶
鉅麗相矜雖下貧必豐其居而佛老子之徒其宫又特盛城之¶
中三山西曰閩山東曰九仙山北曰粤王山三山者鼎趾立其¶
附山蓋佛老子之宫以數千百其詭殊絕之狀蓋已盡人力¶
光祿卿直昭文舘程公爲是州得閩山嶔岑之際爲亭於其處¶
而山川之勝城邑之大宫室之榮不下簟席而盡於四矚程公¶
#<md:CK-KZ_JY310_06p067a>¶
<pb:YP-C_JY310_28zhenji-05-0067a>¶
以謂在江海之上爲登覽之觀可比於道家所謂蓬萊方丈瀛¶
洲之山故名之曰道山之亭閩以險且遠故仕者常憚往程公¶
能因其地之善以寓其耳目之樂非獨忘其遠且險又將抗其¶
思於埃𡏖之外其志壯哉¶
¶
¶
¶
¶
¶
¶
#<md:CK-KZ_JY310_06p067b>¶
<pb:YP-C_JY310_28zhenji-05-0067b>¶
