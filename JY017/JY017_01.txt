#-*- mode: org; -*-
#+TITLE: 碧霞元君護國庇民普濟保生妙經
#+DATE: 2011-05-27 18:43:34
#+PROPERTY: kxid KX016
#+PROPERTY: title 碧霞元君護國庇民普濟保生妙經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1445
#+PROPERTY: id JY017
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY017_01p101a>¶
<pb:YP-C_JY017_03diji-05-0101a>¶
* 碧霞元君護國庇民普濟保生妙經¶
** 　　開經偈¶
大慈天仙聖　劫初證上眞　化身爲救苦　發願度天人¶
災祥察善惡　休苦應元因　嶽兵悉皆統　濟顯度幽沉¶
有念無不應　誠思卽感通　志心祈福佑　皈命禮眞經¶
元始天尊說碧霞元君護國庇民普濟保生妙經¶
爾時¶
元始天尊駕幸始靑上境碧玉瓊臺陞自然百寶法座爲諸侍¶
眞說一元妙化至玄上道是時¶
天尊光暎萬天仙樂自鳴天花徧滿異香飛揚諸天諸帝三界¶
#<md:CK-KZ_JY017_01p101b>¶
<pb:YP-C_JY017_03diji-05-0101b>¶
羣眞雲集臺下作禮旣畢環拱座前咸聽說法時有五嶽獻花¶
四瀆貢寶班集中有一眞人名曰欝羅出班端跪上白¶
天尊曰(臣)昔宿何緣得侍玉陛幸聞至道深荷¶
恩慈治化所司愚懷未悟切以下界生民生生化化各有神司¶
判注天人悉由東嶽碧霞元君亦主泰山證位緣何願聞道因¶
天尊曰善哉斯問汝復其位吾爲宣說天地旣判五嶽奠方萬¶
物生春萬化始東東嶽注生燮理元工上古生人禀性貞良克¶
全忠孝生而多夀死而徑生元無愆釁無復幽㝠不失本眞往¶
生善道末世人民行違古道心生巧術不忠君王不孝父母不¶
敬師長不友兄弟恃强凌弱妄行爭奪殺盜姦淫褻瀆三光不¶
#<md:CK-KZ_JY017_01p102a>¶
<pb:YP-C_JY017_03diji-05-0102a>¶
懼神明及有婦女罔知宿世因緣今受如是身命不自悔悟妄¶
起貪嗔欲富憎貧怨天恨地侮慢公姑欺辱妯娌忍爲不仁作¶
踐兒女淫祀邪神暗行咒詛爲惡種種報對無停是時元君已¶
證太一靑玄之位觀見眾生受此沉淪慈悲不已爲化女流普¶
度羣生於四月十八日分眞化炁現是慈顔陟降泰山靜居上¶
境復錬元眞功周億劫慈光洞照徧徹幽微應九炁以生生體¶
一元而化化神功莫測浩德難量惠溥天民傾土皈仰受命¶
玉帝證位天仙統攝嶽府神兵照察人間善惡罪福照報感應¶
速彰眞人稽首問曰奸人巧詐口是心非何由照察¶
天尊告曰人之元神禀受於天善惡初萌神明卽照雖處幽隱¶
#<md:CK-KZ_JY017_01p102b>¶
<pb:YP-C_JY017_03diji-05-0102b>¶
心跡自露舉一善念昭顯若光之影人不能見神已鑒之卽有¶
掌善之神記於善籍舉一惡念響應如谷裏之聲人不能聞神¶
已聞之卽有掌惡之神記於惡籍善惡之作雖殊感召之速則¶
一眞人再拜問曰報應驗亦未得聞¶
天尊告曰神聖功用無有聲色但假人事默寓神機凡人動作¶
之際遭逢善事是爲善報遭逢惡事是爲惡報或遭車馬舟航¶
之沉落或遭猛火洪水之焚溺或遭刀兵劫賊之橫誅或遭虎¶
狼蟲蛇之毒噉或遭官司牢獄之刑囚或遭鬼祟邪精之纒害¶
或遭瘟㾮癆瘵之弗痊或遭凶曜惡星之臨照或遭蠱毒藥毒¶
之傷殘或遭非命橫亡之促暴一切苦厄雖係遭逢皆由惡因¶
#<md:CK-KZ_JY017_01p103a>¶
<pb:YP-C_JY017_03diji-05-0103a>¶
致罹斯苦亦有爲善之人而遭不善之事必遇善人觧釋是爲¶
神護莫言五逆十惡之人見履安福各有本屬司命土地會合¶
社令城隍里域神司告聞所隸嶽主錄奏玉帝勅令火部雷司¶
勘驗眞明候時誅罰帝嘗有命行下斬伐判逆大神巡行人世¶
如有謀弑父母尊長者事雖未形心已萌惡卽行顯戮魂下酆¶
都加諸苦罪不得赦原善男信女命終之後不見地獄徑生天¶
堂若生人間則居中國爲男子身聰明富貴而獲夀年眞人問¶
曰善惡往因昭報於世何以見之¶
天尊曰欲知往生當觀今生欲知來世當觀今世今若生於王¶
宮國戚侯門巨室及於淸閒福地身心不勞安樂康榮此是三¶
#<md:CK-KZ_JY017_01p103b>¶
<pb:YP-C_JY017_03diji-05-0103b>¶
世良因今世雖或生於人中眼目盲壞瘡毒纒身不得安愈乞¶
丐道途不刑自痛泣地號天此是往生不敬天地三光不信三¶
寶誹謗經文今受斯報或腐唇闕鼻手攣足跛人所憎棄此是¶
往生呵風罵雨毁罵父母公姑倚仗血氣凌爍平人今受斯報¶
或遭産難不順分娩或子存母喪或母子俱亡此是往生揉墮¶
胎嬰抛棄兒女殘悞托生今受斯報或痴聾喑啞難聽難言此¶
是往生巧運心機哄瞞痴愚今受斯報或衣不護寒食不濟餒¶
死於溝壑暴露尸骸此是往生不惜五穀作踐綾羅今受斯報¶
或爲女流生於卑賤之中及遭寇夷虜掠者此是往生倚恃兇¶
强姦欺良善今受斯報種種果報說不可盡俱係前因判注無¶
#<md:CK-KZ_JY017_01p104a>¶
<pb:YP-C_JY017_03diji-05-0104a>¶
錯若不悟悔前非斷惡修善復生於鱗介毛羽爪牙蹄角之類¶
其中多受鞭撻屠割烹煎復化微蟲難復人身眞人聞是惡報¶
稽顙拜曰下民無知一如赤子以何熏修得免斯報伏望¶
天慈恩廣好生開明善道¶
天尊告曰碧霞元君雖曰罰惡意在度人但能自新無不救度¶
所有神咒能解宿愆吾爲宣說¶
大道之始　無象無言　天地旣闢　萬神司權　泰山岱嶽¶
奠靖坤元　中有元君　號曰天仙　始證帝眞　位居碧天¶
爲化眾生　示現慈顏　大顯神通　威德孔宣　安民護國¶
警世敦元　輔忠助孝　翼正扶賢　保生益算　延嗣綿綿¶
#<md:CK-KZ_JY017_01p104b>¶
<pb:YP-C_JY017_03diji-05-0104b>¶
消灾化難　度厄除愆　驅瘟攝毒　剪祟和寃　嶽庭官將¶
號令威嚴　不仁不義　忤逆兇頑　不尊正道　化微塵烟¶
敢有咒詛　押送酆山　魂繫幽司　萬劫不原　下民有禱¶
無願不全　大慈應感　溥濟人天¶
天尊謂欝羅眞人曰若人一念囘心皈依正道心神内靜結習¶
外消便請淸戒道士或就觀宇或於家庭嚴潔齋壇盡心建善¶
諷誦是經或三五七遍或至百遍千遍皈命元君焚香懺悔注¶
想慈容儼然如在五體投地百拜祈恩卽得罪銷黑書愆除嶽¶
府身家寕吉禍患消弭出入亨通動居利泰九玄七祖咸得逍¶
遙眞人聞是利益踴躍懽忻(臣)今得遇是經願爲流布人間俾¶
#<md:CK-KZ_JY017_01p105a>¶
<pb:YP-C_JY017_03diji-05-0105a>¶
令兆民咸歸仁化齊興慈讓保國淸平眞人再拜而說讚曰¶
皈依碧霞經　宿業解三生　轉誦碧霞經　災難不臨身¶
仰體碧霞經　默有鬼神欽　恪禮碧霞經　家眷保安寕¶
存想碧霞經　精氣神光融　敬慕碧霞經　福祿夀齊增¶
佩帶碧霞經　邪惡不敢侵　調演碧霞經　田宅益興隆¶
供養碧霞經　火盜永不生　讚詠碧霞經　萬願悉如心¶
天尊曰仁哉欝羅能爲天人遂其利樂功德無量宜進仙勳¶
天尊說經法已駕返淸都諸天仙眾頂禮奉送慶會難言是時¶
眞人下傳世間以廣宣化¶
元始天尊說碧霞元君護國庇民普濟保生妙經¶
#<md:CK-KZ_JY017_01p105b>¶
<pb:YP-C_JY017_03diji-05-0105b>¶
** 　　天仙碧霞寶誥¶
泰山上頂東嶽内宮曩時現玉女之身根本卽帝眞之質膺九¶
炁而垂慈示相冠百靈而智慧圓融行滿十方功周億劫位證¶
天仙之號冊顯碧霞之封統嶽府之神兵掌人間之善惡尋聲¶
赴感護國安民大聖大慈至孝至仁天仙玉女廣靈慈惠恭順¶
溥濟保生眞人護國庇民宏德碧霞元君¶
¶
¶
¶
