#-*- mode: org; -*-
#+DATE: 2011-05-19
#+TITLE:  大上三元賜福赦罪解厄消災延生保命妙經
#+PROPERTY: ID JY264
#+PROPERTY: KXID 255
#+PROPERTY: DZ DZ1442, DZ0071
#+PROPERTY: SOURCE 重刊道臧輯要考正版    
#+PROPERTY: BASEEDITION CK-KZ
#+PROPERTY: SEC 1¶
<pb:CK-KZ_JY264_01p017a>¶
* 大上三元賜福赦罪解厄消災延生保命妙經¶
凡誦經者切須齋戒嚴整衣冠誠心定氣叩齒演音然後朗誦¶
愼勿輕慢交談接語務要端肅念念無違隨願禱祝自然感應¶
(舉)三元神共護 萬聖眼同明 無災亦無障 永保道心甯¶
三元赦罪天尊(三稱)¶
靈音到處滅罪消愆寶號宣時扶危救難將當有諷經演教之¶
偈仰勞道眾隨聲應和¶
　　酌水獻花滿瑤壇　　供養天地水三官¶
　　五色祥雲臨凡世　　九炁淸風降人間¶
　　卷卷句句消災障　　字字行行滅罪愆¶
<pb:CK-KZ_JY264_01p017b>¶
　　赤腳大仙會請問　　受持功德廣無邊¶
香供𠐒三元赦罪天尊¶
　　一炷眞香達善情　　氤氲上徹九重城¶
　　三元聖祖來龍馭　　散漫天花似雨盈¶
(舉)道場眾等人各恭敬恭對¶
帝前諷經如法¶
　寶經未開先持淨心淨口神呪安天安地靈章眾當持誦¶

** 　　淨心神呪¶
太上台星應變無停驅邪縛魁保命護身智慧明淨心神安甯¶
三魂永久魄無喪傾急急如律令¶
<pb:CK-KZ_JY264_01p018a>¶

** 　　淨口神呪¶
丹朱口神吐穢除氛舌神正倫通命養神羅千齒神卻邪衞眞¶
喉神虎賁氣神引津心神丹元令我通眞思神鍊液道炁常存¶
急急如律令¶

** 　　淨身呪¶
靈寶天尊安慰身形弟子魂魄五臟玄冥靑龍白虎隊仗紛紜¶
朱雀玄武侍衛身形急急如律令¶

** 　　安土地呪¶
元始安鎭普吿萬靈嶽瀆眞官土地祗靈左社右稷不得妄驚¶
回向正道內外澄淸各安方位備守家庭太上有命搜捕邪精¶
<pb:CK-KZ_JY264_01p018b>¶
護法神王保衞誦經皈依大道元亨利貞急急如律令¶

** 　　淨天地解穢呪¶
天地自然穢氣分散洞中玄虛晃朗太元八方威神使我自然¶
靈寶符命普告九天乾羅答那洞罡太玄斬妖縛邪度人萬千¶
中山神呪元始玉文持誦一遍卻病延年按行五嶽八海知聞¶
魔王束首侍衞我軒凶穢消散道炁常存急急如律令¶

** 　　祝香呪¶
道由心學心假香傅香爇玉爐心存帝前眞靈下盼仙斾臨軒¶
令(臣)關吿逕達九天¶

** 　　金光神呪¶
<pb:CK-KZ_JY264_01p019a>¶
天地玄宗萬炁本根廣修萬刧證吾神通三界內外惟道獨尊¶
體有金光覆映吾身視之不見聽之不聞包羅天地養育羣生¶
受持萬遍身有光明三界侍衞五帝司迎萬神朝禮役使雷霆¶
鬼妖喪膽精怪亡形內有霹𩆝雷神隱名洞慧交徹五炁騰騰¶
金光速現覆護眞人急急如律令¶

** 　　開經偈¶
　寂寂至無宗　虛峙劫仞阿　豁落洞玄文　誰測此幽遐¶
　一入大乘路　孰計年劫多　不生亦不滅　欲生因蓮花¶
　超凌三界途　慈心解世羅　眞人無上德　世世爲仙家¶

** 　　三官頌¶
<pb:CK-KZ_JY264_01p019b>¶
　　稽首皈依天地水　　三官大帝慈悲主¶
　　神功妙德不思議　　謹運一心皈命禮¶

** 　　上元天官寳誥¶
志心皈命禮玄都元陽紫微宫中部三十六曹偕九千萬眾考¶
校大千世界之內錄籍十方國土之中福被萬靈主眾生善惡¶
之籍恩覃三界致諸仙升降之私、除無妄之災解釋宿殃脫生¶
死之趣救拔幽苦羣生是賴蠹動咸康大悲大願大聖大慈¶
上元九炁賜福天官曜靈元陽大帝紫微帝君　(三叩)¶

** 　　中元地官寶誥¶
志心皈命禮靑靈洞陽北都宫中部四十二曹偕九千萬眾主¶
<pb:CK-KZ_JY264_01p020a>¶
管三界十方九地掌握五嶽八極四維吐納陰陽覈男女善惡¶
靑黑之籍慈肓天地考眾生錄籍禍福之名法源浩大而能離¶
九幽浩劫垂光而能消萬罪羣生父母存殁沾恩大悲大願大¶
聖大慈¶
中元七炁赦罪地官洞靈淸虛大帝靑靈帝君　(三叩)¶

** 　　下元水官寶誥¶
志心皈命禮暘谷洞元淸華宫中部四十二曹偕九千萬眾掌¶
管江河水帝萬靈之事水災大會劫數之期正一法王掌長夜¶
死魂鬼神之籍無爲教主錄眾生功過罪福之由上解天災度¶
業滿之靈下濟幽扃分人鬼之道存亡皆泰力濟無窮大悲大¶
<pb:CK-KZ_JY264_01p020b>¶
願大聖大慈¶
下元五炁解厄水官金靈洞陰大帝暘谷帝君(三叩)¶

** 　　火官寶誥¶
志心皈命禮乾元四品考較火官運扶乾健德合離明居太陽¶
丹天之中統左府注生之籍盛徳在火炎帝持衡功參佐於¶
三元氣運行於四月駕赤龍而行南陸照明熒惑之宫燭朱陵¶
而顯丹臺煥赫文昌之運輝輝朗耀炳炳照臨大悲大願大聖¶
大慈¶
赤皇上品三炁火官炎帝眞君洞陽大帝南丹紀夀天尊(三叩)¶
太上三元賜福赦罪解厄消災延生保命妙經¶
<pb:CK-KZ_JY264_01p021a>¶
爾時救苦大仙在大羅天上九炁紫微天宫上白¶
道君曰集會¶
三元天地水官三界四府眾聖曹官考較司同諸仙眾講說經¶
法救拔眾生放大光明照見天下萬國九州之地江河湖海之¶
內閻浮世界之中受苦眾生造惡非善廣結𡨚讎多行不足財¶
交弗明不敬天地日月三光呵風罵雨欺神滅像瞞天昧地褻¶
瀆聖賢不敬父母叔伯六親姦盜邪淫不忠不孝非禮非義斷¶
絕往來恩路不敬五穀穢污遭踐不行正道大斗小秤明瞞暗¶
騙橫言曲語白口呪咀怨天憾地不恤己身不修片善天不容¶
地不載致生惡毒多起瘟㾮多招訟非輕重難逃故作事因得¶
<pb:CK-KZ_JY264_01p021b>¶
此苦報惡難臨身無處解釋於是救苦大仙端簡上吿¶
三元天尊曰善哉善哉此等眾生遭刑苦難若有善男信女皈¶
依三元齋戒三年圓滿命道轉誦此經三五十遍千五百遍踴¶
躍懺悔悔過愆尤¶
道君曰卽有¶
天官賜福地官赦罪水官解厄於是吿下三元天尊卽駕五色¶
祥雲行九炁淸風至都會府雲臺山上放大毫光廣大惠力無¶
邊法顯濟民救苦福應萬靈諸天升降除無妄之災解有讎之¶
愆賜千祥之福脫九厄之難離三途之苦癡蠢康泰削去原罪¶
拔除𡨚根永消愆尤父母存亡沾恩離苦四生六道餓鬼窮魂¶
<pb:CK-KZ_JY264_01p022a>¶
孤魂野鬼九玄七祖未離地獄之中存亡眾生杻械枷鎖囹圍¶
閉塞於是¶
地官至七月十五日卽與獄囚地獄受苦眾生除罪簿滅惡根¶
削死名上生籍巳去提未去提已提至未提至已結證未結證¶
巳發覺未發覺逢赦除之¶
地官曰五刑十惡等罪永不赦除¶
天尊言𩖁(雁入)𪚇(爵入)齟(音咀)齬(音語)蛇牙虎口心如錐刀惡毒之人鬼¶
眼鬼心多計巧言嗊瞞癡愚蠢子何知割他肉不念他貧只念¶
巳富肥家潤身使心用心返累已身心根結成罪根難滅貪財¶
利已天雷霹𩆝瘟炁流傳纏害身體𡨚愆相倂倂及子孫於是¶
<pb:CK-KZ_JY264_01p022b>¶
救苦大仙再吿¶
天官天官曰轉誦此經至滿千遍大作踊躍悔過愆尤斷惡修¶
善卽有¶
地官赦罪所有惡孽愆尤俱一赦除心心忐(懇)忑(禱)盡一皈正¶
恍恍惚惚耳目心定神魂安靜精神復舊罪滅福生無量功德¶
其福無邊¶
道君曰世間眾生招瘟惹災毒炁流行眾生染着皆是造惡非¶
善𡨚讎相倂致生惡疾淹延未愈若誦此經病卽痊愈若誦經¶
者至端陽中元之日卽有¶
三元追回行瘟等眾考較輕重等罪俱一赦除¶
<pb:CK-KZ_JY264_01p023a>¶
水官曰世間夫婦命犯孤辰寡宿刑害絕嗣皆是前生不施今¶
生受之若有善男信女晨夕好靜沐浴燒香然燈誦經修齋布¶
施悔過消刑便生端正有相之男聰明富貴之子聲鎭五湖四¶
海宿世今生故作誤爲謀財負命今世爲兒取命化財女人姙¶
娠三朝五日不行分娩或在身兒亡生下兒亡三六九𡻕兒亡¶
十二五𡻕兒亡一日一夜萬死萬生俱是𡨚愆相臨化目化財¶
騙協財物化爲畜生若有善男信女發心施財齋戒沐浴轉誦¶
此經悔過愆尤卽使愆尤永釋人鬼分離產生無難母子雙全¶
關煞無刑生長成人利益雙親經力弘深祈福福至讓禍禍消¶
讎人冰泮𡨚家債主自消自滅孤魂等眾九玄七祖四生六道¶
<pb:CK-KZ_JY264_01p023b>¶
輪回生死出離地獄卽往東極天界救苦門庭救苦地上好修¶
行只有天堂無地獄閻王一見不敢高聲童子夜乂擎拳拱手¶
牛頭馬面總盡皈依一十八重地獄獄獄逍遙三十三天天宫¶
宫官自在超生天堂之境卽無地獄之聲出離地獄永離苦難¶
逕往人天超生淨土快樂無量一去一來無掛無礙¶
水官曰天下眾生星辰不順運限遲留凶曜衝倂多生疾病或¶
瘟病相侵或痢疾瘡毒相侵或腫毒疥癩相侵氣候喉㾮相侵¶
咽喉風毒相侵泄㵼風痰相侵祖塚瘟氣相侵住基風水相侵¶
邪師敗聖相侵火眼勞瘵相侵吐血蠱毒相侵白口呪咀相侵¶
刀兵火盜相侵水渰顚狂相侵弔頸枷鎖相侵穢門閍瘴相侵¶
<pb:CK-KZ_JY264_01p024a>¶
年月日時不利相侵砍伐壇廟樹木相侵穵坑動土相侵開基¶
開沼相侵𣸸新換舊相侵修前整後相侵瘧疾疹疾相侵瘟災¶
瘟氣相侵官符口舌相侵致生惡疾來纏眾生染着致於喪亡¶
若誦此經卽使惡疾不纏吉星相護凶暇退散萬禍冰消千祥¶
雲集經通天界福臨人間¶
天尊言天下眾生江河湖海舟航商賈風波洶涌驚惶憂懼若¶
誦此經皈依¶
天地水官水府眾聖卽使風恬浪靜水途安妥舟航穩載繩纜¶
堅牢所謀順遂諸聖擁護萬神錫福於是¶
天尊而說偈曰¶
<pb:CK-KZ_JY264_01p024b>¶
　九炁靑天上　日月星斗眞　天地水官帝　雲雷電鼓隨¶
　金童執華旛　玉女捧香花　五色祥雲內　放出白毫光¶
　照一切天下　顯身救眾生　慶雲祥烟護　拔離諸苦難¶
　興雲布洪雨　驅雷掣電行　法顯無邊濟　無極無量法¶
　無量度眾生　無極無量光　照出諸魂眾　一切𡨚家鬼¶
　盡離地獄中　存亡諸眾生　一切離苦難¶
天尊說經巳畢若誦此經隨力見功酌水獻花其福自應家有¶
此經宅舍光明災難無侵佩帶此經萬神擁護鬼崇永滅心念¶
不空福力自然神力扶持隨心應口此經共計一千六百七十¶
五字字字眞詮句句消愆行行滅罪卷卷賜福一切諸天上帝¶
<pb:CK-KZ_JY264_01p025a>¶
三界十方眾聖聞說此經皆大歡喜信受奉行作禮而退¶
太上三元賜福赦罪解厄消災延生保命妙經終¶
太上元始天尊說三官寶號¶
爾時¶
元始天尊在大羅天上八景宫中與諸天神王日月星宿上聖¶
高尊無極聖眾說無上至眞妙法有一眞人名曰赤腳大仙越¶
班而出擎拳長跪上白¶
天尊曰下界人民或有水火刀兵疾病生產鬼魅精邪天羅地¶
網一切厄難何由救免¶
天尊言得道神仙皆從三官保舉下方生人但持三官寳號能¶
<pb:CK-KZ_JY264_01p025b>¶
除厄難悉皆消滅吾今授汝下世留傳人間看誦者得福無量¶
消一切厄卽說寶號曰¶
　　北極玄穹　　紫微帝庭　　泰山岱嶽　　水國淸泠¶
　　綱維三界　　統御萬靈　　三元校籍　　善惡修分¶
　　齊戒禮誦　　無願不成　　消災釋罪　　降福延生¶
　　至眞妙道　　功德無邊　　大悲大願　　大聖大慈¶
上元一品賜福天官紫微大帝¶
中元二品赦罪地官淸虛大帝¶
下元三品解厄水官洞陰大帝¶
三元主宰三百六十應感天尊¶
<pb:CK-KZ_JY264_01p026a>¶
　　女靑眞人　　考較曹官¶
爾時赤腳大仙與諸天神王眞仙大眾聞說寶號皆大歡喜作¶
禮而退信受奉行¶
太上元始天尊說三官寶號終¶
　　三官總誥　志心皈命禮¶
唯三聖人乃一太極普受浩劫家之命鼎膺無量品之襃紫微¶
淸虛洞陰總領功過賜福赦罪解厄溥濟存亡道冠諸天恩覃¶
三界大悲大願大聖大慈三元三品三官大帝三宫九府應感¶
天尊¶
　　一願風調雨順　　二願五穀豐登¶
<pb:CK-KZ_JY264_01p026b>¶
　　三願皇王萬𡻕　　四願國土淸平¶
　　五願民安物阜　　六願福夀康甯¶
　　七願災消禍散　　八願水火無侵¶
　　九願聰明智慧　　十願學道成眞¶
　　十一願諸神擁護　十二願亡者超昇¶
　　一切飛禽走獸　　一切螻蟻蛇蟲¶
　　一切𡨚家債主　　一切男女孤魂¶
　　四生六道一切含靈聞經聽法早得超生¶
　　聞經聽法早得超生聞經聽法早得超生¶

** 　　經讚¶
<pb:CK-KZ_JY264_01p027a>¶
三官大帝延夀眞仙乘鸞跨鶴赴經筵賜福赦罪愆赤腳大仙¶
降福在人間赤腳大仙降福在人間¶
　　願滅三障諸煩惱　　願得智慧心明了¶
　　普願罪障悉消除　　世世常行無上道¶
　　四恩三有均利益　　十洲三島任逍遙¶
　　回向四府眾龍神　　禮謝道經師三寶¶
　　懴悔圓滿福無邊　　風調雨順民安樂¶
　　願以此功德　　普及於一切¶
　　誦經保平安　　消災增福夀¶
此間土地神之最靈升天達地出幽入冥爲吾關奏不得留停¶
<pb:CK-KZ_JY264_01p027b>¶
有功之日名書上淸¶
向來誦經功德上奉¶
高眞下保平安賜福消災同頼善功證無上道一切信禮志心¶

** 　　稱念¶
三元赦罪天尊不可思議功德¶

** 　　志心皈命禮¶
無上道寶當願眾生常侍天尊永脫輪迴(眾等)志心皈命禮¶
無上經寶當願眾生生生世世得聞正法(眾等)志心皈命禮¶
無上師寶當願眾生學最上乘不落邪見¶
太上三元賜福赦罪解厄消災延生保命妙經終¶
