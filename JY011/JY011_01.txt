#-*- mode: org; -*-
#+TITLE: 元始天尊說生天得道經
#+DATE: 2011-05-27 18:43:33
#+PROPERTY: kxid KX010
#+PROPERTY: title 元始天尊說生天得道經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0024
#+PROPERTY: id JY011
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY011_01p052a>¶
* 元始天尊說生天得道經¶
爾時¶
元始天尊在大羅天上玉京山中爲諸天仙眾說此生天得道¶
眞經告諸仙曰吾今爲汝略啟身心明宣道要十方得道神仙¶
皆從此經修行而通微奥善男子善女人依憑齋戒作是津梁¶
一切有爲顯諸眞路體此法相乃可受持能屏眾緣永除染着¶
外想不入内想不出於正念中皆得五臟淸涼六腑調泰三百¶
六十骨節之間有諸滯礙十惡之業百八十煩惱之業眾苦罪¶
源悉皆除蕩即引太和眞炁注潤身田五臟六腑心目内觀眞¶
炁所有淸靜光明虛白朗耀杳杳冥冥内外無事昏昏默默正¶
<pb:CK-KZ_JY011_01p052b>¶
達無爲古今常存總持淨念從兹解悟道力資扶法藥相助仍¶
節飲食驅遣鬼尸安寂六根淨照八識空其五藴證妙三元得¶
道成眞自然昇度爾時諸天仙眾白¶
天尊言自從無始以來至于今日未聞如是大乘經典我等緣¶
兹幸會廣及一切道果圓明而說偈曰¶
　杳杳冥冥淸靜道　昏昏默默太虛蹤¶
　體性湛然無所住　色心都寂一眞宗¶
¶
¶
