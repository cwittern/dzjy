#-*- mode: org; -*-
#+EXPORT_ID: JY253
#+TITLE:擊壤集 Jirang Ji
#+WITNESS: CK-BS JYE
#+BASEEDITION: YP
<pb:CK-BS_JY253_01p001a>¶
重刋道藏輯要¶
　擊壤集¶
康節先生邵雍著¶
　　閑吟(四首錄一)¶
欲有一瓢樂曾無二頃田丹誠未貫日白髮已華顚雲意寒尤¶
淡松心老益堅年來疎懶甚時憶舊林泉¶
　　題留侯廟¶
滅項興劉如覆手絕秦昌漢若更棊卷舒天下坐籌日鍛鍊心¶
源辟穀時黃石公傳皆是用赤松子伴更何爲如君才業求其¶
比今古相望不記誰¶
<pb:CK-BS_JY253_01p001b>¶
　　春遊五首(錄二¶
五嶺)梅花迎臘開三川正月賞寒梅相去萬里一先一月始知春¶
色從南來何人妙曲傳羌笛盡日清香落酒杯料得天涯未歸¶
客也應臨此重徘徊¶
洛城春色浩無涯春色城東又復嘉風力緩摇千樹柳水光輕¶
蕩半川花煙晴翡翠飛平岸日暖鴛鴦下淺沙不見君王西幸¶
久遊人但感鬢空華¶
人間佳節唯寒食天下名園重洛陽金谷暖橫宮殿碧銅駝晴¶
合綺羅光橋邊楊柳細垂地花外鞦韆半出牆白馬蹄輕草如¶
翦爛遊於此十年强¶
<pb:CK-BS_JY253_01p002a>¶
　　秋遊六首(錄四¶
七月)芙蕖正爛開東南園近日徘徊有時風向池心過無限香¶
從水面來罨畫溪深方誤入洞庭湖晚未成廻坐來一霎蕭蕭¶
雨又送新涼到酒杯¶
先秋顥氣已潛生洛邑方知節候平庭院乍涼人共喜園林經¶
雨氣尤淸廻舟伊水風微溜緩轡天津月正明自有皋𧃍分聖¶
念好將詩酒樂升平¶
家住城南水竹涯乘秋行樂未嘗虧輕寒氣候我自愛半醉光¶
陰人莫知信馬天街微雨後凭欄僧閣晚晴時十年美景追尋¶
徧好向風前請白髭¶
<pb:CK-BS_JY253_01p002b>¶
霜天寥落思無窮不奈樓高逼望中四面遠山徒滿目九秋宮¶
殿自危空雲橫遠嶠千尋直霞亂斜陽數縷紅無限傷情言不¶
到共誰開口向西風¶
　　和商守西樓雪霽¶
大雪初晴日半曛高樓何惜上仍頻數峰𡷾崒劎鋩立一水縈¶
紆氷縷新崑嶺移歸都是玉天河落後盡成銀幽人自恨無佳¶
句景物從來不負人¶
　　和商守雪殘登樓¶
殘雪已消冰已開風光漸覺擁樓臺旅人未遂日邊去春色又¶
從天上來况是罇中常有酒豈堪嶺上却無梅若非太守金蘭¶
<pb:CK-BS_JY253_01p003a>¶
契誰肯傾心重不才¶
　　和商守雪霽登樓¶
百尺危樓小雪晴晚來閑望逼人淸山橫暮靄高還下水隔疎¶
林淡復明天際落霞千萬縷風餘殘角兩三聲此時此景眞堪¶
畫只恐丹青筆未精¶
　　追和王常侍登郡樓望山¶
四賢當日此盤桓千百年人尚厚顏天下有名難避世胸中無¶
物漫居山事觀今古興亡後道在君臣進退間若藴奇才必奇¶
用不然須負一生閑¶
　　賀人致政¶
<pb:CK-BS_JY253_01p003b>¶
人情大率喜爲官達士何嘗有所牽解印本非嫌祿簿掛冠殊¶
不爲高年因通物性興衰理遂悟天心用捨權宜放襟懷在淸¶
景吾鄉况有好林泉¶
　　晨起¶
山高水復深無計奈如今地盡一時事天開萬古心輕煙籠曉¶
閣微雨散青林此景雖平淡人間何處尋¶
　　龍門道中作¶
物理人情自可明何嘗慼慼向平生卷舒在我有成算用捨隨¶
時無定名滿目雲山俱是樂一毫榮辱不須驚侯門見說深如¶
海三十年來掉臂行¶
<pb:CK-BS_JY253_01p004a>¶
　　宿延秋庄¶
驅車入洛川下馬弄飛泉乍有雲山樂殊無朝市喧非惟快心¶
志自可忘形言借問塵中友誰爲得手先¶
　　燕堂卽事¶
川上數峰青林間一水明閑雲無定體幽鳥不知名遊侣旣非¶
約歸期莫計程錙銖人世事休强作威𤢆¶
　　上寺看南山¶
是峰巒西連梁雍寬與其行裏看不若坐中觀包括經唐¶
漢并吞厯晉韓消沈事難問唯爾尚巑岏¶
　　女几祠¶
<pb:CK-BS_JY253_01p004b>¶
西南有高山山在杳冥間神仙不可見滿目空雲煙千年女几¶
祠門臨洛水邊但聞霓裳曲世人猶或傳¶
　　燕堂閑坐¶
天網疎難漏世網宻莫通我心久不動一脫二網中高竹潄淸¶
泉長松迎淸風又云(瀟灑松間月淸冷竹外風此時)逢此景正與此心同¶
　　牧童¶
隨行笠與蓑未始散天和暖戲荒城側寒偎古塚阿數聲牛背¶
笛一曲隴頭歌應是無心問朝廷事若何¶
　　夢中吟三鄉(道中作¶
夢中)說夢猶能憶夢覺夢中還又隔今日恩光空喜歡當年意¶
<pb:CK-BS_JY253_01p005a>¶
愛難尋覔水成流處豈無聲花到謝時安有色過此相逢陌路¶
人都如元未曾相識¶
　　秋懷三十(六首錄十七¶
七月)夜初長星斗爭煌煌庭除經小雨枕簟生微涼照物無遁¶
形虛鑑自有光照事無遁情虛心自有堂¶
晴牕日初曛幽庭雨乍洗紅蘭靜自披綠竹閑相倚榮利若浮¶
雲情懷淡如水身非天外人意從天外起¶
明月生海心涼風起天末物象自呈露襟懷驟披豁悟盡周孔¶
權解開仁義結禮法本防姦豈爲吾曹設¶
疎雨滴高梧微風挼弱柳此景嵗嵗同世人自白首俗慮易縈¶
<pb:CK-BS_JY253_01p005b>¶
仍塵襟難抖擻浮生已夢中其間强爲有¶
國命在乎民民命在乎食聖人雖復生斯言固不易虛惠豈足¶
尚教人以姑息虛名豈足高教人以緣飾¶
清風無人兼自可入吾手明月無人并自可入吾牖中心旣已¶
平外物何嘗誘餘事豈足論但恐罇無酒¶
淡煙疎林輕風裊寒雨日暮人已歸羣雞猶啄黍此心固不¶
動此事極難處一言以蔽之尚恐費言語¶
八月炎涼均氣味亦自好臨虛喬木低遠望行人小有跡事皆¶
妄無心物都了何須更問辛願君自食蓼¶
秋色日漸深老心日益懶倦卽下階行閑來弄書卷廣陌多風¶
<pb:CK-BS_JY253_01p006a>¶
塵見說難閉眼侯門已是深帝閽又復遠¶
塞鴻猶未來梁燕已辭去雲山千萬重相逢在何處岌嶪都城¶
門繚遶長亭路風土敗人衣纔新又成故¶
斷續蟬聲外稀疎雁下前年光空去也人事益蕭然洗竹留新¶
笋翻書得舊編誰知養心者肯與世爭權¶
中秋光景好中州煙水奇天重初寒候人便半醉時榻緣明月¶
掃襟待好風吹一點胸中事人間都不知¶
良月滿高樓高樓仍中秋午夜冷露下千里寒光流何人將此¶
鑑拂拭新磨休照破萬古心白盡萬古頭¶
人老秋更老山深水復深高木已就脫慧禽空好音筋骸非曩¶
<pb:CK-BS_JY253_01p006b>¶
日道德負初心賴有餘編在時時尚可尋¶
九月氣乍肅衰柳猶有蟬霜外疎鐘斷風餘淸籟傳千山亂遠¶
目一鶚摩高天自非出世人而敢危行言¶
水寒潭見心木落山露骨始信天無涯萬里不隔物脫衣掛扶¶
桑引手探月窟不負仁義心區區五十一¶
萬里晴天外一片霜上月長松挺青葱羣卉入消歇有齒日益¶
衰有髮日益脫獲罪固已多此心難屑屑¶
　　放言¶
旣得希夷樂曾無寵辱驚泥空終是著齊物到頭爭忽忽閑拈¶
筆時時自冩名誰能苦眞性情外更生情¶
<pb:CK-BS_JY253_01p007a>¶
　　小圃逢春¶
隨分亭欄亦弄研不妨閑傍酒壚邊夜簷靜透花間月晝戶寒¶
生竹外煙事到悟來全偶爾天教閑去豈徒然壺中日月長多¶
少濫占風光二十年¶
　　惜芳菲¶
細算人間千萬事皆輸花底共開顏芳菲大率一春内爛漫都¶
無十日間亦恐憂愁爲齟齬更防風雨作艱難莫教此後成遺¶
恨把火罇前尚可攀¶
　　弄筆¶
行年五十二老去復何憂事貴照至底話難言到頭上有明天¶
<pb:CK-BS_JY253_01p007b>¶
子下有賢諸侯飽食高眠外自餘無所求¶
　　答人書意¶
仲尼言正性子輿言踐形二者能自得殆不爲虛生所交若以¶
道所感若以誠雖三軍在前而莫之得凌¶
　　答人書¶
卿相一嵗俸寒儒一生費人爵固不同天爵何嘗匱不有霜與¶
雪安知松與桂雖無官自高豈無道自貴¶
　　與人話舊¶
耳目所聞見且言三十春纔更十次閏已換一番人圯族綺紈¶
故朱門車馬新從來皆偶爾何者謂功勳¶
<pb:CK-BS_JY253_01p008a>¶
　　閑吟¶
忽忽閑拈筆時時樂性靈何嘗無對景未始便忘情句會飄然¶
得詩因偶爾成天機難狀處一點自分明¶
　　天津幽居¶
予家洛城裏况復在天津日近先知曉天低易得春時光優化¶
國景物厚幽人自可辭軒冕閑中老此身¶
　　誠明吟¶
孔子生知非假習孟軻先覺亦須修誠明本屬吾家事自是今¶
人好外求¶
　　繩水吟¶
<pb:CK-BS_JY253_01p008b>¶
有水善平難善直唯繩能直不能平如將繩水合爲一世上何¶
憂事不明¶
　　重遊洛川¶
買石尚饒雲買山當從水雲可致無心水能爲鑑止性以無心¶
明情由鑑止已二者不可失出彼而入此¶
　　何事吟寄三城富相公¶
何事教人用意深出塵些子索沈吟施爲欲似千鈞弩磨礪當¶
如百鍊金釣水誤持生殺柄著棋閒動戰爭心一杯酒美聊康¶
濟林下時時或自斟¶
　　登嵩頂¶
<pb:CK-BS_JY253_01p009a>¶
九州環遶若棋枰萬嵗崇高看太平四海有人能統御中原何¶
復有交爭長憂眼見奸雄輩且願身爲堯舜氓五十三年蕪沒¶
事如今方喜看春耕¶
　　和祖龍圖見寄¶
吾家職分是雲山不見雲山不解顏遊興亦難拘日限夢魂都¶
不到人間煙嵐欲極無涯樂軒冕何嘗有暫閒洛社交朋屢思¶
約幾時曾得略躋攀¶
　　自况三(首¶
名)利場中難著腳林泉路上早廻頭不然半百殘軀體正被風¶
波汨未休¶
<pb:CK-BS_JY253_01p009b>¶
滿天風月爲官守遍地河山是事權唯我敢開無意口對人高¶
道不妨言¶
每恨性昏聞道晚長慚智短適時難人生三萬六千日二萬日¶
來身却閒¶
　　治平丁未仲秋遊伊洛二川六日晚出洛城西門宿奉親¶
　　僧舍聽張道人彈琴¶
向晚驅車出上陽初程便宿水雲鄉更聞數弄神仙曲始信壺¶
中日月長¶
　　九口登夀安縣錦幈山下宿邑中¶
煙嵐一簇特崔嵬到此令人心自灰上有神仙不知姓洞門閑¶
<pb:CK-BS_JY253_01p010a>¶
倚白雲開¶
　　依韻和夀安尹尉有寄¶
不向紅塵浪著鞭殊無才業合時賢本酬壯志都無效欲住靑¶
山却有緣翠竹陰中開縹帙白雲堆裏揖飛泉錦幈正與南溪¶
對他日從遊之子傳¶
　　十三日遊上寺在(縣北及)黃澗在(縣西¶
能)休塵境爲眞境未了僧家是俗家不向此中尋洞府更於何¶
處覔藏花¶
　　十六日依韻酬福昌令有寄¶
道義相歡豈易親古稱難處是知人文章不結市朝士榮辱非¶
<pb:CK-BS_JY253_01p010b>¶
關雲水身話入精詳皆物理言無形跡盡天眞他時洛社過從¶
輩圖牒中添又一鄰¶
　　十九日歸洛城路遊龍門¶
伊川往復過龍山每過龍山意且閒莫道移人不由境可堪深¶
著利名間¶
　　留題龍門¶
融結成來不記秋斷崖蒼壁鎖煙愁中分洪造夏王力橫截大¶
山伊水流八節灘聲長在耳一川風景盡歸樓行人莫動凭欄¶
興無限英雄浪白頭¶
　　龍門石樓看伊川¶
<pb:CK-BS_JY253_01p011a>¶
數朝從欵走煙霞縱意凭欄看物華百尺樓高通鳥道一川煙¶
水屬僧家直須心逸方爲樂始信官榮未足誇此景得遊無事¶
日也宜知幸福無涯¶
　　二十五日依韻和左藏吳傳正寺丞見贈¶
上陽光景好看書非象之中有坦途良月引歸芳草渡快風飛¶
過洞庭湖不因赤水時時往焉有黃芽日日娛莫道天津便無¶
事也須閒處著功夫來(詩云從此天津南畔景不教都屬邵堯夫故有是句¶
　)　代書寄劎州普安令周士彥屯田¶
作官休用歎奚爲未有升高不自卑君子屈伸方爲道吾儒進¶
退貴從宜卽今彭澤歸何地他日東門去未遲痛恨伊嵩景無¶
<pb:CK-BS_JY253_01p011b>¶
限一名佳處重來資¶
　　和魏教授見贈¶
淸世文章日月懸無才唯幸樂豊年遊山太室更少室看水伊¶
川又洛川古有孟軻難語覺時無顏子易爲賢讀書每到天根¶
處長懼諸公問極𤣥¶
　　和吳冲卿省副見贈¶
非有非無是祖鄉都來相去一毫芒人人可到我未到物物不¶
妨誰與妨失卽肝脾爲楚越得之藜藿是膏梁一言千古難知¶
處妙用仍須看呂梁¶
　　傷心行¶
<pb:CK-BS_JY253_01p012a>¶
不知何鐵打成針一打成針只剌心料得人心不過寸剌時須¶
剌十分深¶
　　依韻和王不疑少卿見贈¶
不把憂愁累物華光陰過眼疾如車以平爲樂忝知分待足求¶
安恐未涯食罷有時尋蕙圃睡餘無事訪僧家天津風月勝他¶
處長是思君共煮茶¶
　　仁者吟¶
仁者難尋思有常平居愼勿恃無傷爭先徑路機關惡退後語¶
言滋味長爽口物多須作疾快心事過必爲殃與其病後能求¶
藥不若病前能自防¶
<pb:CK-BS_JY253_01p012b>¶
　　思山吟¶
祗恐身閒心未閒心閒何必住雲山果然得手情性上更肯埋¶
頭利害間動止未嘗防忌諱語言何復著機關不圖爲樂至于¶
此天馬無蹤自往還¶
　　依韻和劉職方見贈¶
造物工夫意自深從吾所樂是山林少因多病不干祿老爲無¶
才難動心花月靜時行水際蕙風香處卧松陰閒牕一覺從容¶
睡願當封侯與賜金¶
　　崇德閣下答諸公不語禪¶
浩浩長空走日輪何須苦苦辨根塵鵬程萬里非由駕鶴算三¶
<pb:CK-BS_JY253_01p013a>¶
千别有春鉛錫點金終屬假丹青畫馬妄求眞請觀風急天寒¶
夜誰是當門定腳人¶
　　代書寄長安幕張文通¶
無學又無謨胸中一向虛枯腸忻飲酒病眼怕看書洛浦輕風¶
裏天津小雨餘故人千里隔相望意何如¶
　　先幾吟¶
先幾能識是吾儕愼勿輕爲世俗咍把似眾中呈醜拙爭如靜¶
裏且詼諧奇花萬狀皆輸眼明月一輪長入懷似此光陰豈虛¶
過也知快活作人來¶
　　風吹木葉吟熙(甯三年¶
<pb:CK-BS_JY253_01p013b>¶
風)吹木葉不吹根愼勿將根苦自陳天子舊都閒好住聖人餘¶
事冗休論長年國裏神仙侣安樂窩中富貴人萬水千山行己¶
遍歸來認得自家身¶
　　閒行吟¶
長憶當年掃獘廬未嘗三徑草荒蕪欲爲天下屠龍手肯讀人¶
間非聖書否泰悟來知進退乾坤見了識親疎自從會得環中¶
意閒氣胸中一點無¶
投吳走越覔靑天殊不知天在眼前開眼見時猶有病舉頭尋¶
處更無緣顏淵正在如愚日孟子方當不動年安得功夫遊寶¶
肆愛人珠貝重憂錢¶
<pb:CK-BS_JY253_01p014a>¶
買卜稽疑是買疑病深何藥可能醫夢中說夢重重妄牀上安¶
牀疊疊非列子御風徒一(本作猶有)待夸夫逐日豈無疲勞多未有¶
收功處踏盡人間閒路歧¶
　　逍遥吟¶
吾道本來平人多不肯行得心無厚味失腳有深坑若未通天¶
地焉能了死生向其間一事須是自誠明¶
人生憂不足足外更何求吾生雖未足亦也却無憂天和將酒¶
養眞樂有詩勾不信年光會催人早白頭¶
夜入安樂窩晨興飲太和窮神知道泰養素得天多日月任推¶
盪山川徒琢磨欲求爲此者到了是誰何¶
<pb:CK-BS_JY253_01p014b>¶
何事感人深求之無處尋兩儀長在手萬化不關心石裏時藏¶
玉砂中屢得金分明難理會須索入沈吟¶
　　放小魚¶
纎鮮不足留此失一生休放爾江湖去寬渠鼎鑊遊更宜深避¶
網愼勿悞吞鈎天下多庖者無令落庶羞¶
　　再和王不疑少卿見贈¶
乍涼天氣好何處不堪遊鴻雁來賓日鷹鸇得志秋忘形終夕¶
樂失腳一生休多少江湖上舟船未到頭¶
　　重九日登石閣三(首錄一¶
事)出一時間時過事莫還當時深可愛過後不堪看夏去休言¶
<pb:CK-BS_JY253_01p015a>¶
暑冬來始講寒人能知此理憂患自難千¶
　　和王安之少卿同遊龍門¶
生平有癖好尋幽一嵗龍山四五遊或往或還都不計蓋無榮¶
利可稽留¶
數朝從欵看伊流夜卜香山宿石樓會有涼風開遠意更和煙¶
雨弄高秋¶
　　嵗暮自貽¶
當年志意欲橫秋今日思之重可羞事到强圖皆屑屑道非眞¶
得盡悠悠靜中照物精難隱老後看書味轉優談塵從容對賓¶
客薦章重疊誤公侯已蒙賢傑開靑眼不顧妻孥怨白頭谷口¶
<pb:CK-BS_JY253_01p015b>¶
鄭眞焉敢望夀陵餘子若爲謀鼎間龍虎望看守棊上山河廢¶
月佳時用酒酬三百六旬如去箭肯教襟抱落閒愁¶
　　寄毫州秦伯鎭兵部¶
天心復處是無心心到無時無處尋若謂無心便無事水中何¶
故却生金¶
酒涵花影滿卮紅瀉人天和胸臆中最愛一般情味好半醺時¶
與太初同¶
　　獨賞牡丹¶
賞花全易識花難善識花人獨倚欄雨露功中觀造化神仙品¶
<pb:CK-BS_JY253_01p016a>¶
裏定容顏尋常只可言時尚奇絕方名出世間賦分也須知不¶
淺算來消得一生閒¶
　　安樂窩中自貽¶
物如善得終爲美事到巧圖安有公不作風波於世上自無冰¶
炭到胸中災殃秋葉霜前墜富貴春華雨後紅造化分明人莫¶
會枯榮消得幾何功¶
　　書皇極經世後¶
樸散人道立法始乎犧皇嵗月易遷革書傳難考詳二帝啟禪¶
讓三王正紀綱五伯仗形勝七國爭强梁兩漢驤龍鳳三分走¶
虎狼西晉擅風流羣凶來北荒東晉事淸芬傳馨宋齊梁逮陳¶
<pb:CK-BS_JY253_01p016b>¶
不足算江表成悲傷後魏乘晉獘掃除幾小康遷洛未甚久旋¶
聞東西將北齊舉爝火後周馳星光隋能一統之駕福于巨唐¶
五代如傳舍天下徒擾擾不有眞主出何由奠中央一萬里區¶
宇四千年興亡五百主肇位七十國開彊或混同六合或控制¶
一方或創業先後或垂祚短長或奮于將墜或奪于已昌或災¶
興無妄或福會不祥或患生藩屏或難起蕭牆或病由唇齒或¶
疾亟膏肓談笑萌事端酒食開戰場情慾之一發利害之相戕¶
劇力恣吞噬無涯罹禍殃山川纔表裏邱壠又荒涼荊棘除難¶
盡芝蘭種未芳龍蛇走平地玉石粹崑岡善設稱周孔能齊是¶
老莊奈何言已病安得意都忘¶
<pb:CK-BS_JY253_01p017a>¶
　　思鄭州陳知默因感其化去不得一識面¶
美物須絕代異人須不世造化得生成諒亦非容易曠世耳可¶
聞同時目能視陳子同時人奈何聞諸耳¶
　　小車行¶
喜醉豈無千日酒惜春還有四時花小車行處人歡喜滿洛城¶
中都似家¶
　　垂柳¶
門前垂柳正依依更被東風來往吹忘了自家今已老却疑自¶
是少年時¶
　　至靈吟¶
<pb:CK-BS_JY253_01p017b>¶
至靈之謂人至貴之謂君明則有日月幽則有鬼神¶
　　生平與人交¶
生平與人交未始有甘壞已亦無負人人亦無我害¶
　　知識吟¶
目見之謂識耳聞之謂知奈何知與識天下亦常稀¶
　　仁聖吟¶
盡道之謂聖如天之謂仁如何仁與聖天下莫敢倫¶
　　擊壤吟¶
人言別有洞中仙洞裏神仙恐妄傳若俟靈丹須九轉必求原(缺¶
頂)更千年長年國裏花千樹安樂窩中樂滿懸有樂有花仍有¶
<pb:CK-BS_JY253_01p018a>¶
酒却疑身是洞中仙¶
　　林下吟五(首錄二¶
眞)工造化豈容私拙者爲謀亦甚微安樂窩深初起後太和湯¶
釅半醺時長年國裏籃舁往永熟鄉中杖策歸身似升平無一¶
事數莖髭白任風吹¶
老年軀體索温存安樂窩中別有春萬事去心閒偃仰四支由¶
我任舒伸庭花盛處涼鋪簟簷雪飛時軟布裀誰道仙翁拙於¶
用也能康濟自家身¶
有物輕醕號太和半醺中最得春多靈丹換骨還如否白日升¶
天得似麼儘快意時仍起舞到忘言處只謳歌賓朋莫怪無拘¶
<pb:CK-BS_JY253_01p018b>¶
檢眞樂攻心不奈何¶
　　安樂窩中自訟吟¶
不向紅塵浪著鞭唯求寡過尚無緣虛更蘧瑗知非日謬厯宣¶
尼讀易年髮到白時難受彩心歸通後更何言至陽之氣方爲¶
玉猶恐鑽磨未甚堅¶
　　林下局事吟¶
閒人亦也有官守官守一身四事有一事承曉露看花一事迎¶
晚風觀柳一事對皓月吟詩一事留嘉賓飲酒從事于茲二十¶
年欲求同列誰能否¶
　　謝甯寺丞惠希夷罇¶
<pb:CK-BS_JY253_01p019a>¶
仙掌峰巒峭不收希夷陳(圖南也去)後遂無儔能斟時事高擡手善¶
酌人情畧撥頭畫虎不成心尚在悲麟無應淚橫流悟來不必¶
多言語贏得淸閑第一籌¶
　　和君實端明花菴獨坐¶
靜坐養天和其來所得多耽耽同又(作殊厦)宇密密引藤蘿忘去¶
貴臣度能容野客過繫時休戚重終不道如何¶
　　和君實端明見贈¶
曾不見譊譊城中類遠郊雖無千里馬却有一枝巢月出雲山¶
背風來松竹梢頑然何所得豈復避人嘲¶
　　秋夜¶
<pb:CK-BS_JY253_01p019b>¶
浮雲一消散星斗粲長天碧蘚墜丹果淸香生白蓮體涼猶衣¶
葛耳靜已無蟬坐久羣動息秋空唯寂然¶
　　雲¶
晴空碧於水那得片雲飛映日成丹鳳隨風變白衣去來皆絕¶
迹隱顯兩忘機天理隨能測終然何所歸¶
　　和雲¶
萬里幙四垂一片雲自飛祗知根抱石不爲天爲衣旣來曾無¶
心却去甯有機未能作霖雨安用帝鄕歸¶
　　秋日登石閣¶
初晴僧閣一凭欄風物淒涼八月間欲盡上層嘗腳力更於高¶
<pb:CK-BS_JY253_01p020a>¶
處看人寰秋深天氣隨宜好老後心懷只愛閑爲報遠山休歛¶
黛這般情意久闌珊¶
　　風月吟¶
涼風無限淸良月無限明淸明不我捨長能成歡情終朝三褫¶
辱晝日三接榮榮辱不我預何復能有驚¶
　　贈富公¶
天下繫休戚世間誰擬倫三朝爲宰相四水作閑人照破萬古¶
事收歸一點眞不知緣底事見我却慇慇¶
　　誡子吟¶
善惡無他在所存小人君子此中分攺圖不害爲君子迷復終¶
<pb:CK-BS_JY253_01p020b>¶
歸作小人良藥有功方利病白珪無玷始稱珍欲成令器須追¶
琢過失如何不就新¶
　　自古吟¶
自古大聖人猶以爲難事而况後世人豈復便能至求之不勝¶
難得之至容易千人萬人心一人之心是¶
　　寒夜吟¶
天加一倍寒我添一重被不出旣往言不爲已甚事責已重以¶
周與人不求備唯是大聖人能立無過地¶
　　事急吟¶
旱急望雨意病危思藥心人人當此際不待勸而深¶
<pb:CK-BS_JY253_01p021a>¶
　　知人吟¶
事到急時觀態度人于危處露肝脾深心厚貎平時可愼勿便¶
言容易知¶
　　思患吟¶
緣飾近虛襟虛襟後患深療飢當用食救旱必須霖¶
　　和君實端明¶
養道自安恬霜毛一任添且無官責咎幸免世猜嫌蓬戶能安¶
分藜羹固不饜一般偏好處曝背向前簷¶
　　謝富相公見示新詩一軸¶
通衢選地半松筠元老辭榮向盛辰多種好花觀物體每斟醇¶
<pb:CK-BS_JY253_01p021b>¶
酒發天眞淸朝將相當年事碧洞神仙今日身更出新詩二十¶
首其間字字敵陽春¶
文章天下稱公器詩在文章更不疎到性始知眞氣味入神方¶
見妙工夫閑將嵗月觀消長靜把乾坤照有無辭比離騷更温¶
潤離騷其奈少寬舒¶
　　和君實端明登石閣¶
平地雖然遠那知物物新危樓一百尺別有萬般春¶
　　六十三吟¶
行年六十有三嵗齒髮雖衰志未衰恥把精神虛作弄肯將才¶
力妄施爲愁聞刮骨聲音切悶見吹毛智數卑珍重至人嘗有¶
<pb:CK-BS_JY253_01p022a>¶
語失便宜是得便宜陳(希夷先生嘗有是言¶
　)　太和湯吟¶
二味相和就甕頭一般收口效偏優同斟衹却因無事獨酌何¶
嘗爲有愁纔沃便從眞宰辟半醺仍約伏羲遊人間盡愛醉時¶
好未到醉時誰肯休¶
　　天意吟¶
天意無他只自然自然之外更無天不欺誰怕居暗室絕利須¶
求在一源未喫力時猶有說到收功處更何言聖人能事人難¶
繼無價明珠正在淵¶
　　三惑¶
<pb:CK-BS_JY253_01p022b>¶
老而不歇是一惑安而不樂是二惑閑而不淸是三惑三者之¶
惑是戕賊¶
　　四喜¶
一喜長年爲夀域二喜豐年爲樂國三喜淸閑爲福德四喜安¶
康爲福力¶
　　一室吟¶
一室可容身四時長有春何嘗無美酒未始絕佳賓洞裏賞花¶
者君(貺也宅中有洞天)邊泛月人君(貺也宅中有樓相)逢應有語笑我太因循¶
　　兩嵗錦幈之遊不克見鄭令因以寄之¶
嵗嵗羣芳正爛開錦幈山下賞春來兩年不得陪仙躅洞裏仙¶
<pb:CK-BS_JY253_01p023a>¶
人出未回¶
　　安樂窩中吟¶
安樂窩中事事無唯存一卷伏羲書倦時就枕不必睡忺後攜¶
笻任所趨准備點茶收露水隄防合藥種魚蘇苟非先聖開䝉¶
吝幾作人間淺丈夫¶
安樂窩中弄舊編舊編將絕又重聯燈前燭下三千日水畔花¶
間二十年有主山河難占籍無爭風月任收權閑吟閒咏人休¶
問此箇工夫世不傳¶
安樂窩中萬戶侯良辰美景忍虛休已曾得手春深日更欲放¶
懷年老頭曉露重時花滿檻暖醅浮處酒盈甌聖人喫緊些兒¶
<pb:CK-BS_JY253_01p023b>¶
事又省工夫又省憂¶
安樂窩中甚不貧中間有榻可容身儒風一變至於道和氣四¶
時長若春日月作明明主日人言成信信由人唯人與日不相¶
遠過此何嘗更語眞¶
　　省事吟¶
慮少夢自少言稀過亦稀簾垂知日永柳靜覺風微但見花開¶
謝不聞人是非何須尋洞府度嵗也應遲¶
　　舉世吟¶
舉世自紛紛誰爲無事人吾生獨何幸卧看洛陽春¶
　　箋年老逢春詩¶
<pb:CK-BS_JY253_01p024a>¶
年老逢春春莫疑¶
　箋云物理窺開後人情照破時且無形不見只有意能知¶
老年纔會惜芳菲¶
　箋云一嵗正榮處三春特盛時是花堪愛惜况見好花枝¶
自知一賞有分付¶
　箋云羣卉爭妍處奇花獨異時東君深意思亦恐要人知¶
誰讓千金無孑遺¶
　箋云白日偏催處黃金欲盡時侈心都用了始得一開眉¶
美酒飮教微醉後¶
　箋云瓮頭噴液處盞面起花時有客來相訪通名曰伏羲¶
<pb:CK-BS_JY253_01p024b>¶
好花放到半開時¶
　箋云風輕如笑處露重似啼時只向笑啼處濃香惹滿衣¶
這般意思難名狀¶
　箋云陰陽初感處天地未分時言語旣難到丹青何處施¶
只恐人間都未知¶
　箋云酒到醺酣處花當爛熳時醺酣歸酩酊爛熳入離披¶
　　謝君實端明用只將花卉記冬春¶
有時自問自家身莫是羲皇已上人日往月來都不記只將花¶
卉記冬春¶
　　大字吟¶
<pb:CK-BS_JY253_01p025a>¶
詩成半醉正陶陶更用如椽大筆抄儘得意時仍放手到凝情¶
處畧濡毫魯陽𨚫日功猶淺宗慤乘風志未高寫出太平難狀¶
意任他天下頌功勞¶
　　教子吟¶
爲人能了自家身千萬人中有一人雖用知如未知說在乎行¶
與不行分該通始謂才中秀傑出方名席上珍善惡一何相去¶
遠也由資性也由勤¶
　　世上吟¶
世上偷閑始得閑我生長在不忙間光陰有限同歸老風月無¶
涯可慰顏坐卧遶身唯水竹登臨滿目但雲山醉眠只就花陰¶
<pb:CK-BS_JY253_01p025b>¶
下轉破花陰夢始還¶
　　旋風吟二首¶
安有太平人不平人心平處固無爭棋中機械不願看琴裏語¶
言時喜聽少日掛心唯帝典老年留意只羲經自知別得收功¶
處松桂隆冬始見青¶
松桂隆冬始見青蒿萊盛夏亦能榮光陰去後繩難繫利害在¶
前人必爭萬事莫於疑處動一身常向吉中行人心相去無多¶
遠安有太平人不平¶
　　覽照吟¶
淩晨覽照見皤然自喜皤然一叟仙慷慨敢開天下口分明高¶
<pb:CK-BS_JY253_01p026a>¶
道世間言雖然天下本無事不奈世間長有賢自問此身何所¶
用此身唯稱老林泉¶
　　自在吟¶
心不過一寸兩手何拘拘身不過數尺兩足何區區何人不飲¶
酒何人不讀書奈何天地間自在獨堯夫¶
　　心安吟¶
心安身自安身安室自寬心與身俱安何事能相干誰謂一身¶
小其安若泰山誰謂一室小寬如天地間¶
　　爲善吟¶
人之爲善事善事義當爲金石猶能動鬼神其可欺事須安義¶
<pb:CK-BS_JY253_01p026b>¶
命言必道肝脾莫問身之外人知與不知¶
　　偶得吟¶
日爲萬象精人爲萬物靈萬象與萬物由天然後生言由人而¶
信月由日而明由人與由日何嘗不太平¶
　　男子吟¶
欲作一男子須了四般事財能使人貪色能使人嗜名能使人¶
矜勢能使人倚四患旣都去豈在塵埃裏¶
　　待物吟¶
待物莫如誠誠眞天下行物情無遠近天道自分明義理須宜¶
顧才能不用矜世間閑緣飾到了是虛名¶
<pb:CK-BS_JY253_01p027a>¶
　　無事吟¶
人間萬事若磨持叢入枯榮利害機祗有一般無對處都如天¶
地未分時¶
　　淸夜吟¶
月到天心處風來水面時一般淸意味料得少人知¶
　　安分吟¶
安分身無辱知幾心自閑雖居人世上𨚫是出人間¶
　　可必吟¶
可必人間唯善事不由天地只由衷莫嫌效遠因而止更勉其¶
來更有功¶
<pb:CK-BS_JY253_01p027b>¶
　　恍惚吟¶
恍惚陰陽初變化氤氲天地乍廻旋中間些子好光景安得工¶
夫入語言¶
　　謝君實端明詩¶
人說崑崙多美玉世傳滄海有明珠世傳人說恐無據今我家¶
藏乃不虛¶
　　天聽吟¶
天聽寂無音蒼蒼何處尋非高亦非遠都只在人心¶
　　天意吟¶
人能言語自能窺天意無言人莫欺莫道無言便無事殆非流¶
<pb:CK-BS_JY253_01p028a>¶
俗所能知¶
　　小車行¶
自從三度絕韋編不讀書來十二年大𤮕子中消白日小車兒¶
上看靑天閑爲水竹雲山主靜得風花雪月權俯仰之間俱是¶
樂任他人道似神仙¶
　　晚步吟¶
晚步上陽堤手攜笻竹枝靜隨芳草去閑逐野雲歸月出松梢¶
處風來蘋末時林間此光景能有幾人知¶
　　接花吟¶
物爲萬民生人爲萬物靈人非物不活物代人而興男女天所¶
<pb:CK-BS_JY253_01p028b>¶
生夫妻人所成天人相與外率是皆虛名¶
　　觀陳希夷先生眞及墨跡¶
未見希夷眞未見希夷蹟止聞希夷名希夷心未識¶
及見希夷蹟又見希夷眞始知今與古天下長有人¶
希夷眞可觀希夷墨可傳希夷心一片不可得而言¶
　　歡喜吟¶
日往月來終則有始半行天上半下地底照臨之間不憂則喜¶
予何人哉歡喜不已¶
　　自作眞贊¶
松桂操行鸎花文才江山氣度風月情懷借爾面貎假爾形骸¶
<pb:CK-BS_JY253_01p029a>¶
弄丸餘暇閑往閑來丸(謂太極¶
　)　秋閣吟¶
秋閣一凭欄人心何悄然乾坤今嵗月唐漢舊山川澹泊霜前¶
日蕭疎雨後天丹靑空妙手此意有誰傳¶
　　力外吟¶
以少爲多以無爲有力外周旋不能長久¶
　　謝傅欽之學士見訪¶
長莫長於天大莫大於地天地尚有極自餘安足計世態非一¶
朝人情止於是以至立殊功無非借巨勢適會在其間愼勿强¶
生事雖嚴似雪霜無攺如松桂方惜久離濶𨚫喜由道義相別¶
<pb:CK-BS_JY253_01p029b>¶
二十年猶能記憔悴¶
　　答傳欽之¶
欽之謂我曰詩欲多吟不如少吟詩欲少吟不如不吟我謂欽¶
之曰亦不多吟亦不少吟亦不不吟亦不必吟芝蘭在室不能¶
無臭金石振地不能無聲惡則哀之哀而不傷善則樂之樂而¶
不淫¶
　　月陂閑步¶
因隨芳草行來遠爲愛淸波歸去遲獨步獨吟仍獨坐初涼天¶
氣水寒時¶
　　謝圓益上人惠詩一卷¶
<pb:CK-BS_JY253_01p030a>¶
覽公詩十首起我意何多似藥驅疑疾如茶滌睡魔月當松皎¶
潔山隔水嵯峨明日如無事天津可再過¶
　　自述二(首錄一¶
何)者堪名席上珍都緣當日得師眞是知佚我無如老惟喜放¶
懷長似春得志當爲天下事退居聊作水雲身胸中一點分明¶
處不負高天不負人¶
　　天津獘居䝉諸公共爲成買作詩以謝¶
重謝諸公爲買園買園城裏占林泉七千來步平流水二十餘¶
家爭出錢嘉祐卜居終是僦熙甯受劵遂能專鳳凰樓下新閑¶
客道德坊中舊散仙洛浦淸風朝滿袖嵩岑皓月夜盈軒接籬¶
<pb:CK-BS_JY253_01p030b>¶
倒載芰荷畔談塵輕摇楊柳邊陌徹銅駝花爛熳堤連金谷草¶
芋綿青春未老尚可出紅日已高猶自眠洞號長生宜有主窩¶
名安樂豈無權敢於世上明開眼會向人間別看天盡送光陰¶
歸酒盞都移造化入詩篇也知此片好田地消得堯夫筆似椽¶
　　謝君實端明惠山蔬八品¶
八品山蔬盡藥萌何山採得各標名山翁驚受霜臺貺卽命山¶
妻親自烹¶
　　和君實端明洛陽看花¶
洛陽最得中和氣一草一木皆入看飲水也須無限樂况能時¶
復舉杯盤¶
<pb:CK-BS_JY253_01p031a>¶
洛陽花木誇天下吾輩遊勝庶士遊重念東君分付意忍於佳¶
處不遲留¶
洛陽交友皆奇傑遞賞名園只似家却笑孟郊窮不慣一日看¶
盡長安花¶
南園一色栽桃李春到且圖花早開多謝主人情意厚天津客¶
不等閑來¶
　　暮春吟¶
林下居常睡起遲那堪車馬近來稀春深晝永簾垂地庭院無¶
風花自飛¶
　　安樂窩銘¶
<pb:CK-BS_JY253_01p031b>¶
安莫安于王政平樂莫樂于年穀登王政不平年不登窩中何¶
由得康甯¶
　　思省吟¶
仲尼再思曾子三省予何人哉敢不修整¶
　　乾坤吟¶
用九見羣龍首能出庶物用六利永貞因乾以爲利四象以九¶
成遂爲三十六四象以六成遂成二十四如何九與六能盡人¶
間事¶
　　皇極經世一元吟¶
天地如葢軫覆載何高極日月如磨蟻往來無休息上下之嵗¶
<pb:CK-BS_JY253_01p032a>¶
年其數難窺測且以一元言其理尚可識一十有二萬九千餘¶
六百中間三千年迄今之陳迹治亂與廢興著見于方策吾能¶
一貫之皆如身所厯¶
　　應龍吟¶
龍者陽類與時相須首出庶物同遊六虛能潛能見能吸能呼¶
能大能小能有能無¶
　　何處是仙鄕¶
何處是仙鄉仙鄕不離房眼前無冗長心下有淸涼靜處乾坤¶
大閑中日月長若能安得分都勝別思量¶
　　依韻和王安之少卿謝富相公¶
<pb:CK-BS_JY253_01p032b>¶
寵辱見多惡足驚出塵還喜自誠明閑中氣象乾坤大靜處光¶
陰宇宙淸素業經綸無少愧全功天地不虛生野人何幸逢昌¶
運一百餘年天下平¶
　　瓮牖吟¶
瓮破已甘棄言收用有方用時須藉口照處便安牀不假軒窗¶
力能廻日月光淸平卧其下自可比羲皇¶
　　人生長有兩般愁¶
人生長有兩般愁愁死愁生未易休或向利中窮力取或于名¶
上盡心求多思唯恐晚得手未老已聞先白頭我有何功居彼¶
上其間攘臂獨無憂¶
<pb:CK-BS_JY253_01p033a>¶
　　中秋月¶
一年一度中秋夜十度中秋九度陰求滿直須當夜半要明仍¶
候到天心無雲照處情非淺不睡觀時意更深徒愛古人詩句¶
好何堪千里共如今¶
　　和李文思早秋五(首錄一¶
一雨洗觚稜三川氣象淸林風傳顥氣木葉送商聲忽忽蓮生¶
的看看菊吐英太平時裏老何以報虛生¶
　　堯夫何所有¶
堯夫何所有一色得天和夏住長生洞冬居安樂窩鸎花供放¶
適風月助吟哦竊料人間樂無如我最多¶
<pb:CK-BS_JY253_01p033b>¶
　　長憶乍能言¶
長憶乍能言朝遊父母前方行初下膝旣老遂華顚在昔四五¶
嵗于今六十年却看兒女戲又喜又澘然¶
　　獨坐吟¶
天告自丁甯人多不肯聽四時皆有景萬物豈無情禍福眼前¶
事是非身後名誰能事閑氣浪與世人爭¶
　　又¶
天意自分明人多不肯行鸎花春乍暖風月雨初晴靜坐澄思¶
慮閑吟樂性情誰能事閑氣浪與世人爭¶
　　意未萌于心¶
<pb:CK-BS_JY253_01p034a>¶
意未萌于心言未出諸口神莫得而窺人莫得而咎君子貴愼¶
獨上不愧屋漏人神亦吾心口自處其後¶
　　老翁吟¶
皤然一老翁凡百事皆慵舊物不盡記故人難得逢幽花渾在¶
霧殘夢半隨風只且願天下時和與嵗豐¶
　　道裝吟¶
道家儀用此衣巾只拜星辰不拜人何故堯夫須用拜安知人¶
不是星辰¶
道家儀用此巾衣師外曾聞更拜誰何故堯夫須用拜安知人¶
不是吾師¶
<pb:CK-BS_JY253_01p034b>¶
安車麈尾道衣裝里閈過從乃是常聞說洞天多似此吾鄕殊¶
不異仙鄕¶
如知道只在人心造化工夫自可尋若說衣巾便爲道堯夫何¶
者敢披襟¶
　　再用晴牕氣暖墨花春謝王勝之諫議惠金雀硯¶
硯名金雀世難倫用報慚無天下珍國士有詩偏雅處晴牕氣¶
暖墨花春¶
　　題范忠獻公眞¶
范邵居洛陽希夷居華山陳邵爲邑人忠獻爲顯官邵在范之¶
後陳在范之前三人貎相類兩人名相連¶
<pb:CK-BS_JY253_01p035a>¶
　　試筆¶
心在人軀號太陽能於世上發輝光如何皎日照八表得似靈¶
臺高一方家用平康貧不害身無疾病瘦何妨高吟大笑洛城¶
裏看盡人間手腳忙¶
　　試硯¶
富貴傲人人未信還知富貴去如何常觀靜處光陰好亦恐閑¶
時思慮多日出自然天不暗風來安得水無波世間大有平田¶
地因甚須由㨗徑過¶
　　問調鼎¶
請將調鼎問于君調鼎功夫敢預聞只有鹽梅難盡善豈無薑¶
<pb:CK-BS_JY253_01p035b>¶
桂助爲辛和羹必欲須求美眾口如何便得均愼勿輕言天下¶
事伊周殊不是庸人¶
　　嵗儉吟¶
嵗儉心非儉家貧道不貧誰知天地內別有好乾坤¶
　　極論¶
下有黃泉上有天人人許住百來年還知虛過死萬遍都似不¶
曾生一般要識明珠須巨海如求良玉必名山先能了盡世間¶
事然後方言出世間¶
　　求鑑吟¶
人無鑑流水當求鑑止水流水無定形止水有定體人無鑑于¶
<pb:CK-BS_JY253_01p036a>¶
水當求鑑于人水鑑見人貎人鑑見人神¶
　　學佛吟¶
飽食豐衣不易過日長時節奈愁何求名少日投宣聖怕死老¶
年親釋迦妄欲斷緣緣愈重徼求去病病還多長江一片常如¶
練幸自無風又起波¶
　　性情¶
踐形治性踐跡治情賢人踐跡聖人踐形¶
　　心跡吟¶
聖人了心賢人了跡了心無窮了跡無極¶
　　冬不出吟¶
<pb:CK-BS_JY253_01p036b>¶
冬非不欲出欲出苦日短年老恐話長天寒怕歸晚山翁頭有¶
風鄕友情非淺必欲相招延春光況不遠¶
　　觀物¶
地以靜而方天以動而圓旣正方圓體還明動靜權靜久必成¶
潤動極遂成然潤則水體具然則火用全水體以器受火用以¶
薪傳體在天地後用起天地先¶
　　坐右吟¶
萬化備于身直須資養深因何爲寶鑑只被用精金酒少如茶¶
飲詩多似史吟顏淵方內樂天下事難任¶
　　六十五嵗新正自貽熙(甯八年¶
<pb:CK-BS_JY253_01p037a>¶
予)家洛城裏况在天津畔行年六十五當宋之盛旦南園臨通¶
衢北圃仰雙觀雖然在京國却如處山澗淸泉篆溝渠茂木繡¶
霄漢涼風竹下來皓月松間見面前有芝蘭目下無冰炭坐上¶
有餘歡胸中無交戰冬夏旣不出炎涼徒自變榮辱旣不入富¶
貴徒自衒惡聞人之惡樂道人之善不行何趑趄勿藥何瞑眩¶
誰謂金石堅其心亦能斷誰謂鬼神靈其誠亦能貫¶
　　觀易吟¶
一物其來有一身一身還有一乾坤能知萬物備于我肯把三¶
才別立根天向一中分體用又(云造化人)於心上起經綸天人焉有¶
兩般義又(云事道)不虛行只在人¶
<pb:CK-BS_JY253_01p037b>¶
　　觀三皇吟¶
許大乾坤自我宣乾坤之外復何言初分大道非常道纔有先¶
天未後天作法極微難看蹟收功最久不知年若教世上論勳¶
業料得更無人在前¶
　　觀五帝吟¶
進退肯將天下讓着何言語狀雍容衣裳垂處威儀盛玉帛修¶
時意思恭物物盡能循至理人人自願立殊功當時何故得如¶
此只被聲名類日中¶
　　喜老吟¶
幾何能得鬢如絲安用區區鑷白髭在世上官雖不做出人間¶
<pb:CK-BS_JY253_01p038a>¶
事却能知待天春暖秋涼日是我東遊西泛＝多少寬平好田¶
地山翁方始會開眉¶
　　還圓益上人詩卷¶
鉼錫相從更一巾一巾曾拂十州塵心通佛性久無礙口道儒¶
言殊不陳吳越江山前日事伊嵩風月此時身閑行閑坐松陰¶
下應恃眼明長笑人¶
　　小車初出吟¶
物外洞天三十六都疑布在洛陽中小車春暖秋涼日一日止¶
能移一宫¶
　　無疾吟¶
<pb:CK-BS_JY253_01p038b>¶
無疾之安無災之福舉天下人不爲之足¶
　　四者吟¶
財色名勢爲世所親四者不動然後見人¶
　　不同吟¶
求者不得辭者不能二者相去其遠幾程¶
　　答人吟¶
筋骸得似當年否氣血能如舊日無却喜一般增長處罇前談¶
笑有工夫¶
　　嵗寒吟¶
松柏入冬看方能見嵗寒聲須風裏聽色更雪中觀¶
<pb:CK-BS_JY253_01p039a>¶
　　觀物吟¶
耳目聰明男子身洪鈞賦與不爲貧因探月窟方知物未躡天¶
根豈識人乾遇巽時觀月窟地逢雷處看天根天根月窟閑來¶
往三十六宫都是春¶
　　秋懷吟¶
一番春了未多時雲外征鴻又報歸節物眼前來若此嵗華頭¶
上去如斯當年志意雖然在今日筋骸甯不衰賴有寸心常自¶
喜聖人難處却能知¶
　　嵗暮自貽吟¶
天道無長春地道無常珍須禀中和氣方生粹美人良田多黍¶
<pb:CK-BS_JY253_01p039b>¶
稌薄地足荆榛樗櫟蓬蒿類正能充惡薪¶
　　君子飲酒吟¶
父慈子孝兄友弟恭家給人足時和嵗豐筋骸康健里閈過從¶
君子飮酒其樂無窮¶
　　讀張子房傳吟¶
漢室開基第一功善哉能始亦能終直疑後日赤松子便是當¶
年黃石公用捨隨時無分限行藏在我有窮通古人已死不復¶
見痛惜今人少此風¶
　　治亂吟五(首錄二¶
中)原一片閑田地曾生三皇與五帝三皇五帝子孫多或賤或¶
<pb:CK-BS_JY253_01p040a>¶
貧或富貴¶
精義入神以致用利用出入之謂神神無方而易無體藏諸用¶
而顯諸仁¶
　　觀事吟¶
一嵗之事勤在春一日之事勤在晨一生之事勤在少一端之¶
事勤在新¶
　　金玉吟¶
聖在人中出心從行上修金於沙裏得玉向石中求¶
　　上下吟¶
自下觀上無限富貴自上觀下無限賤貧自心觀物何物能一¶
<pb:CK-BS_JY253_01p040b>¶
自物觀心何心不均¶
　　不再吟¶
春無再至花無再開人無再少時無再來¶
　　毛頭吟¶
憂國心深爲愛君愛君須更重於身口中講得未必是手裏做¶
成方始眞妄意動時難照物俗情私處莫知人厚誣天下凶之¶
甚多少英才在下塵¶
　　六得吟¶
眼能識得耳能聽得口能道得手能做得身能行得心能放得¶
六者盡與天地同德飲食起居出處語默不止省心又更省力¶
<pb:CK-BS_JY253_01p041a>¶
　　無妄吟¶
耳無妄聽目無妄顧口無妄言心無妄慮四者不妄聖賢之具¶
予何人哉敢不希慕¶
　　宇宙吟¶
宇宙在乎手萬物在乎身緜緜而若存用之豈有勤¶
　　久旱吟¶
久旱望雨久雨思晴天之常道人之常情¶
　　成性吟¶
成性存存用志不分又何患乎不到古人¶
　　先天吟示邢和叔¶
<pb:CK-BS_JY253_01p041b>¶
一片先天號太虛當其無事見眞腴胸中美物肯自衒天下英¶
才致厚誣理順是言皆可放義安何地不能居直從宇泰收功¶
後始信人間有丈夫¶
　　浩歌吟¶
何者謂知機惟神能造微行藏全在我用捨繫於時每恨知人¶
晚常憂見事遲與天爲一體然後識宣尼¶
　　利名吟¶
利名都不到胸中由此胸中氣自沖旣愛且憎皆是病靈臺何¶
日得從容¶
　　凭高吟¶
<pb:CK-BS_JY253_01p042a>¶
誰將酷烈千般毒變作恩光一派深惆悵先民不復見更凭高¶
處儘沈吟¶
　　君子吟¶
君子與義小人與利與義日興與利日廢君子尚德小人尚力¶
尚德樹恩尚力樹敵君子作福小人作威作福福至作威禍隨¶
君子樂善小人樂惡樂惡惡至樂善善歸君子好譽小人好毁¶
好毁人怒好譽人喜君子思興小人思壞思興召祥思壞召怪¶
君子好與小人好求好與多喜好求多憂君子好生小人好殺¶
好生道行好殺道絕¶
　　爽口吟¶
<pb:CK-BS_JY253_01p042b>¶
爽口之物少茹爽心之行少慮爽意之言少語爽身之事少做¶
　　至誠吟¶
不多求故得不離學故明欲得心常明無過用至誠¶
　　詩酒吟¶
聖人難處口能宣何止千年與萬年心靜始能知白日眼明方¶
會看靑天鬼神情狀將詩寫造化工夫用酒傳傳寫不干詩酒¶
事若無詩酒又難言¶
　　知音吟¶
仲尼始可言無意孟子方能不動心莫向山中尋白玉但於身¶
上覔黃金山中白玉有時得身上黃金無處尋我輩何人敢稱¶
<pb:CK-BS_JY253_01p043a>¶
會安知世上無知音¶
　　觀物吟¶
一氣纔分兩儀已備圓者爲天方者爲地變化生成動植類起¶
人在其間最靈最貴¶
　　感事吟五(首錄三¶
萬)物有精英人爲萬物靈必先詳事體然後論人情氣靜形安¶
樂心閒身太平伊耆治天下不出此名生¶
用藥似交兵兵交豈有甯求安安未得去病病還生湯劑未全¶
補甘肥又却爭何由能夀考瑞應老人星¶
前有億萬年後有億萬世中間有夀人未過百來嵗出口無善¶
<pb:CK-BS_JY253_01p043b>¶
言行身無善事徒有人之身殊無人之貴¶
　　見義吟¶
見善必爲不見則已量力而動力盡而止¶
　　觀物吟¶
畫工狀物經月經年軒鑑照物立寫于前鑑之爲明猶或未精¶
工出人手平與不平天下之平莫若于水止能照表不能照裏¶
表裏洞照其唯聖人察言觀行罔或不眞盡物之性去已之情¶
有德之人而必有言能言之人未必能行¶
　　能寐吟¶
大驚不寐大憂不寐大傷不寐大病不寐大喜不寐大安能寐¶
<pb:CK-BS_JY253_01p044a>¶
何故不寐溺於有累何故能寐行於無事¶
　　先天吟¶
若聞先天一字無後天方要著工夫拔山蓋世稱才力到此分¶
毫强得無¶
　　自樂吟¶
麟鳳何嘗不在郊太平消得苦譊譊纔聞善事心先喜每見奇¶
書手自抄一瓦清泉來竹下兩竿紅日上松梢窩中睡起窩前¶
坐安得閒辭解客嘲¶
　　代書吟¶
金須百鍊始知精水鑑何如人鑑明不棄旣能存故舊久要焉¶
<pb:CK-BS_JY253_01p044b>¶
敢忘平生經綸事體當言用道義襟懷只論誠草木面前何止¶
萬嵗寒松桂獨靑靑¶
　　萬物吟¶
萬物備于身乾坤不負人時光嗟荏苒事體落因循旣感靑春¶
老還驚白髮新胸中若無有未免作埃塵¶
　　月窟吟¶
月窟與天根中間來往頻所居皆綽綽何往不申申投足自有¶
定滿懷都是春若無詩與酒又似太虧人¶
　　大象吟¶
大象自中虛中虛眞不渝施爲心事＝應對口工夫侮量千般¶
<pb:CK-BS_JY253_01p045a>¶
有憂愁一點無人能知此理勝讀五車書¶
　　百病吟¶
百病起於情情輕病亦輕可能無系累却是有依憑秋月千山¶
靜春華萬木榮若論眞事業人力莫經營¶
　　留題水北楊郎中園亭二首¶
買宅從來重見山見山今值幾何錢奇峰環列遠隔水喬木俯¶
臨微帶煙行路客疑經洞府凭欄人恐是神仙長憂暗入丹靑¶
手寫向鮫綃天下傳¶
洛下誰家不買居買居還得似君無風光一片非塵世景物四¶
時眞畫圖後圃花奇眞閬苑前軒峰好類蓬壺人生能向此中¶
<pb:CK-BS_JY253_01p045b>¶
老亦是世間豪丈夫¶
　　不肖吟¶
不肖之人志在遊蕩身在屋下心在屋上不肖之子志在浮誇¶
身尚不保焉能保家¶
　　大易吟¶
天地定位否泰反類山澤通氣損咸見義雷風相薄恒益起意¶
水火相射旣濟未濟四象相交成十六事八卦相盪爲六十四¶
　　罷吟吟¶
久欲罷吟詩還驚意忽奇坐中知物體言外到天機得句不勝¶
易成篇豈忍遺安知千萬載後世無宣尼¶
<pb:CK-BS_JY253_01p046a>¶
　　黃金吟¶
身上有黃金人無走陸沈求時未必見得處不因尋辯㨗非通¶
物涵容是了心會彈無絃琴然後能知音¶
　　團團吟¶
如鑑又如鈎回旋莫記秋難窮天上理易白世間頭團處人人¶
喜虧時物物愁有生無不喘何必待吳牛¶
　　觀棊絕句¶
未去交爭意難忘黑白心一條無敵路徹了沒人尋¶
未去交爭意難忘黑白情一條平穩路痛惜沒人行¶
　　誡子吟¶
<pb:CK-BS_JY253_01p046b>¶
至寶明珠非有纇全珍良玉自無瑕爲珠爲玉尚如此何況爲¶
人多過差¶
道不遠于人乾坤只在身誰能天地外別去覔乾坤¶
　　冬至吟¶
何者謂之幾天根理極微今年初盡處明日未來時此際易得¶
意其間難下辭人能知此意何事不能知¶
　　歡喜吟¶
揚善不揚惡記恩不記讐人人自歡喜何患少交遊¶
　　推誠吟¶
天雖不語人能語心可欺時天可欺天人相去不相遠只在人¶
<pb:CK-BS_JY253_01p047a>¶
心人不知¶
人心先天天弗違人身後天奉天時身心相去不相遠只在人¶
誠人不推¶
　　堯夫吟¶
堯夫吟天下拙來無時去無節如山川行不徹如江河流不竭¶
如芝蘭香不歇如簫韶聲不絕也有花也有雪也有風也有月¶
又温柔又峻烈又風流又激切¶
　　天人吟¶
天學修心人學修身身安心樂乃見天人天之與人相去不遠¶
不知者多知之者鮮身主于人心主于天心旣不樂身何由安¶
<pb:CK-BS_JY253_01p047b>¶
　　十分吟¶
所謂十分人須有十分眞非謂能寫字非謂能爲文非謂眉目¶
秀非謂衣裳新欲行人世上直須先了身所謂十分人須有十¶
分事事苟不十分終是未完備事父盡其心事兄盡其意事君¶
盡其忠事師盡其義人夀百來年其過豈容易雖然瞬息間其¶
間多少事號爲能了事必先能了身身苟未能了何暇能了人¶
　　生日吟祥(符辛亥十二月二十五日¶
辛)亥年辛丑月甲子日甲戌辰日辰同甲年月同辛吾于此際¶
生而爲人¶
　　嵗暮吟¶
<pb:CK-BS_JY253_01p048a>¶
世上紛華都不見眼前唯見讀書尊百千難過尚驚愓三十嵗¶
前尤苦辛少日只知難險事老年方識太平身家風幸有兒孫¶
繼足以無心伴白雲¶
　　春天吟¶
一片春天在眼前眼前須識好春天春秋冬夏能無累雪月風¶
花都一連能用眞腴爲事業豈防他物害暄妍我生其幸何多¶
也安有閒愁到耳邊¶
　　多事吟¶
多事招憂多疑招悶多與招吝多取招損¶
　　觀物吟¶
<pb:CK-BS_JY253_01p048b>¶
居暗觀明居靜觀動居𥳑觀繁居輕觀重所居者寡所觀則眾¶
匪居匪觀眾寡何用¶
　　答和吳傳正贊善二首并(寄高陽王十三機宜¶
洛)陽城裏一愚夫十許年來不讀書老去情懷難狀處淡煙寒¶
月映松疎¶
樂靜豈無病好閒終有心爭如自得者與世善浮沈¶
　　是非吟¶
是短非長好丹非素一生區區未免愛惡愛惡不去何由是非¶
愛惡旣去是非何爲¶
　　洗心吟¶
<pb:CK-BS_JY253_01p049a>¶
人多求洗身殊不求洗心洗身去塵垢洗心去邪滛塵垢用水¶
洗邪淫非能淋必欲去心垢須彈無絃琴¶
　　寬猛吟¶
寬則民慢猛則民殘寬猛相濟其民自安¶
　　小道吟¶
藝雖小道事亦繫人苟不造微焉能入神¶
　　得失吟¶
人有賢愚事無巨細得不艱難失必容易¶
　　安分吟¶
輕得易失多謀少成德無盡利善無近名¶
<pb:CK-BS_JY253_01p049b>¶
　　好勝吟¶
人無好勝事無過求好勝多辱過求多憂憂辱並至道德弗遊¶
不止人患身亦是仇¶
　　治心吟¶
心親于身身親于人不能治心焉能治身不能治身焉能治人¶
　　吾廬吟¶
吾亦愛吾廬吾廬似野居性隨天共淡身與世俱疎遍地長芳¶
草滿牀堆亂書自從無事後更不著工夫¶
　　內外吟¶
目耳鼻口人之戶牖心膽脾腎人之中霤內若能守外自不受¶
<pb:CK-BS_JY253_01p050a>¶
內若無守外何能久¶
　　疑信吟¶
人無輕信事無多疑輕信招釁多疑招離¶
　　冬至吟¶
冬至子之半天心無攺移一陽初起處萬物未生時元酒味方¶
淡大音聲正希此言如不信更請問庖犧¶
　　繩水吟¶
水能平而不能直繩能直而不能平安得繩水爲人情而使天¶
下都無爭¶
　　內外吟¶
<pb:CK-BS_JY253_01p050b>¶
衣冠整整謂之外修行義純潔謂之內修內外俱修何人不求¶
　　喜飲吟¶
堯夫喜飮酒飮酒喜全眞不喜成酩酊只喜成微醺微醺景何¶
似襟懷如初春初春景何似天地纔絪緼不知身是人不知人¶
是身只知身與人與人都未分¶
　　行止吟¶
時止則須止時行則可行時行與時止人力莫經營¶
　　太平吟¶
太平時世園亭內豐稔嵗年村落間情味一般難狀處風煙草¶
木盡閒閒¶
<pb:CK-BS_JY253_01p051a>¶
　　不出吟¶
冬夏遠難出止行南北園如逢好風景亦可至三天西(行至天街二百步¶
北行至天津三百步東行至天宫四百步¶
　)　不同吟¶
君子之人與已非比聞善則樂見賢則喜小人之人與巳非惡¶
聞善則憎見賢則怒¶
　　影論吟¶
性在體內影在形外性往體隨形行影會體性不存形影安在¶
影外之言曾何足怪¶
　　窺開吟¶
<pb:CK-BS_JY253_01p051b>¶
物理窺開後人情照破時一身都是我瘦了又還肥¶
物理窺開後人情照破時能將函谷塞只用一丸泥¶
物理窺開後人情照破時渴多逢美酒病後遇良醫¶
物理窺開後人情照破時情中明事體理外見天機¶
物理窺開後人情照破時可嗟兼可唾堪鄙又堪嗤¶
　　措處吟¶
在未定之時當難處之地方事之危疑見人之措置¶
　　幽明吟¶
明有日月幽有鬼神日月照物鬼神依人明由物顯幽由人陳¶
人物不作幽明何分¶
<pb:CK-BS_JY253_01p052a>¶
　　自餘吟¶
身生天地後心在天地前天地自我出自餘何足言¶
　　四不可吟¶
言不可妄行不可隳命不可忽天不可違¶
　　覽照¶
其骨爽其神淸其祿薄其福輕¶
　　一等吟¶
欲出第一等言須有第一等意欲爲第一等人須作第一等事¶
　　洛陽春吟¶
四方景好無如洛一嵗花奇莫若春景好花奇精妙處又能分¶
<pb:CK-BS_JY253_01p052b>¶
付與閒人¶
　　自貽吟¶
六十有七嵗生爲世上人四方中正地萬物備全身天外更無¶
樂胸中別有春¶
　　泉布吟¶
名爲泉布者無足走人間善發難言口能開不笑顔償逋小續¶
命賙急大還丹唯有商山老非干買得閒¶
　　自處吟¶
堯夫自處道如何滿洛陽城都似家不德於人焉敢異至誠從¶
物更無他眼前只見羅天爵頭上誰知換嵗華何止春歸與春¶
<pb:CK-BS_JY253_01p053a>¶
在胸中長有四時花¶
　　爲人吟¶
爲人須是與人羣不與人羣不盡人大舜與人焉有異帝堯親¶
族亦推倫人心齟齬一身病事體和諧四海春心在四支心是¶
主四支連復遠于身¶
　　先天吟¶
先天事業有誰爲爲者如何告者誰若謂先天言可告君臣父¶
子外何歸眼前伎倆人皆曉心上工夫世莫知天地與身皆易¶
地已身殊不異庖犧¶
　　年老吟¶
<pb:CK-BS_JY253_01p053b>¶
嵗華頭上不能驚唯有交親眼更明皓皓月臨因坐看深深酒¶
不爲愁傾苟於心上無先覺却似人間小後生欲約何人爲伴¶
侣江湖泛去一舟輕¶
　　天地吟¶
天人之際豈容鍼至理何煩遠去尋凶熖熾時焚更烈恩波流¶
處浸還深長征戍卒思歸意久旱蒼生望雨心禍福轉來如反¶
掌可能中夜不沈吟¶
　　人玉吟¶
玉不自珍人與珍人珍何謝玉之純然如粹美始終一更看清¶
光表裏眞韜韞有名初在石琢磨成器𨚫須人古人巳死不復¶
<pb:CK-BS_JY253_01p054a>¶
見被褐之言不謬去¶
　　樂物吟¶
物有聲色氣味人有耳目口鼻萬物于人一身反觀莫不全備¶
　　野軒¶
一軒名野非塵境嵩少煙岑送好風日月嵗時都屬巳更於何¶
處覔壺中¶
　　汙亭¶
許由爲計未爲深洗耳何如不動心到此灑然如世外何嘗更¶
有事來侵¶
　　晝睡¶
<pb:CK-BS_JY253_01p054b>¶
晝睡工夫未易偕羲皇以上合安排心間無事飽食後園裏有¶
時閒步回未午庭柯鸎屢囀已殘花徑客稀來請觀世上多愁¶
者枕簟雖涼無此懷¶
　　進退吟¶
進退兩途皆曰賓何煩坐上苦云云低眉坐處當周物掉臂行¶
時莫顧人齒髮旣衰非少日林泉能老是長春行於無事人知¶
否寵辱何由得到身¶
　　攝生吟¶
握固如嬰兒作氣如壯士二者非自然皆出不容易心爲身之¶
主志者氣之帥沈珠于深淵養自已天地¶
<pb:CK-BS_JY253_01p055a>¶
　　重病吟¶
安樂五十年一旦感重疾仍在盛夏中伏枕幾百日砭灸與藥¶
餌百療効無一以命聽于天于心何所失¶
　　天人吟¶
天生此身人力寄人力盡兮天數至天人相去不毫芒若有毫¶
芒𨚫成二¶
　　聽天吟¶
上天生我上天死我一聽于天有何不可¶
　　得一吟¶
天自得一天無旣我一自天而後至唯天與一無兩般我亦何¶
<pb:CK-BS_JY253_01p055b>¶
嘗與天異¶
¶	
