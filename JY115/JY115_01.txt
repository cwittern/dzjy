#-*- mode: org; -*-
#+TITLE: 黃帝陰符經十眞集解
#+DATE: 2011-05-31 16:01:54
#+PROPERTY: kxid KX118
#+PROPERTY: pinyin Huangdi Yinfu Jing Shizhen Jijie
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0111
#+PROPERTY: id JY115
<pb:CK-KZ_JY115_01p001a>¶
@fw重刋道藏輯要¶
* 黃帝陰符經十眞集解(上)¶
　　@by赤　　松　　子　　　　　　　@by子房眞人張良¶
　　@by太極左仙翁葛玄　　　　　　　@by西山眞人許遜¶
　　@by正陽帝君鍾離權　　　　　　　@by純陽帝君呂岩¶
　　@by華陽眞人施肩吾　　　　　　　@by至一眞人崔明公¶
　　@by海蟾眞人劉玄英　　　　　　　@by淸虛眞人曹道冲¶
　正陽帝君曰黃者中央之色帝者君主之名中以統於五行¶
　帝以治於萬物陰者性之宗符者命之本此陰符之旨內以¶
　修身外治家國包羅天地總御羣方古今得道仙眞皆因此¶
<pb:CK-KZ_JY115_01p001b>¶
　義以至於无爲矣¶
　子房眞人頌曰要知天五是中黃帝君元始法中王仙眞盡¶
　達陰符理治國修身入聖鄕¶
　淸虛眞人靑霄樂曰心爲君主象中黃神用无私帝道昌陰¶
　是性宗鉛可貴錄名天寶命符陽經垂法教開方便普濟羣¶
　迷作巨航只候行成功滿足十洲仙島是家鄕¶
** 　　神仙抱一演道章¶
　純陽帝君曰天一生水地二生火在人謂之精神生於道形¶
　本生於精守而勿失與玄爲一則精神合而不離矣以精集¶
　神以神御炁鍊神合道與天長久故道經曰抱一能无離乎¶
<pb:CK-KZ_JY115_01p002a>¶
　又曰抱一爲天下式昔廣成子誡黃帝曰无勞汝形无搖汝¶
　精少思寡欲迺可長生此卽神仙抱一旨歸也¶
　葛仙翁頌曰混沌玄黃啟肇生扶持造化立乾坤學人要覓¶
　長生道太一含眞卽是眞¶
　至一眞人臨江仙云一炁靈根爲命祖專心抱守玄眞杳冥¶
　之內隱元精至人先務本本立道基成蚌裏藏珠川景媚石¶
　中藴玉山榮地天長久爲何因都緣懷道德亘劫自淸寍¶
觀天之道執天之行盡矣¶
　正陽帝君曰大道无形視聽不可以見聞大道无名度數不¶
　可以籌算資道生形因形立名名之大者天地也卽天地上¶
<pb:CK-KZ_JY115_01p002b>¶
　下之位而知大道之高卑卽陰陽終始之期而知大道之前¶
　後冬至則地中陽升五日一候三候一炁經六炁而至春分¶
　是時陽升入陽位又六炁而之夏至迺陽升到天太極而生¶
　陰陰以杳冥抱陽而下降夏至則天中陰降經六炁而至秋¶
　分是時陰降入陰位又六炁而之冬至迺陰降到地太極而¶
　生陽陽以恍惚負陰而上升升降不失其道是以天地長久¶
　惟人也集靈以生資道而立體天法道調運陰陽以心腎方¶
　合天地上下之位用炁液比陰陽升降之儀將一日效一年¶
　使一時象一月養命按法下功依時陰陽交合不失其道亦¶
　當與天地齊其堅固而同得長久矣執者持也觀天持法依¶
<pb:CK-KZ_JY115_01p003a>¶
　令而行萬事皆畢故曰觀天之道執天之行盡矣¶
　赤松子頌曰天道无言運四時雲行雨施物咸資洞觀玄象¶
　依天令體此修眞合聖機¶
　海蟾眞人亭前柳云天道乾元覆廕无偏列宿瑩高懸冬至¶
　陽生地夏中液降於天烏兔精華往復迺行運虛璇體道觀¶
　天名照了四時八節要精研作用日爲年進火中宵子有時¶
　添汞抽鉛鍊就金丹大藥方號神仙¶
天有五賊見之者昌¶
　赤松子曰五賊者五行也在天爲五星在人爲五臟於眼爲¶
　五色於耳爲五聲以至鼻之五香舌之五味身之五觸心之¶
<pb:CK-KZ_JY115_01p003b>¶
　五毒皆曰五賊賊者害也此五行之炁各懷生殺順則吉逆¶
　則凶天時順則四序調和安寧豐泰逆則兵飢水旱蝗疫爲¶
　灾人有五賊只在於心心正則柔和慈善眞淸行之則吉心¶
　亂則剛戾狼疾婬濁行之則凶見者覺也覺了明悟則身心¶
　康寧故曰天有五賊見之者昌¶
　海蟾眞人頌曰五賊縱橫遍萬方木金水火及中央剪除戎¶
　馬妖氛息見之天下永寧昌¶
　至一眞人蘇幕遮云五賊機无形影苦惱蒼生遞代相吞倂¶
　一藏虧時一藏勝憊壞形軀只爲陰多盛脾旺時當補腎貪¶
　欲无明欺妬都除泯照見皆空亡五藴性命延昌堅久如天¶
<pb:CK-KZ_JY115_01p004a>¶
　永¶
五賊在心施行於天¶
　子房眞人曰五賊謂賊命賊物賊功賊時賊神是也此五賊¶
　在心杳无形迹覺而悟之名爲照了自然神定炁和无諸滯¶
　礙施行法象與天同然¶
宇宙在乎手萬化生乎身¶
　海蟾眞人曰先觀天道次明五賊作用施行契合天命雖宇¶
　宙之大不離掌握萬化雖眾亦生乎身¶
　純陽帝君頌曰心鏡澄淸瑩且明施行功業契天星剛柔宇¶
　宙存乎掌萬化生成只在身¶
<pb:CK-KZ_JY115_01p004b>¶
　華陽眞人卜算子云心鏡澄澄瑩五賊皆除泯天道行時卽¶
　使行保命也如天永宇宙乾坤柄掌握文明定萬化生成只¶
　在身抱一功神聖¶
天性人也人心機也立天之道以定人也¶
　至一眞人曰天性人心本乎一也天道虛无湛然人心本源¶
　同此經以天性喻於人心指使人心合於天機也立天之道¶
　者陰陽也立人之道者仁義也仁義忠信樂善不倦是謂天¶
　爵先修天爵以積其行次體天道以累其功功之至妙无若¶
　抱一也¶
　子房眞人曰經言天性人也人心機也而不曰人心天也者¶
<pb:CK-KZ_JY115_01p005a>¶
　蓋明萬物皆出於機皆入於機也¶
　西山眞人頌曰皇天本性化生人天性人心一體靈善行果¶
　圓功滿足南宮標列是仙名¶
　葛仙翁西江月云大道无形无相生天生地生人人心天性¶
　體同靈恬淡无爲眞本上士體天行道道成豈懼朝昏善功¶
　圓滿吉祥臻七祖超騰妙境¶
天發殺機移星易宿地發殺機龍蛇起陸人發殺機天地反覆¶
　子房眞人曰天道生殺者皆合其機非妄動也殺謂以陽隨¶
　陰機謂適時而變如春分之時四陽發生二陰衰弱卽天道¶
　宣行號令雷乃發聲聲震徹重泉驚甦萬物使一切龍蛇蟄¶
<pb:CK-KZ_JY115_01p005b>¶
　藏之類皆起於陸此則天發殺機也愚人不知天道恣發狂¶
　機貪利干名傾人害物則天道報應灾殃禍亂及於身是謂¶
　天地反覆也¶
　海蟾眞人曰自天性人也至以定人也道之常也自天發殺¶
　機至天地反覆道之變也常者所以守剛柔而立變者所以¶
　運陰陽而適時也¶
　華陽眞人頌曰雷聲虩虩動天威驚蟄龍蛇萬物齊此是玄¶
　機眞造化能明此道合希夷¶
　西山眞人頌曰人發狂機禍立生傾危都爲虐生靈悲思喪¶
　國亡家者金谷章華尙未醒¶
<pb:CK-KZ_JY115_01p006a>¶
　純陽帝君臨江仙云晷運推移從復卦四陽令屆春分天威¶
　鼓物以雷霆龍蛇皆起陸藏蟄盡甦驚下士豈知天道意狂¶
　謀利祿營營坑人損物害生靈餘殃不可逭顚覆自危傾¶
天人合發萬變定基¶
　西山眞人曰天得一以淸人得一以生天人用機造化无異¶
　故曰天人合發卽合道機與天相契則萬種塵緣皆息於心¶
　故曰萬變定基也¶
性有巧拙可以伏藏¶
　淸虛眞人曰大巧莫巧於造化而莫知所爲豈不似拙經曰¶
　性有巧拙可以伏藏老子曰大巧若拙與此義同¶
<pb:CK-KZ_JY115_01p006b>¶
　華陽眞人曰惟聖人發機合於天道自然萬變息於心基是¶
　以窮理盡性與道合眞故曰方而不割亷而不劌直而不肆¶
　光而不耀无譽无訾无是无非一龍一蛇與時俱化一上一¶
　下以和爲量行於萬物之上遊於道德之鄕故可得而累耶¶
　蓋歸根復命之源也故性有巧拙可以伏藏也¶
　正陽眞人頌曰天人合發定心基復命歸根盡性時隱迹韜¶
　光修道德伏藏元火守柔雌¶
　純陽帝君望江南云天道密造化四時行或躍在淵當卯月¶
　括囊无咎應秋分厯象甚分明人體此合發契天星日用卦¶
　爻明刻漏萬緣不染息心神功滿赴蓬瀛¶
<pb:CK-KZ_JY115_01p007a>¶
九竅之邪在乎三要可以動靜¶
　葛仙翁曰三要者眼耳口也動靜不失其時其道光明故曰¶
　非禮勿視非禮勿聽非禮勿言也五千言云五色令人目盲¶
　五聲令人耳聾五味令人口爽夫視聽言人之先也故在九¶
　竅之中惟三要焉此三者可以養人可以害人養人者原於¶
　靜害人者域於動故也蓋動者人之爲靜者天之質人爲之¶
　謂偽天質之謂眞¶
　子房眞人頌曰九竅邪風觸正神三關牢閉得全眞澄心遣¶
　慾求玄理得悟慇懃莫住程¶
　葛仙翁漁家傲云妙理玄玄玄復奥聖人制法垂言教體道¶
<pb:CK-KZ_JY115_01p007b>¶
　觀天爲照了明三要聞邪勿遣相侵惱塞兌關扄修內寶色¶
　聲五味都忘了視聽言皆合聖道除機巧隨時動止方知好¶
火生於木禍發必尅姦生於國時動必潰知之修鍊謂之聖人¶
　華陽眞人曰上文說九邪三要動靜之宜切令戒恐未能窮¶
　理盡性故再舉火木姦國之喻令慇懃修鍊也夫性之有情¶
　如木中有火出於性而賊性火生於木而害木惟聖人者達¶
　性命之源明天人之道外能鍊形內能修性鍊形所以嗇精¶
　修性所以養神故道之眞足以治身緒餘足以治國家土苴¶
　足以治天下是以修之身其德乃眞修之家其德乃裕修之¶
　天下其德乃長修之國其德乃普自中以及外自近以及遠¶
<pb:CK-KZ_JY115_01p008a>¶
　修是玄風无所不至矣故曰知之修鍊謂之聖人者也¶
　淸虛眞人頌曰木爲眞性火爲情慾火炎時礙性眞惟有聖¶
　人修鍊得國无顚險木无焚¶
　西山眞人頌曰軒黃成道日說破度迷津國木如眞性姦火¶
　喻邪情情亡姦火滅性慧欲情薨君心修鍊正身安國泰寧¶
　葛仙翁滿庭芳云心動神疲情澄性適妙門開啟玄關火生¶
　於木災發愼礸研水蓄冰而礙水田存棘也妨田玄元教閑¶
　邪正幻安樂自逍然觀天明五藴知之修鍊去世何難遣羣¶
　魔消盡復本還源補兌成乾事畢妙因果周圓尋眞悟三千¶
　行滿丹就去超凡¶
<pb:CK-KZ_JY115_01p008b>¶
¶
¶
¶
¶
¶
¶
¶
¶
¶
¶
<pb:CK-KZ_JY115_01p009a>¶
* 黃帝陰符經十眞集解(中)¶
** 　　富國安民演法章¶
　正陽帝君曰富者足備之稱安者康寧之義身如家國心比¶
　父君君正則天下普安心靜則萬神皆裕一身之中靈備萬¶
　物精炁血脉臟腑魂魄皮膚毛髮比同兆民君主无事則民¶
　庶均安知足忘貪則是名眞富故道德經云知足者富又云¶
　愛民治國能无爲乎又曰爲无爲則无不治矣又曰我无爲¶
　而民自化我好靜而民自正我无欲而民自朴我无事而民¶
　自富此乃安民富國之法旨也¶
　子房眞人頌曰高上玄都號玉京壺中天地寶无垠逍然知¶
<pb:CK-KZ_JY115_01p009b>¶
　足爲天富政治民湻國泰寧¶
　華陽眞人玉堂春云閬苑蓬瀛華胥諸妙境玉堂金馬寶城¶
　華郡兆庶安寧達此玄風秪在身身比邦家心如君父敬心¶
　正无邪精神安靜知足忘貪斯名眞富盛可謂壺中别有春¶
天生天殺道之理也¶
　赤松子曰天之生殺皆合道機非妄動也蓋天地之專精爲¶
　陰陽陰陽襲精爲四時之散精爲萬物天有五行之炁隨時¶
　應令逐序遷移春夏以陽和之炁生養萬物秋冬以陰寒之¶
　炁肅殺萬物此皆自然之理至公之道故云天生天殺道之¶
　理也¶
<pb:CK-KZ_JY115_01p010a>¶
天地萬物之盜萬物人之盜人萬物之盜三盜旣宜三才旣安¶
　海蟾眞人曰天地與萬物之生成盜萬物以衰謝萬物與人¶
　之服御盜人以驕淫人與萬物之工器盜萬物以毁敗¶
　西山眞人曰萬物盜天地而生成不知天地反盜萬物而衰¶
　老人盜萬物以資財而充富貴不知萬物反盜人以勞役而¶
　致禍患¶
　葛仙翁曰有盜不可非道而盜也上文三義更相爲盜自然¶
　之理人能窮理悟眞合道而盜順其宜而宜乖其理則凶是¶
　以三盜各得其宜三才悉安其任也¶
故曰食其時百骸理動其機萬化安¶
<pb:CK-KZ_JY115_01p010b>¶
　華陽眞人曰故曰者相續之義先明天地生殺之理次知三¶
　盜合道之機三盜悉合其宜三才各安其任然後食時骸理¶
　動機化安也¶
　淸虛眞人曰凡理性命必先飲食五穀五果五味皆須調候¶
　得所量體而進熟則益人生則傷臟此乃食之理故使飲食¶
　不失其時滋味不乖其節只令中道不可越常如此則百骸¶
　俱理五臟安和无諸疾病夀數永長故曰食其時百骸理也¶
　子房眞人曰凡物色惡者非炁之正臭惡者非炁之和烹飪¶
　失節者非水火之旣濟不時而成者非生炁之具全聖人於¶
　此四者特有不食之戒是以內經言食飲有節起居有常不¶
<pb:CK-KZ_JY115_01p011a>¶
　妄作勞是謂知道故君子飲天和以潤神食地德以滋形也¶
　至一眞人曰道經云眾人皆有以我獨頑且鄙我獨異於人¶
　而貴求食於母此者食時之深旨也食其時百骸理人道之¶
　用也動其機萬化安天道之體也¶
　子房眞人頌曰三盜相因遞代偷食時骸理炁和流金砂五¶
　內如風雨不礙皇家作貴侯¶
　正陽帝君滿路花云人人皆有道迷者不知源天生天殺理¶
　妙中玄樞星斗晷運逐時遷澄心忘愛慾順序調神慧通覺¶
　性靈圓旣三才三盜宜安富國豈爲難食時骸固理鍊丹田¶
　无妨市井不礙作朝官綿綿胎息炁養嬰兒任從烏兔往然¶
<pb:CK-KZ_JY115_01p011b>¶
人知其神而神不知不神而所以神¶
　至一眞人曰專用聰明則事不成專用晦昧則事皆悖一明¶
　一晦是謂陰陽一陰一陽道之理也¶
　純陽帝君曰眾人以聲色威顯爲神聖人以杳冥虛寂爲道¶
　道者神也人但遇雷電之威風雨之猛心生畏警而謂神不¶
　知此天地萬物皆自希夷虛寂中來是不神而所以神也¶
　正陽帝君曰神者妙而无方陰陽不測之謂也但知萬物從¶
　陰陽而生長殊不知陰陽自不神而生焉不神者至道也虛¶
　寂者无爲也故曰不神此不神之中能生陰陽日月三才萬¶
　物是不神而所以神也¶
<pb:CK-KZ_JY115_01p012a>¶
　子房眞人曰道常无爲而无不爲以其无爲是名正道是以¶
　杳杳冥冥其中有精恍恍惚惚其中有物此乃至道不神之¶
　中而有至神之理¶
　子房眞人頌曰人盡知神故使神神離飛散似風雲不神自¶
　化留年樂方知大道復歸根¶
　赤松子小重山云壤壤垓垓利與名竭聰傾智力漫營營搖¶
　精損炁敗元神形神善財命兩誰親大道坦然平无爲爲妙¶
　用用爲昏查冥之內隱神精除玄覽方始見圓明¶
日月有數大小有定聖功生焉神明出焉¶
　正陽帝君曰日月陰陽之精華六合之中爲至尊也積日爲¶
<pb:CK-KZ_JY115_01p012b>¶
　月積月爲歲行厯周天各有度數盈昃進退亦有大小此則¶
　日月有數大小有定也¶
　純陽眞人曰日月相推而明生寒暑相推而歲成有温涼寒¶
　暑春夏秋冬則天地長養萬物皆因此道造化生成豈不爲¶
　聖功神明乎¶
　西山眞人曰凡胎卵濕化金石草木天地萬物生育之理皆¶
　從无入有功乃顯著世間萬物皆稟此聖功而生故大與小¶
　咸有定分不相逾越則大不輕小小不羨大是以鵬鷃各自¶
　逍遙不相健羨也¶
　海蟾眞人曰見乃謂之象形乃謂之器以象言者日月也以¶
<pb:CK-KZ_JY115_01p013a>¶
　形言者大小也有象然後有數故曰日月相數有形然後有¶
　位故曰大小有定人爲三才之靈法陰陽升降之宜則日月¶
　運行之數聖功滿足神登太虛修證在人高卑隨行者也¶
　淸虛眞人頌曰日月升沉數乾坤變易爻聖功神自去大小¶
　悉安巢韓信甘超胯陶濳愧折腰浮華與淸淡鵬鷃各逍遙¶
　子房眞人頌曰長天日月數難藏坤嶺初交始見光造化只¶
　憑弦望得神功功積鎭茫茫¶
　華陽眞人滿庭芳云眞汞眞砂天庭至寶事須著意存收五¶
　行全處嬰姹兩綢繆數倚三天二地陰陽會九六同舟精華¶
　媾温温鼎器无漏理深幽剛柔分卦象調媒火候方便連留¶
<pb:CK-KZ_JY115_01p013b>¶
　待聖功功畢國富民優變易離虛坎滿純陽就則有歸頭神¶
　明出高卑有定隨行列仙儔¶
其盜機也天下莫能見莫能知君子得之固躬小人得之輕命¶
　西山眞人曰此重舉上文三盜之義凡盜必合其道不可非¶
　道而盜也天有時地有利吾乘天地之時利山澤之產育以¶
　生吾木植吾家如作田之類孰不爲盜耶然如是也人皆不¶
　知盜機之理君子小人志炁不同君子得之委分固躬小人¶
　得之强謀輕命¶
　海蟾眞人曰君子知至道之中包含萬善所求以和所習以¶
　善凡所運動皆設善機與道合契乃至精思守一竊其微妙¶
<pb:CK-KZ_JY115_01p014a>¶
　以資其性或盜神水華池玉英金液以致神仙賢人君子知¶
　此妙道之機故曰君子得之固躬小人卽窺弄其機乃輕其¶
　命恆習惡行恆蓄巧機但務營求金帛不念艱辛或修學武¶
　藝豈辭疲倦飾情巧智以求生於浮華之機所以煩兵毒武¶
　則軍旅敗亡望貴攀高則榮消辱至或貪婪損己或財色禍¶
　生雖然最得榮華不免其咎患蓋爲不知妙道之機以至於¶
　此故曰小人得之輕命也¶
　葛仙翁曰至道无形故天下莫能見妙機无數故天下莫能¶
　知理於賢人故君子得之固躬亂於不肖故小人得之輕命¶
　葛仙翁頌曰賢人窮理合虛无得悟乾坤造化爐下士只争¶
<pb:CK-KZ_JY115_01p014b>¶
　名與利郊原邱塜是前途¶
　純陽帝君行香子云妙道玄微達者人希任聰明難見難知¶
　杳冥公主恍惚容儀隱眞精藏物象號天機大人窮理祕守¶
　三奇下愚夫逐景昏迷貪婪財色舉動非爲喪精神輕性命¶
　可來癡¶
　華陽眞人訴衷情云大人君子性和平不與物爲争唯有下¶
　愚无識蝸角競虛名虛妙理載眞經富安民杳冥公主恍惚¶
　深藏悟者仙成¶
¶
¶
<pb:CK-KZ_JY115_01p015a>¶
* 黃帝陰符經十眞集解(下)¶
** 　　强兵戰勝演術章¶
　正陽帝君曰强者康健之稱兵者禦戎之器德經曰益生曰¶
　祥心使炁曰强易曰天行健君子以自强不息言體天德純¶
　陽之道統御羣生以心爲主以炁爲兵君主无爲无不治矣¶
　此乃淸靜无爲之道以道降魔罔有不克故曰强兵戰勝¶
　純陽帝君曰聖人立法本要除邪治亂理國安民豈在施籌¶
　運略講武興師驅役生靈殺害性命招兇積孽禍殃子孫且¶
　如孫吴韓白用陰毒之機鬼賊見解白骨邱山血流河海致¶
　使羣生長撓帝王多憂豈爲功臣大略乎故五千言曰以智¶
<pb:CK-KZ_JY115_01p015b>¶
　治國國之賊不以智治國國之福又曰夫佳兵者不祥之器¶
　是以陰符列爲下篇¶
　華陽眞人頌曰善行无迹號强兵禦寇除戎卽是兵對境忘¶
　心呼戰勝如斯修治國安榮¶
　淸虛眞人靑霄樂云心爲君將炁爲兵慈作旌旗慧作營戒¶
　鼓定籌仁義甲儉恭糧草德安寧温良謙愼乘車馬忠信淸¶
　廉號令行孝悌善和排列陣魔軍一擊便歸盟¶
瞽者善聽聾者善視絶利一源用師十倍三反晝夜用師萬倍¶
　至一眞人曰瞽聽聾視緣專一也是以稱善但能專一精誠¶
　舉事用機十全利益就中更能三思反覆經晝厯夜又比常¶
<pb:CK-KZ_JY115_01p016a>¶
　情利益萬倍¶
　赤松子曰師心也凡百舉止皆起於心心神精一罔有不遂¶
　海蟾眞人頌之曰瞽聽聾觀必至誠一源絶利聖人情用時¶
　晝夜明三反精血相交藥自成¶
　淸虛眞人蘇幕遮云瞽祛明聾滅聽絶利行師十倍通神聖¶
　萬法不離方寸謹守天和卽此爲修眞但虛心神必靜虛靜¶
　之中道炁來歸正三反明時先務本精血相交丹藥憑鉛汞¶
心生於物死於物機在目¶
　子房眞人曰生死之機在於物成敗之機見於目¶
　西山眞人曰道德之士心不妄生機不妄動下愚之徒貪婪¶
<pb:CK-KZ_JY115_01p016b>¶
　萬物欲資於身反被萬物所盜而傷正性是心生於物死於¶
　物也¶
　葛仙翁曰知足不辱知足不殆可以長久愚人動生妄心加¶
　於萬物皆因目覩而心生故曰機在目也¶
　赤松子曰機在目者令人戒愼其目勿妄視也故太上曰不¶
　見可欲使心不亂是也¶
　子房眞人頌曰心生萬物景牽纏富貴貪求孽火煎心主杳¶
　冥神不散自然道體合先天¶
　至一眞人臨江仙云心起心生因物景忘機景物皆泯經云¶
　塞兌閉其門聖人言句妙達者自延齡吾家玄道知之者貴¶
<pb:CK-KZ_JY115_01p017a>¶
　家安國修身帖然烹鍊守神精悟來機在目心目兩俱明¶
天之无恩而大恩生¶
　子房眞人曰天无心而恩於萬物萬物有心而歸恩於天故¶
　五千言曰天地不仁以萬物爲芻狗聖人不仁以百姓爲芻¶
　狗謂施而不責其報生而不有其功¶
　西山眞人曰於无心是謂无恩惟淸靜者物不能欺則曰大¶
　恩生矣¶
　子房眞人頌曰天炁无恩不化生三田留得變瓊珍陰陽醖¶
　造升天藥此是无恩生大恩¶
　葛仙翁西江月云自己天眞謹守无心卽是无恩順行陶鑄¶
<pb:CK-KZ_JY115_01p017b>¶
　結爲形返本還源是本在欲无恩不化三田變作瓊珍无恩¶
　何以大恩生一粒金丹夀永¶
迅雷烈風莫不蠢然¶
　子房眞人曰迅雷烈風威遠而懼邇萬物莫不蠢然而畏之¶
　天本不威物而自懼而歸天下一如聖人行賞也无恩而有¶
　功行罰也无威而有罪賞罰自立於上威恩自行於下也¶
　西山眞人曰洊雷震君子以恐懼修省隨風巽君子以申命¶
　行事¶
　華陽眞人曰至如軍旅若能如此上威下懼必能定亂除邪¶
　故曰下有强兵戰勝之術¶
<pb:CK-KZ_JY115_01p018a>¶
　赤松子頌曰風雷鼓動應時行造化爭馳萬物生兵令信行¶
　依法則翦除兇暴得安甯¶
　淸虛眞人白鶴子云時假風爲馭全憑雷作輪宣揚天號令¶
　壯觀兩精神震徹重泉脈驚回萬谷春何當用威武一技靜¶
　邊塵¶
至樂性餘至靜則廉¶
　子房眞人曰機在目¶
　赤松子曰性陰也樂則奢餘而陰盛靜則正廉而神淸¶
　葛仙翁曰夫聖人者不淫於至樂而愛於至靜能棲神於靜¶
　樂之間者謂之守中夫如是則勢利不能誘聲色不能蕩辯¶
<pb:CK-KZ_JY115_01p018b>¶
　士不能說智者不能動勇者不能懼見福於重關之外慮患¶
　於冥冥之內天且不違而况於兵之詭道哉¶
　華陽眞人頌曰至樂无如至靜心不沾塵垢去奢淫功成行¶
　滿金丹畢方表陰符旨趣深¶
　純陽帝君蘇幕遮云守虛柔安正性養育陽魂卻在心源靜¶
　浩炁冲和神必聖以道除邪萬景皆消泯此兵行陰魄殞法¶
　陣慈幢往吉來還勝不比凡情用機倖引孽招寃枉把生靈¶
　損¶
天之至私用之至公¶
　子房眞人曰天地氤氲是至私也萬物化生是至公也¶
<pb:CK-KZ_JY115_01p019a>¶
　純陽帝君曰天下有始以爲天下母是至私也旣得其母以¶
　知其子旣知其子復守其母是至公也¶
　赤松子曰天地生成萬物萬物負陰至私也而抱陽至公也¶
　明公私之道者其知神之所爲也¶
　正陽帝君頌曰天地氤氲象至私生而不有至公時用之至¶
　公用南北使之神聖使東西¶
　純陽帝君望江南云通大道天地悉皆通有用用中无作用¶
　无功功裏有神功升降永无窮玄與牝造化合眞空天地合¶
　時甘露降法機幽顯若私公還返是朝宗¶
禽之制在炁¶
<pb:CK-KZ_JY115_01p019b>¶
　淸虛眞人曰虛化神神化炁炁强者制物而弱者制於物故¶
　曰禽之制在炁也¶
　西山眞人曰禽鳥尙能乘制淸虛之炁心動翅鼓翺翔於雲¶
　霄之間上下盡中於己况人爲最靈而不修乎若能善用天¶
　機道德之炁固躬保命以致長生而非難矣¶
　華陽眞人曰炁者生之元也善攝生養炁者雖至强之兕虎¶
　至堅利之甲兵吾足以勝之而况於至物乎¶
　海蟾眞人頌曰禽制先須伏虎龍自然萬物總依從先生訣¶
　與通靈術攢捉陰陽掌握中¶
　至一眞人滿庭芳云魂魄東西精神南北此中別有玄玄道¶
<pb:CK-KZ_JY115_01p020a>¶
　无形迹分剖略微言血是朱砂汞寶精爲物神水銀鉛交加¶
　處中宮匹配恩愛結因緣崑山通碧海先鍊已返本還元遇¶
　明珠九曲絲蟻能穿採得蟾宮兔髓憑師匠和合烏肝當禽¶
　制三千行滿高步赴蓬山¶
生者死之根死者生之根¶
　淸虛眞人曰謀生者先生而後死習死者先死而後生¶
　子房眞人曰謀生者景物牽纏勞神役炁貪求榮富孽火焚¶
　燒殃極禍踵不死何俟習死者心冥冥兮无所知神怡怡兮¶
　无所之炁熙熙兮无所爲萬慮不能感求死不可得長生之¶
　門於斯可致¶
<pb:CK-KZ_JY115_01p020b>¶
　葛仙翁頌曰生門死戸少人知運用抽添在坎離二八消時¶
　陽炁長九三榮處定精微¶
　至一眞人白鶴子云若覓神仙道先當識本根心生神必散¶
　境滅慧還淸天地爲爐鼎陰陽作炭薪鍊成无上藥功滿去¶
　朝眞¶
恩生於害害生於恩¶
　正陽帝君曰恩者害之源害者恩之流¶
　純陽帝君曰本因恩炁而生不能愼守天眞漂浪愛河流吹¶
　慾海是恩中生害害生於恩也¶
　西山眞人頌曰當時恩炁本身生非理施恩害卻生謹守愼¶
<pb:CK-KZ_JY115_01p021a>¶
　終能若始還丹修就鬼神驚¶
　赤松子臨江仙云夫歸深誠相眷戀常流認此爲恩誰知恩¶
　裏害還生欲亡恩自滅恩滅害无根子嗣源因恩結恩多反¶
　害身形能修恩炁養成珍三千功行畢朝禮玉宸尊¶
愚人以天地文理聖我以時物文理哲¶
　子房眞人曰天文者日月星辰雷雨風雲也地文者山海金¶
　石草木鱗羽也愚人見景星祥雲淸風甘露醴泉嘉穀麟鳳¶
　芝蘭皆爲喜悅或覩日月薄蝕四時乖序彗星妖曀水旱災¶
　蝗驟雨狂風天昏地震惕然畏懼恐禍及身觀此天地文信¶
　以爲教化省愼悛修自凡之聖故曰理聖¶
<pb:CK-KZ_JY115_01p021b>¶
　海蟾眞人曰軒轅氏製陰符將畢先舉愚人用天地文理之¶
　成聖然後自謙之曰我以時物之文理之作哲謂後其身而¶
　身先也¶
　西山眞人曰時物文者人事也言不必觀視天文玄象但常¶
　以善道隨時應物縱有災怪出現不爲害¶
　赤松子曰理於賢人亂於不肖體天法道合節依時以此理¶
　修革凡作哲陰盡純陽眞道乃畢¶
　正陽帝君頌曰玄象高明示吉凶愚迷悛理亦成功但隨時¶
　物行眞善日月无窮道自通¶
　純陽帝君滿庭芳云大道昭然明休咎吉凶懲警凡夫悟來¶
<pb:CK-KZ_JY115_01p022a>¶
　悛省修愼卽无虞禍福惟人自召觀世物方顯榮枯臨機應¶
　常行德善殃厄永消除陰符然義簡文微旨密提挈迷愚放¶
　神光煒煒照燭昏衢抱一丹成國富民安泰神樂淸虛强兵¶
　勝純陽鍊就飛步入玄都¶
¶
¶
¶
¶
¶
¶
<pb:CK-KZ_JY115_01p022b>¶
¶
¶
¶
¶
¶
¶
¶
¶
¶
¶
