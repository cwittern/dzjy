#-*- mode: org; -*-
#+TITLE: 元始天尊說得道了身經
#+DATE: 2011-05-27 18:43:33
#+PROPERTY: kxid KX011
#+PROPERTY: title 元始天尊說得道了身經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0025
#+PROPERTY: id JY012
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY012_01p053a>¶
* 元始天尊說得道了身經¶
爾時¶
元始天尊在玉淸聖境淸微天宮鬱羅蕭臺之中森羅淨泓之¶
上現虛無自然有爲眞聖相恢元始無極大道闡揚混沌未分¶
先天眞奥妙論淸靜無爲全眞大道爲諸天仙眾說此生天得¶
道全眞了身經夫修鍊了身飲食有則禁口獨坐口唇相沾牙¶
齒相對眼不觀邪色耳不聽淫聲洗心滌慮對境忘境萬緣消¶
息外想不入内想不出莫起一念萬事俱忘凝耳韻含眼光緘¶
舌炁調鼻息存神定意一心内守調息綿綿微微輕出似有而¶
無莫教間斷息依神定性定命住性命雙全形神俱妙與道合¶
<pb:CK-KZ_JY012_01p053b>¶
眞湛湛澄澄杳杳㝠㝠昏昏默默純純全全混混沌沌精神魂¶
魄意三五混融三元輻輳合和四象五炁朝元三花聚頂返本¶
還元復命歸根萬神歸一無所不包無所不容自然心火下降¶
腎水上昇口裏津液自然而生烹煎煆鍊久久不散自然體中¶
血脉如風行腹中如雷聲鳴無絃之曲不撫而自聲不鼓而自¶
鳴沖和炁透醍醐灌頂甘露灑心晝夜無眠三千日足功成果¶
滿陰盡陽純聖胎成就身内有身神成眞聖眞聖合太虛太虛¶
合眞空眞空合虛無自然虛無自然是元始眞一元始眞一是¶
吾眞身也先天而生生而無形先天而長長而無體雖無形體¶
大道常存永劫不朽不壞萬聖同居得觀内境見虛無之事神¶
<pb:CK-KZ_JY012_01p054a>¶
自言語與天地齊壽日月同年脫離生死方得全眞道果天得¶
眞一神光淸明地得眞一萬物發生邪得眞一自然歸正神得¶
眞一千靈萬聖人得眞一眞神仙胎也道本虛無三才六合之¶
中無所不靈無所不聖道乃萬聖之祖萬物之宗淸靜混沌凝¶
神鍊炁二六時中常淸常靜靈臺無念爲淸一念不起爲靜意¶
定神全水源淸意動神行水源濁此是木金眞間隔飲食太飽¶
息炁難定眼光不凝神光不明耳不絶聽神不得住聲色不絶¶
精炁不全萬緣不絶神不安寕神不安寕心神不靈心神不靈¶
聖胎不成聖胎不成爲陰靈下鬼身是炁宅心是神舍意動則¶
有爲有爲則神動神動則炁散有爲眞動不動靜在其中矣息¶
<pb:CK-KZ_JY012_01p054b>¶
依神定純純全全混混沌沌神凝炁結全眞無爲萬神歸一則¶
神炁聚神炁聚則五行眞炁結成刀圭神炁津液爲眞水火嚥¶
津服炁爲飲刀圭一名醍醐灌頂甘露灑心一名洗心滌慮心¶
神不動爲之眞沐浴眞淸眞靜動在其中矣修行道人不識動¶
靜眞機不達眞常全眞道理如何得道成眞息不動意定爲之¶
抽意不動神凝爲之添神凝意動爲武鍊息定神凝爲文烹外¶
想不入内想不出爲固濟二炁交合各一斤虛無自然爲運用¶
萬神歸一爲守成性定命住爲養火鍊炁成神爲眞金心火下¶
降爲復命腎水上昇爲歸根火迎眞水爲金液水迎眞火爲還¶
丹五行凝結爲九還陰盡陽純爲七返降伏内魔爲野戰神全¶
<pb:CK-KZ_JY012_01p055a>¶
無欠爲全眞精血炁神眞種子神凝炁結合眞空中宮胎意爲¶
黃婆金情木性爲夫婦心神眞汞爲姹女精炁眞鉛爲嬰兒精¶
凝形固成黑龜鍊神凝結爲赤蛇煆鍊呼吸爲龍虎龍虎龜蛇¶
成一塊爲和合四象一性攝情爲金木併陰陽還返爲水火交¶
火與木同源兩性一家南二東三同成五南二心神火也東三¶
肝木性也此是火生於木也水與金同源兩性一家北一西四¶
同成五北一腎精水也西四肺金情也此是水生於金也中五¶
屬土土者意也呼則虎嘯風生虎嘯則汞投鉛汞卽是性性卽¶
是砂中汞砂汞卽是離中陰離中陰卽是人心中神炁也息意¶
定則神炁全神炁全則了性吸則龍吟雲起龍吟雲起則鉛投¶
<pb:CK-KZ_JY012_01p055b>¶
汞鉛卽是命命卽是水中金水中金卽是鍊精化炁鍊精化炁¶
卽是精炁凝精炁凝則形堅固形堅固則精炁全精炁全卽了¶
命性命雙全精炁血滿神凝炁結三千功滿鍊就純陽是爲富¶
國安民精鍊成日精血鍊就月華炁鍊成黃金髓鍊就白玉腦¶
鍊成丹砂腎鍊就硨磲心鍊成珊瑚此是七寶居身不散功成¶
行滿跨鳳乘鸞飛昇金闕上朝¶
玉帝永爲眞神仙矣¶
¶
¶
