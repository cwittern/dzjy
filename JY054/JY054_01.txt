#-*- mode: org; -*-
#+EXPORT_ID: JY054
#+TITLE:太上老君說常清靜真經 Taishang Laojun Shuo Changqingjing Zhenjing
#+WITNESS: JYE CK-KZ
#+BASEEDITION: 
#+SEC: 01
<pb:CK-KZ_JY054_01p001a>¶
@fw1重刊道藏輯要¶

* 太上老君說常淸靜眞經¶

** 八洞仙祖合註¶

　天地之道恒久而不已君子法天行之健亦用是自强而不¶
　息中庸引詩旣曰於穆不已又引文德之純曰純亦不已若¶
　此者皆發明¶

　太上淸靜經一箇常字人患無常倘少雜不克常自淸淨終¶
　不得爲淸靜也¶

老君曰大道無形生育天地大道無情運行日月大道無名長¶
養萬物吾不知其名强名曰道¶
<pb:CK-KZ_JY054_01p001b>¶

　兩儀奠定而後天地之位立矣天地有形者也而生是天地¶
　者郤自無形無形者何道也自烏兔代嬗而出日月之運見¶
　矣日月有情者也而生是日月者郤自無情無情者何道也¶
　自是而品物流形有知無知長養於天地日月中者物之數¶
　號萬矣萬物皆有名者也而生是萬物者亦自無名無名者¶
　何道也是道也其名何昉乎曰無所昉也亦第摹擬髣髴强¶
　爲名之曰道而已矣¶

夫道者有淸有濁有動有靜天淸地濁天動地靜男淸女濁男¶
動女靜降本流末而生萬物¶

　自有天地萬物以來淸濁動靜之分昭然若揭矣而不知其¶
<pb:CK-KZ_JY054_01p002a>¶
　淸濁動靜固自大道中來惟道有淸濁動靜斯敦化而川流¶
　於以各具道之一體而分形著見如天則得道之淸而淸也¶
　地則得道之濁而濁也而男象天則禀天之淸者實本道之¶
　淸女象地則禀地之濁者實本道之濁而或動以直或靜以¶
　翕天地男女亦罔不適肖乎道道非天地男女之大範圍也¶
　乎故旣有天地則生男女旣有男女則生萬物是一本而散¶
　爲萬殊者也¶

淸者濁之源動者靜之基人能常淸靜天地悉皆歸¶

　夫以天地之大男女之繁而皆不出乎淸濁動靜之外則是¶
　淸濁動靜烏容不窮其旨哉淸與濁相反迨由淸而濁不見¶
<pb:CK-KZ_JY054_01p002b>¶
　爲淸矣要其所以淸者固自在也濁激則仍淸淸固濁之源¶
　也動與靜相反迨動極而靜不見其動矣要其所以動者本¶
　根於靜也動而無動猶是靜而無靜也此動所以爲靜之基¶
　也人特患不能淸靜耳卽能淸而不能常守能靜而不能常¶
　貞終不得謂之淸靜卽不得謂之常淸靜也果其能之則[酉*巳]¶
　天地而無疆矣兩大有不歸之也哉¶

夫人神好淸而心擾之人心好靜而欲牽之常能遣其欲而心¶
自靜澄其心而神自淸自然六欲不生三毒消滅¶

　是淸靜也領於谷神而持於無心者也神未嘗不好淸而妄¶
　心擾之則神不勝妄矣心好靜而私欲牽之則心不勝私矣¶
<pb:CK-KZ_JY054_01p003a>¶
　邪正不兩立固自彰彰若是果能遣其私欲之滋澄其本心¶
　之明而心罔有不靜神罔有不淸維彼六欲三毒各自消滅¶
　而無或萌蘖之𥩈發矣¶

所以不能者爲心未澄欲未遣也能遣之者內觀其心心無其¶
心外觀其形形無其形遠觀其物物無其物¶

　此亦人人共能之事而眾生所以不能者心未之澄欲未之¶
　遣也惟心不澄則從心生形從心生物而妄心競起不可究¶
　詰是皆有心之見者存而心遂相牽於胡底於此而有能遣¶
　之者不惟外觀遠觀無形無物卽內觀其心而亦心無其心¶
　心且無矣亦何有形與物哉¶
<pb:CK-KZ_JY054_01p003b>¶

三者旣悟惟見於空觀空亦空空無所空所空旣無無無亦無¶
無無旣無湛然常寂¶

　夫無心因以無形而無物一朝頓悟萬象皆空謂之三者見¶
　空可也不僅三者見空其亦可也夫於實處見空而遂執以¶
　爲空則猶有空之所也有空之所尙非眞空惟空無所空則¶
　雖在空中並不知其爲空則是所謂無也而要之無無亦無¶
　猶是空無所空則第湛然常寂也云爾¶

寂無所寂欲豈能生欲旣不生卽是眞靜眞常應物眞常得性¶
常應常靜常淸靜矣¶

　迨至寂亦無所寂則吾心卽天之心地之心亦卽道之心矣¶
<pb:CK-KZ_JY054_01p004a>¶
　道本渾渾噩噩不可名有亦不可名無者也心印乎道欲亦¶
　何自生乎欲旣不生卽是眞淸而眞靜矣惟眞則可以應酬¶
　乎萬物亦惟眞則可以自得其本性而再矢之以常豈不常¶
　淸而常靜也哉¶

如此淸靜漸入眞道旣入眞道名爲得道雖名得道實無所得¶
爲化眾生名爲得道能悟之者可傳聖道¶

　夫道本淸靜者也我旣如此淸靜則可以漸入乎眞道矣入¶
　道卽可以名得道矣然便謂之得則尙非空無所空寂無所¶
　寂無無亦無之道也故雖名得道而實無得之之所本不可¶
　以言得乃以化眾生而不以實有所得誘之彼眾生安肯向¶
<pb:CK-KZ_JY054_01p004b>¶
　淸靜路上來則不得不以得道名之也世人能悟到此豈不¶
　可以傳聖道乎哉¶

老君曰上士無爭下士好爭上德不德下德執德執著之者不¶
名道德¶

　道在淸靜如是知之者欲得乎道而恥不得乎道於是乎爭¶
　心起焉偶或得之則拳拳執持而弗敢失爭之執之似也然¶
　此下士之所爲而上士不出此也上士則無爭而德不德矣¶
　總之道無定方於此而寓於彼而寓淸者道也濁者亦道靜¶
　者道也動者亦道人能看得大道圓通方可頭頭見道而無¶
　取乎執著爲也若執著之則不名道德矣此無起執著天經¶
<pb:CK-KZ_JY054_01p005a>¶
　所以致儆於斷障也夫¶

眾生所以不得眞道者爲有妄心旣有妄心卽驚其神旣驚其¶
神卽著萬物旣著萬物卽生貪求旣生貪求卽是煩惱煩惱妄¶
想憂苦身心便遭濁辱流浪生死常沉苦海永失眞道¶

　執著之見固不可有而虛妄之心尤不可萌一有妄心則神¶
　出乎舍驚而弗得甯矣神驚而弗甯則物交物而紛華靡麗¶
　比比相著而貪求之念自不能已迨求之弗得煩惱叢生而¶
　身心皆爲之憂苦於是乎淸者全淪於濁中而不驚其寵輒¶
　遭其辱以致流浪生死常沉滯夫苦海永失乎眞道是可哀¶
　矣¶
<pb:CK-KZ_JY054_01p005b>¶

眞常之道悟者自得得悟道者常淸靜矣¶

　第是眞道也淸爲眞淸靜爲眞靜而得之者斷未有不自能¶
　悟來果能悟得這箇道空而無空寂而無寂則亦淸而無淸¶
　靜而無靜矣夫何有不常淸常靜而爲荷道之偉人也哉甚¶
　矣太上此篇淸靜之言固與道德經相表裏者也至矣蔑以¶
　加矣¶

　於是八洞仙祖相與共訂眞經秘髓復敬爲總註曰道本無¶
　何有形何有情又何有名形無則眞空見情無則妄念捐名¶
　無則萬緣息無諸繫滯自無貪求無或貪求自無煩惱不生¶
　動隙夫安有動不著濁根夫安有濁卽濁是淸卽動是靜靜¶
<pb:CK-KZ_JY054_01p006a>¶
　而無靜斯爲眞靜淸而無淸斯爲眞淸蓋空以無所空爲空¶
　寂以無所寂爲寂方能化去執著悟入元關一滯聲色迷惑¶
　有無是心是身焉得淸靜八祖旣指陳秘要又復共賡以咏¶
　嘆之曰心心心果有心究何心身身身果有身究何身是心¶
　道之心道之心曰無心是身道之身道之身曰無身無身而¶
　身靜無心而心淸身心淸靜而無形以還大道之無形身心¶
　淸靜而無情以還大道之無情身心淸靜而無名以還大道¶
　之無名是爲淸靜之傳燈¶

　仙翁葛祖曰吾得眞道曾誦此經萬遍此經是天人所習不¶
　傳下士吾昔受之於東華帝君東華帝君受之於金闕帝君¶
<pb:CK-KZ_JY054_01p006b>¶
　金闕帝君受之於西王母以上皆係口口相傳不[[言*巳]>記]文字吾¶
　今於世書而錄之上士悟之昇爲天官中士修之南宫列仙¶
　下士得之在世長年遊行三界昇入金門¶

　左元眞人曰學道之士持誦此經者卽得十天善神擁護其¶
　身然後玉符保神金液煉形形神俱妙與道合眞¶
　正一眞人曰人家有此經悟解之者災障不干眾聖護門神¶
　昇上界朝拜高尊功滿德就相感帝君誦持不退身騰紫雲¶
常淸常靜天尊(三稱)¶
¶	
