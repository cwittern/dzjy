#-*- mode: org; -*-
#+EXPORT_ID: JYC21
#+TITLE:
#+WITNESS: YP JYE
#+BASEEDITION: CK-KZ
#+SEC: 01
<pb:CK-KZ_JYC21_01p050a>¶
文獻通攷道術家書目(附)¶
　　　　　　　　　　　鄱陽馬端臨貴與著¶
　　　　　　　　　　　井研賀龍驤靜軒抄¶
漢藝文志陰陽者流蓋出於羲和之官敬順昊天厯象日月星¶
辰敬授民時此其所長也及拘者爲之則牽於禁忌泥於小數¶
舍人事而任鬼神¶
漢志二十一家三百六十九篇　右陰陽¶
漢藝文志曰天文者序二十八宿步五星日月以紀吉凶之象¶
聖王所以參政也易曰觀乎天文以察時變然星事凶悍非湛¶
密者弗能由也(凶讀與凶同湛讀日　　用也)夫觀景以譴形非明主亦不能¶
<pb:CK-KZ_JYC21_01p050b>¶
服聽也以不能由之臣諫不能聽之主此所以兩有患也　宋¶
三朝藝文志曰國家建官庀局觀文察變尤重愼其事太宗卽¶
位知私習冒禁頗爲誑耀悉搜訪考驗黜去謬妄遂下詔禁之¶
至眞宗復申明詔旨重其罪罰自茲澄汰旌別濫學方息而民¶
無所惑矣　兩朝藝文志曰天文圖書藏秘閣西偏有内侍專¶
掌禁私習者嘉祐中大校經史而兵法小學醫術禮書皆分局¶
命官編校定寫唯天文五行未嘗是正諸儒亦莫得考也¶
漢志二十一家四百四十五卷¶
隋志九十七部合六百七十五卷¶
唐志二十家三十部三百六卷(失姓名六家李湻風天文占以下不著錄六家一百七十五卷)¶
<pb:CK-KZ_JYC21_01p051a>¶
宋三朝志八十四部三十二巻¶
宋雨朝志二十八部一百六巻¶
宋四朝志三十九部二百四十六巻¶
宋中興志二十家二十部一百二十七巻　右天文¶
漢藝文志厯譜者序四時之位正分至之節會日月五星之辰¶
以考寒暑殺生之實故聖王必正厯數以定三統服色之制又¶
以探知五星日月之會凶阨之患吉隆之喜其術皆出焉此聖¶
人知命之術也非天下之至材其孰能與焉道之亂也患出於¶
小人而强欲知天道者壞大以爲小削遠以爲近是以道術破¶
碎而難知也　宋兩朝藝文志厯以算成自建隆迄治平五正¶
<pb:CK-KZ_JYC21_01p051b>¶
厯象作爲銅儀經法具於所司蓋有知算而不知厯者故厯爲¶
算本治厯之善積算遠其驗難而差遲治厯之不善積算近其¶
驗易而差亦速¶
漢志十八家六百六巻¶
隋志一百部二百六十三巻¶
唐志三十六家七十五部二百三十七巻(失姓名五家王勃以下不著錄十九家百¶
二十六巻)¶
宋三朝志五十三部二百巻¶
宋兩朝志三十三部六十四巻¶
宋四朝志五十三部二百四十三巻¶
<pb:CK-KZ_JYC21_01p052a>¶
宋中興志三十八家五十一部一百五十八巻　右厯譜¶
漢藝文志曰五行者五常之形氣也書曰初一曰五行次二曰¶
敬用五事言進用五事以順五行也貌言視聽思心失而五行¶
之序亂五星之變作皆出於律厯之數而分爲二者也其法亦¶
起五德終始推其極則無不至而小數家因此以爲吉凶而行¶
於世寖以相亂¶
漢志五行三十一家六百五十二巻¶
漢志蓍龜十五家四百一巻¶
漢志雜占十八家三百一十三巻　容齋洪氏隨筆曰漢藝文¶
志七略雜占十八家以黃帝甘德占夢二書爲首其說曰雜占¶
<pb:CK-KZ_JYC21_01p052b>¶
者紀百家之象候善惡之證眾占非一而夢爲大故周有其官¶
周禮太卜掌三夢之法一曰致夢二曰觭夢三曰咸陟鄭氏以¶
爲致夢夏后氏所作觭夢商人所作咸陟者言夢之皆得周人¶
作焉而占夢專爲一官以日月星辰占六夢之吉凶其別日正¶
曰噩曰思曰寤曰喜曰懼季冬聘王夢獻吉夢於王王拜而受¶
之乃舍萌於四方以贈惡夢舍萌者猶釋菜也贈者送之也詩¶
書禮經所載高宗夢得說周武王夢帝與九齡伐紂夢叶朕卜¶
宣王考牧牧人有熊羆虺蛇之夢召彼故老訊之占夢左傳所¶
書尤多孔子夢坐奠於兩楹然則古之聖賢未嘗不以夢爲大¶
是以見於七略者如此魏晉方技猶時時或有之今人不復留¶
<pb:CK-KZ_JYC21_01p053a>¶
意此卜雖巿井妄術所在如林亦無以占夢自名者其學殆絕¶
矣　右五行¶
漢藝文志形法者大舉九州之勢以立城郭室舍形人及六畜¶
骨法之度數器物之形容以求其聲氣貴賤吉凶猶律有長短¶
而各徵其聲非有鬼神數使然也然形與氣相首尾亦有有其¶
形而無其氣者有其氣而無其形者此精微之獨異也¶
漢志六家一百二十二卷¶
隋志五行二百七十二部合一千二十二卷¶
唐志五行六十家一百六十部六百四十七卷(失姓名六十五家袁天綱以下)¶
不著錄二十五家一百三十二卷)¶
<pb:CK-KZ_JYC21_01p053b>¶
宋三朝志五行四百四十二部一千四百九十七卷¶
宋兩朝志五行一百一十五部一百六十一卷¶
宋四朝志五行一百三十四部三百九十二卷¶
宋中興志五行八十二家八十八部二百八十六卷¶
宋中興志著龜三十三家三十六部一百一卷¶
宋中興志雜占八十家八十四部一百七十五卷¶
宋中興志形法九十五家一百四部二百六十八卷　陳氏日¶
自司馬氏論九流其後劉歆七略班固藝文志皆著陰陽家而¶
天文厯譜五行卜筮形法之屬別爲術數略其論陰陽家者流¶
蓋出於羲和之官敬順昊天厯象日月星辰拘者爲之則牽於¶
<pb:CK-KZ_JYC21_01p054a>¶
禁忌泥於小數至其論術數則又以爲羲和卜史之流而所謂¶
司星子韋三篇不列於天文而著之陰陽家之首然則陰陽之¶
與術數似未有以大異也不知當時何以別之豈此論其理彼¶
具其術邪今志所載二十一家之書皆不存無所考究而隋唐¶
以來子部遂闕陰陽一家至董逌藏書志始以星占五行書爲¶
陰陽類今稍增損之以時日祿命遁甲等備陰陽一家之闕而¶
其他術數各自爲類　按陳氏之說固然矣然時日祿命遁甲¶
獨非術數乎其所謂術數各自爲類者曰卜筮曰形法然此二¶
者獨不本於陰陽乎蓋班史藝文志陰陽家之後又分五行卜¶
筮形法各自爲類今班志中五行卜筮形法之書雖不盡存而¶
<pb:CK-KZ_JYC21_01p054b>¶
後世尙能知其名義獨其所謂陰陽家二十一種之書並無一¶
存而隋史遂不立陰陽門蓋隋唐間已不能知其名義故無由¶
已後來所著之書續立此門矣然隋書唐書及宋九朝史凡涉¶
乎術數者總以五行一門包之殊欠分剔獨中興史志乃用班¶
志舊例以五行占卜形法各自爲門今從之　右形法¶
周髀算經二卷　音義一卷　陳氏曰題趙君卿註甄鸞重述¶
李湻風等註釋周髀者蓋天文書也稱周公受之商高而以句¶
股爲術故曰周髀唐志有趙嬰甄鸞註多一卷李湻風釋二卷¶
今曰君卿者豈嬰之字邪中興書目又云君卿名爽蓋本崇文¶
總目然皆莫詳時代甄鸞者後周司隸也音義假承務郎李籍¶
<pb:CK-KZ_JYC21_01p055a>¶
撰¶
司天考古星通元寶鏡一卷　鼂氏曰題曰巫咸氏宋朝太平¶
興國中詔天下知星者詣京師未幾至者百許人坐私習天文¶
或誅或配隸海島由是星厯之學殆絕故予所藏書中亦無幾¶
姑襃數種以備數云¶
甘石星經一卷　鼂氏曰漢甘公石申撰以日月五星三垣二¶
十八舍恆星圖象次舍有占訣以候休咎¶
星簿讚厯一卷　陳氏曰唐志稱石氏星經簿讚館閣書目以¶
其有徐潁婺占等州名疑後人附益今此書明言依甘石巫咸¶
氏則非專石申書也¶
<pb:CK-KZ_JYC21_01p055b>¶
乙巳占十卷　陳氏曰唐太史令政陽李湻風撰起算上元乙¶
巳故以名焉¶
玉厯通政經三卷　陳氏曰李湻風撰亦天文占也唐志無之¶
乾坤變異錄一卷　陳氏曰不著名氏雜占變異凡十七篇¶
古今通占三十卷　陳氏曰唐嵩高濳夫沛國武密撰纂集黃¶
帝巫咸而下諸家及隋以前諸史天文志爲此書景祐乾象新¶
書間取其說中興館閣書目作古今通占鏡本唐志云爾¶
步天歌一卷　鼂氏曰未詳撰人二十八舍歌也三垣頌五星¶
凌犯賦附於後或云唐王希明撰自號丹元子¶
夾漈鄭氏天文略曰隋有丹元子隱者之流也不知名氏作步¶
<pb:CK-KZ_JYC21_01p056a>¶
天歌見者可以觀象焉王希明纂漢晉志以釋之唐書誤以爲¶
王希明也天文籍圖不籍書然書經百傳不復訛謬有訛謬易¶
爲考正圖一再傳便成顚錯一錯愈錯不可復尋所以信圖難¶
得故學者不復識星象嘗盡求其書不得其象又盡求其圖不¶
得其信一日得步天歌而誦之時素秋無月淸天如水誦一句¶
凝目一星不三數夜一天星斗盡在胸中矣此本只傳靈臺不¶
傳人間術家秘之名曰鬼料竅世有數本不勝其訛今則取之¶
仰觀以從稽定然步天歌之言不過漢晉諸志之言也漢晉志¶
不可以得天文者謂所載名數太詳叢雜難舉故也步天歌句¶
中有圖言下有象或約或豐無餘無失又不言休咎是深知天¶
<pb:CK-KZ_JYC21_01p056b>¶
者今之所作以是爲本舊於歌前亦有星形然流傳易訛所當¶
削去惟於歌之前採諸家之言以備其書云¶
列宿圖一卷　天象分野圖一卷　鼂氏曰未詳撰人¶
景祐乾象新書三十卷　陳氏曰司天春官正楊雄德等撰以¶
厯代占書及春秋至五代諸史採摭撰集元年七月書成賜名¶
仍御製序　鼂氏曰今惟三卷¶
大宋天文書十五卷　陳氏曰不著名氏館閣書目亦無之意¶
其爲太史局見今施行之書蓋供報占驗大抵出此¶
天經十九卷　陳氏曰同州進士王吉甫撰不知何人其書定¶
是非協同異由博而約儒者之善言天者也¶
<pb:CK-KZ_JYC21_01p057a>¶
天象法要二卷　陳氏曰丞相温陵蘇頌子容撰元祐三年新¶
造渾天成記其法要而圖其形象進之¶
厯代星史一卷　陳氏曰不著名氏鈔集諸史天文志¶
天文考異二十五卷　陳氏曰昭武布衣鄒淮撰大抵襲景祐¶
新書之舊淮後入太史局¶
二十四氣中星日月宿度一卷　陳氏曰此書傳之程文簡家¶
云得於荆判局荆名大聲太史局官也¶
天象義府九卷　陳氏曰宜黃布衣應垕撰其書考究精詳論¶
議新奇而多穿鑿傅會象垂於天其曰某星主某書者人實名¶
之也開闢之初神聖在御天地之道未絕其必有得於仰觀俯¶
<pb:CK-KZ_JYC21_01p057b>¶
察之妙者故曰天垂象聖人則之夫天豈󰉕󰉕然命之乎如必¶
一切巧爲之說而以爲天意實然則幾於矯誣矣　右天文¶
合元萬分厯一卷　鼂氏曰唐曹氏撰未知其名厯元起唐高¶
宗顯慶五年庚申蓋民間所行小厯也本天竺厯爲法李獻臣¶
云¶
厯法一卷　鼂氏曰未詳撰人厯草也¶
唐大衍厯議十卷　陳氏曰唐僧一行作新厯草成而卒詔張¶
說與厯官陳元景等次爲厯術七篇略例一篇厯議十篇新史¶
志略見之十議者一厯本二日度三中氣四合朔五卦候六九¶
道七日晷八分野九五星十日食大抵嘗以考正古今得失也¶
<pb:CK-KZ_JYC21_01p058a>¶
厯志略取其要著於篇者十有二曰厯本曰中氣曰合朔日卦¶
候曰日卦曰日度曰九道曰日食曰五星蓋厯議之八篇而分¶
卦候爲二故共爲九條其磨滅盈縮晷漏中星三條則皆取之¶
略例餘厯議日晷分野二篇則具之天文志嘉定辛未辭科用¶
爲序題有劉澹如者蓋得其書自許必在選中而考官但据史¶
文初不知此書尙存於世也以其篇次與史文不合黜之要之¶
史官因此書以述志考官因史志以命題當以書爲本參考志¶
之所載乃爲全善¶
崇天厯一卷　陳氏曰司天夏官正權判監宋行古等撰天聖¶
二年上學士晏殊序國初有建隆應天厯次有乾元厯儀天儀¶
<pb:CK-KZ_JYC21_01p058b>¶
詳見三朝史志¶
紀元厯三卷　立成一卷　陳氏曰姚舜輔撰崇甯五年自崇¶
文之後有明天厯熙甯奉元厯元祐觀天厯至崇甯三年舜輔¶
造新厯曰占天未幾蔡京又令舜輔更造用帝受命之年即位¶
之日元起庚辰日命己卯上親製序頒之天下賜名紀元本朝¶
承平諸厯略具正史志不見全書此二厯近得之蜀人秦九韶¶
道古故存之¶
統元厯一卷　陳氏曰韶州布衣陳得一更造秘書少監朱震¶
監視紹興五年上厯家不以爲工¶
會元厯一卷　陳氏曰夏官正劉孝滎造禮部尙書李巘序紹¶
<pb:CK-KZ_JYC21_01p059a>¶
熙元年也孝榮判太史局凡造三厯此其最後者勝前遠矣¶
統天厯一卷　陳氏曰冬官正楊忠輔撰丞相京鏜表進其厯¶
議甚詳至於星度明言不曾測驗無候簿可以立術最爲不欺¶
紹熙五年也其末有神殺一篇流於陰陽拘忌則爲俚語¶
開禧厯三卷　立成一卷　陳氏曰大理評事鮑澣之撰進時¶
開禧三年詔付統天厯推算至今頒厯用統天之名而實用此¶
厯當時緣金虜閏月與本朝不同故於此厯加五刻天道有常¶
而造術以就之非也大扺中興以來雖屢改厯而日官淺鄙不¶
知厯象之本但模襲前厯而於氣朔皆一時遷就爾¶
金虜大明厯一卷　陳氏曰亡金大定十三年所爲也其術疎¶
<pb:CK-KZ_JYC21_01p059b>¶
淺不足取積年三億以上其拙可知然統天開禧改厯皆縁朝¶
論以北厯得天爲疑貴耳賤目由來久矣寔不然也¶
數術大略九卷　陳氏曰魯郡秦九韶道古撰前世算術自漢¶
世皆屬厯譜家要之數居六藝之一故今解題列之雜藝類惟¶
周髀經爲蓋天遺書以爲厯象之冠此書本名數術而前二卷¶
大衍天時二類於治厯測天爲詳故亦置之於此秦博學多能¶
尤邃厯法凡近世諸厯皆傳於秦所言得失亦悉著其語云¶
集聖厯四卷　鼂氏曰皇朝楊可集可久爲司天冬官正正輯¶
古今陰陽書彙爲四時以涓擇日辰云¶
百中經三卷　鼂氏曰自紹興二十一年以上百二十年厯日¶
<pb:CK-KZ_JYC21_01p060a>¶
節文也¶
刻漏圖一卷　鼂氏曰皇朝燕肅撰肅有巧思上蓮花漏法嘗¶
知潼州有石刻存焉洛陽宋君者增損肅之法爲此圖¶
官厯刻漏圖一卷　蓮花漏圖一卷　陳氏曰太常博士王普¶
伯照撰　右厯算¶
廣古今五行志三十卷　鼂氏曰竇鋈撰唐志有其目未詳何¶
人纂五行變異敘其徵應蓋爲洪範之學者自古術數之學多¶
矣言五行則本洪範言卜筮則本周易近時兩者之學殆絕而¶
最盛於世者葬書相術五星祿命六壬遁甲萬一訣一卷　鼂¶
氏曰題云唐李靖所纂黃帝書按遁甲之書見於隋志凡十三¶
<pb:CK-KZ_JYC21_01p060b>¶
家則其學之來亦不在近世矣以休生傷杜景死驚開八門推¶
國家之吉凶通其學者以爲有驗未之嘗試也¶
遁甲經一卷　鼂氏曰唐胡乾撰李氏書目亦云九天元女術¶
推九星八門三奇六儀之法¶
景祐遁甲玉函符應經二卷　陳氏曰司天春官正楊惟德撰¶
御製序¶
景祐太乙福應集要十卷　陳氏曰楊惟德撰御製序末題紹¶
興元年嵩陽濳士魏郡劉箕其積算自建炎三年已酉推之者¶
其所附益也九宮八門與遁甲相表裏字多訛未有他本可校¶
陰陽二遁圖局一卷幷雜訣¶
<pb:CK-KZ_JYC21_01p061a>¶
三元立成圖局二卷　遁甲八門機要一卷　太乙淘金歌一¶
卷　陳氏曰已上四種皆不著撰人名氏得之旴江吳炎¶
遁甲選時圖二卷　陳氏曰紹興府所刻本亦無名氏¶
秤星經三卷　鼂氏曰不著撰人以日月五星羅侯計都紫氣¶
月孛十一曜演十二宮宿度以推人貴賤夀天休咎不知其術¶
之所起或云天竺梵學也按洪範曰𡻕月日時無易百穀用成¶
又用民俊民用章家用平康月之從星則以風雨冷州鳩曰武¶
王伐殷𡻕在鶉火月在天駟一曰在析木之津辰在斗柄星在¶
天黿以此言之五星之術其來尙矣蓋可以占國則可以占事¶
可以占事則可以占人也然術家用日月五星以占吉凶又加¶
<pb:CK-KZ_JYC21_01p061b>¶
以交初交中之神紫氣月孛之宿初中者交食之會亦可以意¶
求惟氣孛無稽而術家獨以爲效且曰土木之餘氣五星之行¶
土木最遲而爲吉凶者久故有餘氣云¶
周易十二論一卷　鼂氏曰未詳撰人論日月五星直年以占¶
吉凶¶
珞琭子三命一卷　鼂氏曰李獻臣云珞琭者取珞珞如玉琭¶
琭如石之義推人生休咎否泰之法箕子曰五行水火金木土¶
禹曰辛壬癸甲則甲子五行之名蓋起於堯舜三代之時矣鄭¶
氏釋天命之謂性曰謂木神則仁金神則義之類又釋我辰安¶
在曰謂六物之吉凶此以五行甲子推知休咎否泰於其傳者¶
<pb:CK-KZ_JYC21_01p062a>¶
也呂才稱起於司馬季主及王充其言淺哉然才所詆建祿背¶
祿三刑劫殺建學空亡勾絞六害驛馬之類皆今世三命之術¶
也亦在才之前矣由是觀之視他術淵源獨遠且小運之法本¶
於說文己字之訓空亡之說本於史記孤虛之術多有所自來¶
故精於其學者巧發奇中最多　陳氏曰此書祿命家以爲本¶
經其言鄙閭巷賣卜人所爲也¶
珞琭子疏五卷　鼂氏曰皇朝李全東方明撰¶
李虛中命書三卷　鼂氏曰唐李虛中撰虛中字常容姓纂云¶
冲之八代孫學最深於五行書夀夭貴賤利不利輒先處其年¶
時百不失一韓愈言冲爲虛中十一世祖誤也¶
<pb:CK-KZ_JYC21_01p062b>¶
河圖天運賦二卷　鼂氏曰不著撰人論天地二運蓋三命書¶
也崇文目以爲卜筮類¶
壺中賦一卷　陳氏曰稱紫雲淡壺中子莫知何人¶
源髓歌六卷　後集三卷　陳氏曰唐沈芝撰後集妄也¶
太乙命訣一卷　陳氏曰稱袁天綱妄人假託¶
五命秘訣一卷　鼂氏曰皇朝林開撰三命之術年月日支干¶
也加以時胎故曰五命¶
鮮鶚經十卷　鼂氏曰未詳撰人凡十門六十二章以星禽推¶
知人之吉凶言其性情嗜好爲尤驗說者謂本神仙之訣也故¶
此書載於道藏李邯鄲云羅浮山逍遙子撰¶
<pb:CK-KZ_JYC21_01p063a>¶
紫堂訣三卷　鼂氏曰紫堂先生撰未詳何代人著紫垣十二¶
星至隱曜總三百六十位分二十八舍附之以五星配十二辰¶
以推人命之吉凶¶
五星命書一卷　陳氏曰不著名氏其歌訣頗詳然未必驗也¶
五星三命指南十四卷　陳氏曰亦不知名氏大抵書坊售利¶
求俗師爲之¶
聿斯歌一卷　陳氏曰靑羅布衣王希明撰不知何人¶
靈臺三十六歌一卷　陳氏曰題稱武平先生撰然亦不知其¶
爲何代人¶
五星六曜約法一卷　洞微歌一卷　陳氏曰以上三種皆無¶
<pb:CK-KZ_JYC21_01p063b>¶
撰著名氏亦莫考其所自出¶
四門經一卷　陳氏曰唐待詔陳周輔撰¶
靑羅立成厯一卷　陳氏曰司天監朱奉奏據其厯起貞元十¶
年甲戌八厯至今乾甯四年丁巳則是唐末人¶
羅計二隱曜立成厯一卷　陳氏曰稱太中大夫曹士蒍亦莫¶
知何人但云起元和元年入厯¶
諸家五星書一卷　陳氏曰雜祿五星祿命之說前數家亦多¶
在焉¶
遁甲八門命訣一卷　陳氏曰不知名氏¶
信齋百中經一卷　陳氏曰不著名氏安慶府本術士言最善¶
<pb:CK-KZ_JYC21_01p064a>¶
怡齋百中經一卷　陳氏曰東陽術士曹東野自言今世言五¶
星者皆用唐顯慶厯厯法更本朝前後無慮十餘變而百中經¶
猶守舊安得不差乃用見行厯法推算其說如此未知能質也¶
五行精紀三十四卷　陳氏曰淸江鄉貢進士廖中撰周益公¶
爲之序集諸家三命說¶
三辰通載三十四卷　陳氏曰嘉禾錢如璧編集五星命術¶
廣濟陰陽百忌厯二卷　陳氏曰稱唐呂才撰有序按才序陰¶
陽書其三篇見於本傳曰祿命曰卜宅日葬盡掃世俗拘滯之¶
論安得復有此厯本初固已假託後人附益尤不經¶
三厯會同十卷　陳氏曰不知作者集百忌總聖集正三書¶
<pb:CK-KZ_JYC21_01p064b>¶
萬厯會同三十卷　陳氏曰陳從古撰以前書推廣之書坊售¶
利之具也¶
彈冠必用一卷　陳氏曰周謂撰專爲宦遊擇日設¶
三厯撮要一卷　陳氏曰無名氏又一本名擇日撮要厯大略¶
皆同建安徐淸叟眞翁云其尊人尙書公應龍所輯不欲著名¶
陰陽備用十二卷　陳氏曰通判舒州新安胡舜甲汝嘉撰此¶
書本爲地理形法而諸家選對日法要皆在焉故附於此　右¶
五行¶
焦氏易林十六卷　鼂氏曰漢天水焦延夀傳易於孟喜此其¶
所著書也費直題其前日六十四卦變又有唐渝王序所書每¶
<pb:CK-KZ_JYC21_01p065a>¶
卦變六十四總四千九十六首皆爲韻語與左氏傳載鳳凰于¶
飛和鳴鏘鏘漢書所載大橫庚庚予爲天王之語絕相類豈古¶
之卜者各有此等書邪　石林葉氏曰吾家有焦貢易林京房¶
易二書大抵皆卜筮陰陽氣候之言不復更及易道考之班固¶
儒林傳漢初傳易大抵皆本之田何而焦貢獨得隱士之說以¶
授京房貢嘗從孟喜問易會喜死房卽以其學出孟氏其徒翟¶
牧白生不肯皆曰非也然孟喜雖授學田王孫至其候陰陽災¶
變言田生死時枕喜膝獨傳喜其實妄也故梁邱賀辨以爲田¶
生絕施讎手中時喜歸東海無此事則二氏書其源流固無所¶
本縱焦貢書出孟氏固謬矣如趙賓說箕子明夷爲箕子者萬¶
<pb:CK-KZ_JYC21_01p065b>¶
物方荄茲也云受於喜爲喜爲名之則喜乃妄人而已　陳氏¶
曰又名太易通變唐會昌景寅越五雲谿王俞序凡四千九十¶
六卦其辭假出於經史其意雅通於神祇蓋一卦可以變六十¶
四也舊見沙隨程迥所記南渡諸人以易林筮國事多奇驗求¶
之累年寶慶丁亥始得之莆田皆韻語古雅頗多類左氏所載¶
繇辭或時援引古事閒嘗筮之亦驗頗恨多脫誤嘉熙庚子從¶
湖守王寺丞侑借本兩相校十得八九其中亦多重復或諸卦¶
數爻共一繇莫可考也¶
八神筮法二卷　鼂氏曰以八卦世分六十四卦每卦首必云¶
子夏曰論易筮之吉凶¶
<pb:CK-KZ_JYC21_01p066a>¶
靈棊經二卷　鼂氏日漢東方朔撰又云張良劉安未知孰是¶
晉顏幼明宋何承天注有唐李遠敘歸來子以爲黃石公書豈¶
謂以授良者邪按南史載客從南來遺我良材寶貨珠璣金盌¶
玉盃之繇則古之遺書也明矣凡百二十卦皆有繇辭¶
靈龜經一卷　鼂氏日史蘇撰論龜兆之吉凶崇文目三卷¶
易傳積算法雜占條例一卷　陳氏曰漢京房撰詳巳見易類¶
世所傳京氏遺學不過如此而巳今世卜者世應飛伏納甲之¶
類皆出京氏¶
周易版詞一卷　陳氏曰不知名氏當是魏漢以前人所爲其¶
間官名皆東京制也¶
<pb:CK-KZ_JYC21_01p066b>¶
周易元悟一卷　陳氏曰題李湻風撰¶
火珠林一卷　陳氏曰無名氏今賣卜者擲錢占卦盡用此書¶
操蓍古法三卷　陳氏曰開封鄭克武子撰¶
蓍卦辯疑序三卷　陳氏曰郭雍撰自序略言學者相傳謂九¶
爲老陽七爲少陽六爲老陰八爲少陰及觀乾爻稱九坤爻稱¶
六則九六爲陰陽蓋無疑也而六子皆稱九六不言七八則少¶
陰少陽未有所據及考乾坤之策曰乾之策二百一十有六坤¶
之策百四十有四六之一則乾爻得三十六坤爻得二十四是¶
則老陰老陽之數也又考二篇之策陽爻百九十有二以三十¶
六乘之積六千九百十有二陰爻百九十有二以二十四乘之¶
<pb:CK-KZ_JYC21_01p067a>¶
積四千六百八合之爲萬有一千五百二十則二篇之策亦皆¶
老陰老陽之數也而少陰少陽之數又無所見再置陽爻百九¶
十有二以少陽二十八乘之積五千三百七十六再置陰爻百¶
九十有一以少陰三十二乘之積六千一百四十四合之亦爲¶
萬有一千五百二十以是知少陰少陽之數隱於老陰老陽之¶
中如是則七九皆爲陽六八皆爲陰其畫爲奇爲耦皆同聖人¶
畫卦初未必以陰陽老少爲異然卜史之家欲取動爻之後卦¶
故分別老少之象與聖人畫卦之道已不同矣然七九爲陽六¶
八爲陰蓋謂陰陽各有二道與說卦言立天之道曰陰與陽立¶
地之道曰柔與剛其義皆同是道也以聖人不明載之繫辭後¶
<pb:CK-KZ_JYC21_01p067b>¶
世紛紛互相矛盾至有大失聖人之意者大率多主下史之論¶
不知所謂策數遂妄爲臆說也　朱子語錄曰揲蓍雖是一小¶
事自孔子來千五百年人都理會不得唐時人說得雖有病痛¶
大體理會得是近來說得大乖自郭子和始奇者揲之餘爲奇¶
扐者歸其餘扐二指之中今子和反以掛一爲奇而以揲之餘¶
爲扐又不用老少只用三十六三十二二十八二十四不知爲¶
策數以爲聖賢從來只說陰陽不曾說老少不知他旣無老少¶
則七八九六皆無用又何以爲卦又曰龜爲卜策爲筮策是餘¶
數謂之策他只是胡亂說策字或問他旣如此說則再扐而後¶
卦之說何如曰他以第一揲扐爲扐第二第三揲不掛爲扐第¶
<pb:CK-KZ_JYC21_01p068a>¶
四揲又掛然如此則無五年再閏如某已前排眞个是五年再¶
閏聖人下字皆有義理掛者挂也扐者勒於二指之中也¶
常陽經一卷　鼂氏曰崇文目題曰黃帝式用蓋六壬占卜術¶
也¶
六壬要訣一卷　鼂氏曰未詳何人撰隋志載六壬之書兩種¶
金鑾密記及五代史記頗言其驗今世龜蓍道息而此術獨行¶
六壬課鈴一卷　鼂氏曰未詳何人所纂以六十甲子加十二¶
時成七百二十三課三傳入神以占吉凶¶
玉關歌一卷　鼂氏曰不題撰人六壬課訣也¶
六壬翠羽歌一卷　陳氏曰後唐長興中僧令岑撰錯誤極多¶
<pb:CK-KZ_JYC21_01p068b>¶
未有他本可校¶
六壬洞微賦一卷　陳氏曰不知名氏瞽卜劉松年所傳¶
京氏參同契律厯志一卷　陳氏曰虞翻注專言占象而不可¶
盡通字亦多誤未有別本校¶
京氏易式一卷　陳氏曰鼂說之以道撰¶
占燈法一卷　觀燈法一卷　鼂氏曰唐李湻風撰崇文總目¶
亦有之　右占筮¶
八五經一卷　鼂氏曰序云黃帝書八五謂八卦五行雖後人¶
依託而其辭亦馴雅相墓書也呂才葬篇以六說詰其不驗且¶
示世人之爲葬巫所欺忘擗踊荼毒以期徼幸由是相瑩隴希¶
<pb:CK-KZ_JYC21_01p069a>¶
官爵擇時日規財利誠哉是言也¶
陳氏曰序稱大將軍記室郭璞後序言余受郭公囊書數篇此¶
居一公戒以秘之丞相王公盡率余書余以公言吿之得免末¶
稱太興元年六月蓋晉元帝時王公謂導也然皆依託耳其書¶
爲相墓作¶
狐首經一卷　陳氏曰不著名氏稱郭景純序亦依託也胡汝¶
嘉始序而傳之其文亦雅馴言頗有理¶
續葬書一卷　陳氏曰稱景純撰鄙俗依託¶
靑囊補注三卷　鼂氏曰郭璞撰世傳葬書之學皆云無出郭¶
璞之右者今盛行皆璞書也按璞傳載葬母事世傳蓋不誣矣¶
<pb:CK-KZ_JYC21_01p069b>¶
璞未幾爲王敦所殺若謂禍福皆係於葬有定數或他有以致¶
之則葬地不必擇矣嗚呼璞自用其術尙如此况後遵其遺書¶
者乎¶
撥沙經一卷　鼂氏曰唐呂才撰地理書畫山水之形成圖蓋¶
依託者¶
靑囊本旨一卷　鼂氏曰不記撰人演郭璞相墓靑囊經也¶
洞林別訣一卷　尋龍入式一卷　鼂氏日江南范越鳳集郭¶
璞所記諸家地理書得失爲此書二十四篇並司空班尋龍入¶
式歌附　陳氏曰又名洞林別訣范越鳳相傳縉雲人家於將¶
樂¶
<pb:CK-KZ_JYC21_01p070a>¶
地理少一卷　陳氏曰稱李湻風亦未必然¶
會元經二十四卷　鼂氏曰孫季邕撰未詳何代人集諸家相¶
地書芟其鄙陋無驗者成是書¶
金鎖正要一卷　元談經一卷　錦囊遺錄一卷　五行統例¶
一卷　鼂氏曰四書皆地理書也¶
五音地理新書三十卷　鼂氏曰唐僧一行撰以人姓五音驗¶
八山三十八將吉凶之方其學今世不行¶
地理口訣一卷　陳氏曰不知何人所集曰楊筠松曾楊乙黃¶
禪師左仙朱仙桃范越鳳劉公賴太素張師姑王吉凡十家¶
楊氏遺訣曜金歌并三十六圖象一卷　陳氏曰楊卽筠松也¶
<pb:CK-KZ_JYC21_01p070b>¶
又號楊救貧¶
神龍鬼砂一卷　羅星妙論一卷　陳氏曰皆不知作者¶
九星賦一卷　陳氏題范公¶
陰陽精義二十篇　朱伯起撰水心序伯起從鄭公景望學而¶
與景元爲友酷嗜地理談山如啖蔗浮海葬妻大芙蓉云後百¶
年當驗著書二十篇論原起乘止尤詳二鄭因是喜陰陽家余¶
嘗怪蘇公子瞻居陽羡而葬嵩山一身豈能應四方山水之求¶
近時宋公元晦聽蔡季通預卜夀藏門人裏糧行紼六日始至¶
乃知好奇者固通人大儒之常患也¶
龍髓經一卷　疑龍經一卷　辯龍經一卷　龍髓別旨一卷¶
<pb:CK-KZ_JYC21_01p071a>¶
九星祖局圖一卷　五星龍祖一卷　二十八禽星圖一卷¶
陳氏曰以上七種晁無名氏并前諸家多吳炎錄以見遺江西¶
有風水之學往往人皆道之¶
三十二家相書三卷　鼂氏曰或集許負以下三十二家書成¶
此編¶
月波洞中記一卷　鼂氏口序稱唐任逍遙得之於太白山月¶
波洞石壁上凡九篇相形術也崇文總目置之五行類¶
雜相書一卷　陳氏曰凡三十二種又有拾遺亦吳晦父所錄¶
成和子觀妙經一卷　陳氏曰不著名氏¶
希夷先生龜鑑一卷　陳氏曰逸人亳社陳摶圖南撰劉康國¶
<pb:CK-KZ_JYC21_01p071b>¶
注館閣書目作人倫風鑒¶
袖中記一卷　鼂氏曰皇朝李唐濬撰辨人形色知人夀夭吉¶
凶¶
羣書古鑒一卷　鼂氏曰未詳撰者姓名熙甯同集諸史相術¶
驗者¶
諸家相書五卷　陳氏曰知莆田縣昭武黃庚毅夫撰集¶
玉管神照一卷　陳氏曰無名氏¶
相馬經　鼂氏曰伯樂撰¶
集馬相書一卷　鼂氏曰光祿少卿孫珪撰¶
相牛經一卷　鼂氏曰序曰戚傳之百里奚漢世河西薛公¶
<pb:CK-KZ_JYC21_01p072a>¶
得其書以相牛千百不失其一至魏世高堂生又傳晉宣帝其¶
後秘之細字薛公注也¶
相鶴經一卷　鼂氏曰題曰浮邱公撰其傳云浮邱公傳於王¶
子晉後崔文子學道於子晉得其文藏於嵩山之石室淮南公¶
採藥得之乃傳於世¶
相貝經一卷　陳氏曰不知作者¶
師曠禽經一卷　陳氏曰稱張華注　右形法¶
¶	
