#-*- mode: org; -*-
#+TITLE: 葛仙翁肘後備急方
#+DATE: 2011-05-31 17:05:49
#+PROPERTY: kxid KX146
#+PROPERTY: title 葛仙翁肘後備急方
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1306
#+PROPERTY: id JY146
#+PROPERTY: JUAN 0
#+PROPERTY: JUAN 004
<pb:CK-KZ_JY146_04p001a>¶
#+PROPERTY: JUAN 005
<pb:CK-KZ_JY146_04p001a>¶
@fw重刊道藏輯要¶
* 葛仙翁肘後備急方¶
　　
** 治癰疽妬乳諸毒腫方第三十六¶
隱居効方治羊疽瘡有蟲癢¶
　附子八分藜蘆二分末傅之蟲自然出¶
葛氏療奶發諸癰疽發背及乳方¶
　比灸其上百壯¶
又方熬粢粉令黑雞子白和之塗縛上以貼癰小穿練上作小¶
　口泄毒氣燥易之神祕¶
又方釜底上搗以雞子中黃和塗之加少豉彌良¶
<pb:CK-KZ_JY146_04p001b>¶
又方搗黃檗末篩雞子白和厚塗之乾復易差¶
又方燒鹿角搗末以苦酒和塗之佳¶
又方於石上水磨鹿角取濁汁塗癰上乾復易隨手消¶
又方末半夏雞子白和塗之水磨傅並良¶
又方神効水磨出小品¶
又方醋和茱萸若搗薑或小蒜傅之並良¶
一切惡毒腫¶
　蔓菁根一大握無以龍葵根代之乳頭香一兩光明者黃連¶
　一兩宣州者杏仁四十九枚去尖用柳木取三四錢白色者¶
　各細剉搗三二百杵團作餅子厚三四分可腫處大小貼之¶
<pb:CK-KZ_JY146_04p002a>¶
　乾復易立散別貼膏藥治瘡處佳¶
葛氏療癰發數十處方¶
　取牛矢燒搗末以雞子白和塗之乾復易神効¶
又方用鹿角桂雞屎別搗燒合和雞子白和塗乾復上¶
又癰已有膿當使壞方¶
　取白雞兩翅羽肢各一枚燒服之卽穿姚同¶
又方吞薏苡子一枚勿多¶
又方以苦酒和雀矢塗癰頭上如小豆¶
葛氏若已結癰使聚不更長方¶
　小豆末塗若雞子白和尤佳卽差¶
<pb:CK-KZ_JY146_04p002b>¶
又方芫花末膠汁和貼上燥復易化爲水¶
若潰後膿血不止急痛¶
　取生白楸葉十重貼上布帛寬縛之¶
乳腫¶
　桂心甘草各二分烏頭一分炮搗爲末和苦酒塗紙覆之膿¶
　化爲水則神効¶
葛氏婦女乳癰妬腫¶
　削柳根皮熟搗火温帛囊貯熨之冷更易大良¶
又方取研米槌煮令沸絮中覆乳以熨上當用二枚牙熨之數¶
　十迴止姚云神効¶
<pb:CK-KZ_JY146_04p003a>¶
乳癰方¶
　大黃菵草伏龍肝竈下黃土也生薑各二分先以三物搗篩¶
　又合生薑搗以醋和塗乳痛則止極驗劉涓子不用生薑用¶
　生薑四分分等余比見用鯽魚立驗此方小品佳¶
姚氏乳癰¶
　大黃鼠糞濕者黃連各一分二物爲末鼠矢更搗以黍米粥¶
　清和傅乳四邊痛卽止愈無黍米用粳米並得¶
又方牛馬矢傅並佳此並消去¶
小品妬方¶
　黃芩白歛芍藥分等末篩漿服一錢匕日五服若右乳結者¶
<pb:CK-KZ_JY146_04p003b>¶
　將左乳汁服左乳結者將右乳汁服散消根姚同此方必愈¶
姚方搗生地黃傅之熱則易小豆亦佳¶
又云二三百眾療不差但堅紫色者¶
　用前柳根皮法云熬令温熨腫一宿愈¶
凡乳汁不得泄內結名妬乳乃急於癰¶
徐玉療乳中瘰癧起痛方¶
　大黃黃連各三兩水五升煮取一升二合分三服得下卽愈¶
葛氏卒毒腫起急痛方¶
　蕪菁根大者削去上皮熟搗苦酒和如泥煑三沸急攪之出¶
　傅腫帛裹上日再三易用子亦良¶
<pb:CK-KZ_JY146_04p004a>¶
又方燒牛矢末苦酒和傅上乾復易¶
又方水和石灰封上又苦酒磨升麻若青木香或紫檀以磨傅¶
　上良¶
又方取水中萍子草熟搗以傅上¶
又已入腹者¶
　麝香熏陸香青木香雞舌香各一兩以水四升煑取二升分¶
　爲再服¶
若惡核腫結不肯散者¶
　呉茱萸小蒜分等合搗傅之丹蒜亦得¶
又方搗鯽魚以傅之¶
<pb:CK-KZ_JY146_04p004b>¶
若風腫多癢按之隨手起或隱疹方¶
　但令痛以手摩捋抑按日數度自消¶
又方以苦酒磨桂若獨活數傅之良¶
身體頭面忽有暴腫處如吹方¶
　巴豆三十枚連皮碎水五升煑取三升去滓綿沾以拭腫上¶
　趁手消勿近口¶
皮肉卒腫起狹長赤痛名䐔¶
　鹿角五兩白歛一兩牡蠣四兩附子一兩搗篩和苦酒塗帛¶
　上燥復易¶
小品癰結腫堅如石或如大核色不變或作石癰不消¶
<pb:CK-KZ_JY146_04p005a>¶
　鹿角八兩燒作灰白歛二兩麤理黃色磨石一斤燒令赤三¶
　物搗作末以苦酒和泥厚塗癰上燥更塗取消止內服連翹¶
　湯下之姚方云燒石令極赤內五升苦酒中復燒又內苦酒¶
　中令減半止搗石和藥先用所餘苦酒不足添上用¶
姚方若發腫至堅而有根者名曰石癰¶
　當上灸百壯石子當碎出不出者可益壯癰疽瘤石癰結筋¶
　瘰癧皆不可就針角針角者少有不及禍者也¶
又癰未潰方¶
　菵草末和雞子白塗紙令厚貼上燥復易得痛自差¶
癰腫振焮不可忍方¶
<pb:CK-KZ_JY146_04p005b>¶
　大黃搗篩以苦酒和貼腫上燥易不過三卽差減不復作膿¶
　自消除甚神驗也¶
癰腫未成膿¶
　取牛耳垢封之卽愈¶
若惡肉不盡者食肉藥食去以膏塗之則愈¶
食肉方¶
　取白炭灰荻灰等分煎令如膏此不宜預作十日則歇并可¶
　與去黑子此大毒若用効驗本方用法¶
凡癰腫用¶
　栝蔞根赤小豆皆當內苦酒中五宿出熬之畢搗爲散以苦¶
<pb:CK-KZ_JY146_04p006a>¶
　酒和塗紙上貼腫驗¶
隱居効方消癰腫¶
　白歛二分藜蘆一分爲末酒和如泥貼上日三大良¶
疽瘡骨出¶
　黃連牡蠣各二分爲末先鹽酒洗後傅¶
葛氏忽得熛疽著手足肩累累如米豆刮汁出急療之¶
　熬蕪菁熟搗裹以展轉其上日夜勿止¶
若發疽於十指端及色赤黑甚難療宜按大方非單方所及¶
若骨疽積年一捏一汁出不差¶
　熬末膠飴勃瘡上乃破生鯉魚以搨之如炊頃刮視有小蟲¶
<pb:CK-KZ_JY146_04p006b>¶
　出更洗傅藥蟲盡則便止差¶
姚方云熛疽者肉中忽生一黤子如豆粟劇者如梅李大或赤¶
或黑或白或青其黶有核核有深根應心小久四面悉腫疱黯¶
黕紫黑色能爛壞筋骨毒入臟腑煞人南方人名爲搨著毒¶
　著厚肉處皆割之亦燒鐵令赤烙赤三上令焦如炭亦灸黯¶
　炮上百壯爲佳早春酸摹葉薄其四面防其長也飲葵根汁¶
　犀角汁升麻汁折其熱內外療依丹毒法也¶
劉涓子療癰疽發壞出膿血生肉黃耆膏¶
　黃耆芍藥大黃當歸芎藭獨活白芷薤白各一兩生地黃三¶
　兩九物切猪膏二升半煎三上三下膏成絞去滓傅充瘡中¶
<pb:CK-KZ_JY146_04p007a>¶
　摩左右日三¶
又丹癰疽始發浸淫進長并少小丹㩉方¶
　升麻黃連大黃芎藭各二兩黃芩芒消各三兩當歸甘草炙¶
　羚羊角各一兩九物㕮咀水一斗三升煑取五升去滓還內¶
　鐺中芒消上杖攪令成膏適冷熱貼帛搨腫上數度便隨手¶
　消散王練甘林所秘方愼不可近陰¶
又熛瘡浸淫多汁日就浸大胡粉散¶
　胡粉熬甘草炙䕡茹黃連各二分四物搗散篩以粉瘡日三¶
　極驗¶
諸疽瘡膏方¶
<pb:CK-KZ_JY146_04p007b>¶
　蠟亂髮礬石松脂各一兩猪膏四兩五物先下髮髮消下礬¶
　石礬石消下松脂松脂消下蠟蠟消下猪膏塗瘡上¶
赤龍皮湯洗諸敗爛瘡方¶
　槲樹皮切三升以水一斗煑取五升春夏冷用秋冬温用洗¶
　乳瘡及諸敗瘡洗了則傅膏¶
發背上初欲𤻞便服此大黃湯¶
　大黃甘草炙黃芩各二兩升麻二兩栀子一百枚五物以水¶
　九升煑取三升半服得快下數行便止不下則更服¶
療發背及婦人發乳及腸癰木占斯散¶
　木占斯厚朴炙甘草炙細辛栝樓防風乾薑人參桔梗敗醬¶
<pb:CK-KZ_JY146_04p008a>¶
　各一兩十物搗爲散酒服方寸匕晝七夜四以多爲善病在¶
　上常吐在下膿血此謂腸癰之屬其癰腫卽不痛長服療諸¶
　疽痔若瘡已潰便早愈發背無有不療不覺腫去時長服去¶
　敗醬多療婦人發乳諸產癥瘕益良并劉涓子方¶
劉涓子療癰消膿木占斯散方¶
　木占斯桂心人參細辛敗醬乾薑厚朴炙甘草炙防風桔梗¶
　各一兩十物爲散服方寸匕入咽覺流入瘡中若癰疽灸不¶
　發壞者可服之瘡末壞去敗醬此藥或時有癰令成水者¶
癰腫瘰癧核不消白薟薄方¶
　白薟黃連大黃黃芩菵草赤石脂吴茱萸芍藥各四分八物¶
<pb:CK-KZ_JY146_04p008b>¶
　搗篩以雞子白和如泥塗故帛上薄之開小口乾卽易之差¶
發背欲死者¶
　取冬瓜截去頭合瘡上瓜當爛截去更合之瓜未盡瘡已歛¶
　小矣卽用膏養之¶
又方伏龍肝末之以酒調厚傅其瘡口乾卽易不日平復¶
又方取梧桐子葉鏊上煿成灰絹羅蜜調傅之乾卽易之¶
癰腫雜効方療熱腫¶
　以家芥子并柏葉搗傅之無不愈大驗得山芥更妙又搗小¶
　芥子末醋和作餅子貼腫及瘰癧數看消卽止恐損肉此療¶
　馬附骨良¶
<pb:CK-KZ_JY146_04p009a>¶
又方燒人糞作灰頭醋和如泥塗腫處乾數易大驗¶
又方取黃色雄黃雌黃色石燒熱令赤以大醋沃之更燒醋沃¶
　其石卽軟如泥刮取塗腫若乾醋和此大祕要耳¶
灸腫令消法¶
　取獨顆蒜橫截厚一分安腫頭上炷如梧桐子大灸蒜上百¶
　壯不覺消數數灸唯多爲善勿令大熱但覺痛卽擎起蒜蒜¶
　燋更換用新者不用灸損皮肉如有體乾不須灸余嘗小腹¶
　下患大腫灸卽差每用之則可大効也¶
又方生參　　　頭上核又磁石末和醋傅之¶
又方甘草　　塗此蕉子不中食¶
<pb:CK-KZ_JY146_04p009b>¶
又方雞腸草傅¶
又方白薟末傅並良¶
又熱腫癤¶
　烿膠數塗一日十數度卽差療小兒癤子尤良每用神効¶
一切毒腫疼痛不可忍者¶
　搜麵團腫頭如錢大滿中安椒以麫餅子蓋頭上灸令徹痛¶
　卽立止¶
又方搗萆麻人傅之立差¶
手腳心風毒腫¶
　生椒末鹽末等分以醋和傅立差¶
<pb:CK-KZ_JY146_04p010a>¶
癰疽生臭惡肉者¶
　以白䕡茹散傅之看肉盡便停但傅諸膏藥若不生肉傅黃¶
　耆散䕡茹黃耆止一切惡肉仍不盡者可以七頭赤皮䕡茹¶
　爲散用半錢匕和白䕡茹散三錢七以傅之此姚方差¶
惡脉病身中忽有赤絡脉起如蚓狀¶
　此由春冬惡風入絡脉之中其血瘀所作宜服之五香連翹¶
　鑱去血傅丹參膏積日乃差余度山嶺卽患常服五香湯傅¶
　小豆得消以下並姚方¶
惡核病者肉中忽有核如梅李小者如豆粒皮中慘痛左右走¶
身中壯熱𤻎惡寒是也此病卒然而起有毒入腹殺人南方多¶
<pb:CK-KZ_JY146_04p010b>¶
有此患¶
　宜服五香連翹湯以小豆傅之立消若餘核亦得傅丹參膏¶
惡肉病者身中忽有肉如赤小豆粒突出便長如牛馬乳亦如¶
雞冠狀亦宜服漏蘆湯外可以燒鐵烙之日三烙令稍燋¶
　以升麻膏傅之¶
氣痛之病身中忽有一處如打撲之狀不可堪耐而左右走身¶
中發作有時痛靜時便覺其處冷如霜雪所加¶
　此皆由冬温至春暴寒傷之宜先服五香連翹數劑又以白¶
　酒煑楊柳皮暖熨之有赤點點處宜鑱去血也¶
五香連翹湯療惡肉惡脉惡核瘰癧風結腫氣痛¶
<pb:CK-KZ_JY146_04p011a>¶
　木香沉香雞舌香各二兩麝香半兩薰陸一兩夜干紫葛升¶
　麻獨活寄生甘草炙連翹各二兩大黃三兩淡竹瀝三升十¶
　三物以水九升煑減半內竹𤃉取三升分三服大良¶
漏蘆湯療癰疽丹𤺋毒腫惡肉¶
　漏蘆白蘞黃芩白薇枳實炙升麻甘草炙芍藥麻黃去節各¶
　二兩大黃三兩十物以水一斗煑取三升若無藥用大黃下¶
　之佳其丹毒須針鑱去血¶
丹參膏療惡肉惡核瘰癧風結諸脉腫¶
　丹參蒴藋各二兩秦膠獨活烏頭白及牛膝菊花防風各一¶
　兩菵草葉躑躅花蜀椒各半兩十二物切以苦酒二升漬之¶
<pb:CK-KZ_JY146_04p011b>¶
　一宿猪膏四斤俱煎之令酒竭勿過燋去滓以塗諸疾上日¶
　五度塗故布上貼之此膏亦可服得大行卽須少少服小品¶
　同¶
升麻膏療丹毒腫熱瘡¶
　升麻白蘞漏蘆芒消各二兩黃芩枳實連翹蛇銜各三兩栀¶
　子二十枚蒴藋根四兩十物切舂令細納器中以水三升漬¶
　半日以猪脂五升煎令水竭去滓傅之日五度若急合卽水¶
　煎極驗方¶
葛氏療卒毒腫起急痛¶
　柳白皮酒煑令熱熨上痛止¶
<pb:CK-KZ_JY146_04p012a>¶
附方¶
勝金方治發腦發背及癰疽熱癤惡瘡等¶
　臘月兔頭細剉入瓶內宻封惟久愈佳塗帛上厚封之熱痛¶
　傅之如冰頻換差¶
千金方治發背癰腫已潰未潰方¶
　香豉三升少與水和熟搗成泥可腫處作餅子厚三分已上¶
　有孔勿覆孔上布豉餅以艾烈其上灸之使温温而熱勿令¶
　破肉如熱痛卽急易之患當減快得分穩一日二度灸之如¶
　先有瘡孔中汁出卽差¶
外臺秘要療惡寒嗇嗇似欲發背或已生瘡腫癮𤺋起方¶
<pb:CK-KZ_JY146_04p012b>¶
　消石三兩以暖水一升和令消待冷取故青布揲三重可似¶
　赤處方圓濕布搨之熱卽換頻易立差¶
集驗方治發背¶
　以蝸牛一百箇活者以一升淨瓶入蝸牛用新汲水一盞浸¶
　瓶中封系自晩至明取出蝸牛放之其水如涎將眞蛤粉不¶
　以多少旋調傅以雞翎掃之瘡上日可十餘度其熱痛止瘡¶
　便愈¶
崔元亮海上方治發背秘法李北海云此方神授極奇秘¶
　以甘草三大兩生搗別篩末大麥麵九兩於大盤中相和攪¶
　令匀取上等好酥少許別捻入藥令匀百沸水搜如餅子劑¶
<pb:CK-KZ_JY146_04p013a>¶
　方圓大於瘡一分熱傅腫上以油片及故紙隔令通風冷則¶
　換之已成膿水自出未成腫便內消當患腫著藥時常須喫¶
　黃耆粥甚妙¶
又一法甘草一大兩微炙搗碎水一大升浸之器上橫一小刀¶
　子置露中經宿平明以物攪令沫出吹沫服之但是瘡腫發¶
　背皆可服甚効¶
梅師方治諸癰疽發背或發乳房初起微赤不急治之卽死速¶
消方¶
　擣苧根傅于之數易¶
聖惠方治附骨疽及魚眼瘡¶
<pb:CK-KZ_JY146_04p013b>¶
　用狗頭骨燒烟薰之¶
張文仲方治石癰堅如石不作膿者¶
　生章陸根搗擦之燥卽易取軟爲度¶
子母秘錄治癰疽痔瘻瘡及小兒丹¶
　水煑棘根汁洗之¶
又方末蠐螬傅之¶
小品方治疽初作¶
　以赤小豆末醋和傅之亦消¶
博濟方治一切癰腫未破疼痛令內消¶
　以生地黃杵如泥隨腫大小攤於布上糝木香末於中又再¶
<pb:CK-KZ_JY146_04p014a>¶
　攤地黃一重貼於腫上不過三五度¶
日華子云消腫毒¶
　水調决明子末塗¶
食療治癰腫¶
　栝樓根苦酒中熬燥搗篩之苦酒和塗紙上攤貼服金石人¶
　宜用¶
楊文蔚方治癰未潰¶
　栝樓根赤小豆等分爲末醋調塗¶
千金方治諸惡腫失治有膿¶
　燒棘針作灰水服之經宿頭出¶
<pb:CK-KZ_JY146_04p014b>¶
又方治癰瘡中冷瘡口不合¶
　用鼠皮一枚燒爲灰細研封瘡口上¶
孫眞人云主癰發數處¶
　取牛糞燒作灰以雞子白和傅之乾卽易¶
孫眞人食忌主一切熱毒腫¶
　章陸根和鹽少許傅之日再易¶
集驗方治腫¶
　柳枝如腳指大長三尺二十枚水煑令極熱以故布裹腫處¶
　取湯熱洗之卽差¶
又方治癰一切腫未成膿拔毒¶
<pb:CK-KZ_JY146_04p015a>¶
　牡蠣白者爲細末水調塗乾更塗¶
又方治毒熱足腫疼欲脫¶
　酒煑苦參以漬之¶
外臺秘要治癰腫¶
　伏龍肝以蒜和作泥塗用布上貼之如乾則再易¶
又方凡腫已潰未潰者¶
　以白膠一片水漬令軟納納然腫之大小貼當頭上開孔若¶
　已潰還合者膿當被膠急撮之膿皆出盡未有膿者腫當自¶
　消矣¶
又方燒鯉魚作灰酢和塗之一切腫上以差爲度¶
<pb:CK-KZ_JY146_04p015b>¶
又療熱毒病攻手足腫疼痛欲脫方¶
　取蒼耳汁以漬之¶
又方水煑馬糞汁以漬之¶
肘後方治毒攻手足腫疼痛欲斷¶
　猪蹄一具合䓗煑去滓內少許鹽以漬之¶
經驗後方治一切癰腫無頭¶
　以葵菜子一粒新汲水吞下須臾卽破如要兩處破服兩粒¶
　要破處逐粒加之驗¶
又方治諸癰不消已成膿懼針不得破令速决¶
　取白雞翅下第一毛兩邊各一莖燒灰研水調服之¶
<pb:CK-KZ_JY146_04p016a>¶
又梅師方取雀屎塗頭上卽易破雄雀屎佳堅者爲雄¶
謹按雄黃治瘡瘍尚矣¶
　周禮瘍醫凡療瘍以五毒攻之鄭康成注云今醫方有五毒¶
　之藥作之合黃堥置石膽丹砂雄黃礜石磁石其中燒之三¶
　日三夜其烟上著以雞羽掃取之以注創惡肉破骨則盡出¶
　故翰林學士楊億嘗筆記直史館楊嵎年少時有瘍生於頰¶
　連齒輔車外腫若覆甌內潰出膿血不輟吐之痛楚難忍療¶
　之百方彌年不差人語之依鄭法合燒藥成注之創中少頃¶
　朽骨連兩牙潰出遂愈後更安寧信古方攻病之速也黃堥¶
　若今市中所貨有蓋瓦合也近世合丹藥猶用黃瓦䰛亦名¶
<pb:CK-KZ_JY146_04p016b>¶
　堥事出於古也堥音武¶
梅師方治產後不自乳見畜積乳汁結作癰¶
　取蒲公草擣傅腫上日三四度易之俗呼爲蒲公英語訛爲¶
　僕公罌是也水煑汁服亦得¶
又方治妬乳乳癰¶
　取丁香搗末水調方寸匕服¶
又方治乳頭裂破¶
　搗丁香末傅之¶
千金方治妬乳¶
　梁上塵醋和塗之亦治陰腫¶
<pb:CK-KZ_JY146_04p017a>¶
靈苑方治乳痛癰初發腫痛結硬欲破膿令一服差¶
　以北來眞樺皮無灰酒服方寸匕就之卧及覺已差¶
聖惠方主婦人乳癰不消¶
　右用白麵半斤炒令黃色用醋煑爲糊塗於乳上卽消¶
產寶治乳及癰腫¶
　雞屎末服方寸匕須臾三服愈梅師方亦治乳頭破裂方¶
簡要濟眾治婦人乳癰汁不出內結成膿腫名妬乳方¶
　露蜂房燒灰研每服二錢水一中盞煎至六分去滓温服¶
又方治吹妳獨勝散¶
　白丁香半兩搗羅爲散每服一錢匕温酒調下無時服¶
<pb:CK-KZ_JY146_04p017b>¶
子母秘錄療吹奶惡寒壯熱¶
　猪肪脂以冷水浸搨之熱卽易立效¶
楊炎南行方治吹奶疼痛不可忍¶
　用穿山甲炙黃木通各一兩自然銅半兩生用三味搗羅爲¶
　散每服二錢温酒調下不計時候¶
食醫心鏡云治吹奶不癢不痛腫硬如石¶
　以青橘皮一兩湯浸去穰焙爲末非時温酒下二錢匕¶
　　
** 治腸癰肺癰方第三十七¶
葛氏大人小兒卒得惡瘡不可名識者¶
　燒竹葉和雞子中黃塗差¶
<pb:CK-KZ_JY146_04p018a>¶
又方取蛇床子合黃連二兩末粉瘡上用者猪脂和塗差¶
又方燒蛇皮末以猪膏和塗之¶
又方煑柳葉若皮洗之亦可內少鹽此又療面上瘡¶
又方臘月猪膏一升亂髮如雞子大生鯽魚一頭令煎令消盡¶
　又內雄黃苦參末二兩大附子一枚末絞令凝以傅諸瘡無¶
　不差胡洽療瘑疽疥大効¶
瘡中突出惡肉者¶
　末鳥梅屑傳之又末硫黃傳上燥著唾和塗之¶
惡瘡連痂癢痛¶
　搗扁豆封痂落卽差近方¶
<pb:CK-KZ_JY146_04p018b>¶
小品療瘑癬疥惡瘡方¶
　水銀礬石蛇床子黃連各二兩四物搗篩以臘月猪膏七合¶
　并下水銀攪萬度不見水銀膏成傅瘡并小兒頭瘡良龔慶¶
　宣加䕡茹一兩療諸瘡神驗無比¶
姚療瘑疥¶
　雄黃一兩黃連二兩松脂二兩髮灰如彈丸四物熔猪膏與¶
　松脂合熱搗以薄瘡上則大良¶
又療惡瘡粉方¶
　水銀黃連胡粉熬令黃各二兩下篩粉瘡瘡無汁者唾和之¶
小兒身中惡瘡¶
<pb:CK-KZ_JY146_04p019a>¶
取笋汁自澡洗以笋殻作散傅之効¶
人體生惡瘡似火自爛¶
　胡粉熬黑黃檗黃連分等下篩粉之也¶
卒得惡瘡¶
　蒼耳桃皮作屑內瘡中佳¶
頭中惡瘡¶
　胡粉水銀白松脂各二兩臘月猪膏四兩合松脂煎以水銀¶
　胡粉合研以塗上日再胡洽云療小兒頭面瘡又一方加黃¶
　連二兩亦療得秃瘡¶
惡瘡雄黃膏方¶
<pb:CK-KZ_JY146_04p019b>¶
　雄黃雌黃並末水銀各一兩松脂二兩猪脂半斤亂髮如雞¶
　子大以上合煎去滓內水銀傅瘡日再¶
効方惡瘡食肉雄黃散¶
　雄黃六分䕡茹礬石各二分末瘡中日二¶
療瘡方最去面上粉㓨方¶
　黃連八分糯米赤小豆各五分吴茱萸一分胡粉水銀各六¶
　分搗黃連等下篩先於掌中研水銀使極細和藥使相入以¶
　生麻油總稀稠得所洗瘡拭乾傅之但是瘡卽療神驗不傳¶
甘家松脂膏療熱瘡尤嗍膿不痂無瘢方¶
　松脂白膠香薰陸香各一兩當歸蠟各一兩半甘草一兩並¶
<pb:CK-KZ_JY146_04p020a>¶
　切猪脂羊腎脂各半合許生地黃汁亦半合以松脂等末內¶
　脂膏地黃汁中微火煎令黃下臘絞去滓塗布貼瘡極有驗¶
　甘家秘不能傳此是半劑¶
地黃膏療一切瘡已潰者及炙貼之無痂生肉去膿神祕方¶
　地黃汁一升松脂二兩薰陸香一兩羊腎脂及牛酥各如雞¶
　子大先於地黃汁煎松脂及香令消卽內羊脂酥并更用蠟¶
　半雞子大一時相和緩火煎水盡膏成去滓塗帛貼瘡日一¶
　二易加故緋一片亂髮一雞子許大療年深者十餘日卽差¶
　生肉祕法¶
婦人頰上瘡差後每年又發甘家祕方塗之永差¶
<pb:CK-KZ_JY146_04p020b>¶
　黃礬石二兩燒令汁盡胡粉一兩水銀一兩半搗篩礬石胡¶
　粉更篩先以片許猪脂於瓷器內熟研水銀令消盡更加猪¶
　脂并礬石胡粉和使粘稠洗面瘡以塗上又别熬胡粉令黃¶
　塗膏訖則薄此粉數日卽差甘家用大驗¶
療瘑瘡但是腰脚以下名爲瘑此皆有蟲食之蟲死卽差此方¶
立驗¶
　醋泔澱一椀大麻子一盞白沙鹽末各一抄和掩以傅瘡乾¶
　更傅先温泔淨洗拭乾傅一二度卽差孔如針穴皆蟲食大¶
　驗¶
効方惡瘡三十年不愈者¶
<pb:CK-KZ_JY146_04p021a>¶
　大黃黃芩黃連各一兩爲散洗瘡淨以粉之日三無不差又¶
　黃檗分等亦佳¶
葛氏療白禿方¶
　殺猪卽取肚破去屎及熱以反搨頭上須臾蟲出著肚若不¶
　盡更作取令無蟲卽休¶
又方末藜蘆以臘月猪膏和塗之五月漏蘆草燒作灰膏和使¶
　塗之皆先用鹽湯洗乃傅¶
又方羊蹄草根獨根者勿見風日及婦女雞犬以三年醋研和¶
　如泥生布拭瘡令去以傅之¶
姚方以羊肉如作脯法炙令香及熱以榻上不過三四日差¶
<pb:CK-KZ_JY146_04p021b>¶
又方先以皂莢湯熱洗拭乾以少油麻塗再三卽差¶
附方¶
千金方治遍身風癢生瘡疥¶
　以蒺藜子苗煑湯洗之立差千金翼方同¶
又方茵陳蒿不計多少煑濃汁洗之立差¶
千金翼方瘡癬初生或始痛癢¶
　以薑黃傅之妙¶
又方嚼鹽塗之妙¶
又方漏瘤瘡濕癬癢浸淫日瘙癢不可忍搔之黃水出差後復¶
　發¶
<pb:CK-KZ_JY146_04p022a>¶
　取羊蹄根去土細切搗以大醋和淨洗傅上一時間以冷水¶
　洗之日一傅差若爲末傅之妙¶
外臺祕要治癬瘡方¶
　取蟾蜍燒灰末以猪脂和傅之¶
又方治乾癬積年生痂搔之黃水出每逢陰雨卽痒¶
　用斑猫半兩微炒爲末蜜調傅之¶
又治疥方¶
　搗羊蹄根和猪脂塗上或著鹽少許佳¶
斗門方治疥癬¶
　用藜蘆細搗爲末以生油調傅之¶
<pb:CK-KZ_JY146_04p022b>¶
王氏博濟治疥癬滿身作瘡不可治者¶
　何首烏艾等分以水煎令濃於盆內洗之甚能解痛生肌肉¶
簡要濟眾治癬瘡久不差¶
　羊蹄根搗絞取汁用調膩粉少許如膏塗傅癬上二五遍卽¶
　差如乾卽猪脂調和傅之¶
鬼遺方治疥癬¶
　松膠香研細約酌入少輕粉衮令匀凡疥癬上先用油塗了¶
　擦末一日便乾頑者三兩度¶
聖惠方治癬濕癢¶
　用楮葉半斤細切搗爛傅癬上¶
<pb:CK-KZ_JY146_04p023a>¶
楊氏產乳療瘡疥¶
　燒竹葉爲末以雞子白和之塗上不過三四次立差¶
十全方治疥瘡¶
　巴豆十粒火炮過黃色去皮膜右順手研如麵入酥少許膩¶
　粉少許同研匀爪破以竹篦子點藥不得落眼裏及外腎上¶
　如熏炙著外腎以黃丹塗甚妙¶
經驗方治五般瘡癬¶
　以韭根炒存性旋搗末以猪脂油調傅之三度差¶
千金方療漆瘡¶
　用湯潰芒硝令濃塗之乾卽易之¶
<pb:CK-KZ_JY146_04p023b>¶
譚氏治漆瘡¶
　漢椒湯洗之卽愈¶
千金翼治漆瘡¶
　羊乳傅之¶
集驗方治漆瘡¶
　取蓮葉乾者一斤水一斗煑取五升洗瘡上日再差¶
斗門方治漆咬¶
　用韭葉研傅之食醫心鏡同¶
千金方主大人小兒風瘙癮𤺋心迷悶方¶
　巴豆二兩槌破以水七升煑取三升以帛染拭之¶
<pb:CK-KZ_JY146_04p024a>¶
外臺秘要塗風𤺋¶
　取枳實以醋漬令濕火炙令熱適寒温用熨上卽消¶
斗門方治癮𤺋¶
　楝皮濃煎浴之¶
梅師方治一切𤺋¶
　以水煑枳殻爲煎塗之乾卽又塗之¶
又方以水煑芒硝塗之¶
又治風癮𤺋方¶
　以水煑蜂房取二升入芒硝傅上日五度卽差¶
聖惠方治風瘙癮𤺋遍身癢成瘡¶
<pb:CK-KZ_JY146_04p024b>¶
　用蠶沙一升水二斗煑取一斗二升去滓温熱得所以洗之¶
　宜避風¶
千金翼療丹癮𤺋方¶
　酪和鹽熱煑以摩之手下消¶
又主大人小兒風𤺋¶
　萸一升酒五升煑取一升帛染拭之¶
初虞世治皮膚風熱遍身生癮𤺋¶
　牛蒡子浮萍等分以薄荷湯調下二錢日二服¶
經驗後方治肺毒瘡如大風疾綠雲散¶
　以桑葉好者淨洗過熟蒸一宿後日乾爲末水調二錢七¶
<pb:CK-KZ_JY146_04p025a>¶
肘後方治卒得浸淫瘡轉有汁多起心早治之續身周匝則殺¶
　人¶
　以雞冠血傅之差¶
又方療大人小兒卒得月蝕方¶
　於月望夕取兔屎及內蝦蟆腹中合燒爲灰末以傅瘡上差¶
集驗方療月蝕瘡¶
　虎頭骨二兩搗碎同猪脂一升熬成膏黃取塗瘡上¶
聖惠方治反花瘡¶
　用馬齒莧一斤燒作灰細研猪脂調傅之¶
又方治諸瘡胬肉如螘出數寸¶
<pb:CK-KZ_JY146_04p025b>¶
　用硫黃一兩細研胬肉上薄塗之卽便縮¶
鬼遺方治一切瘡肉出¶
　以烏梅燒爲灰研末傅上惡肉立盡極妙¶
簡要濟眾方傅瘡藥¶
　黃藥子四兩爲末以冷水調傅瘡上乾卽旋傅之¶
兵部手集治服丹石人有熱瘡疼不可忍方¶
　用紙環圍腫處中心塡硝石令滿匙抄水淋之覺其不熱疼¶
　卽止¶
治頭瘡及諸熱瘡¶
　先用醋少許和水淨洗去痂再用温水洗裛乾百草霜細研¶
<pb:CK-KZ_JY146_04p026a>¶
　入膩粉少許生油調塗立愈¶
治惡瘡¶
　唐人記其事云江左嘗有商人左膊上有瘡如人面亦無它¶
　苦商人戲滴酒口中其面亦赤色以物食之亦能食食多則¶
　寬膊內肉脹起或不食之則一臂痺有善醫者教其歷試諸¶
　藥金石草木之類悉試之無苦至貝母其瘡乃聚眉閉口商¶
　人喜曰此藥可治也因以小葦筒毁其口灌之數日成痂遂¶
　愈然不知何疾也謹按本經主金瘡此豈金瘡之類歟¶
　　
** 治卒得癩皮毛變黑方第四十¶
癩病方¶
<pb:CK-KZ_JY146_04p026b>¶
　初覺皮膚不仁或淫淫苦癢如蟲行或眼前見物如垂絲或¶
　癮𤺋赤黑此卽急療蠻夷酒佳善¶
療白癩¶
　苦參五斤酒三斗漬飲勿絶并取皮根末服効驗¶
又方艾千莖濃煑以汁漬麯作酒常飲使醺醺姚同¶
姚方大蝮蛇一枚切勿令傷以酒漬之大者一斗小者五升以¶
　糠火温令下尋取蛇一寸許以臘月猪膏和傅瘡差¶
亦療鼠瘻諸惡瘡¶
　苦參二斤露蜂房二兩麴二斤水三斗漬藥二宿去滓黍米¶
　二升釀熟稍飲日三一方加蝟皮更佳¶
<pb:CK-KZ_JY146_04p027a>¶
附方¶
聖惠方治大風癩疾骨肉疽敗百節疼酸眉鬢墮落身體習習¶
癢痛¶
　以馬先蒿細剉炒爲未每空心及晩食前温酒調下二錢匕¶
又方治大風疾令眉鬢再生¶
　用側柏葉九蒸九曝搗羅爲末煉蜜和丸如梧桐子大日三¶
　服夜一服熟水下五丸十丸百日卽生¶
又方治大風頭面髭髮脫落¶
　以桑柴灰熱湯淋取汁洗面以大豆水研取漿解澤灰味彌¶
　佳次用熟水入菉豆一斗皮取淨不過十度良二日一沐頭¶
<pb:CK-KZ_JY146_04p027b>¶
　一日一洗面¶
又方治白癩¶
　用馬鞭草不限多少爲末每服食前用荆芥薄荷湯調下一¶
　錢匕¶
食療治癩¶
　可取白蜜一斤生薑二斤搗取汁先稱同鐺令知斤兩卽下¶
　蜜於鐺中消之又秤五斤兩下薑汁於蜜中微火煎令薑汁¶
　盡秤蜜斤兩在卽休藥已成矣患三十年癩者平旦服棗許¶
　大一丸一日三服酒飲任下忌生冷醋滑臭物功用甚多活¶
　人眾矣不能一一具之¶
<pb:CK-KZ_JY146_04p028a>¶
外臺祕要治惡風疾¶
　松脂煉投冷水中二十次蜜丸服二兩飢卽服之日三鼻柱¶
　斷離者三百日差斷鹽及房室¶
抱朴子云¶
　趙瞿病癩厯年醫不差家乃賫粮棄送於山穴中瞿自怨不¶
　幸悲歎涕泣經月有仙人經穴見之哀之具問其詳瞿知其¶
　異人也叩頭自陳乞命於是仙人取囊中藥賜之教其服百¶
　余日瘡愈顏色悅肌膚潤仙人再過視之瞿謝活命之恩乞¶
　遺其方仙人曰此是松脂彼中極多汝可煉服之長服身轉¶
　輕力百倍登危涉險終日不困年百歲齒不墮髮不白夜臥¶
<pb:CK-KZ_JY146_04p028b>¶
　常見有光大如鏡¶
感應神仙傳云崔言者職隸左親騎軍一旦得疾雙眼昏咫尺¶
不辨人物眉髮自落鼻梁崩倒肌膚有瘡如癬皆謂惡疾勢不¶
可救因爲洋州駱谷子歸寨使遇一道流自谷中出不言名姓¶
授其方曰¶
　皂角刺一二斤爲灰蒸久曬研爲末食上濃煎大黃湯調一¶
　錢匕服一旬鬢髮再生肌膚悅潤愈眼目倍常明得此方後¶
　卻入山不知所之¶
朝野僉載云¶
　商州有人患大風家人惡之山中爲起茅屋有烏蛇墜酒罌¶
<pb:CK-KZ_JY146_04p029a>¶
　中病人不知飲酒漸差罌底尚有蛇骨方知其由也用道謹¶
　按李肇國史補云李舟之弟患風或說蛇酒治風乃求黑蛇¶
　生置甕中醖以麴蘖數日蛇聲不絶及熟香氣酷烈引滿而¶
　飲之斯須悉化爲水唯毛髮存焉僉載之說恐不可輕用¶
　　
** 治卒得蟲鼠諸瘻方第四十一(後有瘰癧)¶
姚云凡有腫皆有相主患者宜檢本方多發頭兩邊累累有核¶
姚方鼠瘻腫核痛未成膿方¶
　以柏葉傅著腫上熬鹽著葉上熨令熱氣下卽消¶
葛氏卒得鼠瘻有瘰癧未發瘡而速熱者速療方¶
　搗烏雞足若車前草傅之¶
<pb:CK-KZ_JY146_04p029b>¶
若已有核膿血出者¶
　以熱牛屎塗之日三¶
又方取白鮮皮煑服一升當吐鼠子¶
又方取猫狸一物料理作羹如食法空心進之鼠子死出又當¶
　生吞其功彌効¶
又方取鼠中者一枚亂髮如雞子大以三歲臘月猪脂煎之令¶
　鼠骨肉及髮消盡半塗之半酒服鼠從瘡中出姚云秘不傳¶
　之法¶
劉涓子鼠瘻方¶
　以龜殻甘草炙桂心雄黃乾薑狸骨炙六物分等搗下蜜和¶
<pb:CK-KZ_JY146_04p030a>¶
　內瘡中無不差先灸作瘡後與藥良¶
又方柞木皮五升以酒一斗合煎熟出皮煎汁令得二升服之¶
　盡有宿肉出愈¶
又瘻瘡坐肉膏¶
　楝樹白皮鼠肉當歸各二兩薤白三兩生地黃五兩臘月猪¶
　脂三升煎膏成傅之孔上令生肉¶
葛氏若瘡多而孔小是蟻瘻方¶
　燒鱣鯉甲猪膏和傅¶
又方燒蜘蛛二七枚傅良¶
又瘻方¶
<pb:CK-KZ_JY146_04p030b>¶
　煎桃葉枝作煎淨洗瘡了內孔中大驗方¶
葛氏若著口裏¶
　東行楝根細剉水煑取清汁含之數吐勿嚥¶
肉瘻方¶
　槐白皮搗丸綿裹內下部中傅効¶
鼠瘻方¶
　石南生地黃雌黃茯苓黃連各二兩爲散傅瘡上日再¶
又方礬石三分燒斑猫一分炙去頭足搗下用醋和服半匕須¶
　臾瘻蟲從小便中出刪繁方¶
附方¶
<pb:CK-KZ_JY146_04p031a>¶
肘後方治風瘻¶
　露蜂房一枚炙令黃赤色爲末每用一錢臘月猪脂匀調傅¶
　瘡上¶
千金方治鼠瘻¶
　以雞子一枚米下熬半日取出黃熬令黑先拭瘡上汁令乾¶
　以藥內瘡孔中三度卽差¶
千金翼治蟻瘻¶
　取鯪鯉甲二七枚末猪膏和傅之¶
聖惠方治螻蛄瘻¶
　用槲葉燒灰細研以泔別浸槲葉取洗瘡拭之內少許灰於¶
<pb:CK-KZ_JY146_04p031b>¶
　瘡中¶
又方治一切瘻¶
　煉成松脂末填瘡孔令滿日三四度用之¶
** 治卒陰腫痛頽卵方第四十二¶
葛氏男子陰卒腫痛方¶
　灸足大指第二節下橫文理正中央五壯佳姚云足大指本¶
　三壯¶
又方桃核中仁熬末酒服如彈丸姚云不過三¶
又方竈中黃土末以雞子黃和傅之蛇床子末和雞子黃傅之¶
　亦良¶
<pb:CK-KZ_JY146_04p032a>¶
又方搗蕪菁根若馬鞭草傅並良姚同¶
又方雞翮六枚燒并蛇床子末分等合服少隨卵左右傅卵佳¶
　姚方無蛇床子¶
小兒陰疝發時腫痛¶
　依仙翁前灸法隨左右灸差¶
隨痛如㓨方¶
　但服生夜干汁取下亦可服丸藥下之云作走馬湯亦在尸¶
　注中有¶
陰丸卒縮入腹急痛欲死名陰疝¶
　狼毒四兩防風二兩附子三兩燒蜜丸服三丸如桐子大日¶
<pb:CK-KZ_JY146_04p032b>¶
　夜三度¶
陰莖中卒痛不可忍¶
　雄黃礬石各二兩甘草一尺水五升煑取二升漬姚云療大¶
　如斗者¶
葛氏男子陰瘡損爛¶
　煑黃檗洗之又白蜜塗之¶
又方黃連黃檗分等末之煑取肥猪肉汁漬瘡訖粉之姚方蜜¶
　煎甘草末塗之比者見有陰頭腫項下瘡欲斷者猪肉汁漬¶
　依姚方卽神効¶
陰蝕欲盡者¶
<pb:CK-KZ_JY146_04p033a>¶
　蝦蟇兔矢分等末勃瘡上¶
陰癢汁出¶
　嚼生大豆黃塗之亦療尿灰瘡¶
姚療陰癢生瘡¶
　嚼胡麻塗之¶
葛療陰囊下濕癢皮剝¶
　烏梅十四枚錢四十文三指撮鹽苦酒一升於銅器內總漬¶
　九日日洗之又煑槐皮若黃檗汁及香葉汁並良¶
療人陰生瘡膿出臼方¶
　高昌白礬一小兩搗細麻人等分研煉猪脂一合於瓷器中¶
<pb:CK-KZ_JY146_04p033b>¶
　和攪如膏然後取槐白皮切作湯以洗瘡上拭令乾卽取膏¶
　塗上然後以楸葉帖上不過三¶
又陰瘡有二種¶
　一者作臼膿出曰陰蝕瘡二者但亦作瘡名爲熱瘡若是熱¶
　卽取黃檗一兩黃芩一兩切作湯洗之仍取黃連黃檗作末¶
　傅之¶
女子陰瘡¶
　末硫黃傅上姚同又燒杏仁搗塗之¶
又方末雄黃礬石各二分麝香半分搗傅姚同¶
若陰中痛¶
<pb:CK-KZ_JY146_04p034a>¶
　礬石二分熬大黃一分甘草半分末綿裹如棗以導之取差¶
若有息肉突出¶
　以苦酒三升漬烏喙五枚三日以洗之日夜三四度¶
若苦癢搔之痛悶¶
　取猪肝炙熱內陰中當有蟲著肝¶
小兒秃方¶
　取白頭翁根搗傅一宿或作瘡二十日愈¶
灸頽¶
　但灸其上又灸莖上又灸白小腹脉上及灸脚大指三中灸¶
　一壯又灸小指頭隨頽左右著灸¶
<pb:CK-KZ_JY146_04p034b>¶
姚氏方¶
　楊柳枝如足大指大長三尺二十枚水煑令極熱以故紙及¶
　氈掩腫處取熱柳枝更取拄之如此取得差止¶
又卵頽¶
　熟搗桃仁傅之亦療婦人陰腫燥卽易之¶
小品牡丹散療頽偏大氣脹方¶
　牡丹防風桂心豉熬鐵精分等合搗下服方寸七小兒一刀¶
　圭二十日愈大良嬰兒以乳汁和如大豆與之¶
不用藥法療頽必差方¶
　令病人自把糯米餅子一枚并皂莢刺一百箇就百姓間坐¶
<pb:CK-KZ_JY146_04p035a>¶
　社處先將皂莢刺分合社人社官三老已下各付一針卽出¶
　餅子示人從頭至尾皆言從社官已下乞針捶社人問云捶¶
　何物病人云捶人魁周匝總遍訖針并插盡卽時餅却到家¶
　收掌於一處餅乾頽不覺自散永差極神効¶
附方¶
千金方有人陰冷漸漸冷氣入陰囊腫滿恐死日夜疼痛悶不¶
　得眠¶
　取生椒擇之令淨以布帛裹著丸囊令厚半寸須臾熱氣大¶
　通日再易之取消差¶
又外臺祕要方¶
<pb:CK-KZ_JY146_04p035b>¶
　煑大薊根汁服之立差¶
梅師方治卒外腎偏腫疼痛¶
　大黃末和醋塗之乾卽易之¶
又方桂心末和水調方寸匕塗之¶
又方治卒外腎偏疼¶
　皂莢和皮爲末水調傅之良¶
初虞世方治水㿗偏大上下不定疼痛¶
　牡蠣不限多少鹽泥固濟炭三斤煅令火盡冷取二兩乾薑¶
　一兩炮右爲細末用冷水調稀稠得所塗病處小便利卽愈¶
經驗方治丈夫本藏氣傷膀胱連小腸等氣¶
<pb:CK-KZ_JY146_04p036a>¶
　金鈴子一百箇温湯浸過去皮巴豆二百箇槌微破麩二升¶
　同於銅鍋內炒金鈴子赤熟爲度放冷取出去核爲末每服¶
　三錢非時熱酒醋湯調并得其麩巴豆不用也¶
外臺祕要治膀胱氣急宜下氣¶
　蕪荑搗和食鹽末二物等分以綿裹如棗大內下部或下水¶
　惡汁并下氣佳¶
又治陰下濕¶
　呉茱萸一升水三升煑三沸去滓洗癢差¶
又治陰頭生瘡¶
　以蜜煎甘草塗之差¶
<pb:CK-KZ_JY146_04p036b>¶
千金方治丈夫陰頭癰師所不能治¶
　烏賊魚骨末粉傅之良¶
又千金翼方¶
　鼈甲一枚燒令末以雞子白和傅之良¶
<pb:CK-KZ_JY146_04p036b>¶
　　
#+PROPERTY: JUAN 006
<pb:CK-KZ_JY146_04p036b>¶
** 治目赤痛暗昧㓨諸病方第四十三¶
華佗禁方¶
　令病人自用手兩指擘所患眼垂空咒之曰疋疋屋舍狹窄¶
　不容宿客卽出也¶
傷寒方末亦有眼方姚方目中冷淚出眥赤癢乳汁煎方¶
　黃連三分蕤仁二分乾薑四分以乳汁一升漬一宿微火煎¶
<pb:CK-KZ_JY146_04p037a>¶
　取三合去滓取米大傅眥¶
睛爲所傷損破方¶
　牛旋日二點避風黑睛破亦差¶
附方¶
范汪方主目中淚出不得開卽刺痛方¶
　以鹽如大豆許內目中習習去鹽以冷水數洗目差¶
博濟方治風毒上攻眼腫痒澁痛不可忍者或上下臉眥赤爛¶
　浮翳瘀肉侵睛神效驅風散¶
　五倍子一兩蔓荆子一兩半同杵末每服二錢水二盞銅石¶
　器內煎及一盞澄滓熱淋洗留滓二服又依前煎淋洗大能¶
<pb:CK-KZ_JY146_04p037b>¶
　明眼目去澁痒¶
簡要濟眾治肝虛目睛疼冷淚不止筋脉痛及眼羞明怕日補¶
　肝散¶
　夏枯草半兩香附子一兩共爲末每服一錢臘茶調下無時¶
聖惠方治眼癢急赤澀用犬膽汁注目中¶
又方治風赤眼¶
　以地龍十條炙乾爲末夜卧以冷茶調下二錢匕¶
又方治傷寒熱毒氣攻眼生白翳¶
　用烏賊魚骨二兩不用大皮杵末入龍腦少許更研令細日¶
　三四度取少許點之¶
<pb:CK-KZ_JY146_04p038a>¶
又方治久患內障眼¶
　車前子乾地黃麥門冬等分爲末蜜丸如梧桐子大服屢効¶
治目方用黃連多矣而羊肝丸尤奇異¶
　取黃連末一大兩白羊子肝一具去膜同於砂盆內研令極¶
　細眾手捻爲丸如梧桐子每食以暖漿水吞二七枚連作五¶
　劑差但是諸眼目疾及障翳青盲皆主之禁食猪肉及冷水¶
　劉禹錫云有崔承元者因官治一死罪囚出活之因後數年¶
　以病自致死一旦崔爲內障所苦喪明逾年後半夜嘆息獨¶
　坐時聞階除間悉窣之聲崔問爲誰曰是昔所蒙活者囚今¶
　故報恩至此遂以此方告訖而没崔依此合服不數月眼復¶
<pb:CK-KZ_JY146_04p038b>¶
　明因傳此方於世¶
又方今醫家洗眼湯¶
　以當歸芍藥黃連等分停細以雪水或甜水煎濃汁乘熱洗¶
　冷卽再温洗甚益眼目但是風毒赤目花翳等皆可用之其¶
　說云凡眼目之病皆以血脉凝滯使然故以行血藥合黃連¶
　治之血得熱卽行故乘熱洗之用者無不神効¶
又方治雀目不計時月¶
　用蒼术二兩搗羅爲散每服一錢不計時候以好羊子肝一¶
　箇用竹刀子批破糝藥在內麻繩纏定以粟米泔一大盞煑¶
　熟爲度患人先薰眼藥氣絶卽喫之簡要濟眾治小兒雀目¶
<pb:CK-KZ_JY146_04p039a>¶
梅師方治目暗黃昏不見物者¶
　以青羊肝切淡醋食之煮亦佳¶
又方治眼睛無故突一二寸者¶
　以新汲水灌漬睛中數易水睛自入¶
崔元亮海上方著此三名一名西國草一名畢楞伽一名覆盆¶
　子治眼暗不見物冷淚浸淫不止及青盲天行目暗等取西¶
　國草日暴乾搗令極爛薄綿裹之以飲男乳汁中浸如人行¶
　八九里久用點目中卽仰臥不過三四日視物如少年禁酒¶
　油麫¶
千金方點小兒黑花眼翳澀痛¶
<pb:CK-KZ_JY146_04p039b>¶
　用貝齒一兩燒作灰研如麵入少龍腦點之妙¶
又方常服明目洞視¶
　胡麻一石蒸之三十遍末酒服每日一升¶
又方古方明目黑髮槐子於牛膽中漬陰乾百日食後吞一枚¶
　十日身輕三十日白髮黑百日內通神¶
孫眞人食忌主眼有翳¶
　取芒消一大兩置銅器中急火上煉之放冷後以生絹細羅¶
　點眼角中每夜欲卧時一度點妙¶
經驗方退翳明目白龍散¶
　馬牙消光淨者用厚紙裹令按實安在懷內著肉處養一百¶
<pb:CK-KZ_JY146_04p040a>¶
　二十日取出研如粉入少龍腦同研細不計年歲深遠眼內¶
　生翳膜漸漸昏暗遠視不明但瞳人不破散并醫得每點用¶
　藥末兩米許點目中¶
又方治內外障眼¶
　蒼术四兩米泔浸七日逐日換水後刮去黑皮細切入青鹽¶
　一兩同炒黃色爲度去鹽不用木賊二兩以童子小便浸一¶
　宿水淘焙乾同搗爲末每日不計時候但飲食蔬菜內調下¶
　一錢匕服甚驗¶
經驗後方治虛勞眼暗¶
　採三月蔓菁花陰乾爲末以井花水每空心調下二錢匕久¶
<pb:CK-KZ_JY146_04p040b>¶
　服長生可讀夜書¶
外臺秘要主目翳及努肉¶
　用礬石最白者內一黍米大於翳上及努肉上卽冷泪出綿¶
　拭之令惡汁盡其疾日日減翳自消薄便差礬石須眞白好¶
　者方可使用¶
又補肝散治三十年失明¶
　蒺藜子七月七日收陰乾搗散食後水服方寸七¶
又療盲¶
　猪膽一枚微火上煎之可丸如黍米大內眼中食頃良¶
又方治翳如重者¶
<pb:CK-KZ_JY146_04p041a>¶
　取猪膽白皮曝乾合作小繩子如粗釵股大小燒作灰待冷¶
　便以灰點翳上不過三五度卽差¶
又方輕身益氣明目¶
　蕪菁子一升水九升煮令汁盡日乾如此三度搗末水服方¶
　寸七日三¶
斗門方治火眼¶
　用艾燒令烟起以碗蓋之候烟上碗成煤取下用温水調化¶
　洗火眼卽差更入黃連甚妙¶
廣利方治眼築損努肉出¶
　生杏仁七枚去皮細嚼吐於掌中及熱以綿裹箸頭將點努¶
<pb:CK-KZ_JY146_04p041b>¶
　肉上不過四五度差¶
藥性論云¶
　空心用鹽揩齒少時吐水中洗眼夜見小字良¶
顧含養嫂失明¶
　含嘗藥視膳不冠不食嫂目疾須用蚺蛇膽含計盡求不得¶
　有一童子以一合授含含開乃蚺蛇膽也童子出門化爲青¶
　鳥而去嫂目遂差¶
　　
** 治卒耳聾諸病方第四十七¶
葛氏耳卒聾¶
　取鼠膽內耳內不過三愈有人云側卧瀝一膽盡須臾膽汁¶
<pb:CK-KZ_JY146_04p042a>¶
　從下邊出初出益聾半日頃乃差治三十年老聾¶
又方巴豆十四枚搗鵝脂半兩火熔內巴豆和取如小豆綿裹¶
　內耳中差日一易姚云差三十年聾¶
若卒得風覺耳中怳怳者¶
　急取鹽七升甑蒸使熱以耳枕鹽上冷復易亦療耳卒疼痛¶
　蒸熨¶
又方栝蔞根削令可入耳以臘月猪脂煎三沸出塞耳每日作¶
　三七日卽愈¶
姚氏耳痛有汁出方¶
　熬杏仁令亦黑搗如膏以綿裏塞耳日三易三日卽愈¶
<pb:CK-KZ_JY146_04p042b>¶
聤耳耳中痛膿血出方¶
　月下灰吹滿耳令深入無苦卽自出¶
耳聾菖蒲根丸¶
　菖蒲根一寸巴豆一粒去皮心二物合搗篩分作七丸綿裹¶
　卧卽塞夜易之十日立愈黃汁立差¶
耳中膿血出方¶
　細附子末以葱涕和灌耳中良單葱涕亦佳側耳令入耳¶
耳中常鳴方¶
　生地黃切以塞耳日十數易¶
小品療聤耳出膿汁散方¶
<pb:CK-KZ_JY146_04p043a>¶
　礬石二兩燒黃連一兩烏賊魚骨一兩三物爲散卽如棗核¶
　大綿裏塞耳日再易更加龍骨¶
耳聾巴豆丸¶
　巴豆一枚去心皮班猫一枚去翅足二物合搗篩綿裹塞耳¶
　中再易甚驗云此來所用則良¶
又方礠石菖蒲通草熏陸香杏仁萆麻松脂搗篩爲末分等蠟¶
　月鵝脂和硬和爲丸稍長用釵子穿心爲孔先去耳塞然後¶
　內於藥日再初著癢及作聲月餘總差殿中侯監効¶
耳卒痛¶
　蒸鹽熨之¶
<pb:CK-KZ_JY146_04p043b>¶
痛不可忍求死者¶
　菖蒲附子各一分末和烏麻油煉點耳中則立止¶
聤耳膿血出¶
　車轄脂塞耳中膿血出盡愈¶
附方¶
肘後方療耳卒腫出膿水方¶
　礬石燒末以筆管吹耳內日三四度或以綿裏塞耳中立差¶
經驗方治底耳方¶
　用桑螵蛸一箇慢火炙及八分熟存性細研入麝香一字爲¶
　末糝在耳內每用半字如神効如有膿先用綿包子捻去次¶
<pb:CK-KZ_JY146_04p044a>¶
　後糝藥末入耳內¶
又方治耳卒聾¶
　巴豆一粒臘裹針刺令通透用塞耳中¶
梅師方治耳久聾¶
　松脂三兩煉巴豆一兩相和熟搗可丸通過以薄綿裹內耳¶
　孔中塞之日一度易¶
聖惠方治腎氣虛損耳聾¶
　用鹿腎一對去脂膜切於豉汁中入粳米二合和煑粥入五¶
　味之法調和空腹令之作羹及酒並得¶
杜壬方治耳聾因腎虛所致十年內一服愈¶
<pb:CK-KZ_JY146_04p044b>¶
　蠍至小者四十九枚生薑如蠍大四十九片二物銅器內炒¶
　至生薑乾爲度爲末都作一服初夜温酒下至二更盡盡量¶
　飲酒至醉不妨次日耳中如笙簧卽効¶
勝金方治耳聾立效¶
　以乾地龍入鹽貯在葱尾內爲水點之¶
千金方治耳聾¶
　以雄黃硫黃等分爲末綿裹塞耳中¶
又方酒三升漬黃荆子一升碎之浸七日去滓任性服盡三十¶
　年聾差¶
又方以醇酢微火煎附子削令尖塞耳効¶
<pb:CK-KZ_JY146_04p045a>¶
外臺祕要治聾¶
　芥子搗碎以人乳調和綿裏塞耳差¶
楊氏產乳方療耳鳴無晝夜¶
　烏頭燒作灰菖蒲等分爲末綿裏塞耳中日再用効¶
　　
** 治耳爲百蟲雜物所人方第四十八¶
葛氏百蟲入耳¶
　以好酒灌之起行自出¶
又方閉氣令人以蘆吹一耳¶
又方以桃葉塞兩耳立出¶
蜈蚣入耳¶
<pb:CK-KZ_JY146_04p045b>¶
　以樹葉裹鹽灰令熱以掩耳冷復易立出¶
蚰蜒入耳¶
　熬胡麻以葛囊貯枕之蟲聞香則自出¶
蟻入耳¶
　炙猪脂香物安耳孔邊卽自出¶
神效方蚰蜒入耳¶
　以牛酪灌滿耳蚰蜒卽出出當半銷若入腹中空腹食好酪¶
　一二升卽化爲黃水而出不盡更作服手用神驗無比此方¶
　是近得¶
又方小雞一隻去毛足以油煎令黃筯穿作孔枕之¶
<pb:CK-KZ_JY146_04p046a>¶
又方取蚯蚓內葱葉中並化爲水滴入耳中蚰蜒亦化爲水矣¶
附方¶
勝金方主百蟲入耳不出¶
　以雞冠血滴入耳內卽出¶
又千金方搗韭汁灌耳中差¶
又方治耳中有物不可出¶
　以麻繩剪令頭散傅好膠著耳中物上粘之令相著徐徐引¶
　之令出¶
又梅師方取車釭脂塗耳孔中自出¶
續十全方治蟲入耳¶
<pb:CK-KZ_JY146_04p046b>¶
　秦椒末一錢醋半盞浸良久少少灌耳蟲自出¶
外臺秘要肘後治蟻入耳¶
　燒鯪鯉甲末以水調灌之卽出¶
劉禹錫傳信方治蚰蜒入耳¶
　以麻油作煎餅枕卧須臾蚰蜒自出而差李元淳尚書在河¶
　陽日蚰蜓入耳無計可爲半月後腦中洪洪有聲腦悶不可¶
　徹至以頭自擊門柱奏疾狀危極因發御藥以療之無差者¶
　爲受苦不念生存忽有人獻此方乃愈¶
兵部手集治蚰蜒入耳¶
　小蒜汁理一切蟲入耳皆同¶
<pb:CK-KZ_JY146_04p047a>¶
錢相公篋中方治百節蚰蜒并蟻入耳¶
　以苦醋注之起行卽出¶
聖惠方治飛蛾入耳¶
　醬汁灌入耳卽出又擊銅器於耳傍¶
經驗方治水入耳¶
　以薄荷汁點立効¶
　　
** 治卒食噎不下方第四十九¶
葛氏方取少蜜含之卽立下¶
又方取老牛涎沫如棗核大置水中飲之終身不復患噎也¶
附方¶
<pb:CK-KZ_JY146_04p047b>¶
外臺祕要治噎¶
　羚羊角屑一物多少自在末之飲服方寸匕亦可以角摩噎¶
　上良¶
食醫心鏡治卒食噎¶
　以陳皮一兩湯浸去穰焙爲末以水一大盞煎取半盞熱服¶
聖惠方治膈氣咽喉噎塞飲食不下¶
　用碓觜上細糠蜜丸彈子大非時含一丸嚥津¶
廣五行記云永徽中絳州僧病噎不下食告弟子吾死之後便¶
　可開吾胷喉視有何物言終而卒弟子依言而開視胸中得¶
　一物形似魚而有兩頭遍體是肉鱗弟子置器中跳躍不止¶
<pb:CK-KZ_JY146_04p048a>¶
　戲以諸味皆隨化盡時夏中藍多作澱有一僧以澱置器中¶
　此蟲遂繞器中走須臾化爲水¶
　　
** 治卒諸雜物鯁不下方第五十¶
食諸魚骨鯁¶
　以魚骨於頭上立卽愈下云謦咳卽出¶
又方小嚼薤白令柔以繩繫中持繩端吞薤到鯁處引之鯁當¶
　隨出¶
療骨鯁¶
　仍取所餘者骨左右手反覆擲背後立出¶
雜物鯁方¶
<pb:CK-KZ_JY146_04p048b>¶
　解衣帶目窺下部不下卽出¶
又方好蜜以匕抄稍稍嚥之令下¶
魚骨鯁在喉中眾法不能去者方¶
　取飴糖丸如雞子黃大吞之不去又吞以漸大作丸用得効¶
附方¶
斗門方治骨鯁¶
　用鹿角爲末含津嚥下妙¶
外臺祕要療鯁¶
　取虎骨爲末水服方寸七¶
又方螻蛄腦一物吞亦治刺不出傅之刺卽出¶
<pb:CK-KZ_JY146_04p049a>¶
又方口稱鸕鷀則下¶
又古今錄驗療魚鯁骨橫喉中六七日不出¶
　取鯉魚鱗皮合燒作屑以水服之則出未出更服¶
勝金方治小兒大人一切骨鯁或竹木簽刺喉中不下方¶
　於臘月中取鱖魚膽懸北檐下令乾每魚鯁卽取一皂子許¶
　以酒煎化温温呷若得逆便吐骨卽隨頑涎出若未吐更吃¶
　温酒但以吐爲妙酒卽隨性量力也若未出更煎一塊子無¶
　不出者此藥但是鯁物在藏腑中日久痛黃瘦甚者服之皆¶
　出若卒求鱖魚不得蠡魚鯇魚鯽魚俱可臘月收之甚佳¶
孟詵云人患卒瘂¶
<pb:CK-KZ_JY146_04p049b>¶
　取杏仁三分去皮尖熬別杵桂一分和如泥取李核用綿裏¶
　含細細嚥之日五夜三¶
　　
** 治卒誤吞諸物及患方第五十一¶
葛氏誤吞釵方¶
　取薤曝令萎煮使熟勿切食一大束釵卽隨出生麥菜若節¶
　縷皆可用¶
誤吞釘及箭金針錢鐵等物方¶
　多食肥羊脂諸般肥肉等自裏之必得出¶
吞諸珠璫鐵而鯁方¶
　燒弩銅令赤內水中飲其汁立愈¶
<pb:CK-KZ_JY146_04p050a>¶
誤吞錢¶
　燒火炭末服方寸七卽出小品同¶
又方服蜜三升卽出¶
姚氏食中吞髮繞喉不出方¶
　取梳頭髮燒作灰服一錢七¶
吞環若指彄¶
　燒鵝羽數枚末飲之¶
吞錢¶
　臘月米餳頓服半升¶
又方濃煎艾汁服効¶
<pb:CK-KZ_JY146_04p050b>¶
附方¶
聖惠方治誤吞銀環子釵子¶
　以水銀半兩服之再服卽出¶
又方治小兒誤吞針¶
　用磁石如棗核大磨令光鑽作竅絲穿令含針自出¶
又方治小兒誤吞銅鐵物在咽喉內不下¶
　用南燭根燒細研熟水調一錢下之¶
鐵相公篋中方療誤吞錢¶
　以磁石棗許大一塊含之立出¶
又方取艾蒿一把細剉用水五升煎取一升頓服便下¶
<pb:CK-KZ_JY146_04p051a>¶
又外臺祕要¶
　取飴糖一斤漸漸盡食之環及釵便出¶
又楊氏產乳¶
　葈耳頭一把以水一升浸水中十餘度飲水愈¶
孫用和方治誤吞金銀或錢在腹內不下方¶
　石灰一杏核大硫黃一皂子大同研爲末酒調下不計時候¶
姚氏方治食中誤吞髮繞喉不出¶
　取己頭亂髮燒作灰服一錢匕水調¶
陳藏器云¶
　故鋸無毒主誤吞竹木入喉咽出入不得者燒令赤漬酒中¶
<pb:CK-KZ_JY146_04p051b>¶
　及熱飲並得¶
　　
** 治面皰髮禿身臭心惛鄙醜方第五十二¶
葛氏療年少氣充面生皰瘡¶
　胡粉水銀臘月猪脂和熟研令水銀消散向暝以粉面曉拭¶
　去勿水洗至暝又塗之三度卽差姚方同¶
又方塗麋脂卽差¶
又方三歲苦酒漬雞子三宿軟取白以塗上¶
隱居効方皰瘡方¶
　黃連牡蠣各二兩二物搗篩和水作泥封瘡上濃汁粉之神¶
　驗¶
<pb:CK-KZ_JY146_04p052a>¶
冬葵散¶
　冬葵子柏子仁茯苓瓜瓣各一兩四物爲散食後服方寸匕¶
　日三酒下之¶
療面及鼻酒齄方¶
　眞珠胡粉水銀分等猪脂和塗又鸕鷀矢和臘月猪脂塗亦¶
　大驗神効¶
面多䵟𪒟或似雀卵色者¶
　苦酒煮术常以拭面稍稍自去¶
又方新生雞子一枚穿去其黃以朱末一兩內中漆固別方云¶
　蠟塞以雞伏著例出取塗面立去而白又別方出西王母枕¶
<pb:CK-KZ_JY146_04p052b>¶
　中陳朝張貴妃常用膏方雞子一枚丹砂二兩末之仍云安¶
　白雞腹下伏之餘同雞子令面皮急而光滑丹砂發紅色不¶
　過五度傅面面白如玉光潤照人大佳¶
卒病餘面如米粉傅者¶
　熬礬石酒和塗之姚云不過三度¶
又方白蘞二分杏人半分雞矢白一分搗下以蜜和之雜水以¶
　拭面良¶
療人頭面患癧瘍方¶
　雄黃硫黃礬石末猪脂和塗之¶
又方取生樹木孔中蚛汁拭之末桂和傅上日再三¶
<pb:CK-KZ_JY146_04p053a>¶
又方蛇蛻皮熟以磨之數百度令熱乃棄草中勿顧¶
療人面體黎黑膚色麤陋皮厚狀醜¶
　細搗羖羊脛骨雞子白和傅面乾以白粱米泔汁洗之三日¶
　如素神効¶
又方蕪菁子二兩杏仁一兩並搗破栝蔞去子囊豬胰五具淳¶
　酒和夜傅之寒月以爲手面膏別方云老者少黑者白亦可¶
　加土苽根一兩大棗七枚日漸白悅姚方豬胰五具神驗¶
隱居効驗方面黑令白去黯方¶
　烏賊魚骨細辛栝蔞乾薑椒各二兩五物切以苦酒漬三日¶
　以成煉牛髓二斤煎之苦酒氣盡藥成以粉面醜人特異鮮¶
<pb:CK-KZ_JY146_04p053b>¶
　好神妙方¶
又令面白如玉色方¶
　羊脂狗脂各一升白芷半升甘草七尺半夏半兩烏喙十四¶
　枚合煎以白器成塗面二十日卽變兄弟不相識何况餘人¶
　乎¶
傳効方療化面方¶
　眞珠屑光明砂並別熟研冬苽陳人各二兩亦研水銀四兩¶
　以四五重帛練袋子貯之銅鐺中醋漿微火煮之一宿一日¶
　堪用取水銀和面脂熟研使消乃合珠屑砂并瓜子末更合¶
　調然後傅面¶
<pb:CK-KZ_JY146_04p054a>¶
又療人面無光潤黑䵟及皺常傅面脂方¶
　細辛萎蕤黃耆薯蕷白附子辛夷芎藭白芷各一兩栝蔞木¶
　蘭皮各一分成煉豬脂二升十一物切之以綿裹用少酒漬¶
　之一宿內豬脂煎之七上七下別出一片白芷內煎候白芷¶
　黃色成去滓絞用汁以傅面千金不傳此膏亦療金瘡并吐¶
　血¶
療人䵟令人面皮薄如蕣華方¶
　鹿角尖取實白處於平石上以磨之稍濃取一大合乾薑一¶
　大兩搗宻絹篩和鹿角汁攪使調匀每夜先以煖漿水洗面¶
　軟帛拭之以白蜜塗面以手拍使蜜盡手指不粘爲盡然後¶
<pb:CK-KZ_JY146_04p054b>¶
　塗藥平旦還以暖漿水洗二三七日顏色驚人塗藥不見風¶
　日愼之¶
又面上暴生䵟方¶
　生杏仁去皮搗以雞子白和如煎餅麵入夜洗面乾塗之旦¶
　以水洗之立愈姚方云經宿拭去¶
面上礨礨子化面並療仍得光潤皮急方¶
　土瓜根搗篩以漿水和令調匀入夜漿水以洗面塗藥旦復¶
　洗之百日光華射人夫妻不相識¶
葛氏服藥取白方¶
　取三樹桃花陰乾末之食前服方寸七日三姚云并細腰身¶
<pb:CK-KZ_JY146_04p055a>¶
又方白苽子中仁五分白楊皮二分桃花四分搗末食後服方¶
　寸七日三欲白加瓜子欲赤加桃花三十日面白五十日手¶
　足俱白又一方有橘皮三分無楊皮¶
又方汝苑三分鉛丹一分末以醋漿服一刀圭日三服十日大¶
　便黑十八十九日如漆二十一日全白便止過此太白其年¶
　過三十難復療服藥忌五辛¶
又方朱丹五兩桃花三兩末井朝水服方寸七日三服十日知¶
　二十日太白小便當出黑汁¶
又方白松脂十分乾地黃九分乾漆五分熬附子一分炮桂心¶
　二分搗下篩蜜丸服十丸日三諸蟲悉出便肥白¶
<pb:CK-KZ_JY146_04p055b>¶
又方乾薑桂甘草分等末之且以生雞子一枚內一升酒中攪¶
　温以服方寸七十日知一月白光潤¶
又方去黑¶
　羊膽猪胰細辛等分煎三沸塗面咽旦醋漿洗之¶
又方茯苓白石脂分等蜜和塗之日三度¶
服一種藥一月卽得肥白方¶
　大豆黃炒舂如作醬滓取純黃一大升搗篩煉猪脂和令熟¶
　丸酒服二十丸日再漸加至三四十丸服盡五升不出一月¶
　卽大能食肥白試用之¶
療人鬚鬢秃落不生長方¶
<pb:CK-KZ_JY146_04p056a>¶
　麻子人三升秦椒二合置泔汁中一宿去滓日一沐一月長¶
　二尺也¶
又方蔓荆子三分附子二枚碎酒七升合煑器中封二七日澤¶
　沐十日長一尺勿近面上恐有毛生¶
又方桑白皮剉三二升以水淹煑五六沸去滓以洗鬚鬢數數¶
　爲之卽自不落¶
又方麻子人三升白桐葉一把米泔煑五六沸去滓以洗之數¶
　之則長¶
又方東行桑根長三尺中央當甑飯上蒸之承取兩頭汁以塗¶
　鬚鬢則立愈¶
<pb:CK-KZ_JY146_04p056b>¶
療鬚鬢黃方¶
　燒梧桐灰乳汁和以塗膚及鬚鬢佳¶
染髮鬚白令黑方¶
　醋漿煑豆漆之黑如漆色¶
又方先洗鬚髮令淨取石灰胡粉分等漿和温夕卧塗訖用油¶
　衣包裹明日洗去便黑大佳¶
又拔白毛令黑毛生方¶
　拔去白毛以好白蜜任孔中卽生黑毛眉中無毛亦針挑傷¶
　傅蜜亦毛生比見諸人水取石子研丁香汁拔訖急手傅孔¶
　中亦卽生黑毛此法大神驗¶
<pb:CK-KZ_JY146_04p057a>¶
若頭風白屑撿風條中方脂澤等方在此篇末¶
姚方療䵟¶
　白蜜和茯苓塗上滿七日卽愈¶
又療面胡粉刺方¶
　搗生菟絲絞取汁塗之不過三五上¶
又黑面方¶
　牯羊膽牛膽淳酒三升合煮三沸以塗面良¶
面上惡瘡方¶
　黃連黃檗胡粉各五兩下篩以粉面上瘡瘡方並出本條中¶
　患宜撿用之¶
<pb:CK-KZ_JY146_04p057b>¶
葛氏療身體及腋下狐臭方¶
　正旦以小便洗腋下卽不臭姚云大神驗¶
又方燒好礬石作末絹囊貯常以粉腋下又用馬齒礬石燒令¶
　汁盡粉之卽差¶
又方青木香二兩附子一兩石灰一兩細末著粉腋中汁出卽¶
　粉之姚方有礬石半兩燒¶
又方炊飯及熱丸以拭腋下臭仍與犬食之七日一如此卽差¶
又方煑兩雞子熟去殻皮各內腋下冷棄三路口勿反顧三爲¶
　之良¶
姚方取牛脂胡粉合椒以塗腋下一宿卽愈可三兩度作之則¶
<pb:CK-KZ_JY146_04p058a>¶
　永差¶
又兩腋下及手足掌陰下股裏常汗濕致臰方¶
　乾枸杞根干畜根甘草半兩干章陸胡粉滑石各一兩六物¶
　以苦酒和塗腋下當汁出易衣更塗不過三傅便愈或更發¶
　復塗之不可多傅傷人腋餘處亦塗之¶
若股內陰下常濕且臰或作瘡者方¶
　但以胡粉一分粉之卽差常用驗方¶
隱居効方療胡臰¶
　雞舌藿香青木香胡粉各二兩爲散內腋下綿裹之常作差¶
　令人香方¶
<pb:CK-KZ_JY146_04p058b>¶
　白芷薰草杜若杜蘅藁本分等蜜丸爲丸但旦服三丸暮服¶
　四丸二十日足下悉香云大神驗¶
又方瓜子芎藭藁本當歸杜蘅細辛各二分白芷桂各五分擣¶
　下食後服方寸七日三服五日口香一十日肉中皆香神良¶
小品又方¶
　甘草松樹根及皮大棗甜瓜子四物分等末服方寸七日三¶
　二十日覺効五十日身並體香百日衣服床幃皆香姚同¶
療人心孔惛塞多忘喜誤¶
　七月七日取蜘蛛網著領中勿令人知則永不忘也姚同¶
又方丁酉日宻自至市買遠志著巾角中還末服之勿令人知¶
<pb:CK-KZ_JY146_04p059a>¶
　姚同¶
又方丙午日取鼈甲著衣帶上良¶
又方取牛馬豬雞心干之末向日酒服方寸七日三問一知十¶
孔子大聖智枕中方已出在第九卷姚同¶
又方茯苓茯神人參五分遠志七分菖蒲二分末服方寸匕日¶
　三夜一服¶
又方章陸花陰干一百日擣末暮水服方寸七暮卧思念所欲¶
　知事卽於眠中醒悟¶
又方上黨人參半斤七月七日麻荸一升合搗蒸使氣盡遍服¶
　一刀圭暮臥逆知未然之事¶
<pb:CK-KZ_JY146_04p059b>¶
療人嗜眠喜睡方¶
　馬頭骨燒作灰末服方寸七日三夜一¶
又方父鼠目一枚燒作屑魚膏和注目外眥則不肯眠兼取兩¶
　目絳囊裹帶¶
又方麻黃术各五分甘草三分日中南擣末服一方寸七日三¶
　姚方人不忘¶
　菖蒲三分茯苓五分伏神人參各五分遠志七分末服方寸¶
　七日三夜一五日則知神良¶
傅用方頭不光澤臘澤飾髮方¶
　青木香白芷零陵香甘松香澤蘭各一分用綿裹酒漬再宿¶
<pb:CK-KZ_JY146_04p060a>¶
　內油裏煎再宿加臘澤斟量硬軟卽火急煎著少許胡粉煙¶
　脂訖又緩火煎令粘極去滓作梃以飾髮神良¶
作香澤塗髮方¶
　依臘澤藥內漬油裏煎卽用塗髮亦綿裹煎之¶
作手脂法¶
　猪胰一具白芷桃人碎各一兩辛夷各二分冬瓜人二分細¶
　辛半分黃瓜栝蔞人各三分以油一大升煮白芷等二三沸¶
　去滓挼豬胰取盡乃內冬苽桃人末合和之膏成以塗手掌¶
　卽光¶
蓽豆香藻法¶
<pb:CK-KZ_JY146_04p060b>¶
　蓽豆一升白附芎藭白芍藥水栝蔞當陸桃人冬瓜人各二¶
　兩擣篩和合先用水洗手面然後傅藥粉飾之也¶
六味薰衣香方¶
　沉香一片麝香一兩蘇合香蜜塗微火炙少令變色白膠香¶
　一兩擣沉香令破如大豆粒丁香一兩亦別擣令作三兩段¶
　擣餘香訖蜜和爲炷燒之若薰衣著半兩許又藿香一兩佳¶
葛氏既有膏傅面染髮等方故䟽脂澤等法亦粉飾之所要云¶
髮生方¶
　蔓荆子三分附子二枚生用並碎之二物以酒七升和內瓷¶
　器中封閉經二七日藥成先以灰汁淨洗鬚髮痛拭乾取烏¶
<pb:CK-KZ_JY146_04p061a>¶
　雞脂揩一日三遍凡經七日然後以藥塗日三四遍四十日¶
　長一尺餘處則勿塗¶
附方¶
肘後方姚氏療䵟¶
　茯苓末白蜜和塗上滿七日卽愈¶
又方療面多皯𪒟如雀卵色¶
　以羖羊膽一枚酒二升合煑三沸以塗拭之日三度差¶
千金方治血䵟面皺¶
　取蔓菁子爛研入常用面脂中良¶
崔元亮海上方滅瘢膏¶
<pb:CK-KZ_JY146_04p061b>¶
　以黃礬石燒令汁出胡粉炒令黃各八分惟須細研以臘月¶
　猪脂和更研如埿先取生布揩令痛則用藥塗五度又取鷹¶
　屎白燕窠中草燒作灰等分和人乳塗之其瘢自滅肉平如¶
　故¶
又方治面䵟黑子¶
　取李核中人去皮細研以雞子白和如稀餳塗至晩每以淡¶
　漿洗之後塗胡粉不過五六日有神愼風¶
孫眞人食忌去黶子¶
　取石灰炭上熬令熱插糯米於灰上候米化卽取米點之¶
外臺祕要救急去黑子方¶
<pb:CK-KZ_JY146_04p062a>¶
　夜以暖漿水洗面以布揩黑子令赤痛水研白檀香取濃汁¶
　以塗之旦又復以漿水洗面仍以鷹糞粉黑子¶
又令面生光方¶
　以蜜陀僧用乳煎塗面佳兼德瘡鼻皰¶
聖惠方治䵟𪒟斑點方¶
　用蜜陀僧二兩細研以人乳汁調塗面每夜用之¶
又方治黑痣生於身面上¶
　用藜蘆灰五兩水一大碗淋灰汁於銅器中貯以重湯煑令¶
　如黑膏以針微撥破痣處點之良不過三遍神驗¶
又方生眉毛¶
<pb:CK-KZ_JY146_04p062b>¶
　用七月烏麻花陰乾爲末生烏麻油浸每夜傅之¶
千金翼老人令面光澤方¶
　大豬蹄一具洗淨理如食法煑漿如膠夜以塗面曉以漿水¶
　洗面皮急矣¶
譚氏小兒方療豆瘡瘢面黶¶
　以蜜陀僧細研水調夜塗之明旦洗去平復矣¶
有治癧瘍三方具風條中¶
千金方治諸腋臭¶
　伏龍肝澆作泥傅之立差¶
外臺祕要治狐臭若股內陰下恒濕臭或作瘡¶
<pb:CK-KZ_JY146_04p063a>¶
　青木香好醋浸致腋下夾之卽愈¶
又生狐臭¶
　以三年釅醋和石灰傅之¶
經驗方善治狐臭¶
　用生薑塗腋下絶根本¶
又方烏髭鬢駐顏色壯筋骨明耳目除風氣潤肌膚久服令人¶
　輕健¶
　蒼术不計多少用米泔水浸三兩日逐日換水候滿日卽出¶
　刮去黑皮切作片子暴乾用慢火炒令黃色細搗末每一斤¶
　末用蒸過茯苓半斤煉蜜爲丸如梧桐子大空心卧時温熟¶
<pb:CK-KZ_JY146_04p063b>¶
　水下十五丸別用术末六兩甘草末一兩拌和匀作湯點之¶
　下术丸妙忌桃李雀蛤及三白¶
千金方治髮落不生令長¶
　麻子一升熬黑壓油以傅頭長髮妙¶
又治髮不生¶
　以羊屎灰淋取汁洗之三日一洗不過十度卽生¶
又治眉髮髭落¶
　石灰三升以水拌匀熖火炒令焦以絹袋貯使好酒一斗漬¶
　之密封冬十四日春秋七日取服一合常令酒氣相接嚴云¶
　百日卽新髭髮生不落¶
<pb:CK-KZ_JY146_04p064a>¶
孫眞人食忌生髮方¶
　取側柏葉陰乾作末和油塗之¶
又方令髮鬢烏黑¶
　醋煑大豆黑者去豆煎令稠傅髮¶
又方治頭秃¶
　蕪菁子末酢和傅之日三¶
梅師方治年少髮白拔去白髮¶
　以白蜜塗毛孔中卽生黑者髮不生取梧桐子搗汁塗上必¶
　生黑者¶
千金翼療髮黃¶
<pb:CK-KZ_JY146_04p064b>¶
　熊脂塗髮梳之散頭入床底伏地一食頃卽出便盡黑不過¶
　一升脂驗¶
楊氏產乳療白秃瘡及髮中生癬¶
　取熊白傅之¶
又療秃瘡¶
　取虎膏塗之¶
聖惠方治白秃¶
　以白鴿糞搗細羅爲散先以醋米泔洗了傅之立差¶
又治頭赤秃¶
　用白馬蹄燒灰末以臘月猪脂和傅之¶
<pb:CK-KZ_JY146_04p065a>¶
簡要濟眾治頭瘡¶
　大笋殻葉燒爲灰量瘡大小用灰調生油傅入少膩粉佳¶
<pb:CK-KZ_JY146_04p065a>¶
#+PROPERTY: JUAN 007
<pb:CK-KZ_JY146_04p065a>¶
　　
** 治爲熊虎爪牙所傷毒痛方第五十三¶
葛氏方燒青布以燻瘡口毒卽出仍煑葛根令濃以洗瘡搗乾¶
　葛根末以煑葛根汁服方寸七日五夜一則佳¶
又方嚼粟塗之姚同¶
又煑生鐵令有味以洗瘡上姚同¶
凡猛獸毒蟲皆受人禁氣將入山草宜先禁之其經術云¶
　到山下先閉氣三十五息存神仙將虎來到吾前乃存吾肺¶
　中有白帝出把虎兩目塞吾下部又乃吐肺氣白通冠一山¶
<pb:CK-KZ_JY146_04p065b>¶
　林之上於是良久又閉氣三十五息兩手捻都監目作三步¶
　步皆以右足在前乃止祝曰李耳李耳圖汝非李耳耶汝盜¶
　黃帝之犬黃帝教我問汝汝答之云何畢便行一山之虎不¶
　可得見若逢之者目向立大張左手五指側之極勢跳手上¶
　下三度於跳中大嚕咄虎北斗君汝去虎卽走止宿亦先四¶
　凹如此又燒牛羊角虎亦不敢近人又搗雄黃紫石縫囊貯¶
　而帶之¶
附方¶
梅師方治虎傷人瘡¶
　但飲酒常令大醉當吐毛出¶
<pb:CK-KZ_JY146_04p066a>¶
　　
** 治卒爲猘犬凡所咬毒方第五十四¶
療猘犬咬人方¶
　先嗍却惡血灸瘡中十壯明日以去日灸一壯滿百乃止姚¶
　云忌酒¶
又云地榆根末服方寸七日一二亦末傅瘡上生根搗傅佳¶
又方刮虎牙若虎骨服一七已發如猘犬者服此藥卽差姚同¶
又方仍殺所咬犬取腦傅之後不復發¶
又方搗薤汁傅之又飲一升日三瘡乃差¶
又方末礬石內瘡中裹之止瘡不壞速愈神妙¶
又方頭髮猬皮燒末水和飲一杯若或已目赤口噤者折齒下¶
<pb:CK-KZ_JY146_04p066b>¶
　之姚云二物等分¶
又方搗地黃汁飲之并以塗瘡過百度止¶
又方末乾薑常服并以內瘡中¶
凡猘犬咬人七日一發過三七日不發則脫也要過百日乃爲¶
　大免耳¶
　每到七日輒當飲薤汁三二升又當終身禁食犬肉蠶蛹食¶
　此發則不可救矣瘡未差之間亦忌生物諸肥膩及冷但於¶
　飰下蒸魚及就膩氣中食便發不宜飲酒能過一年乃佳¶
若重發療方¶
　生食蟾蜍鱠絶良驗姚同亦可燒炙食之不必令其人知初¶
<pb:CK-KZ_JY146_04p067a>¶
　得嚙便爲之則後不發姚剝作鱠吞蒜齏下¶
又方搗薑根汁飲之卽差¶
又方服蔓菁汁亦佳¶
又凡犬咬人¶
　取竈中熱灰以粉瘡傅之姚同¶
又方火炙蠟以灌瘡中姚同¶
又方以頭垢少少內瘡中以熱牛屎塗之佳姚同¶
又方挼蓼以傅瘡上¶
又方乾薑末服二七薑汁服半升亦良¶
又方但依猘犬法彌佳燒蟾蜍及末礬石傅之尤佳¶
<pb:CK-KZ_JY146_04p067b>¶
狂犬嚙者難療凡犬食馬肉生狂¶
　犬尋常忽鼻頭燥眼赤不食避人藏身皆欲發狂便宜枸杞¶
　汁煑糜飼之卽不狂若不肯食糜以鹽伺鼻便忽塗其鼻既¶
　舐之則欲食矣神驗¶
附方¶
梅師方治狂狗咬人¶
　取桃白皮一握水三升煎取一升服¶
食療治犬傷人¶
　杵生杏人封之差¶
　　
** 治卒毒及狐溺棘所毒方第五十五¶
<pb:CK-KZ_JY146_04p068a>¶
馬嚼人作瘡有毒種熱疼痛方¶
　刺雞冠血瀝著瘡中三下若駁馬用雌雞草馬用雄雞姚同¶
又方灸瘡及腫上差¶
若瘡久不差者¶
　馬鞭梢長二寸鼠矢二七枚燒末膏和傅之效¶
又方以婦人月經傅上最良姚云神效¶
人體上先有瘡而乘馬馬汗若馬毛入瘡中或但爲馬氣所蒸¶
　皆致腫痛煩熱入腹則殺人¶
　燒馬鞭皮末以膏和傅上¶
又方多飲淳酒取醉卽愈¶
<pb:CK-KZ_JY146_04p068b>¶
又剝死馬馬骨傷人手毒攻欲死方¶
　便取死馬腹中屎塗之卽差姚同¶
又方以手內女人陰中卽愈有胎者不可令胎墮¶
狐尿棘㓨㓨人腫痛欲死方¶
　破雞搨之卽差¶
又方以熱桑灰汁漬冷復易取愈¶
小品方以熱蠟著瘡中又烟熏之令汁出卽便愈¶
此狐所尿之木猶如虵𧊄也此下有魚骨傷人¶
附方¶
圖經云治惡刺及狐尿刺¶
<pb:CK-KZ_JY146_04p069a>¶
　搗取蒲公草根莖白汁塗之惟多塗立差止此方出孫思邈¶
　千金方其序云余以正觀五年七月十五日夜以左手中指¶
　背觸著庭木至曉遂患痛不可忍經十日痛日深瘡日高大¶
　色如熟小豆色嘗聞長者之論有此方遂依治之手下則愈¶
　痛亦除瘡亦卽差未十日而平復楊炎南行方亦著其效云¶
效方治狐尿㓨螫痛¶
　杏人細研煑一兩沸承熱以浸螫處數數易之¶
外臺祕要治剝馬被骨刺破中毒欲死¶
　取剝馬腹中糞及馬尿洗以糞傅之大驗絞糞汁飲之效¶
聖惠方治馬咬人毒入心¶
<pb:CK-KZ_JY146_04p069b>¶
　馬齒莧湯食之差¶
靈苑方治馬汗入瘡腫痛漸甚宜急療之遲則毒深難理¶
　以生烏頭末傅瘡口良久有黃水出立愈¶
王氏博濟治驢涎馬汗毒所傷神效¶
　白礬飛過黃丹炒令紫色各等分相衮合調貼患處¶
　
** 治卒青蛙蝮虺眾蛇所螫方第五十六¶
葛氏竹中青蜂螫人方¶
　雄黃麝香乾薑分等搗篩以麝罔和之著小竹管帶之行急¶
　便用傅瘡兼眾蛇虺毒之神良¶
又方破烏雞熱傅之¶
<pb:CK-KZ_JY146_04p070a>¶
　虵綠色喜緣樹及竹上大者不過四五尺皆呼爲青條蛇人¶
　中立死¶
葛氏毒蛇螫人方¶
　急掘作坑以埋瘡處堅築其上毒卽入土中須臾痛緩乃出¶
徐王治蛇毒方¶
　用搗地榆根絞取汁飲兼以漬瘡¶
又方搗小蒜飲汁以滓傅瘡上¶
又方猪耳垢著瘡中牛耳中垢亦可用之良¶
又方嚼鹽唾上訖灸三壯復嚼鹽唾之瘡上¶
又方搗薤傅之¶
<pb:CK-KZ_JY146_04p070b>¶
又方燒蜈蚣末以傅瘡上¶
又方先以無節竹筒著瘡上熔蠟及蜜等分灌筒中無蜜單蠟¶
　亦通¶
又方急且尿瘡中乃拔向日閉氣三步以刀掘地作小坎以熱¶
　湯沃坎中埿作丸如梧子大服之并以少泥泥之瘡上佳¶
又方桂心栝蔞分等爲末用小竹筒宻塞之以帶行卒爲蝮蛇¶
　卽傅之此藥療諸蛇毒塞不宻則氣歇不中用¶
一切蛇毒¶
　急灸瘡三五壯則眾毒不能行¶
蛇毒¶
<pb:CK-KZ_JY146_04p071a>¶
　搗鬼針草傅上卽定¶
又方荆葉袋貯薄瘡腫上¶
又方以麝䒽塗腫上血出乃差¶
又方以合口椒并葉搗傅之無不止¶
又方切葉刀燒赤烙之¶
附方¶
梅師方治蛇虺螫人¶
　以獨頭蒜酸草搗絞傅所咬處¶
廣利方治蛇咬方¶
　取黑豆葉剉杵傅之日三易良¶
<pb:CK-KZ_JY146_04p071b>¶
廣濟方治毒蛇嚙方¶
　菰蔣草根灰取以封之其草似燕尾也¶
兵部手集主蛇蠍蜘蛛毒¶
　雞卵輕敲一小孔合咬處立差¶
劉禹錫傳信方治虵咬蝎螫¶
　燒刀子頭令赤以白礬置刀上看成汁便熱滴咬處立差此¶
　極神驗得力者數十人貞元三十二年有兩僧流向南到鄧¶
　州俱爲蛇嚙令用此法救之傅藥了便發更無他苦¶
　　
** 治蛇瘡敗蛇骨刺人入口繞身諸方第五十七¶
葛氏凡蛇瘡未愈禁熱食食便發療之依初螫人法¶
<pb:CK-KZ_JY146_04p072a>¶
蛇螫人九竅皆血出方¶
　取虻蟲初食牛馬血腹滿者二七枚燒服之¶
此上蛇瘡敗及洪腫法方蛇螫人牙折入肉中痛不可堪方¶
　取蝦蟆肝以傅上立出¶
又方先宻取荇葉當其上穿勿令人見以再覆瘡口上一時著¶
　葉當上穿穿卽折牙出也¶
蛇骨刺人毒痛方¶
　以鐵精如大豆者以管吹瘡內姚同¶
又方燒死鼠搗傅之瘡上¶
蛇螫人瘡已合而餘毒在肉中淫淫痛癢方¶
<pb:CK-KZ_JY146_04p072b>¶
　取大小蒜各一升合搗熱湯淋取汁灌瘡中姚同¶
蛇卒繞人不解方¶
　以熱湯淋卽解亦可令就尿之¶
蛇入人口中不出方¶
　艾灸蛇尾卽出若無火以刀周匝割蛇尾截令皮斷乃將皮¶
　倒脫卽出小品同之¶
七八月中諸蛇毒旺不得泄皆嚙草木卽枯死名爲蛇蚳此物¶
　傷人甚於蛇螫卽依蛇之螫法療之¶
附方¶
廣利方治蛇咬瘡¶
<pb:CK-KZ_JY146_04p073a>¶
　煖酒淋洗瘡上日三易¶
聖惠方治蛇入口并入七孔中¶
　割母猪尾頭瀝血滴口中卽出¶
　　
** 治卒入山草禁辟衆蛇藥術方第五十八¶
辟眾蛇方¶
同前姚氏仙人入山草法¶
辟蛇之藥雖多唯以武都雄黃爲上帶一塊右稱五兩於肘間¶
　則諸蛇毒莫敢犯¶
　他人中者便磨以療之又帶五蛄黃丸良丸有蜈蚣故方在¶
　於備急中此下有禁法云不受而行則無驗¶
<pb:CK-KZ_JY146_04p073b>¶
　虵毒勿渡水渡水則痛甚於初螫¶
　亦當先存想作大蜈蚣前已隨後渡若乘船渡不作法殺人¶
入山並不得呼作虵皆喚爲虵中之者彌宜勿誤辟虵法¶
　到處燒羖羊角令有烟出虵則去矣¶
附方¶
廣利方治諸蛇毒螫人欲死兼辟蛇¶
　乾薑雄黃等分同研用小絹袋貯系臂上男左女右蛇聞藥¶
　氣逆避人螫毒傅之¶
　　
** 治卒蜈蚣蜘蛛所螫方第五十九¶
葛氏方割雞冠血塗之¶
<pb:CK-KZ_JY146_04p074a>¶
又方以鹽緘瘡上卽愈云蜈蚣去遠者卽不復得¶
又方鹽熱漬之¶
又方嚼大蒜若小蒜或桑樹白汁塗之亦以麻履底土揩之良¶
蜈蚣甚嚙人其毒殊輕於蜂當時小痛而易歇蜘蛛毒¶
　生鐵衣醋研取濃汁塗之又烏麻油和胡粉傅上乾復易取¶
　差取羊桃葉傅之立愈¶
附方(蚯蚓螻蛄蠶咬蠼螋尿及惡蟲咬人附)¶
梅師方治蜈蚣咬人痛不止¶
　獨頭蒜摩螫處痛止¶
又經驗後方燒雞屎酒和傅之佳又取雞屎和醋傅之¶
<pb:CK-KZ_JY146_04p074b>¶
聖惠方治蜈蚣咬方¶
　用蝸牛擦取汁滴入咬處¶
兵部手集治蜘蛛咬遍身成瘡¶
　取上好春酒飲醉使人翻不得一向卧恐酒毒腐人須臾蟲¶
　於肉中小如米自出¶
又譚氏小兒方以䓗一枝去尖頭作孔將蚯蚓入葱葉中緊捏¶
　兩頭勿泄氣頻搖動卽化爲水點咬處差¶
劉禹錫傳信方治蟲豸傷咬¶
　取大藍汁一碗入雄黃麝香二物隨意看多少細研投藍中¶
　以點咬處若是毒者卽并細服其汁神異之極也昔張員外¶
<pb:CK-KZ_JY146_04p075a>¶
　在劒南爲張延賞判官忽被斑蜘蛛咬項上一宿咬有二道¶
　赤色細如箸繞項上從胸前下至心經兩宿頭面腫疼如數¶
　升盌大肚漸腫幾至不救張相素重薦因出家資五百千并¶
　薦家財又數百千募能療者忽一人應召云可治張相初甚¶
　不信欲驗其方遂令目前合藥其人云不惜方當療人性命¶
　耳遂取大藍汁一瓷碗取蜘蛛投之藍汁良久方出得汁中¶
　甚困不能動又别搗藍汁加麝香末更取蜘蛛投之至汁而¶
　死又更取藍汁麝香復加雄黃和之更取一蜘蛛投汁中隨¶
　化爲水張相及諸人甚異之遂令點於咬處兩日內悉平愈¶
　但咬處作小瘡痂落如舊¶
<pb:CK-KZ_JY146_04p075b>¶
經驗方治蜘蛛咬遍身生絲¶
　羊乳一升飲之貞元十年崔員外從質云目擊有人被蜘蛛¶
　咬腹大如孕婦其家弃之乞食於道有僧遇之教飲羊乳未¶
　幾日而平¶
又方治蚯蚓咬¶
　濃作鹽湯浸身數遍差浙西軍將張韶爲此蟲所咬其形如¶
　風眉鬚皆落每夕蚯蚓鳴於體有僧教以此方愈¶
又方治蚯蚓蟲咬其形如大風眉鬚皆落¶
　以石灰水浸身亦良¶
聖惠方主蛐蟮咬人方¶
<pb:CK-KZ_JY146_04p076a>¶
　以雞屎傅之¶
又方治螻蛄咬人¶
　用石灰醋和塗之¶
廣利方治蠶咬人¶
　麝香細研蜜調塗之差¶
千金方治蠼螋尿瘡¶
　楝樹枝皮燒灰和猪膏傅之¶
又方杵豉傅之¶
又方以酢和粉傅之¶
又方治蠼螋蟲尿人影¶
<pb:CK-KZ_JY146_04p076b>¶
　著處便令人體病瘡其狀如粟粒累累一聚慘痛身中忽有¶
　處燥痛如芒刺亦如刺蟲所螫後細瘡㿔作叢如茱萸子狀¶
　也四畔赤中央有白膿如黍粟亦令人皮急舉身惡寒壯熱¶
　極者連起竟腰脇胸也治之法初得磨犀角塗之止¶
博物志治蠼嫂蟲溺人影亦隨所著作瘡¶
　以雞腸草汁傅之良¶
外臺秘要治蠼嫂尿瘡繞身匝卽死¶
　以燕巢中土猪脂苦酒和傅之¶
又方治蠼嫂尿瘡¶
　燒鹿角末以苦酒調塗之¶
<pb:CK-KZ_JY146_04p077a>¶
錢相公方療蠼螋尿瘡黃水出¶
　嚼梨葉傅之乾卽易¶
勝金方治蠼螋尿人成瘡初如糝粟漸大如豆更大如火烙漿¶
　庖疼痛至甚宜速用草茶并臘茶俱可以生油調傅上其痛¶
　藥至立止妙¶
聖惠方治惡蟲咬人¶
　用紫草油塗之¶
又方以酥和鹽傅之¶
　　
** 治卒蠆螫方第六十¶
以玉壺丸及五蛄丸塗其上並得¶
<pb:CK-KZ_JY146_04p077b>¶
　其方在備急丸散方中¶
又方取屋霤下土水和傅之¶
　　
** 治卒蜂所螫方第六十一¶
蜂螫人¶
　取人尿洗之¶
又方榖樹桑樹白汁塗之並佳¶
又方刮齒垢塗之又破蜘蛛又煑蜂房塗之燒牛角灰苦酒和¶
　塗之又斷葫揩之又嚼青蒿傳之¶
附方¶
千金方治蜂螫人¶
<pb:CK-KZ_JY146_04p078a>¶
　用露蜂房末猪膏和傅之楊氏產乳蜂房煎湯洗亦得¶
又外臺秘要挼薄荷貼之差¶
又聖惠方以酥傅之愈¶
沈存中筆談云處士劉湯隱居住屋山嘗於齊中見一大蜂竄¶
　爲蛛網絲縛之爲蜂所螫墜地俄頃蛛鼓腹欲裂徐徐行入¶
　草嚙芋梗微破以瘡就嚙處磨之良久腹漸消輕躁如故自¶
　後人有爲蜂螫者挼芋梗傅之則愈¶
　　
** 治卒蝎所螫方第六十二¶
蝎螫人¶
　温湯漬之¶
<pb:CK-KZ_JY146_04p078b>¶
又方挼馬莧大蒜又嚼乾薑塗之佳姚方以冷水漬螫處卽不¶
　痛水微煖便痛卽易水又以冷漬故布搨之數易¶
新效方蜀葵花石榴花艾心分等並五月五日午時取陰乾合¶
　搗和水塗之螫處立定二花未定又鬼針草挼汁傅之立差¶
　又黃丹醋塗之又生烏頭末唾傅之嚼乾薑塗之又麝䒽封¶
　之温酒漬之卽愈¶
附方¶
孫眞人食忌主蠍螫¶
　以礬石一兩醋半升煎之投礬末於醋中浸螫處¶
又勝金方烏頭末少許頭醋調傅之¶
<pb:CK-KZ_JY146_04p079a>¶
又錢相公篋中方取半夏以水研塗之立止¶
又食醫心鏡以醋磨附子傅之¶
又經驗方以驢耳垢傅之差崔給事傳¶
廣利方治蠍螫人痛不止方¶
　楮樹白汁塗之立差¶
　　
** 治中蠱毒方第六十三¶
葛氏方療蠱毒下血方¶
　羖羊皮方三寸得敗鼓亦好蘘荷葉苦參黃連當歸各二兩¶
　水七升煑二升分三服一方加犀角升麻各三兩無蘘荷根¶
　用茜根四兩代之佳¶
<pb:CK-KZ_JY146_04p079b>¶
人有養畜蠱以病人其𧦽法¶
　中蠱令人心腹切痛如有物嚙或吐下血不卽療之食人五¶
　藏則死矣欲知蠱與非蠱當令病人唾水中沉者是浮者非¶
　小品姚並同¶
欲知蠱毒主姓名方¶
　取鼓皮少少燒末飲病人病人須臾自當呼蠱主姓名可語¶
　便去則便愈亦有虵蜒合作蠱毒著飲食中使人得瘕病此¶
　一種積年乃死療之各自有藥又蘘荷葉宻著病人臥席下¶
　其病人卽自呼蠱主姓名也¶
療中蠱毒吐血或下血皆如爛肝方¶
<pb:CK-KZ_JY146_04p080a>¶
　茜草根蘘荷根各三兩㕮咀以水四升煑取二升去滓適寒¶
　温頓服卽愈又自當呼蠱主姓名茜草卽染絳草也小品并¶
　姚方同也¶
又方巴豆一枚去心皮熬豉三粒釜底墨方寸七合搗爲三丸¶
　一丸當下毒不可者更服一丸卽下¶
又方鹽一升淳苦酒和一服立吐卽愈小品同支方苦酒一升¶
　煑令消服愈¶
又方取蚯蚓十四枚以苦酒三升漬之蚓死但服其汁已死者¶
　皆可活¶
又方苦瓠一枚水二升煑取一升服立卽吐愈小品同支方用¶
<pb:CK-KZ_JY146_04p080b>¶
　苦酒一升煑令消服神驗¶
又方皂莢三梃炙去皮子酒五升漬一宿去滓分三服小品同¶
療飲中蠱毒令人腹內堅痛面目青黃淋露骨立病變無常方¶
　取鐵精搗之細篩又别搗烏雞肝以和之丸如梧子大服三¶
　丸甚者不過十日微者卽愈别有鐵精方¶
又方猪肝一具蜜一升共煎之令熟分爲二十服祕方小品同¶
　支方分作丸亦得¶
又方取棗木心剉得一斛著釜中淹之令上有三寸水煑取二¶
　斗澄取清微火煎得五升宿勿食旦服五合則吐蠱毒出小¶
　品姚同之¶
<pb:CK-KZ_JY146_04p081a>¶
又方雄黃丹砂藜蘆各一兩搗末旦以井華水服一刀圭當下¶
　吐蠱蟲出¶
又方隱荵草汁飲一二升此草桔梗苗人皆食之¶
治蠱已食下部肚盡腸穿者¶
　取長股蝦蟆青背一枚雞骨支方一分燒爲灰合內下部令¶
　深入小品同支方屢用大驗姚方亦同¶
又方以猪膽瀝內下部中以綿深導內塞之¶
又方五蠱黃丸最爲療蠱之要其方在備急條中¶
復有自然飛蠱狀如鬼氣者難治¶
　此諸種得眞犀麝香雄黃爲良藥人帶此於身亦預防之¶
<pb:CK-KZ_JY146_04p081b>¶
姚氏療中蠱下血如雞肝出石餘四藏悉壞唯心未毁或鼻破¶
待死方¶
　末桔梗酒服一七日一二葛氏方也¶
支太醫有十數傳用方¶
　取馬兜零根搗末水服方寸匕隨吐則出極神驗此物苗似¶
　葛蔓緣柴生子似橘子¶
凡畏已中蠱欲服甘草汁¶
　宜生煑服之當吐疾出若平生預服防蠱毒者宜熟炙煑服¶
　卽內消不令吐神驗¶
又方甘草炙每合嚥汁若因食中蠱反毒卽自吐出極良常含¶
<pb:CK-KZ_JY146_04p082a>¶
　咽之永不慮藥及蠱毒也¶
又有解百毒散在後藥毒條中亦療方¶
　桑白汁一合服之須臾吐利蠱出¶
席辯刺史傳效二方云並試用神驗¶
　斑猫蟲四枚去足翅炙桃皮五月初五採取去黑皮陰乾大¶
　戟凡三物並搗別篩取斑猫一分桃皮大戟各二分合和棗¶
　核大以米清飲服之訖吐出蠱一服不差十日更一服差此¶
　蠱洪州最多老媪解療一人得縑二十疋祕方不可傳其子¶
　孫犯法黃花公若於則爲都督因以得之流傳老媪不復得¶
　縑席云已差十餘人也¶
<pb:CK-KZ_JY146_04p082b>¶
又方羖羊皮方寸七蘘荷根四兩苦參黃連各二兩當歸犀角¶
　升麻各三兩七物以水九升煑取三升分三服蠱卽出席云¶
　曾與一人服應時吐蜂兒數升卽差此是姚大夫方¶
附方¶
千金翼方療蠱毒¶
　以槲木北陰白皮一大握長五寸以水三升煑取一升空腹¶
　分服卽吐蠱出也¶
又治蠱毒下血¶
　猬皮燒末水服方寸匕當吐蠱毒¶
外臺祕要救急治蠱¶
<pb:CK-KZ_JY146_04p083a>¶
　以白鴿毛糞燒灰飲和服之¶
楊氏產乳療中蠱毒¶
　生玳瑁以水磨如濃飲服一盞自解¶
聖惠方治小兒中蠱下血欲死¶
　搗青藍汁頻頻服半合¶
　　
** 治卒中溪毒方第六十四¶
姚氏中水毒祕方¶
　取水萍曝乾以酒服方寸七差止又云中水病手足指冷卽¶
　是若暖非也其冷或一寸極或竟指未過肘膝一寸淺至於¶
　肘膝爲劇¶
<pb:CK-KZ_JY146_04p083b>¶
葛氏水毒中人一名中溪一名中灑(東人呼爲蘇駭切)一名水病似射¶
　工而無物其診法¶
　初得之惡寒頭微痛目注疼心中煩懊四肢振浙骨節皆强¶
　筋急但欲睡旦醒暮劇手逆冷三日則復生蟲食下瘡不痛¶
　不癢不冷人覺視之乃知不卽療過六七日下部膿潰蟲食¶
　五藏熱極煩毒注下不禁八九日良醫不能療覺得急當深¶
　視下部若有瘡正赤如截肉者爲陽毒最急若瘡如蠡魚齒¶
　者爲陰毒猶小緩要皆煞人不過二十日欲知是中水毒當¶
　作數升湯以小蒜五寸㕮咀投湯中莫令大熱熱卽無力捩¶
　去滓適寒温以浴若身體發赤斑文者又無異證當以他病¶
<pb:CK-KZ_JY146_04p084a>¶
　療之也¶
病中水毒方¶
　取梅若桃葉搗絞汁三升許以少水解爲飲之姚云小兒不¶
　能飲以汁傅乳頭與之¶
又方常思草搗絞飲汁一二升并以綿染寸中以導下部日三¶
　過卽差¶
又方搗藍青汁以少水和塗之頭面身體令匝¶
又方取梨葉一把熟搗以酒一杯和絞服之不過三¶
又方取虵莓草根搗作末服之并以導下部亦可飲汁一二升¶
　夏月常行欲入水浴先以少末投水中流更無所畏又辟射¶
<pb:CK-KZ_JY146_04p084b>¶
　工家中雖以器貯水浴亦宜少末投水中大佳¶
今東閒諸山縣無不病溪毒春月皆得亦如傷寒呼爲溪温未¶
　必是射工輩亦盡患瘡痢但寒熱煩疼不解便致死耳方家¶
　用藥與傷寒温疾相似令施其單法¶
　五加根燒末酒若漿水飲之荆葉汁佳千金不傳祕之¶
又方宻取蓼搗汁飲一二合又以塗身令周匝¶
　取牛膝莖一把水酒共一杯漬絞取汁飲之日三雄牛膝莖¶
　紫色者是也¶
若下部生瘡已決洞者¶
　秫米一升鹽五升水一石煑作糜坐中卽差¶
<pb:CK-KZ_JY146_04p085a>¶
又方桃皮葉熟搗水漬令濃去滓著盆中坐漬之有蟲出¶
又方皂莢燒末綿裹導之亦佳又服牡丹方寸七日三服¶
　　
** 治卒中射工水弩毒方第六十五¶
江南有射工毒蟲一名短狐一名蜮常在山間水中人行及水¶
　浴此蟲口中橫骨角弩唧以射人形影則病其診法¶
　初得或如傷寒或似中惡或口不能語或惡寒熱四肢拘急¶
　旦可暮劇困者三日齒間血出不療卽死其中人有四種初¶
　覺則遍身體視之其一種正黑如墨子而繞四邊但觸遇犯¶
　之如㓨狀其一種作瘡瘡久卽穿陷一種突起如石痛徹骨髓¶
　其一種如火灼人肉熛起作瘡此種最急並皆煞人居溪傍¶
<pb:CK-KZ_JY146_04p085b>¶
　隰地天大雨或逐人行潦流入人家而射人又當養鵝鴨亦¶
　可以食人行將純白鵝以辟之白鴨亦善帶好生犀角佳也¶
若見身中有此四種瘡處便急療之¶
　急周繞遍去此瘡邊一寸輒炙一處百壯瘡亦百壯差¶
又方赤莧莖葉搗絞取汁飲之以滓傅之姚云服七合日四五¶
　服¶
又方胡蒜令傅以搨瘡上灸蒜上千壯差¶
又方白雞矢白者二枚以小餳和調以塗瘡上¶
又方鼠婦蟲豉各七合巴豆三枚去心合猪脂但以此藥塗之¶
又方取水上浮走豉母蟲一枚置口中便差云此蟲正黑如大¶
<pb:CK-KZ_JY146_04p086a>¶
　豆浮水上相游者¶
又方取皁莢一梃尺二者槌碎苦酒一升煎如飴去滓傅之痛¶
　處差¶
又方馬齒莧搗飲汁一升滓傅瘡上日四五遍則良驗¶
又方升麻烏翣各二兩水三升煑取一升盡服之滓傅瘡上不¶
　差更作姚同更加犀角二兩¶
　云此蟲含沙射人影便病欲渡水先以石投之口邊角弩發¶
　矢言口息兩角能屈伸¶
冬月則蟄¶
　有一長角橫在口前弩檐臨其角端曲如上弩以氣爲矢用¶
<pb:CK-KZ_JY146_04p086b>¶
　水勢以射人人中之便不能語餘狀如葛氏所說¶
　　
** 治卒中沙虱毒方第六十六¶
山水間多有沙虱甚細略不可見人入水浴及以水澡浴此蟲¶
在水中著人身及陰天雨行草中亦著人便鑽入皮裏其診法¶
　初得之皮上正赤如小豆黍米粟粒以手摩赤上痛如刺三¶
　日之後令百節强疼痛寒熱赤上發瘡此蟲漸入至骨則殺¶
　人自有山澗浴畢當以布拭身數遍以故帛拭之一度乃傅¶
　粉之也¶
又療沙虱毒方¶
　以大蒜十片著熱灰中温之令熱斷蒜及熱柱瘡上盡十片¶
<pb:CK-KZ_JY146_04p087a>¶
　復以艾灸瘡上七壯則良¶
又方斑猫二枚熬一枚末服之燒一枚令絶烟末以傅瘡上卽¶
　差又以射罔傅之佳¶
又方生麝香大蒜合搗以羊脂和著小筒子中帶之行今東間¶
　水無不有此浴竟中拭㸁㸁如芒毛針刺熟看見則以竹葉¶
　抄挑去之¶
　比見嶺南人初有此者卽以茅葉茗茗刮去及小傷皮則爲¶
　佳仍數塗苦苣菜汁佳¶
已深者針挑取蟲子正如疥蟲著爪上映光方見行動也若挑¶
得便就上灸三四壯則蟲死病除¶
<pb:CK-KZ_JY146_04p087b>¶
　若覺猶惛惛見是其已太深便應依土俗作方術拂出乃用¶
　諸湯藥以浴皆一二升出都盡乃止亦依此方并雜治中溪¶
　毒及射工法急救七日中宜差不爾則仍有飛蟲在身中噉¶
　人心藏便死愼不可輕¶
　　
** 治卒服藥過劑煩悶方第六十七¶
服藥過劑煩悶及中毒多煩悶欲死方¶
　刮東壁土少少以水一二升和飲之良¶
又方於屋霤下作坎方二尺深三尺以水七升灌坎中以物揚¶
　之令沫出取一升飲之未解更作¶
又方擣藍取汁服數升無藍只洗青絹取汁飲亦得¶
<pb:CK-KZ_JY146_04p088a>¶
服藥失度心中苦煩方¶
　飲生葛根汁大良無生者乾葛爲末水服五合亦可煑服之¶
又方吞雞子黃數枚卽愈不差更作¶
服石藥過劑者¶
　白鴨屎末和水調服之差¶
又方大黃三兩芒硝二兩生地黃汁五升煑取三升分三服得¶
　下便愈¶
若卒服藥吐不止者¶
　飲新汲水一升卽止¶
若藥中有巴豆下痢不止方¶
<pb:CK-KZ_JY146_04p088b>¶
　末乾薑黃連服方寸七差¶
又方煑豆汁一升服之差¶
附方¶
外臺祕要治服藥過劑及中毒煩悶欲死¶
　燒犀角末水服方寸七¶
　　
** 治卒中諸藥毒救解方第六十八¶
治食野葛已死方¶
　以物開口取雞子三枚和以吞之須臾吐野葛出¶
又方温猪脂一升飲之¶
又方取生鴨就口斷鴨頭以血瀝口中入咽則活若口不可開¶
<pb:CK-KZ_JY146_04p089a>¶
　者取大竹筒洞節以頭注其脇取冷水竹筒中數易水須臾¶
　口開則可得下藥若人多者兩脇及臍中各與筒甚佳¶
又方多飲甘草汁佳¶
姚方中諸毒藥及野葛已死方¶
　新小便和人屎絞取汁一升頓服入腹卽活解諸毒無過此¶
　汁¶
中酖毒已死者¶
　粉三合水三升和飲之口噤以竹管强開灌之¶
中射罔毒¶
　藍汁大豆猪犬血並解之¶
<pb:CK-KZ_JY146_04p089b>¶
中狼毒毒以藍汁解之¶
中狼葵毒以葵根汁解之¶
中藜蘆毒以雄黃葱汁并可解之¶
中躑躅毒以栀子汁解之¶
中巴豆毒¶
　黃連小豆藿汁大豆汁並可解之¶
中雄黃毒以防己汁解之¶
中蜀椒毒中蜈蚣毒¶
　二毒桑汁煑桑根汁並解之¶
中礬石毒以大豆汁解之¶
<pb:CK-KZ_JY146_04p090a>¶
中芫花毒以防風甘草桂並解之¶
中半夏毒以生薑汁乾薑並解之¶
中附子烏頭毒大豆汁遠志汁並可解之¶
中杏仁毒以藍子汁解之¶
食金已死者取雞屎半升水淋得一升飲之日三服¶
又方吞水銀二兩卽裹金出少者一兩亦足¶
姚云一服一兩三度服之扶坐與之令入腹卽活¶
又方鴨血及雞子亦解之¶
今取一種而兼解眾毒¶
　取甘草㕮咀濃煑多飲其汁井多食䓗中涕並佳¶
<pb:CK-KZ_JY146_04p090b>¶
又方煑大豆令涌多飲其汁無大豆豉亦佳¶
又方藍青藍子亦通解諸毒常預畜之¶
又方煑薺苨令濃飲一二升祕方卒無可煑嚼食之亦可作散¶
　服之此藥在諸藥中諸藥則皆驗¶
又方凡煑此藥汁解毒者不可熱飲之諸毒得熱更甚宜使小¶
　冷爲良¶
席辯刺史云嶺南俚人毒皆因食得之多不卽覺漸不能食或¶
更心中漸脹并背急悶先寒似瘴¶
　微覺卽急取一片白銀含之一宿銀變色卽是藥也銀青是¶
　藍藥銀黃赤是𦵣藥久久者入眼眼或青或黃赤青是藍藥¶
<pb:CK-KZ_JY146_04p091a>¶
　黃赤是𦵣藥俚人有解療者畏人得知在外預言三百牛藥¶
　或云三百兩銀藥余久任以首領親狎知其藥常用俚人不¶
　識本草乃妄言之其方並如後也¶
初得俚人毒藥且令定方¶
　生薑四兩甘草三兩炙切以水六升煑取二升且服三服服¶
　訖然後覓藥療之¶
療方¶
　常山四兩切白鹽四錢以水一斗漬一宿以月盡日漬月一¶
　日五更以土釜煑勿令奴婢雞犬見煑取二升旦分再服服¶
　了少時卽吐以銅器貯取若青色以杖舉五尺不斷者卽藥¶
<pb:CK-KZ_JY146_04p091b>¶
　未盡二日後更一劑席辯曾飲酒得藥月餘始覺首領梁墳¶
　將土常山與爲呼爲一百頭牛藥服之卽差差後二十日愼¶
　毒食唯有煑飯食之前後得差凡九人¶
又方黃藤十兩嶺南皆有切以水一斗煑取二升分三服服訖¶
　毒藥內消若防己俚人藥常服此藤縱得自然不發席云常¶
　服之利小便亦療數人¶
又方都淋藤十兩嶺南皆有土人悉知俚人呼爲三百兩銀其¶
　葉細長有三尺微藤生切以水一斗和酒二升煑取三升分¶
　三服服訖毒藥并逐小便出十日愼毒食不差更服之卽愈¶
又方乾藍實四兩白花藤四兩出隽州者上不得取野葛同生¶
<pb:CK-KZ_JY146_04p092a>¶
　者切以水七升酒一升煑取半空腹頓服之少悶勿怪單乾¶
　藍擣末頓服之亦差¶
又療腹內諸毒¶
　都淋藤二兩長三寸並細剉酒三升合安罌中宻封以糠火¶
　燒四邊燒令三沸待冷出温服常令有酒色亦無所忌大效¶
若不獲已食俚人食者¶
　先取甘草一寸炙之後熟嚼吞之若食著毒藥卽吐便是得¶
　藥依前法療之席辯云常囊貯甘草十片以自防¶
附方¶
勝金方治一切毒¶
<pb:CK-KZ_JY146_04p092b>¶
　以膽子礬爲末用糯米糊丸如雞頭實大以朱砂衣常以朱¶
　砂養之冷水化一丸服立差¶
經驗方解藥毒上攻如聖散¶
　露蜂房甘草等分用麩炒令黃色去麩爲末水二碗煎至八¶
　分一椀令温臨臥頓服明日取下惡物¶
外臺秘要治諸藥石後或熱噤多向冷地卧又不得食諸熱麫¶
酒等方¶
　五加皮二兩以水四升煑取二升半候石發之時便服未定¶
　更服¶
孫思邈論云有人中烏頭芭豆毒¶
<pb:CK-KZ_JY146_04p093a>¶
　甘草入腹卽定方稱大豆解百藥毒嘗試之不效乃加甘草¶
　爲甘豆湯其效更速¶
梅師方蜀椒閉口者有毒誤食之便氣欲絶或下白沫身體冷¶
　急煎桂汁服之多飲冷水一二升忽食飲吐漿煎濃豉汁服¶
　之¶
聖惠方治硫黃忽發氣悶用羊血服一合效¶
又方治射罔在諸肉中有毒及漏脯毒¶
　用貝子末水調半錢服效或食麫臛毒亦同用¶
初虞世方治藥毒祕效¶
　巴豆去皮不出油馬牙硝等分合研成膏冷水化一彈子許¶
<pb:CK-KZ_JY146_04p093b>¶
　服差¶
　　
** 治食中諸毒方第六十九¶
蜀椒閉口者有毒戟人咽氣便欲絶又令人吐白沫¶
　多飲桂汁若冷水一二升及多食大蒜卽便愈愼不可飲熱¶
　殺人比見在中椒毒含蒜及薺苨差¶
鈎吻葉與芥相似誤食之殺人方¶
　薺苨八兩水六升煑取三升服五合日五服又云此非釣吻¶
食諸菜中毒發狂煩悶吐下欲死方¶
　取雞屎燒末服方寸七不解更服又煑葛根飲汁¶
莨菪毒煑甘草汁擣藍汁飲並良¶
<pb:CK-KZ_JY146_04p094a>¶
苦瓠毒煑黍穰令濃飲汁數升佳¶
食馬肝中毒¶
　取牡鼠屎二七枚兩頭尖者是水和飲之未解者更作¶
食六畜鳥獸¶
　幞頭垢一錢七小品云起死人又飲豉汁數升良¶
凡物肝臟自不可輕啖自死者彌勿食之生食肝中毒¶
　擣附子末服一刀圭日三服¶
肉有箭毒以藍汁大豆解射罔毒¶
食鬱肉謂在蜜器中經宿者及漏脯茅屋汁霑脯爲漏脯此前¶
並有毒¶
<pb:CK-KZ_JY146_04p094b>¶
　燒人屎末酒服方寸七¶
又方擣薤汁服二三升各連取以少水和之¶
食黍米中藏脯中毒方¶
　此是鬱脯煑大豆一沸飲汁數升卽解兼解諸肉漏毒¶
食自死六畜諸肉中毒方¶
　黃檗末服方寸七未解者數服¶
六畜自死皆是遭疫有毒食之洞下亦致堅積並宜以痢丸下¶
之¶
食魚中毒¶
　濃煑橘皮飲汁小品云冬瓜汁最驗¶
<pb:CK-KZ_JY146_04p095a>¶
食猪肉遇冷不消必成蟲癥下之方¶
　大黃朴硝各一兩芒硝亦佳煑取一升盡服之若不消並皮¶
　研杏子湯三升和三服吐出神驗¶
食牛肉中毒煑甘草飲汁一二升¶
食馬肉洞下欲死者¶
　豉二百粒杏子二十枚㕮咀蒸之五升飯下熟合搗之再朝¶
　服令盡¶
此牛馬皆謂病死者耳¶
食鱸魚肝及鯸鮧魚中毒¶
　剉蘆根煑汁飲一二升良¶
<pb:CK-KZ_JY146_04p095b>¶
解毒濃煑香蘇飲汁一升¶
飲食不知是何毒¶
　依前甘草薺苨通療此毒皆可以救之¶
食葅菜誤吞水蛭蛭噉臟血腸痛漸黃瘦者¶
　飲牛羊熱血一二升許經一宿便煖猪脂一升飲之便下蛭¶
食菌遇毒死方¶
　絞人屎汁飲一升卽活服諸吐痢丸亦佳又掘地作土漿服¶
　二三升則良¶
誤食野芋欲死療同菌法¶
凡種芋三年不取亦成野芋卽殺人也¶
<pb:CK-KZ_JY146_04p096a>¶
附方¶
梅師方治飲食中毒魚肉菜等¶
　苦參三兩以苦酒一升煎三五沸去滓服之吐出卽愈或取¶
　煑犀角汁一升亦佳¶
又方治食狗肉不消心下堅或腹脹口乾發熱妄語煑蘆根飲¶
　之¶
又方杏仁一升去皮水三升煎沸去滓取汁爲三服下肉爲度¶
金匱方治食蟹中毒¶
　紫蘇煑汁飲之三升以子汁飲之亦治凡蟹未經霜多毒¶
又聖惠方以生藕汁或煑乾蒜汁或冬瓜汁並佳¶
<pb:CK-KZ_JY146_04p096b>¶
又方治雉肉作臛食之吐下¶
　用生犀角末方寸七新汲水調下卽差¶
唐崔魏公云鉉夜暴亡有梁新聞之乃診之曰食毒僕曰常好¶
　食竹雞竹雞多食半夏苗必是半夏毒命生薑擂汁折齒而¶
　灌之活¶
金匱方春秋二時龍帶精入芹菜中人遇食之爲病發時手青¶
　肚滿痛不可忍作蛟龍病服硬糖三二升日二度吐出如蜥¶
　蜴三二個便差¶
明皇雜錄云有黃門奉使交廣回周顧謂曰此人腹中有蛟龍¶
　上驚問黃門曰卿有疾否曰臣馳馬大庾嶺時當大熱困且¶
<pb:CK-KZ_JY146_04p097a>¶
　渴遂飲水覺腹中堅痞如杯周遂以硝石及雄黃煑服之立¶
　吐一物長數寸大如指視之鱗甲具投之水中俄頃長數尺¶
　復以苦酒沃之如故以器覆之明日已生一龍矣上甚訝之¶
　　
** 治防避飲食諸毒方第七十¶
雜鳥獸他物諸忌法¶
　白羊不可雜雄雞　羊肝不可合烏梅及椒食　猪肉不可¶
　雜羊肝　牛腸不可合犬肉　雄雞肉不可合生䓗菜　雞¶
　鴨肉不可合蒜及李子鱉肉等　生肝投地塵芥不著者不¶
　可食　暴脯不肯燥及火炙不動并見水而動並勿食　鳥¶
　獸自死口不開者不可食¶
<pb:CK-KZ_JY146_04p097b>¶
水中魚物諸忌¶
　魚頭有正白連諸脊上不可食　魚無腸膽及頭無魫勿食¶
　　魚不合烏雞肉食　生魚目赤不可作膾　魚勿合小豆¶
　藿　青魚鮓不可合生胡荽　鱉目凹者不可食　鱉肉不¶
　可合雞鴨子及赤莧菜食之　妊娠者不可食鱠魚¶
雜果菜諸忌¶
　李子不可合雞子及臨水食之　五月五日不可食生菜¶
　病人不可食生胡芥菜　妊娠勿食桑椹並鴨子巴豆藿¶
　羹半夏菖蒲羊肉細辛桔梗忌菜　甘草忌菘菜　牡丹忌¶
　胡荽　常山忌葱　黃連桔梗忌猪肉　茯苓忌大醋　天¶
<pb:CK-KZ_JY146_04p098a>¶
　門冬忌鯉魚¶
附方¶
食醫心鏡黃帝云食甜瓜竟食鹽成霍亂¶
孫眞人食忌蒼耳合猪肉食害人又云九月勿食被霜瓜食之¶
　令人成反胃病¶
　　
** 治卒飲酒大醉諸病方第七十一¶
大醉恐腹腸爛¶
　作湯於大器中以漬之冷復易¶
大醉不可安臥常令搖動轉側又當風席地及水洗飲水最忌¶
　於交接也¶
<pb:CK-KZ_JY146_04p098b>¶
飲醉頭痛方¶
　刮生竹皮五兩水八升煑取五升去滓然後合納雞子五枚¶
　攪調更煑再沸二三升服盡¶
飲後下痢不止¶
　煑龍骨飲之亦可末服¶
連月飲酒喉咽爛舌上生瘡¶
　擣大麻子一升末黃檗二兩以蜜爲丸服之¶
飲酒積熱遂發黃方¶
　雞子七枚苦酒漬之封蜜器中納井底二宿當取各吞二枚¶
　枚漸盡愈¶
<pb:CK-KZ_JY146_04p099a>¶
大醉酒連日煩每不堪方¶
　蔓青菜并少米熟煑去滓冷之便飲則良¶
又方生葛根汁一二升乾葛煑飲亦得¶
欲使難醉醉則不損人方¶
　擣柏子仁麻子仁各二合一服之乃以飲酒多二倍¶
又方葛花并小豆花子末爲散服三二七又時進葛根飲枇杷¶
　葉飲并以雜者乾蒲麻子等皆使飲而不病人胡麻亦煞酒¶
　先食鹽一七後則飲酒亦倍¶
附方¶
外臺祕要治酒醉不醒¶
<pb:CK-KZ_JY146_04p099b>¶
　九月九日眞菊花末飲服方寸七¶
又方斷酒用驢駒衣燒灰酒服之¶
又方鸕鷀糞灰水服方寸匕¶
聖惠方治酒毒或醉昏悶煩渴要易醒方¶
　取柑皮二兩焙乾爲末以三錢七水一中盞煎三五沸入鹽¶
　如茶法服妙¶
又方治酒醉不醒¶
　用菘菜子二合細研井花水一盞調爲二服¶
千金方斷酒法¶
　以酒七升著瓶中朱砂半兩細研著酒中緊閉塞瓶口安猪¶
<pb:CK-KZ_JY146_04p100a>¶
　圈中任猪搖動經七日頓飲之¶
又方正月一日酒五升淋碓頭杵下取飲¶
又方治酒病¶
　豉葱白各半升水二升煑取一升頓服¶
<pb:CK-KZ_JY146_04p100a>¶
　　
#+PROPERTY: JUAN 008
<pb:CK-KZ_JY146_04p100a>¶
　　
** 治百病備急丸散膏諸要方第七十二¶
裴氏五毒神膏療中惡暴百病方¶
　雄黃朱砂當歸椒各二兩烏頭一升以苦酒漬一宿猪脂五¶
　斤東面陳蘆煎五上五下絞去滓內雄黃朱砂末攪令相得¶
　畢諸卒百病温酒服如棗核一枚不差更服得下卽除四肢¶
　有病可摩癰腫諸病瘡皆摩傅之夜行及病冒霧露皆以塗¶
<pb:CK-KZ_JY146_04p100b>¶
　人身中佳¶
效方并療時行温疫諸毒氣毒惡核金瘡等¶
蒼梧道士陳元膏療百病方¶
　當歸天雄烏頭各三兩細辛芎藭朱砂各二兩乾薑附子雄¶
　黃各二兩半桂心白芷各一兩松脂八兩生地黃二斤搗絞¶
　取汁十三物別搗雄黃朱砂爲末餘㕮咀以釅苦酒三升合¶
　地黃漬藥一宿取猪脂八斤微火煎十五沸白芷黃爲度絞¶
　去滓內雄黃朱砂末攪令稠和宻器貯之腹內病皆對火摩¶
　病上日兩三度從十日乃至二十日取病出差止四肢肥肉¶
　風瘴亦可酒温服之如杏子大一枚¶
<pb:CK-KZ_JY146_04p101a>¶
主心腹積聚四支痺躄舉體風殘百病效方¶
華他虎骨膏療百病¶
　虎骨野葛各三兩附子十五枚重九兩椒三升杏仁巴豆去¶
　心皮芎藭切各一升甘草細辛各一兩雄黃二兩十物苦酒¶
　漬周時猪脂六斤微煎三上三下完附子一枚視黃爲度絞¶
　去滓乃內雄黃攪使稠和宻器貯之百病皆摩傅上唯不得¶
　入眼若服之可如棗大內一合熱酒中須臾後拔白髮以傅¶
　處卽生烏猪瘡毒風腫及馬鞍瘡等洗卽差牛領亦然¶
莽草膏療諸賊風腫痺風入五藏恍惚方¶
　莽草一斤烏頭附子躑躅各三兩四物切以水苦酒一升漬¶
<pb:CK-KZ_JY146_04p101b>¶
　一宿猪脂四斤煎三上三下絞去滓向火以手摩病上三百¶
　度應手卽差耳鼻病可以綿裹塞之療諸疥癬雜瘡¶
隱居效驗方云并療手腳攣不得舉動及頭惡風背脇卒痛等¶
蛇銜膏療癰腫金瘡瘀血產後血積耳目諸病牛領馬鞍瘡¶
　蛇銜大黃附子當歸芍藥細辛黃芩椒莽草獨活各一兩薤¶
　白十四莖十一物苦酒淹漬一宿猪脂三斤合煎於七星火¶
　上各沸絞去滓温酒服如彈丸一枚日再病在外摩傅之耳¶
　以綿裹塞之目病如黍米注眥中其色緗黃一名緗膏時人¶
　又用龍銜藤一兩合煎名爲龍銜膏¶
神黃膏療諸惡瘡頭瘡百雜瘡方¶
<pb:CK-KZ_JY146_04p102a>¶
　黃連黃檗附子雄黃水銀藜蘆各一兩胡粉二兩七物細篩¶
　以臘月猪脂一斤和藥調器中急宻塞口蒸五斗米下熟出¶
　內水銀又研令調宻藏之有諸瘡先以鹽湯洗乃傅上無不¶
　差者¶
隱居效驗方云此膏塗瘡一度卽瘥時人爲聖¶
青龍五生膏療天下雜瘡方¶
　丹砂雄黃芎藭椒防己各五分龍膽梧桐皮柏皮青竹茹桑¶
　白皮蜂房猬皮各四兩蛇蛻皮一具十三物切以苦酒浸半¶
　月微火煎少時乃內臘月猪脂三斤煎三上三下去滓以傅¶
　瘡上并服如棗核大神良¶
<pb:CK-KZ_JY146_04p102b>¶
隱居效驗方云主癰疽痔惡瘡等¶
以前備急諸方故是要驗此來積用效者亦次於後云¶
扁鵲陷氷丸療內脹病并蠱疰中惡等及蜂百毒溪毒射工¶
　雄黃眞丹砂別研礬石熬各一兩將生礬石三兩半燒之鬼¶
　臼一兩半蜈蚣一枚赤足者小炙斑猫去翅足龍膽附子炮¶
　各七枚黎蘆七分炙杏仁四十枚去尖皮熬搗篩蜜和搗千¶
　杵腹內脹病中惡邪氣飛尸游走皆服二丸如小豆若積聚¶
　堅結服四丸取痢泄下蟲蛇五色若蟲注病中惡邪飛尸遊¶
　走皆服二三丸以二丸摩痛上若蛇蜂百病若中溪毒射工¶
　其服者視强弱大小及病輕重加減服之¶
<pb:CK-KZ_JY146_04p103a>¶
丹參膏療傷寒時行賊風惡氣¶
　在外卽支節麻痛喉咽痺寒入腹則心急脹滿胸脇痞塞內¶
　則服之外則摩之并癱緩不隨風濕痺不仁偏枯拘屈口喎¶
　耳聾齒痛頭風痹腫腦中風動且痛若癰結核漏瘰癧堅腫¶
　未潰傅之取消及丹𤺋諸腫無頭欲狀骨疽者摩之令消及¶
　惡結核走身中者風水遊腫亦摩之其服者如棗核大小兒¶
　以意減之日五服數用之悉效丹參蒴藋各三兩莽草葉躑¶
　躅花各一兩秦膠獨活烏頭川椒連翹桑白皮牛膝各二兩¶
　十二物以苦酒五升油麻七升煎令苦酒盡去滓用如前法¶
　亦用猪脂同煎之若是風寒冷毒可用酒服若毒熱病但單¶
<pb:CK-KZ_JY146_04p103b>¶
　服牙齒痛單服之仍用綿裹嚼之比常用猪脂煎藥有小兒¶
　耳後癧子其堅如骨已經數月不盡以帛塗膏貼之二十日¶
　消盡神效無比此方出小品¶
神明白膏療百病中風惡氣頭面諸病青盲風爛眥鼻塞耳聾¶
齒痛癰腫疽痔金瘡癬疥悉主之¶
　當歸細辛各三兩吴茱萸芎藭蜀椒术前胡白芷各一兩附¶
　子三十枚九物切煎猪脂十斤炭火煎一沸卽下三上三下¶
　白芷黃膏成去滓宻貯看病在內酒服如彈丸一枚日三在¶
　外皆摩傅之目病如黍米內兩眥中以目向天風可扇之瘡¶
　蟲齒亦得傅之耳內底著亦療之緩風冷者宜用之¶
<pb:CK-KZ_JY146_04p104a>¶
成膏¶
　清麻油十三兩菜油亦得黃丹七兩二物鐵鐺文火煎麤濕¶
　柳批篦攪不停至色黑加武火仍以扇扇之攪不停烟斷絶¶
　盡看漸稠膏成煎須淨處勿令雞犬見齒瘡帖痔瘡服之¶
藥子一物方¶
　婆羅門胡名船疏樹子國人名藥療病唯須細研勿令麤皆¶
　取其中人去皮用之¶
療諸疾病方¶
　卒得吐瀉霍亂蠱毒臍下絞痛赤痢心腹脹滿宿食不消蛇¶
　螫毒入腹被毒箭入腹並服二枚取藥子中人暖水二合研¶
<pb:CK-KZ_JY146_04p104b>¶
　碎服之疽瘡附骨疽腫丁瘡癰腫此四病量瘡腫大小用藥¶
　子中人煖水碎和猪膽封上癤腫冷游腫癬瘡此五病用醋¶
　研封上蛇螫惡毛蝎蜈蚣等螫沙虱射工此六病用暖水研¶
　赤莧和封之婦人難產後腹中絞痛及惡露不止痛中瘀血¶
　下此六病以一枚一杯酒研温服之帶下暴下此二病以栗¶
　汁研温服之齲蟲食齒細削內孔中立愈其擣末篩著瘡上¶
　甚主肌肉此法出支家大醫本方¶
服鹽方療暴得熱病頭痛目眩并卒心腹痛及欲霍亂痰飲宿¶
食及氣滿喘息久下赤白及積聚吐逆乏氣少力顏色痿黃瘴¶
瘧諸風其服法¶
<pb:CK-KZ_JY146_04p105a>¶
　取上好鹽先以大豆許口中含勿咽須臾水當滿口水近齒¶
　更用方寸匕抄鹽內口中與水一時嚥不爾或令消盡喉若¶
　久病長服者至二三月每旦先服或吐或安擊卒病可服三¶
　方寸七取卽吐痢不吐病痢更加服新患瘧者卽差心腹痛¶
　及滿得吐下亦佳久病每上以心中熱爲善三五日亦服佳¶
　加服取吐痢痢不損人久服大補補豚腎氣五石無不差之¶
　病但恨人不服不能久取此療方不一小品云卒心痛鬼氣¶
　宿食不消霍亂氣滿中毒鹹作湯服一二升刺便吐之良¶
葛氏常備藥¶
　大黃桂心甘草乾薑黃連椒术吴茱萸熟艾雄黃犀角麝香¶
<pb:CK-KZ_JY146_04p105b>¶
　菖蒲人參芍藥附子巴豆半夏麻黃柴胡杏仁葛根黃芩烏¶
　頭秦膠等此等藥並應各少許¶
以前諸藥固以大要嶺南使用仍開者今復疏之眾藥并成劑¶
藥自常和合貯此之備最先於衣食耳¶
　常山十四兩蜀漆石膏一斤阿膠七兩牡蠣朱砂大青各七¶
　兩鱉三枚鯪鯉甲一斤烏賊魚骨馬藺子一大升蜀升麻十¶
　四兩檳榔五十枚龍骨赤石脂羚羊角三枚橘皮獨活其不¶
　注兩數者各四兩用芒硝一升良¶
成劑藥¶
　金牙散玉壺黃丸三物備急藥紫雪丹參菵草膏玉黃丸度¶
<pb:CK-KZ_JY146_04p106a>¶
　瘴散末散理中散痢藥丁腫藥其有側注者隨得一種爲佳¶
老君神明白散¶
　术附子炮各二兩烏頭炮桔梗二兩細辛一兩搗篩旦服五¶
　方寸七若一家有藥則一里無病帶行者所遇病氣皆消若¶
　他人得病者温酒服一方寸匕若已四五日者以散三匕水¶
　三升煑三沸服一升取汗卽愈¶
云常用辟病散¶
　眞珠桂肉各一分貝母三分杏仁二分熬雞子白熬令黃黑¶
　三分五物擣篩歲旦服方寸匕若歲中多病可月月朔望服¶
單行方¶
<pb:CK-KZ_JY146_04p106b>¶
　南向社中柏東向枝取曝乾末服方七姚云疾疫流行預備¶
　之名爲柏枝散服神良刪煩方云旦南行見社中柏卽便收¶
　取之¶
斷温病令不相染方¶
　熬豉新米酒漬常服之¶
小品正朝屠蘇酒法令人不病温疫¶
　大黃五分川椒五分术桂各三分桔梗四分烏頭一分拔楔¶
　二分七物細切以絹囊貯之十二月晦日正中時懸置井中¶
　至泥正曉拜慶前出之正旦取藥置酒中屠蘇飲之於東向¶
　藥置井中能迎歲可世無此病此華佗法武帝有方驗中從¶
<pb:CK-KZ_JY146_04p107a>¶
　小至大少隨所堪一人飲一家無患飲藥三朝一七能保全¶
　一方有防風一兩¶
姚大夫辟温病粉身方¶
　芎藭白芷藁本三物等分下篩內粉中以塗粉於身大良¶
附方¶
張仲景三物備急方司空裴秀爲散用療心腹諸疾卒暴百病¶
　用大黃乾薑巴豆各一兩須精新好者擣篩蜜和更搗一千¶
　杵丸如小豆服三丸老小斟量之爲散不及丸也若中惡客¶
　忤心腹脹滿卒痛如錐刀刺痛氣急口噤停尸卒死者以煖¶
　水若酒服之若不下捧頭起灌令下喉須臾差未知更與三¶
<pb:CK-KZ_JY146_04p107b>¶
　丸腹當鳴轉卽吐下便愈若口已噤亦須折齒灌之藥入喉¶
　卽瘥¶
崔氏海上方云威靈仙去眾風通十二經脉此藥朝服暮效疏¶
　宣五臟冷膿宿水變病微利不瀉人服此四肢輕健手足温¶
　暖並得清凉時商州有人患重足不履地經十年不瘥忽遇¶
　新羅僧見云此疾有藥可理遂入山求之遣服數日平復後¶
　留此藥名而去此藥治丈夫婦人中風不語手足不隨口眼¶
　喎斜筋骨節風胎風頭風暗風心風風狂人傷寒頭痛鼻清¶
　涕服經二度傷寒卽止頭旋目眩白癜風極治大風皮膚風¶
　癢大毒熱毒風瘡深治勞疾連腰骨節風繞腕風言語澁滯¶
<pb:CK-KZ_JY146_04p108a>¶
　痰積宣通五臟腹內宿滯心頭痰水膀胱宿膿口中涎水好¶
　喫茶漬手足頑痹冷熱氣壅腰膝疼痛久立不得浮氣瘴氣¶
　憎寒壯熱頭痛尤甚攻耳成膿而聾又衝眼赤大小腸祕服¶
　此立通飲食卽住黃疸黑疸面無顏色瘰癧遍項產後祕澁¶
　暨腰痛曾經損墜心痛注氣膈氣冷氣攻衝腎臟風壅腹肚¶
　脹滿頭面浮腫注毒脾肺氣痰熱咳嗽氣急坐卧不安疥癬¶
　等瘡婦人月水不來動經多日血氣衝心陰汗盜汗鵶臭穢¶
　甚氣息不堪勤服威靈仙更用熱湯盡日頻洗朝塗若唾若¶
　治鵶臭藥自塗身上內外塗之當得平愈孩子無辜令母含¶
　藥灌之痔疾秘澁氣痢絞結并皆治之威靈仙一味洗焙爲¶
<pb:CK-KZ_JY146_04p108b>¶
　末以好酒和令微濕入在竹筒內牢塞口九蒸丸曝如乾添¶
　酒重灑之以白蜜和爲丸如桐子大每服二十至三十丸湯¶
　酒下¶
千金方當以五月五日午時附地刈取葈耳葉¶
　洗曝燥搗下篩酒若漿水服方寸匕日三夜三散若吐逆可¶
　蜜和爲丸準計一方匕數也風輕易治者日再服若身體有¶
　風處皆作粟肌出或如麻豆粒此爲風毒出也可以針刺潰¶
　去之皆黃汁出乃止五月五日多取陰乾著大瓮中稍取用¶
　之此草辟惡若欲省病省疾者便服之令人無所畏若時氣¶
　不和舉家服之若病胃脹滿心悶發熱卽服之并殺三蟲腸¶
<pb:CK-KZ_JY146_04p109a>¶
　痔能進食一周年服之佳七月七九月九可採用¶
　　
** 治牛馬六畜水穀疫癘諸病方第七十三¶
治馬熱蚛顙黑汗鼻有膿啌啌有膿水草不進方¶
　黃瓜蔞根貝母桔梗小青栀子仁吴藍款冬花大黃白鮮皮¶
　黃芩鬱金各二大兩黃檗馬牙硝各四大兩擣篩患相當灰¶
　常要啖重者藥三大兩地黃半斤豉二合蔓菁油四合合齋¶
　前啖至晩飼大效¶
馬遠行到歇處良久與空草熟刷刷罷飲飲竟當飼¶
　困時與料必病及水穀¶
六畜瘡焦痂以麫膠封之卽落¶
<pb:CK-KZ_JY146_04p109b>¶
馬急黃黑汗¶
　右割取上斷訖取陳久靴爪頭水漬汁灌口如不定用大黃¶
　當歸各一兩鹽半升以水三升煎取半升分兩度灌口如不¶
　定破尾尖鑱血出卽止立效¶
馬起卧胞轉及腸結此方並主之¶
　細辛防風芍藥各一兩以鹽一升水五升煑取二升半分爲¶
　二度灌後灌前用芒硝鬱金寒水石大青各一兩水五升煑¶
　取二升半以酒油各半升和攪分二度灌口中¶
馬羯骨脹¶
　取四十九根羊蹄燒之熨骨上冷易之如無羊蹄楊柳枝指¶
<pb:CK-KZ_JY146_04p110a>¶
　麤者炙熨之不論數¶
飲馬以寅午二時晩少飲之¶
啖鹽法¶
　鹽須乾天須晴七日大馬一㗖一升小馬半升用長柄杓子¶
　深內咽中令下肥而强水草也¶
治馬後冷¶
　豉葱薑各一兩水五升煑取半升和酒灌之卽瘥¶
蟲顙十年者¶
　醬清如膽者半合分兩度灌鼻每灌一兩日將息不得多多¶
　卽損馬也¶
<pb:CK-KZ_JY146_04p110b>¶
蟲顙重者¶
　葶藶子一合熬令紫色搗如泥桑根白皮一大握大棗二十¶
　枚擘水二升煑藥取一升去滓入葶藶擣令調匀適寒温灌¶
　口中隔一日又灌重者不過再瘥¶
蟲顙馬鼻沬出梁腫起者不可治也¶
驢馬胞轉欲死¶
　擣蒜內小便孔中深五寸立瘥又用小兒屎和水灌口立瘥¶
又方騎馬走上坂用木腹下來去擦以手內大孔探却糞大效¶
　探法剪却指甲以油塗手恐損破馬腸¶
脊瘡以黃丹傅之避風立瘥¶
<pb:CK-KZ_JY146_04p111a>¶
疥以大豆熬焦和生油麻搗傅醋泔淨洗¶
目暈以霜後楮葉細末一日兩度管吹眼中卽瘥¶
馬蛆蹄¶
　槽下立處掘一尺埋雞子許大圓石子令常立上一兩日永¶
　差¶
啖大麻子¶
　淨擇一升飼之治啌及毛焦大效¶
疥以樗根末和油麻塗先以皂莢或米泔淨洗之洗了塗令中¶
　間空少許放蟲出下得多塗恐瘡大¶
祕療疥以巴豆膩粉研油麻塗定洗之塗數日後看更驗¶
<pb:CK-KZ_JY146_04p111b>¶
¶
¶
¶
¶
¶
¶
¶
¶
¶
