#-*- mode: org; -*-
#+TITLE: 葛仙翁肘後備急方
#+DATE: 2011-05-31 17:05:49
#+PROPERTY: kxid KX146
#+PROPERTY: title 葛仙翁肘後備急方
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1306
#+PROPERTY: id JY146
#+PROPERTY: JUAN 0
#+PROPERTY: JUAN 000
#<md:CK-KZ_JY146_03p001a>¶
<pb:YP-C_JY146_11xuji-10-0015a>¶
#+PROPERTY: JUAN 001
@fw重刊道藏輯要¶
* 葛仙翁肘後備急方卷之一¶
** 救卒中惡死方第一¶
救卒死或先病痛或常居寢臥奄忽而絶皆是中死救之方¶
一方取葱黃心㓨其鼻男左女右入七八寸若使目中血出佳¶
　扁鵲法同是後吹耳條中葛當言此云吹鼻故别爲一法¶
又方令二人以衣壅口吹其兩耳極則易又可以筒吹之並捧¶
　其肩上側身遠之莫臨死人上¶
又方以䓗葉㓨耳耳中鼻中血出者莫怪無血難治有血是候¶
　時當捧兩手忽放之須臾死人自當舉手撈人言痛乃止男¶
#<md:CK-KZ_JY146_03p001b>¶
<pb:YP-C_JY146_11xuji-10-0015b>¶
　㓨左鼻女㓨右鼻中令入七八寸餘大效亦治自縊死與此¶
　扁鵲方同¶
又方以綿漬好酒中須臾置死人鼻中手按令汁入鼻中并持¶
　其手足莫令驚¶
又方視其上唇裏弦弦者有白如黍米大以針決去之¶
又方以小便灌其面數迴卽能語此扁鵲方法¶
又方取皂莢如大豆吹其兩鼻中嚏則氣通矣¶
又方灸其唇下宛宛中承漿穴十壯大效矣¶
又方割雄雞頸取血以塗其面乾復塗并以灰營死人一周¶
又方以管吹下部令數人互吹之氣通則活¶
#<md:CK-KZ_JY146_03p002a>¶
<pb:YP-C_JY146_11xuji-10-0016a>¶
又方破白犬以搨心上無白犬白雞亦佳¶
又方取雄鴨就死人口上斷其頭以熱血瀝口中并以竹筒吹¶
　其下部極則易人氣通下卽活¶
又方取牛馬糞尚濕者絞取汁灌其口中令入喉若口已禁者¶
　以物强發之若不可强者乃扣齒下若無新者以人溺解乾¶
　者絞取汁此扁鵲云¶
又方以繩圍其死人肘腕男左女右畢伸繩從背上大槌度以¶
　下又從此灸橫行各半繩此法三灸各三卽起¶
又方令爪其病人人中取醒不者捲其手炙下文頭隨年¶
又方灸鼻人中三壯也¶
#<md:CK-KZ_JY146_03p002b>¶
<pb:YP-C_JY146_11xuji-10-0016b>¶
又方灸兩足大指爪甲聚毛中七壯此華他法一云三七壯¶
又方灸臍中百壯也¶
扁鵲法又云斷㹠尾取血飲之并縛㹠以枕之死人須臾活¶
又云半夏末如大豆吹鼻中¶
又方搗女貞屑重一錢匕開口內喉中以水苦酒立活¶
按此前救卒死四方并後尸蹷事并是魏大夫傳中正一眞人¶
所說扁鵲受長桑公子法尋此傳出世在葛後二十許年無容¶
知見當是斯法久已在世故或言楚王或言趙王兼立語次第¶
亦參差故也¶
又張仲景諸要方搗薤汁以灌鼻中¶
#<md:CK-KZ_JY146_03p003a>¶
<pb:YP-C_JY146_11xuji-10-0017a>¶
又方割丹雄雞冠血管吹內鼻中¶
又方以雞冠及血塗面上灰圍四邊立起¶
又方猪脂如雞子大苦酒一升煮沸以灌喉中¶
又方大豆二七枚以雞子白并酒和盡以吞之¶
救卒死而壯熱者礬石半斤水一斗半煮消以漬脚令沒踝¶
救卒死而目閉者騎牛臨面搗薤汁灌之耳中吹皂莢鼻中立¶
　效¶
救卒死而張目及舌者灸手足兩爪後十四壯了飲以五毒諸¶
　膏散有巴豆者¶
救卒死而四支不收矢便者馬矢一升水三斗煮取二斗以洗¶
#<md:CK-KZ_JY146_03p003b>¶
<pb:YP-C_JY146_11xuji-10-0017b>¶
　之又取牛洞一升温酒灌口中洞者稀糞也灸心下一寸臍¶
　上三寸臍下四寸各一百壯差¶
若救小兒卒死而吐利不知是何病者馬矢一丸絞取汁以吞¶
　之無濕者水煮取汁¶
又有備急三物丸散及裴公膏并在後備急藥條中救卒死尤¶
　良亦可臨時合用之凡卒死中惡及尸蹷皆天地及人身自¶
　然陰陽之氣忽有乖離否隔上下不通偏竭所致故雖涉死¶
　境猶可治而生緣氣未都竭也當爾之時兼有鬼神於其間¶
　故亦可以符術而獲濟者¶
附方¶
#<md:CK-KZ_JY146_03p004a>¶
<pb:YP-C_JY146_11xuji-10-0018a>¶
扁鵲云中惡與卒死鬼擊亦相類已死者爲治皆參用此方¶
　搗菖蒲生根絞汁灌之立差尸厥之病卒死脉猶動聽其耳¶
　中如微語聲股間暖是也亦此方治之¶
孫眞人治卒死方以皂角末吹鼻中¶
** 救卒死尸蹷方第二¶
尸蹷之病卒死而脈猶動聽其耳中循循如嘯聲而股間暖是¶
也耳中雖然嘯聲而脉動者故當以尸蹷救之方¶
　以管吹其左耳中極三度復吹右耳三度活¶
又方搗乾菖蒲以一棗核大著其舌下¶
又方灸鼻人中七壯又灸陰囊下去下部一寸百壯若婦人灸¶
#<md:CK-KZ_JY146_03p004b>¶
<pb:YP-C_JY146_11xuji-10-0018b>¶
　兩乳中間又云爪刺人中良久又針人中至齒立起¶
此亦全是魏大夫傳中扁鵲法卽趙太子之患又張仲景云尸¶
一蹷脉動而無氣氣閉不通故靜然而死也¶
　以菖蒲屑內鼻兩孔中吹之令人以桂屑著舌下又云扁鵲¶
　法治楚王效¶
又方剔左角髮方二寸燒末以酒灌令入喉立起也¶
又方以繩圍其臂腕男左女右繩從大椎上度下行脊上灸繩¶
　頭五十壯活此是扁鵲秘法¶
又方熨其兩脇下取竈中墨如彈丸漿水和飲之須臾三四以¶
　管吹耳中令三四人更互吹之又小管吹鼻孔梁上塵如豆¶
#<md:CK-KZ_JY146_03p005a>¶
<pb:YP-C_JY146_11xuji-10-0019a>¶
　著中吹之令入差¶
又方白馬尾二七莖白馬前脚目一枚合燒之以苦酒丸如小¶
　豆開口吞二丸須臾服一丸¶
又方針百會當鼻中入髮際五寸針入三分補之針足大指甲¶
　下肉側去甲三分又針足中指甲上各三分大指之內去端¶
　韭葉又針手少陰銳骨之端各一分¶
又方炙膻中穴二十八壯¶
　　
** 救卒客忤死方第三¶
客忤者中惡之類也多於道門門外得之令人心腹絞痛脹滿¶
氣衝心胸不卽治亦殺人救之方¶
#<md:CK-KZ_JY146_03p005b>¶
<pb:YP-C_JY146_11xuji-10-0019b>¶
　灸鼻人中三十壯令切鼻柱下也以水漬粳米取汁一二升¶
　飲之口已禁者以物强發之¶
又方搗墨水和服一錢匕¶
又方以銅器若瓦器貯熱湯器著腹上轉冷者撤去衣器親肉¶
　大冷者易以熱湯取愈則止¶
又方以三重衣著腹上銅器著衣上稍稍少許茅於器中燒之¶
　茅盡益之勿頓多也取愈乃止¶
又方以繩橫度其人口以度其臍去四面各一處灸各三壯令¶
　四火俱起差¶
又方橫度口中折之令上頭著心下灸下頭五壯¶
#<md:CK-KZ_JY146_03p006a>¶
<pb:YP-C_JY146_11xuji-10-0020a>¶
又方眞丹方寸匕蜜三合和服口噤者折齒下之¶
扁鵲治忤有救卒符并服鹽湯法恐非庸世所能故不載而此¶
病卽今人所謂中惡者與卒死鬼擊亦相類爲治皆參取而用¶
之已死者¶
　搗生菖蒲根絞取汁含之立差¶
卒忤停尸不能言者桔梗燒二枚末之服¶
又方末細辛桂分等內口中¶
又方雞冠血和眞朱丸如小豆內口中與三四枚差¶
若卒口噤不開者末生附子置管中吹內舌下卽差矣¶
又方人血和眞朱如梧桐子大二丸折齒納喉中令下¶
#<md:CK-KZ_JY146_03p006b>¶
<pb:YP-C_JY146_11xuji-10-0020b>¶
華佗卒中惡短氣欲死灸足兩母指上甲後聚毛中各十四壯¶
　卽愈未差又灸十四壯前救卒死方三七壯已有其法¶
又張仲景諸要方麻黃四兩杏人七十枚甘草一兩以水八升¶
　煮取三升分令咽之通治諸感忤¶
又方韭根一把烏梅二十箇茱萸半斤以水一斗煮之以病人¶
　櫛內中三沸櫛浮者生沉者死煮得三升與飲之¶
又方桂一兩生薑三兩梔子十四枚豉五合搗以酒三升攪微¶
　煮之味出去滓頓服取差¶
飛尸走馬湯巴豆二枚杏人二枚合綿纏椎令碎著熱湯二合¶
　中指捻令汁出便與飲之炊間頓下飲差小量之通治諸飛¶
#<md:CK-KZ_JY146_03p007a>¶
<pb:YP-C_JY146_11xuji-10-0021a>¶
　尸鬼擊¶
又有諸丸散並在備急藥中客者客也忤者犯也謂客氣犯人¶
也此蓋惡氣治之多愈雖是氣來鬼鬼毒厲之氣忽逢觸之其¶
衰歇故不能如自然惡氣治之入身而侵克藏府經絡差後猶¶
宜更爲治以消其餘勢不爾亟終爲患令有時輒發¶
附方¶
外臺秘要治卒客忤停尸不能言細辛桂心等分內口中¶
又方燒桔梗二兩末米飲服仍吞麝香如大豆許佳¶
廣利方治卒中客忤垂死麝香一錢重研和醋二合服之卽差¶
　　
** 治卒得鬼擊方第四¶
#<md:CK-KZ_JY146_03p007b>¶
<pb:YP-C_JY146_11xuji-10-0021b>¶
鬼擊之病得之無漸卒著如人力刺狀胸脅腹內絞急切痛不¶
可抑按或卽吐血或鼻中出血或下血一名鬼排治之方¶
　灸鼻下人中一壯立愈不差可加數壯¶
又方升麻獨活牡桂分等末酒服方寸匕立愈¶
又方灸臍下一寸二壯¶
又方灸臍上一寸七壯及兩踵白肉際取差¶
又方熟艾如鴨子大三枚水五升煮取二升頓服之¶
又方鹽一升水二升和攪飲之并以冷水噀之勿令卽得吐須¶
　臾吐卽差¶
又方以粉一撮著水中攪飲之¶
#<md:CK-KZ_JY146_03p008a>¶
<pb:YP-C_JY146_11xuji-10-0022a>¶
又方以淳酒吹內兩鼻中¶
又方斷白犬一頭取熱犬血一升飲之¶
又方割鷄冠血以𤃉口中令一嚥仍破此雞以搨心下冷乃棄¶
　之於道邊得烏鷄彌佳妙¶
又方牛子矢一升酒三升煮服之大牛亦可用之¶
又方刀鞘三寸燒末水飲之¶
又方燒鼠矢末服如黍米不能飲之以少水知內口中¶
又有諸丸散並在備急藥條中今巫實見人忽有被鬼神所擺¶
拂者或犯其行伍或遇相觸突或身神散弱或愆負所貽輕者¶
因而獲免重者多見死亡猶如燕簡輩事非爲虛也必應死亦¶
#<md:CK-KZ_JY146_03p008b>¶
<pb:YP-C_JY146_11xuji-10-0022b>¶
不可要自不得不救爾¶
附方¶
古今錄驗療妖魅猫鬼病人不肯言鬼方鹿角屑搗散以水服¶
　方寸匕卽言實也¶
　　
** 治卒魘寐不寤方第五¶
卧忽不寤勿以火照火照之殺人但痛嚙其踵及足拇指甲際¶
而多唾其面卽活又治之方¶
　末皂角管吹兩鼻中卽起三四日猶可吹又以毛㓨鼻孔中¶
　男左女右展轉進之¶
又方以蘆管吹兩耳并取病人髮二七莖作繩納鼻孔中割雄¶
#<md:CK-KZ_JY146_03p009a>¶
<pb:YP-C_JY146_11xuji-10-0023a>¶
　雞冠取血以管吹入咽喉中大效¶
又方末竈下黃土管吹入鼻中末雄黃并桂吹鼻中並佳¶
又方取井底泥塗目畢令人垂頭於井中呼其姓名卽便起也¶
又方取韭搗以汁吹鼻孔冬月可掘取根取汁灌於口中¶
又方以鹽湯飲之多少約在意¶
又方以其人置地利刀畫地從肩起男左女右令周面以刀鋒¶
　刻病人鼻令入一分急持勿動其人當鬼神語求哀乃問阿¶
　誰何故來當自乞去乃以指滅向所畫地當肩頭數寸令得¶
　去不可不具詰問之也¶
又方以瓦甑覆病人面上使人疾打破甑則寤¶
#<md:CK-KZ_JY146_03p009b>¶
<pb:YP-C_JY146_11xuji-10-0023b>¶
又方以牛蹄或馬蹄臨魘人上亦可治卒死青牛尤佳¶
又方搗雄黃細篩管吹納兩鼻中桂亦佳¶
又方菖蒲末吹兩鼻中又末內舌下¶
又方以甑帶左索縛其肘後男左女右用餘稍急絞之又以麻¶
　縛腳乃詰問其故約勅解之令一人坐頭守一人於戸內呼¶
　病人姓名坐人應曰諾在便蘇¶
卒魘不覺灸足下大指聚毛中二十一壯¶
人喜魘及惡夢者取火死灰著履中合枕¶
又方帶雄黃男左女右¶
又方灸兩足大指上聚毛中灸二十壯¶
#<md:CK-KZ_JY146_03p010a>¶
<pb:YP-C_JY146_11xuji-10-0024a>¶
又方用眞麝香一子於頭邊¶
又方以虎頭枕尤佳¶
辟魘寐方取雄黃如棗核繫左腋下令人終身不魘寐¶
又方眞赤罽方一赤以枕之¶
又方作犀角枕佳以青木香內枕中并帶¶
又方□治卒魘寐久書此符於紙燒令惡以少水和之內死人¶
　口中懸鑑死者耳前打之喚死者名不過半日卽活¶
魘卧寐不寤者皆魂魄外游爲邪所執錄欲還未得所忌火照¶
火照遂不復入而有燈光中魘者是本由明出但不反身中故¶
耳¶
#<md:CK-KZ_JY146_03p010b>¶
<pb:YP-C_JY146_11xuji-10-0024b>¶
附方¶
千金方治鬼魘不悟皂莢末刀圭起死人¶
　
** 治卒中五尸方第六¶
五尸者(飛尸遁尸風尸沉尸尸注也今所載方兼治之)其狀腹痛脹急不得氣息上衝¶
心胸旁攻兩脇或磥塊涌起或攣引腰脊兼治之方¶
　灸乳後三寸十四壯男左女右不止更加壯數差¶
又方灸心下三寸六十壯¶
又方灸乳下一寸隨病左右多其壯數卽差¶
又方以四指尖其痛處下灸指下際數壯令人痛上爪其鼻人¶
　中又爪其心下一寸多其壯取差¶
#<md:CK-KZ_JY146_03p011a>¶
<pb:YP-C_JY146_11xuji-10-0025a>¶
又方破鷄子白頓吞之口閉者內喉中搖頓令下立差¶
又方破鷄子白頓吞七枚不可再服¶
又方理當陸根熬以囊貯更番熨之冷復易¶
雖有五尸之名其例皆相似而有小異者(飛尸者游走皮膚洞穿藏府每發刺痛變¶
作無常也遁尸者附骨入肉攻鑿血脉每發不可得近見尸喪聞哀哭便作也風尸者淫躍四肢不知痛之所在每發昏恍得¶
風雪便作也沉尸者纏結藏府衝心脇每發絞切遇寒令便作也尸注者舉身沉重精神錯雜常覺惛廢每節氣改變輒致大¶
惡此一條別有治後熨也)凡五尸卽身中尸鬼接引也共爲病害經術甚有¶
消滅之方而非世徒能用今復撰其經要以救其敝方¶
　雄黃一兩大蒜一兩令相和似彈丸許內二合熱酒中服之¶
　須臾差未差更作已有𤻞者常畜此藥也¶
#<md:CK-KZ_JY146_03p011b>¶
<pb:YP-C_JY146_11xuji-10-0025b>¶
又方乾薑桂分等末之鹽孔指撮熬令青末合水服之卽差¶
又方搗蒺藜子蜜丸服如胡豆二丸日三¶
又方粳米二升水六升煮一沸服之¶
又方猪肪八合銅器煎小沸投苦酒八合相和頓服卽差¶
又方掘地作小坎水滿中熟攪取汁服之¶
又方取屋上四角茅內銅器中以三赤布覆腹著器布上燒茅¶
　令熱隨痛追逐蹠下癢卽差若瓦屋削取四角柱燒之亦得¶
　極大神良者也¶
又方桂一赤薑一兩巴豆三枚合搗末苦酒和如泥以傅尸處¶
　燥卽差¶
#<md:CK-KZ_JY146_03p012a>¶
<pb:YP-C_JY146_11xuji-10-0026a>¶
又方烏臼根剉二升煮令濃去滓煎汁凡五升則入水一兩服¶
　五合至一升良¶
又方忍冬莖葉剉數斛煮令濃取汁煎之服如雞子一枚日二¶
　三服佳也¶
又方燒亂髮熬杏人等分搗膏和丸之酒服桐子大三丸日五¶
　六服¶
又方龍骨三分藜蘆二分巴豆一分搗和井花水服如麻子大¶
　如法丸¶
又方漆葉暴乾搗末酒服之¶
又方鼉肝一具熟煮切食之令盡亦用蒜齏¶
#<md:CK-KZ_JY146_03p012b>¶
<pb:YP-C_JY146_11xuji-10-0026b>¶
又方斷鼈頭燒末水服可分爲三度當如肉者不盡後發更作¶
又方雄黃一分梔子十五枚芍藥一兩水三升煮取一升半分¶
　再服¶
又方梔子二七枚燒末服¶
又方乾薑附子各一兩桂二分巴豆三十枚去心并生用搗篩¶
　蜜和搗萬杵服二丸如小豆大此藥無所不治¶
又飛尸入腹㓨痛死方凡犀角射罔五注丸並是好藥别在大¶
方中治卒有物在皮中如蝦蟆宿昔下入腹中如杯不動搖掣¶
痛不可堪過數日卽煞人方¶
　巴豆十四枚龍膽一兩半夏土瓜子各一兩桂一斤半合搗¶
#<md:CK-KZ_JY146_03p013a>¶
<pb:YP-C_JY146_11xuji-10-0027a>¶
　碎以兩布囊貯蒸熱更番以熨之亦可煮飲少少服之¶
此本在雜治中病名曰陰尸得者多死¶
　　
** 治尸注鬼注方第七¶
尸注鬼注病者葛云卽是五尸之中尸注又挾諸鬼邪爲害也¶
其病變動乃有三十六種至九十九種大略使人寒熱淋𤃉怳¶
怳默默不的知其所苦而無處不惡累年積月漸就頓滯以至¶
於死死後復傳之旁人乃至滅門覺知此候者便宜急治之方¶
　取桑樹白皮曝乾燒爲灰得二斗許著甑中蒸令氣浹便下¶
　以釜中湯三四斗淋之又淋凡三度極濃止澄清取二斗以¶
　漬赤小豆二斗一宿曝乾乾復漬灰汁盡止乃濕蒸令熟以¶
#<md:CK-KZ_JY146_03p013b>¶
<pb:YP-C_JY146_11xuji-10-0027b>¶
　羊肉若鹿肉作羹進此豆飯初食一升至二升取飽滿微者¶
　三四斗愈極者七八斗病去時體中自覺疼癢淫淫或若根¶
　本不拔重爲之神驗也¶
又方桃人五十枚破研以水煮取四升一服盡當吐吐病不盡¶
　三兩日更作若不吐非注¶
又方杜蘅一兩莖一兩人參半兩許瓠子二七枚松蘿六銖赤¶
　小豆二七枚搗末散平旦温服方寸匕晩當吐百種物若不¶
　盡後更服之也¶
又方獺肝一具陰乾搗末水服方寸匕日三一具未差更作姚¶
　云神良¶
#<md:CK-KZ_JY146_03p014a>¶
<pb:YP-C_JY146_11xuji-10-0028a>¶
又方朱砂雄黃各一兩鬼臼罔草各半兩巴豆四十枚去心皮¶
　蜈蚣兩枚搗蜜和丸服如小豆不得下服二丸亦長將行之¶
　姚氏燒髮灰熬杏人紫色分等搗如脂猪脂和酒服梧桐子¶
　大日三服差¶
又有華陀狸骨散龍牙散羊脂丸諸大藥等并在大方中及成¶
帝所受淮南丸并療疰易滅門女子小兒多注車注船心悶亂¶
頭痛吐有此疹者宜辟方¶
　車前子車下李根皮石長生徐長卿各數兩分等粗搗作方¶
　囊貯半合繫衣帶及頭若注船下暴慘以和此共帶之又臨¶
　入船刻取此船自燒作屑以水服之¶
#<md:CK-KZ_JY146_03p014b>¶
<pb:YP-C_JY146_11xuji-10-0028b>¶
附方¶
子母秘錄治尸注燒亂髮如雞子大爲末水服之差¶
食醫心鏡主傳尸鬼氣咳嗽痃癖注氣血氣不通日漸羸瘦方¶
　桃仁一兩去皮尖杵碎以水一升半煮汁著米煮粥空心食¶
　之¶
　　
** 治卒心痛方第八¶
治卒心痛桃白皮煮汁宜空腹服之¶
又方桂末若乾薑末二藥並可單用温酒服方寸匕須臾六七¶
　服差¶
又方驢矢絞取汁五六合及熱頓服立定¶
#<md:CK-KZ_JY146_03p015a>¶
<pb:YP-C_JY146_11xuji-10-0029a>¶
又方東引桃枝一把切以酒一升煎取半升頓服大效¶
又方生油半合温服差¶
又方黃連八兩以水七升煮取一升五合去滓温服五合每日¶
　三服¶
又方當戸以坐若男子病者令婦人以一杯水以飲之若婦人¶
　病者令男子以一杯水以飲之得新汲水尤佳又以蜜一分¶
　水二分飲之益良也¶
又方敗布裏鹽如彈丸燒令赤末以酒一盞服之¶
又方煮三沸湯一升以鹽一合攪飲之若無火作湯亦可用水¶
又方閉氣忍之數十度并以手大指按心下宛宛中取愈¶
#<md:CK-KZ_JY146_03p015b>¶
<pb:YP-C_JY146_11xuji-10-0029b>¶
又方白艾成熟者三升以水三升煮取一升去滓頓服之若爲¶
　客氣所中者當吐之蟲物¶
又方苦酒一杯鷄子一枚著中合攪飲之好酒亦可用¶
又方取竈下熱灰篩去炭分以布囊貯令灼灼爾便更番以熨¶
　痛上冷更熬熱¶
又方蒸大豆若煮之以囊貯更番熨痛處冷復易之¶
又方切生薑若乾薑半升以水二升煮取一升去滓頓服¶
又方灸手中央長指端三壯¶
又方好桂削去皮搗篩温酒服三方寸匕不差者須臾可六七¶
　服無桂者末乾薑佳¶
#<md:CK-KZ_JY146_03p016a>¶
<pb:YP-C_JY146_11xuji-10-0030a>¶
又方橫度病人口折之以度心厭下灸度頭三壯¶
又方盡地作五行字撮中央土以水一升攪飲之也¶
又方吳茱萸二升生薑四兩豉一升酒六升煮三升半分三服¶
又方人參桂心梔子擘甘草炙黃芩各一兩水六升煮取二升¶
　分三服奇效¶
又方桃人七枚去皮尖熟研水合頓服良亦可治三十年患¶
又方附子二兩炮乾薑一兩搗蜜丸服四丸如梧子大日三¶
又方吳茱萸一兩半乾薑准上桂心一兩白术二兩人參橘皮¶
　椒去閉口及子汗甘草炙黃苓當歸桔梗各一兩附子一兩¶
　半炮搗篩蜜和爲丸如梧子大日三稍加至十丸十五丸酒¶
#<md:CK-KZ_JY146_03p016b>¶
<pb:YP-C_JY146_11xuji-10-0030b>¶
　飲下飯前食後任意效驗¶
又方桂心八兩水四升煮取一升分三服¶
又方苦參三兩苦酒升半煮取八合分再服亦可用水無煮者¶
　生亦可用¶
又方龍膽四兩酒三升煮取一升半頓服¶
又方吳茱萸五合桂一兩酒二升半煎取一升分二服效¶
又方吳茱萸二升生薑四兩豉一升酒六升煮取二升半分爲¶
　三服¶
又方白雞一頭治之如食法水三升煮取二升去雞煎汁取六¶
　合內苦酒六合入眞珠一錢復煎取六合內末麝香如大豆¶
#<md:CK-KZ_JY146_03p017a>¶
<pb:YP-C_JY146_11xuji-10-0031a>¶
　二枚頓服之¶
又方桂心當歸各一兩梔子十四枚搗爲散酒服方寸匕日三¶
　五服亦治久心病發作有時節者也¶
又方桂心二兩烏頭一兩搗篩蜜和爲丸一服如梧子大三丸¶
　漸加之¶
暴得心腹痛如刺方苦參龍膽各二兩升麻梔子各三兩苦酒¶
　五升煮取二升分二服當大吐乃差¶
治心疝發作有時激痛難忍方眞射罔吳茱萸分等搗末蜜和¶
　丸如麻子服二丸日三服勿吃熱食¶
又方灸心鳩尾下一寸名巨闕及左右一寸并百壯又與物度¶
#<md:CK-KZ_JY146_03p017b>¶
<pb:YP-C_JY146_11xuji-10-0031b>¶
　頸及度脊如之令正相對也凡灸六處¶
治久患常痛不能飲食頭中疼重方烏頭六分椒六分乾薑四¶
　分搗末蜜丸酒飲服如大豆四丸稍加之¶
又方半夏五分細辛五分乾薑二分人參三分附子一分搗末¶
　苦酒和丸如梧子大酒服五丸日三服¶
治心下牽急懊痛方桂三兩生薑三兩枳實五枚水五升煮取¶
　三升分三服亦可加术二兩膠飴半斤¶
治心肺傷動冷痛方桂心二兩猪腎二枚水八升煮取二升分¶
　三服¶
入方附子二兩乾薑一兩蜜丸服四丸如梧子大日三服¶
#<md:CK-KZ_JY146_03p018a>¶
<pb:YP-C_JY146_11xuji-10-0032a>¶
治心痺心痛方蜀椒一兩熬令黃末之以狗心血丸之如梧子¶
　服五丸日五服¶
治心下堅痛大如碗邊如旋柈名爲氣分飲水所結方枳實七¶
　枚炙术三兩水一斗煮取三升分爲三服當稍軟也¶
若心下百結積來去痛者方吳茱萸末一升眞射罔如彈丸一¶
　枚合搗以雞子白和丸丸如小豆大服二丸卽差¶
治心痛多唾似有蟲方取六畜心生切作十四臠刀縱橫各割¶
　之以眞丹一兩粉肉割中旦悉吞之入雄黃射香佳¶
饑而心痛者名曰飢疝龍膽附子黃連分等搗篩服一錢匕日¶
　三度服之¶
#<md:CK-KZ_JY146_03p018b>¶
<pb:YP-C_JY146_11xuji-10-0032b>¶
附方¶
藥性論主心痛中惡或連腰臍者¶
　鹽如雞子大青布裹燒赤內酒中頓服當吐惡物¶
拾遺序延胡索止心痛末之酒服¶
聖惠方治久心痛時發不定多吐清水不下飲食以雄黃二兩¶
　好醋二升慢火煎成膏用乾蒸餅丸如梧桐子大每服七丸¶
　薑湯下¶
又方治九種心痛妨悶用桂心一分爲末以酒一大盞煎至半¶
　盞去滓稍熱服立效¶
又方治寒疝心痛四肢逆冷全不飲食用桂心二兩爲散不計¶
#<md:CK-KZ_JY146_03p019a>¶
<pb:YP-C_JY146_11xuji-10-0033a>¶
　時候熱酒調下一錢匕¶
外臺秘要治卒心痛乾薑爲末水飲調下一錢¶
又方治心痛當歸爲末酒服方寸匕¶
又必效治蜎心痛熊膽如大豆和水服大效¶
又方取鰻鱺魚淡炙令熟與患人食一二枚永差飽食彌佳¶
經驗方治四十年心痛不差黍米淘汁温服隨多少¶
經驗後方治心痛薑黃一兩桂穰三兩爲末醋湯下一錢匕¶
簡要濟眾治九種心痛及腹脇積聚滯氣筒子乾漆二兩搗碎¶
　炒煙出細研醋煮麵糊和丸如梧桐子大每服五丸至七丸¶
　熱酒下醋湯亦得無時服¶
#<md:CK-KZ_JY146_03p019b>¶
<pb:YP-C_JY146_11xuji-10-0033b>¶
姚和眾治卒心痛郁李人三七枚爛嚼以新汲水下之飲温湯¶
　尤妙須臾痛止却煎薄鹽湯熱呷之¶
兵部手集治心痛不可忍十年五年者隨手效以小蒜釅醋煮¶
　頓服之取飽不用著鹽¶
　　
** 治卒腹痛方第九¶
治卒腹痛方書舌上作風字又畫紙上作兩蜈蚣相交吞之¶
又方搗桂末服三寸匕苦酒人參上好乾薑亦佳¶
又方粳米二升以水六升煮二七沸飲之¶
又方食鹽一大把多飲水送之忽當吐卽差¶
又方掘土作小坎水滿坎中熟攪取汁飲之¶
#<md:CK-KZ_JY146_03p020a>¶
<pb:YP-C_JY146_11xuji-10-0034a>¶
又方令人騎其腹溺臍中¶
又方米粉一升水二升和飲¶
又方使病人伏卧一人跨上兩手抄舉其腹令病人自縱重輕¶
　舉抄之令去床三尺許便放之如此二七度止拈取其脊骨¶
　皮深取痛引之從龜尾至頂乃止未愈更爲之¶
又方令卧枕高一尺許拄膝使腹皮踧氣入胸令人抓其臍上¶
　三寸便愈能乾嚥吞氣數十遍者彌佳此方亦治心痛此卽¶
　伏氣¶
治卒得諸疝小腹及陰中相引痛如絞自汗出欲死方搗沙參¶
　末篩服方寸匕立差¶
#<md:CK-KZ_JY146_03p020b>¶
<pb:YP-C_JY146_11xuji-10-0034b>¶
此本在雜治中謂之寒疝亦名陰疝此治不差可服諸利丸下¶
　之作走馬湯亦佳¶
治寒疝腹痛飲食下唯不覺其流行方椒二合乾薑四兩水四¶
　升煮取二升去滓內飴一斤又煎取半分再服數數服之¶
又方半夏一升桂八兩生薑一升水六升煮取二升分爲二服¶
治寒疝來去每發絞痛方吳茱萸三兩生薑四兩豉二合酒四¶
　升煮取二升分爲二服¶
又方附子一枚椒二百粒乾薑半兩半夏十枚大棗三十枚粳¶
　米一升水七升煮米熟去滓一服一升令盡¶
又方肉桂一斤呉茱萸半升水五升煮取一升半分再服¶
#<md:CK-KZ_JY146_03p021a>¶
<pb:YP-C_JY146_11xuji-10-0035a>¶
又方牡蠣甘草桂各二兩水五升煮取一升半再服¶
又方宿烏雞一頭治如食法生地黃七斤合細剉之著甑蔽中¶
　蒸銅器承須取汁清旦服至日晡令盡其間當下諸寒癖訖¶
　作白粥漸食之久疝者下三劑¶
附方¶
博濟方治冷熱氣不和不思飲食或腹痛㽲刺山梔子川烏頭¶
　等分生搗爲末以酒糊丸如梧桐子大每服十五丸炒生薑¶
　湯下如小腸氣痛炒茴香葱酒任下二十丸¶
經驗方治元藏氣發久冷腹痛虛瀉¶
應急大效玉粉丹生硫黃五兩青鹽一兩以上衮細研以蒸餅¶
#<md:CK-KZ_JY146_03p021b>¶
<pb:YP-C_JY146_11xuji-10-0035b>¶
　爲丸如菉豆大每服五丸熱酒空心服以食壓之¶
子母秘錄治小腹疼青黑或亦不能喘苦參一兩醋一升半煎¶
　八合分二服¶
聖惠方治寒疝小腹及陰中相引痛自汗出以丹參一兩杵爲¶
　散每服熱酒調下二錢匕佳¶
　　
** 治心腹俱痛方第十¶
治心腹俱脹痛短氣欲死或已絶方取梔子十四枚豉七合以¶
　水二升先煮豉取一升二合絞去滓內梔子更煎取八合又¶
　絞去滓服半升不愈者盡服之¶
又方浣小衣飲其汁一二升卽愈¶
#<md:CK-KZ_JY146_03p022a>¶
<pb:YP-C_JY146_11xuji-10-0036a>¶
又方桂二兩切以水一升二合煮取八合去滓頓服無桂者著¶
　乾薑亦佳¶
又方烏梅二七枚以水五升煮一沸內大錢二七枚煮得二升¶
　半强人可頓服羸人可分爲再服當下便愈¶
又方茱萸二兩生薑四兩豉三合酒四升煮取二升分爲三服¶
　卽差¶
又方乾薑一兩巴豆二兩搗蜜丸一服如小豆二丸當吐下差¶
治心腹相連常脹痛方狼毒二兩附子半兩搗篩蜜丸如梧子¶
　大日一服一丸二日二丸三日後服三丸再一丸至六日再¶
　三丸自一至三以常服卽差¶
#<md:CK-KZ_JY146_03p022b>¶
<pb:YP-C_JY146_11xuji-10-0036b>¶
又方吳茱萸一合乾薑四分附子細辛人參各二分搗篩蜜丸¶
　如梧子大服五丸日三服¶
凡心腹痛若非中惡霍亂則是皆宿結冷熱所爲今此方可採¶
以救急差後要作諸大治以消其根源也¶
附方¶
梅師方治心腹脹堅痛悶不安雖未吐下欲死以鹽五合水一¶
　升煎令消頓服自吐下食出卽定不吐更服¶
孫眞人方治心腹俱痛以布裹椒薄注上火熨令椒汗出良¶
十全方心脾痛以高良薑細剉炒杵末米飲調下一錢匕立止¶
　
** 治卒心腹煩滿方第十一¶
#<md:CK-KZ_JY146_03p023a>¶
<pb:YP-C_JY146_11xuji-10-0037a>¶
治卒心腹煩滿又胷脇痛欲死方以熱湯令灼灼爾漬手足復¶
　易秘方¶
又方青布方寸鹿角三分亂髮灰二錢匕以水二升煮令得一¶
　升五合去滓盡服之¶
又方剉薏苡根濃煮取汁服三升¶
又方取比輪錢二十枚水五升煮取三沸日三服¶
又方搗韮菜汁服一二升水煮乾薑亦佳¶
又方卽用前心痛支子豉湯法差¶
又方黃芩一兩杏仁二十枚牡蠣一兩水三升煮取一升頓服¶
治厥逆煩滿常欲嘔方小草桂細辛乾薑椒各二兩附子二兩¶
#<md:CK-KZ_JY146_03p023b>¶
<pb:YP-C_JY146_11xuji-10-0037b>¶
　炮搗蜜和丸服如桐子大四丸¶
治卒吐逆方灸乳下一寸七壯卽愈¶
又方灸兩手大拇指內邊爪後第一紋頭各一壯又灸兩手中¶
　央長指爪下一壯愈¶
此本雜治中其病亦是痰壅霍亂之例兼宜依霍亂條法治之¶
人卒在此上條患者亦少皆因他病兼之耳或從傷寒未復或¶
從霍亂吐下後虛燥或是勞損服諸補藥痞滿或觸寒熱邪氣¶
或食飲協毒或服藥失度并宜各循其本源爲治不得專用此¶
法也¶
附方¶
#<md:CK-KZ_JY146_03p024a>¶
<pb:YP-C_JY146_11xuji-10-0038a>¶
千金方治心腹脹短氣以草豆蔻一兩去皮爲末以木瓜生薑¶
　湯下半錢¶
斗門方治男子女人久患氣脹心悶飲食不得因食不調冷熱¶
　相擊致令心腹脹滿方厚朴火上炙令乾又蘸薑汁炙直待¶
　焦黑爲度搗篩如麵以陳米飲調下二錢匕日三服良亦治¶
　反胃止瀉甚妙¶
經驗方治食氣遍身黃腫氣喘食不得心胸滿悶¶
　不蛀皂角去皮子塗好醋炙令焦爲末一錢匕巴豆七枚去¶
　油膜二件以淡醋及研好墨爲丸如麻子大每服三丸食後¶
　陳橘皮湯下日三服隔一日增一丸以利爲度如常服消酒¶
#<md:CK-KZ_JY146_03p024b>¶
<pb:YP-C_JY146_11xuji-10-0038b>¶
　食¶
梅師方治腹滿不能服藥煨生薑綿裹內下部中冷卽易之¶
聖惠方治肺藏壅熱煩悶新百合四兩蜜半盞和蒸令軟時時¶
　含一棗大嚥津¶
　　
** 治卒霍亂諸急方第十二¶
凡所以得霍亂者多起飲食或飲食生冷雜物以肥膩酒鱠而¶
當風履濕薄衣露坐或夜卧失覆之所致¶
　初得之便務令暖以炭火布其所臥下大熱減之又並蒸被¶
　絮若衣絮自苞冷易熱者亦可燒地令熱水沃敷薄布席臥¶
　其上厚覆之亦可作灼灼爾熱湯著瓮中漬足令至膝并銅¶
#<md:CK-KZ_JY146_03p025a>¶
<pb:YP-C_JY146_11xuji-10-0039a>¶
　器貯湯以著腹上衣藉之冷復易亦可以熨斗貯火著腹上¶
　如此而不淨者便急灸之但明案次第莫爲亂灸須有其病¶
　乃隨病灸之未有病莫預灸灸之雖未卽愈要萬不復死矣¶
　莫以灸不卽愈而止灸霍亂艾丸若不大壯數亦不多本方¶
　言七壯爲可四五十無不便火下得活服舊方用理中丸及¶
　厚朴大豆豉通脈半夏湯先輩所用藥者難得今但疏良灸¶
　之法及單行數方用之有效不減於貴藥已死未久者猶可¶
　灸¶
餘藥乃可難備而理中丸四順厚朴諸湯可不預合每向秋月¶
常買自隨¶
#<md:CK-KZ_JY146_03p025b>¶
<pb:YP-C_JY146_11xuji-10-0039b>¶
卒得霍亂先腹痛者灸臍上十四壯名太倉在心厭下四寸更¶
　度之¶
先洞下者灸臍邊一寸男左女右十四壯甚者至三十四十壯¶
　名大腸募洞者宜瀉¶
先吐者灸心下二寸十四壯又并治下痢不止上氣灸五十壯¶
　名巨闕正心厭尖頭下一寸是也¶
先手足逆冷者灸兩足內踝上一尖骨是也兩足各七壯不愈¶
　加數名三陰交在內踝尖上三寸是也¶
轉筋者灸蹶心當拇指大聚筋上六七壯名涌泉又灸足大指¶
　下約中一壯神驗¶
#<md:CK-KZ_JY146_03p026a>¶
<pb:YP-C_JY146_11xuji-10-0040a>¶
又方灸大指上爪甲際七壯¶
轉筋入腹痛者令四人捉手足灸臍左二寸十四灸股中大筋¶
　上去陰一寸¶
若啘者灸手腕第一約理中七壯名心主當中指¶
下利不止者灸足大指本節內側寸白肉際左右各七壯名大¶
　都¶
乾嘔者灸手腕後三寸兩筋間是左右各七壯名間使若正厥¶
　嘔絶灸之便通¶
小品方起死¶
吐且下利者灸兩乳連黑外近腹白肉際各七壯亦可至二七¶
#<md:CK-KZ_JY146_03p026b>¶
<pb:YP-C_JY146_11xuji-10-0040b>¶
　壯¶
若吐止而利不止者灸臍一夫納中七壯又云臍下一寸二七¶
　壯¶
若煩悶凑滿者灸心厭下三寸七壯名胃管¶
又方以鹽內臍中上灸二七壯¶
若繞臍痛急者灸臍下三寸三七壯名關元良¶
治霍亂神秘起死灸法以物橫度病人人中屈之從心鳩尾飛¶
　度以下灸先灸中央畢更橫灸左右也又灸脊上以物圍令¶
　正當心厭又夾脊左右一寸各七壯是腹背各灸三處也¶
華佗治霍亂已死上屋喚魂又以諸治皆至而猶不差者¶
#<md:CK-KZ_JY146_03p027a>¶
<pb:YP-C_JY146_11xuji-10-0041a>¶
　捧病人腹卧之伸臂對以繩度兩頭肘尖頭依繩下夾背脊¶
　大骨肉中去脊各一寸灸之百壯不治者可灸肘椎已試數¶
　百人皆灸畢卽起坐佗以此術傳子孫代代皆祕之¶
右此前并是灸法¶
治霍亂心腹脹痛煩滿短氣未得吐下方¶
　鹽二升以水五升煮取二升頓服得吐愈¶
又方生薑若乾薑一二升㕮咀以水六升煮三沸頓服若不卽¶
　愈更可作無新藥煮滓亦得¶
又方飲好苦酒三升小老羸者可飲一二升¶
又方温酒一二升以蠟如彈丸一枚置酒中消乃飲無蠟以鹽¶
#<md:CK-KZ_JY146_03p027b>¶
<pb:YP-C_JY146_11xuji-10-0041b>¶
　二方寸匕代亦得¶
又方桂屑半升以暖飲二升和之盡服之¶
又方濃煮竹葉湯五六升令灼已轉筋處¶
又方取楠若樟木大如掌者削之以水三升煮三沸去滓令灼¶
　之也¶
又方服乾薑屑三方寸匕¶
又方取蓼若葉細切二升水五升煮三沸頓服之煮乾蘇若生¶
　蘇汁卽亦佳¶
又方小蒜一升㕮咀以水三升煮取一升頓服之¶
又方以暖湯漬小蒜五升許取汁服之亦可¶
#<md:CK-KZ_JY146_03p028a>¶
<pb:YP-C_JY146_11xuji-10-0042a>¶
又方以人血合丹服如梧子大二丸¶
又方生薑一斤切以水七升煮取一升分爲三服¶
又方取賣解家機上垢如雞子大温酒服之差¶
又方飲竹𤃉少許亦差¶
又方乾薑二兩甘草二兩附子一兩水三升煮取一升內猪膽¶
　一合相和分爲三服¶
又方蘆蓬茸一大把濃煮飲二升差¶
若轉筋方燒鐵令赤以灼踵白肉際上近後當縱鐵以隨足爲¶
　留停令成瘡兩足皆爾須臾間熱入腹不復轉筋便愈可脫¶
　刀燒蝦尾用之卽差¶
#<md:CK-KZ_JY146_03p028b>¶
<pb:YP-C_JY146_11xuji-10-0042b>¶
又方煮苦酒三沸以摩之合少粉尤佳以絮胎縛從當膝下至¶
　足¶
又方燒梔子二七枚研末服之¶
又方桂半夏等分末方寸匕水一升和服之差¶
又方生大豆屑酒和服方寸匕¶
又方燒蜈蚣膏傅之卽差¶
苦轉筋入腸中如欲轉者¶
　取雞矢白一寸水六合煮三沸頓服之勿令病者知之¶
又方苦酒煮衣絮絮中令温從轉筋處裏之¶
又方燒編薦索三撮仍酒服之卽差¶
#<md:CK-KZ_JY146_03p029a>¶
<pb:YP-C_JY146_11xuji-10-0043a>¶
又方釜底黑末酒服之差¶
若腹中已轉筋者¶
　當倒擔病人頭在下勿使及也腹中平乃止¶
若兩臂脚及胸脇轉筋¶
　取鹽一升半水一斗煮令熱灼灼爾漬手足在胸脅者湯洗¶
　轉筋入腹中倒擔病人令頭在下腹中平乃止若極者手引¶
　陰陰縮必死猶在倒擔之可活耳¶
若注痢不止而轉筋入腹欲死¶
　生薑一兩累擘破以酒升半煮合三四沸頓服之差¶
治霍亂吐下後心腹煩滿方¶
#<md:CK-KZ_JY146_03p029b>¶
<pb:YP-C_JY146_11xuji-10-0043b>¶
　梔子十四枚水三升煮取二升內豉七合煮取一升頓服之¶
　嘔者加橘皮二兩若煩悶加豉一升甘草一兩蜜一升增水¶
　二升分爲五服¶
治霍亂煩躁臥不安穩方¶
　葱白二十莖大棗二十枚水三升煮取二升頓服之¶
治霍亂吐下後大渴多飲則煞人方¶
以黃米五升水一斗煮之令得三升清澄稍稍飲之莫飲余¶
　物也¶
崔氏云理中丸方¶
　甘草三兩乾薑人參白术各一兩搗下篩蜜丸如彈丸覺不¶
#<md:CK-KZ_JY146_03p030a>¶
<pb:YP-C_JY146_11xuji-10-0044a>¶
　住更服一枚須臾不差仍温湯一斗以麋肉中服之頻頻三¶
　五度令差亦可用酒服¶
四順湯治吐下腹乾嘔手足冷不止¶
　乾薑甘草人參附子各二兩水六升煮取三升半分爲三服¶
　若下不止加龍骨一兩腹痛甚加當歸二兩胡洽用附子一¶
　枚桂一兩人霍亂亦不吐痢但四支脉沉肉冷汗出渴者卽¶
　差¶
厚朴湯治煩嘔腹脹¶
　厚朴四兩炙桂二兩枳實五枚炙生薑三兩以水六升煮取¶
　二升分爲三服¶
#<md:CK-KZ_JY146_03p030b>¶
<pb:YP-C_JY146_11xuji-10-0044b>¶
凡此湯四種是霍亂諸患皆治之不可不合也霍亂若心痛尤¶
甚者此爲挾毒兼用中惡方治之¶
附方¶
孫眞人治霍亂¶
　以胡椒三四十粒以飲吞之¶
斗門方治霍亂¶
　用黃杉木劈開作片一握以水濃煎一盞服之¶
外臺秘要治霍亂煩躁¶
　燒亂髮如鷄子大鹽湯三升和服之不吐再服¶
又方治霍亂腹痛吐痢¶
#<md:CK-KZ_JY146_03p031a>¶
<pb:YP-C_JY146_11xuji-10-0045a>¶
　取桃葉三升切以水五升煮取一升三合分温二服¶
梅師方治霍亂心痛利無汗¶
　取梨葉枝一大握水三升煎取一升服¶
又方治霍亂後煩躁卧不安穩¶
　葱白二十莖大棗二十枚以水三升煎取二升分服¶
兵部手集救人霍亂頗有神效¶
　漿水稍酸味者煎乾薑屑呷之夏月腹肚不調煎呷之差¶
孫用和治大瀉霍亂不止¶
　附子一枚重七錢炮去皮臍爲末每服四錢水兩盞鹽半錢¶
　煎取一盞温服立止集效方治吐瀉不止或取轉多四肢發¶
#<md:CK-KZ_JY146_03p031b>¶
<pb:YP-C_JY146_11xuji-10-0045b>¶
　厥虛風不省人事服此四肢漸暖神識便省¶
回陽散天南星爲末每服三錢入京棗三枚水一盞半同煎至¶
　八分温服未省再服聖惠方治霍亂轉筋垂死¶
　敗蒲席一握細切漿水一盞煮汁温温頓服¶
又方治肝虛轉筋¶
　用赤蓼莖葉切三合水一盞酒三合煎至四合去滓温分二¶
　服¶
又方治肝風虛轉筋入腹¶
　以鹽半斤水煮少時熱漬之佳¶
孫尚藥治脚轉筋疼痛攣急者¶
#<md:CK-KZ_JY146_03p032a>¶
<pb:YP-C_JY146_11xuji-10-0046a>¶
　松節一兩細剉如米粒乳香一錢右件藥用銀石器內慢火¶
　炒令焦只留三分性出火毒研細每服一錢至二錢熱木瓜¶
　酒調下應時筋病皆治之¶
古今錄驗方治霍亂轉筋¶
　取蓼一手把去兩頭以水二升半煮取一升半頓服之¶
　　
** 治傷寒時氣瘟病方第十三¶
治傷寒及時氣瘟病及頭痛壯熱脉大始得一日方¶
　取旨兌根葉合搗三升許和之真丹一兩水一升合煮絞取¶
　汁頓服之得吐便差若重一升盡服厚覆取汗差¶
又方小蒜一升搗取汁二合頓服之不過再作便差¶
#<md:CK-KZ_JY146_03p032b>¶
<pb:YP-C_JY146_11xuji-10-0046b>¶
又方烏梅二七枚鹽五合以水三升煮取一升去滓頓服之¶
又方取生杍木削去黑皮細切裏白一升以水二升五合煎去¶
　滓一服八合三服差¶
又方取朮丸子二七枚以水五升挼之令熟去滓盡服汁當吐¶
　下愈¶
又方雞子一枚著冷水半升攪與合乃復煮三升水極令沸以¶
　向所和水投湯中急攪令相得適寒温頓服取汗¶
又方以眞丹塗身令遍面向火坐令汗出差¶
又方取生蘘荷根葉合搗絞取汁服三四升¶
又方取乾艾三斤以水一斗煮取一升去滓頓服取汗¶
#<md:CK-KZ_JY146_03p033a>¶
<pb:YP-C_JY146_11xuji-10-0047a>¶
又方鹽一升食之以湯送之腹中當絞吐便覆取汗便差¶
又方取比輪錢一百五十七枚以水一斗煮取七升服汁盡之¶
　須臾復以五升水更煮令得一升以水二升投中合令得三¶
　升出錢飲汁當吐毒出也¶
又方取猪膏如彈丸者温服之日三服三日九服¶
又方烏梅三十枚去核以豉一升苦酒三升煮取一升半去滓¶
　頓服¶
又傷寒有數種人不能别令一藥盡治之者若初覺頭痛肉熱¶
　脉洪起一二日便作葱豉湯用葱白一虎口豉一升以水三¶
　升煮取一升頓服取汗不汗復更作加葛根二兩升麻三兩¶
#<md:CK-KZ_JY146_03p033b>¶
<pb:YP-C_JY146_11xuji-10-0047b>¶
　五升水煎取二升分再服必得汗若不汗更加麻黃二兩又¶
　用葱湯研米二合水一升煮之少時下鹽豉後內葱白四物¶
　令火煎取三升分服取汗也¶
又方豉一升小男溺三升煎取一升分爲再服取汗¶
又方葛根四兩水一斗煎取三升乃內豉一升煎取升半一服¶
　搗生葛汁服一二升亦爲佳也¶
若汗出不歇已三四日胸中惡欲令吐者¶
　豉三升水七升煮取二升半去滓內蜜一兩又煮三沸頓服¶
　安臥當得吐不差更服取差祕法傳於子孫也¶
又方生地黃三斤細切水一斗煮取三升分三服亦可服藜蘆¶
#<md:CK-KZ_JY146_03p034a>¶
<pb:YP-C_JY146_11xuji-10-0048a>¶
　吐散及苦參龍膽散¶
若已五六日以上者¶
　可多作青竹瀝少煎令減爲數數飲之厚覆取汗¶
又方大黃黃連黃檗栀子各半兩水八升煮六七沸內豉一升¶
　葱白七莖煮取三升分服宜老少¶
又方苦參二兩黃芩二兩生地黃半斤水八升煮取一升分再¶
　服或吐下毒則愈¶
若已六七日熱極心下煩悶狂言見鬼欲起走¶
　用乾茱萸三升水二升煮取一升後去滓寒温服之得汗便¶
　愈此方恐不失必可用也祕之¶
#<md:CK-KZ_JY146_03p034b>¶
<pb:YP-C_JY146_11xuji-10-0048b>¶
又方大蚓一升破去以人溺煮令熟去滓服之直生絞汁及水¶
　煎之并善又絞糞汁飲數合至一二升謂之黃龍湯陳久者¶
　佳¶
又方取白犬從背破取血破之多多爲佳當及熱以薄胸上冷¶
　乃去之此治垂死者活無白犬諸純色者亦可用之¶
又方取桐皮削去上黑者細擘之長斷令四寸一束以酒五合¶
　以水一升煮取一升去滓頓服之當吐下青黃汁數升卽差¶
又方雞子三枚芒消方寸匕酒三合合攪散消盡服之¶
又方黃連三兩黃檗黃芩各二兩梔子十四枚水六升煎取二¶
　升分再服治煩嘔不得眠¶
#<md:CK-KZ_JY146_03p035a>¶
<pb:YP-C_JY146_11xuji-10-0049a>¶
治時氣行垂死破棺千金煮湯苦參一兩㕮咀以酒二升半舊¶
　方用苦參酒煮令得一升半去滓適寒温盡服之當間苦寒¶
　吐毒如溶膠便愈¶
又方大錢百文水一斗煮取八升內麝香當門子李子大末稍¶
　稍與飲至盡或汗或吐之¶
治温毒發斑大疫難救黑膏生地黃半斤切碎好豉一升猪脂¶
　二斤合煎五六沸令至三分減一絞去滓末雄黃麝香如大¶
　豆者內中攪和盡服之毒從皮中出卽愈¶
又方用生蝦蟆正爾破腹去腸乃搗吞食之得五月五日乾者¶
　燒末亦佳矣¶
#<md:CK-KZ_JY146_03p035b>¶
<pb:YP-C_JY146_11xuji-10-0049b>¶
黑奴丸胡洽小品同一名水解丸又一方加小麥黑勃一兩名¶
　爲麥奴丸支同此注¶
　麻黃二兩大黃二兩黃芩一兩芒消一兩釜底墨一兩竈突¶
　墨二兩梁上塵二兩搗蜜丸如彈丸新汲水五合末一丸頓¶
　服之若渴但與水須臾寒寒了汗出便解日移五赤不覺更¶
　服一丸此治五六日胸中大熱口噤名爲壞病不可醫治用¶
　此黑奴丸¶
又方大青四兩甘草膠各二兩豉八合以水一斗煮二物取三¶
　升半去滓內豉煮三沸去滓乃內膠分作四服盡又合此治¶
　得至七八日發汗不解及吐下大熱甚佳¶
#<md:CK-KZ_JY146_03p036a>¶
<pb:YP-C_JY146_11xuji-10-0050a>¶
又方大黃三兩甘草二兩麻黃二兩杏人三十枚芒消五合黃¶
　芩一兩巴豆二十粒熬搗蜜丸和如大豆服三丸當利毒利¶
　不止米飲止之家人視病者亦可先服取利則不相染易也¶
　此丸亦可預合置¶
麻黃解肌一二日便服之¶
　麻黃甘草升麻芍藥石膏各一兩杏人三十枚貝齒三枚末¶
　之以水三升煮取一升頓服覆取汗出卽愈便食豉粥補虛¶
　卽宜也¶
又方麻黃二兩芩桂各一兩生薑三兩以水六升煮取二升分¶
　爲四服¶
#<md:CK-KZ_JY146_03p036b>¶
<pb:YP-C_JY146_11xuji-10-0050b>¶
亦可服葛根解肌湯葛根四兩芍藥二兩麻黃大青甘草黃芩¶
　石膏桂各一兩大棗四枚以水五升煮取二升半去滓分爲¶
　三服微取汗¶
三日已上至七八日不解者可服小柴胡湯柴胡八兩人參甘¶
　草黃芩各三兩生薑八兩無者乾薑三兩半夏五兩湯洗之¶
　大棗十二枚水九升煮取二升半分爲三服微覆取汗半日¶
　須臾便差若不好更作一劑¶
若有熱實得汗不解復滿痛煩躁欲謬語者可服大柴胡湯方¶
　柴胡半斤大黃二兩黃芩三兩芍藥二兩枳實十枚半夏五¶
　兩洗之生薑五兩大棗十二枚水一斗煮取四升當分爲四¶
#<md:CK-KZ_JY146_03p037a>¶
<pb:YP-C_JY146_11xuji-10-0051a>¶
　服當微利也¶
此四方最第一急須者若幸可得藥便可不營之保無死憂諸¶
小治爲防以窮極耳若病失治及治不差十日已上皆名壞病¶
唯應服大小鼈甲湯此方藥分兩乃少而種數多非備急家所¶
辦故不載凡傷寒發汗皆不可使流離過多一服得微汗汗潔¶
便止未止粉之勿當風初得傷寒便身重腰背痛煩悶不已脉¶
浮面赤斑斑如錦文喉咽痛或下痢或狂言欲走此名中陽毒¶
五日可治過此死宜用此方¶
　雄黃甘草升麻當歸椒桂各一分水五升煮取二升半分三¶
　服温覆取汗服後不汗更作一劑¶
#<md:CK-KZ_JY146_03p037b>¶
<pb:YP-C_JY146_11xuji-10-0051b>¶
若身重背强蟄蟄如被打腹中痛心下硬短氣嘔逆唇青面黑¶
四肢冷脉沉細而緊數此名中陰毒五日可治過此死用此方¶
　甘草升麻各二分當歸椒各一分鱉甲一兩以水五升煮取¶
　二升半分三服温覆取汗汗不出湯煮更作也¶
陰毒傷口鼻冷者乾薑桂各一分末温酒三合服之當大熱差¶
凡陰陽二毒不但初得便爾或一二日變作者皆以今藥治之¶
得此病多死治熱病不解而下痢困篤欲死者服此¶
大青湯方大青四兩甘草三兩膠二兩豉八合赤石脂三兩以¶
　水一斗煮取三升分三服盡更作日夜兩劑愈¶
又方但以水五升豉一升梔子十四枚韭白一把煮取三升半¶
#<md:CK-KZ_JY146_03p038a>¶
<pb:YP-C_JY146_11xuji-10-0052a>¶
　分爲三服¶
又方龍骨半斤搗碎以水一斗煮取五升使極冷稍稍飲其間¶
　或得汗卽愈矣¶
又方黃連當歸各二兩乾薑一兩赤石脂二兩蜜丸如梧子服¶
　二十丸日三夜再¶
又方黃連二兩熟艾如鴨卵大以水二斗煮取一升頓服立止¶
天行諸痢悉主之黃連三兩黃檗當歸龍骨各二兩以水六升¶
　煮取二升去滓入蜜七合又火煎取一升半分爲三服效¶
天行毒病挾熱腹痛下痢升麻甘草黃連當歸芍藥桂心黃檗¶
　各半兩以水三升煮取一升服之當良¶
#<md:CK-KZ_JY146_03p038b>¶
<pb:YP-C_JY146_11xuji-10-0052b>¶
天行四五日大下熱痢黃連黃檗各三兩龍骨三兩艾如雞子¶
　大以水六升煮取二升分爲二服忌食猪肉冷水¶
若下膿血不止者赤石脂一斤乾薑一兩粳米一升水七升煮¶
　米熟去滓服七合日二¶
又方赤石脂一斤乾薑二兩水五升煮取三升分二服若絞臍¶
　痛加當歸一兩芍藥二兩加水一升也¶
若大便堅閉令利者大黃四兩厚朴二兩枳實四枚以水四升¶
　煮取一升二合分再服得通者止之¶
若十餘日不大便者服承氣丸大黃杏人各二兩枳實一兩芒¶
　消一合搗蜜和丸如彈丸和湯六七合服之未通更服¶
#<md:CK-KZ_JY146_03p039a>¶
<pb:YP-C_JY146_11xuji-10-0053a>¶
若下痢不能食者黃連一升烏梅二十枚炙燥并得搗末蠟如¶
　棋子大蜜一升合於微火上令可丸丸如梧子大一服二丸¶
　日三¶
若小腹滿不得小便方細末雌黃蜜和丸取如棗核大內溺孔¶
　中令半寸亦以竹管注陰令痛朔之通¶
又方末滑石三兩葶藶子一合水二升煮取七合服¶
又方搗生葱薄小腹上參易之¶
治胸脇痞滿心塞氣急喘急方人參术各一兩枳實二兩乾薑¶
　一兩搗蜜和丸一服一枚若嗽加括蔞二兩吐加牡蠣二兩¶
　日夜服五六丸不愈更服¶
#<md:CK-KZ_JY146_03p039b>¶
<pb:YP-C_JY146_11xuji-10-0053b>¶
毒病攻喉咽腫痛方切當陸炙令熱以布藉喉以熨布上冷復¶
　易¶
又方取眞䕡茄爪甲大內口中以牙小嚼汁以漬喉當微覺異¶
　爲佳也¶
毒病後攻目方煮蜂窠以洗之日六七度佳¶
又方冷水漬青布以掩之¶
若生翳者燒豉二七粒末內管鼻中以吹之¶
治傷寒嘔不止方甘草一兩升麻半兩生薑三兩橘皮二兩水¶
　三升煮取二升頓服之愈¶
又方乾薑六分附子四分末以苦酒丸如梧子大一服三丸日¶
#<md:CK-KZ_JY146_03p040a>¶
<pb:YP-C_JY146_11xuji-10-0054a>¶
　三服¶
治傷寒啘不止方甘草三兩橘皮一升水五升煮取三升分服¶
　日三取差¶
又方熟洗半夏末服之一錢一服¶
又方赤蘇一把水三升煮取二升稍稍飲¶
又方乾薑六分附子四分末苦酒丸如梧子大服三丸日三服¶
比歲有病時行仍發瘡頭面及身須臾周匝狀如火瘡皆戴白¶
漿隨决隨生不卽治劇者多死治得差後瘡瘢紫黑彌歲方滅¶
此惡毒之氣世人云永徽四年此瘡從西東流遍於海中煮葵¶
菜以蒜齏啖之卽止初患急食之少飯下菜亦得以建武中於¶
#<md:CK-KZ_JY146_03p040b>¶
<pb:YP-C_JY146_11xuji-10-0054b>¶
南陽擊虜所得仍呼爲虜瘡諸醫參詳作治用之有效方¶
　取好蜜通身上摩亦可以蜜煎升麻并數數食¶
又方以水濃煮升麻綿沾洗之苦酒漬彌好但痛難忍¶
其餘治猶依傷寒法但每多作毒意防之用地黃黑膏亦好¶
治時行病發黃方茵陳六兩大黃二兩栀子十二枚以水一斗¶
　先煮茵陳取五升去滓內二物又煮取三升分四服亦可兼¶
　取黃疸中雜治法差¶
比歲又有虜黃病初唯覺四體沉沉不快須臾見眼中黃漸至¶
面黃及舉身皆黃急令溺白紙紙卽如檗染者此熱毒已入內¶
急治之若初覺便作瓜蒂赤豆散吹鼻中鼻中黃汁出數升者¶
#<md:CK-KZ_JY146_03p041a>¶
<pb:YP-C_JY146_11xuji-10-0055a>¶
多差若已深應看其舌下兩邊有白脉彌彌處蘆刀割破之紫¶
血出數升亦歇然此須慣解割者不解割忽傷亂舌下青脈血¶
出不止便煞人方可燒紡軨鐵以灼此脈令焦兼瓜蒂雜巴豆¶
搗爲丸服之大小便亦去黃汁破灼已後禁諸雜食又云有依¶
黃坐黃復須分別之方¶
　切竹煮飲之如飲¶
又方搗生瓜根絞取汁飲一至二三升¶
又方醋酒浸雞子一宿吞其白數枚¶
又方竹葉切五升小麥七升石膏三兩末綿裹之以水一斗五¶
　升煮取七升一服一升盡吃卽差也¶
#<md:CK-KZ_JY146_03p041b>¶
<pb:YP-C_JY146_11xuji-10-0055b>¶
又方生葛根汁二升好豉一升栀子三七枚茵陳切一升水五¶
　升煮取三升去滓內葛汁分爲五服¶
又方金色脚雞雌雞血在治如食法熟食肉飲汁令盡不過再¶
　作亦可下少鹽豉佳¶
治毒攻手足腫疼痛欲斷方用虎杖根剉煮適寒温以漬足令¶
　踝上有赤許水止之¶
又方以稻穰灰汁漬足¶
又方酒煮苦參以漬足差¶
又方鹽豉及羊尿一升搗令熟以漬之¶
又方細剉黃檗五斤以水三斗煮漬之亦治攻陰腫痛¶
#<md:CK-KZ_JY146_03p042a>¶
<pb:YP-C_JY146_11xuji-10-0056a>¶
又方作坎令深三赤少容兩足燒坎令熱以酒灌坎中着屐踞¶
　坎中壅勿令泄¶
又方煮羊桃汁漬之雜少鹽豉尤好¶
又方煮馬矢若羊矢汁漬¶
又方猪膏和羊矢塗之亦佳¶
又方以牛肉裹腫處腫消痛止¶
又方搗常思草絞取汁以漬足¶
又方猪蹄一具合葱煮去滓內少鹽以漬之毒病下部生瘡者¶
　燒鹽以深導之不過三¶
又方生漆塗之綿導之¶
#<md:CK-KZ_JY146_03p042b>¶
<pb:YP-C_JY146_11xuji-10-0056b>¶
又方大丸艾灸下部此謂窮無藥¶
又方取蚓三升以水五升得二升半盡服之¶
又方煮桃皮煎如飴以綿合導之¶
又方水中荇菜搗綿裹導之日五易差¶
又方櫸皮槲皮合煮汁如粘糖以導之又濃煮桃皮飲之最良¶
又方搗蛇莓汁服三合日三水漬烏梅令濃并內崖蜜數數飲¶
若病人齒無色舌上白或喜睡眠憒憒不知痛癢處或下痢急¶
　治下部不曉此者但攻其上不以下爲意下部生蟲蟲食其¶
　肛肛爛見五臟便死治之方¶
　取雞子白內漆合攪還內殻中仰頭吞之當吐蟲則愈¶
#<md:CK-KZ_JY146_03p043a>¶
<pb:YP-C_JY146_11xuji-10-0057a>¶
又方燒馬蹄作灰細末猪脂和塗綿以導下部日數度差¶
又方桃人十五枚苦酒二升鹽一合煮取六合服之¶
又方燒艾於管中薰之令煙入下部中少雄黃雜妙此方是溪¶
　温故爾兼取彼治法¶
又有病䘌下不止者烏頭二兩女萎雲實各一兩桂二分蜜丸¶
　如桐子水服五丸一日三服¶
治下部卒痛如鳥啄之方赤小豆大豆各一升合搗兩囊貯蒸¶
　之令熟更互坐卽愈¶
此本在雜治中亦是傷寒毒氣所攻故凡治傷寒方甚多其有¶
諸麻黃葛根桂枝柴胡青龍白虎四順四逆二十餘方並是至¶
#<md:CK-KZ_JY146_03p043b>¶
<pb:YP-C_JY146_11xuji-10-0057b>¶
要者而藥難盡備且診候須明悉别所在撰大方中今唯載前¶
四方尤是急須者耳其黃膏赤散在辟病條中預合初覺患便¶
服之傷寒時行温疫三名同一種耳而源本小異其冬月傷於¶
寒或疾行力作汗出得風冷至夏發名爲傷寒其冬月不甚寒¶
多暖氣及西風使人骨節緩惰受病至春發名爲時行其年歲¶
中有癘氣兼挾鬼毒相注名爲温病如此診候略相似又貴勝¶
雅言惣名傷寒世俗因號爲時行道術符刻言五温亦復殊大¶
歸終止是共途也然自有陽明少陰陰毒陽毒爲異耳少陰病¶
例不發熱而腹滿下痢最難治也¶
附方¶
#<md:CK-KZ_JY146_03p044a>¶
<pb:YP-C_JY146_11xuji-10-0058a>¶
必效方治天行一二日者麻黃一大兩去節以水四升煮去沫¶
　取二升去滓著米一匙及豉爲稀粥取粥一升先作熟湯浴¶
　淋頭百餘碗然後服粥厚覆取汗於夜最佳¶
梅師方治傷寒汗出不解已三四日胸中悶吐豉一升鹽一合¶
　水四升煎取一升半分服當吐¶
聖惠方治傷寒四日已嘔吐更宜吐以苦參末酒下二錢得吐¶
　差¶
又方治時氣熱毒心神煩燥用藍澱半大匙以新汲水一盞服¶
又方治時氣頭痛不止用朴消三兩搗羅爲散生油調塗頂上¶
又方治時氣煩渴用生藕汁一中盞入生蜜一合令勻分二服¶
#<md:CK-KZ_JY146_03p044b>¶
<pb:YP-C_JY146_11xuji-10-0058b>¶
勝金方治時疾熱病狂言心燥苦參不限多少炒黃色爲末每¶
　服二錢水一盞煎至八分温服連煎三服有汗無汗皆差¶
博濟方治陰陽二毒傷寒黑龍丹舶上硫黃一兩以柳木槌研¶
　三兩日巴豆一兩和殻記箇數用二升鐺子一口先安硫黃¶
　鋪鐺底次安巴豆又以硫黃蓋之釅醋半升已來澆之盞子¶
　蓋合令緊蜜更以濕紙周回固濟縫勿令透氣縫紙乾更以¶
　醋濕之文武火熬常著人守之候裏面巴豆作聲數已半爲¶
　度急將鐺子離火便入臼中急搗令細再以少米醋并蒸餅¶
　少許再搗令冷可丸如雞頭大若是陰毒用椒四十九粒葱¶
　白二莖水一盞煎至六分服一丸陽毒用豆鼓四十九粒葱¶
#<md:CK-KZ_JY146_03p045a>¶
<pb:YP-C_JY146_11xuji-10-0059a>¶
　白二莖水一盞同煎吞一丸不得嚼破¶
孫用和方治陽毒入胃下血頻疼痛不可忍鬱金五箇大者牛¶
　黃一皂莢子別細研二味同爲散每服用醋漿水一盞同煎¶
　三沸温服¶
孫兆口訣治陰毒傷寒手足逆冷脉息沉細頭疼腰重兼治陰¶
　毒咳逆等疾方¶
　川烏頭乾薑等分爲粗散炒令轉色放冷再搗爲細散每一¶
　錢水一盞鹽一撮煎取半盞温服¶
又方治陰勝隔陽傷寒其人必燥熱而不欲飲水者是也宜服¶
　霹靂散¶
#<md:CK-KZ_JY146_03p045b>¶
<pb:YP-C_JY146_11xuji-10-0059b>¶
　附子一枚燒爲灰存性爲末蜜水調下爲一服而愈此逼散¶
　寒氣然後熱氣上行而汗出乃愈¶
聖惠方治陰毒傷寒四肢逆冷¶
　宜熨以吳茱萸一升酒和勻濕絹袋二隻貯蒸令極熱熨腳¶
　心候氣通暢勻暖卽停熨累驗¶
唐崔元亮療時疾發黃心狂煩熱悶不認人方¶
　取大栝樓一枚黃者以新汲水九合浸一切熱毒暑月和甘¶
　草煎色如琥珀可愛堪著嘗之甘美瓶置井中令冷徹如水¶
　白甆器及銀器中貯似茶啜之時人呼爲冷飲子又且尊於¶
　茗能破女子經候不通搗以酒浸常服有孕之人斷勿服破¶
#<md:CK-KZ_JY146_03p046a>¶
<pb:YP-C_JY146_11xuji-10-0060a>¶
　血¶
　　
** 治時氣病起諸復勞方第十四¶
凡得毒病愈後百日之內禁食猪犬羊肉并傷血及肥魚久膩¶
乾魚則必大下痢下則不可復救又禁食麵食胡蒜韭薤生菜¶
蝦䱉輩食此多致復發則難治又令到他年數發也¶
治篤病新起早勞及食飲多致欲死方¶
　燒鱉甲服方寸匕¶
又方以水服胡粉少許¶
又方粉三升以暖水和服之厚覆取汗¶
又方乾蘇一把水五升煮取二升盡服之無乾者生亦可用加¶
#<md:CK-KZ_JY146_03p046b>¶
<pb:YP-C_JY146_11xuji-10-0060b>¶
　生薑四兩豉一升¶
又方鼠矢兩頭尖者二七枚豉五合以水三升煎半頓服之可¶
　服温覆取汗愈有麻子人內一升加水一升彌良亦可內枳¶
　實葱白一虎口也¶
又方取伏雞子殻碎之熬令黃黑細末熱湯服一合温覆取汗¶
又方大黃麻黃各二兩栀子人十四枚豉一升水五升煮取三¶
　升分再服當小汗及下痢¶
又方濃煮甘皮服之蘆根亦佳¶
覺多而發復方燒飯篩末服方寸匕良¶
治交接勞復陰卵腫或縮入腹腹中絞痛或便絶方¶
#<md:CK-KZ_JY146_03p047a>¶
<pb:YP-C_JY146_11xuji-10-0061a>¶
　燒婦人月經衣服方寸匕¶
又方取㹠子一枚撞之三十六放於戸中逐使喘極乃刺脇下¶
　取血一升酒一升合和飲之若卒無者但服血愼勿便冷應¶
　用猳㹠¶
又方取所交接婦人衣覆男子上一食久活¶
又方取猳㹠脛及血和酒飲之差¶
又方刮青竹茹二升以水三升煮令五六沸然後絞去滓以竹¶
　茹湯温服之此方亦通治勞復¶
又方礬石一分消三分末以大麥粥清可方寸匕一服熱毒隨¶
　大小便出¶
#<md:CK-KZ_JY146_03p047b>¶
<pb:YP-C_JY146_11xuji-10-0061b>¶
又方取蓼子一大把水挼取汁飲一升乾者濃取汁服之葱頭¶
　搗以苦酒和服亦佳¶
又方蚯蚓數升絞取汁服之良¶
若差後病男接女病女接男名陰陽易病者發復復者亦必死¶
卒陰易病男女温病差後雖數十日血脉未和尚有熱毒與之¶
交接者卽得病曰陰易殺人甚於時行宜急治之¶
令人身體重小腹急熱上腫胸頭重不能舉眼中生䁾膝脛拘¶
急欲死方¶
　取婦人褌親陰上者割取燒末服方寸匕日三小便卽利而¶
　陰微腫者此當愈得童女褌亦良若女病亦可用男褌¶
#<md:CK-KZ_JY146_03p048a>¶
<pb:YP-C_JY146_11xuji-10-0062a>¶
又方鼠矢兩頭尖者二七枚藍一把水五升煮取二升盡服之¶
　温覆取汗¶
又方蚯蚓二十四枚水一斗煮取三升一服仍取汗並良¶
又方末乾薑四兩湯和頓服温覆取汗得解止¶
又方男初覺便灸陰三七壯若未盡甚至百壯卽愈眼無妨陰¶
　道瘡復常¶
兩男兩女并不自相易則易之爲名陰陽交換之謂也¶
凡欲病人不復取女人手足爪二十枚又取女中下裳帶一尺¶
　燒灰以酒若米飲服之¶
大病差後小勞便鼻衂方¶
#<md:CK-KZ_JY146_03p048b>¶
<pb:YP-C_JY146_11xuji-10-0062b>¶
　左顧牡蠣十分石膏五分搗末酒服方寸匕日三四亦可蜜¶
　丸服如梧子大服之¶
大病差後多虛汗及眼中流汗方¶
　杜仲牡蠣分等暮臥水服五匕則停不止更作¶
又方甘草二兩石膏二兩搗末以漿服方寸匕日二服差¶
又方龍骨牡蠣麻黃根末雜粉以粉身良¶
又差復虛煩不得眠眼中㾓疼懊憹豉七合烏梅十四枚水四¶
　升先煮梅取二升半內豉取一升半分再服無烏梅用栀子¶
　十四枚亦得¶
又方黃連四兩芍藥二兩黃芩一兩膠三小挺水六升煮取三¶
#<md:CK-KZ_JY146_03p049a>¶
<pb:YP-C_JY146_11xuji-10-0063a>¶
　升分三服亦可內乳子黃二枚¶
又方千里流水一石揚之萬度二斗半半夏二兩洗之秫米一¶
　斗茯苓四兩合煮得五升分五服¶
附方¶
梅師方治傷寒差後交接發動困欲死眼不開不能語方¶
　栀子三十枚水三升煎取一升服¶
　　
** 治瘴氣疫癘溫毒諸方第十五¶
辟瘟疫藥干散大麻人柏子人乾薑細辛各一兩附子半兩炮¶
　搗篩正旦以井華水舉家各服方寸匕疫極則三服日一服¶
老君神明白散术一兩附子三兩烏頭四兩桔梗二兩半細辛¶
#<md:CK-KZ_JY146_03p049b>¶
<pb:YP-C_JY146_11xuji-10-0063b>¶
　一兩搗篩正旦服一錢匕一家合藥則一里無病此帶行所¶
　遇病氣皆消若他人有得病者便温酒服之方寸匕亦得病¶
　已四五日以水三升煮散服一升覆取汗出也¶
赤散方牡丹五分皂莢五分炙之細辛乾薑附子各三分肉桂¶
　二分眞珠四分躑躅四分搗篩爲散初覺頭强邑邑便以少¶
　許內鼻中吸之取吐温酒服方寸匕覆眠得汗卽差晨夜行¶
　及視病亦宜少許以內粉粉身佳牛馬疫以一匕著舌下溺¶
　灌日三四度甚妙也¶
度瘴散辟山瘴惡氣若有黑霧鬱勃及西南温風皆爲疫癘之¶
　候方¶
#<md:CK-KZ_JY146_03p050a>¶
<pb:YP-C_JY146_11xuji-10-0064a>¶
　麻黃椒各五分烏頭三分細辛术防風桔梗桂乾薑各一分¶
　搗篩平旦酒服一盞匕辟毒諸惡氣冒霧行尤宜服之¶
太乙流金方雄黃三兩雌黃二兩礬石鬼箭各一兩半羖羊角¶
　二兩搗爲散三角絳囊貯一兩帶心前并門戸上月旦青布¶
　裏一刀圭中庭燒温病人亦燒熏之卽差¶
辟天行疫癘雄黃丹砂巴豆礬石附子乾薑分等搗蜜丸平旦¶
　向日吞之一丸如胡麻大九日止令無病¶
常用辟温病散方真珠肉桂各一分貝母三分熬之雞子白熬¶
　令黃黑三分搗篩歲旦服方寸匕若歳中多病可月月朔望¶
　服之有病卽愈病人服者當可大效¶
#<md:CK-KZ_JY146_03p050b>¶
<pb:YP-C_JY146_11xuji-10-0064b>¶
虎頭殺鬼方虎頭骨五兩朱砂雄黃雌黃各一兩半鬼臼皂莢¶
　蕪荑各一兩搗篩以蠟蜜和如彈丸絳囊貯系臂男左女右¶
　家中懸屋四角月朔望夜半中庭燒一丸一方有菖蒲藜蘆¶
　無虎頭鬼臼皂莢作散帶之¶
趙泉黃膏方大黃附子細辛乾薑椒桂各一兩巴豆八十枚去¶
　心皮搗細苦酒漬之宿臘月猪膏二斤煎三上三下絞去滓¶
　蜜器貯之初覺勃色便熱如梧子大一丸不差又服亦可火¶
　炙以摩身體數百遍佳并治賊風走游皮膚并良可預合之¶
　便服卽愈也¶
單行方術西南社中柏東南枝取暴乾末服方寸匕立差¶
#<md:CK-KZ_JY146_03p051a>¶
<pb:YP-C_JY146_11xuji-10-0065a>¶
又方正月上寅日搗女青屑三角絳囊貯繫戸上帳前大吉¶
又方馬蹄木搗屑二兩絳囊帶之男左女右¶
又方正月朔旦及七月吞麻子小豆各二七枚又各二七枚投¶
　井中又以附子二枚小豆七枚令女子投井中¶
又方冬至日取雄赤雞作臘至立春煮食盡勿分他人二月一¶
　日取東行桑根大如指懸門戶上又人人帶之¶
又方埋鵲於圊前¶
斷温病令不相染著斷髮仍使長七寸盜著病人臥席下¶
又方以繩度所住戶中壁屈繩結之¶
又方密以艾灸病人床四角各一壯不得令知之佳也¶
#<md:CK-KZ_JY146_03p051b>¶
<pb:YP-C_JY146_11xuji-10-0065b>¶
又方取小豆新布囊貯之置井中三日出舉家男服十枚女服¶
　二十枚¶
又方桃木中蟲矢末服方寸匕¶
又方鮑魚頭燒三指撮小豆七枚合末服之女用豆二十七枚¶
又方熬豉雜土酒漬常將服之¶
又方以鯽魚密致卧下勿令知之¶
又方柏子人細辛[米*祭]米乾薑三分附子一分末酒服方寸匕日¶
　服三服十日¶
又方用麥蘗服[米*祭]米乾薑又云麻子人可作三種服之¶
附方¶
#<md:CK-KZ_JY146_03p052a>¶
<pb:YP-C_JY146_11xuji-10-0066a>¶
外臺祕要辟瘟方¶
　取上等朱砂一兩細研白蜜和丸如麻子大常以太歲日平¶
　旦一家大小勿食諸物面向東立各吞三七丸永無疾疫¶
　　
** 治寒熱諸瘧方第十六¶
治瘧病方鼠婦豆豉二七枚合搗令相和未發時服二丸欲發¶
　時服一丸¶
又方青蒿一握以水二升漬絞取汁盡服之¶
又方用獨父蒜於白炭上燒之末服方寸匕¶
又方五月五日蒜一片去皮中破之刀割合容巴豆一枚去心¶
　皮內蒜中令合以竹挾以火炙之取可熱搗爲三丸未發前¶
#<md:CK-KZ_JY146_03p052b>¶
<pb:YP-C_JY146_11xuji-10-0066b>¶
　服一丸不止復與一丸¶
又方取蜘蛛一枚蘆管中密塞管中以綰頸過發時乃解去也¶
又方日始出時東向日再拜畢正長跪向日叉手當閉氣以書¶
　墨注其管兩耳中各七注又丹書舌上言子日死畢復再拜¶
　還去勿顧安卧勿食過發時斷卽差¶
又方多煮豉湯飲數升令得大吐便差¶
又方取蜘蛛一枚著飰中合丸吞之¶
又方臨發時搗大附子下篩以苦酒和之塗背上¶
又方鼠婦蟲子四枚各一以飴糖裏之丸服便斷卽差¶
又方常山搗下篩成末三兩眞丹一兩白蜜和搗百杵丸如梧¶
#<md:CK-KZ_JY146_03p053a>¶
<pb:YP-C_JY146_11xuji-10-0067a>¶
　子先發服三丸中服三丸臨臥服三丸無不斷者常用効¶
又方大開口度上下唇以繩度心頭灸此度下頭百壯又灸脊¶
　中央五十壯過發時灸二十壯¶
又方破一大豆去皮書一片作日字一片作月字左手持日右¶
　手持月吞之立愈向日服之勿令人知也¶
又方皂莢三兩去皮炙巴豆一兩去心皮搗丸如大豆大一服¶
　一枚¶
又方巴豆一枚去心皮射菵如巴豆大棗一枚去皮合搗成丸¶
　先發各服一丸如梧子大也¶
又方常山知母甘草麻黃等分搗蜜和丸如大豆服三丸比發¶
#<md:CK-KZ_JY146_03p053b>¶
<pb:YP-C_JY146_11xuji-10-0067b>¶
　時令過畢¶
又方常山三兩甘草半兩水酒各半升合煮取半升先發時一¶
　服比發令三服盡¶
又方常山三兩剉以酒三升漬二三日平旦作三合服欲嘔之¶
　臨發又服二合便斷舊酒亦佳急亦可煮¶
又方常山三兩秫米三百粒以水六升煮取三升分之服至發¶
　時令盡¶
又方若發作無常心下煩熱取常山二兩甘草一兩半合以水¶
　六升煮取二升分再服當快吐仍斷勿飲食¶
老瘧久不斷者常山三兩鼈甲一兩炙升麻一兩附子一兩烏¶
#<md:CK-KZ_JY146_03p054a>¶
<pb:YP-C_JY146_11xuji-10-0068a>¶
　賊骨一兩以酒六升漬之小令近火一宿成服一合比發可¶
　數作¶
又方䔧蘆皂莢各一兩炙巴豆二十五枚并搗熬令黃依法搗¶
　蜜丸如小豆空心服一丸未發時一丸臨發時又一丸勿飲¶
　食¶
又方牛膝莖葉一把切以酒三升服令微有酒氣不卽斷更作¶
　不過三服而止¶
又方末龍骨方寸匕先發一時以酒一升半煮三沸及熱盡服¶
　温覆取汗便卽效¶
又方常山三兩甘草半兩知母一兩搗蜜丸至先發時服如梧¶
#<md:CK-KZ_JY146_03p054b>¶
<pb:YP-C_JY146_11xuji-10-0068b>¶
　子大十丸次服減七丸八丸後五六丸卽差¶
又方先發二時以炭火床下令脊脚極暖被覆過時乃止此治¶
　先寒後熱者¶
又方先炙鱉甲搗末方寸匕至時令三服盡用火炙無不斷¶
又方常山三兩搗篩雞子白和之丸空腹三十丸去發食久三¶
　十丸發時三十丸或吐或否也從服藥至過發時勿飲食¶
治温瘧不下食知母鱉甲炙常山各二兩地骨皮三兩切竹葉¶
　一升切石膏四兩以水七升煮二升五合分温三服忌蒜熱¶
　麵猪魚¶
治瘴瘧常山黃連豉熬各三兩附子二兩炮搗篩蜜丸空腹服¶
#<md:CK-KZ_JY146_03p055a>¶
<pb:YP-C_JY146_11xuji-10-0069a>¶
　四丸欲發三丸飲下之服藥後至過發時勿吃食¶
若兼諸痢者黃連犀角各三兩牡蠣香豉各二兩并熬龍骨四¶
　兩搗篩蜜丸服四十丸日再服飲下¶
無時節發者常山二兩甘草一兩半豉五合綿裹以水六升煮¶
　取三升再服快吐¶
無問年月可治三十年者常山黃連各三兩酒一斗宿漬之曉¶
　以瓦釜煮取六升一服八合比發時令得三服熱當吐冷當¶
　利服之無不差者半料合服得¶
勞瘧積久眾治不差者生長大牛膝一大虎口以水六升煮取¶
　二升空腹一服欲發一服¶
#<md:CK-KZ_JY146_03p055b>¶
<pb:YP-C_JY146_11xuji-10-0069b>¶
禳一切瘧是日抱雄雞一時令作大聲無不差¶
又方未發頭向南臥五心及額舌七處閉氣書鬼字¶
咒法發日執一石於水濱一氣咒云眢眢圓圓行路非難捉取¶
　瘧鬼送與河官急急如律令投於水不得迴顧¶
治一切瘧烏梅丸方甘草二兩烏梅肉熬人參桂心肉從蓉知¶
　母牡丹各二兩常山升麻桃人去皮尖熬烏豆皮熬膜取皮¶
　各三兩桃人研欲丸入之搗篩蜜丸蘇屠臼搗一萬杵發日¶
　五更酒下三十丸平旦四十丸欲發四十丸不發日空腹四¶
　十丸晩三十丸無不差徐服後十餘日吃肥肉發之也¶
九見瘧白驢蹄二分熬大黃四分菉豆三分末砒霜二分光明¶
#<md:CK-KZ_JY146_03p056a>¶
<pb:YP-C_JY146_11xuji-10-0070a>¶
　砂半分雄黃一分搗蜜丸如梧子發日平旦冷水服二丸七¶
　日內忌油¶
附方¶
外臺秘要治瘧不痊乾薑高良薑等分爲末每服一錢水一中¶
　盞煎至七分服¶
聖惠方治久患瘧勞瘴等方用鱉甲三兩塗酥炙令黃去裙爲¶
　末臨發時温酒調下二錢匕¶
治瘧用桃人一百個去皮尖於乳鉢中細研成膏不得犯生水¶
　候成膏入黃丹三錢丸如梧子大每服三丸當發日面北用¶
　温酒吞下如不飲酒井花水亦得五月五日午時合忌雞犬¶
#<md:CK-KZ_JY146_03p056b>¶
<pb:YP-C_JY146_11xuji-10-0070b>¶
　婦人見¶
又方用小蒜不拘多少研極爛和黃丹少許以聚爲度丸如雞¶
　頭大候乾每服一丸新汲水下面東服至妙¶
　　
** 治卒發癲狂病方第十七¶
治卒癲疾方灸陰莖上宛宛中三壯得小便通則愈¶
又方灸陰莖上三壯囊下縫二七壯¶
又方灸兩乳頭三壯又灸足大指本聚毛中七壯灸足小指本¶
　節七壯¶
又方取葶藶一升搗三千杵取白犬倒懸之以杖犬令血出承¶
　取以和葶藶末服如麻子大一丸三服取差¶
#<md:CK-KZ_JY146_03p057a>¶
<pb:YP-C_JY146_11xuji-10-0071a>¶
又方莨菪子三升酒五升漬之出曝乾漬盡酒止搗服一錢匕¶
　日三勿多益狂¶
又小品癲狂莨菪散莨菪子三升末之酒一升漬多日出搗之¶
　以向汁和絞去滓湯上煎令可丸服如小豆三丸日三口面¶
　當覺急頭中有蟲行者額及手足應有赤色處如此必是差¶
　候若未見服取盡矣¶
又方末房葵温酒服一刀圭至二三身潤又小不仁爲候¶
又方自縊死者繩燒三指撮服之¶
凡癲疾發則仆地吐涎沫無知彊掠起如狂反遺糞者難治¶
治卒發狂方燒蝦蟆搗末服方寸匕日三服之酒服¶
#<md:CK-KZ_JY146_03p057b>¶
<pb:YP-C_JY146_11xuji-10-0071b>¶
又方臥其人著地以冷水淋其面爲終日淋之¶
治卒狂言鬼語方針其足大拇指爪甲下入少許卽止¶
又方以甑帶急合縛兩手火灸左右脇握肘頭文俱起七壯須¶
　臾鬼語自道姓名乞去徐徐詰問乃解手耳¶
凡狂發則欲走或自高貴稱神聖皆應備諸火炙乃得永差耳¶
若或悲泣呻吟者此爲邪魅非狂自依邪方治之近效方已生¶
　蠶紙作灰酒水任下差療風癲也¶
附方¶
斗門方治癲癇用艾於陰囊下穀道正門當中間隨年道灸之¶
千金方治風癲百病麻人四升水六升猛火煮令牙生去滓煎¶
#<md:CK-KZ_JY146_03p058a>¶
<pb:YP-C_JY146_11xuji-10-0072a>¶
　取七合旦空心服或發或不發或多言語勿怪之但人摩手¶
　足須定凡進三劑愈¶
又方治狂邪發無時披頭大叫欲殺人不避水火苦參以蜜丸¶
　如梧子大每服十丸薄荷湯下¶
外臺秘要治風癇引脅牽痛發作則吐耳如蟬鳴天門冬去心¶
　皮曝乾搗篩酒服方寸匕若人久服亦能長生¶
廣利方治心熱風癇爛龍角濃研汁食上服二合日再服¶
經驗後方治大人小兒久患風癇纏喉㗇嗽遍身風疹急中涎¶
潮¶
　等此藥不太吐逆只出涎水小兒服一字瓜蒂不限多少細¶
#<md:CK-KZ_JY146_03p058b>¶
<pb:YP-C_JY146_11xuji-10-0072b>¶
　碾爲末壯年一字十五已下老怯半字早晨井花水下一食¶
　須含沙糖一塊良久涎如水出年深涎盡有一塊如涎布水¶
　上如鑒矣涎盡食粥一兩日如吐多困甚卽嚥麝香湯一盞¶
　卽止矣麝細斫温水調下昔天平尚書覺昏眩卽服之取涎¶
　有效¶
明皇雜錄云開元中有名醫紀朋者觀人顏色談笑知病深淺¶
　不待診脉帝聞之召於掖庭中看一宫人每日昃則笑歌啼¶
　號若狂疾而足不能履地朋視之曰此必因食飽而大促力¶
　頓仆於地而然乃飲以雲母湯令熟寐覺而失所苦問之乃¶
　言因太華公主載誕宫中大陳歌吹某乃主謳懼其聲不能¶
#<md:CK-KZ_JY146_03p059a>¶
<pb:YP-C_JY146_11xuji-10-0073a>¶
　清且長喫㹠蹄羹飽而當筵歌大曲曲罷覺胸中甚熱戲於¶
　砌臺上高而墜下久而方惺病狂足不能及地¶
　　
** 治卒得驚邪恍惚方第十八¶
治人心下虛悸方麻黃半夏等分搗蜜丸服如大豆三丸日二¶
　稍增之半夏湯洗去滑乾¶
治驚憂怖迫方或驚恐失財或激憤惆悵致志氣錯越心行違¶
　僻不得安定者¶
　龍骨遠志茯神防風牡蠣各二兩甘草七兩大棗七枚以水¶
　八升煮取二升分再服日日作之取差¶
又方茯苓乾地黃各四兩人參桂各三兩甘草二兩麥門冬一¶
#<md:CK-KZ_JY146_03p059b>¶
<pb:YP-C_JY146_11xuji-10-0073b>¶
　升去心半夏六兩洗滑生薑一斤以水一斗又殺烏雞取血¶
　及肝心煮三升分四服日三夜一其間少食無爽作三劑差¶
又方白雄雞一頭治如食眞珠四兩切薤白四兩以水三升煮¶
　取二升宿勿食旦悉食雞等及飲汁盡¶
又有鎮心定志諸丸在大方中¶
治卒中邪鬼恍惚振噤方灸鼻下人中及兩手足大指爪甲本¶
　令艾丸在穴上各七壯不止至十四壯愈此事本在雜治中¶
治女人與邪物交通獨言獨笑悲思恍惚者末雄黃一兩以松¶
　脂二兩溶和虎爪攪令如彈丸夜內火籠中燒之令女人侵¶
　坐其上被急自蒙唯出頭耳一爾未差不過三劑過自斷也¶
#<md:CK-KZ_JY146_03p060a>¶
<pb:YP-C_JY146_11xuji-10-0074a>¶
又方雄黃一兩人參一兩防風一兩五味子一升搗篩清旦以¶
　井水服方寸匕三服差¶
師往以針五枚內頭髻中狂病者則以器貯水三赤新布覆之¶
　橫大刀於上悉乃矜莊呼見其人其人必欲起走愼勿聽因¶
　取一噴之一呵視三通乃熟拭去水指彈額上近髮際問欲¶
　愈乎其人必不肯答如此二七彈乃答欲因杖針㓨鼻下人¶
　中近孔內側空停針兩耳根前宛宛動中停針又削鼻直上¶
　入髮際一寸橫針又刺鼻直上入乃具詰問憐憐醒悟則乃¶
　止矣¶
若男女喜夢與鬼通致恍惚者鋸截鹿角屑酒服三指撮日三¶
#<md:CK-KZ_JY146_03p060b>¶
<pb:YP-C_JY146_11xuji-10-0074b>¶
附方¶
張仲景主心下悸半夏麻黃丸二物等分末蜜丸如小豆每服¶
　三丸日三¶
簡要濟眾方每心藏不安驚悸善忘上鬲風熱化痰¶
　白石英一兩朱砂一兩同研爲散每服半錢食後夜卧金銀¶
　湯調下¶
心中客熱膀胱間連脅下氣妨常旦憂愁不樂兼心忪者¶
　取莎草根二大斤切熬令香以生絹袋貯之於三大斗無灰¶
　清酒中浸之春三月浸一日卽堪服冬十月後卽七日近暖¶
　處乃佳每空腹服一盞日夜三四服之常令酒氣相續以知¶
#<md:CK-KZ_JY146_03p061a>¶
<pb:YP-C_JY146_11xuji-10-0075a>¶
　爲度若不飲酒卽取莎草根十兩加桂心五兩蕪荑三兩和¶
　搗爲散以蜜和爲丸搗一千杵丸如梧子大每空腹以酒及¶
　薑蜜湯飲汁等下二十丸日再服漸加至三十丸以差爲度¶
　　
** 治中風諸急方第十九¶
治卒中急風悶亂欲死方灸兩足大指下橫文中隨年壯又別¶
　有續命湯¶
若毒急不得行者內筋急者灸內踝外筋急者灸外踝上二十¶
　壯若有腫痺虛者取白歛二分附子一分搗服半刀圭毎日¶
　可三服¶
若眼上睛垂者灸目兩眥後三壯¶
#<md:CK-KZ_JY146_03p061b>¶
<pb:YP-C_JY146_11xuji-10-0075b>¶
若不識人者灸季脇頭各七壯此脇小肋屈頭也¶
不能語者灸第二槌或第五槌上五十壯又別有不得語方在¶
　後篇中矣¶
又方豉茱萸各一升水五升煮取二升稍稍服¶
若眼反口噤腹中切痛者灸陰囊下第一橫理十四壯又別有¶
　服膏之方¶
若狂走欲斫刺人或欲自殺罵詈不息稱鬼語者¶
　灸兩口吻頭赤肉際各一壯又灸兩肘屈中五壯又灸背胛¶
　中間三壯三日報灸三倉公秘法又應灸陰囊下縫三十壯¶
　又別有狂邪方¶
#<md:CK-KZ_JY146_03p062a>¶
<pb:YP-C_JY146_11xuji-10-0076a>¶
若發狂者取車轂中脂如雞子熱温淳苦酒以投脂甚攪令消¶
　服之令盡¶
若心煩恍惚腹中痛滿或時絶而復蘇者¶
　取釜下土五升搗篩以冷水八升和之取汁盡服之口已噤¶
　者强開以竹筒灌之使得下人便愈甚妙¶
若身體角弓反張四肢不隨煩亂欲死者¶
　清酒五升雞白矢一升搗篩合和揚之千遍乃飲之大人服¶
　一升日三少小五合差¶
若頭身無不痛顛倒煩滿欲死者¶
　取頭垢如大豆大服之并囊貯大豆蒸熟逐痛處熨之作兩¶
#<md:CK-KZ_JY146_03p062b>¶
<pb:YP-C_JY146_11xuji-10-0076b>¶
　囊更番爲佳若無豆亦可蒸鼠壤土熨¶
若但腹中切痛者取鹽半斤熬令盡著口中飲熱湯二升得便¶
　吐愈¶
又方附子六分生薑三兩切以水二升煮取一升分爲再服¶
若手足不隨方取青布燒作烟就小口器中熏痛處¶
又方豉三升水九升煮取三升分三服又取豉一升微熬囊贮¶
　漬三升酒中三宿温服微令醉爲佳¶
若身中有掣痛不仁不隨處者取乾艾葉一紏許丸之內瓦甑¶
　下塞餘孔唯留一目以痛處著甑目下燒艾以燻之一時間¶
　愈矣¶
#<md:CK-KZ_JY146_03p063a>¶
<pb:YP-C_JY146_11xuji-10-0077a>¶
又方取朽木削之以水煮令濃熱灼灼爾以漬痛處效¶
若口噤不開者取大豆五升熬令黃黑以酒五升漬取汁以物¶
　强發口而灌之畢取汗¶
又方獨活四兩桂二兩以酒水二升煮取一升半分爲三服開¶
　口與之温卧火炙令取汗¶
若身直不得屈伸反覆者取槐皮黃白者切之以酒共水六升¶
　煮取二升去滓適寒温稍稍服之¶
又方刮枳樹皮取一升以酒一升漬一宿服五合至一升酒盡¶
　更作差¶
若口喎僻者銜奏灸口吻口橫文間覺火熱便去艾卽愈勿盡¶
#<md:CK-KZ_JY146_03p063b>¶
<pb:YP-C_JY146_11xuji-10-0077b>¶
　艾盡艾則太過若口左僻灸右吻右僻灸左吻又灸手中指¶
　節上一丸喎右灸左也又有灸口喎法在此後也¶
又方取空青末著口中入咽卽愈姚同¶
又方取蜘蛛子摩其偏急頰車上候視正則止亦可向火摩之¶
又方牡蠣礬石附子竈中黃土分等搗末以三歲雄雞冠血和¶
　傅急上持水著邊視欲還正便急洗去藥不著更塗上便愈¶
又方鱉甲烏頭塗之欲正卽揭去之¶
若四肢逆冷吐清汁宛轉啼呼者¶
　取桂一兩㕮咀以水三升煮取二升去滓適寒温盡服¶
若關節疼痛蒲黃八兩附子一兩炮合末之服一錢已日三稍¶
#<md:CK-KZ_JY146_03p064a>¶
<pb:YP-C_JY146_11xuji-10-0078a>¶
　增至方寸匕¶
若骨節疼煩不得屈伸近之則痛短氣得汗出或欲腫者¶
　附子二兩桂四兩术三兩甘草二兩水六升煮取三升分三¶
　服汗出愈也¶
若中暴風白汗出如水者¶
　石膏甘草各等分搗酒服方寸匕日移一丈輒一服也¶
若中緩風四支不收者¶
　豉三升水九升煮取三升分爲三服日二作之亦可酒漬煮¶
　飲之¶
若卒中風癱身體不自收不能語迷昧不知人者陳元狸骨膏¶
#<md:CK-KZ_JY146_03p064b>¶
<pb:YP-C_JY146_11xuji-10-0078b>¶
　至要在備急藥方中¶
附方(頭風頭痛附方)¶
經驗方治急中風目瞑牙噤無門下藥者用此末子以中指點¶
　末揩齒三二十揩大牙左右其口自開始得下藥名¶
開關散天南星搗爲末白龍腦二件各等分研自五月五日午¶
　時合患者只一字至半錢¶
簡要濟眾治中風噤不開涎潮吐方¶
　用皂角一挺去皮塗猪脂炙令黃色爲末每服一錢匕非時¶
　温酒服如氣實脈大調二錢匕如牙關不開用白梅揩齒口¶
　開卽灌藥以吐出風涎差¶
#<md:CK-KZ_JY146_03p065a>¶
<pb:YP-C_JY146_11xuji-10-0079a>¶
治中風不省人事牙關緊急者¶
　藜蘆一兩去蘆頭濃煎防風湯浴過焙乾碎切炒微褐色搗¶
　爲末每服半錢温水調下以吐出風涎爲效如人行二里未¶
　吐再服¶
又治膽風毒氣虛實不調昏沉睡多¶
　酸棗人一兩生用金挺蠟茶二兩以生薑汁塗炙令微焦搗¶
　羅爲散每服二錢水七分煎六分無時温服¶
孫尚藥治卒中風昏昏若醉形體昏悶四肢不收或倒或不倒¶
　或口角似斜微有涎出斯須不治便爲大病故傷人也此證¶
　風涎潮於上膈痺氣不通宜用¶
#<md:CK-KZ_JY146_03p065b>¶
<pb:YP-C_JY146_11xuji-10-0079b>¶
急救稀涎散猪牙皂角四挺須是肥實不蚛削去黑皮晉礬一¶
　兩光明通瑩者二味同搗羅爲細末再研爲散如有患者可¶
　服半錢重者三字匕温水調灌下不大嘔吐只是微微涎稀¶
　令出或一升二升當時惺惺次緩而調治不可便大段治恐¶
　過傷人命累經效不能盡述¶
梅師方療癱緩風手足嚲曳口眼喎斜語言蹇澁履步不正¶
神驗烏龍丹川烏頭去皮臍了五靈脂各五兩右爲末入龍腦¶
　麝香研令細匀滴水丸如彈子大毎服一丸先以生薑汁研¶
　化次暖酒調服之一日兩服空心晩食前服治一人只三十¶
　丸服得五七丸便覺抬得手移得步十丸可以自行¶
#<md:CK-KZ_JY146_03p066a>¶
<pb:YP-C_JY146_11xuji-10-0080a>¶
聖惠方治一切風疾若能久服輕身明目黑髭駐顏¶
　用南燭樹春夏取枝葉秋冬取根皮揀擇細剉五升水五斗¶
　慢火煎取二斗去滓别於淨鍋中慢火煎如稀餳以瓷瓶貯¶
　温酒下一匙日三服¶
又方治風立有奇效用木天蓼一斤去皮細剉以生絹袋貯好¶
　酒二斗浸之春夏一七日秋冬二七日後開毎空心日午初¶
　夜合温飲一盞老幼臨時加減若長服日只每朝一盞¶
又方治中風口喎巴豆七枚去皮爛研喎左塗右手心喎右塗¶
　左手心仍以暖水一盞安向手心須臾卽便正洗去藥并頻¶
　抽掣中指¶
#<md:CK-KZ_JY146_03p066b>¶
<pb:YP-C_JY146_11xuji-10-0080b>¶
又方治風頭旋用蟬殼二兩微炒爲末非時温酒下一錢匕¶
千金方治中風面目相引偏僻牙車急舌不可轉¶
　桂心以酒煮取汁故布蘸㩉病上當卽正左喎㩉右右喎㩉¶
　左常用大效¶
又方治三年中風不較者¶
　松葉一斤細切之以酒一斗煮取三升頓服取汗出立差¶
又方立卒中風頭面腫杵杏人如膏傅之¶
又方治頭面風眼瞤鼻塞眼暗冷泪¶
　杏人三升爲末水煮四五沸洗頭冷汗盡三度差¶
外臺秘要治卒中風口喎¶
#<md:CK-KZ_JY146_03p067a>¶
<pb:YP-C_JY146_11xuji-10-0081a>¶
　皂角五兩去皮爲末三年大醋和右喎塗左右喎塗右乾及¶
　傅之差¶
又治偏風及一切風桑枝剉一大升用今年新嫩枝以水一大¶
　斗煎取二大升夏用井中沉恐酢壞每日服一盞空心服盡¶
　又煎服終身不患偏風若預防風能服一大升佳¶
又主風身體如蟲行鹽一斗水一石煎減半澄清温洗三五度¶
　治一切風¶
葛氏方治中風寒瘟直口噤不知人¶
　鷄屎白一升熬令黃極熱以酒三升和攪去滓服¶
千金翼方治熱風汗出心悶水和雲母服之不過再服立差¶
#<md:CK-KZ_JY146_03p067b>¶
<pb:YP-C_JY146_11xuji-10-0081b>¶
篋中方治風頭及腦掣痛不可禁者摩膏主之¶
　取牛蒡莖葉搗取濃汁二升合無灰酒一升鹽花一匙頭煻¶
　火煎令稠成膏以摩痛處風毒散自止亦主時行頭痛摩時¶
　須極力令作熱乃速效冬月無葉用根代之亦可¶
經驗後方治中風及壅滯以旋覆花洗塵令淨搗末煉蜜丸如¶
　梧子大夜臥以茶湯下五丸至七丸十丸¶
又方解風熱疎積熱風壅消食化氣導血大解壅滯¶
　大黃四兩牽牛子四兩半生半熟爲末煉蜜爲丸如梧子大¶
　每服茶下一十丸如要微動吃十五丸冬月宜服並不搜攪¶
　人¶
#<md:CK-KZ_JY146_03p068a>¶
<pb:YP-C_JY146_11xuji-10-0082a>¶
集驗方治風熱心躁口乾狂言渾身壯熱及中諸毒龍腦甘露¶
　丸寒水石半斤燒半日淨地坑內盆合四面濕土壅起候經¶
　宿取出入甘草末天竺黃各二兩龍腦二分糯米膏丸彈子¶
　大蜜水磨下¶
食醫心鏡主中風心肺風熱手足不隨及風痺不任筋脈五緩¶
　恍惚煩躁¶
　熊肉一斤切如常法調和作腌臘空腹食之¶
又主風攣拘急偏枯血氣不通利¶
　雁肪四兩煉濾過每日空心暖酒一盃肪一匙頭飲之¶
同經曰治厯節諸風骨節疼痛晝夜不可忍者¶
#<md:CK-KZ_JY146_03p068b>¶
<pb:YP-C_JY146_11xuji-10-0082b>¶
　没藥半兩研虎腦骨三兩塗酥炙黃色先搗羅爲散與沒藥¶
　同研令細温酒調二錢日三服大佳¶
聖惠方治厯節風百節疼痛不可忍¶
　用虎頭骨一具塗酥炙黃槌碎絹袋貯用清酒二斗浸五宿¶
　隨性多少暖飲之妙¶
内臺秘要方療歷節諸風百節酸痛不可忍¶
　松脂三十斤煉五十遍不能五十遍亦可二十遍用以煉酥¶
　三升温和松脂三升熟攪令極稠旦空腹以酒服方寸匕日¶
　三數食麫粥爲佳愼血腥生冷酢物果子一百日差¶
又方松節酒主厯節風四肢疼痛如解落¶
#<md:CK-KZ_JY146_03p069a>¶
<pb:YP-C_JY146_11xuji-10-0083a>¶
　松節二十斤酒五斗漬二七日服一合日五六服¶
斗門方治白虎風所患不以積年久治無效痛不可忍者¶
　用腦麝楓柳皮不限多少細剉焙乾浸酒常服以醉爲度卽¶
　差今之寄生楓樹上者方堪用其葉亦可製砒霜粉尤妙矣¶
經驗後方治白虎風走注疼痛兩膝熱腫¶
　虎脛骨塗酥炙黑附子炮裂去皮臍各一兩爲末每服温酒¶
　調下二錢匕日再服¶
外臺秘要治癧瘍風及三年¶
　酢磨烏賊魚骨先布磨肉赤卽傅之¶
又治癧瘍風酢磨硫黃傅之止¶
#<md:CK-KZ_JY146_03p069b>¶
<pb:YP-C_JY146_11xuji-10-0083b>¶
聖惠方治癧瘍風用羊蹄菜根於生鐵上以好醋磨旋旋刮取¶
　塗於患上未差更入硫黃少許同磨塗之¶
集驗方治頸項及面上白駁浸淫漸長有似癬但無瘡可治鰻¶
　鱺魚脂傅之先拭剝上刮使燥痛後以魚脂傅之一度便愈¶
　甚者不過三度¶
聖惠方治白駁用蛇蛻燒末醋調傅上佳¶
又方治中風煩熱皮膚瘙癢用醍醐四兩每服酒調下宇匙¶
集驗方治風氣客於皮膚瘙癢不已¶
　蜂房炙過蟬蛻等分爲末酒調一錢匕日三二服¶
又方蟬蛻薄苛等分爲末酒調一錢匕日三服¶
#<md:CK-KZ_JY146_03p070a>¶
<pb:YP-C_JY146_11xuji-10-0084a>¶
北夢瑣言云有一朝士見梁奉御診之曰風疾已深請速歸去¶
　朝士復見鄜州馬醫趙鄂者復診之言疾危與梁所說同矣¶
　曰只有一法請官人試吃消梨不限多少咀齕不及絞汁而¶
　飲到家旬日唯吃消梨頓爽矣¶
千金方治頭風頭痛大豆三升炒令無聲先以貯一斗二升瓶¶
　一隻貯九升清酒乘豆熱卽投於酒中蜜泥封之七日温服¶
孫眞人方治頭風痛以豉湯洗頭避風卽差¶
千金翼治頭風搗葶藶子以湯淋取汁洗頭上¶
又主頭風沐頭吳茱萸二升水五升煮取三升以綿染拭髮根¶
聖惠方治頭風痛每欲天陰雨風先發者¶
#<md:CK-KZ_JY146_03p070b>¶
<pb:YP-C_JY146_11xuji-10-0084b>¶
　用桂心一兩爲末以酒調如膏用傅頂上并額角¶
陳藏器拾遺序云頭疼欲死鼻內吹消石末愈¶
日華子云治頭痛水調決明子貼太陽穴¶
又方决明子作枕勝黑豆治頭風明目也¶
外臺秘要治頭疼欲裂當歸二兩酒一升煮取六合飲至再服¶
孫兆口訣云治頭痛¶
　附子炮石膏煅等分爲末入腦麝少許茶酒下半錢¶
斗門方治卒頭痛白僵蠶碾爲末去絲以熟水二錢匕立差¶
又方治偏頭痛用京芎細剉酒浸服之佳¶
博濟方治偏頭疼至靈散雄黃細辛等分研令細每用一字已¶
#<md:CK-KZ_JY146_03p071a>¶
<pb:YP-C_JY146_11xuji-10-0085a>¶
　下左邊疼吹入右鼻右邊疼吹入左鼻立效¶
經驗後方治偏頭疼絶妙蓽撥爲末令患者口中含温水左邊¶
　疼令左鼻吸一字右邊疼令右鼻吸一字效¶
集驗方治偏正頭疼穀精草一兩爲末用白麵調攤紙花子上¶
　貼疼處乾又換¶
偏頭疼方用生蘿卜汁一蜆殻仰卧注鼻左痛注左右痛注右¶
　左右俱注亦得神效¶
外臺秘要頭風白屑如麩糠方¶
　堅截楮木作枕六十日一易新者¶
　　
** 治卒風瘖不得語方第二十¶
#<md:CK-KZ_JY146_03p071b>¶
<pb:YP-C_JY146_11xuji-10-0085b>¶
治卒不得語方以苦酒煮瓜子薄頸一周以衣苞一日一夕乃¶
　解卽差¶
又方煮大豆煎其汁令如飴含之亦但濃煮飲之¶
又方煮豉汁稍服之一日可美酒半升斤中攪分三服¶
又方用新好桂削去皮搗篩三指撮著舌下咽之¶
又方剉穀枝葉酒煮熱灰中沫出隨多少飲之¶
治卒失聲聲噎不出方橘皮五兩水三升煮取一升去滓頓服¶
　傾合服之¶
又方濃煮苦竹葉服之差¶
又方搗蘘荷根酒和絞飲其汁此本在雜治中¶
#<md:CK-KZ_JY146_03p072a>¶
<pb:YP-C_JY146_11xuji-10-0086a>¶
又方通草乾薑附子茯神各一兩防風桂石膏各二兩麻黃一¶
　兩半白朮半兩杏人三十枚十物搗篩爲末蜜丸如大豆大¶
　一服七丸漸增加之凡此皆中風又有竹瀝諸湯甚多此用¶
　藥雖少而是將治所患一劑不差更應服之¶
又方針大槌旁一寸五分又刺其下停針之¶
又方礬石桂末綿裏如棗內舌下有唾出之¶
又方燒馬勒銜鐵令赤內一升苦酒中破一雞子合和飲之¶
若卒中冷聲嘶啞者甘草一兩桂二兩五味子二兩杏人三十¶
　枚生薑八兩切以水七升煮取二升爲二服服之¶
附方¶
#<md:CK-KZ_JY146_03p072b>¶
<pb:YP-C_JY146_11xuji-10-0086b>¶
經驗後方治中風不語獨活一兩剉酒二升煎一升大豆五合¶
　炒有聲將藥酒熱投蓋良久温服三合未差再服¶
又方治中風不語喉中如拽鋸聲口中涎沫取藜蘆一分天南¶
　星一箇去浮皮卻臍子上陷一箇坑子內入陳醋一橡斗子¶
　四面用火逼令黃色同一處搗再研極細用生蜜爲丸如赤¶
　豆大每服三丸温酒下¶
聖惠方治中風以大聲咽喉不利以蘘荷根二兩研絞取汁酒¶
　一大盞相和令勻不計時候温服半盞¶
　　
** 治風毒脚弱痺滿上氣方第二十一¶
脚氣之病先起嶺南稍來江東得之無漸或微覺疼痺或兩脛¶
#<md:CK-KZ_JY146_03p073a>¶
<pb:YP-C_JY146_11xuji-10-0087a>¶
小滿或行起忽弱或小腹不仁或時冷時熱皆其候也不卽治¶
轉上入腹便發氣則殺人治之多用湯酒摩膏種效既多不但¶
一劑今只取單效用兼灸法¶
　取好豉一升三蒸三曝乾以好酒三斗漬之三宿可飲隨人¶
　多少欲預防不必待時便與酒煮豉服之脚弱其得小愈及¶
　更營諸方服之并及灸之¶
次服獨活酒方獨活五兩附子五兩生用切以酒一斗漬經三¶
　宿服從一合始以微痺爲度¶
又方白礬石二斤亦可用鐘乳末附子三兩豉三升酒三斗漬¶
　四五日稍飲之若此有氣加蘇子二升也¶
#<md:CK-KZ_JY146_03p073b>¶
<pb:YP-C_JY146_11xuji-10-0087b>¶
又方好硫黃三兩末之牛乳五升先煮乳水五升仍內硫黃煎¶
　取三升一服三合亦可直以乳煎硫黃不用水也卒無牛乳¶
　羊乳亦得¶
又方法先煎牛乳三升令減半以五合輒服硫黃末一兩服畢¶
　厚蓋取汗勿令得風中間更一服暮又一服若已得汗不復¶
　更取但好將息將護之若未差愈後數日中亦可更作若長¶
　將亦可煎爲丸北人服此治脚多效但須極好硫黃耳可預¶
　備之¶
若脛已滿捏之沒指者但勒飲烏犢牛溺二三升使小便利息¶
　漸漸消當以銅器尿取新者爲佳無烏牛純黃者亦可用之¶
#<md:CK-KZ_JY146_03p074a>¶
<pb:YP-C_JY146_11xuji-10-0088a>¶
又方取牽牛子搗蜜丸如小豆大五丸取令小便利亦可正爾¶
　吞之其子黑色正似梂子核形市人亦賣之¶
又方三白根搗碎酒飲之¶
又方酒若水煮大豆飲其汁又食小豆亦佳又生研胡麻酒和¶
　服之差¶
又方大豆三升水一斗煮取九升內清酒九升又煎取九升稍¶
　稍飲之小便利則腫歇也¶
其有風引白雞竹瀝獨活諸湯及八風石斛狗脊諸散並別在¶
大方中金芽酒最爲治之要今載其方¶
　蜀椒茵芋金牙細辛菵草乾地黃防風附子地膚蒴藋升麻¶
#<md:CK-KZ_JY146_03p074b>¶
<pb:YP-C_JY146_11xuji-10-0088b>¶
　各四兩人參三兩羌活一斤牛膝五兩十四物切以酒四斗¶
　漬七日飲二三合稍加之亦治口不能言脚屈至良又有側¶
　子酒亦效¶
若田舍貧家此藥可釀拔葜及松節松葉皆善¶
　拔葜淨洗剉之一斛以水三斛煮取九斗以漬麯及煮去滓¶
　取一斛漬飯釀之如酒法熟卽取飲多少任意可頓作三五¶
　斛若用松節葉亦依准此法其汁不厭濃也患脚屈積年不¶
　能行腰脊攣痺及腹內緊結者服之不過三五劑皆平復如¶
　無釀水邊商陸亦佳¶
其灸法孔穴亦甚多恐人不能悉皆知處今止疏要者必先從¶
#<md:CK-KZ_JY146_03p075a>¶
<pb:YP-C_JY146_11xuji-10-0089a>¶
上始若直灸脚氣上不泄則危矣先灸大椎¶
　在項上大節高起者灸其上面一穴耳若氣可先灸百會五¶
　十壯穴在頭頂凹中也¶
肩井各一百壯¶
　在兩肩小近頭凹處指捏之安令正得中穴耳¶
次灸膻中五十壯¶
　在胸前兩邊對乳胸厭骨解間指按覺氣翕翕爾是也一云¶
　正胸中一穴也¶
次灸巨闕¶
　在心厭尖尖四下一寸以赤度之凡灸以上部五穴亦足治¶
#<md:CK-KZ_JY146_03p075b>¶
<pb:YP-C_JY146_11xuji-10-0089b>¶
　其氣若能灸百會風府胃管及五藏腧則益佳視病之寛急¶
　耳諸穴出灸經不可具載之¶
次乃灸風市百壯¶
　在兩髀外可平倚垂手直掩髀上當中指頭大筋上捻之自¶
　覺好也¶
次灸三里二百壯¶
　以病人手橫掩下併四指名曰一夫指至膝頭骨下指中節¶
　是其穴附脛骨外邊捻之凹凹然也¶
次灸上廉一百壯¶
　又灸三里下一夫¶
#<md:CK-KZ_JY146_03p076a>¶
<pb:YP-C_JY146_11xuji-10-0090a>¶
次灸下廉一百壯¶
　又在上廉下一夫¶
次灸絶骨二百壯¶
　在外踝上三寸餘指端取踝骨上際屈指頭四寸便是與下¶
　廉頗相對分間二穴也此下一十八穴并是要穴餘伏兔犢¶
　鼻穴凡灸此壯數不必頓畢三日中報灸合盡¶
又方孔公孽二斤石斛五兩酒二斗浸服之¶
附方¶
斗門方治卒風毒腫氣急痛以柳白皮一斤剉以酒煮令熱帛¶
　裹熨腫上冷再煮易之甚妙也¶
#<md:CK-KZ_JY146_03p076b>¶
<pb:YP-C_JY146_11xuji-10-0090b>¶
聖惠方治走注風毒疼痛用小芥子末和雞子白調傅之¶
經驗後方治風毒骨髓疼痛芍藥二分虎骨一兩炙爲末夾絹¶
　袋貯酒三升漬五日每服二合日三服¶
食醫心鏡除一切風濕痺四肢拘攣¶
　蒼耳子三兩搗末以水一升半煎取七合去滓呷之¶
又治筋脉拘攣久風濕痺下氣除骨中邪氣利腸胃消水腫久¶
　服輕身益氣力¶
　薏苡人一升搗爲散每服以水二升煮兩匙末作粥空腹食¶
又主補虛去風濕痺醍醐二大兩暖酒一杯和醍醐一匙飲之¶
經驗方治諸處皮裏面痛何首烏末薑汁調成膏痛處以帛子¶
#<md:CK-KZ_JY146_03p077a>¶
<pb:YP-C_JY146_11xuji-10-0091a>¶
　裏之用火炙鞋底熨之妙¶
孫眞人方主脚氣及上氣取鯽魚一赤長者作膾食一兩頓差¶
千金翼治脚氣衝心白礬二兩以水一斗五升煎三五沸浸洗¶
　脚良¶
廣利方治脚氣衝煩悶亂不識人大豆一升水三升濃煮取汁¶
　頓服半升如未定可更服半升卽定¶
蘇恭云凡患脚氣每旦任意飽食午後少食日晩不食如饑可¶
　食豉粥若暝不消欲致霍亂者¶
　卽以高良薑二兩打碎以水三升煮取一升頓服盡卽消待¶
　極飢乃食一飽薄粥其藥唯極飲之良若卒無高良薑母薑¶
#<md:CK-KZ_JY146_03p077b>¶
<pb:YP-C_JY146_11xuji-10-0091b>¶
　一兩代之以清酒一升煮令極熟和滓食之雖不及高良薑¶
　亦大效矣¶
唐本注云脚氣¶
　煮葒草濃汁漬之多差¶
簡要濟眾治脚氣連腿腫滿久不差方¶
　黑附子一兩去皮臍生用搗爲散生薑汁調如膏塗傅腫上¶
　藥乾再調塗之腫消爲度¶
　　
** 治服散卒發動困篤方第二十二¶
凡服五石護命更生及鍾乳寒食之散失將和節度皆致發動¶
其病無所不爲若發起倉卒不以漸而至者皆是散勢也宜及¶
#<md:CK-KZ_JY146_03p078a>¶
<pb:YP-C_JY146_11xuji-10-0092a>¶
時救解之若四肢身外有諸一切痛違常者¶
　皆卽冷水洗數百遍熱有所衝水漬布巾隨以搨之又水漬¶
　冷石以熨之行飲暖酒逍遙起行¶
若心腹內有諸一切疾痛違常煩悶惛恍者急解之取冷熱取¶
　温酒飲一二升漸漸稍進覺小寬更進冷食其心痛者最急¶
　若肉冷口已噤但折齒下熱酒差¶
若腹內有結堅熱癖使眾疾者急下之¶
　栀子十四枚豉五合水二升煮取一升頓服之熱甚已發瘡¶
　者加黃芩二兩¶
癖食猶不消惡食畏冷者更下¶
#<md:CK-KZ_JY146_03p078b>¶
<pb:YP-C_JY146_11xuji-10-0092b>¶
　好大黃末半升芒消半升甘草二兩半夏黃芩芫花各一分¶
　搗爲散藏密器中欲服以水八升先煮大棗二十枚使爛取¶
　四升去棗乃內藥五方寸匕攪和著火上三上三下畢分三¶
　服旦一服便利者亦可停若不快更一服下後卽作酒粥食¶
　二升次作水飧進之不可不卽食胃中空虛得熱入便煞人¶
　矣¶
得下後應長將備急¶
　大黃葶藶豉各一合杏人巴豆三十枚搗蜜丸如胡豆大旦¶
　服二枚利者减之痞者加之¶
解散湯方丸散酒甚多大要在於將冷及數自下惟取通利四¶
#<md:CK-KZ_JY146_03p079a>¶
<pb:YP-C_JY146_11xuji-10-0093a>¶
體欲常勞動又不可失食致飢及餿飯臭魚肉兼不可熱飲食¶
厚衣向火冒暑遠行亦不宜過風冷大都每使於體粗堪任爲¶
好若已病發不得不强自澆耳所將藥每以解毒而冷者爲宜¶
服散覺病去停住後二十日三十日便自服常若留結不消猶¶
致煩熱皆是失度則宜依法防治此法乃多爲貴樂人用而賤¶
苦者服之更少發動當以得寒勞故也恐脫在危急故略載此¶
數條以備匆卒餘具大方中¶
附方¶
聖惠方治乳石發動壅熱心悶吐血¶
　以生刺薊搗取汁每服三合入蜜少許攪匀服之¶
#<md:CK-KZ_JY146_03p079b>¶
<pb:YP-C_JY146_11xuji-10-0093b>¶
食療云若丹石熱發¶
　菰根和鯽魚煮作羹食之三兩頓卽便差耳¶
　　
** 治卒上氣咳嗽方第二十三¶
治卒上氣鳴息便欲絶方¶
　搗韭絞汁飲一升許立愈¶
又方細切桑根白皮三升生薑三兩吳茱萸半升水七升酒五¶
　升煮三沸去滓盡服之一升入口則氣下千金不傳方¶
又方茱萸二升生薑三兩以水七升煮取二升分爲三服¶
又方麻黃四兩桂甘草各二兩杏人五十枚熬之搗爲散温湯¶
　服方寸匕日三¶
#<md:CK-KZ_JY146_03p080a>¶
<pb:YP-C_JY146_11xuji-10-0094a>¶
又方末人參服方寸匕日五六¶
氣嗽不問多少時者服之便差方¶
　陳橘皮桂心杏人去尖皮熬三物等分搗蜜丸每服飯後須¶
　茶湯下二十丸忌生䓗史侍郎傳¶
治卒厥逆上氣又兩心脅下痛滿淹淹欲絶方温湯令灼灼爾¶
　以漬兩足及兩手數易之也¶
此謂奔豚病從卒驚怖憂追得之氣下縱縱衝心胸臍間築築¶
發動有時不治煞人諸方用藥皆多又必須煞豚唯有一湯但¶
可辦耳¶
　甘草二兩人參二兩桂心二兩茱萸一升生薑一斤半夏一¶
#<md:CK-KZ_JY146_03p080b>¶
<pb:YP-C_JY146_11xuji-10-0094b>¶
　升以水一斗煮取三升分三服此藥宜預蓄得病便急合之¶
又方麻黃二兩杏人一兩熬令黃搗散酒服方寸匕數服之差¶
治卒乏氣氣不復報肩息方¶
　乾薑三兩㕮咀以酒一升漬之每服三合日三服¶
又方度手拇指折度心下灸三壯差¶
又方麻黃三兩先煎去沫甘草二兩以水三升煮取一升半分¶
　三服差後欲令不發者取此二物并熬杏人五十枚蜜丸服¶
　如桐子大四五丸日三服差¶
又方麻黃二兩桂甘草各一兩杏人四十枚以水六升煮取二¶
　升分三服此三方并各小投杯湯有氣疹者亦可以藥搗作¶
#<md:CK-KZ_JY146_03p081a>¶
<pb:YP-C_JY146_11xuji-10-0095a>¶
　散長將服之多冷者加乾薑三兩多痰者加半夏三兩¶
治大走馬及奔趁喘乏便飲冷水因得上氣發熱方¶
　用竹葉三斤橘皮三兩以水一斗煮取三升去滓分爲三服¶
　三日一劑良¶
治大熱行極及食熱餅竟飲冷水過多衝咽不卽消仍以發氣¶
呼吸喘息方¶
　大黃乾薑巴豆等分末服半錢匕若得吐下卽愈¶
若猶覺停滯在心胷膈中不利者¶
　瓜蒂二分杜衡三分人參一分搗篩以湯服一錢匕日二三¶
　服效¶
#<md:CK-KZ_JY146_03p081b>¶
<pb:YP-C_JY146_11xuji-10-0095b>¶
治肺痿咳嗽吐涎沫心中温温烟燥而不渴者¶
　生薑五兩人參二兩甘草二兩大棗十一枚水三升煮取一¶
　升半分爲再服¶
又方甘草二兩以水三升煮取一升半分再服¶
又方生天門冬搗取汁一斗酒一斗飴一升紫苑四合銅器於¶
　湯上煎可丸服如杏子大一丸日可三服¶
又方甘草二兩乾薑三兩棗十二枚水三升煮取一升半分爲¶
　再服¶
卒得寒冷上氣方¶
　乾蘇葉三兩陳橘皮四兩酒四升煮取一升半分爲再服¶
#<md:CK-KZ_JY146_03p082a>¶
<pb:YP-C_JY146_11xuji-10-0096a>¶
治卒得咳嗽方¶
　用釜月下土一分豉七分搗爲丸梧子大服十四丸¶
又方烏雞一頭治如食法以好酒漬之半日出雞服酒一云苦¶
　酒一斗煮白雞取三升分三服食雞肉莫與鹽食則良¶
又方從大椎下第五節下六節上空間灸一處隨年并治上氣¶
又方灸兩乳下黑白肉際各百壯卽愈亦治上氣灸胸前對乳¶
　一處須隨年壯也¶
又方桃人三升去皮搗著器中密封頭蒸之一炊傾出曝乾絹¶
　袋貯以內二斗酒中六七日可飲四五合稍增至一升喫之¶
又方飴糖六兩乾薑六兩末之豉二兩先以水一升煮豉三沸¶
#<md:CK-KZ_JY146_03p082b>¶
<pb:YP-C_JY146_11xuji-10-0096b>¶
　去滓內飴糖消內乾薑分爲三服¶
又方以飴糖雜生薑屑蒸三斗米下食如彈子丸日夜十度服¶
又方猪腎二枚細切乾薑三兩末水七升煮二升稍稍服覆取¶
　汗¶
又方炙烏心食之佳¶
又方生薑汁百部汁和同合煎服二合¶
又方百部根四兩以酒一斗漬再宿火暖服一升日再服¶
又方椒二百粒搗末之杏人二百枚熬之棗百枚去核合搗令¶
　極熟稍稍合如棗許大則服之¶
又方生薑三兩搗取汁乾薑屑三兩杏人一升去皮熬合搗爲¶
#<md:CK-KZ_JY146_03p083a>¶
<pb:YP-C_JY146_11xuji-10-0097a>¶
　丸服三丸日五六服¶
又方芫花一升水三升煮取一升去滓以棗十四枚煎令汁盡¶
　一日一食之三日訖¶
又方熬搗葶藶一兩乾棗三枚水三升先煮棗取一升去棗內¶
　葶藶煎取五合大人分三服小兒則分爲四服¶
又華佗五嗽丸炙皂莢乾薑桂等分搗蜜丸如桐子服三丸日¶
　三¶
又方錯取松屑一分桂二分皂莢二兩炙去皮子搗蜜丸如桐¶
　子大服十五丸小兒五丸日一二服¶
又方屋上白蜆殻搗末酒服方寸匕¶
#<md:CK-KZ_JY146_03p083b>¶
<pb:YP-C_JY146_11xuji-10-0097b>¶
又方末浮散石服亦蜜丸¶
又方猪𦚟一具薄切以苦酒煮食令盡不過二服¶
　方芫花二兩水二升煮四沸去滓內白糖一斤服如棗大勿¶
　食鹹酸亦治久咳嗽者¶
治久咳嗽上氣十年二十年諸藥治不差方¶
　猪𦚟三具棗百枚酒三升漬數日服三二合加至四五合服¶
　之不久差¶
又方生龜一隻著坎中就溺之令沒龜死漬之三日出燒末以¶
　醇酒一升和屑如乾飯頓服之須臾大吐嗽囊出則差小兒¶
　可服半升¶
#<md:CK-KZ_JY146_03p084a>¶
<pb:YP-C_JY146_11xuji-10-0098a>¶
又方生龜三治如食法去腸以水五升煮取三升以漬麴釀秫¶
　米四升如常法熟飲二升令盡此則永斷¶
又方蝙蝠除頭燒令焦末飲服之¶
附方¶
孫眞人方治咳嗽¶
　皂莢燒研碎二錢匕豉湯下之¶
十全博救方治咳嗽¶
　天南星一箇大者炮令裂爲末每服一大錢水一盞生薑三¶
　片煎至五分温服空心日午臨卧時各一服¶
篋中方治咳嗽含膏丸¶
#<md:CK-KZ_JY146_03p084b>¶
<pb:YP-C_JY146_11xuji-10-0098b>¶
　曹州葶藶子一兩紙襯熬令黑知母貝母各一兩三物同搗¶
　篩以棗肉半兩別銷沙糖一兩半同入藥中和爲丸大如彈¶
　丸每服以新綿裹一丸含之徐徐嚥津甚者不過三丸今醫¶
　亦多用¶
崔知悌療久嗽熏法¶
　每旦取款冬花如雞子許少蜜拌花使潤內一升鐵鐺中又¶
　用一瓦椀鑽一孔孔內安一小竹筒筆管亦得其筒稍長作¶
　椀鐺相合及撞筒處皆麵泥之勿令漏氣鐺下著炭少時款¶
　冬烟自從筒出則口含筒吸取烟嚥之如胸中少悶須舉頭¶
　卽將指頭捻筒頭勿使漏烟氣吸烟使盡止凡如是五日一¶
#<md:CK-KZ_JY146_03p085a>¶
<pb:YP-C_JY146_11xuji-10-0099a>¶
　爲之待至六日則飽食羊肉餺飥一頓永差¶
勝金方治久嗽暴嗽勞嗽金粟丸¶
　葉子雌黃一兩研細用紙筋泥固濟小合子一箇令乾勿令¶
　泥厚將藥入合子內水調赤石脂封合子口更以泥封之候¶
　乾坐合子於地上上面以末入窖瓦坯子彈子大擁合子令¶
　作一大子上用炭十斤簇定頂上著火一熨斗籠起令火從¶
　上漸熾候火消三分去一看瓦坯通亦別去火候冷開合子¶
　取藥當如鏡面光明紅色入乳鉢內細研湯浸蒸餅心爲丸¶
　如粟米大每服三丸五丸甘草水服服後睡良久妙¶
崔元亮海上方療嗽單驗方¶
#<md:CK-KZ_JY146_03p085b>¶
<pb:YP-C_JY146_11xuji-10-0099b>¶
　取好梨去核搗取汁一茶椀著椒四十粒煎一沸去滓卽內¶
　黑餳一大兩消訖細細含嚥立定¶
孟詵云卒咳嗽¶
　以梨一顆刺作五十孔每孔內以椒一粒以麫裹於熱火灰¶
　中煨令熟出停冷去椒食之¶
又方梨一顆去核內酥蜜麵裹燒令熟食之¶
又方取梨肉內酥中煎停冷食之¶
又方搗梨汁一升酥一兩蜜一兩地黃汁一升緩火煎細細含¶
　嚥凡治嗽皆須待冷喘息定後方食熱食之反傷矣冷嗽更¶
　極不可救如此者可作羊肉湯餅飽食之便卧少時¶
#<md:CK-KZ_JY146_03p086a>¶
<pb:YP-C_JY146_11xuji-10-0100a>¶
千金方治小兒大人欬逆上氣¶
　杏人三升去皮尖炒令黃杵如膏蜜一升分爲三分內杏仁¶
　杵令得所更內一分杵如膏又內一分杵熟止先食含之嚥¶
　汁¶
楊氏產乳療上氣急滿坐卧不得方¶
　鼈甲一大兩炙令黃細搗爲散取燈心一握水二升煎取五¶
　合食前服一錢匕食後蜜水服一錢匕¶
劉禹錫傳信方李亞治一切嗽及上氣者¶
　用乾薑須是臺州至好者皂莢炮去皮子取肥大無孔者桂¶
　心紫色辛辣者削去皮三物並别搗下篩了各稱等分多少¶
#<md:CK-KZ_JY146_03p086b>¶
<pb:YP-C_JY146_11xuji-10-0100b>¶
　任意和合後更搗篩一遍煉白蜜和搜又搗一二十杵每飲¶
　服三丸丸稍加大如梧子不限食之先後嗽發卽服日三五¶
　服禁食葱油鹹腥熱麵其效如神劉在淮南與李同幕府李¶
　每與人藥而不出方或譏其吝李乃情話曰凡人患嗽多進¶
　冷藥若見此方用藥熱燥卽不肯服故但出藥多效試之信¶
　之¶
簡要濟眾治肺氣喘嗽¶
　馬兜零二兩只用裏面子去却殻酥半兩入碗內拌和匀慢¶
　火炒乾甘草一兩炙二味爲末每服一錢水一盞煎六分温¶
　呷或以藥末含嚥津亦得¶
#<md:CK-KZ_JY146_03p087a>¶
<pb:YP-C_JY146_11xuji-10-0101a>¶
治痰嗽喘急不定¶
　桔梗一兩半搗羅爲散用童子小便半升煎取四合去滓温¶
　服¶
楊文蔚治痰嗽利胸膈方¶
　栝樓肥實大者割開子淨洗搥破刮皮細切焙乾半夏四十¶
　九箇湯洗十遍槌破焙搗羅爲末用洗栝樓熟水并瓤同熬¶
　成膏研細爲丸如梧子大生薑湯下二十丸¶
深師方療久咳逆上氣體腫短氣脹滿晝夜倚壁不得卧常作¶
　水雞聲者白前湯主之白前二兩紫苑半夏洗各三兩大戟¶
　七合切四物以水一斗漬一宿明日煮取三升分三服禁食¶
#<md:CK-KZ_JY146_03p087b>¶
<pb:YP-C_JY146_11xuji-10-0101b>¶
　羊肉餳大佳¶
梅師方治久患㗇呷咳嗽喉中作聲不得眠取白前搗爲末温¶
　酒調二錢匕服¶
又方治上氣咳嗽呷呀息氣喉中作聲唾黏¶
　以藍實葉水浸良久搗絞取汁一升空腹頓服須臾以杏人¶
　研取汁煮粥食之一兩日將息依前法更服吐痰盡方差¶
兵部手集治小兒大人咳逆短氣胸中吸吸咳出涕唾嗽出臭¶
　膿涕粘¶
　淡竹瀝一合日三五服大人一升¶
聖惠方治傷中筋脉急上氣咳嗽¶
#<md:CK-KZ_JY146_03p088a>¶
<pb:YP-C_JY146_11xuji-10-0102a>¶
　用棗二十枚去核以酥四兩微火煎入棗肉中滴盡酥常含¶
　一枚微微嚥之¶
經驗後方定喘化涎¶
　猪蹄甲四十九箇淨洗控乾每箇指甲內半夏白礬各一字¶
　入罐子內封閉勿令烟出火煅通赤去火細研入麝香一錢¶
　匕人有上喘咳用糯米飲下小兒半錢至妙¶
靈苑方治咳嗽上氣喘急嗽血吐血¶
　人參好者搗爲末每服三錢匕雞子清調之五更初服便睡¶
　去枕仰臥只一服愈年深者再服忌腥鹹鮓醬麵等并勿過¶
　醉飽將息佳¶
#<md:CK-KZ_JY146_03p088b>¶
<pb:YP-C_JY146_11xuji-10-0102b>¶
席延嘗治虛中有熱咳嗽膿血口舌咽乾又不可服涼藥¶
　好黃耆四兩甘草一兩爲末每服三錢如茶點羹粥中亦可¶
　服¶
杜壬方治上焦有熱口舌咽中生瘡嗽有膿血桔梗一兩甘草¶
　二兩右爲末每服二錢水一盞煎六分去滓温服食後細呷¶
　之亦治肺壅¶
經驗方治咳嗽甚者或有吐血新鮮¶
　桑根白皮一斤米泔浸三宿淨刮上黃皮剉細入糯米四兩¶
　焙乾一處搗爲末與服米飲調下一兩錢¶
斗門方治肺破出血忽嗽血不止者¶
#<md:CK-KZ_JY146_03p089a>¶
<pb:YP-C_JY146_11xuji-10-0103a>¶
　用海犀膏一大片於火上炙令焦黃色後以酥塗之又炙再¶
　塗令通透可碾爲末用湯化三大錢匕放令服之卽血止水¶
　膠是也大驗¶
食醫心鏡主上氣咳嗽胸膈痞滿氣喘¶
　桃仁三兩去皮尖以水一升研取汁和粳米二合煮粥食之¶
又治一切肺病咳嗽膿血不止¶
　好酥五斤熔三遍停取凝當出醍醐咫一合差¶
又主積年上氣咳嗽多痰喘促唾膿血¶
　以蘿卜子一合研煎湯食上服之¶
　　
** 治卒身面腫滿方第二十四¶
#<md:CK-KZ_JY146_03p089b>¶
<pb:YP-C_JY146_11xuji-10-0103b>¶
治卒腫滿身面皆洪大方¶
　大鯉一頭醇酒三升煮之令酒乾盡乃食之勿用醋及鹽豉¶
　他物雜也不過三兩服差¶
又方灸足內踝下白肉三壯差¶
又方大豆一斗熟煮漉飲汁及食豆不過數度必愈小豆尤佳¶
又方取雞子黃白相和塗腫處乾復塗之¶
又方杏葉剉煮令濃及熱漬之亦可服之¶
又方車下李核中人十枚研令熟粳米三合研以水四升煮作¶
　粥令得二升服之三作加核也¶
又方大豆一升以水五升煮二升去豆內酒八升更煮九升分¶
#<md:CK-KZ_JY146_03p090a>¶
<pb:YP-C_JY146_11xuji-10-0104a>¶
　三四服腫差後渴愼不可多飲¶
又方黃牛溺頓服三升卽覺減未消更服之¶
又方章陸根一斤刮去皮薄切之煮令爛去滓內羊肉一斤下¶
　葱豉鹽如食法隨意令之腫差後亦宜作此亦可常搗章陸¶
　與米中半蒸作餅子食之¶
又方猪腎一枚分爲七臠甘遂一分以粉之火炙令熟一日一¶
　食至四五當覺腹脇鳴小便利不爾更進盡熱到去皮食之¶
　須盡爲佳不爾再之勿食鹽¶
又方切章陸二升以酒三升漬三宿服五合至一升日三服之¶
　凡此滿或是虛氣或是風冷氣或是水飲氣此方皆治之¶
#<md:CK-KZ_JY146_03p090b>¶
<pb:YP-C_JY146_11xuji-10-0104b>¶
治腫入腹苦滿急害飲食方¶
　大戟烏翅末各二兩搗篩蜜和丸丸如桐子大旦服二丸當¶
　下漸退更取令消乃止之¶
又方葶藶子十兩椒目三兩茯苓三兩吴茱萸二兩搗蜜和丸¶
　如桐子大服十丸日三服¶
又方鯉魚一頭重五斤者以水二斗煮取斗半去魚澤漆五兩¶
　茯苓三兩桑根小皮切三升澤瀉五兩又煮取四升分四服¶
　服之小便當利漸消也¶
又方皂莢剝炙令黃剉三升酒一斗漬石器煮令沸服一升日¶
　三服盡更作¶
#<md:CK-KZ_JY146_03p091a>¶
<pb:YP-C_JY146_11xuji-10-0105a>¶
若腫偏有所起處者¶
　以水和灰以塗之燥復更塗¶
又方赤豆麻子合搗以傅腫上¶
又方水煮巴豆以布沾以拭之姚云巴豆三十枚合皮㕮咀水¶
　五升煮取二升日五拭腫上隨手卽減勿近目及陰療身體¶
　暴腫如吹者¶
若但是腫者¶
　剉葱煮令爛以漬之日二四度¶
又方兎絲子一升酒五升漬二三宿服一升日三服差¶
若腫從腳起稍上進者入腹則煞人治之方¶
#<md:CK-KZ_JY146_03p091b>¶
<pb:YP-C_JY146_11xuji-10-0105b>¶
　小豆一斛煮令極爛得四五斗汁温以漬膝已下日二爲之¶
　數日消盡若已入腹者不復漬但煮小豆食之莫雜吃飯及¶
　魚鹽又專飲小豆汁無小豆大豆亦可用如此之病十死一¶
　生急救之¶
又方削橢或桐木煮取汁以漬之并飲少許加小豆妙¶
又方生猪肝一具細切頓食之勿與鹽乃可用苦酒妙¶
又方煮豉汁飲以滓傅脚¶
附方(食醫心鏡主氣喘促浮腫小便澁杏仁二兩去尖皮尰研和米煮粥極熟空心喫二合)¶
備急方療身體暴腫滿¶
　榆皮搗屑隨多少雜米作粥食小便利¶
#<md:CK-KZ_JY146_03p092a>¶
<pb:YP-C_JY146_11xuji-10-0106a>¶
楊氏產乳療通體遍身腫小便不利¶
　猪苓五兩搗篩煎水三合調服方加寸七至二七¶
　　
** 治卒大腹水病方第二十五¶
水病之初先目上腫起如老蠶色俠頭脈動股裏冷脛中滿按¶
之沒指腹內轉側有節聲此其候也不卽治須臾身體稍腫肚¶
盡脹按之隨手起則病已成猶可爲治此皆從虛損大病或下¶
痢後婦人產後飲水不卽消三焦受病小便不利乃相結漸漸¶
生聚遂流諸經絡故也治之方¶
　葶藶一升熬搗之於臼上割生雄鵾雞合血共頭共搗萬杵¶
　服如梧子五丸稍加至十丸勿食鹽常食小豆飯飲小豆汁¶
#<md:CK-KZ_JY146_03p092b>¶
<pb:YP-C_JY146_11xuji-10-0106b>¶
　鱧魚佳也¶
又方防風甘草葶藶各一兩搗苦酒和丸如梧子大三丸日三¶
　服常服之取消平乃止¶
又方雄黃六分麝香三分甘遂芫花人參各二分搗蜜和丸服¶
　如豆大二丸加至四丸卽差¶
又方但以春酒五升漬葶藶子二升隔宿稍服一合小便當利¶
又方葶藶一兩杏人二十枚並熬黃色搗分十服小便去立差¶
又方胡洽水銀丸大治水腫利小便姚同葶藶椒目各一升芒¶
　消六兩水銀十兩水煮水銀三日三夜乃以合搗六萬杵自¶
　相和丸服如大豆丸日三服日增一丸至十丸更從一起差¶
#<md:CK-KZ_JY146_03p093a>¶
<pb:YP-C_JY146_11xuji-10-0107a>¶
　後食牛羊肉自補稍稍飲之¶
又方多取柯枝皮剉濃煮煎令可丸服如梧子大三丸須臾又¶
　一丸當下水後將服三丸日三服此樹一名木奴南人用作¶
　船¶
又方眞蘇合香水銀白粉等分蜜丸服如大豆二丸日三當下¶
　水節飲好自養無蘇合可闕之也¶
又方取草麻繩熟者二十枚去皮研之水解得三合日一服至¶
　日中許當吐下諸水汁結裹若不盡三日後更服三十枚猶¶
　未盡更復作差後節飲及鹹物等¶
又方小豆一升白雞一頭治如食法以水三斗煮熟食滓飲汁¶
#<md:CK-KZ_JY146_03p093b>¶
<pb:YP-C_JY146_11xuji-10-0107b>¶
　稍相令盡¶
又方取青雄鴨以水五升煮取飲汁一升稍稍飲令盡厚覆之¶
　取汗佳¶
又方取胡鷰卵中黃頓吞十枚¶
又方取蛤螻炙令熟日食十箇¶
又方若唯腹大動搖水聲皮膚黑名曰水蠱巴豆九十枚去皮¶
　心杏仁六十枚去皮尖並熬令黃搗和之服如小豆大一枚¶
　以水下爲度勿飲酒佳¶
又方鬼扇細搗絞汁服如雞子卽下水更復取水蠱若湯研麻¶
　子汁飲之¶
#<md:CK-KZ_JY146_03p094a>¶
<pb:YP-C_JY146_11xuji-10-0108a>¶
又方慈彌草三十斤子三石煮取一石去滓更湯上煎令可丸¶
　服如皂莢子三九至五六丸水隨小便去卽飲糜粥養之¶
又方白茅根一大把小豆三升水三升煮取乾去茅根食豆水¶
　隨小便下¶
又方鼠尾草馬鞭草各十斤水一石煮取五斗去滓更煎以粉¶
　和爲丸服如大豆大二丸加至四五丸禁肥肉生冷勿食¶
腫滿者白椹樹白皮一握水二升煮取五合白檳榔大者二枚¶
　末之內更煎三五沸湯成下少許紅雪服之¶
又將服牛溺章陸羊肉臛及香柔煎等在腫滿條中其十水丸¶
諸大方在別卷若止皮膚水腹內未有者服諸發汗藥得汗便¶
#<md:CK-KZ_JY146_03p094b>¶
<pb:YP-C_JY146_11xuji-10-0108b>¶
差然愼護風寒爲急若唯腹大下之不去便針臍下二寸入數¶
分令水出孔合須腹減乃止¶
附方¶
李絳兵部手集方療水病無問年月深淺雖復脉惡亦主之¶
　大戟當歸橘皮各一大兩切以水一大升煮取七合頓服利¶
　水二三斗勿恠至重不過再服便差禁毒食一年水下後更¶
　服永不作此方出張尚客¶
外臺祕要治水氣¶
　章陸根白者去皮切如小豆許一大盞以水三升煮取一升¶
　已上爛卽取粟米一大盞煮成粥仍空心服若一日兩度服¶
#<md:CK-KZ_JY146_03p095a>¶
<pb:YP-C_JY146_11xuji-10-0109a>¶
　卽恐利多每日服一頓卽微利不得雜食¶
又療水病腫¶
　鯉魚一頭極大者去頭尾及骨唯取肉以水二斗赤小豆一¶
　大升和魚肉煮可取二升已上汁生布絞去滓頓服盡如不¶
　能盡分爲二服後服温令暖服訖當下利利盡卽差¶
又方卒患腫滿曾有人忽脚胅腫漸上至膝足不可踐地至大¶
　水頭面遍身大腫脹滿¶
　苦瓠白瓤實捻如大豆粒以麵裹煮一沸空心服七枚至午¶
　當出水一斗三日水自出不止大瘦乃差三年內愼口味也¶
　苦瓠須好者無黶翳細理研淨者不爾有毒不用¶
#<md:CK-KZ_JY146_03p095b>¶
<pb:YP-C_JY146_11xuji-10-0109b>¶
聖惠方治十種水不差垂死¶
　用猯肉半斤切粳米三合水三升葱椒薑豉作粥食之¶
又方治十種水病腫滿喘促不得臥¶
　以螻蛄五枚乾爲末食前湯調半錢匕至一錢小便通效¶
食醫心鏡治十種水病不差垂死¶
　青頭鴨一隻治如食法細切和米并五味煮令極熟作粥空¶
　腹食之¶
又方主水氣脹滿浮腫小便澁少¶
　白鴨一隻去毛腸洗饋飯半升以飯薑椒釀鴨腹中縫定如¶
　法蒸候熟食之¶
#<md:CK-KZ_JY146_03p096a>¶
<pb:YP-C_JY146_11xuji-10-0110a>¶
楊氏產乳療身體腫滿水氣急臥不得¶
　郁李人一大合搗爲末和麥麯搜作餅子與吃入口卽大便¶
　通利氣便差¶
梅師方治水腫坐臥不得頭面身體悉腫¶
　取東引花桑枝燒灰淋汁煮赤小豆空心食令飽饑卽食盡¶
　不得吃飯¶
又方治水腫小便澁¶
　黃牛尿飲一升日至夜小便利差勿食鹽¶
又方治心下有水¶
　白朮三兩澤瀉五兩剉以水三升煎取一升半分服¶
#<md:CK-KZ_JY146_03p096b>¶
<pb:YP-C_JY146_11xuji-10-0110b>¶
千金翼治小便不利膀胱水氣流滯¶
　以浮萍日乾末服方寸匕日一二服良¶
經驗方河東裴氏傳經效治水腫及暴腫¶
　葶藶三兩杵六千下令如泥卽下漢防己末四兩取綠頭鴨¶
　就藥臼中截頭瀝血於臼中血盡和鴨頭更搗五千下丸如¶
　梧桐子患甚者空腹白湯下十丸稍可者五丸頻服五日止¶
　此藥利小便有效如神¶
韋宙獨行方療水腫從腳起入腹則殺人¶
　用赤小豆一斗煮令極爛取汁四五升温漬膝以下若以入¶
　腹但服小豆勿雜食亦愈¶
#<md:CK-KZ_JY146_03p097a>¶
<pb:YP-C_JY146_11xuji-10-0111a>¶
李絳兵部手集方亦著此法云曾得效¶
　　
** 治卒心腹癥堅方第二十六¶
治卒暴癥腹中有物如石痛如刺晝夜啼呼不治之百日死方¶
　牛膝二斤以酒一斗漬以宻封於熱灰火中温令味出服五¶
　合至一升量力服之¶
又方用蒴藋根亦如此尤良¶
姚云牛膝酒神驗也¶
又方多取當陸根搗蒸之以新布藉腹上藥披著布上勿腹上¶
　冷復之晝夜勿息¶
又方五月五日葫十斤去皮桂一尺二寸竈中黃土如鴨子一¶
#<md:CK-KZ_JY146_03p097b>¶
<pb:YP-C_JY146_11xuji-10-0111b>¶
　枚合搗以苦酒和塗以布搭病不過三差¶
又方取橉木燒爲灰淋取汁八升以釀一斛米酒成服之從半¶
　合始不知稍稍增至一二升不盡一劑皆愈此灰入染絳用¶
　葉中釀酒也橉(直忍切)¶
凡癥堅之起多以漸生如有卒覺便牢大自難治也腹中癥有¶
結積便害飲食轉羸瘦治之多用陷冰玉壺八毒諸大藥今止¶
取小易得者¶
　取虎杖根勿令影臨水上者可得石餘杵熟煮汁可丸以秫¶
　米五六升炊飯內日中塗藥後可飯取差¶
又方亦可取根一升搗千杵酒漬之從少起日三服此酒治癥¶
#<md:CK-KZ_JY146_03p098a>¶
<pb:YP-C_JY146_11xuji-10-0112a>¶
　乃勝諸大藥¶
又方蠶矢一石桑柴燒灰以水淋之五度取生鼈長一尺者內¶
　中煮之爛熟去骨細擘剉更煎令可丸丸如梧子大一服七¶
　丸日三¶
又方射罔二兩椒三百粒搗末雞子白和爲丸如大麻子服一¶
　丸漸至如大豆大一丸至三丸爲度¶
又方大猪心一枚破頭去血搗末雄黃麝香當門子五枚巴豆¶
　百枚去心皮生用心縫以好酒於小銅器中煎之令心沒欲¶
　歇隨益盡三升當糜爛煎令可丸如麻子服三丸日三服酒¶
　盡不糜者出搗蜜丸之良又大黃末半斤朴消三兩蜜一斤¶
#<md:CK-KZ_JY146_03p098b>¶
<pb:YP-C_JY146_11xuji-10-0112b>¶
　合於湯上煎可丸如梧子服十丸日三服之¶
治鼈癥伏在心下手揣見頭足時時轉者¶
　白雌雞一雙絶食一宿明旦膏煎飯飼之取其矢無問多少¶
　於銅器中以溺和之火上熬可搗末服方寸匕日四五服須¶
　消盡乃止常飼雞取矢差畢煞雞單食之姚同¶
治心下有物大如杯不得食者¶
　葶藶二兩熬之大黃二兩澤漆四兩搗篩蜜丸和搗千杵服¶
　如梧子大二丸日三服稍加¶
其有陷氷赭鬼諸丸方别在大方中¶
治兩脇下有氣結者¶
#<md:CK-KZ_JY146_03p099a>¶
<pb:YP-C_JY146_11xuji-10-0113a>¶
　狼毒二兩旋覆花一兩附子二兩炮之搗篩蜜和丸服如梧¶
　子大二丸稍加至三丸服之¶
熨癥法¶
　銅器受二升許貯魚膏令深二三寸作大火炷六七枚燃之¶
　令膏煖重紙覆癥上以器熨之晝夜勿息膏盡更益也¶
又方茱萸三升碎之以酒和煮令熟布帛物裏以熨癥上冷更¶
　均番用之癥當移去復逐熨須臾消止亦可用好¶
　茱萸末以雞子白和射菵服之¶
又方竈中黃土一升先搗葫熟內上復搗以苦酒澆令浥浥先¶
　以塗布一囘仍㩉病上以塗布上乾復易之取令消止差¶
#<md:CK-KZ_JY146_03p099b>¶
<pb:YP-C_JY146_11xuji-10-0113b>¶
治婦人臍下結物大如杯升月經不通發作往來下痢羸瘦此¶
爲氣瘕按之若牢强肉癥者不可治未者可治¶
　末乾漆一斤生地黃三十斤搗絞取汁火煎乾漆令可丸食¶
　後服如梧子大三丸日三服卽差¶
附方¶
外臺秘要方療心腹宿癥卒得癥¶
　取朱砂細研搜飯令朱多以雄雞一隻先餓三日後以朱飯¶
　飼之著雞於板上收取糞曝燥爲末温清酒服方寸七至二¶
　錢日三服若病困者晝夜可六服一雞少更飼一雞取足服¶
　之俟愈卽止¶
#<md:CK-KZ_JY146_03p100a>¶
<pb:YP-C_JY146_11xuji-10-0114a>¶
又療食魚肉等成癥結在腹并諸毒氣方¶
　狗糞五升燒末之綿裹酒五升漬再宿取清分十服日再已¶
　後日三服使盡隨所食癥結卽便出矣¶
千金方治食魚鱠及生肉住胸膈不化必成癥瘕¶
　搗馬鞭草汁飲之一升生薑水亦得卽下¶
又方治肉癥思肉不已食訖復思¶
　白馬尿三升空心飲當吐肉肉不出卽死¶
藥性論云治癥癖病¶
　鼈甲訶梨勒皮乾薑末等分爲丸空心下三十丸再服¶
宋明帝宫人患腰痛牽心發則氣絶徐文伯視之曰髮瘕¶
#<md:CK-KZ_JY146_03p100b>¶
<pb:YP-C_JY146_11xuji-10-0114b>¶
　以油灌之吐物如髮引之長三尺頭已成蛇能動搖懸之滴¶
　盡惟一髮¶
勝金方治膜外氣及氣塊方¶
　延胡索不限多少爲末猪胰一具切作塊子炙熟蘸藥末食¶
　之¶
　　
** 治心腹寒冷食飲積聚結癖方第二十七¶
治腹中冷癖水穀癊結心下停痰兩脇痞滿按之鳴轉逆害飲¶
　食¶
　取大蟾蜍一枚去皮及腹中物支解之芒消大人一升中人¶
　七合瘦弱人五合以水六升煮取四升一服一升一服後未¶
#<md:CK-KZ_JY146_03p101a>¶
<pb:YP-C_JY146_11xuji-10-0115a>¶
　得下更一升得下則九日十日一作¶
又方茱萸八兩消石一升生薑一斤以酒五升合煮取四升先¶
　服一服一升不痛者止勿再服之下病後好將養之¶
又方大黃八兩葶藶四兩并熬芒消四兩熬令汁盡熟搗蜜和¶
　丸丸如梧子大食後服三丸稍增五丸¶
又方狼毒三兩附子一兩旋覆花三兩搗蜜丸服如梧子大食¶
　前三丸日三服¶
又方巴豆三十枚去心杏人二十枚并熬桔梗六分藜蘆四分¶
　皂莢三分並炙之搗蜜和丸如胡豆大未食服一丸日二欲¶
　下病者服二丸長將息百日都好差¶
#<md:CK-KZ_JY146_03p101b>¶
<pb:YP-C_JY146_11xuji-10-0115b>¶
又方貝母二兩桔梗二兩礬石一兩巴豆一兩去心皮生用搗¶
　千杵蜜和丸如梧子一服二丸病後少少減服¶
又方茯苓一兩茱萸三兩搗蜜丸如梧子大服五丸日三服¶
又治暴宿食留飲不除腹中爲患方¶
　大黃茯苓芒消各三兩巴豆一分搗蜜丸如梧子大一服二¶
　丸不痛止¶
又方椒目二兩巴豆一兩去皮心熬搗以棗膏丸如麻子服二¶
　丸下痛止¶
又方巴豆一枚去心皮熬之椒目十四枚豉十六粒合搗爲丸¶
　服二丸當吐利吐利不盡更服二丸¶
#<md:CK-KZ_JY146_03p102a>¶
<pb:YP-C_JY146_11xuji-10-0116a>¶
服四神丸下之亦佳¶
中候黑丸治諸癖結痰癊第一良¶
　桔梗四分桂四分巴豆八分去心皮杏人五分去皮芫花十¶
　二分並熬令紫色先搗三味藥成末又搗巴豆杏人如膏合¶
　和又搗二千杵丸如胡豆大服一丸取利至二三丸兒生十¶
　日欲癇皆與一二丸如粟粒大諸腹內不便體中覺患便服¶
　得一兩行利則好也¶
硫黃丸至熱治人之大冷夏月温飲食不解衣者¶
　硫黃礬石乾薑茱萸桂烏頭附子椒人參細辛皂莢當歸十¶
　二種分等隨人多少搗蜜丸如梧子大一服十丸至二十丸¶
#<md:CK-KZ_JY146_03p102b>¶
<pb:YP-C_JY146_11xuji-10-0116b>¶
　日三服若冷痢者加赤石脂龍骨卽便愈也¶
露宿丸治大寒冷積聚方¶
　礬石乾薑桂桔梗附子炮皂莢各三兩搗篩蜜丸如梧子大¶
　酒下十丸加至一十五丸¶
附方¶
外臺秘要療癖方¶
　大黃十兩杵篩醋三升和匀白蜜兩匙煎堪丸如梧桐子大¶
　一服三十丸生薑湯吞下以利爲度小者減之¶
聖惠方治伏梁氣在心下結聚不散¶
　用桃奴二兩爲末空心温酒調二錢匕¶
#<md:CK-KZ_JY146_03p103a>¶
<pb:YP-C_JY146_11xuji-10-0117a>¶
簡要濟眾治久積冷不下食嘔吐不止冷在胃中¶
　半夏五兩洗過爲末每服二錢白麫一兩以水和搜切作棋¶
　子水煮麵熟爲度用生薑醋調和服之¶
　
** 治胸膈上痰癊諸方第二十八¶
治卒頭痛如破非中冷又非中風方¶
　釜月下墨四分附子三分桂一分搗篩以冷水服方寸七當¶
　吐一方無桂¶
又方苦參桂半夏等分搗下篩苦酒和以塗痛則差¶
又方烏梅三十枚鹽三指撮酒三升煮取一升去滓頓服當吐¶
　愈¶
#<md:CK-KZ_JY146_03p103b>¶
<pb:YP-C_JY146_11xuji-10-0117b>¶
此本在雜治中其病是胸中膈上痰厥氣上衝所致名爲厥頭¶
痛吐之卽差¶
　但單煮米作濃飲二三升許適冷暖飲盡二三升須臾適吐¶
　適吐畢又飲如此數過劇者須臾吐膽乃止不損人而卽差¶
治胸中多痰頭痛不欲食及飲酒則瘀阻痰方¶
　常山二兩甘草一兩松蘿一兩瓜蒂三七枚酒水各一升半¶
　煮取升半初服七合取吐吐不盡餘更分二服後可服半夏¶
　湯¶
胡洽名粉隔湯礬石一兩水二升煮取一升內蜜半合頓服須¶
　臾未吐飲少熱湯¶
#<md:CK-KZ_JY146_03p104a>¶
<pb:YP-C_JY146_11xuji-10-0118a>¶
又方杜蘅三兩松蘿三兩瓜蒂三十枚酒一升二合漬再宿去¶
　滓温服五合一服不吐晩更一服¶
又方瓜蒂一兩赤小豆四兩搗末温湯三合和服便安卧欲擿¶
　之不吐更服之¶
又方先作一升湯投水一升名爲生熟湯及食三合鹽以此湯¶
　送之須臾欲吐便摘出未盡更服二合飲湯二升後亦可更¶
　服湯不復也¶
又方常山四兩甘草半兩水七升煮取三升內半升蜜服一升¶
　不吐更服無蜜亦可¶
方中能月服一種則無痰水之患又有旋覆五飲在諸大方中¶
#<md:CK-KZ_JY146_03p104b>¶
<pb:YP-C_JY146_11xuji-10-0118b>¶
若胸中痞寒短氣腷者(腷敷逼切)¶
　甘草二兩茯苓三兩杏人五十枚碎之水一斗三升煮取六¶
　升分爲五服¶
又方桂四兩术甘草二兩附子炮水六升煮取三升分爲三服¶
　膈中有結積覺駭駭不去者¶
　藜蘆一兩炙末之巴豆半兩去皮心熬之先搗巴豆如泥入¶
　藜蘆末又搗萬杵蜜丸如麻子大服一丸至二三丸¶
膈中之病名曰膏肓湯丸徑過針灸不及所以作丸含之令氣¶
勢得相熏染有五膈丸方¶
　麥門冬十分去心甘草十分炙椒遠志附子炮乾薑人參桂¶
#<md:CK-KZ_JY146_03p105a>¶
<pb:YP-C_JY146_11xuji-10-0119a>¶
　細辛各六分搗篩以上好蜜丸如彈丸以一丸含稍稍嚥其¶
　汁日三丸服之主短氣心胸滿心下堅冷氣也¶
此疾有十許方率皆相類此丸最勝用藥雖多不合五膈之名¶
謂憂膈氣膈恚膈寒膈其病各有診別在大方中又有七氣方¶
大約與此大同小别耳¶
附方¶
聖惠方治痰厥頭痛¶
　以烏梅十箇取肉鹽二錢酒一中盞合煎至七分去滓非時¶
　温服吐卽佳¶
又方治冷痰飲惡心¶
#<md:CK-KZ_JY146_03p105b>¶
<pb:YP-C_JY146_11xuji-10-0119b>¶
　用蓽撥一兩搗爲末於食前用清粥飲調半錢服¶
又方治痰壅嘔逆心胸滿悶不下食¶
　用厚朴一兩塗生薑汁炙令黃爲末非時粥飲調下二錢匕¶
千金翼論曰治痰飲吐水無時節者其源以冷飲過度遂令脾¶
　胃氣羸不能消於飲食飲食入胃則皆變成冷水反吐不停¶
　者¶
赤石脂散主之¶
　赤石脂一斤搗篩服方寸匕酒飲自任稍稍加至三匕服盡¶
　一斤則終身不吐淡水又不下痢補五藏令人肥健有人痰¶
　飲服諸藥不效用此方遂愈¶
#<md:CK-KZ_JY146_03p106a>¶
<pb:YP-C_JY146_11xuji-10-0120a>¶
御藥院方眞宗賜高祖相國去痰清目進飲食生犀丸¶
　川芎十兩緊小者粟米泔浸三日換切片子日乾爲末作兩¶
　料每料入麝腦各一分生犀半兩重湯煮蜜杵爲丸小彈子¶
　大茶酒嚼下一丸痰加朱砂半兩膈壅加牛黃一分水飛鐵¶
　粉一分頭目昏眩加細辛一分口眼喎斜炮天南星一分¶
又方治膈壅風痰¶
　半夏不計多少酸漿浸一宿温湯洗五七遍去惡氣日中𥋧¶
　乾搗爲末漿水搜餅子日中乾之再爲末每五兩入生腦子¶
　一錢研匀以漿水濃脚丸雞頭大紗袋貯通風處陰乾每一¶
　丸好茶或薄荷湯下¶
#<md:CK-KZ_JY146_03p106b>¶
<pb:YP-C_JY146_11xuji-10-0120b>¶
王氏博濟治三焦氣不順胸膈壅塞頭昏目眩涕唾痰涎精神¶
　不爽¶
利膈丸牽牛子四兩半生半熟不蚛皂莢塗酥二兩爲末生薑¶
　自然汁煮糊丸如桐子大每服二十丸荆芥湯下¶
經驗後方治頭風化痰¶
　川芎不計分兩用淨水洗浸薄切片子日乾或焙杵爲末煉¶
　蜜爲丸如小彈子大不拘時茶酒嚼下¶
又方治風痰¶
　鬱金一分藜蘆十分各爲末和令匀每服一字用温漿水一¶
　盞先以少漿水調下餘者水漱口都服便以食壓之¶
#<md:CK-KZ_JY146_03p107a>¶
<pb:YP-C_JY146_11xuji-10-0121a>¶
外臺秘要治一切風痰風霍亂食不消大便澁¶
　訶梨勒三枚搗取末和酒頓服三五度良¶
勝金方治風痰¶
　白僵蠶七箇直者細研以薑汁一茶脚温水調灌之¶
又方治風痰¶
　以蘿蔔子爲末温水調一匙頭良久吐出涎沫如是癱緩風¶
　以此吐後用緊疎藥服疎後服和氣散差¶
斗門方治胸膈壅滯去痰開胃¶
　用半夏淨洗焙乾搗羅爲末以生薑自然汁和爲餅子用濕¶
　紙裹於慢火中煨令香熟水兩盞用餅子一塊如彈丸大入¶
#<md:CK-KZ_JY146_03p107b>¶
<pb:YP-C_JY146_11xuji-10-0121b>¶
　鹽半錢煎取一盞温服能去胸膈壅逆大壓痰毒及治酒食¶
　所傷其功極驗¶
　　
** 治卒患胸渾痛方第二十九¶
胸痺之病令人心中堅痞忽痛肌中苦痺絞急如刺不得俛仰¶
其胸前皮皆痛不得手犯胸滿短氣咳嗽引痛煩悶自汗出或¶
徹引背膂不卽治之數日害人治之方¶
　用雄黃巴豆光搗雄黃細篩內巴豆務熟搗相入丸如小豆¶
　大服一丸不效稍益¶
之又方取枳實搗宜服方寸匕日三夜一服¶
又方搗栝樓實大者一枚切薤白半升以白酒七升煮取二升¶
#<md:CK-KZ_JY146_03p108a>¶
<pb:YP-C_JY146_11xuji-10-0122a>¶
　分再服亦可加半夏四兩湯洗去滑則用之¶
又方橘皮半斤枳實四枚生薑半斤水四升煮取二升分再服¶
又方枳實桂等分搗末橘皮湯下方寸七日三服¶
仲景方神效¶
又方桂烏喙乾薑各一分人參細辛茱萸各二分貝母二分合¶
　搗蜜和丸如小豆大一服三丸日三服之¶
若已差復發者¶
　下韭根五斤搗絞取汁飲之愈¶
附方¶
杜壬治胸膈痛徹背心腹痞滿氣不得通及治疾嗽¶
#<md:CK-KZ_JY146_03p108b>¶
<pb:YP-C_JY146_11xuji-10-0122b>¶
　大栝樓去瓤取子熟炒別研和子皮麫糊爲丸如梧桐子大¶
　米飲下十五丸¶
　　
** 治卒胃反嘔啘方第三十¶
葛氏治卒乾嘔不息方¶
　破雞子去白吞中黃數枚卽愈也¶
又方搗葛根絞取汁服一升許¶
又方一云蔗汁温令熱服一升日三一方生薑汁服一升¶
又方灸兩腕後兩筋中一穴名間使各七壯灸心主尺澤亦佳¶
又方甘草人參各二兩生薑四兩水六升煮取二升分爲三服¶
治卒嘔啘又厥逆方¶
#<md:CK-KZ_JY146_03p109a>¶
<pb:YP-C_JY146_11xuji-10-0123a>¶
　用生薑半斤去皮切之橘皮四兩擘之以水七升煮三升去¶
　滓適寒温服一升日三服¶
又方蘡薁藤斷之當汁出器承取飲一升生葛藤尤佳¶
治卒啘不止方¶
　飲新汲井水數升甚良¶
又方痛爪眉中夾間氣也¶
又方以物刺鼻中各一分來許皂莢內鼻中令嚏差¶
又方但閉氣仰引之¶
又方好豉二升煮取汁服之也¶
又方香蘇激煮汁頭服一二升良¶
#<md:CK-KZ_JY146_03p109b>¶
<pb:YP-C_JY146_11xuji-10-0123b>¶
又方粢米三升爲粉井花水服之良¶
又方用枇杷葉一斤拭去毛炙水一斗煮取三升服蘆根亦佳¶
治食後喜嘔吐者¶
　燒鹿角灰二兩人參一兩搗末方寸匕日三服姚同¶
治人忽惡心不已方¶
　薤白半斤茱萸一兩豉半升米一合棗四枚枳實二枚鹽如¶
　彈丸水三升煮取一升半分爲三服¶
又方但多嚼豆蔻子及咬檳榔亦佳¶
治人胃反不受食食畢輒吐出方¶
　大黃四兩甘草二兩水二升煮取一升半分爲再服之¶
#<md:CK-KZ_JY146_03p110a>¶
<pb:YP-C_JY146_11xuji-10-0124a>¶
治人食畢噫醋及醋心方¶
　人參一兩茱萸半斤生薑六兩大棗十二枚水六升煮取二¶
　升分爲再服也¶
噦不止半夏洗乾末之服一匕則立止¶
又方乾薑六分附子四分炮搗苦酒丸如梧子服三丸日三效¶
附方¶
張仲景方治反胃嘔吐大半夏湯¶
　半夏三升人參三兩白蜜一升以水一斗二升煎揚之一百¶
　二十遍煮下三升半温服一升日再亦治膈間痰飲¶
又方主嘔噦穀不得下眩悸半夏加茯苓湯¶
#<md:CK-KZ_JY146_03p110b>¶
<pb:YP-C_JY146_11xuji-10-0124b>¶
　半夏一升生薑半斤茯苓三兩切以水七升煎取一升半分¶
　温服之¶
千金方治反胃食卽吐¶
　搗粟米作粉和水丸如梧子大七枚爛煮內醋中細吞之得¶
　下便已麫亦得用之¶
又方治乾噦若手足厥冷宜食生薑此是嘔家聖藥¶
治心下痞堅不能食胸中嘔噦¶
　生薑八兩細切以水三升煮取一升半夏五合洗去滑以水¶
　五升煮取一升二味合煮取一升半稍稍服之¶
又方主乾嘔¶
#<md:CK-KZ_JY146_03p111a>¶
<pb:YP-C_JY146_11xuji-10-0125a>¶
　取羊乳一盃空心飲之¶
斗門方治翻胃¶
　用附子一箇最大者坐於磚上四面著火漸逼碎入生薑自¶
　然汁中又依前火逼乾復淬之約生薑汁盡盡半碗許搗羅¶
　爲末用粟米飲下一錢不過三服差¶
經驗方治嘔逆反胃散¶
　大附子一箇生薑一斤細剉煮研如麫糊米飲下之¶
又方治丈夫婦人吐逆連日不止粥食湯藥不能下者可以應¶
　用此候效摩丸¶
　五靈脂不夾土石揀精好者不計多少搗羅爲末研狗膽汁¶
#<md:CK-KZ_JY146_03p111b>¶
<pb:YP-C_JY146_11xuji-10-0125b>¶
　和爲丸如雞頭大每服一丸煎熱生薑酒摩令極細更以少¶
　生薑酒化以湯湯藥令極熱須是先做下粥温熱得所左手¶
　與患人藥吃不得嗽口右手急將粥與患人吃不令太多¶
又方碧霞丹治吐逆立效¶
　北來黃丹四兩篩過用好米醋半升同藥入銚內煎令乾卻¶
　用炭火三秤就銚內煅透紅冷取研細爲末用粟米飯丸如¶
　桐子大煎酵湯下七丸不嚼只一服¶
孫眞人食忌治嘔吐¶
　以白檳榔一顆煨橘皮一分炙爲末水一盞煎半盞服¶
廣濟方治嘔逆不能食¶
#<md:CK-KZ_JY146_03p112a>¶
<pb:YP-C_JY146_11xuji-10-0126a>¶
　訶梨勒皮二兩去核熬爲末蜜和丸如梧桐子大空心服二¶
　十丸日二服¶
食醫心鏡主脾胃氣弱食不消化嘔逆反胃湯飲不下¶
　粟米半升杵細水和丸如梧子大煮令熟點少鹽空心和汁¶
　吞下¶
金匱玉函方治五噎心膈氣滯煩悶吐逆不下食¶
　蘆根五兩剉以水三大盞煮取二盞去滓不計時温服¶
外臺秘要治反胃昔幼年經患此疾每服食餅及羹粥等須臾¶
　吐出貞觀許奉御兄弟及柴蔣等家時稱名醫奉勅令治罄¶
　竭各人所長竟不能療漸羸憊候絶朝夕忽有一衛士云¶
#<md:CK-KZ_JY146_03p112b>¶
<pb:YP-C_JY146_11xuji-10-0126b>¶
　服驢小便極驗旦服二合後食唯吐一半晡時又服二合人¶
　定時食粥吐卽便定迄至今日午時奏之大內中五六人患¶
　反胃同服一時俱差此藥稍有毒服時不可過多承取尿及¶
　熱服二合病深七日以來服之良後來療人並差¶
又方治嘔¶
　麻仁三兩杵熬以水研取汁著少鹽吃立效李諫議用極妙¶
又方治久患咳噫連咳四五十聲者¶
　取生薑汁半合蜜一匙頭煎令熟温服如此三服立效¶
又方治咳噫¶
　生薑四兩爛搗入蘭香葉二兩椒末一錢匕鹽和麵四兩裏¶
#<md:CK-KZ_JY146_03p113a>¶
<pb:YP-C_JY146_11xuji-10-0127a>¶
　作燒餅熟煨空心吃不過三兩度效¶
孫尚藥方治諸吃噫¶
　橘皮二兩湯浸去瓤剉以水一升煎之五合通熱頓服更加¶
　枳殻一兩去瓤炒同煎之服效¶
梅師方主胃反朝食暮吐暮食朝吐旋旋吐者¶
　以甘蔗汁七升生薑汁一升二味相和分爲三服¶
又方治醋心¶
　檳榔四兩橘皮二兩細搗爲散空心生蜜湯下方寸匕¶
兵部手集治醋心每醋氣上攻如釅醋¶
　吳茱萸一合水三盞煎七分頓服縱濃亦須强服近有人心¶
#<md:CK-KZ_JY146_03p113b>¶
<pb:YP-C_JY146_11xuji-10-0127b>¶
　如蜇破服此方後二十年不發¶
　　
** 治卒發黃疸諸黃病第三十一¶
治黃疸方¶
　蕪菁子五升搗篩服方寸匕日三先後十日愈之¶
又方燒亂髮服一錢匕日三服秘方此治黃疸¶
又方搗生麥苗水和絞取汁服三升以小麥勝大麥一服六七¶
　合日三四此酒疸也¶
又方取藜蘆著灰中炮之令小變色搗下篩末服半錢匕當小¶
　吐不過數服此秘方也¶
又方取小豆秫米雞矢白各二分搗篩爲末分爲三服黃汁當¶
#<md:CK-KZ_JY146_03p114a>¶
<pb:YP-C_JY146_11xuji-10-0128a>¶
　出此通治面目黃卽差¶
疸病有五種謂黃疸穀疸酒疸女疸勞疸也黃汗者身體四肢¶
微腫胸滿不得汗汗出如黃檗汁由大汗出卒入水所致方¶
　猪脂一斤温令熱盡服之日三當下下則稍愈¶
又方栀子十五枚栝蔞子三枚苦參三分搗末以苦酒漬雞子¶
　二枚令軟合黃白以和藥搗丸如梧子大每服十丸日五六¶
　除熱不吐卽下自消也¶
又方黃雌雞一隻治之剉生地黃三斤內腹中急縛仰置銅器¶
　中蒸令極熟絞取汁再服之¶
又方生茅根一把細切以猪肉一斤合作羹盡啜食之¶
#<md:CK-KZ_JY146_03p114b>¶
<pb:YP-C_JY146_11xuji-10-0128b>¶
又方柞樹皮燒末服方寸匕日三服¶
又方甘草一尺栀子十五枚黃檗十五分水四升煮取一升半¶
　分爲再服此藥亦治温病發黃¶
又方茵陳六兩水一斗二升煮取六升去滓內大黃二兩栀子¶
　十四枚煮取三升分爲三服¶
又方麻黃一把酒五升煮取二升半可盡服汗出差¶
若變成疸者多死急治之方¶
　土瓜根搗取汁頓服一升至三服須病汗當小便去不爾更¶
　服之¶
穀疸者食畢頭旋心怫鬱不安而發黃由失饑大食胃氣衝熏¶
#<md:CK-KZ_JY146_03p115a>¶
<pb:YP-C_JY146_11xuji-10-0129a>¶
所致治之方¶
　茵陳四兩水一斗煮取六升去滓內大黃二兩栀子七枚煮¶
　取二升分三服溺去黃汁差¶
又方苦參三兩龍膽一合末牛膽丸如梧子以生麥汁服五丸¶
　日三服¶
酒疸者心懊痛足脛滿小便黃飲酒發赤斑黃黑由大醉當風¶
入水所致治之方¶
　黃耆二兩木蘭一兩末之酒服方寸匕日三服¶
又方大黃一兩枳實五枚栀子七枚豉六合水六升煮取二升¶
　分爲三服¶
#<md:CK-KZ_JY146_03p115b>¶
<pb:YP-C_JY146_11xuji-10-0129b>¶
又方芫花椒目等分燒末服半錢日一兩遍女勞疸者身目皆¶
黃發熱惡寒小腹滿急小便難由大勞大熱交接交接後入水¶
所致治之方¶
　消石礬石等分末以大麥粥飲服方寸匕日三令小汗出小¶
　便當去黃汁也¶
又方亂髮如雞子大猪膏半斤煎令消盡分二服¶
附方¶
外臺祕要¶
　柳枝以水一斗煮取濃汁半升服令盡¶
又方治陰黃汗染衣涕唾黃¶
#<md:CK-KZ_JY146_03p116a>¶
<pb:YP-C_JY146_11xuji-10-0130a>¶
　取蔓菁子搗末平旦以井花水服一匙日再加至兩匙以知¶
　爲度每夜小便重浸少許帛子各書記日色漸退白則差不¶
　過服五升¶
圖經曰黃疸病及狐惑病并猪苓散主之¶
　猪苓茯苓术等分杵末每服方寸匕水調下¶
食療云主心急黃¶
　以百合蒸過蜜和食之作粉尤佳紅花者名山丹不堪食¶
治黃疸¶
　用秦艽一大兩細剉作兩貼子以上好酒一升每貼半升酒¶
　絞取汁去滓空腹分兩服或利便止就中好酒人易治凡黃¶
#<md:CK-KZ_JY146_03p116b>¶
<pb:YP-C_JY146_11xuji-10-0130b>¶
　有數種傷酒曰酒黃夜食誤食鼠糞亦作黃因勞發黃多痰¶
　涕目有赤脈日益憔悴或面赤惡心者是崔元亮用之及治¶
　人皆得方極效秦艽須用新好羅文者¶
傷寒類要療男子婦人黃疸病醫不愈耳目悉黃食飲不消胃¶
　中脹熱生黃衣在胃中有乾屎使病爾¶
　用煎猪脂一小升温熱頓服之日三燥屎下去乃愈¶
又方治黃百藥不差¶
　煮驢頭熟以薑虀噉之并隨多少飲汁¶
又方治黃疸身眼皆如金色¶
　不可使婦人雞犬見取東引桃根切細如筋若釵股以下者¶
#<md:CK-KZ_JY146_03p117a>¶
<pb:YP-C_JY146_11xuji-10-0131a>¶
　一握以水一大升煎取一小升適温空腹頓服後三五日其¶
　黃離離如薄雲散唯眼最後差百日方平復身黃散後可時¶
　時飲一盞清酒則眼中易散不飲則散遲忌食熱麵猪魚等¶
　肉此是徐之才家祕方¶
正元廣利方療黃心煩熱口乾皮肉皆黃¶
　以秦艽十二分牛乳一大升同煮取七合去滓分温再服差¶
　此方出於許人則¶
　　
** 治卒患腰脇痛諸方第三十二¶
葛氏治卒腰痛諸方不得俯仰方¶
　正立倚小竹度其人足下至臍斷竹及以度後當脊中灸竹¶
#<md:CK-KZ_JY146_03p117b>¶
<pb:YP-C_JY146_11xuji-10-0131b>¶
　上頭處隨年壯畢藏竹勿令人得矣¶
又方鹿角長六寸燒搗末酒服之鹿茸尤佳¶
又方取鼈甲一枚炙搗篩服方寸匕食後日三服¶
又方桂八分牡丹四分附子二分搗末酒服一刀圭日再服¶
治腎氣虛衰腰脊疼痛或當風臥濕爲冷所中不速治流入腿¶
膝爲偏枯冷痺緩弱宜速治之方¶
　獨活四分附子一枚大者炮杜仲茯苓桂心各八分牛膝秦¶
　艽防風芎藭芍藥六分細辛五分乾地黃十分切水九升煮¶
　取三升空腹分三服如行八九里進一服忌如前頓服三劑¶
治諸腰痛或腎虛冷腰疼痛陰萎方¶
#<md:CK-KZ_JY146_03p118a>¶
<pb:YP-C_JY146_11xuji-10-0132a>¶
　乾漆熬烟絕巴戟天去心杜仲牛膝各十二分桂心狗脊獨¶
　活各八分五加皮山茱萸乾薯蕷各十分防風六分附子四¶
　分煉蜜丸如梧子大空腹酒下二十丸日再加減以知爲度¶
　也大效¶
脇痛如打方¶
　大豆半升熬令焦好酒一升煮之令沸熟飲取醉¶
又方芫花菊花等分躑躅花半斤布囊貯蒸令熱以熨痛處冷¶
　復易之¶
又方去窮骨上一寸灸七壯其左右一寸又灸七壯¶
又積年久痛有時發動方¶
#<md:CK-KZ_JY146_03p118b>¶
<pb:YP-C_JY146_11xuji-10-0132b>¶
　乾地黃十分甘草五分乾漆五分水五分桂一尺搗篩酒服¶
　一七日三服¶
又方六七月取地膚子陰乾末服方寸七日五六七服¶
治反腰有血痛方¶
　搗杜仲三升許以苦酒和塗痛上乾復塗并灸足踵白肉際¶
　三壯¶
治䐴腰痛¶
　生葛根嚼之嚥其汁多多益佳¶
又方生地黃搗絞取汁三升煎取二升內蜜一升和一升日三¶
　服不差則更服之¶
#<md:CK-KZ_JY146_03p119a>¶
<pb:YP-C_JY146_11xuji-10-0133a>¶
又方灸腰眼中七壯¶
腎腰者猶如反腰忽轉而倇之¶
治腰中常冷如帶錢方¶
　甘草乾薑各二兩茯苓术各四兩水五升煮取三升分爲三¶
　服小品云温¶
治脇卒痛如打方¶
　以繩橫度兩乳中間屈繩從乳橫度以趍痛脇下灸繩下屈¶
　處三十壯便愈此本在雜治中¶
隱居效方腰背痛方¶
　杜仲一斤切酒二斗漬十日服三合¶
#<md:CK-KZ_JY146_03p119b>¶
<pb:YP-C_JY146_11xuji-10-0133b>¶
附方¶
千金方治腰脚疼痛¶
　胡麻一升新者熬令香杵篩日服一小升計服一斗卽永差¶
　酒飲蜜湯羹汁皆可服之佳¶
續千金方治腰膝疼痛傷敗¶
　鹿茸不限多少塗酥炙紫色爲末温酒調下一錢匕¶
經驗方治腰脚痛¶
　威靈仙一斤洗乾好酒浸七日爲末麫糊丸桐子大以浸藥¶
　酒下二十丸¶
經驗後方治腰疼神妙¶
#<md:CK-KZ_JY146_03p120a>¶
<pb:YP-C_JY146_11xuji-10-0134a>¶
　用破故紙爲末温酒下三錢匕¶
又方治腎虛腰脚無力¶
　生栗袋貯懸乾每日平明吃十餘顆次喫猪腎粥¶
又方治丈夫腰膝積冷痛或頑麻無力¶
　菟絲子洗秤一兩牛膝一兩同浸於銀器內用酒過一寸五¶
　日曝乾爲末將元浸酒再入少醇酒作糊搜和丸如梧桐子¶
　大空心酒下二十丸¶
外臺祕要療腰痛¶
　取黃狗皮炙裹腰痛處取暖徹爲度頻即差也徐伯玉方同¶
斗門方治腰痛¶
#<md:CK-KZ_JY146_03p120b>¶
<pb:YP-C_JY146_11xuji-10-0134b>¶
　用大黃半兩更入生薑半兩同切如小豆大於鐺內炒令黃¶
　色投水兩碗至五更初頓服天明取下腰間惡血物用盆器¶
　貯如雞肝樣即痛止¶
又方治腰重痛¶
　用檳榔爲末酒下一錢¶
梅師方治卒腰痛暫轉不得¶
　鹿角一枚長五寸酒二升燒鹿角令赤內酒中浸一宿飲之¶
崔元亮海上方治腰脚冷風氣¶
　以大黃二大兩切如棋子和少酥炒令酥盡入藥中切不得¶
　令黃焦則無力搗篩爲末每日空腹以水大三合入生薑兩¶
#<md:CK-KZ_JY146_03p121a>¶
<pb:YP-C_JY146_11xuji-10-0135a>¶
　片如錢煎十餘沸去薑取大黃末兩錢別置椀子中以薑湯¶
　調之空腹頓服如有餘薑湯徐徐呷之令盡當下冷膿多惡¶
　物等病卽差止古人用毒藥攻病必隨人之虛實而處置非¶
　一切而用也姚僧垣初仕梁武帝因發熱欲服大黃僧垣曰¶
　大黃乃是快藥至尊年高不可輕用帝弗從幾至委頓元帝¶
　常有心腹疾諸醫咸謂宜用平藥可漸室通僧垣曰脉洪而¶
　實此有宿食非用大黃無差理帝從而遂愈以此言之今醫¶
　用一毒藥而攻眾病其偶中病便謂此方之神奇其差誤乃¶
　不言用藥之失如此者眾矣可不戒哉¶
修眞方神仙方¶
#<md:CK-KZ_JY146_03p121b>¶
<pb:YP-C_JY146_11xuji-10-0135b>¶
　菟絲子一斗酒一斗浸良久漉出暴乾又浸以酒盡爲度每¶
　服二錢温酒下日二服後吃三五匙水飯壓之至三七日加¶
　至三錢匕服之令人光澤三年老變爲少此藥治腰膝去風¶
　久服延年¶
　　
** 治虛損羸瘦不堪勞動方第三十三¶
治人素有勞根苦作便發則身百節皮膚無處不疼痛或熱筋¶
急方¶
　取白柘東南行根一尺刮去上皮取中間皮以燒屑亦可細¶
　切搗之以酒服三方寸匕厚覆取汗日三服無酒以漿服之¶
　白柘是柘之無刺者也¶
#<md:CK-KZ_JY146_03p122a>¶
<pb:YP-C_JY146_11xuji-10-0136a>¶
治卒連時不得眠方¶
　暮以新布火炙以熨目并蒸大豆更番囊貯枕枕冷復更易¶
　熱終夜常枕熱豆卽立愈也¶
此二條本在雜治中並皆虛勞患此疾雖非乃飈急不卽治亦¶
漸瘵人後方勞救爲力數倍今故略載諸法¶
凡男女因積勞虛損或大病後不復常若四體沉滯骨肉疼酸¶
吸吸少氣行動喘惙或小腹拘急腰背强痛心中虛悸咽乾唇¶
燥面體少色或飲食無味陰陽廢弱悲憂慘戚多卧少起久者¶
積年輕者才百日漸至瘦削五藏氣竭則難可復振治之湯方¶
　甘草二兩桂三兩芍藥四兩生薑五兩無者亦可用乾薑大¶
#<md:CK-KZ_JY146_03p122b>¶
<pb:YP-C_JY146_11xuji-10-0136b>¶
　棗二七枚以水九升煮取三升去滓內飴八兩分三服間日¶
　復作一劑復可將諸丸散耳黃蓍加二兩人參二兩爲佳若¶
　患痰滿及溏瀉可除飴耳姚同¶
又方烏雌雞一頭治如食法以生地黃一斤切飴糖二升內腹¶
　內急縛銅器貯甑中蒸五升米久須臾取出食肉飲汁勿啖¶
　鹽三月三度作之姚云神良並止盜汗¶
又方甘草一兩白朮四兩麥門冬四兩牡蠣二兩大棗二十枚¶
　膠三兩水八升煮取二升再服¶
又方黃耆枸杞根白皮生薑三兩甘草麥門冬桂各二兩生米¶
　三合水九升煮取三升分四服¶
#<md:CK-KZ_JY146_03p123a>¶
<pb:YP-C_JY146_11xuji-10-0137a>¶
又方羊腎一枚切朮一升以水一斗煮取九升服一升日二三¶
　服一日盡冬月分二日服日可再服¶
又有建中腎𤃉湯法諸丸方¶
　乾地黃四兩茯苓薯蕷桂牡丹山茱萸各二兩附子澤瀉一¶
　兩搗蜜丸如梧子服七丸日三加至十丸此是張仲景八味¶
　腎氣丸方療虛勞不足大傷飲水腰痛小腹急小便不利又¶
　云長服卽去附子加五味子治大風冷¶
又方苦參黃連菖蒲車前子忍冬枸杞子各一升搗蜜丸如梧¶
　子大服十丸日三服¶
有腎氣大丸法諸散方¶
#<md:CK-KZ_JY146_03p123b>¶
<pb:YP-C_JY146_11xuji-10-0137b>¶
　朮一斤桂半斤乾地黃澤瀉茯苓各四兩搗篩飲服方寸匕¶
　日三兩服佳¶
又方生地黃二斤麫一斤搗炒乾篩酒服方寸匕日三服¶
附方¶
　枸杞子酒主補虛長肌肉益顏色肥健人能去勞熱用生枸¶
　杞子五升好酒二斗研搦匀碎浸七日漉去滓飲之初以三¶
　合爲始後卽任意飲之外臺祕要同¶
食療補虛勞治肺勞止渴去熱風¶
　用天門冬去皮心入蜜煮之食後服之若曝乾入蜜丸尤佳¶
　亦用洗面甚佳¶
#<md:CK-KZ_JY146_03p124a>¶
<pb:YP-C_JY146_11xuji-10-0138a>¶
又方雀卵白和天雄末菟絲子末爲丸空心酒下五丸主男子¶
　陰萎不起女子帶下便溺不利除疝瘕決癰腫續五藏氣¶
經驗方暖精氣益元陽¶
　白龍骨遠志等分爲末煉蜜丸如梧桐子大空心臥時冷水¶
　下三十丸¶
又方除盜汗及陰汗¶
　牡蠣爲末有汗處粉之¶
經驗後方治五勞七傷陽氣衰弱腰脚無力羊腎蓯蓉羹法¶
　羊腎一對去脂膜細切肉蓯蓉一兩酒浸一宿刮去皺皮細¶
　切相和作羹葱白鹽五味等如常法事治空腹食之¶
#<md:CK-KZ_JY146_03p124b>¶
<pb:YP-C_JY146_11xuji-10-0138b>¶
又方治男子女人五勞七傷下元久冷烏髭鬢一切風病四肢¶
　疼痛駐顏壯氣¶
　補骨脂一斤酒浸一宿放乾却用烏油麻一升和炒令麻子¶
　聲絕卽播去只取補骨脂爲末醋煮麪糊丸如梧桐子大早¶
　晨温酒鹽湯下二十丸¶
又方固陽丹¶
　菟絲子二兩酒浸十日水淘焙乾爲末更入杜仲一兩蜜炙¶
　搗用薯蕷末酒煮爲糊丸如梧桐子大空心用酒下五十丸¶
食醫心鏡益丈夫興陽理腿膝冷¶
　淫羊藿一斤酒一斗浸經三日飲之佳¶
#<md:CK-KZ_JY146_03p125a>¶
<pb:YP-C_JY146_11xuji-10-0139a>¶
御藥院治脚膝風濕虛汗少力多疼痛及陰汗¶
　燒礬作灰細研末一匙頭沸湯投之淋洗痛處¶
外臺祕要補虛勞益髓長肌悅顏色令人肥健¶
　鹿角膠炙搗爲末以酒服方寸匕日三服¶
又治骨蒸¶
　桃仁一百二十枚去皮雙人留尖杵和爲丸平旦井花水頓¶
　服令盡服訖量性飲酒令醉仍須吃水能多最精隔日又服¶
　一劑百日不得食肉¶
又骨蒸亦曰內蒸所以言內者必外寒內熱附骨也其根在五¶
　藏六府之中或皮燥而無光蒸作之時四肢漸細足胅腫者¶
#<md:CK-KZ_JY146_03p125b>¶
<pb:YP-C_JY146_11xuji-10-0139b>¶
　石膏十分研如乳法和水服方寸七日再以體涼爲度¶
崔元亮海上方療骨蒸鬼氣¶
　取童子小便五大斗澄過青蒿五斗八月九月採帶子者最¶
　好細剉二物相和內好大釜中以猛火煎取三大斗去滓淨¶
　洗釜令乾再瀉汁安釜中以微火煎可二大斗卽取猪膽十¶
　枚相和煎一大斗半除火待冷以新瓷器貯每欲服時取甘¶
　草二三兩熟炙搗末以煎和搗一千杵爲丸空腹粥飲下二¶
　十丸漸增至三十丸止¶
　　
** 治脾胃虛弱不能飲食方第三十四¶
治卒得食病似傷寒其人但欲卧七八日不治煞人方¶
#<md:CK-KZ_JY146_03p126a>¶
<pb:YP-C_JY146_11xuji-10-0140a>¶
　按其脊兩邊有䧟處正灸䧟處兩頭各七壯卽愈¶
治食魚鱠及生肉住胸膈中不消化吐之又不出不可留多使¶
成癥方¶
　朴消如半雞子一枚大黃一兩凡二物㕮咀以酒二升煮取¶
　一升去滓盡服之立消若無朴消者芒消代之皆可用¶
治食生冷雜物或寒時衣薄當風或夜食便卧不卽消心腹煩¶
痛脹急或連日不化方¶
　燒地令極熱卽敷薄薦莞席向卧覆取汗卽立愈也¶
治食過飽煩悶但欲臥而腹脹方¶
　熬麫令微香搗服方寸匕得大麥生麫益佳無麫以糜亦得¶
#<md:CK-KZ_JY146_03p126b>¶
<pb:YP-C_JY146_11xuji-10-0140b>¶
此四條本在雜治中皆食飲脾胃家事令胃氣充實則永無食¶
患食宜先治其本故後疏諸法¶
腹中虛冷不能飲食食輒不消羸瘦致之四肢尫弱百疾因此¶
互生¶
　生地黃十斤搗絞取汁和好麵三斤以日曝乾更和汁盡止¶
　未食後服半合日三稍增至三合¶
又方麫半斤麥蘖五升豉五合杏仁二升皆熬令黃香搗篩丸¶
　如彈服一枚後稍增之¶
又方大黃芍藥各半斤搗末之芒消半斤以蜜三斤於銅器中¶
　湯上煎可丸如梧子大服七丸至十丸¶
#<md:CK-KZ_JY146_03p127a>¶
<pb:YP-C_JY146_11xuji-10-0141a>¶
又方麴一斤乾薑十兩茱萸一升鹽一彈合搗蜜和如彈丸日¶
　三服¶
又方术二斤麴一斤熬令黃搗蜜丸如梧子大服三十丸日三¶
　若大冷可加乾薑三兩若患腹痛加當歸三兩羸弱加甘草¶
　二兩并長將息徐以麴术法療產後心下停水仍須利之¶
治脾胃氣弱水穀不得下遂成不復受食方¶
　大麻子三升大豆炒黃香合搗篩食前一二方寸匕日四五¶
　服佳矣¶
治飽食便臥得穀勞病令人四肢煩重嘿嘿欲卧食畢輒甚方¶
　大麥蘖一升椒一兩并熬乾薑三兩搗末服方寸匕日三四¶
#<md:CK-KZ_JY146_03p127b>¶
<pb:YP-C_JY146_11xuji-10-0141b>¶
　服¶
附方¶
食醫心鏡治脾胃氣冷不能下食虛弱無力鶻突羹¶
　鯽魚半斤細切起作鱠沸豉汁熱投之著胡椒乾薑蒔蘿橘¶
　皮等末空腹食之¶
近世方主脾胃虛冷不下食積久羸弱成瘵者¶
　温州白乾薑一物漿水煮令透心潤濕取出焙乾搗篩陳廩¶
　米煮粥飲丸如桐子一服三五十丸湯使任用其效如神¶
食療治胃氣虛風熱不能食¶
　生薑汁半雞子殻生地黃汁少許蜜一匙頭和水三合頓服¶
#<md:CK-KZ_JY146_03p128a>¶
<pb:YP-C_JY146_11xuji-10-0142a>¶
　立差¶
經驗方治脾元氣發歇痛不可忍者¶
　吳茱萸一兩桃仁一兩和炒令茱萸焦黑後去茱萸取桃仁¶
　去皮尖研細葱白三莖煨熟以酒浸温分二服¶
經驗後方治脾胃進食¶
　茴香二兩生薑四兩同搗令匀淨器內濕紙蓋一宿次以銀¶
　石器中文武火炒令黃焦爲末酒丸如梧子大每服十丸至¶
　十五丸茶酒下¶
外臺秘要治久患氣脹¶
　烏牛尿空心温服一升日一服氣散卽止¶
#<md:CK-KZ_JY146_03p128b>¶
<pb:YP-C_JY146_11xuji-10-0142b>¶
　
** 治卒絕粮失食饑憊欲死方第三十五¶
粒食者生人之所資數日乏絕便能致命本草有不饑之文而¶
醫方莫言斯術者當以其涉在仙奇之境非庸俗所能遵故也¶
遂使荒饉之歲餓尸橫路良可哀乎今略載其易爲者云若脫¶
値奔竄在無人之郷及墮墜溪谷空井深冢之中四顧迥絕無¶
可藉口者便須飲水服氣其服法如左¶
　閉口以舌料上下齒取津液而咽之一日得三百六十咽便¶
　佳漸習乃可至千自然不飢三五日小疲極過此便漸輕强¶
　復有食十二時六戊者諸法恐危逼之地不能曉方面及時¶
　之早晩故不論此若有水者卒無器便與左手貯祝曰丞掾¶
#<md:CK-KZ_JY146_03p129a>¶
<pb:YP-C_JY146_11xuji-10-0143a>¶
　吏之賜眞乏糧正赤黃行無過城下諸醫以自防畢三叩齒¶
　右手指三叩左手如此三遍便飲之後復有杯器貯水尤佳¶
　亦左手執右手以物扣之如法日服三升便不復飢卽差¶
若可得游涉之地周行山澤間者¶
　但取松柏葉細切水服二合日中二三升便佳又掘取白茅¶
　根洗淨切服之此三物得行曝燥石上搗碎服服者食方寸¶
　辟一日又有大豆者取含光明帀熱以水服盡此則解十日¶
　赤小豆亦佳得熬二豆黃末服一二升辟十日草中有术天¶
　門冬麥門冬黃精萎蕤貝母或生或熟皆可單食樹木上自¶
　耳及檀榆白皮並可辟飢也¶
#<md:CK-KZ_JY146_03p129b>¶
<pb:YP-C_JY146_11xuji-10-0143b>¶
若遇荒年穀貴無以充糧應須藥濟命者¶
　取稻米一斗淘汰之百蒸百曝搗日一餐以水得三十日都¶
　止則可終身不食日行三百里¶
又方粳米一斗酒三升漬之出曝之又漬酒盡止出稍食之渴¶
　飲之辟三十日足一斛二升辟周年¶
有守中丸藥法¶
　其疏諸米豆者是人間易得易作且不乖穀氣使質力無減¶
　耳恐肉穢之身忽然專御藥物或非所堪若可得頻管則自¶
　更按余所撰穀方中求也¶
附方¶
#<md:CK-KZ_JY146_03p130a>¶
<pb:YP-C_JY146_11xuji-10-0144a>¶
聖惠方絕穀昇仙不食法¶
　取松實搗爲膏酒調下三錢日三則不飢渴飲水勿食他物¶
　百日身輕日行五百里¶
野人閑話云伏虎尊師煉松脂法¶
　十斤松脂五度以水煮過令苦味盡取得後每一斤煉了松¶
　脂入四兩茯苓末每晨水下一刀圭卽終年不食而後延齡¶
　身輕清爽¶
抱朴子云¶
　漢成帝時獵者於終南山見一人無衣服身皆生黑毛跳坑¶
　越澗如飛乃密伺其所在合圍取得乃是一婦人問之言我¶
#<md:CK-KZ_JY146_03p130b>¶
<pb:YP-C_JY146_11xuji-10-0144b>¶
　是秦之宫人關東賊至秦王出降驚走入山飢無所食洎欲¶
　餓死有一老公教我喫松柏葉實初時苦澁後稍便喫遂不¶
　復飢冬不寒夏不熱此女是秦人至成帝時三百餘載也¶
¶
¶
¶
¶
¶
¶
¶
