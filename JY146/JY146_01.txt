#-*- mode: org; -*-
#+TITLE: 葛仙翁肘後備急方
#+DATE: 2011-05-31 17:05:49
#+PROPERTY: kxid KX146
#+PROPERTY: pinyin Ge Xianweng Zhouhou Beiji Fang
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1306
#+PROPERTY: id JY146
<pb:CK-KZ_JY146_01p001a>¶
* 葛仙翁肘後備急方序¶
醫有方古也古以來著方書者無慮數十百家其方殆未可以¶
數計篇帙浩瀚苟無良醫師安所適從况窮郷遠地有病無醫¶
有方無藥其不罹夭折者幾希丹陽葛稚川夷考古今醫家之¶
說驗其方簡要易得針灸分寸易曉必可以救人於死者爲肘¶
後備急方使有病者得之雖無韓伯休家自有藥雖無封君達¶
人可爲醫其以備急固宜華陽陶弘景曰葛之此製利世實多¶
但行之既久不無謬誤乃著百一方疏於備急之後訛者正之¶
缺者補之附以炮製服食諸法纖悉備具仍區别內外他犯爲¶
三條可不費討尋開卷見病其以備急益宜葛陶二君世共知¶
<pb:CK-KZ_JY146_01p001b>¶
爲有道之士於學無所不貫於術無所不通然猶積年僅成此¶
編蓋一方一論已試而後錄之非徒採其簡易而已人能家置¶
一帙遇病得方方必已病如厯卞和之肆舉皆美玉入伯樂之¶
厩無非駿足可以易而忽之邪葛自序云人能起信可免夭橫¶
意可見矣自天地大變此方湮没幾絶間一存者閟以自寶是¶
豈制方本意連帥烏侯夙多疹疾宦學之餘留心於醫藥前按¶
察河南北道得此方於平鄕郭氏郭之婦翁盖得之於掖庭變¶
亂之際與身存亡未嘗輕以示人道今而出焉天也侯命工刻¶
之以趣其成唯恐病者見方之晩也雖然方之顯晦而人之生¶
死休戚係焉出自有時而隱痛惻怛如是其急者不忍人之心¶
<pb:CK-KZ_JY146_01p002a>¶
也有不忍人之心斯有不忍人之政矣則侯之仁斯民也豈直¶
一方書而已乎方之出乃吾仁心之發見者也因以序見命特¶
書其始末以告夫未知者至元丙子季秋稷亭段成已題¶
¶
¶
¶
¶
¶
¶
¶
<pb:CK-KZ_JY146_01p002b>¶
¶
¶
¶
¶
¶
¶
¶
¶
¶
¶
<pb:CK-KZ_JY146_01p003a>¶
* 葛仙翁肘後備急方序(亦名肘後卒救方隱居又名百一方)¶
抱朴子丹陽葛稚川曰余既窮覽墳索以著述餘暇兼綜術數¶
省仲景元化劉戴秘要金匱綠秩黃素方近將千卷患其混雜¶
煩重有求難得故周流華夏九州之中收拾奇異捃拾遺逸選¶
而集之使種類殊分緩急易簡凡爲百卷名曰玉函然非有力¶
不能盡寫又見周甘唐阮諸家各作備急既不能窮諸病狀兼¶
多珍貴之藥豈貧家野居所能立辦又使人用鍼自非究習醫¶
方素識明堂流注者則身中榮衛尚不知其所在安能用鍼以¶
治之哉是使鳧雁摯擊牛羊搏噬無以異也雖有其方猶不免¶
殘害之疾余今採其要約以爲肘後救卒三卷率多易得之藥¶
<pb:CK-KZ_JY146_01p003b>¶
其不獲已須買之者亦皆賤價草石所在皆有兼之以灸灸但¶
言其分寸不名孔穴凡人覽之可了其所用或不出乎垣籬之¶
内顧眄可具苟能信之庶免橫禍焉世俗苦於貴遠賤近是古¶
非今恐見此方無黄帝倉公和鵲踰跗之目不能採用安可强¶
乎¶
¶
¶
¶
¶
¶
<pb:CK-KZ_JY146_01p004a>¶
* 華陽隱居補闕肘後百一方序¶
太歳庚辰隱居曰余宅身幽嶺迄將十載雖每植德施功多止¶
一時之設可以傳方遠裔者莫過於撰述見葛氏肘後救卒殊¶
足申一隅之思夫生人所爲大患莫急於疾疾而不治猶救火¶
而不以水也今輦掖左右藥師易尋郊郭之外已似難値况窮¶
村迥野遥山絶浦其間枉夭安可勝言方術之書卷軸徒煩拯¶
濟殊寡欲就披覽迷惑多端抱朴此製實爲深益然尚闕漏未¶
盡輙更採集補闕凡一百一首以朱書甄别爲肘後百一方於¶
雜病單治略爲周遍矣昔應璩爲百一詩以箴規必行今余撰¶
此蓋欲衛輔我躬且佛經云人用四大成身一大輒有一百一¶
<pb:CK-KZ_JY146_01p004b>¶
病是故深宜自想上自通人下達衆庶莫不各加繕寫而究括¶
之余又别撰效驗方五卷具論諸病證候因藥變通而並是大¶
治非窮居所資若華軒鼎室亦宜修省耳葛序云可以施於貧¶
家野居然亦不止如是今搢紳君子若常處閑佚乃可披檢方¶
書或從祿外邑將命遐征或宿直禁門晨宵隔絶或急速戎陳¶
城栅嚴阻忽遇疾倉卒唯拱手相看曷若探之囊笥則可庸豎¶
成醫故備論證候使曉然不滯一披條領無使過差也尋葛氏¶
舊方至今已二百許年播於海内因而濟者其效實多余今重¶
以該要庶亦傳之於世豈止於空衛我躬乎舊方都有八十六¶
首檢其四蛇兩犬不假殊題喉舌之間亦非異處人塚御氣不¶
<pb:CK-KZ_JY146_01p005a>¶
足專名雜治一條猶是諸病部類强致殊分復成失例今乃配¶
合爲七十九首於本文究具都無忖減復添二十二首或因葛¶
一事增構成篇或補葛所遺準文更撰具如後錄詳悉自究先¶
次比諸病又不從類遂具復勞在傷寒前霍亂置耳目後陰易¶
之事乃出雜治中兼題與篇名不盡相符卒急之時難於尋檢¶
今亦爲其銓次庶歷然易曉其解散脚弱虚勞渴痢發背嘔血¶
多是貴勝之疾其傷寒中風診候最難分别皆應取之於脈豈¶
凡庸能究今所載諸方皆灼然可用但依法施治無使違逆其¶
癰疽金瘡形變甚衆自非具方未易根盡其婦女之病小兒之¶
病並難治之方法不少亦載其綱要云凡此諸方皆是撮其樞¶
<pb:CK-KZ_JY146_01p005b>¶
要或名醫垂記或累世傳良或博聞有驗或自用得力故復各¶
題祕要之說以避文繁又用藥有舊法亦不復假事事詮詔今¶
通立定格共爲成準凡服藥不言先食者皆在食前應食後者¶
自各言之凡服湯云二服再服者要袍山源涯味或疎或數足¶
令勞力相及毒利藥皆須空腹補瀉其間自可進粥凡散日三¶
者當取旦中暮進之四五服則一日之中量時而分均也凡下¶
丸散不云酒水飲者本方如此而别說用酒水飲則是可通用¶
三物服也凡云分等卽皆是丸散隨病輕重所須多少無定銖¶
兩三種五種皆分均之分兩凡云丸散之若干分兩者是品諸¶
藥宜多宜少之分兩非必止於若干分兩假令日服三方寸匕¶
<pb:CK-KZ_JY146_01p006a>¶
須差止是三五兩藥耳凡云末之是擣篩如法㕮咀者皆細切¶
之凡云湯煮取三升分三服皆絞去滓而後酌量也凡方中用¶
鳥獸屎作矢字尿作溺字牡鼠亦作雄字乾作干字凡云錢七¶
者以大錢上全抄之若云半錢則是一錢抄取一邊爾並用五¶
銖錢也方寸匕卽用方一寸抄之可也刀圭准如兩大豆炮熬¶
炙洗治諸藥凡用半夏皆湯洗五六度去滑附子烏頭炮去皮¶
有生用者隨方言之礬石熬令汁盡椒皆出汗麥門冬皆去心¶
丸散用膠皆炙巴豆皆去心皮熬有生用者隨而言之杏仁去¶
尖皮熬生用者言之葶藶皆熬皂莢去皮子藜蘆枳殻甘草皆¶
炙大棗支子擘破巴豆桃杏人之類皆别研搗如膏乃和之諸¶
<pb:CK-KZ_JY146_01p006b>¶
角皆屑之麻黃皆去節凡湯中用芒硝阿膠𥹋糖皆絞去滓內¶
湯中更微煮令消紅雪朴硝等皆狀此而入藥也用麻黃卽去¶
節先煮三五沸掠去沬後乃入餘藥凡如上諸法皆己具載在¶
余所撰本草上卷中今之人有此肘後百一者未必得見本草¶
是以復疏方中所用者載之此事若非留心藥術不可盡知則¶
安得使之不僻謬也案病雖千種大略只有三條而已一則府¶
藏經絡因邪生疾二則四支九竅内外交媾三則假爲他物橫¶
來傷害此三條者今各以類而分别之貴圖倉卒之時披尋簡¶
易故也今以內疾爲上卷外發爲中卷他犯爲下卷具列之云¶
　上卷三十五首治內病¶
<pb:CK-KZ_JY146_01p007a>¶
　中卷三十五首治外發病¶
　下卷三十一首治爲物所苦病¶
¶
¶
¶
¶
¶
¶
¶
¶
<pb:CK-KZ_JY146_01p007b>¶
¶
¶
¶
¶
¶
¶
¶
¶
¶
¶
<pb:CK-KZ_JY146_01p008a>¶
* 鹿鳴山續古序¶
觀夫古方藥品分兩灸穴分寸不類者蓋古今人體大小或異¶
藏府血脈亦有差焉請以意酌量藥品分兩古序已明取所服¶
多少配之或一分爲兩或二銖爲兩以盞當升可也如中卷末¶
紫丸方代赭赤石脂各一兩巴豆四十杏仁五十枚小兒服一¶
麻子百曰者一小豆且多矣若兩用二銖四絫巴豆四杏仁五¶
枚可療十數小兒此其類也灸之分寸取其人左右中指中節¶
可也其使有毒狼虎性藥乃急救性命者也或遇發毒急掘地¶
作小坑以水令滿熟攪稍澄飲水自解名爲地漿特加是說於¶
品題之後爾¶
<pb:CK-KZ_JY146_01p008b>¶
¶
¶
¶
¶
¶
¶
¶
¶
¶
¶
<pb:CK-KZ_JY146_01p009a>¶
* 附廣肘後方序¶
昔伊尹著湯液之論周公設醫師之屬皆所以拯救民疾俾得¶
以全生而盡年也然則古之賢臣愛其君以及其民者蓋非特¶
生者遂之而已人有疾病坐視其危苦而無以救𤻲之亦其心¶
有所不忍也仰惟國家受天成命統一四海主上以仁覆天下¶
輕稅損役約法省刑蠲積負柔遠服專務以德養民故人臣奉¶
承於下亦莫不以體國愛民爲心惟政府內外宗公協同輔翼¶
以共固天保無疆之業其心則又甚焉於斯時也蓋民罹兵火¶
獲見太平邊境寧而盜賊息矣則人無死於鋒鏑之慮刑罰清¶
而狴犴空矣則人無死於桎梏之憂年穀豐而畜積富矣則人¶
<pb:CK-KZ_JY146_01p009b>¶
無死於溝壑之患其所可虞者獨民之有疾病夭傷而已思亦¶
有以救之其不在於方書矣乎然方之行於世者多矣大編廣¶
集奇藥羣品自名醫貴胄或不能以兼通而卒具況可以施於¶
民庶哉於是行省乃得乾統間所刊肘後方善本卽葛洪所謂¶
皆單行徑易約而已驗籬陌之間顧眄皆藥家有此方可不用¶
醫者也其書經陶隱居增修而益完矣既又得唐愼微證類本¶
草其所附方皆洽見精取切於救治而卷帙尤爲繁重且方隨¶
藥著檢用卒難乃復摘録其方分以類例而附於肘後隨證之¶
下目之曰附廣肘後方下監俾更加讎次且爲之序而刊行之¶
方雖簡要而該病則衆藥多易求而論效則遠將使家自能醫¶
<pb:CK-KZ_JY146_01p010a>¶
人無夭横以博濟斯民於仁壽之域以上廣國家博施愛物之¶
德其爲利豈小補哉皇統四年十月戊子儒林郞汴京國子監¶
博士楊用道謹序¶
¶
¶
¶
¶
¶
¶
¶
<pb:CK-KZ_JY146_01p010b>¶
¶
¶
¶
¶
¶
¶
¶
¶
¶
