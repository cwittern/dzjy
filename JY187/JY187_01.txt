#-*- mode: org; -*-
#+TITLE: 重陽全真集
#+DATE: 2011-11-02 10:43:08
#+PROPERTY: kxid KX186
#+PROPERTY: title 重陽全真集
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1153
#+PROPERTY: id JY187
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY187_01p001a>¶
* 重陽全眞集序¶
全眞之教大矣哉謂眞者至純不雜浩劫常存一元之始祖萬¶
殊之大宗也上古之初人有純德性若嬰兒不牧而自治不化¶
而自理其居于于自適自得莫不康甯享壽與道合其眞也降¶
及後世人性漸殊道亡德喪樸散純離情酒慾殽蠧於中愁霜¶
悲火魔於外性隨情動情逐物移散而不收迷而弗返天眞盡¶
耗流浪死生逐境隨緣萬劫不復可爲長太息也重陽憫化妙¶
行眞人博通三教洞曉百家遇至人於甘河得知友於東海化¶
三州之善士結五社之良緣行化度人利生接物聞其風者咸¶
敬憚之杖屨所臨人如霧集有求教言來者不拒詩章詞曲疏¶
<pb:CK-KZ_JY187_01p001b>¶
頌雜文得於自然應酬卽辨大率誘人還醇返樸靜息虛凝養¶
亘初之靈物見眞如之妙性識本來之面目使復之於眞常歸¶
之於妙道也或問眞人者曰人生天地間雖曰最靈亦萬物中¶
一物耳孰能逃陰陽之數孰能出造化之機有始必有終有生¶
必有死此自然之常理也不禀異氣仙不可求不契夙緣道不¶
可學豈可苦身約己如繫影捕風鏤冰雕朽爲必不得之事求¶
難成之效哉眞人喟然歎曰長生妙理人具仙林孰不可求有¶
怠而弗成者顯而至多有勤而取驗者隱而甚少世人以多見¶
爲信以不見爲疑遂以仙事茫茫爲不可期也試以物理驗之¶
鑛之鍛鍊可以爲鐵銅之點化可以爲金魚超吕梁而爲龍雉¶
<pb:CK-KZ_JY187_01p002a>¶
入大水而化蜃冰之易消者也藏之可以度夏草之易衰者也¶
覆之可以越冬人能割愛去貪守雌抱一遊心於恬淡合炁於¶
虛无亦可以高舉遠致躡景登虛逍遙乘禦寇之風往來飛應¶
眞之錫騎鯨而遊滄海跨鳳而上青冥千年化兮如遼東之鶴¶
望日朝兮若葉縣之鳧與安期羨門之流洪崖洞玄之屬同列¶
仙班不爲難矣古今得道輕舉者不可勝數子謂無徵如聾者¶
不聞有絲竹之音瞽者不知有丹青之色彼淺見謏聞烏足以¶
語道哉問者屏息汙顏而退眞人開方便門示慈悲海出人於¶
炎炎火宅提人於浩浩迷津識性命之祖宗和氣神之子母有¶
无會於一致空色泯於兩忘使入是門者如南柯夢覺由是路¶
<pb:CK-KZ_JY187_01p002b>¶
者似中山之酒醒返我之眞無欠無餘復入於混成歸我之宗¶
不墜不失復同於太始眞一之性湛然圓明變化感通无所而¶
不適也眞人羽化之後門人裒集遺文約千餘篇辭源浩博旨¶
意弘深涵泳眞風包藏妙有實修眞之根柢度人之梯航也京¶
兆道眾聚財發槧雖已印行而東州奉道者多以去版路遙欲¶
購斯文不易得也長生劉公教門標的仙宗羽儀爲一代之師¶
眞作四方之教主謂全眞之風起於西興於東徧於中外其教¶
廣矣大矣乃命曹瑱來靈玉徐守道劉眞一梁通眞翟道清等¶
化緣特詣吾鄉求序於懌以眞人文集分爲九卷載開版印行¶
廣傳四方俾後人得是集者研窮其辭如鑿井見泥去水不遠¶
<pb:CK-KZ_JY187_01p003a>¶
鑽木見烟知火必近使人人早悟而速成實仁者之用心也噫¶
自古修眞之士或跅足尋師而師不遇或斷臂問法而法不知¶
至于皓首窮年莫知所措虛過一生深可惜也今全眞文集散¶
落人間妙用玄機昭然易見學者宗之大修則大驗小求則小¶
得士之志於道者適遇斯時何其幸也大定戊申清明一日甯¶
海州學正范懌德裕謹序¶
¶
¶
¶
¶
<pb:CK-KZ_JY187_01p003b>¶
¶
¶
¶
¶
¶
¶
¶
¶
¶
¶
