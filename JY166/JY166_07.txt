#-*- mode: org; -*-
#+EXPORT_ID: JY166
#+TITLE:純陽三書
#+PROPERTY: pinyin Chunyang Sanshu
#+WITNESS: CK-BS JYE
#+BASEEDITION: YP
<pb:CK-BS_JY166_07p001a>¶
@fw續刻道藏輯要¶
** 　　枕中秘旨¶
　　　　　　　　　　　　新津彭一淸乾陽校正¶
*** 　　　訓言　　　　　　　渠縣王妙生雲朋重刋¶
　世人求道多途，故愈求愈遠。不知無上法門，不過心誠兩字。¶
　一念之起，必須覺察是眞是妄，是正是邪，是順是逆，是明是¶
　暗，是通是塞。若正念能端，則立時明定，便種吉因，即爲吉果。¶
　若一念參差，心多惶愧，則自性不安，便是凶因，焉有吉報，故¶
　上土修心，惟在愼獨戒，謹恐懼。儒教宗傳喜怒哀樂，情有未¶
　發，性源澄徹，譬諸無塵之鏡，無垢之水。其中覺路，正達吾宗。¶
<pb:CK-BS_JY166_07p001b>¶
　但操持之法，並無二路，只求放心一句已足。子不必作二乘¶
　人也。¶
　光明之路，先在無欲，靜以合機，動以適變，動靜周流，配合六¶
　虗，其中之妙，天地與俱。夫何竒哉，平平而已。¶
　道何所不在，近即處帶下，子何復生疑。其中明梗㮣，若得體¶
　我言不虞，貧字礙誠哉，又誠哉，時時操舍内。¶
　其說精微，不誤毫厘。陰嶠一穴，厥有根蔕。靜中覓之，任督不¶
　離。勿疑黃赤，守中問臍，子能行耶，直窮紫輿。再有無上眾中¶
　難語，示無上幾言，云道家最上，只一言盡之，日無中生有。要¶
　知天地萬物，昆蟲草木，皆從無中生來。無字原是大道。但佛¶
<pb:CK-BS_JY166_07p002a>¶
　門執無而無，故落頑空。葢未入室，先尋其門。若不見門之大¶
　小，而懸想室之高低，雖千年終屬門外漢。吾家從源覓路，借¶
　假修眞，從父母旣生之軀殼，求父母未生之眞元，則入手徑¶
　而工夫易。但世人不知其大，而從後天渣滓上做工夫，不成¶
　則生疾，成則幻丹，何益哉。吾今傳子一無字，須知無是身中¶
　何物。其入也蔽于玄闗，其出也應于日用，儒家所謂即日用¶
　事物，而求道者葢秘密語，非粗淺語也。無字有形無形，有息¶
　無息。見之蜣蝍轉丸，丸中一點虛白，是蜣蝍精神結聚處。待¶
　至虛白成形，而蜣蝍化去，此即脫胎之妙也。夫煉神還虛，煉¶
　虛還白，求一世而不可得者，觀一物而可悟之。乃知道之宻，¶
<pb:CK-BS_JY166_07p002b>¶
　大之在天地，小之不遺一物，何可于近而忽之耶。此無上秘¶
　法，期子大成，故不惜(言之)。子勿以難而諉，又勿以易而棄，秘之¶
　秘之。¶
　𨚫病斯方好，隨時可用之。但無加意覓，閙裡失玄珠。¶
　凡靜養何爲？不要勉强，决要自然。葢有意屬陽，無心屬陰。陰¶
　靜生血，陽動耗氣。凡修養家皆屬氣功，故須取靜。若一加意，¶
　則氣即粗，粗而多濁，便非淸眞。此中容不得一些渣滓濁，豈¶
　收功，故須聽其自然。自然者，綿綿若存。¶
　謂之曰存，則有爲矣。謂之曰若，又無爲矣。故須明得三教同¶
　源。釋曰不即不離，儒曰勿忘勿助，道曰綿綿若存，皆宻語也。¶
<pb:CK-BS_JY166_07p003a>¶
　子之氣淸已降，濁未升。降淸者，淸降而入關也。濁升者，升濁¶
　而出穴也。淸多入，濁多出，淸濁分途，󰆷毫不亂，如此既久，則¶
　關盡通。要知人身三關九穴，原是通的。淸氣行時，夾有濁氣¶
　在内，今養者不過欲去其濁，留其淸，豈眞關淤穴塞，待運而¶
　後通耶。悟及悟及。¶
　夫道者，甚深微甚妙，不測。論化元之理，則以生生爲本。論修¶
　舉之功，則以積漸爲要。故凡今世之人有三等，寔有六等。曰¶
　上中下，曰上上中中下下。夫上上者，其心不污，其氣淸甯，生¶
　於富貴，不落天貧；遇順而不知逆，遇通而不知塞，有洪福則¶
　得功名。機緣一凑，聞句子而得禪，遇草衣而證道。一入玄宗，¶
<pb:CK-BS_JY166_07p003b>¶
　終身不壞。雖應緣住世，如上眞仙，何以異哉，此上上品也。其¶
　次者則如水之澄，如鏡之明，不爲物搖，不爲塵蔽，有念即定，¶
　有願必成，其住世而濟人，其出世而應化，入塵而不累，處俗¶
　而不染，千年百𡻕去而上仙，此上等也。其次者則有道而始¶
　學，有功而始謀，遇眞而篤信，得聖而深求，知俗之累而不敢¶
　染，知世之害我而不欲入。其望道則如飢渴，其有志則如多¶
　憂。故其力學而無悞，深參而得眞，此上中也。又其次者，覺而¶
　後修，警而後悟。未入門也，不知道爲何物。及其有悔，而善念¶
　斯發也。若此者則功必有待而後成，德必有資而後積，則中¶
　之中矣。若其次之次者爲下等，則語以道而大笑，加以功而¶
<pb:CK-BS_JY166_07p004a>¶
　怫然，雖有師傳，不知遵守，雖及臨禍，不知轉頭，惟困之旣久。¶
　而後悔心一萌焉，此其下也。至于下之下者，觀其貌則類眞¶
　仙，聽其言則妙古典，淸言玉屑，白衣玄玄，其使見之者則奉¶
　爲規範，惑之者則永爲式從，不知其心之僞，則斷無一刻之¶
　誠，明知有道而不修，明知有法而不畏，其立念也，惟恐不入¶
　乎下流。黨使有覺，而呼之者曰，此子之忒也。則未嘗不自幸¶
　曰，又添一人，知我不肖矣，此下之最下者也。爾品則上中，源¶
　則上上，故前以無字獨傳子，子不必拘于氣，執于理，而不求¶
　無上法門也。這个機緣，不能筆傳，惟在心悟，曉得今日吃茶¶
　深味，得手矣。參之。¶
<pb:CK-BS_JY166_07p004b>¶
　夫道不切講，則泛而無當。若一切講，則此身可捐。夫天下之¶
　大，誰無生死。既有生死，仙凡一例，何必有道。若夫長生不死¶
　之說，此幻家誤人，請看今日有何仙人住世。然則道學他，何¶
　用吾爲。先論佛氏。夫佛者，覺也。何謂覺，覺其生死之本也。生¶
　本于天地，死本于地天。天地者陽包陰也，地天者陰入陽也。¶
　何爲天地陰陽，更有微妙。佛經五千言，大半是假。惟《華嚴》、《法¶
　華》、《楞嚴》、《圓覺》出自佛傳，而奥妙則又藴于《華嚴》、《楞嚴》二部。我¶
　今日要問爾等，因何有此天地。¶
　夫天地天地天地者，上天中天下天，上地中地下地。天地者¶
　因何而有。能知吾身，因何而有。便知天地矣，吾身本無，忽然¶
<pb:CK-BS_JY166_07p005a>¶
　有吾，天地本無，忽有天地。夫天者積氣所結、第一金輪，第二¶
　火輪，第三風輪，第四水輪，金火水風積爲天柄，其中塵砂[竹/桚]¶
　結成地，而靈則貫焉。此靈生天地外，生天地中。外者含光無¶
　上中者苞煦萬有。《楞嚴》有之，天地生于一念，一念肇于天地，¶
　回環轉折不停。此實理也。又有一說，屠子當知。吾何以成道，¶
　吾何以說法，吾何以度人。三者不出一句，曰即心爲理而已。¶
　今爾等誠心向我，若不指明，則爲相負。光陰迅速，豈可盲修。¶
　夫血肉之軀，必然要壞。陽世六陽，包陰可住。陰世六陰，包陽¶
　可畏。若陽根在手，不爲修煉，至陽旣脫而圖晚矣。須知有訣¶
　要養陽，養陽無别法，只有靜坐。靜坐無念，天光入腹，陽生而陰¶
<pb:CK-BS_JY166_07p005b>¶
　伏矣。陰伏四十九日，從尾閭出斷早沉一陰。再四十九日，又¶
　出砂關陰。如此六次，陰氣盡出。純陽既得。于是加功煉陽，而¶
　仙可異。若一動則陰從氣口上發，與陽相敵，而天光無分毫¶
　之入腹矣。如此則陽日减，陰日深，夢中必有鬼神亡魂水木¶
　之屬應驗。人生至三十六𡻕後，六陽已過，不可不學道也。¶
　　　看天圖【圖images/JY166_JY166-7_5b6-10】¶
¶
¶
¶
¶
<pb:CK-BS_JY166_07p006a>¶
　此北極經星圖，緯則多難畫。此圖内合身中，外通萬物，觀此¶
　可得陽數之理矣。夫人日在二氣之中，天一刻不離人，人一¶
　刻不舍天，天人息息相與，若少間斷則病，若多違錯則大病，¶
　若脫則死矣，死者能一日多留乎。故須養陽。養之一日，得陽¶
　一中。養之千日，則太陽在手。養之十年，而仙眞感應。養之三¶
　十六年，而天府登名。養之六十四年，而位居紫極矣。¶
　夫人者得中氣而生，因元神而化，資精血而成。故先論其粗，¶
　再論其精。如人得父母之姤也，二人氣淸則淸，二人氣濁則¶
　濁，淸則聰明圓應，不爲氣亂，不爲物搖，而一切應感之機，權¶
　在于我，誰爲淆奪者。濁則氣昏而多迷，不知性海，焉識命宗。¶
<pb:CK-BS_JY166_07p006b>¶
　故惟得氣之淸者，乃能取富貴，而享仙福。以之用世則濟人，¶
　以之學玄則成道，此豈易得者哉。然二人何爲有淸濁耶。大¶
　凡人處世間，心得七分，氣得三分。心常靜常淸，常寂常定，常¶
　善常敬，常明常眞，常一常均，則心便不動矣。心既不動，則如¶
　水之澄于缸，亦無泥沙相渾淸，可鑑眉目，又安有不靜光襲¶
　人，而瑩然如玉耶。如此則氣無有不淸者，雖膏梁鼎烹日在¶
　所御，然而無傷乎氣焉。不過所得子孫，應亨皇福，不能遂入¶
　淸修耳。若既心淸，又能淡泊，則子姓應入二宗，可不落福果。¶
　而免根盡本復之患耳。今吾說明得氣應心之理，可悟生人¶
　淸濁之故矣。至于所以生人之故，則精微奥妙，不能以粗心¶
<pb:CK-BS_JY166_07p007a>¶
　會也。諸君起立焚香，講先天一段道妙。¶
　天有中星，乃太玄金光定氣所結。此星之柄，貫蓬瀛海三十¶
　二世界。周婆羅圓鏡，照六千八百小世界，盡虛空，徧十方，皆¶
　此星所主。星之中氣，分靈爲人，故曰人得中氣而生也。至於¶
　靈及之時，因母胎五月而入靈，内貫五臟六腑三焦，外徹百¶
　孔千毫靈氣也。若夫性則不内不外，不方不所，不人不天，不¶
　近不遠，思之卽得，印之卽旋，身存靈存，身散靈散，靈存歸人，¶
　靈散歸天，歸天歸星，神定氣凝，此中星自然運化之極功，不¶
　待人爲，無由造作。則天地生人，先天之理也。乃其中有渾生、¶
　達生二種。渾生者，世人因明生妄，因妄結愛，因愛投欲，因欲¶
<pb:CK-BS_JY166_07p007b>¶
　造作，或善或惡，都是想識由此。固因性根不斷，乃渾生死之¶
　善之惡，輪迴不停，一靈不息，元妙微細，有人無天，有世無我，¶
　輾轉應緣，不滯不定，雖有兩分，寔歸一致。此人生以後，脫中¶
　星之性，所謂渾生一種矣。若達生者，内達性體，外達因緣，達¶
　一元性體，達十二因緣，知天之天，知人之天，知心之天，知性¶
　之天，知命之天，知氣之天，於是分途各守一家。在佛得性，在¶
　仙得命，得性由命，命完性定，得命由性，性純命正，性命兩修，¶
　不偏不倚，未入世網，先超人宗，旣歸大覺，遂乃不迷，歴恒河¶
　劫，遂脫生途，不結福果。此大因緣，非由識聚。惟通本源，斯得¶
　其妙。此世上二宗，達明三乘之理，而化有爲無，因明得識之¶
<pb:CK-BS_JY166_07p008a>¶
　旨也。渾不可渾，達不得達，則脫中星，便歸雜宿矣。此禽門獸¶
　關，因人而墮。雜星歴歴劫不復，可駭可畏。我惟世人有生不¶
　知，慚慚其負。人死不知，悔悔其昧。已此二種業，必落雜結。愼¶
　之勤之，毋負吾望。¶
　學道者舍至苦而求至樂，不得以時日閒斷。今爾等朝夕所¶
　念所爲，俱有心。將隨錄隨報，不可不愼。爾等速各備一册，每¶
　日細書，發何善念，立何善功，作何善事，成何善緣。冩上半截。¶
　下則書偶因欲動，發一雜想。不必冩出。又云，偶因氣動，生一¶
　瞋心。偶因塵亂，生一煩惱。偶因勢阻，作一屈事。偶因凡蔽，生¶
　一異念。從上功德，從下宿習，俱當宻書。至四月十四、八月十¶
<pb:CK-BS_JY166_07p008b>¶
　四兩日，囘向升名天府可。以至臨化時，心隨心將，登中極宫，¶
　切身無罪，父母妻子可同去。勿忽勿忽，聽吾分明示爾。玄，包¶
　天包地一心圓，金門消息誰知得，粉碎虗空結後緣。屠子，爾¶
　知道之妙乎。精深之理，在一化字。未有元性，有化元性者。未¶
　有元氣，有化元氣者。未有天地，有化天地者。未有人物，有化¶
　眾人萬物者。這个化字，非心可思，非意可想，非言可說，非理¶
　可推，自然之妙，謂之化源。化中至精至微，至淸至明。天不雜¶
　地，地不雜天，陽不雜陰，陰不雜陽，人不雜物，物不雜人，理不¶
　雜氣，氣不雜理，千變萬化，歸于至常。今論修持，亦歸于化。試¶
　問修佛得佛，修仙得仙，爲有人工，爲屬天定。以言其初，非人¶
<pb:CK-BS_JY166_07p009a>¶
　不入。以言其終，非天不成。人者知法煉採，運元修眞，一日不¶
　能歸于百日，一年不能歸于十年，此有志者永不閒斷。若夫¶
　成與不成，端由¶
天帝，非力可强。子試參吾身，未有時父母結搆，如何不成彼人，¶
　而獨成吾；如何不成山河大地，而獨成人。未有身前，吾歸何¶
　處。旣有身後，吾藏何方。一息虗空，即非實證。故於此處端須¶
　用覺。¶
　所謂覺者，此中惺惺之幾。凡爾日涉世緣，則中心與道隔，一¶
　念靈明，日昏日蔽，昏蔽旣久，結成鈍根，觸之不覺，醒之不覺，¶
　呼之覺不覺，敲之覺不覺，於此昏時，焉有覺時。今旣知覺，便¶
<pb:CK-BS_JY166_07p009b>¶
　當明覺，二六時中，披衣靜坐，萬緣放下，猶之死漢。不識天地¶
　陰陽，古今上下，山河人物，如此一地修證，不茶不飯，水火兩¶
　忘，旣知不知，未知何知。斷𨚫知時，會有覺時。覺來身外，覺種¶
　身中，覺與覺通，乃成大覺無上法門。盡此數語，能學之者，庶¶
　幾有會。若家園難放，人欲難丟，則雖修百年，究竟何着。故須¶
　寔寔加功，中中問理。此朴寔頭人當能到此，非文章之士可¶
　與語也。¶
　夀子有心學道，吾契子久矣。惜乎貌靜而心動，氣舒而神躁。¶
　故武家一路，子所不能。但宗文途，以漸而入。若欲速驟，則法¶
　未得而火先熾，病從此生，非徒無益有害焉。則當疑吾誑子¶
<pb:CK-BS_JY166_07p010a>¶
　矣。子今日用法，只守鼻尖，不可用意，但默默觀照，心一靜則¶
　液滿口，徐徐嚥之，則眞貫靈根，而臍漸煖。邪念若起，猛意絕¶
　之，則漸冷漸淡，而氣凝神結，自可望而即也。先傳玄牝起手，¶
　慢慢思維。¶
　取眼光定于鼻，所以神接炁。道家秘旨，¶
　子午行之，倦即起，不作枯禪伎倆。腰須直，莫强力。¶
　鶴子，爾有最捷法。口誦定心字，誦時耳默聞，即凝玄嶠炁。問¶
　炁在何方？根基腎水内。絕慾養腎元，淡口和胃氣。息怒靜肝¶
　家，寬圓養心蒂。爾且病消除。吾與子言，遇子根未甚污，故容¶
　易進地。非若屠與江，必借人工力。吾有大丹時，子先服其秘。¶
<pb:CK-BS_JY166_07p010b>¶
　丹和化骨靈，臭穢變金玉。子能修誠哉，當以孝爲據。待子入¶
　道度其親，只恐幽沉難理治。子敬哉。¶
　祿，看心最簡，看不用心。天台止觀，子求其眞，此法亦與無字¶
　同珍。凡看時必然動意。到得非看而看，有心無心，神機圓熟，¶
　而道得矣。¶
　謙子日：間靜坐調息，一時默念，一點眞氣從大法來，由尾閭¶
　入，漸漸過督脈，而上循丹田，而至氣口。默默時存，則陽升而¶
　痰結可愈。此雖艮背中前叚工夫，原是武家一派。但子善靜¶
　坐，坐時知一念不起之要，故艮家法可傳子也。¶
　絕慾先培腎水，滋火自息。一句至情言，恐君行未力。¶
<pb:CK-BS_JY166_07p011a>¶
　信子，坐則坐，不得手。看丹田，竅何有。黑得白，光生肘。水晶壺，¶
　冰沉藕，此何時，雲飛走。¶
　臍上中之氣，臍下中之元，守其根無偏焉。¶
　眞子，入夏𤍠，放開心。老人家，勿太勤。提則火，放則冰。冷字妙，¶
　淡諸因。¶
　念念彌陀亦是魔，彌陀豈有的工夫。不如守吾無心訣，連這¶
　彌陀也是多。¶
　無心豈得有餘言，息𨚫諸緣即養元。莫要妄求淸凈地，且教¶
　洒埽去塵烟。¶
　爾弟子，能知爲身求道，甚合吾旨。今後只須靜宻中用功，不¶
<pb:CK-BS_JY166_07p011b>¶
　但其理，吾能明示，即靜坐時，無人來擾，有吾神在此。爾等元¶
　氣，亦與吾可暗接，吾當助爾等，眞息自調和，可以一日之工，¶
　當十日之坐。爾等不見吾形，不知精神自相通合，做工夫後¶
　自覺也。¶
　吾今與爾等一字，日忘。忘者最近之訣。試問俗人念頭，有一¶
　刻忘否。非存于身外，則結于夢中。二六時中，欲求一刻忘而¶
　不得。即有忘時，亦是㪚忘，不是眞忘。眞忘之際到得，日間不¶
　驚，夜間無夢，方是與天爲徒矣。然要求忘，先須涵養。涵養者，¶
　氣定之謂。人身之氣，終日隨心奔㪚于外。若不知靜養，則神¶
　氣雙敝，而無完固之日矣。今要爾等辦个肯心，肯將道看得¶
<pb:CK-BS_JY166_07p012a>¶
　重，則身世自輕。一念明定，而氣隨念止，不期養而養矣。但此¶
　事難在起手。三十年水牯牛，一朝穿鼻，其氣之奔勃，爲何如¶
　耶。爾等當分一日之中，二時之功，留心此道，日積月累，工夫¶
　綿宻熟而到手，則靜忘境界，悠然有會。到那時樂，不可明言¶
　也。有緣則入手易，無緣則覓路難，可以志心求之也。¶
　先斷三尸，後存五竅。五關藏神關穴，勿執，執則有病。¶
　不斬三尸神，玉液何由臨。庚申，世不知守法。守不用週日不¶
　卧，只要斬陽神尸，坐子時。斬陰神尸，坐亥時。斬通幽神尸，坐¶
　午時。連守三次，可得半功。守七次，則三彭斬絕矣。¶
　天然便得獨成功，但也須將俗意空。若有分毫累方寸，說無¶
<pb:CK-BS_JY166_07p012b>¶
　說覺總虗融。(因有地元之諭，復哀。懇力求上乘故示。)¶
　但上乘須知一个止字。止者，一念不遷之謂。止於靜，外物不¶
　摇。止於動，紛繁不亂。止於無，吾在心。止於人，無人在念。止於¶
　道，無道可尋。止於境，無境可别。如此内定其根，外定其緣，根¶
　緣兩化，覺便中發。此一段機微，尙須子勇猛得之也。但子要¶
　曉氣質最難化，習俗最難忘。雖說看得輕，撇得開，然終是口¶
　頭語，未便是全體放下，懸崖撒手時。但此看開放下，不是勉¶
　强得來，只要工夫上果有切心。他便自輕。要知身外種種，皆¶
　屬妄心。妄不勝明。譬諸太陽一出，而魑魅自替消也。端子，今¶
　仍性命雙修，但與人同善，又是第一。李鶴，知性不知命，勸他¶
<pb:CK-BS_JY166_07p013a>¶
　立命。江謙，不知性，并不知命，囑他盡性信眞。應落洪福，囑之¶
　以命爲先覺磬。應落淸修，囑之以性爲上。夀子，當種福以邀¶
　命。道子，當立德以求性。至若錢子、沈子、道志，皆黃衣中人，又¶
　當聽其自擇于性命者也。爾爲諭，子性是心，子命是身，發心¶
　以種根，修身以滋葉果，爾有不内外兼舉耶。¶
　十圖(第一)〓(第二)〓(第三)〓(第四)〓(第五)〓(第六)〓(第七)〓(第八)[○@慧](第九)〓(第十)○¶
　端留與汝覺也。演功夫初入門之圖，無極至空虛大道，在此¶
　十圖。能悟持者必有驗，一圖一證可也。¶
　紛紛烟月近中秋，好覓丹砂煑白硫。硫㪚入砂眞黍子，黃庭¶
　一煖是南州。¶
<pb:CK-BS_JY166_07p013b>¶
　端覓靜爲主，調息妄爲要。藏運息貴乎自然，鴛養身始於調¶
　氣。¶
　屠子問關，吾說凡氣陽者升上，陰者隨下，半陰陽者中。午乃¶
　陰初，猶帶陽，故屬心。心者包陰統陽，故藏神，亦藏血。若論氣¶
　之到時，先在心午位，而後陽逆午上，再到泥丸。¶
　囘光不必存位段，但能照察，神即周流。然此尙有宻訣。坐時¶
　當再傳先五關，而後二儀。若釋則從一元做起，一元即太極¶
　也。呵呵。¶
　工夫到手在南中，得意妄言名象融。若使執爲方所去，摠教¶
　着力也成空。¶
<pb:CK-BS_JY166_07p014a>¶
　藏子，病中氣不足，當以調息起手，俟息和氣定，當再有以示¶
　子也。¶
　妄心，若以存想袪之，益(妄矣。)不如念个空字。¶
　守靜，訣之祖也。天得靜而運，地得靜而凝，人得靜而生，心得¶
　靜而明，氣得靜而貞，萬物得靜而復其本來之眞。子以靜爲¶
　非大道乎，第恐子不善靜耳。靜者，靜自靜，不使靜，無意靜。莫¶
　有心得之矣。¶
　有心起無心，終期得效在開䝉。半夜初陽將發時，披衣坐起，¶
　且簾垂，能觀白，現丹田𥚃，至寂何勞氣力爲眞。爾善守之，勿¶
　費光陰也。喫口淸齋便可修，莫教放事在心頭。閒來一句眞¶
<pb:CK-BS_JY166_07p014b>¶
　陽訣，千載修持得自由。丹田有處接黃庭，嚥液千朝灌漑靈。¶
　養得心苖朝玉闕，何難頃刻到蓬瀛。¶
　林融子三世前即玉峯長老高弟也。子已悟，但未證耳。子當¶
　潜心釋氏，會有機緣，得成大事。吾略示子。天地之理，子當自¶
　思。包天之外，第一金輪。金輪金象，剛勁之氣也，此執持世界¶
　之先天。第二火輪，火輪火象，元陽之氣也。第三風輪風輪，風¶
　象󰣕育之氣也。第四水輪，水輪水象，涵濡潤澤之氣也。第五¶
　地輪，地輪地象，資培之氣也。此五輪者生天亦然，生人亦然，¶
　生禽獸草木昆蟲之類，無不皆然，此生生不息之機也。人得¶
　淸陽中氣，萬物得濁陰偏氣。中何由中，淸凈得中。偏何由偏，¶
<pb:CK-BS_JY166_07p015a>¶
　妄欲自偏。淸凈之法，先袪妄慾，而後淸其心，靜其氣。心淸氣¶
　靜，而明乃生焉。明者悟也，悟者覺也。覺性本我自有，爲氣所¶
　淆，而明不發。如光本日月，自有爲雲所蔽，而明不現。知此可¶
　修心煉氣，固形毓神矣。夫何多言。¶
　雲磬，頭頭是道，靜裡得之。用心覓氣，志隨氣舒。三更夢覺，陽¶
　動幾微。起坐披衣，得淸守虛。潔其初志，隨照如如。應緣緣滿，¶
　許子高飛。¶
　太祖諭：夫道者，妙理之强名。一切形象從無而有，一切質骸¶
　從氣而立。得其精微，可以貫死生，通脈絡。但位下諸子，塵習¶
　已深，驟難語上。指其大畧，莫若切身。夫此身者氣之所凝。氣¶
<pb:CK-BS_JY166_07p015b>¶
　者神之所結。神一曰㪚，氣斷形腐。今諸子當求有益之神，莫¶
　尋無用之氣。夫氣者亘天包地，如何無用。但要知天地之氣，¶
　有根有蒂，非比常人氣容易盡。夫根蒂者，正神之謂也。諸子¶
　若欲至道，與我收拾塵緣，打起精神，尋這一點。但息心息念，¶
　此點即見。一有精誠，氣即效用。所謂精誠者，蒲團枯坐時，有¶
　个勇猛心耳。所謂效用者，當心常平妥時，氣亦隨服。但此無¶
　切心，决難起疑。疑情不起，悟門不闢。悟不到家，便成幻緣。此¶
　金針之竅，端在一個照字。照字妙極。東方曰起，照徹萬方。試¶
　想日輪何嘗有意，惟其無意，所以得明。諸子詳細看他眞徑。¶
　生豈因謀得，不謀亦自生。世多貧乏者，豈盡道中人。呵呵。¶
<pb:CK-BS_JY166_07p016a>¶
　子欲得術，單守丹田。夫道家千方百徑，皆引人入道之法，從¶
　鼻息。而武者，亦要有緣，方得成功。子見守鼻之家，幾人得手。¶
　夫心之所及，氣即及之。子今二六之暇，靜坐一龕，反觀丹田，¶
　〓其圈如連環，白如粉綿。看之時微顧鼻息，不必强之使入。¶
　但不可縱之使出。如此百日，而鼻息自和，氣貴丹田矣。惟此¶
　是人工。餘者通玄嶠，開夾脊，貫玉池，降金液，轉河車，皆自然¶
　之效，非人力能爲。坐久不斷，則諸功自得。但坐時觀白須耑，¶
　一有念便放眼觀，此白環久久純熟，念亦不多發矣。¶
　紛紛葉落正冬餘，園木蕭疎氣結初。此候正堪尋腎脈，陽光¶
　一動虎龍舒。¶
<pb:CK-BS_JY166_07p016b>¶
　工夫宜亥子交時，閉目内視玄珠，徑二寸，如火，如如欲動，若¶
　將發狀，得手黃庭内煖。此當在冬至前後半月間行之。取鉛¶
　在艮，艮氣得火足而發光，西方一片月明，從艮而起，此眞陽¶
　至足。黃子幸勿失之。¶
　眞息有兩路，一路是眞機，一路是氣機。眞機若得，則先天氣¶
　復心，如沃冰一片淸凉，非言可喻此中景界。若一坐即至，方¶
　爲眞機。若坐時偶得一現，略頓片時，氣粗欲動，此景不再見¶
　者，乃爲氣機偶靜，非眞息也。若眞機脗合，行住坐卧，觸處皆¶
　然，陶鎔如雪，烟水茫然，不知身在天地間，亦并不知天地此¶
　身爲何物。惟有烱烱靈光月明在眼，樂不可說。到此時候，乃¶
<pb:CK-BS_JY166_07p017a>¶
　結丹之時也。黃子，當不以塵務易之矣。謹記吾言。¶
　屠子，内觀心地，須寛，山高月小，作如是觀。¶
　我有一物，爲爾等說。不圓不方，不狹不濶。非長非短，非破非¶
　缺。有頭有尾，無枝無葉。赤如日輪，光如明月。大則如山，小則¶
　如末。其軟如綿，其堅如鐵。極其癡呆，極其活潑。并非陰陽，亦¶
　非血氣。看得分明，做得懇切。若說是心，即爲心滅。若說是神，¶
　即爲神竭。畢竟是甚麽東西，這便是死生之訣。爾諸子可知¶
　麽？可會麽？這便是一个大圈羅中，藏珠一顆。莫以無爲有，莫¶
　以有爲無，光明珠一粒，取時費氣力。又要滾出來，又要滾不¶
　出。⊙¶
<pb:CK-BS_JY166_07p017b>¶
　不須起念想菩提，得見玄珠處處宜。若問玄珠在何處，黃庭¶
　深何是藏珠。黃生會麽？玄珠者，心之靈聚而成之物。凡人皆¶
　爲心㪚不凝，故其光不能凝而爲珠。此珠七分籍神，三分籍¶
　氣。子功已到八九，所欠者神尙日出，不能有子午相結時。故¶
　此珠欲凝又化，未得遂落黃庭。子若有一月成片工夫，則玄¶
　珠可許得見。子勿自悞也。玄珠結三百六十日，而胎線發矣。¶
　記之。¶
　世緣不能看輕，則欲心終不靜。心不勇猛加功，則此道終難¶
　合。弟子者師之衣，師者弟子之領，二者相須，不能輕重念之¶
　哉。毋負我囑。¶
<pb:CK-BS_JY166_07p018a>¶
　諸子聽我吩咐，爾等爲性命計，何得日月以詩酒爲事。今當¶
　改過。我向以道之一字，爲爾等說者屢矣。今將一竅直指工¶
　夫，再爲演說，自當究心，再毋得因循也。曰：昔我¶
太上道祖李老君曰：凡欲修道，必須觀心。觀心之法，惟此一竅。¶
　此一竅在儒家則曰靈臺，在釋氏則曰靈山，在吾道則曰靈¶
　關。靈關者，即我人受生感氣之初，禀天地一點元陽，化生此¶
　一竅，以藏元神。其中空空洞洞，至虛至明，乃吾人生生之主¶
　宰，眞所謂有之則生，無之則死，生死關頭，惟此一竅。所以明¶
　道者，先爲之料理。此一竅統眾德而大備，爍羣昏而獨明，背¶
　之則凡，順之則聖，悟之則生死離，迷之則輪迴轉。然則用何¶
<pb:CK-BS_JY166_07p018b>¶
　者爲先？惟有八字？曰：内息諸妄，外絕諸緣。八字而已。時時將¶
　眼耳鼻舌身五識，各返其根。刻刻將精神魂魄意五靈，各安¶
　其位。運用施爲，念念不離，行住坐卧，心心常住。久久則自然，¶
　油然心新，浩然氣暢，凝然寂然，豁然了然。工夫至此，有一點¶
　妙處，降黃庭，入土釡矣。此之謂金丹直指玄秘也。諸子悟之。¶
　有偈曰：觀心心𥚃覓眞心，心若無時見本心。眞心明徹通玄¶
　界，外道邪魔不敢侵。¶
　學道還須覓自心，自心深處最難尋。若能尋到無尋處，方見¶
　凡心是自心。¶
　諸子知人道所由分乎？因人而上，人可得道。因道而下，道亦¶
<pb:CK-BS_JY166_07p019a>¶
　近人。亦中其光，乃能生息。夫人之形由氣而結，靈附于形，如¶
　光在鏡。銅鎔鐵化，光於何託。乃知因氣修眞，當惜𡻕月。一人¶
　之身，萬劫神寓，流轉遷謝，息息不停。故惟光凝，斯乃氣住。苟¶
　有纎塵微妄，道即不居。諸子當深會吾言，勿懈子午也。¶
　諸子，要知人在世間，如鳥在籠，如魚在網。日久氣昏，忘乎其¶
　爲籠與網也。尙有脫然于籠網之外者，奔波不定，求所謂籠¶
　網者而入之，豈不哀乎哉。諸子旣來皈我，則雖未出籠，然而¶
　已有出籠之理。人惟生不知死，故蠢然度日。一入死關，千苦¶
　畢集，方知苦趣，而已悔無及矣。不然者聲色貨利，豈不便耳¶
　目而安四肢。彼三聖人者，亦何苦舍安樂，而趨寂寞耶。葢見¶
<pb:CK-BS_JY166_07p019b>¶
　苦海茫茫，故生而先求之。今諸子當發大願，必脫輪迴，乃爲¶
　上乘。夫此輪迴，自有吾靈萬劫隨轉，豈容易脫，而求脫之在¶
　復明。今世之人明皆昏矣，因昏而入暗，因暗入濁，因濁入禽，¶
　因禽入獸，一入獸途，再人難矣。爾諸子宜洗心學道。四十前¶
　者，世與法兼半。若過四十六，陽已退，便當以七分學道，乃能¶
　有得。夫道者無他，囘光而已。死時隨念而托，黑境可畏。子能¶
　日念光明，安有黑魔可以相迷。故必時時克化，乃許有成。爾¶
　等今後當以身爲重。門第之高下，兒孫之進退，家室之厚薄，¶
　以次置之。蓋此有一定者存，我明其心，彼亦受福。此理相通，¶
　豈能有礙，子自念之。¶
<pb:CK-BS_JY166_07p020a>¶
　端，醒覺起來聽法，一派昏愚，如何入道。我今指明，留爲家寶。¶
　要知修行人，不是懶惰人，是勇猛人。不是放縱人，是精警人。¶
　不是豪氣人，是謹愿人。不是放倒人，是提起人。不是閒㪚人，¶
　是有守人。不是齷齪人，是乾凈人。昔余玉吾問道於沈白雲，¶
　白雲曰：凡修眞者，矢皈六尺，欲脫三途。一䝉收錄，便當精專¶
　用功。所謂精專者，不是說我今皈了純陽，一切世務放開些¶
　罷，一切利欲淡泊些罷，有事依舊心躁神亂，無事蒲團枯坐¶
　一頃，如此雖千百年，焉能入道哉。須要發个勇猛心，見得流¶
　浪可畏，人身難得。一旦警然，曰吾向也錯走路頭矣。今幸皈¶
　師，决要求仙乘，永不退悔。發心旣明，從此要將心提起，提得¶
<pb:CK-BS_JY166_07p020b>¶
　心高，欲便不染。二六時中，兩眼睜開，雙拳擎起，有个除魔降¶
　怪氣象，然後魔怪不來侵爾。凡三尸在人身上，時刻查點善¶
　惡，轉報竈司。若修道者，心將竟報巡司，上達　天庭，日有簿¶
　月有册，何嘗一刻放鬆爾。故經書有二字說得好，曰冥升。所¶
　謂冥升者，人不見我自見，人不聞我自聞，此一種提醒光明¶
　之心，與天相通。即孔子云：下學而上達，知我者其天乎。爾等¶
　看此一段雅訓，亦可知工夫一二矣。¶
　當知空虛，與寔相同體。欲出三界，當用力于虛空。試想虛空¶
　何處着力，一念光明，即得手。十年心事莫虛流，可從開眼分¶
　明處，認取元神不壞來。諸子好做个善人，免教流落去。一到¶
<pb:CK-BS_JY166_07p021a>¶
　昏䝉暈亂，何處再得相見。¶
　一點梅花一點春，枝頭春足見花新。誰知看徧園林白，不解¶
　陽和毓意靈。¶
　周子說，爾等已發心入道，難得。但道須時刻參求，不可間斷。¶
　一有閒隙，私心欲念便乘閒而入。嵗月無多，十年學道，難期¶
　一日之悟。嚼雪吞冰，磨針研石，昔人如此用功，皆爲畏此輪¶
　迴，决要度此身心，歸光復明，而後蓬室逍遥，瀛洲遊樂，豈不¶
　快哉。洪福一墮，性爲氣迷。得眞心百難，有一可不畏哉。周子¶
　爾好，立一課程，與諸子，使他限定工夫，方能日就月將，領新¶
　取異。并用前功過書册，以記應事得失。則内外有程，功德日¶
<pb:CK-BS_JY166_07p021b>¶
　進矣。¶
　爾等意果决？否只得兩句話，不明决入地獄，明了决上天堂。¶
　夫冥有十王，王有十職，職管十罪，罪分十簿。一曰意惡簿，二¶
　曰口業簿，三曰事業簿，四曰不孝簿，五曰淫簿，六曰不忠簿，¶
　七曰殺簿，八曰雜簿，九曰負財產簿，十曰因地轉輪簿。凡人¶
　臨死，至斬陽關，十判持簿，驗查上姓名，分罪登記。先解索魂¶
　司，後照罪遊解十殿。如無此十簿犯者，一到斬陽，判官即查¶
　明出揭，竟送無爲城，聽候轉輪。若修道者十善同參，十罪俱¶
　消則臨化也幡幢相引，佛則歸西，仙則歸東，聖則歸南。長住¶
　通途，尙安有北陰之路，須其步履耶好麽。一條門路上天行，¶
<pb:CK-BS_JY166_07p022a>¶
　只要多君仔細尋。一日覺來神便活，皮囊離𨚫認眞身。¶
　平日矢心立志，不要落第二乘，决要做無上不壞金仙。有此¶
　一念在心，方能勇猛精進。若稍有自卑自賤之意，便因循退¶
　縮，終入鬼窟矣。取法乎上，僅得乎中，可自下乎。¶
　諸弟子超脫生死，證果成眞，依傍不得人的。佛仙度世，不過¶
　接引入門。旣到門口，要你自家走進。故須單靠自心用功明¶
　他，得這一點亮了，便翻身入大羅矣。宋人范儼可學也。¶
　吾當日在洛陽道上，遇見¶
太祖師求度。太祖師說：秀才爾名利心未盡，如何入道。我付丹¶
　一粒，延爾夀罷。我當時决要求眞。隨師七日，水不入口。師見¶
<pb:CK-BS_JY166_07p022b>¶
　精誠，爲查先世，不料竟有罪案。乃以黃梁相覺，直至斬首分¶
　身，𡨚報始脫。爾等若勤煉精修，則中元之日，冥府報册，我便¶
　將爾等三世世孽消案。若依舊因循，則我不管。何物主人翁，¶
　朝夕離不得。若離主人去，只爲逃竄客。一索縳歸來，打入囹¶
　圄黑。再要見主人，空教眼淚出。¶
　心是同識不同操者，操意。心如何操，操即誠也。¶
　吾十有五而志于學，知止也。三十而立，知止而後能定也。四¶
　十而不惑，定而後能靜，靜而後能安也。五十而知天命，安而¶
　後能慮也。六十而耳順，慮而後能得也。此數語是金仙乘，是¶
　菩薩乘，是大賢乘。直至七十從心欲不踰矩，方是佛乘，天尊¶
<pb:CK-BS_JY166_07p023a>¶
　乘，聖乘。所謂煉精化氣，煉氣化神，煉神還虛，煉虛還白，此十¶
　五志學與六十耳順幾番境界中兼有之。然必虗空粉碎，乃¶
　無體無極，此即七十中境。儒以孔爲聖，三代一人哉。¶
　工夫難說。爾等只說靜，只說無，只說默，皆是影響，終非直指。¶
　我說個譬喻，爾聽。譬如有個穢漢，滿身臭污，日在糞穢處奔¶
　逐。忽有人對他說，做人，做个乾凈人，何不妙。穢漢聞之，深以¶
　爲然也。不洗身也，不易衣，竟不向糞穢邊走，帶了滿身臭氣，¶
　靜住在家。只認道我如今不臭了，其如衣污體穢，到底不凈。¶
　此正是爾等說無說靜之光景也。(花臺老人云：　師說爾等習禀不化，物欲不除耳。)¶
　如何是道，曰無所不善。萬分中若帶一分習氣，即是純陽中¶
<pb:CK-BS_JY166_07p023b>¶
　帶了一分陰氣。故須心無不善，事無不善，言無不善，時時存¶
　得善心，即時時保得陽氣。到臨命終時，一靈烱烱，拱手而入¶
　大羅，豈不至樂。諸子須諦聽吾言，刻者矯之以寛，躁者矯之¶
　以和，懶者矯之以勇，短者矯之以長，好色者矯之以獨眠，沉¶
　湎者矯之以獨春，好利者矯之以㪚財。謂之曰矯，須過於常¶
　情，乃爲恰好。若悠忽度日，終無長進，不得此元，還須墮落。¶
　平日要靜𥚃見心。范儼榜樣粘在，便該學他。心一刻不得放¶
　的，你一放那濁氣塵念便來。譬如風之入窗隙，然隙一刻開，¶
　風便一刻入來。故須時時省察，刻刻提撕。雖三餐茶飯，二火¶
　出行，時也不放懈，如此何消三月，包爾心明。若不勇猛，只是¶
<pb:CK-BS_JY166_07p024a>¶
　因循，作一件遊戲事看待。再過幾生，依舊這副面目。勿負勿¶
　負。¶
　靜久則慧生，慧生而眞性自露。若心爲塵擾，則明日蔽而神¶
　亂矣。如此隨運遷流，直候氣滅靈消，以至于死，豈不深可憐¶
　憫。我欲濟度斯民，不惜黃金暗付。而諸子不尋家寶，日逐迷¶
　途。若有千年可住，豈知呼吸即亡。如今限定課程，必須時異¶
　月新，能誠通親友，即能通仙長。若使名爲學道，而習氣不除，¶
　依然舊染之污，煮殺空砂，終非飯食。今降來，欲問爾等志向¶
　若何？光明日减而精力日去，到底無得，則亦空費香火，相聚¶
　壇中矣。竭力則功日進，心眞則靈自通，豈在外求耶。¶
<pb:CK-BS_JY166_07p024b>¶
　天積三十萬八千嵗而淸，地積三十萬八千嵗而甯。以元氣¶
　之渾然，無所污壞，而猶然。積累之久，乃得淸濁分和，而平成¶
　各運。人自受降以來，率天之淸爲性。止十分之一。率地之濁¶
　爲形。已十分之九。則其易昏而難明，可知矣。乾元初運，有歴¶
　四十萬劫而成眞者。亘千百世而不變，日月北極是也。歴三¶
　十萬劫而成眞者，即有升降矣，星宿諸眞是也。要之淸中有¶
　一毫未明，即是降生之本。上天之宿且然，何况爾等。亦是歴¶
　劫以來，禀一點污濁之體，因而歸地。今欲由地上雲，由雲入¶
　星，由星到淸，由淸見¶
帝，此何等因緣，而可悠忽爲之耶。在世一年，天仙作三日。在世¶
<pb:CK-BS_JY166_07p025a>¶
　十年，天仙作一月。¶
上帝須查十載眞修，方允不落福果。永注仙籍。則爾等𥬘，當幾¶
　世耶。¶
　何謂仙風，歴劫以來所禀之淸神也。何謂道，骨歴劫以來所¶
　受之淸氣也。神氣兩淸，雖屢轉人身，而此神氣周遊不壞。此¶
　我壇中四成十二品，皆有之。從此修持，將歴劫以來流轉之¶
　身，父母宿濁，盡行蕩滌，只存本來之風骨，則剛明入仙，柔明¶
　入佛。一爲¶
上帝行法令，一爲　如來施慈悲，兩得其益也。¶
　天魂者，即一念浮遊所結。上之爲飛仙，下之爲諸禽鳥。地魄¶
<pb:CK-BS_JY166_07p025b>¶
　者，一念執礙狠戾所結，上之爲英豪，下之爲虎豹。故凡修行，¶
　第一以和平寛厚爲主。養得此心，如春風皓月，則頑狠暴戾¶
　之氣全消，而日近仙宗歡喜道場矣。¶
　人生在世間，事事要好，大而聲名事業，小而衣食物用。獨有，¶
　身心，𨚫不要他好。及論其微，身心同我來，身心隨我去，一切¶
　身外要好之物，件件拿不動，哀哉。此非世人不明，都緣宿習¶
　之故。一壇皈命之人，不下數百。然而一時高興，欲借仙而濟¶
　其私者，欲因仙而遂其欲者，往往而然。寔證眞修，能有幾人。¶
　爾等今後當勇猛修持，竭力䕶法。倘有外魔内炫，捨身命與¶
　之相匹，勿爲所勝。總之人一生，窮通夀夭，富貴貧賤，一定不¶
<pb:CK-BS_JY166_07p026a>¶
　易，在他人歴變不深光。爾年雖在壯時，然而閱歴頗多，當自¶
　悟其經營圖度之無益也。¶
　誰是大金仙，能談天地玄。今朝洩一語，秘宻此中傳。問天地¶
　就天地說，說恐難信。我欲人身指點，可恍然會矣。諸君焚香，¶
　細心體驗，我身本無，可知天地本無也。父母一念，妾萌結搆¶
　吾身。不知天地未判之先，渾然太極，而分陰陽，剖五行，亦是¶
　無極中，一動所生來也。人不知地包於天，看吾身上下四旁，¶
　皆在空處，即包于天之理也。周天度數，何從推測。觀黃赤二¶
　道之行，順逆變化，便可悟也。星亘南北，無處不到，周身毫竅，¶
　即星之理。日長明而不暗，左目也。月待日而後明，右目也。天¶
<pb:CK-BS_JY166_07p026b>¶
　不待養陽，何嘗缺，只有進退耳。地須灌漑，血脈亦藉滋培，陰¶
　有生滅也。人之頭圓也，得陽而近天。人之足方也，得陰而近¶
　地。故知山貫地中，骨在肉也。地綿山外，肉包骨也。川源不竭，¶
　血脈周流也。但人爲傳局，致有生死。天地定局，故無常暫。地¶
　圓住天，中如卵黃，天轉環地，外如卵白，而其動靜之機，則人¶
　心通乎天地也，一个靈字。天與人吸，塵欲隔絕，心先死矣。一¶
　線眞機，猶得再活。須我盧扁，起爾沉疴。諸生之心，巳去十七。¶
　今來皈我，又得三分通天之路。在子自闢斬斷荊榛，問心可¶
　覓。此天地人道，天理細微，吕陟能言，暇即問之可作枕中藏¶
　異書也。¶
<pb:CK-BS_JY166_07p027a>¶
　一朝學道向靑雲，望𨚫東風到處靈。晝夜但能觀我白，天天¶
　地地總無生。¶
　一團和氣即虛靈，滿面春風不惹塵。口誦法華心是實，時時¶
　觀白腹能虛。(諭示子。)¶
　水能如鏡白，白是月光融。融然無一物，物外有靑天。(示甯。)¶
　端爾等果欲修眞，全在宻警二字。宻則功不斷，警則過不續¶
　時省時察，應世之處，亦不可忘，而况閒暇時哉。¶
　從滿處虛，浮處實，便得手矣。徑直勿曲，玉液自流，從庭轉頂，¶
　氣乃寔焉。結嬰在實，陽神即出。勿怪難通，通在内默。金光一¶
　㪚，俯首而入。入于何處，南堂北室。可會麽。¶
<pb:CK-BS_JY166_07p027b>¶
　讀書人要變化氣質。那氣質不是惡，只是偏。偏于剛固不好，¶
　偏于柔亦不好。所謂變化者，要看自已氣質偏在那𥚃，而後¶
　變化之。凡是物欲，是後天漸染，那氣禀是先天帶來的，物欲¶
　漸染，容易改化。若先天氣禀，必須逐漸推移，化剛爲柔，化暴¶
　爲仁，化猛爲和，化急爲寛，化濁爲淸，化躁妄爲和平，全在自¶
　已潛移嘿轉也。¶
　我爲三教宗師，應結道者，與之言道。應結儒者，與之言儒。應¶
　結釋者，與之言釋。應從道至釋者，先言道後言釋。應從儒至¶
　釋者，先言儒後言釋。儒爲第三，道爲第二，釋爲第一。子是應¶
　從道至釋者也。道家之學，謂之氣學，從氣築基，極而至於結¶
<pb:CK-BS_JY166_07p028a>¶
　丹而止。然旣有此丹，則當生滅。生滅不已，丹氣流走，至五百¶
　世再降爲凡。釋家謂之神學，從神築基，極而至于歸元。學到¶
　歸元，則有而不有，無而不無，寔則大地山河，皆是元化虛則，¶
　現光發彩，無非元體，何處不是，何處則是，在在可見，在在不¶
　見，人人是吾，個個非他，至這地位，方能自作得主。若專力于¶
　丹元，則恐結成，未免守屍鬼之誚也。我當日從我　鍾太祖¶
　老，結得丹來，火性未融，不足于我，　黃龍一䝉點省，𨚫把个¶
　五百年煉就的吕純陽，打得零星粉碎，那時纔悟得吾原不¶
　在這丹元裏。呵呵。若非皈命，拔出火坑，焉能自在遊行。至今¶
　未去丙證。我重憐你，把個萬金不換的至寶，輕抛與君。君竟¶
<pb:CK-BS_JY166_07p028b>¶
　不會，可惜錯了日月。有限色身易壞，早覓無上菩提，莫被空¶
　花瞞過。那氣之爲物，變幻非常，他能虛而化作天，又能寔而¶
　化作地，能大而化作山河，又能小而化作昆蟲，能靈而化作¶
　人物，又能蠢而化作犬馬，能有而化作金木，又能無而化作¶
　水火，如此變化，千百無窮，你兩年來被這氣在方寸中現形¶
　示影也。不知變過多少了。你能有幾多嵗月，只管與他糾纒。¶
　自然猛用一力，打將出去，方得自主。老人苦口良言，莫作尋¶
　常茶飯。然而到底，是白茶白飯。¶
　端過來，放下著，且道放下个甚麽咦。眉頭蹙破竟何成，欲根¶
　不拔眞難見。悟及悟及。¶
<pb:CK-BS_JY166_07p029a>¶
　甯過來心從吾覓，吾不是心。認得心眞，鈍根自拔。咦，水流花¶
　謝好緣空，一擔肩挑瓢子去。¶
　證轆轤，直轉到天門。混沌推開天自明，一著先機防穴閉，浮¶
　烟莫令起黃庭。¶
　諸子不知道窮於人也，抑人窮於道也。人窮於道則當問諸¶
　道，道窮于人則當問諸人。江南稱水鄉，食穀實者望成于秋¶
　稻。秋未至九空十室，皇皇然不知所活，此小民之常也。近世¶
　則士亦相同然，文章之士猶可，而學道之士不可。豈曰謀食¶
　憂貧，良心遂忘。但值此淸苦之境，使境役身則道也，使身役¶
　境則非道。境動心則道也，心動境則非道。諸子苦境之來，適¶
<pb:CK-BS_JY166_07p029b>¶
　足煆煉我心。若諸子汨於富貴，心昏氣濁，則死於安樂矣。今¶
　諸子近于貧賤，猶是憂患來生我處。于此把得定，立得牢，便¶
　是入道之基。仲尼儒之上仙也，旣曰非道富貴不處爲何，非¶
　道貧賤又不去。諸子但於此轉一念頭，便不爲逆境所累。¶
　凡修道者，先在祛習。習者，宿習也。前生貪，今世猶帶貪相。前¶
　生執，今世猶帶執相。前生浮，今世猶帶浮相。前生愚，今世猶¶
　帶愚相。前生薄，今世猶帶薄相。前生滯，今世猶帶滯相。前生¶
　頑，今世猶帶頑相。前生狠，今世猶帶狠相。前生巧，今世猶帶¶
　巧相。前生動，今世猶帶動相。前生陋，今世猶帶陋相。前生苦，¶
　今世猶帶苦相。前生澆，今世猶帶澆相。前生殺，今世猶帶殺¶
<pb:CK-BS_JY166_07p030a>¶
　相。配我弟子，各有其人，亦有一人而兼二三者。我不細序，各¶
　自會悟。諸相在人，如油入麫，决無出理。如果力猛心堅，亦便¶
　漸出。諸子且心自揣，能知本相，可以無相。若昧所相，終當著¶
　相。¶
　呼月者，呼陰也。吸日者，吸陽也。陰不可留故呼，陽不可損故¶
　吸。此二訣始基也。踏春者，陽發于冬，盛于春，陽太盛則亢，故¶
　踏之抑之，使不亢也。望夏者，陽至夏至而極，陽又衰矣，望者¶
　以息合陽，迎之也，陽不迎則垂，故望之用目内視。濡金者，秋¶
　屬金，金性執而堅，不濡則滯。金不化無由生水，而長養冬胎¶
　矣。故濡之濡字，從水從需，言當借子以養母也。先期而承於¶
<pb:CK-BS_JY166_07p030b>¶
　此，可悟孝道伐冬者，斬陰之謂，陰至冬極而盛矣，不伐則陽¶
　不能敵陰而難生，故伐之。用意降脾，以滋水源，暗龍發腎，子¶
　午之息在焉。不可不愼，此出天函要訣。¶
　學道者須知學之何用，因何要學，如何學成，成後若何。凡人¶
　自歷劫以來，皇古至今，誰不爲一二世仙釋。然汨没世多，淸¶
　眞世少，于是三教聖人，出現變化。　宣尼爲在家者說法，¶
　老子爲出家者說法，　如來爲歸宗者說法。凡人在世，莫大¶
　於生死二字。生死者，自天子至庶人皆然，故須修道。修道則¶
　脫輪迴，超生死，囘光返無，以至于極。化現變遷，順情而動。所¶
　謂打得心源白似銀，南北東西皆便路。門下諸子旣發心學¶
<pb:CK-BS_JY166_07p031a>¶
　道，其諸不信無誠者，不足論矣。日在本壇而矢心求度者，如¶
　何不將生死二字安頓著落，還夾帶許多身家性命、貧富貴¶
　賤的念頭在𥚃邊，甚非道也。諸子各專一業，自然温飽。若也¶
　飢寒，非關業。故家縁身世五行，管定富貴貧賤，决跳不出果。¶
　然看得分明，便當併身併膽，併氣併力，求度出世。現今此世¶
　此時此地，遇得着我，便是厯劫根因，如何只管悠悠忽忽，日¶
　不見功，月不見得，終何結束。難道呌我結此壇，期聚徒授學，¶
　依舊三四十年，從你們流浪前去，豈不壞我純陽面目。我位¶
　證大羅，不惜半月之期，頻降下來，是何勤行教法。諸君竟視¶
　爲例，看得純陽循常物件，不以爲難，不知中下之盟，求度一¶
<pb:CK-BS_JY166_07p031b>¶
　人以爲功。故不惜嵗月，圖之大羅天上正，不在一二凡胎濁¶
　骨也。三秋正是加勤日，諸子還當猛用心。若負我言，期而不¶
　至矣。¶
　證五日前，胸中有覺否。這還未是眞光，直到巓頂有光，方是¶
　朝元掛白，眞液須響，咽以意下丹田，丹田氣日朝玉池，會于¶
　氣海。此子所熟者。但今必須合午于子，方得結嬰也。遵腰間¶
　响，乃是腎濁外流，勿認爲眞得。必夾脊煖氣如火，有一時存，¶
　方爲通路。¶
　爾等皈授我門以來，都無切功，禆益身心。皆緣從動入靜，靜¶
　緣未得，動緣未息，動靜之間，交戰不甯，故無心性恬適處，方¶
<pb:CK-BS_JY166_07p032a>¶
　寸未安，悟明何由而發。畢竟塵因不凈，世境不淸，故難入路。¶
　爾等當知，¶
上淸所重，務在積德。人因妄想玄空，遺落世事，故不向人情物¶
　理上求討，下落心中，懷个仙字，及至尙非善人。故無事交接，¶
　則一片頑空。有事到前，則依然貪欲。如此則心與世隔，治身¶
　未妥，何由治心，故知重在積德。¶
上帝積德，生生萬類。日月積德，化生萬物，照臨上下，江河灌漑，¶
　氣生脈萌，何處非德。人能知德，與天通，德爲道基。便當上體¶
帝心，念及同類，猶我一身，何可舉心損人，舉口傷人，舉事害人。¶
　一心之昏，氣即隨之。一念之惡，鬼神瞰之。動靜食息，何處非¶
<pb:CK-BS_JY166_07p032b>¶
　鬼神哉。從來古仙入道，都從積德上起。積德者心必不動，積¶
　德者口必自閉，積德者心必能正，積德者念必仁慈，積德者¶
　事必公正，積德必孝，積德必忠，積德必友，積德必慈，朝朝暮¶
　暮，打束心神，求爲善人，慈光所結，照及天門。¶
上帝乃憐之，謫星授丹，引入山僻，化結大藥，登籍業解，遂乃羽¶
　化。一个淸凈，萬劫不壞。其基之築，𨚫從德始。今爾等不務積¶
　德，輕我明訓，臨壇之際，如獲異寶。抄錄之後，便作陳腐。如此¶
　荒亂，何以進功。爾等要知心身人世，原屬一貫。隔外求内，即¶
　屬浮空。隔内求外，未免愚學。内必通外，外必由内，内外一純，¶
　便登化籍。爾等勿負我訓，我亦勿負爾修。苟不積德，當結幻¶
<pb:CK-BS_JY166_07p033a>¶
　丹，不淸不淨，入爲邪妄，妖精鬼魅，歴劫不轉。莫謂求仙，反入¶
　外道。¶
　在止于至善一句，便了𨚫生死去。何謂至善？性也。佛從此出。¶
　提得至善上半截，玄從此出。提得至善下半截，儒從此出。提¶
　得至善中一段，旣盡是道。如何有偏？因佛氏提心，玄門提氣，¶
　儒家提理。心無理，氣便怕懸空。氣無心，理便怕走落。理無心，¶
　氣便怕執滯。故須單尋至善，莫執一宗。佛到理氣雙融，佛得¶
　止矣。玄到心理透闢，道得止矣。儒到心氣貫徹，儒得止矣。佛¶
　說應作如是，是如來止。玄說虗無自然，是¶
太上止。儒說一以貫之，是仲尼止。學者識得佛門覺字，玄門解¶
<pb:CK-BS_JY166_07p033b>¶
　字，儒門悟字，便知通貫一切，不立門戸，各走一徑，都登大慧。¶
　莫教南北東西，分頭奔擾，空忙一生，沒有到家消息。夫氣者¶
　固形之物，勿以事傷。神者生氣之源，勿以境亂。精者滋骨之¶
　川，勿以口費。養神在靜，養氣在默，養精在獨，悟此淺近，即達¶
　高深。微妙之機，以靜合眞，合眞相應。自爲伏陰，陰柔陽徤，大¶
　道已明，永貞天祿，宻觀寸君。¶
　須知靈骨得初陽，分入南庾化浴香。本意取交漹𨚫去，錯將¶
　羽翮走關方。此詩初平道兄寄子之句，從今當取金龍大開¶
　堂，入玉霜奥路，見落英石水，面面投春，則道全矣。¶
　金者，陽之精也。玉者，陰之液也。服金成天仙，服玉成地仙。得¶
<pb:CK-BS_JY166_07p034a>¶
　金氣之純者，夀一萬八千嵗，養肺之道也。得玉氣之純者，夀¶
　一萬五千嵗，養腎者也。金在乾，玉在坤，鼎内合爐，中分文武，¶
　進退消息，在肝與脾。木通火于中宫，火通土于下元，則坎陽¶
　升離陰降，而黃庭白矣。此爲印中經之的訣，留付丙證。¶
　燈花落處光應减，剪𨚫燈花光愈明。此理便存文武在，學仙¶
　須向火光尋。火空而明也，燼寔其中，火即暗矣。心如之空，斯¶
　明寔斯暗。理自相通，可以觀火。¶
　日用之法，茶非上不必飲，肉葷勿服，晚勿飽餐，淸晨勿當霜¶
　露，勿食生菜，勿醉享，客勿三味。勿宜書紙糊壁，勿以書裹物，¶
　勿詈人以死字，勿傷人父母，勿形人短，勿談衙門事，午前勿¶
<pb:CK-BS_JY166_07p034b>¶
　酒，申後勿飯，卧勿當隙，煖足勿煖手，厚背勿厚胸，勿以禽獸¶
　皮毛上頂，勿書神像佛號，勿傘晴光，勿食南麥，勿飲温水，勿¶
　兼食過飽，勿引火同婦人卧，風雨雷電日勿入房，晦日朔望¶
　本辰如之，勿以秘典穢手掀閱，勿無事入神廟，勿向露尸卧，¶
　皆犯鬼陰，戒之。¶
　可見者自日月始，不可見者自心性始。心性之後是天，日月¶
　之後是水火。故性爲太極之元，日月爲陰陽之本。天，氣之母¶
　也。水火，氣之子也。天生于我心，故學天者當先學心。心不在¶
　外，天不離我。天字解作自然字，故諺云天然。又云此人甚天，¶
　皆言其自然也。自然即性，自然即理。苟能自然，無少揉作，以¶
<pb:CK-BS_JY166_07p035a>¶
　直而動，則天矣。得天則心明，心明則性見。工夫在于靜字。靜¶
　要靜無思也，動要靜自然也。無事時一念不起，有事來順理¶
　而行。更有何道〓參。我見爾執性未除，將來須要調養喜神，¶
　使心安氣和，自然吉光永照。莫因貧窘，生怨不樂。莫以自拂，¶
　移戾于人。此是爾秉來之性，固知難化。然旣矢心入道，便須¶
　要化。此非難，只在時時和緩，以和字矯𥚹字，以緩字矯躁字。¶
　寛然有餘，心氣自適。莫將外境惱生心，致使菩提不再續。¶
　白雲遊處靜心源，聞道南行有證仙。可惜城頭懷曉角，工夫¶
　未到玉關前。我幾句似偈似䜟，爲做工夫者下一針。世事茫¶
　茫，沉沒苦海，生死何常，欲得未得。奈何棄此靈光，不知發洗，¶
<pb:CK-BS_JY166_07p035b>¶
　一口氣不到，便成朽骨。如何以道爲兒戲，深足悲嘆。祿光藏¶
　遊，四成已配，正好爲諸子師模。非從靑天白日之下，討一出¶
　頭，求一進步，至黑氣纒身，一片昏迷，從何修證。念念我純陽¶
　法號，便知莫入羣陰。偶以機緣，降光來此。諸子若悠忽度日，¶
　不時省刻察，我當舍此去矣。愼毋自悞。端甯，當知欲爲仙人，¶
　先爲道人。欲爲道人，先爲善人。若不善，何以感動¶
上淸哉。陰陽氣也，人心理也。仲尼曰：克已即是去私，私盡而禮¶
　復矣。端不向理上求，先從氣上求，當無入門處。¶
上帝因旌陽看壇一䟽，謂爾等色利諸根未淨，善基未築，妄異¶
　仙緣，深犯上律，有玷元光，故閱䟽不喜。自今爾兩人統率，各¶
<pb:CK-BS_JY166_07p036a>¶
　學人專精磨勵，做善人起。凡涉世間事，一毫不可妄想，一毫¶
　不可苟且，一毫不可刻剝，一毫不可放肆，一毫不可虗浮，一¶
　毫不可怠惰。且做三年善人，好向玉堂註籍。¶
　端甯，知之爾等向來只講一緣字，不曾講一靜字。如今要求¶
　靜功，只有二語，曰内息諸妄，外息諸緣。一月兩月，當有所得。¶
　嵗月如流，老一日則氣血衰，一日精神昏。一日心力雙虧，如¶
　何入道。倘守教奉元一二十年，因循浮浪，終無成功，豈不兩¶
　誤。弟何貴有師，師亦何取乎有弟哉。當求世出世法，以盡性¶
　返眞也。¶
　何謂道，理。也何謂理，性也。何謂性，故也。其故若何，要知萬物¶
<pb:CK-BS_JY166_07p036b>¶
　未生以前，冲然太虛，無上無下，無有無無，無東西南朔，無色¶
　相名象，一點靈光，渾然燭然已爾。自夫妄明一啟，乃有氣分，¶
　陰陽變化，四大分張，五行六沴，生生無盡，原其最初，靈光而¶
　已。此靈乘氣，遂有淸濁。淸在上亘，濁在下亘，上下殊標，不可¶
　渾溢。最淸最明，日月星辰。分其光者，鸞麟鵬鳳，其次祥芝瑞¶
　草、貝葉優曇，其次明霜白露、洞樹福花，其次善人隱士、名相¶
　賢君，其次山叟澤農。心遊物表，統其諸類，皆爲淸化。若夫濁¶
　物，鴟鴞雞犬、惡草毒樹、僻性怪情、頑凶强暴、不仁不義，諸所¶
　含靈，皆歸于濁，如其不修，汨渾無已。¶
太上憫之分。　觀世音化世，從釋分。　孔仲尼教世，從儒分。于¶
<pb:CK-BS_JY166_07p037a>¶
　有我導世從玄。惟我三家，則爲應宗嫡派，皆有¶
玉淸符命，便宜渡濟。餘則各從動靜，無職無守。諸生要知道無¶
　異相，靈光而已。修無異法，復光而已。但念出萬途，復之不易。¶
　倘有差别，則費光陰。諸生從事起功，不若從心洗滌。事緣不¶
　向此中粘，穩取玄珠紛上下。諸生人見釋道兩家無窮變化，¶
　以爲恠誕，非怪誕。除盡濁氣，純一淸明。復其靈體，便同太極。¶
　太極分光，何處不合。自然入火不焦，入水不濡，刀兵不斬，木¶
　石不壓。何處非物，何物非光，何光非極，何極非我，可以九天，¶
　可以九地，可以變鳥爲虎，可以叱石成羊，可以同日月明，可¶
　以等天地老，可以藏芥子，可以納須彌，可以一刻長如天地，¶
<pb:CK-BS_JY166_07p037b>¶
　可以萬年收于一息。到此地位，光而已矣，更有何名象可拘，¶
　色相可言哉。丙端即如，爾便是未證之純陽，純陽便是已證¶
　之爾。我有全光，爾何曾欠。爾若無光，我言豈脗以靈。印靈以¶
　光，符光而已。端甯也，苟不掃盡世有，覓取自家這一點東西，¶
　揑在自家手𥚃，則空費心思，枉勞氣力，一日大限到來，𨶒羅¶
　要算摠帳。咦，究竟有何𨶒羅，都是自家汨浪。咳，這輪迴磨子，¶
　牽到幾時。莫將此段因緣輕輕丟過，好教掙破臭皮囊，撒手¶
　東西濶步去。¶
　上盟工夫，明心要𦂳。明心工夫，定氣要𦂳。没甚事，不論在家¶
　出外，尋个空處，獨坐凝神。坐時要提起此心，思想本來淸凈¶
<pb:CK-BS_JY166_07p038a>¶
　元光，不可放下。放下氣便昏了，如何有長進。¶
　丙信老了，該學淸印法，使氣足不致有疾病。凡午時向東坐，¶
　默看當臍一火珠，初白，漸紅，貫徹五臟，徧透通體。如此常行，¶
　能令氣足神旺。¶
　心在定邊，定在靜邊。靜在息邊，息在坐邊。坐在肯邊，肯在覺¶
　邊。覺在想邊，想在猛邊不。可蹉跎日月也。¶
　太師之訓豈有虛，勤而行之濁自除。逢水得潤木便滋，上通¶
　乾頂開天池。玉液内降半子時，河車三轉任金移。玉門有徑¶
　津暗濡，黃庭氣滿神如如。更有宻訣付子知，勿使關閉龍虎¶
　遲。一線忽發牢固持，見異不怪常似愚。¶
<pb:CK-BS_JY166_07p038b>¶
　不靜無以毓神，不默無以毓炁，不照無以圓覺，此性與心家¶
　之學也。非善無以集功，非誠無以引後，非勤無以登堂，此身¶
　與世家之學也。爾等深信我言，時時無間，息息不虛，則以爾¶
　之光，歸我之光。大緣自在¶
　阿難菩薩一日特告¶
世尊，哀憫眾生，多染疾病，無有良醫，多至殤夭。我¶
佛世尊願發慈悲，降彼弟子，分投國土，濟拔諸苦。唯然¶
世尊首肯，阿難遂集大眾，于辟支座遴選九百圓通大乘，開說¶
　佛義，出諸囑咐。維彼阿難，願樂欲聞。　大慈世尊，下土眾生¶
　染諸厄患，都何因起，因何疾病，遂至天殤。爾時¶
<pb:CK-BS_JY166_07p039a>¶
世尊宣揚妙義，謂爾阿難，汝善思維，我當告汝。夫生人者得氣¶
　二儀，育于母腹，範中合和，乃成四大。令諸眾生，自能安養，不¶
　犯風火，不冒雪霜，不染邪思，不結情欲，中心淸凈，飲食無過，¶
　何至有疾，至於不救。惟是多妄，乃生多欲。以多欲故，結成樂¶
　愛。樂愛多故，轉成煩惱。煩惱内逼，遂生五火。火灼心君，傳于¶
　相家，君相兩熾，眞水消竭，臟腑不滋，乾枯多盡，久爲火爍。漸¶
　至中虗。肺金受尅，易受雜淫。或犯隙風，或犯驟雨，或犯寒激。¶
　或犯暑侵，或爲濕傷，或爲燥觸，外來諸疾，皆起中虗。内以虛¶
　故，外以感故，中外相因，轉轉侵逼，年運再尅，遂成莫救。今受¶
　阿難所求之品，宣爾大眾，下濟世人。有醫常經，其各領受。夫¶
<pb:CK-BS_JY166_07p039b>¶
　醫之道，不執我見，不執人見，不執疑見，不執信見。所謂我者，¶
　執我得法。所謂人者，執人可醫。所謂疑者，疑其疾重。所謂信¶
　者，信其病輕。人我兩忘，疑信交冺，惟以一虗，探其諸實。虗者¶
　我心，實者彼病，虗無不活，實即無礙。能活於心，自活於手，自¶
　活於眼，自活於耳。望聞問切，皆秉一虗。藥因地變，方因人移。¶
　處靈用虛，法濟恒沙。爾時各圓通領受¶
世尊之命，歡喜踴躍而退，謂此得未曾有。　當時諸圓通禀受¶
　尊者下來，有一位阿羅上首，降於震旦國宋家，即宋鴻也。宋¶
　鴻者從天竺國來，奪胎而生。諸子要知奪胎之理。凡受母血，¶
　孕胎三月覺生，養以七月遂成。成數分娩而出，此謂結胎。結¶
<pb:CK-BS_JY166_07p040a>¶
　胎生者，在於母腹。十月之期，不見天日，飲了血濁之水，感受¶
　情欲妄想愁怒之氣，結爲性體。母淸兒淸，母濁兒濁，此爲結¶
　胎也。奪胎者，從淸凈下來，不肯受污濁之氣，直至臨蓐逐去，¶
　元靈奪胎而合，其人必聰明蓋世，機警勝人，因其不受腹暗¶
　之故。當時宋鴻生下，母便身故，父親養化成人。一日在日中¶
　靜坐，問起父親，如何我獨無母。父親告之以故。鴻便大哭，說¶
　因我有身，使母無命，天地間之大罪人也。要這性命何用。竟¶
　要投入車河内。他父親對他說，我只你一子，若怨恨而死，則¶
　知有母，不知有父矣，呌我倚着何人。宋鴻想道父言不差，只¶
　是母恩何以報答。一夜晚間，夢見一位尊者對說，你要報母¶
<pb:CK-BS_JY166_07p040b>¶
　恩，須學醫術，救得產難婦人，數滿一千爾，母子皆得生天矣。¶
　宋鴻得兆大喜，曰我有報母之路矣。遂告於父，拜栗里子，學¶
　内三堂秘法，耑治婦人，長齋禮佛，自號曰愛恃道人，志不忘¶
　母也。治婦人疾雜疾，愈者受其酬，不論厚薄，以養父。若大小¶
　產難胎經調治，則不受酬，以報母。恩凡二十八年，始滿一千¶
　之數，有神人告以母得生天矣。宋鴻又大喜，告其父。父時年¶
　五十九嵗，泣而謂其子曰，爾有孝心度母矣，其如我父父的。¶
　終不得度，你心何安。宋鴻聞此言，果然不甯，自想父天母地，¶
　父恩更重于母。我一時感念母親爲我身亡，故發憤救母，二¶
　十八年辛力，費在母上。如今若不度父，于心何安。只不知要¶
<pb:CK-BS_JY166_07p041a>¶
　父生天作何法，則昏迷不安。一日到街上，聽一道人誦經化¶
　齋，有云超輪轉劫，九族生天。宋鴻便向道人拜手說，老師父¶
　如何法則，九族生天耶。道人道：居士要九族生天，須要修心¶
　學法，立功行善，到得功行圓滿，¶
天帝考察許爾，有功便受天職，三代受贈，同得生天矣。宋鴻翻¶
　然大悟，曰原來有此一條門路，惜乎不曉。今得師父指明快¶
　極，便要投拜道人，同父出家。道人說：我寔無學。我指爾一个¶
　路去，松滋縣中白鳳山有個眞人，在山養性。你去拜他，方有¶
　用處。宋鴻謝了道人，擇日同父親到廣中尋山求師。那眞人¶
　乃　東華化身，一日靜坐雲牀，閉目定心，開眼見一人拜在¶
<pb:CK-BS_JY166_07p041b>¶
　地下。眞人問鴻來見之故。鴻答眞人，弟子願捨身學道，度父¶
　生天。眞人見是孝子，歡喜首肯，留之門下，三年不傳一語。宋¶
　鴻疑道，眞人旣肯留我，如何不告我法。候眞人朝　天退靜¶
　時，拜而問曰：弟子侍我師三年矣，不得一語，心寔不安。眞人¶
　曰：爾心孝父否？曰：如何敢不孝。眞人曰：即孝是道，更有何道。¶
　孝心一純，上達天門。孝心一摯，須臾見　帝。但當孝去，莫作¶
　胡思鴻言下了然，呈一偈曰：三年爲孝來求道，今日方知只¶
　此心。心若不移天命在，何須跋涉望神京。乃辭眞人，載父歸，¶
　行醫於世，活人數十萬，盡孝入科，遂證誥籍上眞。諸生看他¶
　榜樣，個個要盡孝道。¶
<pb:CK-BS_JY166_07p042a>¶
　我至朝天彼中，有弟子查丙觀淸士也。學本正宗，道窺至奧，¶
　究極性命之原，推悉玄鴻之理，可謂有明者矣。觀其上求旨¶
　一章，論儒宗格物之說，確有寔得。彼言《大學》格物，久已不明，¶
　聚訟諸儒，終無定論。物，物也，目所得見無非是物。大而日月¶
　山川，小而昆蟲草木，皆含至理。朱晦翁云：物物而格之。夫堯¶
　舜之智，不徧物也。甯有此理。王陽明云：格物者，格不正以歸¶
　于正也。更爲支離。以丙觀愚識推之物理不出我心。心物因¶
　塵所隔，故絕不通。大學者舉意格之，而心識不開，終難融徹。¶
　惟積力日久，則心結漸開，而後物理之在物者，通于在心之¶
　原，而格矣。格，化也。物格，格字當訓通字。故明宣聖我無知、我¶
<pb:CK-BS_JY166_07p042b>¶
　無隱二語，便知格物之法。夫心空也，安得有知。理在物也，如¶
　何能隱。聖賢心中無物，故物理皆通。凡民滿中皆物，故物情¶
　不化。先儒云：物格則無物矣。此理可推也。其言甚的，爾等深¶
　察之。¶
　何以謂之乩？乩字從乙從占，占字從卜從口，先王立義教民，¶
　大意在於六書。乩字非倉帝所制，乃周文所制。文王當日囚¶
　于羡里，欲明大易乾陽開化之理，於復卦有疑焉。誠之所積，¶
　格于九蒼，¶
帝以廣成子賜周，使明易道，以教化萬。世廣成乃托兆于文王，¶
　使制木訓象飛鸞之形，作爲此乩。左右廣二十四寸，配二十¶
<pb:CK-BS_JY166_07p043a>¶
　四氣。上下長十二寸，配十二時。于是文王主之，叔釐子扶之，¶
　而廣成遂講易于周氏焉。論復卦之義，則曰復者爲陽動之¶
　機，一陽來復，則萬物丕生，此天心之妙也。一誠來復，則眾德¶
　畢舉，此人心之妙也。天與人何嘗頃刻暫離，所以人不交天¶
　者，塵錮之也，欲封之也。苟能洗塵而存眞，去欲而見理，則心¶
　與天合矣。心合於天，則人即天矣。道豈不貴於復哉。文王於¶
　此，始明復卦之理。廣成又曰：乩之乙，此乾也。占，卜也。卜筮之¶
　理，兆於乾而成於占。宣尼曰：不占而已矣。占之理大矣哉。論¶
　其微，則人心一動，即爲占動，而從吉從凶，占之故也。論其顯，¶
　則蓍亦是占，龜亦是占，推而爲金錢，爲結草，爲木鸞，爲竹箕，¶
<pb:CK-BS_JY166_07p043b>¶
　皆占也。乩者，仙凡相卜之路，故乩不可忽也。乩有上下。乩無¶
　上下也，人有上下耳。人無上下，光有上下耳。上光得上乩，明¶
　天仙之道，而鬱羅之眞托焉，托其光也。下乩則地品上眞寓¶
　之，安其光也。¶
　吕道人從來不說謊，卽今千妖百怪，假托道人名字，播弄虛¶
　聲，番唇鼓舌，愚彼眾生，深爲可憫。道人憐而救之。如今諸子¶
　欲辨乩之眞假，當請書此符，無此者即非吕乩。¶
　有訣曰：開剪南山，斲彼樛木。削飛生翼，吐明陰陽。兆暨六虛，¶
　丕成庶績。乃奉¶
皇俞，接輪冲霄。錫圭秉教，以及下方。爲德崇荗，侔於熙載。大功¶
<pb:CK-BS_JY166_07p044a>¶
　觀成，乃證¶
太上。此訣若臨乩能書此者，乃是吕乩。諸生放眼認着。¶
¶
¶
¶
¶
¶
¶
¶
枕中秘旨卷五終¶
¶
