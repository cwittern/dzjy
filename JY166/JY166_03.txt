#-*- mode: org; -*-
#+EXPORT_ID: JY166
#+TITLE:純陽三書 Chunyang Sanshu
#+WITNESS: CK-BS JYE
<<<<<<< HEAD
#+BASEEDITION: YP
=======
#+BASEEDITION: CK-KZ
#+SEC: 03
>>>>>>> cc399419a54ac8bb3f7e496efeab7a17cca5c7ac
<pb:CK-BS_JY166_03p001a>¶
@fw1續刻道藏輯要¶
* 　　玄藻秘旨　　　　　　新津彭一淸乾陽校正¶
** 　　　體道上篇　　　　　渠縣王妙生雲朋重刋¶
　吕純陽祖師曰：『吾今至會下諸子侍吾，求證道妙，吾詳說之。¶
　此道非旁門，非漸法。三乘乃最上一乘，金液大丹形神俱妙，¶
　性命雙修之道也。¶
太上開淸淨之宗，虛無自然，未分性命，乃上上玄玄自然之道。¶
　但世降道微，人禀愈下，大道晦而不明，艱而不行。¶
太上慈悲，闡方便門，故垂教爲後世度眾生，化少陽帝君，始開¶
　玄宗之教。金寶秘籙，方泄露於世。再傳　鍾師，至吾已一生¶
<pb:CK-BS_JY166_03p001b>¶
　三矣，道始大明。吾愿弘重，盡度眾生，乃爲¶
太上，成始成終。後傳王，王後分南北，而教流流衍至今，了道成¶
　果者，近五千人。卽今　許都仙化八百之會，又是一大劫，正¶
　天地末興之時，生民其災，世運艱迍，俗風澆惡，妖孼橫行，非¶
　斯道斯人，誰與治之。吾受¶
上帝勅命，以總化八百之徒。故時近道昌，會成人出，四海五陵，¶
　翕然向風。此時雖分析未聚，一時自然會合。此會只在龍沙¶
　地方，點化其眾，已生已成，只待期至。亦有近處隱於山川洞¶
　府，或知而未至，或未知而不至，只待䜟興，洪降疫癘，民災百¶
　出，是其時也。有道者聞之，皆望風而至，以施功積行，以顯道¶
<pb:CK-BS_JY166_03p002a>¶
　匡時，則八百會矣。自古得道，童體淸淨者幾人，中年囘頭者¶
　多。誰無淫慾。吾四十落魄江湖，未斷花酒。後遇　師度，勇猛¶
　放下，混迹人世二十餘年，方証妙道。吾始居廬山，受火龍眞¶
　人劍法，内外合一之妙，遂遊淮泗，或楚國，居無定。後往終南，¶
　居三年，方了大道。天關乃吾圜室也，卽　鍾師與吾同居之¶
　所。又遊長安，賣藥施功，其至四百年間，方歸廬山天柱峰結¶
　菴居。不數年，¶
上帝詔赴蓬萊上宫。吾愿未滿，還要度人，方証吾功。論冲舉事，¶
　雖在唐可也，宋可也，在今可也，吾豈在此。論吾愿，必度盡有¶
　緣，不思量功德。此等化度，還是容易。吾化有化身，爲道爲友，¶
<pb:CK-BS_JY166_03p002b>¶
　或三年一週，或數月朝夕。化他也，有化得的也，有化不得的，¶
　都是吾愿。¶
　吾道無二。吾受於　鍾師，　鍾師受於　東華帝君，演傳於¶
　王劉七眞之輩。此道著明於天地間，劫劫度人，方方闡化，及¶
　今未千載而得道証果者，幾五千人。龍沙之䜟，八百三十。兆¶
　於　都仙千二百餘載。今當其會遇之者，非一世二世可至，¶
　乃累劫修証。此一時同生，以成天地大數。或王公，或宦族，或¶
　商賈，或儒流，或藝術，種種不一，要皆同種夙根，共生斯世，不¶
　偶然也。¶
　且說這一竅中者，非上下中外，色身内五臟六腑，纔着一處，¶
<pb:CK-BS_JY166_03p003a>¶
　便是後天。性命本不離，神氣常相守，空空空不空，了知得了¶
　手。神守氣即空，不空無著相。即不空空，且就吾道商量，易於¶
　明悟。若從禪理作解，又是一般門戸。他無别，只從心地，悟自¶
　本性，連神也不用，氣也不管，只空空作觀，到靜極處，忽然靈¶
　明發露，能知之者，直下承當。一或失之，永迷無用。這𥚃還有¶
　妙處，商量不得。吾道性命雙修，命先性，性先命，打合一塊金¶
　丹，了手何論禪乎。大道不在色身上求，只用神氣，神氣豈在¶
　色身乎。後天之氣亦從先天生，自有根蔕。中閒自有黃道，出¶
　入自有門戸。如今色身脉絡穴道，乃氣血周流之方，臟腑發¶
　生之用。有疾者依其經而治之。古人立鍼炙之術，治藥餌之¶
<pb:CK-BS_JY166_03p003b>¶
　方，内外調和，亦只治此氣之失處。今以道行之，氣行必從黃¶
　道，氣止必歸元海，方可返老還童，延生接命。不得雙修之旨，¶
　偏執一端，縱高手也只得地仙果。若孤修祖性，縱大手段大¶
　智解，只了得囘首不昧，不免抛身又出頭來，能不墮落者幾¶
　人。遇道非難，聞者難。聞者非難，行者難。聞而行之，必成聖果。¶
　豈有秀而不實者。¶
　夫道本混淪，無名無形。學道者本無作無爲，不得已而有爲¶
　者，聖人接引之方耳。道是何物，只一○，在天地先。○在天地¶
　間，生物生人。動靜分而陰陽立，乾坤交而四象生，生生化化，¶
　萬億無量，究其本源，有幾多。子如今昧失了只着，由外入内，¶
<pb:CK-BS_JY166_03p004a>¶
　借假修眞，以作返本還元之計。人之一身，内具五臟六腑，精¶
　津氣血液涕涶，乃臟腑之化生，俱是陰滓之物，那得有妙。只¶
　當窮取生身處，秘宻之訣，命覺代度，爲吾口口相傳。先天眞¶
　一之氣，即元精、元氣、元神三家。一本天地所賦，父母所媾，男¶
　女所秉，都在此處。眞一之氣生於天，乃金中水，地六成之。産¶
　於坤戸，即水中金，始生一味淸眞，有氣無形，乃壬水也。乾，金¶
　也。鉛，虎也。眞精也。生之至望，陽極而陰出，關節而成形，乃癸¶
　水也。凡精也。故神仙一味水中金，見而得之，轉凡成聖。見者¶
　非自見。此水發於崑崙頂，虛無㵼下，歸北海底，𨚫似太陽落¶
　在水中，影在澄澄湛湛之中，始隱没而恍惚旋。則光漸露，氣¶
<pb:CK-BS_JY166_03p004b>¶
　漸温，繼則紅光滿爐，乃陽氣盈金半觔、水八兩之時。過此則¶
　癸生矣。故說鉛遇癸生須急採。其實乃用壬不用癸。迷者悞¶
　了千千萬萬，只去採癸生，已是後天無用。水源發于崑崙，其¶
　淸濁即老嫩之分，便是作丹之母，功修到此，立証天仙。¶
　人身中有丹田三處，分天地人，又名上中下，乃性命之根蔕，¶
　生死之門戸。何爲名曰丹，乃天地五行，眞火結聚，付於人形，¶
　得名爲丹。何曰田，乃二五之眞土，與火相附，得名田。生身受¶
　氣之初，始於中，次成於下，及形全脫胎之頃，方得天地眞陽，¶
　靈魂入項，乃爲上。這𥚃通徹，便知性命來厯。形雖生乎下，綂¶
　於中。神雖生乎上，藏於中。故一中之道，乃天地萬物之本，萬¶
<pb:CK-BS_JY166_03p005a>¶
　世諸眞之心印。《大藏經》中，何處無中字。奈無師指只作常聞，¶
　當面錯過此也。吾開化八百，以此道發明，乃始終一貫之妙¶
　理，學者參之。¶
　人之凡見，只知其一，不知其二。道法三千六百門，金丹二十¶
　四種，豈凡夫俗子能盡知乎。大道最上之理，與金仙無二。佛¶
　之止觀，即吾道之超脫，不過眞定眞忘而已。何謂眞定二乘¶
　也。有入定的，還非眞定，彼乃著空之定。眞定從有爲有作中¶
　出，本體圓明，又有護持之基，任其出入自在，如如眞常應物，¶
　不垢不凈，無動無止，乃爲眞定。從此定中，悟入眞忘。此忘非¶
　初下手埽念歸空之比。吾道妙用，將心旣明，性自見。性不獨¶
<pb:CK-BS_JY166_03p005b>¶
　存，所付者形。形不止於血肉肌膚，而要在精氣。故以神馭氣，¶
　以氣煉精，精氣會合，自然成眞，是爲匡廓，是名胞胎，是眞金¶
　鼎，是眞神室，得此者號曰胎仙。重生命蔕，數不由天。從此進¶
　步習定，養神安凝入鼎，漸調漸親，眞人在位，無出無入，神形¶
　相忘，不知軀壳，非寔非虛，不知世界，何天何地，六合歸於一¶
　粟，萬物備於一靈，此是神仙。一旦工夫熟就，自然元神飛躍，¶
　如坐太虗，如登霄漢。雖不出於體中，恍如離乎天外，此神將¶
　出，必按捺住，煉養純熟，則妙化愈顯，神通愈大，千日功成，忽¶
　然踴出天門，囘視身軀，朗然兩個，一般形相。三步五步，十步¶
　百步，漸收漸放。調之久久，三年之後，方可入金石而不礙，對¶
<pb:CK-BS_JY166_03p006a>¶
　日月而無影，六年神仙工夫也。又向上去，廣積功行，授傳道¶
　籙，以及九年，¶
天帝降詔，羣眞慶賀，白日飛空，方証天仙果位。此吾道比佛妙¶
　一般作用。¶
　金丹之道，實是○明，無着無空，活潑潑的。常定於應接之閒，¶
　豈是打坐時澄慮工夫。由動入靜，攝妄歸眞，此已功也。此功¶
　純一，無去無來，常見寶體照空，行雲流水，鳥啼花落，聞見受¶
　想，頭頭無碍，方了眞空，方稱八定。故說靜中行火，定裡結丹，¶
　自悟了方妙有力量的聞言直下，便可入定操持，已是二義。¶
　若有分别，便非金丹之道。由已功而入定，是¶
<pb:CK-BS_JY166_03p006b>¶
太上接引之門。若論到頭，便無漸頓，要學者審已量力。上上人¶
　多没志氣，下下人有出世志，這事古今皆然。富貴迷人，聲色¶
　淫心，上上人夙根本上都着在這邊，多没志氣。下下人貧寒¶
　徹骨，勞苦忍心，多能儆省，恐此身一䣃，反不如當生，故多立¶
　志呵呵。積土成山難，决地成河易，難處倒多成，易處何曾見，¶
　修行者寔寔做个。謝世道理，不在乎遠俗離羣，不在乎絕人¶
　逃世，只從這腔子裏覓個休息之路，便是外境之來，多由内¶
　之自招。若内旣空，外至無隙而入，豈不返退。如是漸得安樂，¶
　外令人物不能識，内令鬼神不能知，一旦得手，恰似出焚炎¶
　熖之閒，得就淸凉之境。自爾幽閑，金玉滿前，而弗顧。妻子在¶
<pb:CK-BS_JY166_03p007a>¶
　側而弗戀，白刃水火弗之懼，雷霆砲矢弗之驚，將這等心去¶
　了，聖功便易。人人本心皆如是，只爲欲欲所撓，有榮便恐辱，¶
　有利便慮害，有恩愛便愁分離，有嗜樂便憂不遂。若無一切，¶
　何得不安。人人若有知識於平生，年年月月日日時時，豈無¶
　些兒自在。只緣迷重覺輕，遇時不知，當面錯過。學道者十二¶
　時中，綿綿尋覓，若遇本體，見時便直下承當，勿令他境又相¶
　搖奪。若布衣道者，豈可同日而語。必須持缽乞食，入山求靜，¶
　捨境如刀割機󰆷，必令無後續之理。進工如避虎越渠，必令¶
　得安著之地。故云：得手便安閒。¶
　道迺萬化之祖，法是造化之用。以道立法，以法顯道。道無法¶
<pb:CK-BS_JY166_03p007b>¶
　不顯，法無道不彰。道法雙行，體用不悖。道非身中精血圓備，¶
　萬象千條，方令萬理，無一毫遺漏。法非符法小事，奉天承地，¶
　孝親敬長，和人事，睦九族，富國强民，長生久視，八風吹不動，¶
　九海履無驚，一心行正道，天地自相依。初學先用忍忘二字¶
　爲首功用，讚之不歡，毁之不怒，量同天地，德踰江海。天地敗¶
　壞，我量包容。江海流竭，我德彌深。不可察察爲明，恝恝爲是。¶
　如是修行，方成大器。超九祖，拔地宅，仙證如來之妙果，登紫¶
　府之眞。¶
　凡今修行者，先立其志，檢其行，改其過，遷其善。此念存存，常¶
　若對吾左右，則道自可明，災自可消，家自可興，身自可保，居¶
<pb:CK-BS_JY166_03p008a>¶
　山居市，易地皆然。無老無幼，無貴無賤，無敏無愚。能如是者，¶
　是眞修行人。若對吾前口稱者道德，心慕者神仙，過此又不¶
　如此，口說心念則自欺矣。修行者聞吾訓，各當細心思之，勇¶
　往修行，勿負吾望。¶
　丹道口訣不在書，在書不在一篇中。或於心而喻汞，或於腎¶
　而言鉛，捨此何求。有裡尋無，無中生有，只有這些子造化，千¶
　賢萬聖從此出去，千言萬語從此衍來，知得個中趣，何勞紙¶
　上求。但說採取交會，便不識了。非無採取交會，實實有的。一¶
　毫不透，萬法皆虛，此理不別分先後，自始至終，合一無二。圜¶
　中之功，不出此道。但以此開竅，藥旣生，基自固，鄞鄂成丹自¶
<pb:CK-BS_JY166_03p008b>¶
　結，何謂有先後淺深。一般鼎氣，一路工夫，人不知捨近求遠，¶
　捨本求末，此道由不明，故不行也。¶
　三元日會，舉天下神人鬼功過。凡人日行善惡，土社家神井¶
　竈諸神會舉。功多過少則舉功，過重功輕則舉過。吾所舉正¶
　是散仙，保舉世閒山洞修行好道者。其人心志果向道無僞，¶
　察其夙根緣之有無先，取其名入籍道泒，遇三元之日，赴九¶
　天保奏，先入三元宫，轉奏　玉闕。待其人功行就否何如，方¶
　行賞陟。䝉保者身不罹橫災劫害，家不生火盗之殃，祖宗受¶
　度，子孫久遠，家計興隆，人物康㤗，豈偶然乎。¶
　吾身如處子，行中規，動由矩，戒四套，如仇敵，養精神，似珍貝，¶
<pb:CK-BS_JY166_03p009a>¶
　此身法也。吾心如太虛，萬象含之無形狀，萬物覆之無罣碍，¶
　風吹雲行，水流光動，何所可着，何象可執，修道者此第一誼¶
　心法也。¶
　凡人之修行，必致誠篤信，决志勇修，遇魔勿𨚫，得意勿喜，聞¶
　謗勿疑，受教勿怠，能如是則人事修於下，天心眷於上，道必¶
　可成，功必可就。若只尋常之見，將信將疑，或勤或怠，朝得夕¶
　失，今是來非，終悞自家大事。何處何時，更尋出頭，諸子心服¶
　吾言乎。¶
　人處順境，富貴身安，無災疾，無是非，有子孫，有田産，只去享¶
　福，誰肯囘頭。儒者說天降大任，必先苦心志，勞筋骨，拂其志，¶
<pb:CK-BS_JY166_03p009b>¶
　逆其行，動心忍性，卽大任可勝，况仙道乎。古今失者不知幾¶
　多，知者打破魔孼，日崇功行，未有不成者也。¶
　修行志爲第一着，由天乎，由人乎，由已乎。此志天不得而囿¶
　之，人不得而助之，三軍不得而奪之。不知者亦已矣，知之而¶
　不自立，可惜可惜。志之定向，由於明理。故說知止而後有定，¶
　志旣定則性命可着在手。¶
　修行之道，同乎天運。陰陽消長，理欲存亡。審其機朕以進工，¶
　窺其竅妙以取藥。得之者性命雙修，迷之者水中捕影。道本¶
　無私，所以待人而後傳者，必然之勢也。何以故，如黃流不注¶
　於瓦缶，玉露必降於金莖，上有所降，下有所盛，自金盤承露，¶
<pb:CK-BS_JY166_03p010a>¶
　滿而不𣣱。倘以芰荷同之，則𣣱而倒瀉矣。是乎非乎，修行工¶
　夫，惟要立志死心，如穿九仞之井，曰進曰深。爲九仞之山，曰¶
　進日高。豈有爲之無功，功而不成者也。修行都不難，已往不¶
　可思，未來不可逆，或前得而後失，或前塞而後通，時之順逆，¶
　事之成敗，因之也。人之善惡，天之禍福，隨之也。只了得這數¶
　語，難也不難。¶
　吾道只恐不遇，遇乃夙緣。今行天之所與，吾方傳之，一得聞¶
　者，愚者可使聰明，天者夀而老者仙。吾所說三斷之志，不可¶
　一時放過。要做長生客，須從這道修。不然空說過，白髮不饒¶
　頭。若不肯放下，雖匹夫匹婦，朝求暮食者，誰肯了。若肯放下。¶
<pb:CK-BS_JY166_03p010b>¶
　雖王侯之貴，四海之富，權勢如將相，恩愛及妻子，一朝便脫¶
　屣而去。此事有一訣，吾已說生死關頭，睜眼一看便了。人之¶
　在凡俗絆縳，日增日多，非鉄漢子用剛刀一割，幾個逃得無¶
　常手。生不了緣，死不了孼，六道沉淪，何時出頭。吾憐眾生之¶
　苦，遵¶
太上之教，開道化人，度此會以了吾夙。願學者心領之，自有大¶
　受用。¶
　呵呵，人之凡心不滅，只是貪癡，到頭來貪着甚麽。貪生怕死，¶
　人之本心。今反貪利貪慾，貪名貪酒，一味痴迷，乃不怕死。呵¶
　呵，捨重而貪輕，捨已而貪人，愈貪愈失，何曾得來。依吾說只¶
<pb:CK-BS_JY166_03p011a>¶
　是守道安分，脫死求生，還是長䇿。貪痴日斷，竅妙日明，方得¶
　圓成自家大事。看這些微名小事，眞是糞土。這些色慾酖漿，¶
　眞是仇害。何故捨金玉而求糞土，抛親情而就仇害乎。人之¶
　處世，本乎父母以生此身，耦乎兄弟以成人倫，蓄乎妻子以¶
　作家室，乃幻景中一傀儡塲耳。順乎常者，一生一死。逆而修¶
　者，不生不死。沙界眾生，各因所生而了所事。聖人恤其苦，故¶
太上開方便之門，垂接引之徑，闡道德以度人。奈眾生汨没情¶
　慾，貪着恩愛，往往入輪迴之苦，可憐可憐。遇聞大道者，乃夙¶
　世之根行，今生不流浪，鬼神保之，天地佑之，眞仙度之。故說¶
　人身難得，至道難聞。人之聞道，當知此因，勿作等閒錯過。吾¶
<pb:CK-BS_JY166_03p011b>¶
　此道自天地生化，　太上度人，祖祖眞眞，心心相印，口口相¶
　傳，吾無私誨。吾今開化八百，正要徹底發露天機，大闡玄宗，¶
　爲　太上立教門，爲天地萬劫衍道脈，豈肯負人。能依猛進，¶
　吾必默化。只待精充氣和神淸，後天全而先天見，人事盡而¶
　天理昭，一得永得，便超凡入聖，一直到頭。時至人出，爲吾徒¶
　之首選，甚妙。常人逐境，迷性背覺，修行的要反常人。用心無¶
　境，則寂然自守。遇境則付物了事，豈爲境移。有功者吾面度¶
　之，或遇於山林，或逢於舟楫，或混於市㕓，或出於江湖，在在¶
　尋度，决不誤人。¶
　修行者已功甚難，先在煉心死念。故說初禪，一念住，二息住，¶
<pb:CK-BS_JY166_03p012a>¶
　三脈住，四命住，念死方了已功。念死精可固，氣可全，神可安，¶
　默默内守，活活死的，方是心死神活，此地位一團，赤子之心¶
　全見，天然面目，不雜半毫情欲之私，方是人事盡。如今人說¶
　修行，縱然遇眞仙至人親授口訣，若不苦下已工也，是晝餅¶
　充飢，何益。人能下决烈了已工，縱是根淺緣薄，久自得遇大¶
　道了手。¶
　丈夫處世也，要乘時。時至而不爲，是懦。先時而强爲，是妄。因¶
　時而動，乃哲土也。上德若愚，良賈若虗，謙以受益，載道之軀。¶
　凡世修行者，吾痛有一種，外賴教門，内無實志，非惟遇師聞¶
　道之難，即遇聞天仙大還之理，亦徒然也。又有一種，知生死¶
<pb:CK-BS_JY166_03p012b>¶
　不可免，求脫六道之苦，向慕玄門佛教，乃因所處地位，或富¶
　或貴，或有名，或有勢者，遂顧戀名勢，不自屈，不自放下，如兩¶
　頭蛇東西走，何得定著。吾勸諸子，只依吾說，有第一富貴名¶
　勢極樂的事，何惜戀區區草露石火之味哉。呵呵，好名者說¶
　天地閒事有盡，名無窮。不知身與名孰重。名存身没，作鬼時¶
　知得麽。好利者皆然，鬬狠爭高者皆然，無益無益。吾望人切¶
　爲天地，爲生靈，爲教門，故不厭煩。¶
　吾正與柳子，笑世緣輕，當面錯了多少。留有一詩，常賣神丹¶
　濟世，人豈知。俗子盡緣輕，相知獨有城南柳，一度從吾便出¶
　塵。呵呵，弄假的萬萬千千，學眞的不一不二，古今滿眼，幾个¶
<pb:CK-BS_JY166_03p013a>¶
　丈夫。莫說前根與後緣，且將巧智對人言。幾多錯路，修行者¶
　何事，如今得總源。古之修行者不遇眞師，苦行求道數十年¶
　有之。一等緣大修行，一遇眞師，得聞大道，七年五載，便超脫¶
　世塵，逍遙天外。此二者不可執一而論，在學者素行何如。吾¶
　度八百弟子已定，時有定期，非先非後，待時一舉而成道。與¶
　魔爭高，此勝彼退，自古仙人多少吃苦受魔的。若丘長春𠔼¶
　乞食，夜搬石，四十餘年，此爲道心不退，足証上果，功首羣眞。¶
　天豈負人，說與人聽，都是難的。從今觀古，仙仙冲舉，眞眞飛¶
　昇，簡䇿之閒，百記其一。但知成功之易，不知修煉之苦。諸子¶
　生於王室，安享爵祿，何受苦來，此乃夙根修來，莫看小了。自¶
<pb:CK-BS_JY166_03p013b>¶
　古黃帝開人極，從廣成子得道，身居九重，日理萬機，坐治四¶
　海，修証大道，一日鼎湖飛昇，臣妾從者三千人。後來周代王¶
　子晉在儲宫，遇至人得道，諫父不從，棄位而隱，亦証果。下如¶
　淮南王，以貴戚而得道，雞犬皆仙。後來富貴得者亦多，但自¶
　貧苦修証的更眾。不必說魔，不必說根緣，只愁不遇，遇之必¶
　成。遇而不煉是愚痴，煉而不就是天過。豈有是理乎，只是不¶
　遇。當今學修仙者，自王公以至庶人，四海内外，不下十餘萬¶
　眾。吾見得聞至道者，可屈指而數，難得難得。大道興時，吾與¶
　諸子日遊救劫。吾所度者，自¶
太上諸祖，次及全眞諸仙，俱爲吾助力接引，以成大會。天神護¶
<pb:CK-BS_JY166_03p014a>¶
　助修行，只待都仙有命，下遂定名籙，先有示下。吾開度化，¶
　許祖監度，時不可緩自降。仙召吾之度化，如普天之下，共一¶
　曰耳，光無不照。但暗室覆盆，則自掩蔽，非日之罪也，諸子悟¶
　之。¶
　先天混混沌沌，陰陽未分，炁與理付，乃無極也。太極判而二¶
　儀生，炁爲形，理爲性，一本而二。此中萬萬生靈，無巨無細，莫¶
　不有性命。《易》云：各正性命。下一正字，多少妙處。鳶飛魚躍，山¶
　峙水流，忘言之悟，自得之眞。中者，不内不外，無相無形，清虛¶
　之境，三關之門，百脈之樞。此處神之舍，氣之路，來去之關，生¶
　滅之基。從此下手，便是了性命之要訣也。¶
<pb:CK-BS_JY166_03p014b>¶
　工夫不出一个大理，只是因人神氣損處，加些斟酌，便妙修¶
　行。少壯者圜中起手，老年者必定先行歸根法，補足神氣，易¶
　見功也。三家之要在神，神要淸，氣可使用，精自不濁墜。眞人¶
　煉形之法，只在煉念，念住便是已功純處，此乃萬鈞之弩，機¶
　在一寸，何用蠢力。爲巧者得之此内功也。外行日用也，要守¶
　得三個字，忍以戒躁，默以戒言，忘以戒思，這便是積精累氣¶
　存神之方，𨚫疾超凡入聖之徑。時時以三字着心胸，何功不¶
　見妙，何世事可擾，何疾苦可慮。靜在動中，不必獨坐方是。任¶
　是狂風翻大海，行船只問把稍人，便是應事取靜的主宰。¶
　修行人爲自家性命，只恐無緣無師，不得遇道。若有緣有師，¶
<pb:CK-BS_JY166_03p015a>¶
　得聞至理，便是出世人了。但把身心收拾，下志勇進，未有苖¶
　而不秀，秀而不實者也。外此都是一切虛幻，何損何益。任他¶
　天地翻覆，山川崩竭，自家靈根，不摇不動，這樣的手段，便是¶
　吾之眷屬。¶
　人之修行，要發肯心，一下放開世事，急把性命捉住。一日入¶
　玄門，便求進一日工夫，非世閒常事。如下手以淸凈爲功者，¶
　必從性始，要到澄湛地分，杳冥恍惚，便見眞息發生，這等的¶
　乃最上事。其後工夫甚速甚妙，不爲些魔累擾阻。吾教汝等¶
　凝神持氣，氣從神召，神合炁眞，虗無之中，恍惚降生，若神若¶
　氣，混合不分，便是先天。得他降下，與後天相接，後天精氣得¶
<pb:CK-BS_JY166_03p015b>¶
　此，如魚之有水，生發自然。其火候無秘，只要識時採取，便得¶
　配合。此炁功乃¶
太上授受，至今凡成眞者，要從此修証。不怕時久，不怕機熟，後¶
　來大受用。修行者只看當下自已工夫如何，勿計往日之久¶
　暫，勿期將來之遲速，自家磨勘得過，便是修行。與世相違，如¶
　獨醒於羣酣之閒，鮮不爲人之唾駡而笑侮之也。但醉者自¶
　醉，醒者自醒。待他醒時，方知我也。自古修仙修佛，多爲世魔。¶
　但這魔與道爲敵，勢不兩立，一進一退，天地神明於此看個¶
　下落。¶
　玄關一竅，自本及末，皆從此了手。中閒作用配合，生發收藏，¶
<pb:CK-BS_JY166_03p016a>¶
　種種都是自然景象。¶
太上當時只說淸淨也，無鉛汞、龍虎、夫妻、金木許多話頭，乃道¶
　之祖也。次而　許太史以淨明爲教，推淨明而用忠孝，又即¶
　世道化人。吾全眞教人，乃¶
太上化，　東華祖傳，　鍾師授吾，以開淨明别宗，無非因時而¶
　度濟人世，非理有淺深，非仙有等限，只是就時而化。¶
　人之氣禀於父母交媾之初，一點眞火包裹而成胎，今在左¶
　腎中也。而今用工，只從要路，以神煉呼吸，久之二物交戀全¶
　固，後天方得，先天發露，乃煉甲生龍，爲已土也。後天完全，精¶
　滿水盈，乃坎中金氣發生，得此已土擒治，水自生發，爲先天¶
<pb:CK-BS_JY166_03p016b>¶
　眞氣。乃煉鉛升入黃庭，乃浮沉主賔之分，此即丹本。配合得¶
　法，遂成金液，曰有黍珠落在其中，那時運坤火，鼓巽風，煆煉¶
　九還，遂成至寶。化炁爲神，化神返虛，只有些兒妙處，無難事¶
　也。只以神馭氣，精自化，妙自出。或先見慧性通徹，或先見命¶
　根發露，二者到頭，都是上乘。¶
　神日遊於目，夜含於肝，兩腎其根源也。凡用功者，靜默之頃，¶
　空虗之際，便收照神光於此，神便凝住，何必用思。内腎乃精¶
　炁之府，後面功夫，脫他不得。外腎之閒，乃苦海之上，眞水之¶
　區，神火降時，直至此處。金乃水之氣，得陽而升，故爲兌。金丹¶
　本藥苖，煉之生庚，爲眞虎生，作明光，成月體，方是生庚。¶
¶	
