#-*- mode: org; -*-
#+EXPORT_ID: JY166
#+TITLE:純陽三書 Chunyang Sanshu
#+WITNESS: CK-BS JYE
#+BASEEDITION: CK-KZ
#+SEC: 04
<pb:CK-BS_JY166_04p001a>¶
@fw1續刻道藏輯要¶

* 　玄藻秘旨　　　　　　新津彭一淸乾陽校正¶

** 　　體道下篇　　　　　渠縣王妙生雲朋重刋¶

　吕純陽祖師曰天之上地之下流布充滿者道也往於古來¶
　於今續繼悠遠者教也故神聖修道立教爲天地立心爲生¶
　民立命繼往開來與天地相終始天地無全功待至人而教¶
　化道一也三教由之而別門徑古今生乎人身者無賢無愚¶
　無大無小莫不從神聖之教以造道妙奈何日用見前六根¶
　䝉蔽知三教當依而不依知一道可成而莫能成故¶
太上不得已化形下世著爲經傳設爲神妙以接引大千生靈¶
<pb:CK-BS_JY166_04p001b>¶
　但含靈之物見之無不愛聞之無不親被之無不變受之無¶
　不化况於人乎人生不齊貴賤貧富勞逸智愚得氣有厚薄¶
　賦性有純疵而薄者疵者同物見聞被受莫不親愛變化况¶
　於純而厚者乃不若彼哉非他也苦者知苦自求得甘甘者¶
　自甘自不思苦三家道路昭昭開闢凡生血氣者非道即佛¶
　非佛即儒豈能舍三而爲他道三教聖神不以道度更作何¶
　說但䝉度者必志行命緣福德凑合兼美斯得之矣六者之¶
　閒命禀於有生之初人可移之緣結于累世之前而人莫測¶
　志在乎自立行在乎自修福在乎自作德在乎自成故儒者¶
　無此世乏眞儒釋者無此世鮮釋子道者無此世少仙徒苟¶
<pb:CK-BS_JY166_04p002a>¶
　能於六者自求兼備不必分別在世教爲聖賢在仙教爲神¶
　聖在佛教爲祖禪豈由天乎抑由人乎天人之際能無心乎¶
　心一寸靈光無形無象合兩間之化育會三教之宗旨修者¶
　惟修此耳形具百骸是個紙糊篾扎之傀儡此靈在則運動¶
　生焉知覺出焉此靈亡則膚髮朽焉聞見滅焉是以往昔修¶
　道者知此多捨形而求靈苟昧此而貪形喪靈不知靈亡形¶
　安可存嗟乎孔聖嘆道之不明不行如吾仙佛皆然矣今當¶
　天地眞劫道教闡明䜟發于先人出於後先後符合以匡時¶
　救劫以傳道度人非常事也¶
　今天地闡玄宗之會吾度諸徒以應都仙之䜟金丹大理火¶
<pb:CK-BS_JY166_04p002b>¶
　候吾今細指吾之道非出於吾乃天地之宗元¶
太上之旨要浩劫諸眞皆從此超凢入聖　晉都仙冲舉于豫¶
　章西山遂先發道脈畱䜟龍沙以爲千二百年之兆今其時¶
　也天不愛道¶
太上慈仁僉吾爲豫章弟子師甲子受¶
帝命先於迎仙庭開度立泒成會吾所樂取者及今天機必應¶
　眞會當興吾故急先化汝輩爲天地救劫爲生民立命不偶¶
　然也¶

　吾受　鍾師集中有存想一節乃是教初機之士今之學者¶
　十常八九用念存想種種入邪法初入道者以此攝念可矣¶
<pb:CK-BS_JY166_04p003a>¶
　念旣止即當用本領工夫無中生有靜裡出動動無動有不¶
　有恍惚杳冥造化自然刑德之機進退之度若有定規不出¶
　我作方是得道得道而修煉得藥而結丹丹結而胎成胎成¶
　而神現是了手也何難乎說也易做也易只是凡情多牽繫¶
　若還下得大斧工須臾出世朝　天帝　刑德之說世人多¶
　用情想原來只是生殺二字陰符說生殺機又加一返字便¶
　妙精粗上下一以貫之生殺卽陰陽盡之矣春生夏長秋收¶
　冬藏故五行有自然之生殺造化有返復之生殺人道卽順¶
　五行生者死死者生仙道要返五行故生不生死不死這是¶
　刑德大頭腦要知一身造化機關玄妙生殺只在呼吸閒分¶
<pb:CK-BS_JY166_04p003b>¶
　別生處有殺殺處有生故生者培養之長生殺者反生之長¶
　生方是出五行超三界道理參同契說刑德臨門防危慮險¶
　甚妙這門字果是門路¶

　修行有個法只要認得自已眞天之覆我地之載我父母只¶
　生我兄弟妻子只伴我親朋只是和我彼人只是同我與我¶
　何休戚生來不相助死去不相畱彼親我不爲之厚彼踈我¶
　不爲之薄何碍於心有誰憎愛把自身作金玉視外物爲塵¶
　埃豈有捨貴取輕之理天理自然善者得福不慮今日之修¶
　無將來之果只慮今日之不修他日何得好處人之修行人¶
　自受用勉而不從吾何苦哉¶
<pb:CK-BS_JY166_04p004a>¶

　仙界長生無窮快樂呵呵人世亦有許多樂事貴膺冠冕福¶
　享珠玉宫室連雲閥閱盈城兄弟冠文武之班子孫受封蔭¶
　之榮王侯將相聲勢炙人名流汗簡勳著鼎彜此丈夫一世¶
　之樂也高卧林泉脫略世故天子莫臣諸侯莫友抱道安命¶
　順時行樂在家則有人倫之美在外則有侣伴之交宇宙同¶
　卷舒風月爲知已麋鹿遊衍泉石笑傲若不知上之有玄窮¶
　四維之有抵極身處太和心忘浩𣺌此大丈夫萬世之樂也¶
　呵呵這還在塵事說到出一步便說無了時無窮樂眞劫日¶
　邇道化當行但道之成否在人自勉人事盡天心見世之治¶
　否在朝聖主赫赫宰輔賢良華夷歸化民物熈康家之興否¶
<pb:CK-BS_JY166_04p004b>¶
　在主但身爲本心爲身宰念乃心用此念端然心君泰定事¶
　物不撓百體從令上可以格九天下可以通九淵何况鬼神¶
　不依吾之向往人物不聽吾之指縱反禍爲祥由乎已變吉¶
　爲凶由乎已豈由造物哉造物不得而限之豈論鬼神之順¶
　逆哉吾之說乃即理之正大處爲學者道由此進修仙也佛¶
　也由此自修聖也賢也天命可保人事可全外此權謀術數¶
　一切以爲名利之謀吾不知矣三教先進者訓語成藏何如¶
　後進之流罔若無聞冥行妄想反覆變詐幽獨之中有愧屋¶
　漏文過飾非以欺白日殊不知念頭起處鬼神伺察善惡一¶
　判禍福相隨大可畏也此大爲凡情說戒修行者更宜加愼¶
<pb:CK-BS_JY166_04p005a>¶
　吾道性命雙脩在初機者以神氣爲主已工者以死念爲主¶
　築基者以養氣爲主入藥者以調和鉛汞爲主結胎者以調¶
　停火候爲主這裏面未至的先一分不得旣往者後一分不¶
　得道若由已顚倒成何用師教¶

　工夫要自得專向陳言求訣者按圖索驥之流終不免識者¶
　所嗤若能以力行造詣工之所致驗即至之方用古經印我¶
　胸中之妙用若合符節便是得師切不可尋頭覓緒厭常喜¶
　新求速效于小乘自限階級眼前得見便宜結果終難爭上¶
　先悟後訣者多先訣後悟者更多不悟得訣者終當悟徒悟¶
　而少訣者終少成最上道吾之本旨吾得受于　師師受于¶
<pb:CK-BS_JY166_04p005b>¶
　祖祖受于先天七蓮開後花葉少歇閒有得者幾不及之天¶
　靈地寶閉而始發藏而益通以迨斯時以詔斯人符千秋之¶
　䜟起八百之會非吾道誰歸乎嗟乎物之不齊情也道之有¶
　限勢也限於勢泥於情道始有不能盡物者矣豈常事哉必¶
　福緣命三者備方可再有行有才五者備則仙家嫡脈苟得¶
　一二而未備則或爲支庻或爲寄附之流吾詳論爲正人心¶
　作士氣乘時直奮以成就斬將奪旗手者靈寶畢法乃　鍾¶
　師親攢古經之要付吾以接後生乃從小乘漸証大道之門¶
　𨚫是淸眞法不涉󰆷毫邪妄吾今化度何不步步趨趨於此¶
　訣乎只爲時近事急天不愛道吾有所禀命始以最上心法¶
<pb:CK-BS_JY166_04p006a>¶
　直指度人功不用多自得成就小乘法由凡入聖從外而中¶
　吾之上訣頓超凡作聖由中而外具眼之徒當自得之¶

　人常論築基煉已殊不知已功無限築基有程已功自修持¶
　之始要𦂳直至純處也要隄防只到大功圓成撒手之日方¶
　得自在築基只在百日這個〓是不必修者乃天地生人自¶
　然安身立命位子不知的日斵日喪知之的時聚時生神既¶
　生形安有死不怕沉疴並夙孼主人安樂不能侵常談合道¶
　勸人放下心來便是妙處¶

　道一也成始成終無兩端學道者一心也自始要終無二志¶
　心合於道道即是心心外無道道外非心求速成者厭高遠¶
<pb:CK-BS_JY166_04p006b>¶
　務神誕者厭簡易故智愚過猶不及所以千人萬人學畢竟¶
　終無一二成今此大會天地眞劫古今奇遇吾爲開化授傳¶
　大道竅訣聞道各當息心努力以遵吾訓行道■去貪嗔即¶
　日見道妙矣吾非秘于昔而泄於今乃因人而授也萬卷丹¶
　經千代聖神誰肯泄露如今指與勿作常理得悟之者可成¶
　聖道¶

　自朝元方暇昨會三島羣眞皆推舉龍沙大䜟今應印正是¶
　天不言吾代言之耳天府選仙雖以今甲申爲度而修仙者¶
　自累劫以來皆積功成果但托身人境當來多蔽不自知也¶
　開度上授¶
<pb:CK-BS_JY166_04p007a>¶
帝命下度八百人人皆從此劫出去道包天地參化育超古今¶
　天地賴之以位諸祖諸眞皆由是出非道則天人閒隔有道¶
　則天人一體修之證之人人可以超齊諸天越厯三島何所¶
　分別乎天人之際雖若懸絕感通之機應如影響昨表文吾¶
　在¶
金闕與諸眞同領進呈¶
上帝已允職籙非常爲道故也道本具足反求自得豈論年之¶
　長幼無分學之深淺但志氣不可一日自餒勵精以求上進¶
　則道成可計日矣呵呵子房得之爲王佐養而藏之爲仙眞¶
　孔明得之爲王佐末終不能自歛終罹凡數此其高下自別¶
<pb:CK-BS_JY166_04p007b>¶
　也學者其知所師乎¶

　修行本要淸淨除盡其欲不特財色即一身之衣一口之食¶
　斷盡所慾此身惟有此心此心惟有此神得心而身可忘得¶
　神而心可忘身心合一神炁歸元未有仙胎不結神炁不就¶
　者¶

　玉詔重頒霄漢金門瑞應褒封羣眞保舉三界推陞立待功¶
　圓行滿同赴海島蓬瀛吾至授施符咒水之秘法以輔道除¶
　斷妖魔丹以了道濟度形神二者合一大道興隆以首八百¶
　之會以應千載之機非常事也工夫只在未生前難既生則¶
　易日新一日時長一時有道行者可接踵而見修行者時時¶
<pb:CK-BS_JY166_04p008a>¶
　要專念念不離方可成一片工夫妙自日生訣無他妙要明¶
　自家身內生發動止之方升降之候取捨之節度則工不離¶
　妙自生無難易遲速之分也好漢到此愈加默守生死不管¶
　只聽他妙生一得永得豈不樂哉三陽之藥百日圜中可得¶
　先要斷慾積精息念則神氣交會其妙易見¶
太上垂教厯劫度人開闢玄門著明宗教故仙學倡興而修者¶
　學者不過以師程訣竅作個梯筏及自悟時還自度也如不¶
　克悟度者有限此丹是本性性是一靈無形無著賦於血氣¶
　或人或物皆得生矣一旦去體血氣朽化故仙教之妙令人¶
　將凡體精氣先作匡廓於四大中伶伶俐俐別生一室以爲¶
<pb:CK-BS_JY166_04p008b>¶
　性之窟穴十月工夫匡廓始成主人未至還是兩家在此須¶
　要曉些消息認得是安居時時尋入戸凝之定之工夫到處¶
　一旦得手妙坐冰壺如登霄漢此方是神得室矣神既得室¶
　自然不出不入如如然渾渾然六根皆凈萬識盡冺形體如¶
　醉情懷洒落將忘乎天地超乎造化是謂神人那時神既安¶
　定全而又全子得母氣哺養完成自然不能畱之劃爾天門¶
　開闢眞人出現形外有形又須按住別尋玄妙了當空虛萬¶
　億化形超於劫外天仙事了矣內調神外煉形煉形之工朝¶
　朝暮暮無閒無斷調神之法有度數豈不可以並行乎行之¶
　一年河車自運時時刻刻無住無休方是氣隨天道五年功¶
<pb:CK-BS_JY166_04p009a>¶
　完則河車大定形將化矣七年功成形神相合功成九年形¶
　入於神一炁聚散昇天入地何有碍乎¶

　先天之妙虗極凈篤神氣歸根一陽來復産自西南日居蟾¶
　窟號眞種子生化氣足漸升漸採泰封在腹上弦及時金水¶
　兩簇二候得藥四候火工始文終武一煉一烹片餉之閒鉛¶
　汞混融陽火既極陰符施功嬰兒姹女匹配黃宫雲收風靜¶
　龍虎潛踪黍珠顯象光照虗空惟一守之無爲于中四威儀¶
　內神息雍容百日基固十月聖功命全性住跳出塵籠丈夫¶
　到此名列仙宫¶

　內理不二本乎大中先天地生造化無窮得本道生陰陽始¶
<pb:CK-BS_JY166_04p009b>¶
　明配合三寶混融五行奪日月精培玄牝根重闢竅妙轉乾¶
　立坤神內之神眞內之眞一朝超脫乃號眞人節度䌓拿火¶
　候微玄道有印證口口相傳天本倉默四時行焉凡汝同心¶
　吾復何言盡之矣¶

　外有服食丹本自二氣成秘傳由天人掇取烏兎精返復造¶
　化功炎帝司其能端倪顧微𣺌接流未可論一粒結刀圭萬¶
　鎰金莫換九轉復三年神丹成影幻見之不可見持之不容¶
　持功行滿大羅吞嚥自有時形神俱飛躍雞犬可入雲度諸¶
　宗祖魂皆昇南宫君神仙別傳妙內外不可偏得本以立內¶
　了外以成仙自古亦稀遇今授惟諸賢告之至再三書紳且¶
<pb:CK-BS_JY166_04p010a>¶
　刻編¶

　時與事遷物應氣化順天時而盡人事感物象以明氣機神¶
　人乎達者之次也凡流營營晝夜茫茫百年不滿石火光陰¶
　覺來一夢此聖賢所以嗟嘆而憐憫之也若夫學道之士立¶
　志修身求以超凡入聖以方寸而抱至玄至妙之理以一身¶
　而參三才萬化之機朝聞者愚夫愚婦夕化者聖子賢孫方¶
　是知音眷屬若心志不專業緣障碍雖口口授受不過秋風¶
　過耳進悅道德退惑紛華交戰胸中轉落迷魔雖曰學道吾¶
　乃謂之未學也前柳子至論大工夫旣詳且明是何故乃爲¶
　天廣化度人興教也吾最上之理聖工以慧爲火以定爲水¶
<pb:CK-BS_JY166_04p010b>¶
　玄機默運眞意爲主一消一息無過不及守之綿綿火行丹¶
　液漸煉漸靈陽神現形十月工足飛遊玉淸此時有理勿忘¶
　一已玉液金晶烹煉四體三年工夫內外返虗一紀行備應¶
　詔淸都漸乘之法便落二義其功成便不可一㮣論矣三年¶
　不漏丹結下元六年丹結中元九年丹居上元方尋向上一¶
　着又未可定嵗月方能煉神返虗了事此神仙地仙分別¶
　夫道兼體性命學道者當求最上乘雙修性命乃天仙中人¶
　矣教因人而施有先性先命之別及其大成非雙修不可也¶
　性之理由於自悟師人者不過發其竅引其端已矣若命之¶
　機必賴師傳授之者先指其孔穴明其藥材詳其法度定其¶
<pb:CK-BS_JY166_04p011a>¶
　火候决其行止斯命機可全不致於輕弄也此會與尋常教¶
　門又別不拘於至會之先後不限於名流之尊卑在乎學者¶
　志行造就何如天無私親惟德是與功高行備首列仙階道¶
　藴于中號曰眞人變化莫測號曰神人與道冥一號曰至人¶
　人心有五官之肉心有一靈之眞心眞心亦依凡心以爲宅¶
　舍此心有機在乎目色之所見念乃隨生口則心之外戸也¶
　心有所感賴口所宣耳聽乎聲與色同目交相爲引誘此三¶
　者爲心病也修心者樞機在乎此耳日用之閒豈無視聽語¶
　言在乎正心而愼于三者之用也動則持其末靜則守其本¶
　如是行持積嵗累月愈勤愈純道思過半矣道之因緣至大¶
<pb:CK-BS_JY166_04p011b>¶
　至重至貴至尊非求不可得但可求者緣耳緣若不偶雖求¶
　亦不得遇諸子只依吾直了最上之道百日而立基精固不¶
　泄遺十月而胎完陽神自出現三年温養功煉形成變化不¶
　飢亦不寒逍遥遊湖海九年九轉週天仙昇金闕豈是小乘¶
　安樂延年之法門乎¶

　吾觀世情人所欲者富而多蓄貴而有勢夀而多子功名顯¶
　於一時受用跨於眾人不過如此而已殊不知富貴未必可¶
　求夀未必長子未必有功名未必遂幾多男兒湮没沉淪不¶
　自知覺莫若操出羣之行立遺世之志究羲軒之道作雲霞¶
　之客飛遊八極隱逸三山天可覆幬而不可限吾地可乘載¶
<pb:CK-BS_JY166_04p012a>¶
　而不可疆吾何論世之寵辱身之生死時之代謝乎¶

　一身四體血肉之軀欲求立命須在玄珠此一竅生仙生佛¶
　之本原結丹脫胎之基址不得此都是隔墻看針鼻呵呵水¶
　月鏡花非神知妙手不能採取若憑些智慧捕風捉影未有¶
　得處吾道性命雙修性寔在先若先命者又是漸乘心者性¶
　之根即神之舍凝後天之神以見先天之性不外乎一心耳¶
　心之有竅非比於七竅之竅乃元始混沌一竅也有生於無¶
　無出於有有而不有無而不無色際眞空空中寔相皆發明¶
　此一竅耳將此一竅立道之本本立道生知仙而仙知禪而¶
　禪何用不臧吾道最上機關忘精神而超性命無爲自然本¶
<pb:CK-BS_JY166_04p012b>¶
　性圓明即証金仙修仙者必由於此作聖工夫故十月居圜¶
　稱日聖功自吾　東華祖開教以來數千百劫有緣者必如¶
　是而後可成也陽生工夫採之養之綿綿無閒百日既週玄¶
　牝始立所謂神室既成方可煉丹此玄牝一立比常行工夫¶
　大有不同息住於胎入脈俱停神光返照內境朗然所謂眞¶
　鼎爐一一分明陽升陰降時刻無差千種光華萬般妙象所¶
　謂白雪滿空黃芽遍地方是實際如此結胎如此脫胎十月¶
　將週陽神出現或飛舞於三關或冲昇於上院或同笑同言¶
　再加純熟忽爾冲破天門現個嬰兒眞凡一樣身外有身方¶
　是功全也此時按住別尋向上一着煉個形神雙妙若論到¶
<pb:CK-BS_JY166_04p013a>¶
　家只是返虗一化萬象萬合一體方可出入造化超劫長生¶
　此天仙之位際陽丹者即金丹也金乃乾體陰中眞陽母隱¶
　子胎故出於坎坎在外故曰藥從外來修行者都要從道上¶
　究個眞體用方可得道道本無朕無名備于太極一心耳虗¶
　靈者體也妙應者用也至於精氣神故末矣以之立體以之¶
　應用又不可須臾去也故曰不可偏執其一此道之未易成¶
　也悟理明徹知性知心便說了了仙佛不知何曾得了運氣¶
　閉精强徤身形便說了了仙佛不知還是頑軀二端皆從執¶
　一所失往往好志漢子不墮于枯禪即流於下乘矣吾以道¶
　度化八百成一大會其閒必有天仙分者安得不以最上乘¶
<pb:CK-BS_JY166_04p013b>¶
　法相授受乎法是一法則耳要得法者善行之在乎體用得¶
　中而已神仙之學本於一心用於一身而身心之要從乎神¶
　氣人之有生二者禀於陰陽知而修之修而得之則超越天¶
　地皷鑄五行與古今萬物作祖矣奈何天地未秘惜此道而¶
　人羣緣輕福淺故學者之難成也只在人之志堅愿大决烈¶
　向往可以囘天心可以造道奧可以出生死此之謂大丈夫¶
　吾豈生來是仙亦修而成者古今多少神仙皆從凡人間出¶
　只要有出羣志行始終不改甘苦歴嘗不成不已不已即成¶
　吾道百日採藥以立基二百日結丹而成胎三百日煉丹而¶
　脫胎十月陽神出現身外有身性命在手仙籍登名此後更¶
<pb:CK-BS_JY166_04p014a>¶
　有一着工夫煉到形神俱妙與道合眞方是了當若聖工後¶
　不了向上一着到底是五假之果落一堦級也更有一般仙¶
　術積滿外行感遇天眞授以服食神丹以度形而飛昇大則¶
　拔宅可以同昇百數十人又在功德中論也此數般在學者¶
　志各造其極¶

　修行者以神馭氣以氣畱形生後天作用便是平日功夫雖¶
　有間斷可以補續若行聖功身心歸一神氣兩忘虗極靜篤¶
　守一勿失時至陽生採取配合純是先天無中有作心知神¶
　運進退有度動靜不踰當行而行不得强行可止則止不得¶
　强止故云最難尋意脈此一意字即入藥鏡中意字也非凡¶
<pb:CK-BS_JY166_04p014b>¶
　想象之意丹家說眞土是土爲五行之祖萬化之原登仙之¶
　梯也身中消息是生殺之機陰符爲丹經之祖只說明殺機¶
　天以斗爲機發運動運行四時遷變寒暑温凉萬物隨之而¶
　生殺故曰天發殺機而星宿移人身有斗即天機也靜之則¶
　萬神歸伏動之則天番地覆故曰人發殺機而天地反覆如¶
　何不說生機只說殺機生生之理三才自然生者不生殺必¶
　相乘故曰殺機凡世論道者不明道本將殺機二字分作兩¶
　般註解以殺爲陰以機爲陽或以機爲念動處殺爲去念皆¶
　失之也消息二字即是此機不可認作呼吸動靜凡物有關¶
　捩子便名做消息子等自識身中關捩子便明消息了地之¶
<pb:CK-BS_JY166_04p015a>¶
　機在氣候因天機而發動春生夏長秋收冬藏故雷霆動於¶
　上龍蛇起於下此一端尤非凡人可知天地之機只一斗耳¶
　人身具天地之象機只一斗耳未有天一機地一機之理吾¶
　昔詩云玄關一竅是生機此基內即見眞意意見即天機發¶
　動了得這些去做性命工夫如探囊取物易了易了¶

　心之在人可得而知者識慮之神耳不可得而見者神明之¶
　體也聞訣者必從道而覓眞心見心而見道見個甚麽禪家¶
　說滿月金容丹家說皓日當空又云金丹又云金剛皆此也¶
　仙家妙用只借三品藥物養成胚胎這眞心發露性命合一¶
　上天入地穿金透石蹈水入火無往不可便是神仙只到白¶
<pb:CK-BS_JY166_04p015b>¶
　日昇空方了天仙修者下手了一心起此心了何戒何齋何¶
　出家何斷俗到處是蒲團吾道度人本以口口相傳心心相¶
　印不假於詞話然而道妙難窺仙凡懸隔非箕化相應難矣¶
　哉不得已而設此化度期滿道成會派延蔓眞劫興隆大會¶
　闡揚吾之愿也諸子之結果也¶

　服食之丹非凡學可知自開闢以來諸祖諸眞皆悟至理以¶
　攢造化與內理而並行故媧皇補天之石軒轅九鼎之丹皆¶
　得其妙者也後之作者往往相繼昭昭宇宙之內自帝王以¶
　至士庶莫不知好而學煉之但天寶非常秘訣不偶豈能全¶
　露于簡編令人得窺其奧閫吾開化豫章八百之徒始則指¶
<pb:CK-BS_JY166_04p016a>¶
　明玄竅以倡大道之宗旨今乃訣授煉法以全化度之機緣¶
　道自太始非吾所私緣在積世非今之遇　都仙建功於晉¶
　畱䜟於今吾後都仙數百年而出吾願在　師前度盡有緣¶
　故茲時茲會¶
帝命於吾以司化度以待功行有備者吾方面度同成大功內¶
　外金丹應期冲舉¶

　千佛一心千聖一道心眞道顯仙佛同歸天道擇人人心合¶
　天金丹種熟仙果自然內成聖功於十月外煉丹種于一年¶
　登高自卑行遠自邇丹頭一熟佈種九轉丹砂既成懷煉九¶
　年功齊岱嶽德被霄壤八百首會於龍沙三流先陞於　玉¶
<pb:CK-BS_JY166_04p016b>¶
　闕大丈夫事業結果神仙侣快活逍遙¶
¶	
