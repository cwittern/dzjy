#-*- mode: org; -*-
#+EXPORT_ID: JY047
#+TITLE:太上道德寶章翼 Taishang Daode Baozhang Yi
#+WITNESS: CK-KZ JYE
#+BASEEDITION: JYE
<pb:CK-KZ_JY047_01p001a>¶
@fw1重刋道藏輯要¶

* 太上道德寶章翼(卷上)¶
　　　　　　　　　　　　　　白玉蟾眞人　章句¶
　　　　　　　　　　　　　　復圭子程以甯闡疏¶

** 道¶

　李淸菴曰道之可以道者非眞常之道也夫眞常之道始於¶
　無始名於無名擬議卽乖開口卽錯設若可道道是甚麽旣¶
　不可道何以見道可道又不是不可道又不是何如卽是若¶
　向這裡下得一轉語參學事畢矣其或未然須索向二六時¶
　中興居服食處囘頭轉腦處較勘這個巍巍的活潑潑的不¶
<pb:CK-KZ_JY047_01p001b>¶
　與諸緣作對應是個甚麽校勘來校勘去校勘到校勘不得¶
　處忽然摸着鼻孔通身汗下方知道這個原是自家有的厯¶
　百劫以來不曾變易所謂道也者不可須臾離也又道行住¶
　坐臥不離這個况覆載之間頭頭物物都是這個亘古亘今¶
　只是這個生天生地只是這個至於日用平常動靜作息只¶
　是這個一切有形皆有敗壞惟有這個常在天地虛空亦有¶
　敗壞只有這個不壞只這個雖鐵眼銅睛覷不破爲甚覷不¶
　破只傷他不曾覿面相逢縱饒覿面相逢也是蹉過且道蹉¶
　向甚麽處去不得亂走畢竟作麽會淸菴向這裡分明舉似¶
　只是欠人承當倘遇知音剔起眉毛薦取咄昨夜江頭新兩¶
<pb:CK-KZ_JY047_01p002a>¶
　過今朝依舊遠山看¶

** 德¶

　德之一字亦是强名不可得而形容不可得而執持凡有施¶
　設積功累行便是不德也只恁麽不修習不用功死如槁木¶
　待德之自來終身無德也這個德字愈求愈遠愈執愈失經¶
　云上德不德是以有德又云上德無爲而無以爲只這兩句¶
　多少分明只是欠承當若是個信得及的便把從前學解見¶
　知聲聞緣覺一切掀倒向平常踐履處把個損字來受用損¶
　之又損損來損去損到損不得處自然玄德昭著方信無爲¶
　之有益經云不言之教無爲之益天下希及之又云玄德深¶
<pb:CK-KZ_JY047_01p002b>¶
　矣遠矣會麽不離當處常自然覔到知君不可見¶

** 經¶

　經之一字亦是强名聖人爲見世人隨情逐幻嗜慾迷眞中¶
　心業識之擾攘靈地無明之熾盛是以天眞喪失橫夭傷殘¶
　不能復其本元於是用方便力開善誘門接引羣迷使歸正¶
　道故著書設教强名曰經經者徑也眾所通行之大路也雖¶
　然讀是經者却不可泥在語言三昧上亦不可離了此經向¶
　外尋求須是向自已分上着意把這五千遺言細細咀嚼點¶
　點畫畫不要放過忽然嚼得一句半句透這一部經都在自¶
　已方信道開口不在舌頭端到這裡打開自己寶藏把出自¶
<pb:CK-KZ_JY047_01p003a>¶
　已經來橫拈倒用不惟這一部經至於三十六部尊經一大¶
　藏教典從頭徹尾轉一遍只消一喝都竟還委悉也麽平地¶
　起風波靑天轟霹𩆝諦聽諦聽¶

** 　　體道章第一¶

道○(如此而已)可道非常道(可說卽不如此)名(强名曰道)可名非常名(謂之道已非也)¶
無○(卽此是道)名天地之始(道生一是天地之始)有(一生二二生三三生萬物故有)名萬物之¶
母(一無生萬有萬有歸一無○生生不息)故常無(虛心無念)欲以觀其妙(見物知道知道見心○無¶
心則自然運化)常有(守中抱一)欲以觀其徼(徼音竅身有生死心無生死)此兩者(萬有一無一無¶
亦無無中不無)同出而異名(萬法歸一一心本空)同謂之玄(道非欲虛虛自歸之人能虛心道自歸之)¶
玄之又玄(虛裏藏眞無中生有)眾妙之門(悟由此入用之無窮百千萬法皆從此出)¶
<pb:CK-KZ_JY047_01p003b>¶

　復圭子曰此章總言道之體用及入道工夫也老君之學全¶
　在於此其五千餘言所敷演者惟演此一章已耳儒之所謂¶
　道者路也以日用常行言老之所謂道者直指本體言玄同¶
　子曰第一道字大道也第二道字卽大道非口道之道分別¶
　在一可字凡人驟觀第二道字謂口道之道旣有可口道之¶
　道則必有不可口道之道矣是可道與不可道二也旣爲大¶
　道豈容口道稍涉擬議便非尋常日用常久不壞之道復圭¶
　子曰道之一字且不可强加况又可强名之乎名以名此道¶
　也而不知道無以名爲也造化密移四時默默中行百物默¶
　默中生必欲歸名於道豈萬古不易之常名乎無能生有故¶
<pb:CK-KZ_JY047_01p004a>¶
　無爲天地之始者道也道生天地長於上古而不爲老無極¶
　是也有彰乎無故有爲萬物之母者一生二二生三三生萬¶
　物萬物統體一太極是也以上數句皆指造化之渾淪大道¶
　而言故常無欲以下則近指人身道妙而言令人知修道也¶
　於二觀字可見故常無二字作一句欲以觀其妙太上謂我¶
　尋常日用安心於無要以觀其道之妙處常有二字作一句¶
　欲以觀其徼徼卽妙中之孔竅也太上謂我尋常日用安心¶
　於有要以觀其道之竅處竅生於妙有欲生於無欲此兩者¶
　於不見中親見於親見中不見其出同特其爲名異耳旣名¶
　爲妙又名爲竅則雖有欲而實未嘗有欲故同謂之玄凡遠¶
<pb:CK-KZ_JY047_01p004b>¶
　而無所至極者其色玄故以名道玄不足以盡之不但絕有¶
　無之名抑且離玄妙之迹故曰玄之又玄生仙生佛在是生¶
　天生地在是生人生萬物亦在是豈非眾妙之門乎此一章¶
　已盡全部道德之旨又曰有無名而後有有名凡名不永者¶
　有名爲祟故也常者久而不變之謂渾而無奇之稱旣曰常¶
　又曰玄所以益明常之不可易不可加也聖人特常之至者¶
　耳　程俱論曰可道之道以之制行可名之名以之立言至¶
　於不可道之常道不可名之常名則聖人未嘗敢以示人非¶
　藏於密而不以示人也不可得而示人焉耳故西方聖人其¶
　所示現設爲乘者三演爲分者十二命之曰教若夫傳於教¶
<pb:CK-KZ_JY047_01p005a>¶
　外者則其不可道與不可名者也中國之聖人祖唐虞憲文¶
　武以訂詩書禮樂之文命之曰經若夫其所以言猶履之非¶
　迹者則其不可道與不可名者也故老君著五千之文將以¶
　示天下迪後世非退於道冥而獨於已者故其發言之首以¶
　謂可道之道可名之名者五千文之所具也若夫千聖之所¶
　不傳者不可得而言也　筆乘謂太上實非舍有以求無苟¶
　舍有以求無則是有外更有無安得爲無葢當其有時實未¶
　嘗有乃眞無也故不滅色以爲空空卽色不捐事以爲空事¶
　卽空不然其所謂無者爲對有之無而所謂有者爲對無之¶
　有亦惡得謂之常無常有哉噫安得知常者而與之一論此¶
<pb:CK-KZ_JY047_01p005b>¶

　　李淸菴曰予謂無欲者無心作爲自然也有欲者有心運¶
　用工夫也無爲則能見無名之妙全其性也有爲則能見有¶
　名之徼全其命也有與無性與命同出而異名同謂之玄玄¶
　之又玄有無交入性命雙全也子思曰喜怒哀樂之未發謂¶
　之中中也者天下之大本也卽無欲觀妙之義也發而皆中¶
　節謂之和和也者天下之達道也卽有欲觀徼之義也致中¶
　和天地位萬物育卽玄之又玄之義也所謂欲者欲人之不¶
　可之謂¶

　　可道必名名必有知故次之以天下皆知¶

** 　　養生章第二¶
<pb:CK-KZ_JY047_01p006a>¶

天下皆知美之爲(求爲美名)美斯惡已(不得美名○不美是惡之因)皆知善之爲¶
(求爲善人)善斯不善已(反爲惡人○善是不善之因)故有無相生(無必生有有必生無)難易¶
相成(先難後易先易後難)長短相形(道本無形自相長短)高下相傾(天旋地轉本無高卑)聲音¶
相和(一風所鳴萬籟相應)前後相隨(往古卽今來今卽古)是以聖人處無爲之事(貴乎¶
自然)行不言之教(道寓於物)萬物作而不辭(無必生有安得不生倘若不生安見長存○忘物)¶
生而不有(無非幻妄○忘形)爲而不恃(今日今日而已○忘情)功成而不居(豈可以夢¶
爲實忘成)　夫惟不居(忘外而不忘其内也)是以不去(一我自存)¶

　復圭子曰大道無名原無美惡亦無善不善自混沌鑿而美¶
　惡分因有善不善葢至美不美至善不善美中藏惡善中寓¶
　不善非天下所得而知也故人之所謂美且善者豈眞美且¶
<pb:CK-KZ_JY047_01p006b>¶
　善哉天下之物生於有有生於無是之謂有無相生合抱之¶
　木起於毫芒百尺之臺潰於蟻穴是之謂難易相成人知臨¶
　短以爲長不知卽短以爲長是尺有所短寸有所長非長短¶
　相形乎高者不可使卑卑者不可使高一定之高下也若天¶
　道高而下降地道卑而上升非高下相傾乎空谷傳聲聲應¶
　氣求一淸一濁遞爲抑揚則聲音相和也古以今爲後而隨¶
　前來亦以今爲前而隨後往則前後相隨也已上相生相成¶
　相形相傾相和相隨六者皆自有爲而致也惟聖人洞知其¶
　故已雕已琢復歸於朴處無爲之事以道而治也行不言之¶
　教以身而教也是以萬物並作吾從而與之作作而不辭忘¶
<pb:CK-KZ_JY047_01p007a>¶
　物也萬物並生生而不有忘形也如造化雖能有所作爲而¶
　不自恃其能忘情也如四時雖有成物之功而不自居忘成¶
　也夫惟不居其功是以生成之功歸天地參贊之功歸聖人¶
　天地也聖人也一也功豈去天地聖人哉○碧虛子曰美善¶
　生於妄情以情之所好爲美情之所惡爲惡縱已妄情非惡¶
　而何以已之所是爲善以已之所非爲不善縱已是非安有¶
　美乎莊子曰是非吾所謂情也吾所謂無情者言人不以好¶
　惡内傷其身常因自然而不益生也此謂止於實當也夫聖¶
　人豈無美善葢美而不矜同於無也不矜則德全同無則害¶
　遠德全害遠美善盡矣若以美善化天下使知其美之爲美¶
<pb:CK-KZ_JY047_01p007b>¶
　葢未盡善也¶

　　知則善惡互生難易對陳勢必爭尙賢德故次之以不尙¶
　　賢¶

** 　　安民章第三¶

不尙賢(爲子當孝爲臣當忠)使民不爭(飽不思食○忘我)不貴難得之貨(黃金與土同價)¶
使民不爲盜(如意無他)不見可欲(耳目之間心實在焉)使心不亂(去卽喚囘○忘情)是¶
以聖人之治○虛其心○實其腹☉弱其志○强其骨○(河上公云¶
愛精重施髓滿骨堅)常使民無知無欲○使夫知者☉不敢爲也○(○識訣者¶
恐懼)爲無爲○則無不治○¶

　復圭子曰尙賢好名也名爭端也若上不好賢則民自然不¶
<pb:CK-KZ_JY047_01p008a>¶
　爭貴難得之貨好利也若上不好利則民自然不盜伯夷死¶
　名於首陽爭名也盜蹠死利於東陵爭利也豈非上之人所¶
　尙在名所貴在貨哉苟上者不見名利有可欲則民亦各安¶
　其志而心不亂矣非閉目而不見也謂天下無可欲者動其¶
　中耳是以聖人之治以下虛心實腹弱志强骨八個字分明¶
　是指點金丹大道教人下手處葢人之不能入道者緣心上¶
　不淨一團名利牽扯心不虛也方寸幾何莫非嗜欲所塡塞¶
　則元精元氣元神不存爲一空殻而腹不實矣虛心二字談¶
　何容易心必如太空任浮雲之往來而太虛之體自若如是¶
　則元精元氣元神固而腹始實矣心猶體也所以宅神君氣¶
<pb:CK-KZ_JY047_01p008b>¶
　統精而志則心之發竅處也志强則心未免外馳骨力必受¶
　其損故弱其志而後能强其骨所謂上善若水水善利萬物¶
　而不爭天下之柔弱莫過於水而攻堅强者莫之能勝棖也¶
　慾焉得剛則骨弱矣嘗使民無知無欲是復歸於混沌也使¶
　夫知者不敢爲也不敢鑿其混沌矣爲者始於有作人難見¶
　也無爲者及至無爲眾始知也則無不治者大修行人以身¶
　爲國以精不動搖謂之民安神氣充裕謂之國富而國胡不¶
　治之有　蘇註尙賢則民恥於不若而至於爭貴難得之貨¶
　則民病於無有而至於盜見可欲則民患於不得而至於亂¶
　雖然天下知三者之爲患而欲舉而廢之則惑矣聖人不然¶
<pb:CK-KZ_JY047_01p009a>¶
　未嘗遺於野而不用賢也獨不尙賢耳未嘗委之地而棄其¶
　貨也獨不貴之耳未嘗去所欲而稿木死灰也獨内不存諸¶
　心外不遺其跡而已矣呂註是以聖人之治也虛其心實其¶
　腹弱其志强其骨心藏神而腹者心之宅虛其心則神不虧¶
　而腹實矣腎藏志而骨者腎之餘弱其志則精不搖而骨强¶
　矣虛其心而腹實則嘗使民無知也弱其志而骨强則嘗使¶
　民無欲也智者知賢非上之所尙而貨非上之所貴則爲之¶
　非所利故不敢爲也夫唯如此則爲無爲而無不治矣¶

　　尙賢尙貴則爭欲之心起矣惟聖人治之以虛故次之以¶
　　道沖而用之¶
<pb:CK-KZ_JY047_01p009b>¶
　
** 　無源章第四¶

道○沖而用之(○太虛同體)或不盈(虛中)淵乎似萬物之宗(心也)¶
挫其銳(歛神不露鋒芒)解其紛(止念)和其光(藏心於心而不見)同其塵(混心於物)¶
湛兮似若存(存神於無)吾不知誰之子○象帝之先○(○惟道爲身)¶

　釋德淸曰此讚道體用微妙而不可測也沖虛也盈充滿也¶
　淵靜深不動也宗依歸也謂道體至虛其實充滿天地萬物¶
　但無形而不可見故曰用之或不盈謂道體淵深寂寞其實¶
　能發育萬物而爲萬物所依歸但生而不有爲而不宰故曰¶
　似萬物之宗　沈蛟門曰銳則有觸紛則多端光則有分別¶
　塵則渾然無跡大道摧挫芒銳而無圭角解釋紛結而無繫¶
<pb:CK-KZ_JY047_01p010a>¶
　累和戢光耀而無英華惟混世同俗並居雜處而不自表潔¶
　湛然澄徹非存非非存泰定之中天光自燭眞一之妙洞在¶
　目前其沖虛如此吾不知誰之子而能臻此化境其亦象先¶
　天一氣統帝之元耳復歸於朴　復圭子曰挫銳解紛和光¶
　同塵皆是太上生平受用妙處他日點化楊朱曰而睢睢而¶
　盱盱而誰與居太白若辱盛德若不足亦是挫銳解紛和光¶
　同塵之意學者知此體認工夫則處處有着落而入道不難¶
　矣¶

　　沖虛淵靜爲萬物所宗尋其宗先乎天地故次之以天地¶
　
** 　虛用章第五¶
<pb:CK-KZ_JY047_01p010b>¶

天地不仁(無心)以萬物爲芻狗(任其自然)聖人不仁(以天地之心爲心也)以百¶
姓爲芻狗(尙自忘我豈有他哉)天地之間(心也)其猶槖籥乎(運而不息)虛而不¶
屈(用之無窮)動而愈出(純亦不已)多言數窮(如何說得)不如守中(盡其在我)¶

　王純甫曰多言數窮不如守中是太上自危自戒之言也葢¶
　道本不可言而斥之以不仁道本不可名而狀之以槖籥知¶
　者固得意而忘言矣不知者不覩其眞而徒爲嘵嘵也則吾¶
　說窮矣中也者中也虛也無也不可言不可名者也守此而¶
　心思路絕言語道斷其何窮之足慮太上著書談道而其言¶
　若此則其不得已之心爲何如也後世學者果不得於芻狗¶
　百姓之言而遂疑其有土芥斯民之意且曰申韓慘刻原於¶
<pb:CK-KZ_JY047_01p011a>¶
　道德也自史遷已然况其他乎此卽多言數窮之一驗也太¶
　上葢預知之矣　復圭子曰猶似也槖卽皮鞲乃鼓風鑄物¶
　之器籥卽管籥乃承氣出音之器用之則伸不用則虛以自¶
　處置之而不以爲屈故曰虛而不屈若用之則觸動其機而¶
　風生愈出愈有故曰動而愈出葢道原自虛中來豈涉言詮¶
　渾然無跡豈落象數故多言數窮卽書不盡言言不盡意之¶
　謂也併芻狗槖籥之喻皆贅談不如守中者吾守中而歸於¶
　忘言斯包含無窮乃得之矣　嚴君平曰芻草也謂朿芻爲¶
　狗古人用以祭祀除祓不祥用已而棄之言當用之時不甚¶
　愛及乎棄之亦不爲憎也天高而淸明地厚而順甯陰陽交¶
<pb:CK-KZ_JY047_01p011b>¶
　通和氣流行泊然無爲萬物自生焉天地非傾心移意巿恩¶
　施澤而有以爲也此所謂天地不仁以萬物爲芻狗明王聖¶
　主非竭智盡能顯仁示德而有以爲也此所謂聖人不仁以¶
　百姓爲芻狗也¶

　　槖籥含虛而不屈者由其神也故次之以谷神¶
　
** 　成象章第六¶

谷神不死(此心本無生死)是謂玄牝(同此一天○一陰一陽)玄牝之門(念頭動處○一¶
闔一闢)是謂天地根(惟心)綿綿若存(只是如此○無休無歇)用之不勤(無爲而已¶
○無物不成用不勞也故曰用之不勤)¶

　白眞人曰谷者天谷也神者一身之元氣天之谷含造化容¶
<pb:CK-KZ_JY047_01p012a>¶
　虛空地之谷容萬物載山川人與天地同所禀也亦有谷焉¶
　其谷藏眞一宅元神是以頭有九宮上應九天中間一宮謂¶
　之泥丸又曰黃庭曰崑崙曰天谷其名頗多乃元神所住之¶
　宮其空如谷而元神居之故謂之谷神神存則生神去則死¶
　日則接於物夜則接於夢神不能安久而自定性入自然無¶
　爲妙用未嘗至於勤勞迫切故曰用之不勤卽此而觀則玄¶
　牝爲上下二源炁母昇降之道明矣世人不窮其根源便以¶
　鼻爲玄口爲牝則玄牝之門又將何以名之孫眞人曰腎之¶
　前臍之後大腸左小腸右玄牝之門是謂天地之根也玄關¶
　卽是玄牝出入之門天地未判父母未生鴻䝉之初乃是先¶
<pb:CK-KZ_JY047_01p012b>¶
　天眞一之炁耳　釋德淸曰牝物之雌者卽所謂萬物之母¶
　也用卽出入之樞機謂道爲樞機萬物皆出於機皆入於機¶
　故曰玄牝之門是謂天地根沈蛟門謂生天生地皆由此出¶
　故謂之門謂之根非玄牝之外又有門門之外又有根也綿¶
　綿之義有三至柔也至微也至長也若存者不可謂之存不¶
　可謂之非存也至人無惰故無勤凡人有作必有輟愈勤則¶
　必有不勤者繼之天一日一周而未嘗勤行一度斯至人所¶
　謂用之不勤也　薛蕙曰自古爲玄牝之說者往往不本谷¶
　神而別爲異說皆非老子之本旨也史記曰老子所貴道虛¶
　無因應變化於無爲至哉言乎葢卽谷神之說也嘗爲之說¶
<pb:CK-KZ_JY047_01p013a>¶
　曰謂之谷則非有也謂之神則非無也又曰谷神之可見者¶
　特其因應焉耳雖曰可見而不可見者存焉是何也葢可見¶
　者皆彼萬物之跡而非其本體也顯其因應之妙用藏其虛¶
　無之實體此谷神之所以爲神也非通神明之德者孰能識¶
　之¶

　　綿綿不絕得天地之根故次之以天長地久¶
　
** 　韜光章第七¶

天長地久(湛然無爲)天地所以能長且久者(心亦如此○無爲)以其不自生¶
(此心長存)故能長生(本無生滅)是以聖人(我也)後其身而身先(無乎不在)外其¶
身而身存(今古如此)非以其無私耶(天地與我同根萬物與我同體)故能成其私(我卽¶
<pb:CK-KZ_JY047_01p013b>¶
天地天地卽我以其無我故能成我)¶

　釋德淸曰此接上章用之不勤之義也言天地以不生故長¶
　生以比聖人忘身故身存也意謂何物長久惟天地長久然¶
　天地所以長久者以其不自私其生其次則聖人長久是以¶
　聖人體天地之德不自私其身以先人忘我也則人樂推而¶
　不厭故曰後其身而身先　復圭子曰聖人有軀殻之法身¶
　有元神之眞身聖人不養形而養神者以軀殻有壞這個不¶
　壞耳後身後此法身也而身先者則此眞身透有無乘虛空¶
　而超乎萬有之上也外身外此法身也而身存者則此眞身¶
　入水不溺入火不焚而與天地並存也眾人皆後而聖人獨¶
<pb:CK-KZ_JY047_01p014a>¶
　先眾身皆亡而聖身獨存無乃似私乎不知聖人恥獨爲聖¶
　人無私也而人盡自暴自棄不肯學聖人故覺聖人私其道¶
　於已而成其私耳其實何私之有　薛蕙曰身先身存是成¶
　其私也原其所以致之顧由於後外其身而無私故曰非以¶
　其無私邪故能成其私夫聖人之無私初非有欲成其私之¶
　心也然而私以之成此自然之道耳如欲成其私卽有私也¶
　未有有私而能成其私者也　程俱曰天地人一原耳天之¶
　所以爲天地之所以爲地人之所以爲人固同而天地之能¶
　長且久人獨不然何哉天不知其爲天地不知其爲地今一¶
　受其形而人則認以爲已曰人耳人耳謂其養生不可以無¶
<pb:CK-KZ_JY047_01p014b>¶
　物也則騁無益之求謂其有身不可以不愛也而營分表之¶
　事厚其生而生愈傷養其軀而身愈病其不爲中道夭者亦¶
　幸矣老君之旨如此而未之思者以謂黃老之徒率畏死而¶
　求長生豈不惑哉夫人而無生道安所載然世之喪其生者¶
　葢反以有其生爲累有其生者且尤老君之深戒而謂其外¶
　於道而求生未之思耳¶

　　聖人後身外身柔順利物故次之以上善若水¶
　
** 　易性章第八¶

上善若水(性猶水也)水善(不爲物所忤而已)利萬物而不爭(初何心哉○隨方逐圓)處¶
眾人之所惡(於我何有)故幾於道(心亦如此○河上公曰水性與道同)居善地(無所擇也○捨¶
<pb:CK-KZ_JY047_01p015a>¶
高就下)心善淵(有所養也)與善仁(無分彼此)言善信(眞實應物)正善治(無往不正○治穢濁¶
而不染平高原而不勞)事善能(無爲而無所不爲○隨方逐圓不與物逆)動善時(與時偕行)夫惟不¶
爭(方寸不競○不與人逆故人不爭)故無尤(亦不以爲福也○無尤則上善矣)¶

　釋德淸曰此言柔順之德無往而不善也上最上謂謙處不¶
　爭之德最爲上善譬如水也故曰上善若水水之妙在利萬¶
　物而不爭不爭謂隨方就圓無可不可惟處於下世人皆好¶
　高而惡下惟聖人能藏垢納汙處眾人之所惡幾近也無往¶
　不善故幾於道　蘇子由曰易曰一陰一陽之謂道繼之者¶
　善也成之者性也又曰天以一生水葢道運而爲善猶氣運¶
　而生水也故曰上善若水二者皆自無而成形故其理同道¶
<pb:CK-KZ_JY047_01p015b>¶
　無所不在無所不利而水亦然然而旣已麗於形則於道有¶
　間矣故曰幾於道然而可名之善未有若此者也故曰上善¶
　避高趨下未嘗有所逆善地也空虛靜默深不可測善淵也¶
　利澤萬物施不求報善仁也圓必旋方必折塞必止決必流¶
　善信也洗滌羣穢平凖高下善治也遇物賦形而不留於一¶
　善能也冬凝春泮涸溢不失節善時也有善而不免於人非¶
　者以其爭也水惟不爭故兼七善而無尤¶

　　道體虛無貴不盈而善持故次之以持而盈之¶
　
** 　運夷章第九¶

持而盈之(無欠無餘)不如其已(放下身心)揣而銳之(貴欲無爲)不如長保(謹而不失)¶
<pb:CK-KZ_JY047_01p016a>¶
金玉滿堂(儉視儉聽裕然有餘)莫之能守(終日如愚○河上公云嗜慾傷人財多累身)富貴而¶
驕(潛心勿用)自遺其咎(寂然不動何咎之有○一涉驕奢必致禍患)功成名遂(月到天心處風來水¶
面時)身退天之道(退自有餘○天地合德○全是謙卑遜順之義)¶

　復圭子曰此接上章上善若水之義持捧也盈滿也已止也¶
　不如弗持也揣揣摩也銳思慮精銳也不可長保卽人之不¶
　可謀者天也知盈而持知銳而揣已爲不善况盈而不持銳¶
　而不揣者乎金玉非世上黃金白玉乃吾身神氣精之三寶¶
　金液玉液是也曰滿堂猶滿身人人本具個個圓成仙佛盡¶
　人可作而莫之能守元神元氣元精琢喪殆盡所存者僅後¶
　天之神氣精耳知玉液金液還丹誰乎若富貴而驕止知堆¶
<pb:CK-KZ_JY047_01p016b>¶
　金積玉而不知自喪本來之金玉勢必自遺其咎併世間之¶
　金玉亦莫能守矣四時之運得序者進成功者退日中則昃¶
　月盈則虧天猶不能常盈况於人乎故曰功成名遂身退天¶
　之道分明是指點富貴之人當退而修眞訪道物色高人推¶
　究天道○白眞人曰有人要識長生訣只是搜尋造化根古¶
　者虛無生自然自然生大道大道生一氣一氣分陰陽陰陽¶
　爲天地天地生萬物則是造化之根也謂富貴之人最難省¶
　悟故有此一段議論○劉師玄曰盈則必虛戒之在滿銳則¶
　必鈍戒之在進金玉必累戒之在貪富貴易淫戒之在傲功¶
　成名遂必危在乎知止而不失其正此言深欲救人謂非必¶
<pb:CK-KZ_JY047_01p017a>¶
　處山林絕人事然後可以入道雖居功名富貴之域皆可勤¶
　而行之¶

　　外物盈滿銳心富貴不若抱一無咎故次之以載營魄抱¶
　　一¶
　
** 　能無章第十¶

載營魄(安心)抱一○能無離(甚處去來)專炁致柔(純淸絕點○二物渾成如母㩦嬰)¶
能嬰兒(混然一片○純一不雜得返朴還湻)滌除玄覽(無事於心無心於事○塵淨鑑明)能無疵¶
(身心如一)愛民治國(怡神養氣)能無爲(無念無爲無思無慮○不動不搖道泰時淸)天門開闔¶
(心地開明)能無雌(一而不二○出入有無不矜不伐)明白四達(一理燭物)能無知(終日如愚○黜¶
聰屏智和光同塵)生之畜之(一心所存包含萬象○斡旋四德長養羣情)生而不有(心同太虛)爲¶
<pb:CK-KZ_JY047_01p017b>¶
而不恃(智周萬物○忘其所自)長而不宰(泰然無我)是謂玄德○(○姬眞人云爲而無爲應¶
事無跡謂之深玄之德)¶

　復圭子曰此章太上明明發洩金丹大道世儒不讀丹書未¶
　聞秘訣而欲以吾儒經史諸子百家解道德經是以凡見而¶
　窺仙俗骨而測佛地下人而談天上事此必不得之數予請¶
　以所得道家之膚見而洩其一二可乎載如車之載物也營¶
　營衛也載營魄軀殻載之也此凡人之所同至抱一能與營¶
　魄而不離則神人之所獨呂祖云精神氣血歸三要南北東¶
　西共一家一卽丹也抱一則精化爲氣氣化爲神神化爲虛¶
　矣此不二法門長生久視之道然必自調息始見鼻中氣出¶
<pb:CK-KZ_JY047_01p018a>¶
　入如烟烟象微消成白久之而息微是專氣致柔也先天祖¶
　氣惟嬰兒完全學人養氣能從後天以復先天如嬰兒乎此¶
　是鍊精化氣工夫玄覽卽同謂之玄玄字也大道旣不可名¶
　又豈可覽乎玄覽者見解也稍著見解卽爲大道之疵纇矣¶
　故必滌除玄覽渾然粹白能無疵乎此爲鍊氣還神工夫身¶
　爲國心爲君精爲民愛民者愛此精氣也精氣不虧分毫已¶
　滿一升六合之數乃得藥之時有作有爲之事後來工夫純¶
　熟民不期安而自安國不求治而自治能無爲乎及至無爲¶
　眾始知也此爲鍊神返虛工夫天門卽泥丸宮也神人之所¶
　棲又謂之天谷至於天門開闔能無雌乎則純陽而無陰矣¶
<pb:CK-KZ_JY047_01p018b>¶
　然自然有一點如霧如電之陽入玄門透長谷而竟上泥丸¶
　有開無闔不是道有闔無開亦不是道霎時霹𩆝一聲忽爾¶
　天門頂破眞人出見大神通如是則四大虛空皆我光明所¶
　燭而已不有其知歛神弢光復歸於虛空非能無知乎此爲¶
　鍊神合道工夫生之畜之者天地也天地有生成而不有之¶
　以自私天地有作爲而不恃之以爲能宰者總也天地有長¶
　養而不宰之以自居天地之玄一聖人之玄也玄德卽玄門¶
　爲聖爲賢者此玄也成仙作佛者此玄也是之爲玄德天地¶
　與聖人同此玄同此德也　朱子曰專氣致柔看他這個是¶
　甚麽樣工夫專是專一無間斷致柔是到柔之極處才有一¶
<pb:CK-KZ_JY047_01p019a>¶
　毫發露便是剛這氣便粗了愚謂朱子之說甚善老子之學¶
　天下莫能行者此其一也¶

　　有專氣致柔之和則物歸如輻之輳轂故次之以三十輻¶
　　共一轂¶
　
** 　無用章第十一¶

三十輻(如三十日是也)共一轂(一月是爾)當其無(月大月小)有車之用(雖是月小亦成一月¶
○轂空車得行心空神得止)埏埴以爲器(陰陽往來而成造化)當其無(天地無全功聖人無全能)有¶
器之用(問有不及亦見天工○器空諸物受心空道眼開)鑿戸牖以爲室(萬象森羅同乎一天)當¶
其無(神不守舍五官失衞)有室之用(聖愚同性忘内逐外)故有之以爲利(得此父母之身爲用)¶
無之以爲用(存吾厥初同然之理無内無外)¶
<pb:CK-KZ_JY047_01p019b>¶

　釋德淸曰此言世人但知有用之用而不知無用之用也意¶
　謂人人皆知車轂有用而不知用在轂中一竅人人皆知器¶
　之有用而不知用在器中之虛人人皆知室之有用而不知¶
　用在室中空處以此爲喻譬如天地有形也人皆知天地有¶
　用而不知用在虛靈無相之心是知有雖有用而實用在無¶
　也然無不能自用須賴有以濟之故曰有之以爲利無之以¶
　爲用利猶濟也老君之學要卽有以觀無若卽有以觀無則¶
　雖有而不有是謂道妙此其宗也　沈蛟門曰車也器也室¶
　也皆有也天下所賴以濟者也故曰有之以爲利車之受軸¶
　器之受物室之受明皆無也三者所賴以濟者也故曰無之¶
<pb:CK-KZ_JY047_01p020a>¶
　以爲用按古者一車三十輻法一月數也共一轂者轂中有¶
　孔眾輻共凑之埏和也和土以爲器無轂中受軸處器中之¶
　虛處戸牖之空處其有之以爲利人皆知之而無之以爲用¶
　非老君不能發其妙也一部莊子多言無用之用¶

　　上章發明虛用虛其用則不爲色聲諸根所惑故次之以¶
　　五色五音¶
　
** 　檢欲章第十二¶

五色(靑黃赤白黑)令人目盲(其機在目志之所之○眼被色瞞)五音(宮商角徵羽)令人耳¶
聾(貪外喪内○耳被聲誘)五味(甘辛酸鹹苦)令人口爽(忘其自然○口被味瞞)馳騁田獵¶
(心猿意馬)令心發狂(不定身心無所歸着○心爲境移)難得之貨(金玉何用)令人行妨(所寶¶
<pb:CK-KZ_JY047_01p020b>¶
惟心惟心守一○意爲物轉)是以聖人爲腹(其樂也内○内境不出)不爲目(耳隨聲走眼被色迷¶
○收視返聽)故去彼取此(見色明心聞聲悟道)¶

　釋德淸曰此言物欲之害教人袪欲之行也意謂人心本自¶
　虛明而外之聲色飮食貨利本無可欲人以爲可欲而貪之¶
　眼淫於色而失無色之色故盲耳淫於聲而失無聲之聲故¶
　聾舌淫於味而失無味之味故爽心則流逸奔境而失其正¶
　定故發狂行則貪逐貨利而失其正操故有妨惟聖人知量¶
　知足爲腹者實其腹也守五性去六情節志氣養神明不爲¶
　目者舉一以包四也羅綺千箱不過一暖食前方丈不過一¶
　飽其餘皆榮觀而已故聖人爲腹不爲目去外面之紛華取¶
<pb:CK-KZ_JY047_01p021a>¶
　在内之眞實¶

　　爲腹不爲目忘我之事故次之以寵辱若驚¶
　
** 　厭恥章第十三¶

寵辱若驚(無榮無辱此心泰泰然○寵是辱先)貴大患若身(思患預防○身爲患本貴重也)何謂¶
寵辱(貴賤貧富)寵爲下(人之所惡)得之若驚(苟非吾之所有○居安慮危)失之若驚(雖一¶
毫而莫取)是謂寵辱若驚(於我何有)何謂貴大患若身(安危累吾心得喪累吾性)吾所¶
以有大患者(心之不甯身之不安)爲吾有身(有我則有身無我則無身)及吾無身(湛然一天¶
我亦非我)吾有何患(忘我忘世天眞自然)故貴以身爲天下(心猶君也身猶天下)則可以¶
寄天下(百年如過客萬物如逆旅)愛以身爲天下(能治其身亦猶治國)乃可以託天下¶
(可以久而不失)¶
<pb:CK-KZ_JY047_01p021b>¶

　復圭子曰此上下文雖議論叠叠而所重不過及吾無身一¶
　句看得破則上下文如劈竹矣古之達人驚寵若驚辱知寵¶
　之爲辱先也貴重也貴身如貴大患知身之爲患本也何謂¶
　寵辱若驚葢爲人上者寵人爲人下者寵於人寵雖與辱對¶
　辱無得失而寵有得失故寵爲下苟一旦得失驟至未有不¶
　驚駭者何謂大患若身人生大患有二非人道之患卽陰陽¶
　之患遭此患者則此身爲之累也及吾無身非無眞身也解¶
　脫此肉身則二患不能入卽白眞人所謂天地雖大能役有¶
　形不能役無形陰陽雖妙能合有氣不能合無氣是無身乃¶
　超世之事爲一已不爲天下也若經世者亦必先有已而後¶
<pb:CK-KZ_JY047_01p022a>¶
　有天下彼不貴重其身而爲塵勞所役則自治且不暇安能¶
　寄天下不愛惜其身而敝精殫神則保身且未遑安能保天¶
　下此所以貴以身爲天下貴以其淸虛恬淡之身愛以身爲¶
　天下愛以其富貴不與之身寵而不有其寵貴而不有其貴¶
　如舜禹之有天下而不與焉乃眞可以寄託天下者也　陸¶
　希聲曰若以得失動其心物我存乎懷則寵辱不暫甯吉凶¶
　未嘗息安足爲天下之正居域中之大乎惟能貴用其身以¶
　爲天下愛用其身以爲天下者則是貴愛天下非貴愛其身¶
　也夫如是則得失不在已憂患不在身乃可以大位寄託之¶
　此大道之行公天下之心也　張洪陽曰寵辱若驚是忘名¶
<pb:CK-KZ_JY047_01p022b>¶
　的事貴大患若身是忘形的事忘名而心不驚忘形而身不¶
　累至矣¶

　　非順道無形者不能無寵辱故次之以視之不見¶
　
** 　贊玄章第十四¶

視之不見名曰夷(身中之心○大象無形視不可見)聽之不聞名曰希(心中之性)搏¶
之不得名曰微(性中之神)此三者不可致詰(不可以說說惟當以意會○河上公云無色無¶
聲無形口不能言書不能傳當受之以靜求之以神)故渾而爲一(○同歸於一而已矣)其上不皦(性無¶
體○莫見乎隱)其下不昧(神無方○莫顯乎微)繩繩兮不可名(綿古亘今昭然獨存○非一色也不¶
可以五色分非一聲也不可以五音辨非一形也不可以長短大小度)復歸於無物(見物便見心○藏身處没¶
踪跡)是謂無狀之狀(心無形相○道無形狀能與萬物作形狀)無物之象(性無形象○一無物象而¶
<pb:CK-KZ_JY047_01p023a>¶
與萬物形象)是謂忽恍(神無去來○親見中不見)迎之不見其首(其來非今)隨之不見¶
其後(其去非古○言無窮無極而長存)執古之道(本無圓成○無爲)以御今之有(本無生死¶
○無爲之道總攝萬有)能知古始(古卽今今卽古聽其自古自今○無爲)是謂道紀(如是如是○無¶
爲之道因無彰有)¶

　復圭子曰至色無色其名曰夷着視不得至聲無聲其名曰¶
　希着聽不得至形無形其名曰微着執摶不得此三者口不¶
　能言又安可詰問一分爲三三復合而爲一所謂大道體虛¶
　超乎聲色名相思議之表天處上而明地處下而暗萬物處¶
　中而繩繩不絕惟此混然一者在上而不加明在下而不加¶
　暗在中繩繩生萬物而不可名終復歸於無物而不可知所¶
<pb:CK-KZ_JY047_01p023b>¶
　謂藏萬物處没踪跡没踪跡處藏萬物無狀而天下之狀從¶
　此出不見中親見是謂無狀之狀無物而天下之象從此出¶
　親見中不見是謂無物之象總之視不見聽不聞摶不得若¶
　忽若恍其起無首其卒無尾本無圓成本無生死果能執古¶
　無爲自然之道以御今世之有爲聽其自古自今自今自古¶
　能知古始所出之自而不遷其德是謂道紀如是如是　薛¶
　蕙曰古之道卽無也觀其對今之有而言意可見矣曰古者¶
　非在今始有也今之有謂今天下之事古始卽古之道人之¶
　應物不知本源之無物而惑於外物以自累此世之通患也¶
　惟執古以御今者以無事爲眞宅以有事爲應跡事雖萬變¶
<pb:CK-KZ_JY047_01p024a>¶
　而在我之不變者常一也道紀者道之綱紀葢天下之事其¶
　本在此故也昔司馬談曰道家使人精神專一動合無形贍¶
　足萬物立俗施事無所不宜指約而操易事少而功多劉向¶
　曰道家秉本執要淸虛以自守卑弱以自持此君人南面之¶
　術也二子之論可謂善矣惜乎其有所未備耳何者世俗之¶
　儒大抵謂老君棄人事之實獨任虛無而已斯言也眾皆以¶
　爲信然而未知其大不然也老君曰執古之道以御今之有¶
　是葢任虛無以應事曷嘗棄事而獨守其虛無哉然則老君¶
　之學非不應事也第其所以御之者在不悖其虛無之本耳¶
　觀老君之旨若此著明而古之善言老君者未嘗舉以爲說¶
<pb:CK-KZ_JY047_01p024b>¶
　以解世俗之惑豈非不備者哉夫學者之患在考其文而不¶
　通其意今老君之言較然若此而論之者乃如彼則於考文¶
　者固已疎矣况其深遠之意乎¶

　　能知道紀便爲善士故次之以古之善爲士者¶
　
** 　顯德章第十五¶

古之善爲士者(明心見性)微妙圓通(允執厥中)深不可識(吾道一以貫之不可得而聞也¶
○淸靜光明視不得見)夫惟不可識(惟精惟一)故强爲之容(謂之道也皆無心焉)豫兮若¶
冬涉川(得處徹骨)猶兮若畏四隣(君子愼其獨)儼兮其若客(無不敬)渙兮若¶
氷之將釋(心聞神悟)敦兮其若樸(終日不違如愚)曠兮其若谷(庶乎屢空臆則屢中○空¶
其中)渾兮其若濁(心與道冥○不垢不淨是也)孰能濁以止靜之徐淸(澄之不淸撓之¶
<pb:CK-KZ_JY047_01p025a>¶
不濁)孰能安以久動之徐生(昔旣不生今亦不滅)保此道者(道不假修但莫汙染)不欲¶
盈(道無窮心無盡)夫惟不盈(有成亦有敗道本無成無敗○沖虛)故能敝(潛龍勿用)不新成(喚作¶
如如早是變了也)¶

　復圭子曰今之爲士者昭昭揭日月而行惟患人不知古之¶
　善爲士者獨不然藏器韜光去粗而微微極而玄玄極則無¶
　所不通其精深也不可得而測吾於其不可測處而强爲之¶
　形容豫兮若冬涉川猶兮若畏四隣猶豫行不進貌冬涉川¶
　謂不敢遽進畏四隣謂不敢妄動儼若客儼謂肅然可觀若¶
　客謂謙退不敢直前渙兮若氷將釋渙者解散釋者消亡謂¶
　氷泮易溺如恐陷也以上四語皆畏愼之至至人應世之象¶
<pb:CK-KZ_JY047_01p025b>¶
　敦兮其若樸如木未雕無文飾也曠兮其若谷曠空也谷虛¶
　無不受也渾兮其若濁藏垢納汙和光同塵也此三語者皆¶
　混沌之意至人混世之象蘇子由曰中民之士以物汨性則¶
　濁而不復淸枯槁之士以定滅性則安而不復生今知濁之¶
　亂性也則止而靜之靜之而徐自淸矣知安之滅性也則久¶
　而動之動之而徐自生矣易曰寂然不動感而遂通天下之¶
　故今所謂動者亦若是耳盈生於極濁而不能淸安而不能¶
　生所以盈也不欲盈不使之盈也天下之物有新則有敝有¶
　敝則有壞而不敝者鮮矣夫惟不盈則新敝成壞無所容心¶
　是以亘古亘今能與天壤俱敝不見其舊而壞安見其新而¶
<pb:CK-KZ_JY047_01p026a>¶
　成耶苟學道之士慕其新成則與道異矣非大成之道也故¶
　曰大成不缺其用不敝¶

　　能與天壤共敝者沖虛之善士也故次之以致虛極¶
　
** 　歸根章第十六¶

致虛極(忘形)守靜篤(忘心)萬物並作(忘物忘我)吾以觀其復(囘光返照見天¶
地心)夫物芸芸(身外無爲)各復歸其根(洞見本來靈光不昧)歸根曰靜(無生無滅○返本)¶
靜曰復命(我無生死我不能無生死我能生死我本無生死)復命曰常(常光見前如如不動)知常¶
曰明(心死方得神活魄滅然後魂昌)不知常(道不可以須臾離也)妄作凶(一念所形無非幻妄○得道則¶
吉失道則凶悟道則仙迷道則鬼)知常容(其大無外○大無不包)容乃公(其小無内○公正無私邪魔自¶
退)公乃王(能爲萬物主不逐四時凋)王乃天(本有之天理無不通)天乃道(一炁之始萬象之祖曷有¶
<pb:CK-KZ_JY047_01p026b>¶
終窮)道乃久(道卽心心卽道○無盡)没身不殆(心無生死道無往來○天地雖變這個不壞)¶

　復圭子曰虛靜者乃道之本體得道之人捐情去欲五内淸¶
　淨如浮雲雖往來而太虛之體自若其虛極矣致卽致中和¶
　之致主心言而心中之性原靜也前念靜後念不靜未守靜¶
　也卽靜之中猶有纎微倚着亦是守靜不篤也故必虛而又¶
　虛靜而又靜然後可謂之致虛極守靜篤也並作猶言並生¶
　也吾不觀其作而觀其復觀復者在易爲雷在地中在十二¶
　辟卦卽爲十一月之復卦在堯夫則爲月窟天根在玄門則¶
　爲五行不到處父母未生前在禪門則爲本來面目凡人止¶
　知觀泰觀乾不知觀復任其至剝至坤純陰而命終矣不知¶
<pb:CK-KZ_JY047_01p027a>¶
　物雖芸芸枝葉扶疎而終各歸其根夫春生夏長皆動時至¶
　歸根則靜矣乃觀復之時是謂復命矣物能歸根復命者松¶
　栢靑靑百千嵗而不朽何爲人獨不知歸根復命乎歸根是¶
　得藥事復命是得丹事太上明以大道指點世人先哲註道¶
　德經皆夢中說夢常者常常如此人至死日曰無常故復命¶
　曰常可與天地同久人患不知此常道耳能知此常道曰明¶
　明者不啻明見致虛守靜之理歸根復命之竅且明從日從¶
　月一陰一陽之謂也若不知常明之道而妄作行旁門者必¶
　凶知常容卽一粒粟中藏世界洞裏乾坤大壺中日月長也¶
　容乃公卽仙佛之欲度世人甚於世人之求仙佛也人王主¶
<pb:CK-KZ_JY047_01p027b>¶
　宰天下天王主宰造化公乃王所謂跳出陰陽之外陶鑄造¶
　化而不爲造化所陶鑄也王乃天我心卽天心天乃道我道¶
　卽天道道乃久我命卽天命没身卽解脫也萬物有壞這個¶
　不壞何殆之有白祖曰形中以神爲君神乃形之命也神中¶
　以性爲極性乃神之命也養形中之神以合神中之性此之¶
　謂歸根復命也¶

　　知常之人道同太上故次之以太上¶
　
** 　湻風章第十七¶

太上(心之精神是謂之聖)下知有之(萬物皆有此理)其次親之譽之(有物生天地無名本寂寥¶
○可親可譽便不自然)其次畏之(百姓日用而不知也○知其畏敬)其次侮之(寂然不動感而遂通¶
<pb:CK-KZ_JY047_01p028a>¶
○全無忌憚)信不足(不知有此理只爲太分明)有不信(平常心是道不用生分別○前行後必隨)猶其¶
貴言(尙何言哉)功成事遂(此理素存此心素有)百姓皆謂我自然(圓陀陀光灼灼淨躶躶赤¶
灑灑)¶

　復圭子曰太上謂太上之世結繩而治也下民不知親己不¶
　知疎物僅知上之有君長而已是愛憎之心尙未起此無爲¶
　而治也其次有爲而治以恩結民故民始知親之譽之乃驩¶
　虞氣象其次以法令繩民民格面而不格心第知畏之其次¶
　令繁禁多未免凌侮生焉而爭奪起矣信不足焉始由君不¶
　信其民有不信民便不信其君上下不相信而猶貴言語以¶
　相籠絡人此必不得之數孰若執古御今以太上自處以無¶
<pb:CK-KZ_JY047_01p028b>¶
　事治天下功成事遂百姓皆謂帝力何有於我哉自然而已¶
　無論無畏侮併親譽亦不知也¶

　　大道無爲親愛畏侮之情生以致大道分裂故次之以大¶
　　道廢¶
　
** 　俗薄章第十八¶

大道廢(自昧固有之心本來之性)有仁義(非其本眞)智慧出(終非本然)有大僞(卽不自然○智¶
慧聰明根塵業識)六親不和(自相分別)有孝慈(葢所當然)國家昏亂(生死岸頭身心茫然)有¶
忠臣(到此方知有所養也○莫若常和莫若常治)¶

　復圭子曰大道無形卽道亦不得已而强名也安有仁義自¶
　仁義之名立人爭趨之世與道交相喪矣故曰大道廢有仁¶
<pb:CK-KZ_JY047_01p029a>¶
　義道無雕琢安有智慧自上用禮樂法度以治民皆智慧也¶
　智慧一出輙有大奸似忠大詐似信者併智慧竊之故曰智¶
　慧出有大僞道旣無仁義智慧又安有孝慈與忠名哉大道¶
　乾坤爲父母編民爲赤子渾然而已自六親不和各親其親¶
　各子其子而後孝慈見大道之世君曰俞臣曰都君曰吁臣¶
　曰咈安見其所謂忠自國家昏亂是非顚倒而後忠臣顯蘇¶
　文定曰堯非不孝而獨稱舜堯無瞽叟也伊周非不忠而獨¶
　稱龍逢比干無桀紂也¶

　　大道廢而仁義彰智慧出而大僞作故次之以絕聖棄智¶
　
** 　還湻章第十九¶
<pb:CK-KZ_JY047_01p029b>¶

絕聖(任其天然)棄智(寂然無念)民利百倍(淸明在躬志氣如神)絕仁(聽其自爾)棄義(遑恤其他)¶
民復孝慈(安時處順)絕巧(忘機)棄利(泯慮)盜賊無有(心兵不起方寸湛然)此三¶
者(忘形以養氣忘氣以養神忘神以養虛)以爲文不足(使其使然孰若自然)故令有所屬(應無¶
所着洞然無我)見素抱樸○少私寡欲(見素抱樸)¶

　復圭子曰此承上文國家昏亂來其將何以教之葢聖智卽¶
　智慧也上人恃聖智以治天下而天下人以大僞亂聖智不¶
　利孰甚焉故絕聖棄智民利百倍大道包羅仁義亦無親疎¶
　自分別以仁義而民反失其眞性故絕仁棄義以還大同而¶
　民亦歸於孝慈機械也計較也總之爲巧利也吾以巧利生¶
　心則五賊盜其内而泰宇不甯奸宄尤而效之所謂兵莫慴¶
<pb:CK-KZ_JY047_01p030a>¶
　於志故絕巧棄利盜賊無有此聖智仁義巧利之三者盡文¶
　飾也皆絕而去之是質有餘而文不足故令天下專屬於樸¶
　素自然少私寡欲矣如是則大道可存而不廢其庶幾大道¶
　之世乎¶

　　尙仁義聖智而大道始廢故次之以絕學無憂¶
　
** 　異俗章第二十¶

絕學無憂(無事無爲無思無慮)唯之與阿(一氣聚散)相去幾何(所過者化)善之與惡¶
(一念動靜)相去何若(所存者神○古今間隔離道甚遠)人之所畏(生死亦大矣)不可不畏¶
(死生事大無常迅速○善惡可畏)荒兮其未央哉(流浪生死沉滯聲色○俗人恐學力未至聖人恐損之未¶
盡)眾人熙熙(守眞之志不堅逐物之情易蕩○嗜欲無厭)如享太牢(於道無味○饑思啖牛)如¶
<pb:CK-KZ_JY047_01p030b>¶
登春臺(恣縱情欲)我獨泊兮其未兆(專氣致柔能如嬰兒○澹然無欲)如嬰兒之未¶
孩(冥冥然而無所知寂寂然而無所爲)乘乘兮若無所歸(應無所住而生其心)眾人皆有餘¶
(不知戢歛)而我獨若遺(惟恐失之○貪務者常憂忘機者常樂)我愚人之心也哉(離種種邊)¶
沌沌兮(離空亦空昏昏默默)俗人昭昭(耳目所娛内眞已喪)我獨若昏(終日如愚○俗人見識於¶
外聖人藏明於内)俗人察察(用心不已勞神不止)我獨悶悶(若有所思實無思者○俗人心細聖人量¶
大)忽兮若海(道無邊際)漂兮若無所止(一心自如萬物無着)眾人皆有以(一人之心¶
有限萬機之事無窮)我獨頑似鄙(身如槁木心若死灰○眾人皆有能聖人獨無能)我獨異於人¶
(道不遠人人自遠道○不與萬法爲侶)而貴食母(大道一而已矣○貴在味道○返本)¶

　李息齋曰學不至於無所學非絕學也道以無得爲得學以¶
　無學爲學使道而可得皆仁義也使學而可學皆名數也故¶
<pb:CK-KZ_JY047_01p031a>¶
　聖人以無得爲得道以無學爲眞學故絕學無憂若未至於¶
　無學則未免有得此遺彼之憾學無時可息矣同爲應對唯¶
　恭而阿慢其相去幾何同爲離性善之與惡其相去何若唯¶
　阿善惡毫釐有異得失遽相懸如此可不致畏於幾微哉生¶
　死事大人雖知畏而不思避畏惟至人非徒知之且實畏之¶
　勿使無常一旦臨也不可不畏敢曰今尙未央而可荒哉¶
　沈蛟門曰眾人溺於所好心憒乎内目眩於外如享太牢之¶
　滋味如登春臺之美麗至人深究其妄自守其中淡然泊然¶
　不動不兆若嬰兒百日之前含德未孩之際心融形釋如虛¶
　舟之泛泛木葉之飄飄不知風之乘我我之乘風而若無所¶
<pb:CK-KZ_JY047_01p031b>¶
　歸也世人狥其所知自謂餘財以爲奢餘智以爲詐至人糠¶
　皮名利心如虛空無乎不忘故曰若遺終日如愚不虧其神¶
　故曰沌沌兮而無分別世人用神於外昭昭若揭日月而行¶
　至人靈光内燭披褐懷玉故曰若昏世人嚴明苛刻見察淵¶
　魚至人𥥆𥥆冥冥似知不知故曰悶悶海之爲物無涯無岸¶
　至人之心不滯方隅離諸邊徼故曰忽兮若海漂兮若無所¶
　止以用也眾人貴有用之用而至人獨貴無用之用形若槁¶
　木而心如死灰故獨頑似鄙　復圭子曰嬰兒在母腹中惟¶
　以母爲食旣離母體猶然食母也及其漸長食世味而已能¶
　知貴食母者天下有幾人哉非鍾天地之間氣超出名利之¶
<pb:CK-KZ_JY047_01p032a>¶
　奇男子度越凡塵之偉丈夫必不知也此母乃先天眞一之¶
　炁原在母腹中來也至十六嵗而母炁完後漸琢耗而母炁¶
　幾亡矣大修行人果能食母以復先天之炁則築基在此結¶
　胎解脫亦在此學人不可不知釋德淸曰此母字指虛無大¶
　道能生天地萬物是道爲母而物爲子食乃嗜好之意眾人¶
　背道逐物如棄母求食於子聖人忘物故獨求食於母　王¶
　純甫曰絕學無憂豈誠莽莽然無所用其心哉葢所絕者世¶
　俗之學而所貴者食母之學也¶

　　我獨異於人德之大也故次之以孔德之容¶
　
** 　虛心章第二十一¶
<pb:CK-KZ_JY047_01p032b>¶

孔德之容(大無不包)惟道是從(細無不入)道之爲物○惟恍惟忽(不可以知知不¶
可以識識○若存若亡人莫可測)忽兮恍兮(卽心卽道)其中有象○恍兮忽兮(卽道卽心)¶
其中有物○𥥆兮冥兮(心與道合)其中有精○(○其中有象其中有物其中有精此卽眞¶
空而後實有也)其精甚眞○其中有信○自古及今(心無所始亦無所終)其名不¶
去(人能弘道非道弘人○厯刼長存)以閱眾甫(萬物之中惟道爲大)吾何以知眾甫之然¶
哉(五行之中人爲最靈)以此○(○以此審知萬物皆道之精炁所生非道則不然也)¶

　復圭子曰首言道不可道又不可名無爲天地之始無之以¶
　爲用恐人認道爲虛無故此章專言無中之有以破玄虛之¶
　障道無形容一可形容卽屬之德然知德容則道亦可從而¶
　識矣道之狀若何恍似有也居有非有忽似無也居無非無¶
<pb:CK-KZ_JY047_01p033a>¶
　有無難定矣然且無象之中似有物象故曰忽兮恍其中有¶
　象爲萬物法象也恍兮忽其中有物爲萬物體質也𥥆兮冥¶
　兮其中有精純一不雜也其精甚眞不事粉飾也其中有信¶
　大無外小無内遠徵天地近取身心無一不應驗也自古及¶
　今天地長存則此道亦長存故其名不去閱厯也甫美也眾¶
　甫指天地萬物稱眾甫者見物無非道之義然者所以然也¶
　吾何以知眾甫之所以然哉知之以此道耳　薛蕙曰閱者¶
　自門出者一一而數之喻道猶門萬物皆由此而往也漢書¶
　此如傳舍所閱多矣陸機賦川閱水而成川世閱人而爲世¶
　其用字之義並同一訓言眾甫一一由道而往道則不與之¶
<pb:CK-KZ_JY047_01p033b>¶
　俱往也故曰自古及今其名不去以閱眾甫眾甫可謂至多¶
　吾所以知其然者以其同出於道得其母則知其子矣¶

　　曲全枉直窪盈敝新接上章孔德之義也¶
　
** 　益謙章第二十二¶

曲則全(性不可窮○委曲從就於人全自本眞不爲外物所虧)枉則直(神不可測○枉者曲已而伸他則能¶
直也)窪則盈(心不可盡○謙則受益)敝則新(以心盡心○悔則自新)少則得(以性窮性○取少棄¶
多從簡得易)多則惑(以神測神○事繁則亂)是以聖人抱一爲天下式(心卽性性卽神¶
神卽道○一能總眾)不自見故明(見見之時見非是見見猶離見見不能及○不自顯已之明而用人之明其明¶
乃大)不自是故彰(多少分明)不自伐故有功(心上工夫何分彼此○忘其功則存其功)不自¶
矜故長(寸心不改終古長存)夫惟不爭(守柔忘我)　故天下莫能與之爭(我尙自忘¶
<pb:CK-KZ_JY047_01p034a>¶
何况非我)古之所謂曲則全者(性不可窮)豈虛言哉(是眞實語)誠全而歸之(一念¶
旣正無往不正○不自見以下皆謙退之義謙則無爭無爭則全歸本然之樸矣)¶

　復圭子曰曲與全對枉與直對窪與盈對敝與新對得與惑¶
　對嘗觀草木含芽人生始胎何其曲也而他日枝幹完百骸¶
　備必委曲方周全豈非曲則全乎一陽初復於地下鬱而不¶
　伸者枉也先儒謂不翕聚則不能發散發散則直遂矣地窪¶
　下水聚之人謙下德歸之故曰窪則盈物久則敝敝極更新¶
　時久亦敝敝極自新故曰敝則新少與多反得與惑反乾易¶
　知斯無不知坤簡能斯無不能學有專業道有專門可不謂¶
　少則得乎夫道不欲多多則雜財多惑於所守學多惑於所¶
<pb:CK-KZ_JY047_01p034b>¶
　聞可不謂多則惑乎是以聖人不務多而務少一則少之極¶
　矣見素抱樸少私寡慾致虛守靜歸根復命皆抱一事也爲¶
　天下式則欲人人如我之抱一矣抱一者嘗與道俱不自見¶
　而因人之見斯無所不見故彰有功而不伐故天下歸功有¶
　長而不矜故天下稱長總之自見自是自伐自矜皆爭端也¶
　一人安能與天下爭不見不是不伐不矜則不爭矣天下人¶
　莫能與不爭者爭以上四者皆曲則全之道不惟於今爲然¶
　古之所謂曲則全者豈虛言哉誠全而歸之不全於全之日¶
　眞所謂曲則全也夫全非獨自全也内以全已外以全物物¶
　我兼全而復還故吾抱元守一可以爲天下式矣李息齋曰¶
<pb:CK-KZ_JY047_01p035a>¶
　物不可以終曲故曲則全物不可以終枉故枉則直窪則必¶
　盈敝則必新少則易得多則易惑此盈虛消息之至理聖人¶
　所以能爲萬物宗者以其抱一也抱一者常與道俱故不自¶
　見而因人之見不自是而因物之是不自有其功而因人之¶
　功不自矜其長而因人之長惟其立於物之獨而不與物爭¶
　故天下莫能與之爭聖人循理而動求其不全不可得以未¶
　嘗不全而又能致曲以養之其全之也至矣是謂誠全而歸¶
　之¶

　　不矜不伐不爭持重希言故次之以希言自然¶
　
** 　虛無章第二十三¶
<pb:CK-KZ_JY047_01p035b>¶

希言自然(無可說得)飄風不終朝(有爲者也○狂則不久)驟雨不終日(何可長也○躁¶
則不長)孰爲此者天地(終不可久也○是誰主宰眾所共知)天地尙不能久(天地萬物無非¶
幻妄)而况於人乎(惟此心爲實餘者卽非眞○不可躁暴)故從事於道者(了心而已○不當如¶
風雨之卒暴)道者同於道(無思卽道○一體同觀)德者同於德(爲無爲○不生二見)失者¶
同於失(忘所忘○無有分別)同於道者○道亦得之○(○我同於道道亦同我)同於¶
德者○德亦得之○(○我同於德德亦同我)同於失者○失亦得之○(○我¶
同於失失亦同我)信不足焉(自信不及)有不信焉(日中逃影疾走渴死○惟知道者不以得失疑道)¶

　呂吉甫曰此接上章不爭之義聽之不聞名曰希言而知其¶
　所以言則言出於不言而聽之不聞矣故曰希言希言者以¶
　道言也故曰自然飄風驟雨成於暴戾非出於自然也天地¶
<pb:CK-KZ_JY047_01p036a>¶
　爲之而不能終朝終日人之言不出於自然則多而數窮宜¶
　矣　復圭子曰人當安靜希言不當如飄風驟雨希言卽是¶
　道惟聖人從事於道妙契玄同與有道者同於道有德者同¶
　於德豈惟不作道德想亦不作得失想故可同有道德者樂¶
　得亦可同無道德者樂失得失渾然而已世人見不到以道¶
　德分曹得則喜而失則悲嘵嘵多言何爲哉此無他以自信¶
　不足所以人不信耳¶

　　證前二章飄風驟雨自見自是矜伐渾是私意私不能久¶
　　故次之以跂者不立¶
　
** 　若恩章第二十四¶
<pb:CK-KZ_JY047_01p036b>¶

跂者不立(心如牆壁乃可入道)跨者不行(心性無染體露眞常)自見者不明(凡所有相皆是¶
虛妄)自是者不彰(不可以聲色求不可以名相見)自伐者無功(百念雲消而風止寸心霜降而水涸)¶
自矜者不長(眞靜妙明虛徹靈通)其在道也○曰餘食贅行(仁者見之以爲仁知者見¶
之以爲智物或惡之(瞥起是病不續是藥)故有道者不處也(不怕念起惟恐覺遲)¶

　釋德淸曰此承上章多言者不能持久猶跂跨之人不能立¶
　行跂足跟不著地也跨闊步而行也葢跂者止知要高人一¶
　頭不知不能久立跨者止知要出人一步不知不能久行以¶
　其欲速皆非自然以此二句爲下四句之譬喻耳自見謂自¶
　逞已見自是謂偏執已見此一曲之士於道必暗而不明自¶
　伐謂自跨其功自矜謂自炫其能此皆自私好勝之人不但¶
<pb:CK-KZ_JY047_01p037a>¶
　無功而且速於取死此道中本無是事故曰其在道也如食¶
　之餘如形之贅此人之所共惡而有道之士以謙虛自守必¶
　不處此故曰有道者不處以其不能合乎自然也¶

　　上章有道不處故發明處道工夫曰有物混成¶
　
** 　象元章第二十五¶

有物混成○先天地生(有物混成)寂兮寥兮(先天地生)獨立而不改(朗然獨存)¶
周行而不殆(無窮無盡)可以爲天下母(能生天地)吾不知其名字之曰道¶
○强爲之名曰大(無邊)大曰逝(無着○無有疆界)逝曰遠(無盡○無有邊際)遠¶
曰返(無住○收拾得來)故道大○天大(同乎無始)地大(同乎無終)王亦大(心君也)域¶
中有四大(上無復色下無復淵靈照獨存玄之又玄)而王居其一焉(卽心是道)人法地(有所¶
<pb:CK-KZ_JY047_01p037b>¶
依㨿○河上公云氣和種得五穀土滋掘得甘泉)地法天(一靈妙有法界圓通○湛然不動自然生育)天法¶
道○(○淸虛密運)道法自然○(道如斯而已)¶

　復圭子曰此發揮大道之妙而爲有道者之所處也當混沌¶
　未鑿果孰主張是實有一物混成完具徹上徹下周流磅礴¶
　先天地生寂兮無聲可聞寥兮無色可見獨立無匹常存不¶
　改殆盡也危也一氣周流而無窮盡天地萬物皆從此中生¶
　故曰可以爲天下母此物至玄至妙吾不知將何以名之字¶
　之曰道己不得已强爲之名曰大其有限量乎大曰逝無有¶
　執滯逝曰遠無有邊際遠曰返收拾得來杳出八荒之外而¶
　逐之不逮返入靈府之内而潛之益深周而復始遠而復近¶
<pb:CK-KZ_JY047_01p038a>¶
　歸而求之人心足矣有物混成先天地生故道大而後天地¶
　大也有天地而後有王故王亦大也域中有四大道與天地¶
　王是也而王居其一此王非天王人王乃身中之眞君王主¶
　於一身是也　玄同子曰備閱諸家註疏人法地地法天天¶
　法道道法自然浮泛帶過似未愜當愚以謂地有眞炁則能¶
　時其生長成熟厚重悠久人則之而成道故曰人法地天有¶
　眞息則能序其寒燠温涼風雷雨露地則之而成嵗故曰地¶
　法天道有眞常則能圓其虛靈妙有澄湛眞空天則之而成¶
　運故曰天法道自然者則○如此而已道亦○如此而已故¶
　曰道法自然雖有地天道之序而無階便是精炁神之分而¶
<pb:CK-KZ_JY047_01p038b>¶
　合一人能抱一則精化爲氣氣化爲神神返合虛卽是人法¶
　地人法天人法道而入自然之妙境也歟¶

　　不離錙重克復擔荷燕處超然轉物而不爲物轉以明上¶
　　章法道之義¶
　
** 　重德章第二十六¶

重爲輕根(心爲萬物之宗)靜爲躁君(道爲一心之體○龍靜能變化虎躁乃夭亡)是以聖人¶
(得道之士)終日行(持心抱一)不離錙重(惟恐喪失○不敢輕爲)雖有榮觀(無所貪着)燕處¶
超然(心超物外○居常靜重)奈何萬乘之主(心也)而以身輕天下(戀有貪生)輕¶
則失臣(情慾所使)躁則失君(無所持守○貪榮取辱)¶

　河上公曰人君不重則不尊治身不重則失神草木之華輕¶
<pb:CK-KZ_JY047_01p039a>¶
　故零落根重故長存人君不靜則失威治身不靜則身危龍¶
　靜故能變化虎躁故夭虧是以聖人終日行道不離其靜與¶
　重也榮觀謂大庭燕處后𡚱所居超然者不染不着也奈何¶
　萬乘之主恣情徇慾而以身輕天下乎王者輕淫則失臣治¶
　身輕淫則失精王者躁動則失君位治身躁動則失其精神¶
　也　李宏甫曰有錙重則雖終日行而不爲輕何也以重爲¶
　之根也嘗燕處則雖榮觀而不爲躁何也以靜爲之君也故¶
　輕則失重根躁則失靜君　復圭子曰鉛性沉重而喜墜汞¶
　性輕飛而喜升以鉛制汞是以沉重而制輕飛内丹結矣故¶
　曰重爲輕根身靜則氣定氣定則了命心靜則神全神全則¶
<pb:CK-KZ_JY047_01p039b>¶
　了性而一了百了矣故曰靜爲躁君是以得道之聖人終日¶
　行者行火候也錙重卽河車北方正氣號曰河車載金上升¶
　度我還家不離錙重者時時河車運轉以鉛制汞是重爲輕¶
　根也雖有榮觀者大庭廣眾之中無欲以觀其妙所謂眞空¶
　不空也燕處卽入室也有欲以觀其竅燕處超然而不染所¶
　謂眞色不色也是靜爲躁君也萬乘之主指主持丹道者言¶
　借來喻修道者之身貴重如萬乘也以天下視天下則天下¶
　重以身視天下則此身重奈何萬乘之主視此身輕於天下¶
　乎鉛重爲君汞輕爲臣此身輕搖其精則汞飛而臣失矣靜¶
　爲躁君而躁不能君靜汞旣躁而飛鉛必走而墜矣此章語¶
<pb:CK-KZ_JY047_01p040a>¶
　語皆金丹細味惟在學者煉已立基以體貼之耳¶

　　輕則失臣躁則失君猶跂跨風雨之喻總結二章法道體¶
　　道之說續下章善行之義¶
　
** 　巧用章第二十七¶

善行無轍迹(以心知心)善言無瑕謫(以性覺性○開口不在舌頭端)善計無籌策(以神¶
全神○一徹萬融)善閉無關鍵而不可開(合神於無○善能守道者外想不入内想不出無關無閉¶
無出無入)善結無繩約而不可解(合於無道○全無繫累)是以聖人(心一而已)常善¶
救人(視人猶己○修己安人)故無棄人(凡關有生均氣同體)常善救物(見物便見心見心便見道¶
○隨機利物)故無棄物(心超物外而不外物○賢者掖之愚者教之)是謂襲明(定能生慧睿可作聖)¶
故善人者(正己處物)不善人之師(物自物我自我)不善人者(不可離生死而求心亦不可脫¶
<pb:CK-KZ_JY047_01p040b>¶
心而離生死)善人之資(生死自生死此心自此心)不貴其師(道無可學心無可用)不愛其資¶
(寒灰枯木)雖智大迷(一念萬年○屏智如愚)是謂要妙(與道合眞)¶

　復圭子曰此章言聖人善行大道過化存神之妙夫人以行¶
　爲行車行有轍步行有跡惟以不行爲行者行滿天下無身¶
　過此之爲善行夫人以言爲言言而盡道恐有瑕言不盡道¶
　恐有謫惟以不言爲言者言滿天下無口過此之爲善言用¶
　籌策以揣世務未免得此而遺彼吾大其心以體物無籌策¶
　而天下之籌策不能外計孰善焉仗關鍵以固精神者可閉¶
　亦可開吾空其心以忘物無關鍵而天下之關鍵不能過閉¶
　孰善焉恃繩約以聯屬人情者易聚亦易散吾悠其心以成¶
<pb:CK-KZ_JY047_01p041a>¶
　物無繩約而天下之繩約不能踰結孰善焉民吾同胞也無¶
　擇人而救無棄人而不救斯爲善救人物吾與也無擇物而¶
　救亦無棄物而不救斯爲善救物襲掩也禮記裘外加衣謂¶
　之襲裘則襲明還是掩明而不露也况上文無轍迹等語皆¶
　是不見而章不動而變無爲而成的光景一般聖人視善與¶
　不善爲一間故善可爲不善師師者法其儀的也視不善與¶
　善不甚相遠故不善可爲善人資資者資藉其攻玉也若不¶
　貴其師無善可爲也不愛其資無過可改也雖智大迷卽大¶
　智若愚之謂非襲明者能之乎此之謂無善無不善師資兩¶
　忘天下之妙曷以加此¶
<pb:CK-KZ_JY047_01p041b>¶

　　守雌守黑守辱不見自已之明接上章雖智大迷之義¶
　
** 　返樸章第二十八¶

知其雄(神也)守其雌(性也爲天下谿(心廣體胖○不自高大萬派歸源)爲天下¶
谿(深妙)常德不離(顚沛必於是造次必於是)復歸於嬰兒(無念)知其白(性也)¶
守其黑(命也)爲天下式(空卽合無專氣致柔)爲天下式(見聞知覺盡皆空寂)常德不¶
忒(道在萬物○凖定不差)復歸於無極○知其榮(心也)守其辱(我也)爲天¶
下谷(但可空諸所有不可實諸所無)爲天下谷(虛中)常德乃足(身心自如身外無餘○湛然圓¶
滿)復歸於樸(大易無極如此則性全)樸散則爲器(易有太極是生兩儀　萬物之樸散則爲器用¶
道散則爲神明流於日月分爲五行)聖人用之(知有此理)則爲官長(知有所畏○設教化人)故大¶
制不割(心同虛空虛空非心)¶
<pb:CK-KZ_JY047_01p042a>¶

　王純甫曰天下之事固有時而當用剛有時而當用明有時¶
　而當用貴此常人之所以必知雄知白知榮也然剛不制於¶
　剛而制於柔明不藏於明而藏於晦貴不基於貴而基於賤¶
　是剛也明也貴也物之末也子也柔也晦也賤也物之始也¶
　母也此聖人之所以守雌守黑守辱也而天下之母歸之矣¶
　其子焉往所以爲谿爲谷爲式而天下歸之　復圭子曰此¶
　一章知雄守雌知白守黑知榮守辱十二字乃徹上徹下語¶
　也學道者得之則可以出有入無而長生久視有德者得之¶
　亦可以獨往獨來而登道岸顧人所得之淺深何如耳聖人¶
　知天下之不可上也而下之知雄守雌也是謙下如深谿常¶
<pb:CK-KZ_JY047_01p042b>¶
　德不離無時不然也復歸於嬰兒併雌雄亦不知矣知昭昭¶
　之不勝其冥冥也以養晦知白守黑也是潛德可模常德不¶
　忒温而理也復歸於無極併黑白亦不知矣知繁華之不堅¶
　久也而去華就實知榮守辱也是藏垢納汙爲天下谷常德¶
　乃足知足不辱也復歸於樸渾然不雕併榮辱亦不知矣若¶
　樸散斯雌雄黑白榮辱分而道器亦分矣聖人用之以治世¶
　也則有官長而尙雄尙白尙榮矣非大制也故大制不割猶¶
　然守雌守黑守辱復歸於嬰兒也無極也大樸也愚前所註¶
　皆吾儒眼前之理未得老君之神若以老解老則刀圭入口¶
　羽翰自生更請伐骨洗髓可乎道家陽丹一粒産於坤宫則¶
<pb:CK-KZ_JY047_01p043a>¶
　雌矣然雌中之雄是謂大雄故聖人知雄而守雌我沉而彼¶
　浮爲天下谿也皆不離日用尋常之德至復歸於嬰兒則純¶
　陽矣白者金精西兌也母隱子胎尋軆於坎黑者水基北坎¶
　也金生水水中有金故聖人知白守黑神明自來凡學道者¶
　誰不是法是則乎常德卽守雌之德不忒者火候分毫不爽¶
　也復歸於無極者完此太極之軆也五行順行金常克木五¶
　行顚倒金伐木榮釋氏謂忍辱仙人漆園吏云香從臭裏出¶
　甘從苦中來聖人知榮而守辱似谷之無所不容而常德無¶
　欠無餘火候足也渾然如樸之未雕復歸於一所謂及至無¶
　爲眾始知也若樸散爲器則一生二二生三三生萬物矣聖¶
<pb:CK-KZ_JY047_01p043b>¶
　人知此理官天地而府萬物未免有所制作故大制則不然¶
　不失本來面目而豈肯割裂剖析以傷混沌哉¶

　　無爲則無敗無執則無失接上章守雌守辱之義¶
　
** 　無爲章第二十九¶

將欲取天下而爲之(欲行此道)吾見其不得已(道本無爲)天下神器(心之所居)¶
不可爲也(無作無止無任無滅)爲者敗之(道本圓成○貪他的着他的)執者失之(愚者逐於¶
外賢者執於内聖人皆僞之吾亦非聖人)故物或行或隨(念茲在茲)或噓或吹(思無邪)或强¶
或羸(善用其心)或載或隳(精思此理○有此便有彼切忌隨他去)是以聖人(我也)去甚¶
(過猶不及)去奢(常道如如)去泰(道無不足○去爲者執者之敝而以自然輔自然)¶

　玄同子曰丹經皆指身爲國精爲民則天下亦國也言天下¶
<pb:CK-KZ_JY047_01p044a>¶
　之道卽言治身之道也聖人以淸靜治身以無事治天下此¶
　太古之世醇龎之民固可無爲而治也及至世降道漓禍生¶
　變起若玁狁之作祟蚩尤之興戎則其爲之也吾見其不得¶
　已不得已而爲之之心亦大彰明較著於天下矣但天下雖¶
　大號爲神器人神好靜而以有爲擾之則神不甯矣故曰天¶
　下神器不可爲也道本不著而妄爲著之者必敗道本圓通¶
　而固執逐之者必失凡物一切或行於前而不知隨者之在¶
　後或噓之欲温而不知吹者之已寒知今日之强而不知他¶
　日之羸知前車之已載而不知後車之且隳種種變幻皆有¶
　爲也惟聖人能於不得已之時爲無爲去甚也能於不得已¶
<pb:CK-KZ_JY047_01p044b>¶
　之時欲無欲去奢也能於不得已之時執無執去泰也無論¶
　治身與治天下無二道也¶

 　以道佐人主者不尙兵武接上章去奢去泰之義¶
　
** 　儉武章第三十¶

以道佐人主者(道與合心)不以兵强天下(善勝在於不爭)其事好還(歸根復命○恃¶
兵强者禍必不遠)師之所處(心兵所處)荊棘生焉(心荒神狂)大軍之後(心與物馳事與心戰)¶
必有凶年(情慾馳驅神氣昏耗)故善者果而已矣(定力所到)不敢以取强(忘我而已)¶
果而勿矜(靜以待之○莫誇高大高而必危)果而勿伐(默而守之○莫自取美美極必變)果而¶
勿驕(存之以和○傲人人傲欺人自欺)果而不得已(用之以虛○以理止敵濟難非求勝人)果而¶
勿强(虛無自然)物壯則老(心爲物移○草木壯極則枯人壯極則衰强者不可以壯)是謂不道(性爲¶
<pb:CK-KZ_JY047_01p045a>¶
心所蔽)不道早已(神爲性所窒○永失眞道)¶

　呂吉甫曰人主者無爲也佐人主者有爲者也取天下不能¶
　無事而欲以强勝天下未有不反乎爾者也　蘇子由曰楚¶
　靈齊湣秦皇漢武或以殺其身或以禍其子孫未有得免者¶
　也兵之所至民事廢故田不修用兵之後殺氣勝故年穀傷¶
　凡兵皆然况以兵强者耶果決也德所不能綏政所不能服¶
　不得已而後以兵決之耳不敢以取强故果而勿矜去甚也¶
　果而勿伐去奢也果而勿驕去泰也果而不得已無心之果¶
　也果而勿强自然之果也豈敢以取强乎哉若夫壯則必老¶
　物無不然者惟有道者成而若缺盈而若沖未嘗壯故未嘗¶
<pb:CK-KZ_JY047_01p045b>¶
　老死以兵强天下者壯矣能無死乎　復圭子曰此章先哲¶
　皆從人道上看猶之可也惟白祖師俱以大道註之濬其源¶
　也弟子敢不揚其波乎身爲國心爲君人主也故學道者欲¶
　以道佐心君自有上善若水至柔至弱之道守雌也守黑也¶
　守辱也不以兵强天下不露鋒芒也其事好還好返本還元¶
　也歸根復命也師之所處荊棘生焉心兵起處靈地荒蕪也¶
　大軍之後必有凶年魔軍馳騁精氣耗散也故上善雖至柔¶
　果而已者弱其志强其骨也釋氏之金剛道家之鐵漢也不¶
　敢以取强卽挫銳解紛和光同塵也果而勿矜去圭角也果¶
　而勿伐忘功德也果而勿驕化意氣也果而不得已無容心¶
<pb:CK-KZ_JY047_01p046a>¶
　也果而勿强任自然也總一果而已也總一不敢以取强也¶
　直爲壯曲爲老師老必潰物壯則老老者必死是謂不道不¶
　知佐人主攝生之道心地荊棘生也維天之命於穆不已已¶
　止也不道早已者有道則長存無道則早已自然之理也¶

　　不以兵强天下故次之以佳兵不祥之語¶
　
** 　偃武章第三十一¶

夫佳兵者不祥之器(以心勝物終莫能勝○驚精神濁和氣不善之器故不當修飾)物或惡之¶
(爲物所誘)故有道者不處(不離生死而離生死)是以君子居則貴左(忘心○主柔)用¶
兵則貴右(任眞○主剛)兵者不祥之器(不得已而用之)非君子之器(觸來勿與競事¶
過心淸涼○非君子樂用之器)不得已而用之(欲求合道乃不合道○不幸用兵以自守護)恬淡爲¶
<pb:CK-KZ_JY047_01p046b>¶
上(寂然○渾然一寂寞無爲之境)勝而不美(欲求凝神神乃不凝○兵者是不好之事也)而美之者¶
(用志不分乃凝於神)是樂殺人(用心一處無事不濟○要其功名肆其剛勇)夫樂殺人者(絕慾)¶
不可得志於天下矣(凡百從儉○不嗜殺人者能一之)故吉事尙左(不可師心○左陽生¶
位也)凶事尙右(當爲心師○右陰殺位也)偏將軍居左(省心○主生故居左陽)上將軍居¶
右(全神○主殺故居右陰)言以喪禮處之(若論此事如喪考妣)殺人之眾(六賊之兵已息三尺¶
之火不焚)以悲哀泣之(心死神活○傷已德薄不能以道化民而害無辜之人)戰勝則以喪禮¶
處之(孤光獨露○明君子貴德而賤兵因不得已而追不善也)¶

　復圭子曰此章大旨全在恬淡爲上與不樂殺人也夫人一¶
　身不出陰陽二端兵乃我之陽神能戰退羣陰是殺已也已¶
　私殺得盡方有陽而無陰矣夫天生五材民並用之誰能去¶
<pb:CK-KZ_JY047_01p047a>¶
　兵然兵可用也不可佳也愈佳則愈爲不祥之器矣以之自¶
　治乃心兵也不鋒刃而利不器械而威何惡於兵倘佳兵藉¶
　器宜爲物之所惡故有道者不處是以君子居則貴左法天¶
　之左行易曰天行健君子以自强不息用兵則貴右法日月¶
　之右行兵家用正爲陽用奇爲陰用兵之道無出陰陽而已¶
　矣兵者不祥之器形而下之之謂也是境殺心則凡也非君¶
　子之器以君子之器則道也形而上之之謂也是心殺境則¶
　仙也不得已而用之以自治惟以恬淡爲上無私可攻無欲¶
　可尅渾然一寂寞無爲之境界不必戰勝而自然淸靜待戰¶
　而後復此本體便爲下德而不美矣若以戰勝爲美便有樂¶
<pb:CK-KZ_JY047_01p047b>¶
　殺人之心夫樂殺人者不可得志於天下以尙兵器而不尙¶
　道器也若君子之器則不樂殺人而樂自殺如下文自知者¶
　明自勝者强是也故吉事尙左取東方之生氣凶事尙右取¶
　西方之殺氣偏將軍居左乃東方木處柔而聽令也上將軍¶
　居右乃西方金處剛而制殺也言以喪禮處之以悲哀泣之¶
　者哀其勝人而不能自勝也戰勝以喪禮處之何也葢用兵¶
　不勝則喪國幸而得勝所喪元氣亦多矣理欲交戰不勝則¶
　喪心幸而得勝耳目口鼻非吾有亦喪我矣非無爲也總未¶
　若恬淡爲上不戰而勝之爲美也葢靜中行持左進陽火陰¶
　極生陽陽中有陰陰反爲主陽反爲賓非得眞人口訣未易¶
<pb:CK-KZ_JY047_01p048a>¶
　解也¶

　　君子所貴恬淡無爲乃道之常故次之以道常無名¶
　
** 　聖德章第三十二¶

道常無名(○河上公云道能陰能陽能弛能張能存能亡故無常名也)樸雖小(亦甚大)天下不¶
敢臣(道爲萬化之君)侯王若能守(守一)萬物將自賓(心爲主物爲客)天地相合¶
(身心如一)以降甘露(大道得矣○和氣所致)民莫之令而自均(心無病而身自安心無爲而神¶
自化)始制有名(道也　是樸散而爲器也)名亦旣有(心也○羣有盡含此樸)夫亦將知止¶
(性也○依止於道樸○不使遷流)知止所以不殆(命也○知止則不循名而逐末)譬道之在天¶
下(心之在我)猶川谷之與江海(萬物歸一歸一而已○千枝萬葉共一本根)¶

　復圭子曰常道不落擬議故無名以其未雕未琢故謂之樸¶
<pb:CK-KZ_JY047_01p048b>¶
　以其曰希曰微故謂之小而天下不敢臣夫何故天地資之¶
　以始萬物恃之以生天下孰有敢臣其所自始與所自生哉¶
　匹夫得道尙能使其所居之地物不疵癘而年穀熟也侯王¶
　若能抱樸而守一則靜爲動君一爲萬主萬物有不賓服者¶
　哉天地相合水火交也以降甘露神水入華池也民莫之令¶
　而自均言人人可能第人身之天地不合安望其甘露降哉¶
　樸尙無名若樸散爲器始制則有名矣道也誠知無可適有¶
　則有亦可以之無是故貴知止止者鎭以無名之樸也知止¶
　則不隨物遷澹然自足危殆安從生譬道之在天下樸不能¶
　不散而爲名水不能不分而爲川谷顧名立而知止非樸亦¶
<pb:CK-KZ_JY047_01p049a>¶
　復於樸川谷分而爲江海江海非源亦復歸於源然則道雖¶
　無名遠取諸物不若近取諸身川谷卽人泥丸宮之瑤池也¶
　太淵池也津液之山源也江海卽人之氣海也曲江也華池¶
　也丹家所謂氣歸元海夀無窮是也¶

　　證前二章用兵之戒知人勝人明於外不若自知自勝存¶
　　於内¶
　
** 　辯德章第三十三¶

知人者智(不爲物所轉也)自知者明(以心合道○見於内也)勝人者有力(久於其道而化¶
自成)自勝者强(眞積力久○勇於不敢則活)知足者富(何物非道○貧亦樂也)强行者有¶
志(有志者事竟成始終不殆)不失其所者久(性常存也)死而不亡者夀(神不死也○眞¶
<pb:CK-KZ_JY047_01p049b>¶
一常存○天行健君子當自强不息)¶

　復圭子曰此章八句一主一賓一淺一深不得一槪穿鑿而¶
　以妄見强解也知人者智見於外也不過識人之善惡優劣¶
　而已自知者明見於内也非返聽無聲内視無形者不能也¶
　勝人者有力勇於敢也不過膂力血氣之剛而已自勝者强¶
　勇於不敢也非克己復禮中立不倚者不能也鷦鷯巢於深¶
　林不過一枝偃鼠飲於河不過滿腹可不謂知足者富乎子¶
　貢之請息冉求之自畫由無志也若顔子之請事斯語自强¶
　不息可不謂强行者有志乎徙業則無成無恆則不永若不¶
　爲事變不爲物遷基址堅固方爲不失其所者久也死則死¶
<pb:CK-KZ_JY047_01p050a>¶
　矣何以又曰死而不亡丹經云心死則神活魄滅則魂昌此¶
　死乃形死仙家解脫是也若眞精神則不死不生此所謂死¶
　而不亡者夀也又云道氣長存是也然而平日工夫皆從自¶
　知自勝自强有志不失其所積累而來志於道者不可不知¶

　　大道爲萬物所恃以生而不辭接上章不失其所者久之¶
　　義也¶
　
** 　任成章第三十四¶

大道汎兮(心無方所○廣大悉備)其可左右(了無所知○可左可右無有限量)萬物恃之¶
以生而不辭(大道無生不免於生萬化自生大道無生○所過者化)功成不名有(實無所得)愛¶
養萬物(道能育物)而不爲主(忘其所自○道無偏私)故常無欲(而不爲主)可名於小¶
<pb:CK-KZ_JY047_01p050b>¶
矣(道雖小含萬物)萬物歸焉(人能虛心道自歸之)而不爲主(尙自不見乎我將何有於我哉○任運自¶
然)可名於大矣(何所不容)是以聖人(心也)終不爲大(粟子藏世界芥子納須彌)故¶
能成其大(諸佛法身入我性我性同共如來合)¶

　李息齋曰大道汎兮充滿八極及其用之如在左右卽取之¶
　左右逢其源之意萬物非道不生而道未嘗辭其勞萬物非¶
　道不成而道未嘗名其功萬物非道不養而道未嘗自以爲¶
　主復圭子曰大道無名著一道字已爲强名吾從無欲處觀¶
　之道無欲故能使萬物各厭其欲則無小不入而名於小可¶
　矣吾從萬物歸焉而不爲主處觀之道忘主故能使萬物各¶
　得其主而大無不包而名於大可矣第化育有到不到而參¶
<pb:CK-KZ_JY047_01p051a>¶
　贊之功無不到卽聖人亦不知其到也此終不爲大卽丹經¶
　及尋其根源一粒如黍大是也故能成其大卽丹經會得坎¶
　離基三界歸一身是也¶

　　大道汎兮乃極廣大而盡精微故次之以執大象天下往¶
　
** 　仁德章第三十五¶

執大象天下往(萬物歸焉)往而不害(道無鬼神獨往獨來)安平泰(心安則性平性平則神泰¶
○萬民遂萬化安也)樂與餌(從心不踰矩)過客止(邪念自絕)道之出口(淡而無味)淡乎其¶
無味(無味之味○無聲無臭)視之不足見(道無形)聽之不足聞(道無聲)用之不¶
可旣(道無盡)¶

　釋德淸曰無象謂之大象大象無形而能入眾形有形者無¶
<pb:CK-KZ_JY047_01p051b>¶
　不歸聖人執無我以御天下故天下莫不往以其與物同體¶
　也萬物恃之以生無往而不利故云往而不害然忘於物者¶
　物亦忘之故物各得其所無不安物物相忘而無競故無不¶
　平暖然如春故無不泰○復圭子曰此承上章末句來大象¶
　者道也夫能執古之道以御今之有則天下萬物皆歸往之¶
　矣不害猶並育而不害也天下各得其所欲而來各厭其欲¶
　而往安也平也安平之極則泰矣○玄同子曰樂與餌餌者¶
　凡聲色貨利靡麗繁華可以移人志而樂人心者皆餌也吾¶
　執大象以往尙有何物可以餌吾衷而樂其餌耶卽有餌吾¶
　者吾姑以樂與之彼邪幻之過客當自銷形滅跡於無象之¶
<pb:CK-KZ_JY047_01p052a>¶
　外止而不前所以執大象之道澹若無味而無味之味爲大¶
　味視若無形而無形之形爲大形聽若無聲而無聲之聲爲¶
　大音變化無方廣大無際而用之不可旣故能成其大¶

　　用之不可旣者乃微明之利器也卽翕張强弱廢(興與奪之妙用)¶

** 　微明章第三十六　
將欲噏之必固張之(一闔一闢)將欲弱之必固强之(一動一静)¶
將欲廢之必固興之(若存若亡)將欲奪之必固與之(舍用得宜)是謂微明幾微先兆¶

　復圭子曰此章止以柔弱勝剛强一句爲主翕聚也張大也¶
　開擴也心體不先開擴致廣大則不能翕聚而盡精微此所¶
　以欲翕而先張也弱之挫其銳也强之鼓舞其精神使不倦¶
　也工夫必先有作有爲方能造到專氣致柔此所以欲弱而¶
<pb:CK-KZ_JY047_01p052b>¶
　先强也廢是廢耳目墜肢體黜聰明也興是興其師旅出我¶
　之陽神戰退羣陰而後百念消融則欲廢而安得不興乎奪¶
　是奪造化之權盜天地之氣與是靜而與陰同德動而與陽¶
　同波則欲奪而安得不與乎其理甚明而其機極微此之謂¶
　微明夫人神至柔也神能入金石而無礙入水火而不溺不¶
　焚天下之柔弱莫過於水而攻堅强者莫之能勝故曰柔弱¶
　勝剛强人範圍於陰陽之内猶魚之在淵而不可脫淵國之¶
　自操其利器而不可示人以利器也聖人則跳出陰陽之外¶
　如龍之躍淵變化而不測也宇宙在乎手萬化生乎身敢有¶
　貪天功以爲已力者無有哉○呂知嘗曰天之道物之理人¶
<pb:CK-KZ_JY047_01p053a>¶
　之事其勢未嘗不如此者也於張知翕於强知弱於興知廢¶
　於與知奪非知機者孰能與於此哉故曰是謂微明然則能¶
　翕張弱强廢興奪與之者無形而柔弱者也爲其所翕張弱¶
　强廢興奪與之者有形而剛强者也則柔弱之勝剛强明矣¶
　人之不可以離柔弱猶魚之不可以脫於淵魚脫於淵則獲¶
　人離於柔弱則死之徒而已矣天下之至柔馳騁天下之至¶
　堅而入於無間非器之最利者乎操利器以馭天下國家則¶
　其所以圖囘運動當在於無形之際安可使知其所由來哉¶
　故曰國之利器不可以示人¶

　　柔弱勝剛强正爲無爲之常道故次之以道常無爲¶
<pb:CK-KZ_JY047_01p053b>¶
　
** 　爲政章第三十七¶

道常無爲(用之不可旣)而無不爲(何所施而不可)侯王若能守(心生於道)萬物將¶
自化(萬化自然)化而欲作(一念欲起)吾將鎭之以無名之樸(盡知眞一處當使六用廢¶
○我行道德人亦道德)無名之樸○亦將不欲(道常無爲)不欲以靜(而無不爲)天下¶
將自正(身心一如　爲無爲則無不治)¶

　沈蛟門曰道常無爲者其本體也而無不爲者其妙用也寂¶
　然不動感而遂通天下之故惟無物然後能物物故貴無爲¶
　也王侯無爲而萬物將自化惟無爲之不能耳胡患不化哉¶
　顧自混沌鑿而侈肆生情竇漸開繁華日增固欲有所作爲¶
　矣聖人於是提防之鎭以無名之樸凡一切有爲之法如可¶
<pb:CK-KZ_JY047_01p054a>¶
　爲可貴可欲可制之名皆卻而不敢爲修玄默以鎭之久則¶
　無知者無欲有知者亦不敢爲而妄作之心自靜矣夫無名¶
　之樸亦難言矣聖人内忘抱樸之念外化抱樸之迹夫是之¶
　謂眞無欲夫是之謂眞靜故天下各正其性命之常上無爲¶
　而下亦無爲此所謂無爲而無不爲之常道¶
¶	
<pb:CK-KZ_JY047_02p001a>¶
@fw1重刋道藏輯要¶

* 太上道德寶章翼卷(下)¶
　　　　　　　　　　　　　　白玉蟾眞人　章句¶
　　　　　　　　　　　　　　復圭子程以甯闡疏¶
　
** 論德章第三十八¶

上德不德(無著)是以有德(不自有其德)下德不失德(有所窒碍)是以無德¶
(與道相違○病其執著)上德無爲(無所事於心)而無以爲(何所爲也)下德爲之(逐妄迷眞)¶
而有以爲(道無可爲○以德求感便有作爲)上仁爲之(以心合道)而無以爲(寂然不動)上¶
義爲之(以物爲心乃昧所見)而有以爲(流而忘返)上禮爲之(道法自然)而莫之應(去道¶
遠矣)則攘臂而仍之(自昧其天○以禮齊物物終不能齊攙以勢力愈見不齊)故失道而後德¶
<pb:CK-KZ_JY047_02p001b>¶
(不能神其神)失德而後仁(不能性其性)失仁而後義(不能心其心)失義而後禮¶
(已失其眞○以儀文玉帛爲禮比義又下也)夫禮者忠信之薄而亂之首也(已非自然)前¶
識者道之華(○棄實得虛)而愚之始也(不可以知知知卽不知)是以大丈夫處¶
其厚不處其薄(還湻返朴○不求識而求道)居其實不居其華(收視返聽)故去彼¶
取此(囘光返照○去虛華取敦朴)¶

　李元素曰上章云道常無爲故次之以上德不德上德無爲¶
　故合道下德有爲不合道仁義猶近德可爲近道之階禮者¶
　純是作爲多不實以禮齊物物轉不齊蓋有爲終有失也執¶
　之不失亦可漸入佳境自仁義而返德自德而返道直造無¶
　爲也前識者智識也智識者失道之始故曰道之華有道者¶
<pb:CK-KZ_JY047_02p002a>¶
　不處沈蛟門曰至人無爲去知與故循天之理不言而如神¶
　不䂓䂓爲仁義禮而仁義禮時出而不窮應物而無形是謂¶
　未始出吾宗上德也得無所得者也惟無所得是以有德也¶
　自此而下一涉於心思作爲可名可稱之境若仁義禮者皆¶
　爲下德僅能合於守道不失德而已自有得之之名而太朴¶
　始漓全體始析其去德也遠矣是以無德又曰道無在而德¶
　有在道降而爲德德無跡而仁有跡德破而爲仁仁無別而¶
　義有別仁壞而爲義義無飾而禮有飾義衰而爲禮謂之上¶
　仁上義上禮非假之者也而弊猶至此又况其假之者乎故¶
　禮者忠信之薄而亂之首也忠信在中不言而飲人以和是¶
<pb:CK-KZ_JY047_02p002b>¶
　以父子之間其禮朴而不明恃貌而論情者其情惡也禮者¶
　盛揖讓之容繁登降之節倡則必其應施則必其報一有不¶
　答則起而相校故禮立而文行實意衰矣實意衰故人懷輕¶
　鄙徂詐之心而亂從起矣前識所謂智也仁義與禮皆從此¶
　出故特揭道之華而愚之始也是以大丈夫處其厚不處其¶
　薄忠信而已矣何以禮爲居其實不居其華道而已矣何以¶
　前識爲追踪上德而返自然之朴終不忍舍此而取彼也凡¶
　老君之言皆爲明智者辨非與守管籥繩墨者論也故其道¶
　爲至道其文爲秘文仁義禮有偏言而道德無偏言仁義禮¶
　之名有方而道德之名無方也論大道莫先於道德爲其名¶
<pb:CK-KZ_JY047_02p003a>¶
　渾成而無端論立教莫先於仁義禮爲其名切近而眞實失¶
　道而爲德失德而爲(云　　云)者猶降祖而爲父降父而爲子(云¶
　　　云)耳老君詳於上而畧於下明大道之源而息支離之弊將¶
　令子子孫孫常以祖宗之心爲心顧子孫眾多老君之言可¶
　行於有道之器不可行於凡品是以孔子之教必詳於下使¶
　中人以下亦可以循規蹈矩而不爲惡至於性與天道子貢¶
　之儔亦云不可得而聞者此也○復圭子曰吾儒言道有天¶
　人太上言德有上下上德卽天道也不自見德是以無往而¶
　非德下德卽人道也執著於德僅不失而已反與自然不合¶
　是以無德上德無爲本體淸淨也而無以爲併制作亦不事¶
<pb:CK-KZ_JY047_02p003b>¶
　其結繩之世乎下德爲之澡雪其精神而有以爲則法網漸¶
　多其三代之世乎仁則德澤及於民矣苐上仁雖有作爲而¶
　卒歸於無爲王者之風也義則裁割斷制之意矣苐上義亦¶
　渉意氣而不免多事五霸之風也德有上下而仁義無上下¶
　上禮者制禮之初也有應者必有不應者至於攘臂而仍之¶
　禮斯下矣吾遡其源道降而德德降而仁仁降而義義降而¶
　禮夫禮原以止亂不知者以爲挽澆爲湻息紛爲恬甯知繁¶
　文勝而矯僞生雍容盛而武備衰豈非忠信之薄而亂之首¶
　乎前識原以破愚不知者以爲宣揚大道化暗爲明甯知眞¶
　實喪而浮華顯智識開而羣奸出豈非道之華而愚之始乎¶
<pb:CK-KZ_JY047_02p004a>¶
　夫華者不實實則厚華則不厚安有大丈夫而不處厚乎欲¶
　處厚者所當黜禮去識而後大道可幾○薛蕙曰程子有言¶
　失道而後德失德而後仁失仁而後義失義而後禮則道德¶
　仁義禮分而爲五也竊謂老子此言所以究道德之終始而¶
　著其厚薄之漸也語其始則一本而已及其終也去本寖遠¶
　而德寖異矣誠豈分而爲五而泮然不相合哉且老子之言¶
　本爲易見其曰禮者忠信之薄謂之薄矣不曰非忠信也前¶
　識者道之華謂之華矣不曰非道也是則老子之言不爲不¶
　明豈程子偶未之思乎又議者咸曰仁義禮法聖人治天下¶
　之具也老子之學乃欲棄仁義絕禮法使其說行天下惡得¶
<pb:CK-KZ_JY047_02p004b>¶
　不亂乎至於後世士果有尙淸談而廢實行嗜放達而遺名¶
　教天下化之遂以大亂如晉人者是已其禍出於祖述老子¶
　之道故也議者之云旣不足以知老子之指亦未能盡知晉¶
　人之弊也常謂晉人本非老子之學其亂天下蓋有故矣夫¶
　老子之學所以棄仁義絕禮學而豈徒哉其棄仁義將以宗¶
　道德也其絕禮學將以反忠信也如晉人者吾見其棄仁義¶
　矣未見其宗道德也吾見其絕禮學矣未見其反忠信也自¶
　太康之後迄於江左士大夫務名高溺晏安急權利好聲伎¶
　其貪鄙偷薄極矣若夫尙淸談嗜放達猶其小者耳晉室之¶
　亂凡以此也老子之書曷嘗有是哉老子之言曰太白若辱¶
<pb:CK-KZ_JY047_02p005a>¶
　務名高乎强行有志溺晏安乎少私寡慾急權利乎不見可¶
　欲好聲伎乎若畏四隣嗜放達乎多言數窮尙淸談乎以此¶
　觀之與老子之書若方圓黑白之相反安在其祖述老子之¶
　道哉玄同子曰嗚呼三教相成猶如鼎峙固不可互相訾議¶
　也自三代之季以至戰國臣弒君子弑父亂臣賊子書於春¶
　秋者炳炳又自秦漢以及五代唐宋興亡隆替不可勝紀其¶
　間秉阿衡之任據公孤之位假行仁義禮學於朝堂之上乃¶
　窮㐫簒移人社稷極惡亂亡人家國殆有甚於晉人者厯代¶
　史書又其炳炳如此則程朱爲一代大儒謂宜統爲持論曰¶
　某朝祖述孔子其敝若彼某朝祖述老子其敝若此矣而不¶
<pb:CK-KZ_JY047_02p005b>¶
　知皆奸雄之巨者竊堯舜湯武伊周之迹而行其莽操懿師¶
　禪逆之禍也若輩之罪天人共忿豈孔子老子大道之過乎¶
　此千古定案亦千古快論奈何釋此不議而謬指尙淸談之¶
　一晉遂藉爲口實以互相訾議哉嗚呼拒楊拒墨乃戰國不¶
　得已之孟子而入此出彼豈吾輩體三聖之素心况吾聞君¶
　子不黨君子亦黨乎老子之黨無毁儒之肺肝也¶

　　去彼取此者去其末而取其本也本者一也故次之以昔¶
　　之得一¶
　
** 法本章第三十九¶

昔之得一者(我是何人)天得一以淸○地得一以甯○神得一以靈¶
<pb:CK-KZ_JY047_02p006a>¶
○谷得一以盈○萬物得一以生○王侯得一以爲天下貞○¶
其致之一也(昔之得一者)天無以淸將恐裂(天法道○星辰失度)地無以甯將¶
恐發(地法天○山岳崩摧)神無以靈將恐歇(道法自然○歇者消滅無靈)谷無以盈將¶
恐竭(大道一而已矣)萬物無以生將恐滅(故去彼取此○和氣耗㪚)侯王無以爲貞¶
而貴高將恐蹶(一點不動萬化自然)故貴以賤爲本(神者性之基)高以下爲基¶
(性者心之本)是以侯王(心也)自稱孤寡不穀(無所用其用○自卑自下)此其以賤¶
爲本耶(惟道爲身)非乎故致數車無車(無我)不欲碌碌如玉(不有其有)硌¶
硌如石(冥然自全○自卑昇高不忘危也數車之名件無一名車者數我之一身無一名我者轂輳一則名車四大合¶
一則名我也)¶

　復圭子曰昔是何時乃未開闢之時一是何物卽混混沌沌¶
<pb:CK-KZ_JY047_02p006b>¶
　其中有精環之而爲太極直之而爲一一卽道也此一先天¶
　地而不老苐得其一以淸一以甯者非天地乎則一之徹上¶
　下也此一運神谷而不滯苐得其一以靈一以盈者非神谷¶
　乎則一之透隱顯也此一體萬物侯王而不遺苐得其一以¶
　生一以貞者非萬物與王侯乎則一之充宇宙也分言之有¶
　淸者甯者靈者盈者生者貞者之異合而言之其致之則一¶
　耳大哉一乎天可淸而不可裂地可甯而不可發天地不壞¶
　卽一不壞也神可靈而不可歇谷可盈而不可竭神谷長存¶
　卽一長存也萬物可生而不可滅侯王可貞而不可蹶萬物¶
　侯王不輟則一不輟也白祖師註昔之得一者云我是何人¶
<pb:CK-KZ_JY047_02p007a>¶
　潛玩此四字昔之得一者如此如此則今之得一者必不讓¶
　天獨淸地獨甯而不裂不發也必不讓神專靈谷專盈而不¶
　歇不竭也必不讓萬物偏生侯王偏貞而不滅不蹶也吾將¶
　一以貫之無貴無賤無高無下無本無末無大無小無精無¶
　粗其致之一也甯有彼此耶不觀王侯至貴也百姓至賤也¶
　百姓㪚於下則王侯孤於上非貴以賤爲本高以下爲基乎¶
　大修行人以身爲國心爲君精爲民然初入門必先從積精¶
　起是貴以賤爲本性者天也常潛於頂命者海也常潛於臍¶
　先性則水中捉月先命譬之萬里遠途有路可通故曰高以¶
　下爲基是以學道者未得必不憚艱苦以求得旣得當懷無¶
<pb:CK-KZ_JY047_02p007b>¶
　所得之心而不敢露卽侯王自稱孤寡不穀之意也况道原¶
　不可道分㪚之則爲仁義禮而不名爲道猶零數車上之物¶
　則爲衡爲輪爲輻而不名車也得道之人不可得而貴亦不¶
　可得而賤故曰不欲碌碌如玉硌硌如石然則至人將奈何¶
　故曰載營魄抱一能無離而已矣非玉非石爲天下璞¶

　　反者道之動接上章貴以賤爲本之義也¶
　
** 安用章第四十¶

反者道之動(以性全神)弱者道之用(以心全性)天下之物生於有(以我全心)有¶
生於無(以無我爲全我)¶

　復圭子曰造化順行六陽六陰循序而進成功而退皆動中¶
<pb:CK-KZ_JY047_02p008a>¶
　之靜惟是建坤之月陰已極矣造化將返而一陽潛萌非道¶
　之動乎道體無大不包無小不入本至健也而其用不然陰¶
　符云天地之道浸寒暑不驟更百昌盡淍而嵗寒有松栢非¶
　其用弱乎天下之物生於有所謂有名萬物之母是已有生¶
　於無所謂無名天地之始是已無必生有是故貴其反反者¶
　反無爲有也有生於無是故貴其弱弱者不與物爭先也若¶
　主持丹道之士知順爲人而逆爲仙返者逆也每於亥子之¶
　間駕動河車勾引腎水中金氣心中木液逆流至天谷氣與¶
　神合然後下降黃房所謂乾坤交媾罷一點落黃庭則道之¶
　動也凡學者剛心猛氣化而不有一味用柔含眼光凝耳韻¶
<pb:CK-KZ_JY047_02p008b>¶
　調鼻息緘舌氣世尊教我觀鼻端白初見鼻中氣出入如煙¶
　煙相漸消鼻息成白心開漏盡諸出入息化爲光明其用何¶
　弱如之天下之物生於有有欲以觀其徼也有生於無無欲¶
　以觀其妙也○又曰有象非爲有無形未似無有無俱不立¶
　猶是墮偏枯無有有無中得趣方知鬍子沒髭鬚¶

　　有無相生之道非上士不能無疑故次之以上士聞道¶
　
** 同異章第四十一¶

上士聞道○勤而行之(如無手人欲行拳也)中士聞道○若存若亡(啞者得夢¶
○且信且疑似行不行)下士聞道○大笑之(百姓日用而不知也)不笑不足以爲道¶
○(○徇迹不徇理故大笑之不知道無跡也)故建言有之(因理見道)明道若昧(不昧木來○含光匿¶
<pb:CK-KZ_JY047_02p009a>¶
德)進道若退(爲道日損○瞻前顧後)夷道若類(不生分別○和光同眾)上德若谷(包含¶
萬化)大白若辱(大無不包○不皎皎以自異)廣德若不足(惟恐不及○君子盛德容貌若愚)建¶
德若偷(常懷此念一照一用○宻而不露)質直若渝(不自以爲我)大方無隅(神無方)大¶
器晚成(道生於萬物之先而成於萬物之後)大音希聲(無所知覺○發之有時)大象無形(無所¶
名相)道隱無名(無所可說)夫惟道○善貸且成(能化其化而不自化○善藏其用)¶

　復圭子曰太上言道多言天道而此章曰勤而行之則就人¶
　道說矣一陰一陽之謂道了性了命之物是也聞非耳聞之¶
　聞乃心聞也上士卽上根之士一聞大道便不憚勤苦忍辱¶
　而行之白祖師何以爲無手人欲行拳也意者恐其有法無¶
　財乎中士聞道若存若亡疑信相半也下士一聞了性了命¶
<pb:CK-KZ_JY047_02p009b>¶
　之說乃執旁門冥修枯坐反指盗天地奪造化知妙知竅者¶
　而非笑之不笑不足以爲道卽知我者希則我貴之謂皆至¶
　人之所身親厯也故建言有之建立也前人之立言也以下¶
　十三句皆建言明道若昧如愚也進道若退日損也夷道若¶
　䫫不見美也上德若谷虛能受也太白若辱與塵同也廣德¶
　若不足有若無也建德若偷偷墜也用不勤也質直若渝渝¶
　變也善任用也大方無隅不露圭角也大器晚成無欲速也¶
　大音希聲非耳得聞也大象無形非目得見也道隱無名復¶
　返其樸也已有餘而濟人之乏謂之貸得其貸者可濟其事¶
　謂之成夫惟道貸萬物而萬物不知其貸與成此之謂善貸¶
<pb:CK-KZ_JY047_02p010a>¶
　且成○陸希聲曰易曰形而上者謂之道道也者通乎形外¶
　者也形而下者謂之器器也者止乎形内者也上士知微知¶
　彰通乎形外故聞道而信則勤行之中士在微彰之際處道¶
　器之間故聞道而疑信相半若存若亡下士知彰而不知微¶
　止乎形内故聞道則大笑之不惟笑之且將非之矣夫道也¶
　者微妙玄通深不可識苟不爲下士所非笑則不足以爲道¶
　矣夫體道者與日月合其貞明而其光不耀斯明道若昧也¶
　與天地合其易簡而其用不可爲典要斯夷道若䫫也與四¶
　時合其運行而其動必返於玄妙斯進道若退也常處卑下¶
　而終不可踰斯上德若谷也常居混濁而終不可湼斯太白¶
<pb:CK-KZ_JY047_02p010b>¶
　若辱也衣被天下而不有其仁斯廣德若不足也生畜萬物¶
　而不顯其功斯建德若偷也復其性以御其情斯質直若渝¶
　也正乎内而圓乎外斯大方無隅也以若掘之匠陶甄天下¶
　而不爲近功斯大器晚成也以不言之教鼓動萬物而不事¶
　小說斯大音希聲也事無事莫覩其用斯大象無形也爲無¶
　爲莫識其體斯道隱無名也夫惟善濟貸於萬物而不責其¶
　報是以萬物受其生成而不知其德可見道之深遠實與常¶
　情相反此上士聞之所以勤行中士所以致疑而下士所以¶
　大笑不信其能若此耳¶

　　上士勤行其道故次之以道生一¶
<pb:CK-KZ_JY047_02p011a>¶
　
** 道化章第四十二¶

道生一○(○虛無生一炁)一生二☉(一炁生陰陽)二生三[二@○](陰陽合而生三才)三生¶
萬物[三@○]萬物負陰而抱陽☷(○成象於天成形於地)沖氣以爲和☲人之¶
所惡☵惟孤寡不穀䷀而王公以爲稱[二@○]故物或損之而益☉¶
或益之而損○(○一切有象謙者受益滿者必溢)人之所教(無一亦無二)我亦教之¶
(惟道而已)强梁者(心念所形起滅不停)不得其死(不能致於無我之地)吾將以爲教父○¶
(○聖人設此戒教人令人克己行謙見不善而自省)¶

　復圭子曰此先從天地之道說到人道上去道卽無極也虛¶
　無生一炁卽太極也一生二兩儀也二生三三才也凡物背¶
　止於後陰靜也耳目口鼻居前陽動也植物則背寒向暖而¶
<pb:CK-KZ_JY047_02p011b>¶
　沖氣運乎其間故曰負陰而抱陽沖氣以爲和稟氣於中和¶
　也一之名可尊亦可卑尊之則爲無對卑之則爲孤寡不穀¶
　不穀不善也人之所惡而王公以爲稱者欲其貴而不忘賤¶
　高而不忘下以損爲益也故物或損之而益或益之而損人¶
　之所教謂去弱爲强去柔爲剛也我亦教之謂去强爲弱去¶
　剛爲柔也夫强梁之所以爲益也而不得其死所損滋大此¶
　雖恆言至理存焉人以爲教我亦以爲教豈徒以爲教而已¶
　哉殆尊之爲教父則不善人善人之資乎¶

　　强梁者不得其死剛暴之宜戒也故次之以至柔¶
　
** 徧用章第四十三¶
<pb:CK-KZ_JY047_02p012a>¶

天下之至柔(道也)馳騁天下之至堅(物我也)出於無有入於無間¶
(大無不包細無不入)吾是以知無爲之有益也(爲學日益爲道日損)不言之教(○天何言¶
哉)無爲之益(治身則益神氣治國則益萬民○淸靜自然)天下希及之(眾人昭昭我獨悶悶)¶

　李元素曰上章孤寡不穀至謙也故次之以至柔謂柔弱勝¶
　剛强損中有益損之又損以至無爲不言而可信無爲之益¶
　世希及之馳騁役也○蘇子由曰以堅御堅不折則碎以柔¶
　御堅柔亦不靡堅亦不病以有入有捍不相受以無入有無¶
　未嘗勞有未嘗覺求之於物如水之浸潤貫金透石是已是¶
　以聖人惟無爲故能役使眾强出入羣有○嚴君平曰有爲¶
　之爲有廢無功無爲之爲天地是造人物是興有聲之聲聞¶
<pb:CK-KZ_JY047_02p012b>¶
　於百里無聲之聲動於天外震於四海言之所言殊異不通¶
　不言之言陰陽化天地感道德無爲而天地成天地不言而¶
　四時行自然之驗也○復圭子曰以有入有則相觸而有間¶
　若以無入有則細無不入入者不知受入者亦不知何間之¶
　有以其虛也人悟虛無之有用則知無爲之有益矣¶

　　無爲之益謂有爲有損名與貨皆有爲者也故次之以名¶
　　與身孰親身與貨孰多¶
　
** 立戒章第四十四¶

名與身孰親(不可使之親)身與貨孰多(不可使之多)得與亡孰病(不可使之病)¶
是故甚愛必大費(溺於情慾必喪其本)多藏必厚亡(累於貪故必失其眞)知足不辱¶
<pb:CK-KZ_JY047_02p013a>¶
(大圓覺滿)知止不殆(應如是住)可以長久(無量無邊)¶

　呂吉甫曰烈士之所徇者名也而至於殘生傷性則不知身¶
　之親於名也貪夫之所徇者貨也而至於殘生傷身則不知¶
　身之多於貨也所得者名與貨而亡其自有之良貴與本來¶
　之眞富則得與亡孰病乎○復圭子曰人盡知身可愛也而¶
　所甚愛者名與利必大費圖名謀利之精神人生多藏於府¶
　庫死多藏於邱墓故生有攻刧之憂死有發塚探柩之患人¶
　生以得名利爲榮者必以失名利爲辱吾知足而自身圓滿¶
　名不可加利不能染何辱之有以名成利遂爲安者必以爭¶
　名爭利爲殆吾知止而自身常定不以名利爲安以忘名利¶
<pb:CK-KZ_JY047_02p013b>¶
　爲安何殆之有若而人者逃名利齊得喪屏愛惡超榮辱應¶
　無所住而生其心則與天壤相敝可也¶

　　親身則知足疎名則不辱道成如缺故次之以大成若缺¶
　　不求全也¶
　
** 洪德章第四十五¶

大成若缺(自晦)其用不敝(韜光)大盈若沖(自然)其用不窮(澄虛)¶
大直若屈(順適)大巧若拙(無爲)大辯若訥(忘言)躁勝寒(淸者濁之源)¶
靜勝𤍠(動者靜之基)淸靜爲天下正(心無其心是謂大同○人能常淸靜天地悉皆歸)¶

　復圭子曰此章見天地無全功聖人無全能夫天下之物小¶
　成者易成亦易敝而天道損有餘以補不足是大成若缺也¶
<pb:CK-KZ_JY047_02p014a>¶
　留不盡之精神以還造化斯造化之生成愈用則愈不敝小¶
　盈者易盈亦易窮而天道惡盈而益謙謙虛也沖也是大盈¶
　若沖也保有餘之消息以佐太虛斯太虛之闔闢愈用則愈¶
　不窮至於直也巧也辯也皆世人之所重而不知小直不屈¶
　其直可折而大直不直所謂能大屈者必能大伸也小巧不¶
　拙其巧必勞而大巧不巧所謂困天下之智者不在智而在¶
　拙也小辯尙口其辯立盡而大辯不辯所謂窮天下之辯者¶
　不在辯而在訥也且躁生火也慾勝則火熾而勝寒靜生水¶
　也理勝則水降而勝𤍠君子與其暴躁而慾日長毋寧靜定¶
　而理日長乎故聖人守其淸靜卓乎若缺若沖之氣象也爲¶
<pb:CK-KZ_JY047_02p014b>¶
　天下正則其用不敝不窮矣此之謂以不勝爲勝○吕知常¶
　曰天下以不缺爲成故成必有敝以不虛爲盈故盈必有虧¶
　以形求之名成者虧以數求之物極則反聖人安於大成而¶
　不䘏其缺期於大盈而不惡其沖支離其形而德沖於内謙¶
　沖虛儉而常有羡餘隨物之變循理而行委蛇曲折不徇一¶
　途所以大直存乎其中匪雕匪琢非篆非刻因物之性自然¶
　而成所以大巧存乎中非法不說非道不言辯忘所辯不容¶
　其喙所以大辯存乎其中心虛境靜淸亦有餘淸極則瑩靜¶
　極則徹靈通十方無碍蓋心淸靜則身淸靜一身淸靜則多¶
　身淸靜多身淸靜則盡山河大地淸靜故曰淸靜爲天下正¶
<pb:CK-KZ_JY047_02p015a>¶

　　淸靜爲天下正故次之以天下有道有道則自然淸靜¶
　
** 儉欲章第四十六¶

天下有道(知有此心)郤走馬以糞(忘其所爲)天下無道(不知有此)戎馬生於郊¶
(情欲交戰)罪莫大於可欲(一念易流)禍莫大於不知足(迷已逐物)咎莫大於欲¶
得(豈可更添一物○殺身之本)故知足之足(有情無情同此一理)常足矣(人人具足個個圓成○欲¶
心止意大定豈有禍咎)¶

　李元素曰上章爲天下正故次之以天下有道有道則淸靜¶
　淸靜則天下正天下正則罷兵事務農事故曰郤走馬以糞¶
　無道則不淸靜不淸靜則天下不正天下不正則用威武施¶
　征伐故曰戎馬生於郊曰罪曰禍曰咎皆欲心所致故結句¶
<pb:CK-KZ_JY047_02p015b>¶
　云知足常足以修身言之淸靜則欲心止欲心止則意大定¶
　故曰郤走馬以糞不淸靜則欲心不止欲心不止則意馬狂¶
　故曰戎馬生於郊○復圭子曰天下有道情歸性也吾心之¶
　意馬郤而不馭則靈苗自秀所謂郤走馬以糞也天下無道¶
　性逐情也吾身之意馬狂心地荒是戎馬生於郊也凡若此¶
　者皆緣心不淸靜嗜欲生心見空成色罪之魁也一念欲生¶
　種種諸欲不知止足也禍莫大焉欲之不止勢必欲得未得¶
　患得旣得患失心瘁神疲戎馬馳於四郊荊棘生於𤱶畝矣¶
　此無他不知足之故也待足而知足無足期矣故知足常足¶
　者卽邵子詩云耳目聰明男子身洪鈞賦予不爲貧是也奚¶
<pb:CK-KZ_JY047_02p016a>¶
　必外來之名利多寡爲足不足哉夫苟知之當使我身之三¶
　寶勿令虧失而常足也則簞瓢亦足矣¶

　　有道之士知内不知外故次之以不出戸知天下¶
　
** 鑒遠章第四十七¶

不出戸(潛心)知天下(智周萬物)不窺牖(隳支體斥聰明)見天道(離形去智○天何言哉)¶
其出彌遠(心見太虛)其知彌少(神遊萬國○外事有限)是以聖人不行而知(明鏡¶
當空)不見而明(寶劍在手)不爲而成○¶

　李元素曰不出戸知天下言有道之士知内不知外接上章¶
　之義知内不知外則無所不知見内不見外則無所不見若¶
　只知外見外而忘其内者知見淺狹矣○復圭子曰聖人道¶
<pb:CK-KZ_JY047_02p016b>¶
　全德備學貫天人天下有萬人而無萬性吾自知其性則一¶
　人之性千萬人之性是也何必出戸而後知天下哉知非淺¶
　淺之知有民吾同胞物吾同與之意天道不外陰陽昇降日¶
　月運行而已聖人觀天之道執天之行不窺戸而可見者以¶
　在天之天卽在人之天天之性命卽人之性命天人甯有二¶
　耶見非鑿空之見有盡心以知性知性以知天之意若必待¶
　出戸而後知天下則足力之所及其知甯有幾必待窺牖而¶
　後見天道則目力之所到其見甯有幾故曰其出彌遠其知¶
　彌少是以聖人不行而知一粒粟中藏世界也不見而明尸¶
　居龍見淵默雷聲也不爲而成不動一毫成正覺者也中庸¶
<pb:CK-KZ_JY047_02p017a>¶
　不見而章不動而變無爲而成類此¶

　　不出戸知天下内知之學也故次之以爲學日益¶
　
** 忘知章第四十八¶

爲學日益(百尺竿頭更進一步)爲道日損(空諸所有納諸所無○漸漸減損)損之又損(皮毛¶
剝落盡惟有眞實在)以至於無爲(空寂)無爲而無不爲矣(萬化自然○若到此地則無有¶
不能者也)故取天下常以無事(心不在物無物無心○事向無心得)及其有事(物來斯照)不¶
足以取天下(棄天下如敝屣○有心更不得有爲終有盡)¶

　復圭子曰古之學道者出於一學卽所以學道也今之學道¶
　者出於二學主於擴聞見增智識爲學日益精進也主於黜¶
　聰明減情欲爲道日損恬退也豈惟情慾着不得當損之也¶
<pb:CK-KZ_JY047_02p017b>¶
　卽智識是金玉屑心中亦着不得當又損之以至於無爲無¶
　可損矣無爲而無不爲則心與道合道與虛合何所不虛乎¶
　然則天下孰有之虛空有之也虛空孰有之無事有之也聖¶
　心無事道器兩忘取天下而置吾太虛之中天下不爲大我¶
　心不爲小倘有一事纔着纎塵安足以納天下於方寸○李¶
　息齋曰爲學所以求知故曰益爲道所以去妄故日損知不¶
　極則損不全故日益者所以爲日損也若損之又損妄去眞¶
　全則無爲矣至於無爲則凡有爲未嘗不無此又未易以損¶
　益論也及其無爲之至雖取天下而有之尙猶不見其事若¶
　以有事取之取一物尙不可得而况於取天下乎¶
<pb:CK-KZ_JY047_02p018a>¶

　　上章無事取天下故次之以聖人無常心隨機應變不逆¶
　　民物之情¶
　
** 任德章第四十九¶

聖人無常心(不以我爲我乃見心中心○任用無方)以百姓心爲心(人心我心同乎一性○隨¶
機應感)善者吾善之(與我同然○從而爲善)不善者吾亦善之(亦與吾同○使之反善)¶
德善矣(同乎自然)信者吾信之(萬神卽一神萬氣卽一氣○從而爲信)不信者吾亦信¶
之(吾不輕於汝等汝等皆當作佛)德信矣(誰非此道)聖人在天下惵惵(無不敬也惵惵競競業業)¶
爲天下渾其心(忘其所以然○殊途同歸)百姓皆注其耳目(任其耳目)聖人皆孩¶
之¶

　復圭子曰夫人咸有一定之成心而聖人之心如明鏡止水¶
<pb:CK-KZ_JY047_02p018b>¶
　任物之來姸媸皆其自取先無常心也蓋百姓雖愚合之則¶
　聖故聖人以百姓之心爲心上古之世善與不善同途也信¶
　與不信同轍也自後世分析太明善者善不善者愈不善信¶
　者信不信者愈不信斯亦無爲貴聖人矣是以聖人有道於¶
　此提善不善之綱而無善不善之目不善亦化爲善德善矣¶
　持信不信之衡而無信不信之權不信亦化爲信德信矣惵¶
　惵競競業業也聖人在天下惵惵爲天下渾其心乃已雕已¶
　琢復返其樸也卽百姓注耳注目有分別心而聖人無分別¶
　想任其善不善信不信而皆孩之視如孺子之可教是以百¶
　姓之心爲心也而百姓安得不以聖人之心爲心乎○又曰¶
<pb:CK-KZ_JY047_02p019a>¶
　孩赤子也大人不過不失其赤子之心而已聖人視百姓皆¶
　赤子則所以愛百姓者無所不至卽釋氏云我不輕汝等汝¶
　等皆當作佛之謂也晚近以詐僞視民欲天下之渾其心必¶
　不得之數矣○李卓吾曰百姓有善不善而聖人皆善之百¶
　姓有信不信而聖人皆信之夫聖人曷常有善信之心哉一¶
　以百姓之心爲善信故也是爲同德之善而非一人之善同¶
　德之信而非一己之信故曰德善德信也夫天下之人各一¶
　其心也久矣聖人則合天下之人而渾爲一心百姓皆注其¶
　耳目以我觀彼以此觀我各相是非不可一也聖人見此不¶
　喜見彼不怒一以嬰兒遇之是以彼亦不矜此亦不愠釋然¶
<pb:CK-KZ_JY047_02p019b>¶
　皆化而天下定矣聖人無常心以百姓之心爲心也如此此¶
　太上治世之大旨所以能無爲者哉¶

　　無常心則渾然應變皆孩之則冥其生死故次之以出生¶
　　入死¶
　
** 貴生章第五十¶

出生入死(月圓月缺之類○忿欲乃生死之門)生之徒十有三(月自初三生魄至十五乃圓故曰十¶
有三)死之徒十有三(月自十六虧至二十八喪魄故曰十有三)人之生(亦如月然)動之死地¶
亦十有三(前半月其上旬之十日自初一至初三乃十日之三日其月始生後半月其下旬之十日自二十八至三¶
十日亦十日之三日其月已死)夫何故(蓋人與月相似)以其生生之厚(同乎天地之一炁耳○害生於¶
思)蓋聞善攝生者(無思無慮)陸行不遇兕虎(忘形)入軍不披甲兵(忘¶
<pb:CK-KZ_JY047_02p020a>¶
我)兕無所投其角(身非我有)虎無所措其爪(我亦非我)兵無所容其刃(生死¶
者特一炁之聚㪚○不厚其生焉能有死)夫何故(是如此)以其無死地(此心自若本無生死○身非我¶
有死奈我何)¶

　復圭子曰此章本爲攝生而發出與入對死與生反凡人出¶
　乎生則入乎死聽造化爲出入而不能自制其出入故亦聽¶
　造化之生死我亦不能自爲生死非善攝生者也太上悲憫¶
　眾生方生方死而不能尋一無死地步因爲指點生死之道¶
　昔蘇子由云以十言之三等人各居其三豈非生死之道九¶
　而不死不生之道一而已矣太上言其九不言其一使人自¶
　得之耳子曰一卽末句無死地是也無死地則長生矣䫫天¶
<pb:CK-KZ_JY047_02p020b>¶
　下之人而觀之柔弱者生之徒能懲忿則火下降窒慾則水¶
　上昇是水火旣濟者生也水數六火數七七六一十三故生¶
　之徒十有三强大者死之徒起忿則無明火熾上升縱慾則¶
　苦海波翻下降水火未濟者死也水六火七亦合一十三故¶
　曰死之徒十有三又有一等人知重生而不知生生之道所¶
　謂豹養其内而虎食其外毅養其外而病攻其内陽過盛則¶
　火烈而水涸腎竭矣陰過盛則水溢而火滅心竭矣水火偏¶
　枯亦不出七六一十三數故曰人之生動之死地亦十有三¶
　何言乎動之死地蓋生生可也而生生太厚則愛之而反爲¶
　害所謂害生於恩也出生入死所不免也人之大患以其有¶
<pb:CK-KZ_JY047_02p021a>¶
　身故兕虎可傷兵刃可戕善攝生者吾無有身忘我任其¶
　行任其入至於不遇兕虎不披甲兵則忘物矣角爪無所投¶
　措兵刃無所容受所謂無身則無患矣夫何故以其無死地¶
　是知死者生之寄生者死之寄也我旣得無生之理又何有¶
　入死之地十有三之說解者紛紛惟水火六七之數爲是白¶
　祖師箋註作月魄生死上講乃丹家正理未聞道者不解也¶
　非天仙引度龍沙會上人安有福德獲此妙解哉愚請發明¶
　白祖之說於後出生上半月之月入死下半月之月尙書曰¶
　哉生明又曰哉生魄哉始也生明初三日也生魄十五日也¶
　自初三至十五恰十三日故曰生之徒十有三自十六一陰¶
<pb:CK-KZ_JY047_02p021b>¶
　生月魄始喪二十三二陰生月魄漸喪二十八三陰純月魄¶
　盡喪自十六至二十八恰十三日故曰死之徒十有三以上¶
　皆就月說至人之生句以下方借月說到鍊丹者之身上去¶
　丹經云望前則血氣滿滿而藥力全望後則血氣減而藥力¶
　少以月生死之理而驗人身血氣之盛衰與月不異故曰人¶
　之生動之死地亦十有三太上言九留一不言此一卽一陽¶
　也丹也人能欲見此一卽於人身方寸之地求之故曰坤地¶
　由是坤下添一陽則爲震卦初三也震下添一陽則爲兌卦¶
　初八也兌添一陽則爲乾卦十五也爲進陽火乾下而抽一¶
　陽則爲巽卦十八也巽下又抽一陽則爲艮卦二十三也艮¶
<pb:CK-KZ_JY047_02p022a>¶
　卦又抽一陽復爲坤卦二十八也爲退陰符乃人身進退抽¶
　添火候之妙用夫何故月受日陽氣以生以其生生之厚猶¶
　未也聞善攝生之人潛行不溺則陸行有何兕虎入金石不¶
　碍則入三軍安用甲兵乘虛如履實則以角爪投措乎虛空¶
　虛空必不受以兵刃加臨乎虛空虛空必不容所謂内觀其¶
　心心無其心外觀其形形無其形遠觀其物物無其物是也¶
　凡人以氣生者氣盡則死至人以性生者也性在虛空無來¶
　亦無往夫何故以其無死地道家謂之不生不死釋氏謂之¶
　不生不滅常考丹經大修行人以丹田爲日以心中元性爲¶
　月日光自返照月蓋交會之後寶體乃生金也月受日氣故¶
<pb:CK-KZ_JY047_02p022b>¶
　初三生一陽丹旣居鼎吾心覺一點靈光或隱或現至初八¶
　而二陽產矣丹之金氣少旺元性少現則遍體生明矣月到¶
　望而三陽純元性盡現則光不在内不在外而此身如在虛¶
　空矣常能如此而金丹且半十六爲一陰產矣性歸於命之¶
　始也至二十三日而二陰產矣乃性歸於命之二也至三十¶
　日而三陰全矣乃性盡歸於命也方其始也以命取性性全¶
　矣又以性安命全丹之士纔見此物分明遂收於鼎器之中¶
　所謂性命雙修者此也蓋金日色月性也月明實本於金金¶
　之性實出於日月鍊愈堅萬刼不壞火日氣金入火而復其¶
　元性可以鍊成至寶號爲金液還丹¶
<pb:CK-KZ_JY047_02p023a>¶

　　無死地乃生之以道也故次之以道生之¶
　
** 養德章第五十一¶

道生之(神也○道爲萬物資生之主)德畜之(性也○元始祖炁化生諸天)物形之(心也○有形皆¶
稟道氣而生)勢成之(我也○陰陽相偶四時相因)是以萬物(物也)莫不尊道而貴¶
德(忘物)道之尊德之貴(忘心)夫莫之命(忘性)而常自然(忘神)故¶
道生之(神全)德畜之(性全)長之育之(心全)亭之毒之(我全)養之¶
覆之(物全○如是體道治國治身可也)生而不有(無心○忘機)爲而不恃(無爲○忘情)長¶
而不宰(無我○忘物)是謂玄德(道也)¶

　復圭子曰道爲天地根故萬物非道不生道生之虛無杳㝠¶
　爲物之祖卽元始祖炁是也然非德不畜畜長養也太和氤¶
<pb:CK-KZ_JY047_02p023b>¶
　氲爲物之母卽化生諸天是也物形之在天成象勢成之在¶
　地成形物旣形矣自生而長自長而成自然之勢也觀其成¶
　物之功故知其道無位而尊無名而貴乃道體之自然又非¶
　有以命之者故曰莫之命而常自然若王侯之尊則受命於¶
　天卿相之貴則受命於君可稟命而得者亦可奪之而失豈¶
　常然耶道可以兼德德不可以兼道故以下皆言道稟其精¶
　謂之生含其氣謂之畜遂其形謂之長字其材謂之育權其¶
　成謂之亭諒其用謂之毒作其和謂之養護其傷謂之覆生¶
　而不有忘機也爲而不恃忘情也長而不宰忘物也是謂玄¶
　德合道也○李息齋曰物非道不生非德不畜自其有形以¶
<pb:CK-KZ_JY047_02p024a>¶
　至於勢長莫不以道德爲主道之尊德之貴至於此極矣然¶
　不自尊其尊不自貴其貴其施於物非有心於物也莫之命¶
　而常自然自然而生自然而畜凡所以長育亭毒以至於養¶
　之覆之莫非自然者由其自然故未嘗望物之報生不辭勞¶
　施不求報是謂玄德¶

　　道生德養資物有始故次之以天下有始¶
　
** 歸元章第五十二¶

天下有始(道生一)以爲天下母(一生二)旣得其母(二生三)以知其子(三生¶
萬物)旣知其子(夫物芸芸)復守其母(各復歸其根○知末守本)沒身不殆(歸根復命○常在)¶
塞其兌(聽乎無聽○内境不出)閉其門(視乎無視○外境不入)終身不勤(無爲○不勞而治)¶
<pb:CK-KZ_JY047_02p024b>¶
開其兌(神若出便收來○内境出)濟其事(惟欲是躭○外境入)終身不救(永絕道根)見小曰¶
明(虛中則明○知幾知微)守柔曰强(剛中則强○軟能蝕堅)用其光(以心契心○物來斯照)復¶
歸其明(以道合道○放去收來)無遺身殃(心無一塵)是謂襲常(是謂之道○是乃眞常大道)¶

　復圭子曰首章始字母字兼天地人物而言此章始字母字¶
　近取諸人身而言夫無始之先不惟無人且無天地是無極¶
　也無能生有天下乃有始矣所謂太始是也卽太極也道也¶
　純指理說以爲天下母母亦道也便着炁上說先天眞一之¶
　母炁是也人得先天眞一之炁以生在母腹僅一兩及生身¶
　之後每嵗先天之炁長一兩至十五嵗而先天之炁共十六¶
　兩而爲純乾之體矣此炁原我固有何以曰得不知十六嵗¶
<pb:CK-KZ_JY047_02p025a>¶
　以後乾體破而成離必取坎塡離而後能得彼先天眞一之¶
　炁卽眞鉛也得者得到我腹中以知其子子乃子氣卽我後¶
　天之氣眞汞也此知不徒知先以兔髓而制烏精耳旣知其¶
　子復守其母者何也此守非空守先天炁與後天炁打成一¶
　塊後伏烏精以擒兔髓勿使復失也所謂守於坤而採藥守¶
　於乾而運火也久久如是則結胎在此脫體亦在此形骸雖¶
　沒道炁常存夫何殆之有太上恐人不知入門下手故又云¶
(　云塞)兌神在心而舌不聲也閉門眼不視而魂在肝耳不聞¶
　而精在腎鼻不香而魄在肺也塞兌閉門四字乃徹上徹下¶
　工夫終身用之可矣夫人有怠始有勤終身不怠則不勤矣¶
<pb:CK-KZ_JY047_02p025b>¶
　若開兌而不能塞内者出也日日涉世以濟事外者入也終¶
　身憧憧雖有道者不能救其沒身之苦矣小細微也明字日¶
　陽而月陰惟見極細密者方知陰陽精微之理而爲明明天¶
　道也守柔卽專氣致柔之柔弱其志之謂也曰强强其骨也¶
　又外柔而内剛明人道也用其光用日之光也以月爲藥之¶
　丹而採取必按月之盈虧以日爲火之候而動靜必俟日之¶
　出沒復歸其明者丹成則與天地合其德日月合其明而歸¶
　其明於一已若旁門便孤陰不生孤陽不成無常一旦臨身¶
　輙爲身殃豈可如此學道者能按陰陽以修道非奇行也是¶
　謂襲人間日用常行之道可以長生而沒身不殆矣奚啻無¶
<pb:CK-KZ_JY047_02p026a>¶
　遺身殃哉○又曰兌與門人身上下孔竅之通稱參同契云¶
　上閉則稱有下閉則稱無可見閉下門爲尤緊要¶

　　上章襲常謂密用常道也故次之以介然有知行於大道¶
　
** 益證章第五十三¶

使我介然有知(一念而已)行於大道(一我而已)惟施是畏(一理而已○識法者恐)大¶
道甚夷(一道而已○坦平)而民好徑(思無邪)朝甚除(心不正○宮室修治)田甚蕪(性不¶
明○靈地無苗邪僻有位)倉甚虛(神不靈○靈寶空竭)服文采(好榮華○粧點)帶利劍(貪嗜慾貪嗔並¶
興)厭飲食(不知有淡泊○饑思啖牛渴思飲海愈食愈不足)財貨有餘(舍此道而逐物○合眼方休)¶
是謂盗夸(人欲勝天理)非道哉(於道不然○三毒擾攘)¶

　復圭子曰太上原是上德上德無知也無爲也天下上德者¶
<pb:CK-KZ_JY047_02p026b>¶
　有幾人故不得不談下德之事下德則有知有爲矣介然猶¶
　忽然也使我介然有知以行此大道惟施是畏已有所施則¶
　彼有所受喪莫大焉行大道之時分明是恍惚之中尋有象¶
　杳冥之内覔眞精安得不惟施是畏哉故對境忘境眞色不¶
　色非知道者孰敢言之大道本至平至易而民好徑走旁門¶
　以求速効欲得大道必不得之數也朝早也除去也朝甚除¶
　不知火候矣田甚蕪靈地茅塞矣倉甚虛腹内不實矣外猶¶
　服文采[[火*玄]]人帶利劍以降魔積飲食財貨而無所用之夸誇¶
　張也是謂盗夸誇以誨盗卽慢藏誨盗之謂也所以敲爻歌¶
　云若是慳財並惜寶千萬神仙不肯來是也豈道也哉○蘇¶
<pb:CK-KZ_JY047_02p027a>¶
　子由曰體道者無知無行無所施設而物自化今介然有知¶
　而行於大道則有施設建立非其自然有足畏者矣大道夷¶
　易無有險阻世之不知者以爲迂遠而好徑以求㨗故凡舍¶
　其自然而有所施設者皆欲速者也俗人昭昭我獨若昏俗¶
　人察察我獨悶悶豈復飾末廢本以施設爲事夸以誨盗哉¶

　　上章使我介然有知有知則道心堅固故次之以善建不¶
　　拔¶
　
** 修觀章第五十四¶

善建者不拔(不出乎道○根深)善抱者不脫(不離乎道○蒂固)子孫祭祀不輟¶
(以道常存○綿遠)修之於身(心也)其德乃眞(眞心○修身以全眞)修之於家(性也)¶
<pb:CK-KZ_JY047_02p027b>¶
其德乃餘(眞性○齊家自寬裕)修之於鄉(神也)其德乃長(眞神○長久爲尊)修之¶
於國(道也)其德乃豐(眞道○治國豐亨)修之於天下(空也)其德乃普(眞空¶
○時亨道泰)故以身觀身(心中心○内有一塵其德不眞)以家觀家(性中性○有一不順其德無餘)¶
以鄉觀鄉(神中神○有　不化其德不長)以國觀國(道中道○有一不善其德不豐)以天下觀¶
天下(空中空○有一小人其德不普)吾何以知天下之然哉(空中不空)以此○¶

　復圭子曰凡物有形可建者則可從建處而拔之惟修道者¶
　不建以迹而建以神斯之謂善建不拔有形可抱者亦可從¶
　抱處而脫之惟修道者不抱以人而抱以天斯之謂善抱不¶
　脫至人在當時猶能使物不疵厲而年穀豐熟豈弈世而下¶
　道氣長存而祭祀之者不如子孫之不輟耶蓋善建非虛建¶
<pb:CK-KZ_JY047_02p028a>¶
　也善抱非空空而無所據也亦以修之於身鍊精還氣鍊氣¶
　還神鍊神還虛鍊虛合道所謂心無其心其德乃眞天地間¶
　獨有此眞長存不壞耳其誰得而拔之脫之耶號曰眞人身¶
　眞則其餘皆眞而家也鄉也隨其所修之親疎其德必至於¶
　乃餘乃長也身眞而國也天下也隨其所修之廣狹其德必¶
　至於乃豐乃普也故以身觀身不獨眞人有德可修身凡身¶
　之皆可修也猶之以家觀家人盡家也以鄉觀鄉人盡鄉也¶
　以國觀國人盡國也以天下觀天下人盡天下也吾何以知¶
　天下不異於國國不異於鄉鄉不異於家家不異於身哉亦¶
　以夫人之身同也德同也特患不知修耳使人能如眞人修¶
<pb:CK-KZ_JY047_02p028b>¶
　德以修身則幻身悉眞身矣何擇鄉邦與天下哉吾所以知¶
　其然者以此身眞故也○河上公曰修道於家父慈子孝兄¶
　友弟恭夫倡婦隨其德如是乃有餘慶及於子孫修道於鄉¶
　尊敬長老愛恤卑幼化誨愚鄙其德如是乃爲長者修道於¶
　國君明臣良仁義自生禮樂自興其德如是乃爲豐厚修道¶
　於天下不言而化不教而治下之應上㨗如影响其德如是¶
　乃爲普博然而皆從鍊心修身始故心正身修身修家齊家¶
　齊國治國治而天下平矣¶

　　善建者不拔德之厚也故次之以含德之厚¶
　
** 玄符章第五十五¶
<pb:CK-KZ_JY047_02p029a>¶

含德之厚(抱道)比於赤子(無心○純一不雜)毒蟲不螫(無畏○赤子無害於物物亦不¶
能害也)猛獸不據(無憂)攫鳥不摶(無虞)骨弱筋柔而握固(神全)未¶
知牝牡之合而䘒作(凝神)精之至也(杳杳㝠㝠○赤子不知男女陰陽故能全其至精)¶
終日號而嗌不嗄(性全)和之至也(恍恍忽忽○氣全而柔和)知和曰常(常寂光中¶
○此天混然)知常曰明(大光明理○不怕念頭起只怕覺照遲)益生曰祥(靈源不竭○益則有損)¶
心使氣曰强(眞一常存○氣動則剛)物壯則老(人欲太盛○剛則易折)是謂不道(喪失¶
本眞○是大錯)不道早已(眞不立妄不空○[[喪+ノ]]失天眞○益生使氣二句白祖作正講至物壯方反說李祖則一直¶
反說下姑兩存之)¶

　復圭子曰上章言修之於身其德乃眞人之眞者莫如赤子¶
　故此章言含德之厚厚卽敦厚之厚比於赤子赤子混沌未¶
<pb:CK-KZ_JY047_02p029b>¶
　鑿不識不知至人亦不過不失其赤子之心耳赤子不知悅¶
　生不知惡死故毒蟲不螫不知其螫也猛獸不據不知其據¶
　也攫鳥不摶不知其摶也骨弱筋柔而握固不知其不勝任¶
　也未知牝牡之合而䘒作其精全也終日號而嗌不嗄其和¶
　全也和也者天下之達道也常也赤子以和全眞眾人以利¶
　爲貴故用和爲常道知常不變守之自明此含德之厚者也¶
　○沈蛟門曰䘒赤子陰也嗌咽也嗄咽嗌破而聲嘶也無欲¶
　而自作精有餘而非心也終日號而嗌不嗄聲不嘶心和而¶
　氣不傷也和者不以外傷内也天以冲氣與人而人保和之¶
　以爲性命之常惟此和耳五倫具備曰和夫人於身和則德¶
<pb:CK-KZ_JY047_02p030a>¶
　冲而合眞於國和則化周而祚永處眾和則合禮行師和則¶
　有功和之義大矣哉此知和知常而全德自明也祥者吉凶¶
　之先兆也人一受形素分已定非理益之必致凶祥莊子曰¶
　常因自然而不益生也心有是非而氣無分別氣惡妄作而¶
　又以心使之則强梁甚矣强梁者死之徒致虛守靜則道也¶
　道乃久歿身不殆致實剛强則物耳物壯則老豈道也哉是¶
　謂不道不道早已已止也坐待速斃而已惟含德之厚者和¶
　全精復與天爲一長生久視之道也¶

　　含德之厚則能緘默了悟忘言故次之以智者不言¶
　
** 玄德章第五十六¶
<pb:CK-KZ_JY047_02p030b>¶

智者不言[(德*玄)@○　](○貴知不貴言)言者不智[(德*玄)@○　](○口頭三昧難出生死)塞其兌(閉目見自己之¶
目)閉其門(收心見自己之心)挫其銳(觀我非我)解其紛(觀物非物○無爭無競)和其光¶
(觀心無心)同其塵(觀空非空○無我無人混同一體)是謂玄同(聖凡一體○至玄至妙同然之理)故¶
不可得而親(釋迦文佛叅禪未已○忘情)亦不可得而疎(太上老君學道未濃○忘形)不¶
可得而利(伏羲究易未了○忘物)亦不可得而害(孔子夢奠方終○忘機)不可得而¶
貴(道者心之體○忘有)亦不可得而賤(心者道之用○忘無)故爲天下貴○(○一志忘盡眞¶
常獨存乃玄妙同然之體)¶

　復圭子曰大道渾淪原無知與不知亦不涉言與不言苐人¶
　之所得有淺深是以有言有不言耳道非無欲不能觀其妙¶
　妙不容言故知道妙者必不言非有欲不能觀其竅竅惟心¶
<pb:CK-KZ_JY047_02p031a>¶
　心相授故輕於洩漏者必不知竅夫道旣不可言矣而非不¶
　可行也故聖人自有體道之工夫與其多言數窮不如守中¶
　塞其兌也與其多視亂色多聽亂聲不如收視返聽閉其門¶
　也道不露鋒芒挫其銳是可方可圓也道不掛障碍解其紛¶
　是冰融凍釋也道無我相和其光是被褐懷玉也道無人相¶
　同其塵是呼牛卽牛呼馬卽馬也以上數者皆在不言而躬¶
　行之中其道至深其理至玄其德大同是謂玄同若而人也¶
　不知身之爲道道之爲身指身爲道可指道爲身亦可故不¶
　可得而親不可得而疎不卽不離也不可得而利不可得而¶
　害寵辱不驚也不可得而貴不可得而賤榮枯不染也况疎¶
<pb:CK-KZ_JY047_02p031b>¶
　原自親中致旣不得而親之又安得而疎之害原自利中來¶
　旣不得而利之又安得而害之賤原自貴中藏旣不得而貴¶
　之又安得而賤之故爲天下貴貴重也貴其平親疎齊利害¶
　一貴賤渾然一眞人也世之學道者苟不能超乎親疎利害¶
　貴賤之外而思得道也必不幾矣¶

　　知者不言得其正也故次之以正治國¶
　
** 湻化章第五十七¶

以正治國(凝神○不偏不倚)以奇用兵(明心○權變之道)以無事取天下(了性)¶
吾何以知其然哉(得道)以此(道也)天下多忌諱(居移氣養移體)而民彌¶
貧(此心易失○在處觸法治生愈巧則愈拙也)人多利器(念念伏耀)國家滋昬(此性不明○法日增¶
<pb:CK-KZ_JY047_02p032a>¶
而亂日起)人多伎巧(性靜情逸)奇物滋起(心動神疲○末伎所遷)法令滋章(以心用心)盗¶
賊多有(百念愈熾)故聖人云(如是如是)我無爲而民自化(神之所化○不用權謀)我¶
好靜而民自正(性之所正)我無事而民自富(心之所富○不貴其貨)我無欲而¶
民自樸(我之所樸○草上之風必偃)¶

　復圭子曰正者道之常也奇者道之變也無事者道之眞也¶
　以正教爲治則足以立國之經以奇謀用兵則足以應時之¶
　變天下神器不可爲也取天下常以無事及其有事不足以¶
　取天下惟體道恬愉無心順物自然而天下歸之矣上古之¶
　民忘帝力而不知其所爲何忌何諱後世民動觸忌諱避諱¶
　之不暇而何暇治生哉故彌貧古之人有什百人之器而不¶
<pb:CK-KZ_JY047_02p032b>¶
　用車輿無所乘甲兵無所陳其治益醕後世爲符璽以信之¶
　人併符璽而竊之制五兵以防暴客人併五兵而盗之所以¶
　人多利器國家滋昬○李息齋曰我以巧示民則民多伎巧¶
　伎巧旣勝則奇物安得不滋我以法治民則民亦竊法以自¶
　便上下相䝉則盗賊安得不多聖人示以無爲示以好靜示¶
　以無事示以無欲天下各得其所示者報之故曰德猶風也¶
　民猶草也草上之風必偃○復圭子曰大道本無爲也淸靜¶
　也無事也無欲也安有正與奇哉苐修道者不盡上德也以¶
　身爲國精爲民吾愛惜其精神而不耗㪚是以正治國也奇¶
　陽數也吾之陽神戰退羣陰而不令三尸六賊竊據於中是¶
<pb:CK-KZ_JY047_02p033a>¶
　以奇用兵也天下大也何物大於天下虛空是也非無事不¶
　能虛空非虛空不能藏天下聖心無事故能取天下而納於¶
　一掬之中吾何以知其然哉以此道而知之一粒粟中藏世¶
　界是也夫天下人之所忌諱者死滅也乃動觸忌諱而死滅¶
　之期益促非民彌貧乎血氣用事者利器也不知利器乃戕¶
　性之斧斤愈令人愈暗而心迷情上生情者伎巧也不知伎¶
　巧乃戕性之么魔愈令人形逐而神馳縶心猿拘意馬者法¶
　令也不知法令乃招盗之淵藪愈令人三尸猖而六賊熾然¶
　則聖人將奈何我無爲而民自化鍊精還氣也我好靜而民¶
　自正鍊氣還神也我無事而民自富鍊神還虛也我無欲而¶
<pb:CK-KZ_JY047_02p033b>¶
　民自樸鍊虛合道也何以謂之富虛空中無所不有也何以¶
　謂之樸樸者渾然其未雕也精爲民自化自正自富自樸者¶
　所謂水銀一味周流遍厯諸辰是也¶

　　上章無爲無事使民自化寛大之治也故次之以其政悶¶
　　悶其民醕醕¶
　
** 順化章第五十八¶

其政悶悶(天然○無爲寛裕)其民醕醕(自然○因寛民富)其政察察(使然○有爲嚴謹)¶
其民缺缺(不然○人貪婪而不足)禍兮福所倚(禍福無門惟心自召)福兮禍所伏(損者¶
益也○忽福則禍必至)孰知其極(無有邊際)其無正(道無體○惟正可守)正復爲奇(心不可測)¶
善復爲訞(道不可識○心實難防)人之迷(昧其本性)其日固久(無始以來有生以後)是以¶
<pb:CK-KZ_JY047_02p034a>¶
聖人(我也)方而不割(圓通)廉而不劌(空寂○渾厚勝物而不傷)直而不肆(冲虛¶
○能曲全而不狂直)光而不耀(中正○含畜其光天下化成復歸其明○王弼曰此皆崇本息末不攻而使復之也)¶

　復圭子曰上行下效㨗如影響天道好還無往不復悶悶猶¶
　昧昧似不明也醕醕是渾厚似無知也察察是吹毛求疵察¶
　見淵魚也缺缺是民不聊生欠缺處多也政悶悶者無得在¶
　我而有得在民故其民醕醕卓乎有古風政察察者所得在¶
　我而所失在民故其民缺缺救死不贍也政悶悶而民醕醕¶
　是禍兮福所倚政察察而民缺缺是福兮禍所伏始若爲禍¶
　孰知終反爲福始若爲福孰知終反爲禍可見禍福無正良¶
　由在人也正者反以爲奇善者反以爲訞是人之顚倒錯亂¶
<pb:CK-KZ_JY047_02p034b>¶
　不知禍福之正非禍福本無正也自聖王旣沒後之爲政者¶
　大抵以道化爲迂濶而甘心於刑名鍥薄之術矣民之迷其¶
　日固久豈不信然是以聖人則不然方而不割寓正於通也¶
　廉而不劌藏淸於渾也直而不肆眞正英雄從戰競中來光¶
　而不耀如珠藏澤媚玉韞山輝也以此治人則政悶悶而民¶
　醕醕以此自治則至陰肅肅而至陽赫赫此皆從本息末不¶
　攻而復之也攝生之道無出此矣¶

　　政有寛嚴民由禍福禍福倚伏天人之間故次之以治人¶
　　事天¶
　
** 守道章第五十九¶
<pb:CK-KZ_JY047_02p035a>¶

治人事天(以天理勝人欲○存心養性)莫若嗇(儉視儉聽儉思儉爲)夫惟嗇(儉從約易從簡)是¶
謂早服(先得此理○妙秉機先)早服謂之重積德(有所操存○含德之厚)重積德(涵¶
養)則無不尅(尅人欲求天理)無不尅(克己復禮)則莫知其極(道如空虛○廣大悉備)莫¶
知其極(道卽心也)可以有國(性與道合○天理在我)有國之母(神也)可以長久¶
(神與道存○生生不窮)是謂深根固柢(天崩地裂此性不壞)長生久視之道(虛空消殞此神¶
不死)¶

　復圭子曰聰明睿知天也視聽思慮人也吾之視聽思慮無¶
　内擾治人也聰明睿智無外馳事天也嗇者有餘不盡之意¶
　嗇則能有而無能實而虛宜其可以治人而事天嗇又有而¶
　不用之意一嗇則無所不嗇如耳儉聽目儉視口儉味鼻儉¶
<pb:CK-KZ_JY047_02p035b>¶
　嗅心儉思是也早不遠也服者服也復返本還原也嗇則返¶
　本還元纔嗇便復也早復則思慮甯靜而故德不損故謂之¶
　重積德若己損而後嗇僅足以補失耳德愈積則神愈凝神¶
　凝則吾心純是一團天理理淨則欲自化故曰無不尅無不¶
　尅則故吾全而我身渾然一太極矣故曰莫知其極國身也¶
　可以有國則身始爲吾有矣祖炁是人之母炁爲有國之母¶
　也能嗇則不但可以有國而又得其祖炁是得其母也可以¶
　長久矣人身上丹田泥丸宮棲神也非後天之神乃先天之¶
　元神也下丹田水精宮藏精也樹根深則不拔人以精全爲¶
　根深非後天之精乃先天元精也中丹田黃庭宮藏氣也花¶
<pb:CK-KZ_JY047_02p036a>¶
　蒂固則堅實人以氣全爲固蒂非後天之氣乃先天之元炁¶
　也是謂深根固柢長生久視之道柢音帝木之直根也神全¶
　爲妙合妙合虛也虛則合道矣鍊虛合道爲聖諦第一義卽¶
　釋家最上一乘之法○淸菴李祖曰接上章其政悶悶之義¶
　治人事天莫若從儉以國言之省刑罰薄稅歛以身言之省¶
　言語節飲食以心言之省思慮屏視聽盡其心養其性可以¶
　事天也¶

　　事天積德有國之母故次之以治大國¶
　
** 居位章第六十¶

治大國(盡其心者知其性)若烹小鮮(治心亦甚易○不敢妄動)以道蒞天下(道不遠在身中¶
<pb:CK-KZ_JY047_02p036b>¶
○淸靜無爲)其鬼不神(無妄○陰魔俛首使剛暴無所施其能)非其鬼不神(幻盡圓覺)其神¶
不傷人(心境兩忘物我一空○邪不干正使强梁無害物之心)非其神不傷人(爾爲爾我爲我○不¶
恃威網)聖人亦不傷人(於我何有○大制不割)夫兩不相傷(心復何故○形神俱妙上下以¶
德相交)故德交歸焉(惟道而已○道德感通)¶

　復圭子曰治大國是治身也身有性情有精神先要全其性¶
　完其本來面目而不以人爲害之恐傷性也若烹小鮮者不¶
　敢妄動恐傷鮮也以道蒞天下欲人人不戕其生不賊其性¶
　無干陰陽之和是聖人與天地同心矣鬼神感其明德方爲¶
　聖人用而不自用安見其神也道高一尺魔高一丈吾幻盡¶
　而眞全則陰魔亦化爲陽神非其鬼不神其神不傷人神卽¶
<pb:CK-KZ_JY047_02p037a>¶
　我之分神也鬼屈而神伸聖人出有而入無是兩不相傷也¶
　形神俱妙故德交歸焉則聖人與鬼神合其德也¶

　　德交歸者能謙能下故以大國者下流次之¶
　
** 謙德章第六十一¶

大國者下流(以大就小)天下之交(以小就大○眾高附下)天下之牝(無大無小○眾剛附¶
柔)牝常以靜勝牡(以靜制動)以靜爲下(無事○眾動附靜以靜下人)故大國以下¶
小國(不競)則取小國(靜定○歸心)小國以下大國(處順)則取大國(此理¶
固存○容於人也)故或下以取(靜心)或下而取(止觀)大國不過欲兼畜¶
人(神者萬化之主)小國不過欲入事人(心者道之源○理順承上)夫兩者(卽心是道○上遜下¶
順)各得其所欲(神亦道性亦道○各當其分)故大者宜爲下(除垢止念○更宜謙下)¶
<pb:CK-KZ_JY047_02p037b>¶

　復圭子曰此章全是借勢喻道柔勝剛靜勝動天下自然之¶
　勢也亦理也道也吾且以其勢言之上善若水水下流不爭¶
　先故疾而不遲大國者下流不擇細微無上人之心則可以¶
　合天下之交牝之道常以靜制牡以靜下人所謂靜爲躁君¶
　是也大國能下小國則小國附之小國能下大國則大國納¶
　之有作大吞小小吞大說亦可或大國以下而取小或小國¶
　因下而取大夫旣已稱大國矣復何加哉不過欲執牛耳爲¶
　盟主示廣大以明得意兼畜人而已小國欲修職貢以事大¶
　國免侵凌豈無觀釁而動之念哉此兩者各求得其所欲大¶
　國德之則委心聽命不德則轉事他人若大國失一小國天¶
<pb:CK-KZ_JY047_02p038a>¶
　下因之擕貳豈大國之福哉故曰大者宜爲下此聖人執謙¶
　卑以自牧處上而下下處下而益下以此道而修身心愈下¶
　而道愈高身愈退而德愈進謙尊而光卑而不可逾此大者¶
　宜爲下之意也¶

　　大國謙下抱胞與之道故次之道者萬物之奥¶
　
** 爲道章第六十二¶

道者萬物之奥(心者造化之源)善人之寶(一滴眞金源流天造○至尊至貴前無古人後無來者)¶
不善人之所保(人各有心此心常存○皆頼此道)美言可以市(至言如寶○足以悅眾)尊¶
行可以加人(道可貴)人之不善(昧道)何棄之有(道亦在○亦可使之反善)故立¶
天子(心也)置三公(神氣精也○作之君作之師)雖有拱璧以先駟馬(世之所貴)不¶
<pb:CK-KZ_JY047_02p038b>¶
如坐進此道(我之所寶○道尊德貴)古之所以貴此道者何(在我本然)不曰求¶
以得(不離乎心○見成有的)有罪以免耶(純一如初○復還全體)故爲天下貴(道者萬物¶
之奥)¶

　蘇子由曰凡物之見於外者皆其門堂也道之在物譬如其¶
　奥物皆有之而人莫之見耳夫唯賢者得而有之故曰善人¶
　之寶愚者雖不能有然而非道則不能安也故曰不善人之¶
　所保蓋道不遠人而人自遠之今誠有人美言之則可以爲¶
　市於世尊行之則可以加於人矣朝爲不義而夕聞大道妄¶
　盡而性復雖欲指其不善不可得也而又安可棄之哉立天¶
　子置三公將以道救人耳雖有拱璧之貴駟馬之良而進之¶
<pb:CK-KZ_JY047_02p039a>¶
　不如進此道之多也道本在我人患不求求則得之矣道無¶
　功罪人患不知知則凡罪不能污也○復圭子曰道生萬物¶
　有萬物而道斯顯舍萬物指道而道益奥奥玄也深也玄深¶
　而不可窺非有道者安能測其奥妙耶善人學道者也道不¶
　外性命善人以此爲寶而珍重之故終爲我有不善人囿於¶
　道者也非斵喪其眞寶卽輕弄其命寶安可不保之而勿失¶
　耶所以不知道者惟無善言與尊行爲之導耳夫一言之美¶
　且可以示訓而人無不悅從者一行之善且可以遵行而人¶
　無不加敬者况此大道人皆可修豈因其不善而遂棄之耶¶
　故學仙須是學天仙惟有金丹最的端遍訪仙師倘得其人¶
<pb:CK-KZ_JY047_02p039b>¶
　立爲天子以主持丹道惟其命而莫之爲也古云眞仙易得¶
　伴侣難求又要廣覔雲朋選上根利器三人爲伴侶是置三¶
　公也三公謂太尉司徒司空主佐天子理陰陽親萬民廣教¶
　化者也資之以調和鼎鼐爕理陰陽以輔佐主持丹道者同¶
　登彼岸如天子之三公也拱璧合拱之璧駟馬一乘之馬古¶
　者進謁必有以先之駟馬陳於外而執拱璧以先入故曰拱¶
　璧以先駟馬立天子以下四句乃古語古人以拱璧駟馬爲¶
　極貴重雖有拱璧以先駟馬不如坐進此道者見璧馬爲輕¶
　而此道爲重所以然者何也此道人人本具是以求則得之¶
　有罪謂陰陽之患得道則個個圓成而逃出陰陽之外非有¶
<pb:CK-KZ_JY047_02p040a>¶
　罪以免耶故拱璧駟馬非貴重也惟得此奥妙之道始爲天¶
　下貴耳故曰道者萬物之奥也¶

　　得道之奥者爲天下貴無爲之效也故次之以爲無爲¶
　　恩

** 始章第六十三¶

爲無爲(心也○藏神於神)事無事(性也○藏心於心)味無味(神也○藏形於形其味幽長)大¶
小多少(總在其中○倒行逆施)報怨以德(心不外物○所施惟德不知有怨)圖難於其易¶
(抱一○其微易㪚)爲大於其細(執中○涓涓易塞)天下難事(道也)必作於易(此心¶
○從微至著)天下大事(神也)必作於細(此心○積小成大)是以聖人終不爲¶
大(不自知其大小○不自聖而人聖之)故能成其大(性等虛空)夫輕諾必寡信(易悟則易疑易¶
得則易喪)多易必多難(大迷之下必有大悟)是以聖人猶難之(不可說破)故終無難¶
<pb:CK-KZ_JY047_02p040b>¶
(欲其自得○得之難失之難)¶

　李息齋曰爲無爲則己不勞事無事則人不煩味無味則物¶
　不費世所謂大小多少者以形言也聖人遊於形器之外故¶
　大小多少等而爲一夫大小多少尙等而一之又况於恩怨¶
　報施之間乎吾所謂施者惟德而已豈知其有所怨豈知其¶
　有所報者哉旣無恩怨報施之別又無大小多少之異其於¶
　天下之故豈有心於爲之哉事必求易大必由細自易而往¶
　則難者亦易自細而行則大者亦細是以聖人終不爲大而¶
　大必歸之者由其無心也惟其無心於事故未嘗先事而期¶
　於物豈若世之小夫已未爲而先諾事未至而多易先諾則¶
<pb:CK-KZ_JY047_02p041a>¶
　必寡信多易則必多難聖人於事未至則嘗若難之非難之¶
　也不以我必於物故若難之惟其難之故終無難○復圭子¶
　曰萬物皆有爲有事有味而主張此有爲有事有味者非有¶
　也無也惟聖人得道之奥能以無而藏有爲無爲不擾其心¶
　也事無事不鑿其性也味無味不驚其神也方且齊大小一¶
　多少渾報施平怨德謹易中之難愼細中之大以天下難事¶
　必作於易天下大事必作於細也夫域中有四大道大天大¶
　地大王亦大而聖人終不爲大也何物大於天地虛空是也¶
　聖心至虛故能藏天地於虛空而成其大也世之易於諾者¶
　必難於信况學道大事從旁門按摩吐納存想閉息諸家皆¶
<pb:CK-KZ_JY047_02p041b>¶
　易遇而難成是以聖人鍊金液還丹須要洞曉陰陽深達造¶
　化方能追二炁於黃道會三性於元宮攢簇五行和合四象¶
　始得玄珠有象脫胎神化是以聖人猶難之故終無難呂祖¶
　云東華木姓老仙翁獨坐長房未有功忽遇西王金聖母靈¶
　丹一粒便騰空所謂難遇而易成者是也¶

　　聖人猶難之宜持安於易故次之以其安易持¶
　　守

** 微章第六十四¶

其安易持(道可恃)其未兆易謀(道可思○謀始)其脆易破(道可悟)其微易散¶
(道可一○圖大於細)爲之於未有(不知其始○防於未然)治之於未亂(不見其尾)合抱之¶
木(如道也)生於毫末(防微杜漸)九層之臺(如道也)起於累土(從微至著)千里之¶
<pb:CK-KZ_JY047_02p042a>¶
行(如道也)始於足下(在我自到○遠起於近)爲者敗之(道不可窮○貴在自治)執者失¶
之(道不可得)是以聖人無爲(與道合一)故無敗(千古不朽○無不克)無執(與神合無)故無¶
失(萬世常行○善抱不脫)民之從事(不知自然○有所施設)常於幾成而敗之(有爲者亦¶
有敗○不謹其始焉得其終)愼終如始(知此心卽道心)則無敗事(無爲者無成敗○初心不昧焉得有¶
敗)是以聖人欲不欲(無爲○欲人之不欲)不貴難得之貨(道無玄妙)學不學(無事¶
○學人之不學)復眾人之所過(覺空覺滿○人之所過聖人之所復也)以輔萬物之自然¶
(與時偕行)而不敢爲(性空○識法者恐)¶

　復圭子曰眾人逐於物能見已然不能見將然惟修眞志士¶
　正心於安靜之始抑情於未芽之初易持易謀也攻人欲於¶
　弱植之時消塵垢於涓滴之間易破易㪚也安也未兆也而¶
<pb:CK-KZ_JY047_02p042b>¶
　持之謀之則是爲之於未有矣脆也微也而破之㪚之則是¶
　治之於未亂矣此所謂圖難於易也合抱之木生於毫末道¶
　之變化基於致曲也九層之臺起於累土道之高明根於無¶
　息也千里之行始於足下道之高遠發於卑近也此所謂爲¶
　大於其細也以上皆謹始之事以下復言愼終之事道不涉¶
　造作稍加人爲未有不敗者道不涉方隅稍涉膠執未有不¶
　失者惟聖人無爲故無敗善建者不拔也無執故無失善抱¶
　者不脫也民之從事不免有爲有爲則有成敗矣愼終如始¶
　則無成敗惟一有恆而已天道有恆則長久聖人有恆則無¶
　息修眞有恆我卽道道卽我心卽道道卽心與天壤俱敝可¶
<pb:CK-KZ_JY047_02p043a>¶
　也豈有敗事者哉是以聖人非無欲也欲人之所不欲眾人¶
　之所賤聖人之所貴也若夫難得之貨有不欲矣聖人非無¶
　學也學眾人之所不學眾人之所過聖人之所復也若夫因¶
　循之學有不學矣復卽復禮之復復者復其常也若能復則¶
　過歸於無過矣以輔萬物之自然而不敢爲亦欲人人如吾¶
　之欲不欲學不學而無爲也○李息齋曰譬如合抱之木生¶
　於毫末九層之臺起於累土千里之行始於足下於無爲之¶
　中自然而爲於無積之中自然而積累日益去善日益積而¶
　聖人未嘗知也若有意爲之卽爲敗之有意執之卽爲失之¶
　由其無爲故無敗無執故無失○吳幼淸曰愼終如始又承¶
<pb:CK-KZ_JY047_02p043b>¶
　上章終無難與終不爲大二終字而言始雖以爲難至終而¶
　不以爲難始雖不敢以爲大至終而自以爲大則事幾成而¶
　敗於終者有矣故必愼終如始始以爲難而終亦以爲難始¶
　不爲大而終亦不爲大則終無敗事¶

　　上章無爲無執而不敢爲故以古之善爲道者次之¶
　　湻

** 德章第六十五¶

古之善爲道者(我也)非以明民(不使其有知)將以愚之(昬昬默默○其政悶悶)¶
民之難治(心亂)以其智多(靜而易昬動則易㪚○其政察察)故以智治國國之¶
賊(覺亦是念○導之以智其民不足)不以智治國國之福(無所覺知而已○導之以德其民有餘)¶
知此兩者亦楷式(道貴如愚愚中不愚○寛則得眾盡法無民)能知楷式(抱虛守沖)是謂¶
<pb:CK-KZ_JY047_02p044a>¶
玄德(教文○合道)玄德深矣遠矣(道爲萬化之宗)與物反矣(道在萬化而非萬化○我貴德¶
物貴智德與智相反)然後乃知大順(萬物出乎道而入乎道○逆行順化)¶

　劉仲平曰不以智治國開天者也以智治國開人者也開人¶
　則鑿鑿則失於太察其民所以不厚而缺開天則順順則行¶
　其所無事其政所以不嚴而治故以智治國國之賊不以智¶
　治國國之福楷模也式法也當知智者爲賊不智者能爲福¶
　是治身治國之法式也能知楷式是謂玄德玄天也與天同¶
　德也下徹曰深傍周曰遠反乃順也温公曰物情莫不貴智¶
　而有玄德者獨賤之雖反於物乃順於道○復圭子曰此章¶
　分明是爲治身而發非言治民也觀首句古之善爲道者一¶
<pb:CK-KZ_JY047_02p044b>¶
　句便知宗旨非以明民不可使知之也將以愚之卽前塞其¶
　兌閉其門之謂也夫人目淫於色耳淫於聲一身精氣不保¶
　而難治者非無知識之民乃民明而智多之故耳身猶國也¶
　心猶君也故以智治國日鑿一竅而渾沌死非國之賊乎不¶
　以智治國已雕已琢復反其樸而元精完非國之福乎此兩¶
　者相提而論知之非難眞能知爲難故能知不以智治國爲¶
　楷式是謂玄德可以爲天地始者此也可以爲萬物母者此¶
　也深矣遠矣卽玄之又玄之謂也豈物之所可倫乎蓋物情¶
　尙智而順乎物者逆乎道也大道若愚而與物反者與道合¶
　也行日蹈水火不傷入金石不碍足徵善爲道者以至大順¶
<pb:CK-KZ_JY047_02p045a>¶
　之境矣¶

　　善爲道之士卑以自牧乃至大順故以江海爲百谷王次¶
　　之¶

** 後已章第六十六¶

江海所以能爲百谷王者(心所以能合道)以其善下之(虛而能容寂而不見)故能¶
爲百谷王(心爲萬物之主)是以聖人欲上民(使人知道)必以言下之(示之以無○自¶
退自謙之意)欲先民(使契乎道)必以身後之(先忘其心○克己自治)是以聖人處上¶
而民不重(道大○民忘其勞)處前而民不害(性空○民忘其死)是以天下樂推¶
而不厭(與物無碍○中心悅服)以其不爭(不與物競)故天下莫能與之爭(我之自然¶
○天下和平)¶
<pb:CK-KZ_JY047_02p045b>¶

　復圭子曰攝生之士以養氣爲主中丹田卽氣海也仙彥曰¶
　欲得長生須久視久視於上丹田則神長生久視於中丹田¶
　則氣長生久視於下丹田則形長生然而神卽火也氣卽水¶
　也又曰凝神入氣穴氣歸元海夀無窮也人身以氣海爲眾¶
　竅之所歸附亦猶江海以善下爲百谷之所朝宗卽上善若¶
　水之義也善爲士者沈潛不露以下爲上寓先於後克己復¶
　禮也處上而民不重處前而民不害天下歸仁也天下樂推¶
　而不厭猶百川之歸附於江海也水流而心不競故疾而不¶
　遲聖心與物無競故天下亦莫有與之競者○呂註江海之¶
　所以能爲百谷王者以其善下之故能爲百谷王則能爲天¶
<pb:CK-KZ_JY047_02p046a>¶
　下王者亦善下之而已有玄德者乃所以下下之道也莊周¶
　以爲以此處下則玄聖素王之道而舜之在下則曰玄德升¶
　聞則玄德者固聖人所以處下之道也以處下之道而居人¶
　上乃所以下之也聖人之有天下也以言其位則固欲上人¶
　也然以孤寡不穀爲稱而受國之垢與不祥則以其言下之¶
　也以言其序則固欲先人也然迫而後動感而後應不得已¶
　而後起則以其身後之也夫惟以其言下之則處上而民不¶
　重不重則以戴之爲輕矣以其身後之則處前而人不害不¶
　害則以從之爲利矣不重不害此天下所以樂推而不厭也¶
　夫以其言下之以其身後之則不爭者也樂推而不厭則天¶
<pb:CK-KZ_JY047_02p046b>¶
　下莫能與之爭者也非體玄德者其能若是乎故曰夫惟不¶
　爭故天下莫能與之爭¶

　　不爭之量其道最大故以天下皆謂我道大次之¶

** 三寶章第六十七¶

天下皆謂我道大(道大性空○萬物惟尊)似不肖(如愚)夫惟大○故似不¶
肖(默默○似個甚麽)若肖久矣其細也夫(不可分別○纔可比便不大)我有三寶(道尊¶
德貴)保而持之(道不離我)一曰慈(專氣致柔能如嬰兒○仁惠)二曰儉(少私寡慾○節約)三¶
曰不敢爲天下先(忘其所以忘我○謙退)夫慈故能勇(其力大○無不克)儉故能¶
廣(其量深○無不備)不敢爲天下先故能成器長(心廣體胖○無有不服)今舍慈¶
且勇(逐物○逞强)舍儉且廣(貪嗔愛慾○逞而且縱)舍後且先(急欲求成○恃强梁)死矣¶
<pb:CK-KZ_JY047_02p047a>¶
(不見乎道○死之徒)夫慈(仁也)以戰則勝(身心不動)以守則固(靜以待之○仁則能守(天¶
將救之(其應亦然○惟德是輔)以慈衞之(乃與道合○天地大德曰生聖人守位曰仁)¶

　復圭子曰此章是太上自描寫其道德非泛泛言也愚於千¶
　百世之下猶能想象於千百世之上不啻謁太上於󰂈牆間¶
　也似如也肖像也不肖愚也夫天大地大天下皆謂我道大¶
　似天地不知我其如愚也哉夫惟道大故我似不肖道也若¶
　以我爲肖道我其細也夫非大也夫道尊而德貴大無不有¶
　我特有道之三寶而已寶而持之非富貴也非金玉也亦非¶
　玄之又玄也一曰慈體天地生生之心保全性命如履氷也¶
　二曰儉法天地收歛之意愛精神如捧盈也三曰不敢爲天¶
<pb:CK-KZ_JY047_02p047b>¶
　下先效天地謙虛之德守遜讓而未遑也夫惟眞慈者屈於¶
　理而不屈於欲無欲故剛能勇也惟眞儉者嗇於妄而不嗇¶
　於誠無妄故裕能廣也惟眞謙者怯於悻悻自好而不怯於¶
　以道器自任任重故成其爲器長也若如世人舍慈而勇可¶
　謂勇乎舍儉而廣可謂廣乎舍後而先可謂先乎秪死耳夫¶
　慈以戰則勝所謂戰罷方能見聖人也以守則固所謂大小¶
　無傷兩國全也倘毫髮差殊戰不勝而守不固天猶見憐而¶
　多方以護衞之鑒其慈也悟眞篇云大藥修之有易難也知¶
　由我亦由天若非積行修陰德動有羣魔作障緣○董思靖¶
　曰此假用兵以明道貴在於守慈也或云若以人身言之則¶
<pb:CK-KZ_JY047_02p048a>¶
　邪念多於敵國利欲勝於鋒銛盍亦寡欲以至於無欲以全¶
　其所寶乎¶

　　以慈衞之故次之以不武不怒以明不爭之德¶
　　配

** 天章第六十八¶

善爲士者不武(慈和)善戰者不怒(寛泰)善勝敵者不爭(安稳○謙讓)¶
善用人者爲之下(小心翼翼○卑遜)是謂不爭之德(順帝之則○至謙)是謂用¶
人之力(天理自見○至柔)是謂配天(此心爲大○至慈)古之極(大道乃明○合道)¶

　蘇子由曰士當以武爲本而行之怯若以武行武死矣聖人¶
　不得已而後戰若出於怒是以我故殺人也以我故殺人天¶
　必殃之以吾不爭故能勝彼之爭若我出於爭則未必勝矣¶
<pb:CK-KZ_JY047_02p048b>¶
　人皆有相上之心故莫能相爲用誠能下之則天下之人皆¶
　吾用也○釋德淸曰此章言聖人善於下人以明不爭之德¶
　釋上三寶之意也一章主意只在善用人者爲之下一句乃¶
　假兵家戰勝之事以形容其慈乃不爭之至耳○復圭子曰¶
　士戰士也戰士必武必怒必爭兵家之常也善爲士者獨不¶
　然不武非全無武也所謂兵莫慘於志而鏌鎁爲下也不怒¶
　非全無怒也所謂迫而後動不得已而後起也不爭非全無¶
　爭也所謂將欲取之必姑與之也皆非正意主意在善用人¶
　者爲之下一句無論行兵治國必出此道分明欲學道者亦¶
　當着心爲之下所謂識浮沉明主客是也若乾上坤下正位¶
<pb:CK-KZ_JY047_02p049a>¶
　則爲否而萬物不生乾下坤上則爲泰是天在上而用在下¶
　也聖人身處人上而心在人下百姓不識不知忘帝力於何¶
　有是謂不爭之德先師而後臣跪拜而後推轂是謂先下人¶
　而後用人之力故不勞聰明而天下治天之道不爭而勝無¶
　爲而成聖人德合於天故曰配天此上古極致之道故曰古¶
　之極¶

　　接上章不武故以不敢爲主而爲客次之¶

** 玄用章第六十九¶

用兵者有言吾不敢爲主而爲客(忘我)不敢進寸而退尺(不敢有所¶
爲○謙退)是謂行無行(爲無爲○不武)攘無臂(事無事○不怒)仍無敵(守無守○不爭)執無¶
<pb:CK-KZ_JY047_02p049b>¶
兵(味無味○爲下)禍莫大於輕敵(見聞知覺常下心息○勇於敢則殺)輕敵則幾喪吾寶¶
(照見生空○强梁者死之徒)故亢兵相加(我自我物自物)哀者勝矣(一曰慈○仁人之兵天下無敵)¶

　釋德淸曰此章多在用兵上説故不得老君之意觀首一句¶
　乃借用兵之言至輕敵喪寶則了然是釋上慈字以明不爭¶
　之德耳○吳幼淸曰用兵有言是用兵者常有是言也爲主¶
　如春秋征伐之盟主也爲客如春秋諸侯應接之師也進寸¶
　難進也退尺易退也不爲首兵但爲應兵故不敢近進甯於¶
　遠退進戰者整其行陣攘臂而怒前進就敵執其兵刃仍就¶
　也不行則雖有行如無行不攘則雖有臂如無臂不就則雖¶
　有敵如無敵不執則雖有兵如無兵雖動干戈而猶之無動¶
<pb:CK-KZ_JY047_02p050a>¶
　干戈未嘗有殺人之心而無失吾寶者也輕敵樂戰則吾心¶
　與物相刃卽戰勝何獲焉故兩兵相加有哀憐勿喜之心者¶
　先勝蓋天將救之以慈衞之哀者得人故也○復圭子曰此¶
　章借用兵以明火候也大修行人入室行持鼎鑪在前彼爲¶
　主浮也我爲客沈也所謂用將須分左右軍饒他爲主我爲¶
　賓是也昔大禹惜寸陰吾人當惜分陰分寸之間天仙相傳¶
　之火候也行火如行兵故謂行無行如無手人能行拳故曰¶
　攘無臂如敵在前而非眞敵故曰仍無敵提起我身中無刃¶
　鋒芒劍故曰執無兵禍莫大於輕敵勸君臨陣休輕敵是也¶
　輕敵則喪吾寶恐喪吾家無價珍是也亢者逆也順則彼爲¶
<pb:CK-KZ_JY047_02p050b>¶
　客而我爲主勝在彼也哀者慈也悲也亢兵相加木愛金順¶
　義金戀木慈仁故哀者勝矣¶

　　哀者勝謂仁慈自然無敵故次之以易知易行¶

** 知難章第七十¶

吾言甚易知(心而已)甚易行(道而巳)天下莫能知(不知心○信不及也)莫能行¶
(不知道○力不及也)言有宗(無爲○開口顯道)事有君(無念○舉動見道)夫惟無知(㝠然)¶
是以不我知(我卽是我尙復何有○見不明)知我者希(知我則知有此理○孰是知音)則我貴¶
矣(我亦非我道亦非道)是以聖人(知我無我)被褐懷玉(終日如愚○内藴道德外行卑下)¶

　復圭子曰大道甚夷而民好徑豈以聖人皆人所不能知不¶
　能行耶不知太上所言所行皆性命之正理日用尋常甚易¶
<pb:CK-KZ_JY047_02p051a>¶
　行而易知者胡人莫能知而信不及莫能行而趨旁門乎一¶
　部道德經或正言或寓言或顯言或隱言總之殊途而同歸¶
　故曰言有宗天下窺其宗者誰乎或藏正露奇或闡常含變¶
　或緣天證人或因外表内總之百慮而一致故曰事有君天¶
　下得其君者誰乎此易知易行有宗有君八字括盡金丹之¶
　旨學者當先於易知易行上歸根復命又於易知易行内覔¶
　宗覔君斯得深根固蒂之道矣夫道卽我也知道卽知我矣¶
　奈何世無知道者安望其知我乎要之我之道原平易非貴¶
　也苐物以希爲貴知我易知易行者希則反以我有宗有君¶
　爲貴矣是以聖人被褐和光同塵也懷玉我有三寶也如被¶
<pb:CK-KZ_JY047_02p051b>¶
　褐而不懷玉所謂鼎内若無眞種子猶將水火煮空鐺斯亦¶
　無爲貴聖人矣¶

　　接上章吾言甚易知以見聖人眞知之妙也¶

** 知病章第七十一¶

知不知上(吾所謂知知與不知不知之知乃是眞知)不知知病(知知一字不圓○不知道而言知者是妄¶
知)夫惟病病(病在於知○惟恐有知)是以不病(塵去光生○終無妄知)聖人不病(無念¶
之念亦復如是○知如不知)以其病病(一念不存此心乃見○忘其所知)是以不病(三界一切○無¶
所不知)¶

　復圭子曰聖人之於大道果且有知乎哉先說無知則不能¶
　入道後說有知則不能得道聖人始以無知遣其有隨以不¶
<pb:CK-KZ_JY047_02p052a>¶
　知遣其知萬法歸無無亦不立非上而何世人於虛空之中¶
　橫生意見淸靜之内忽起山河揑目生花迷頭認影不知中¶
　之妄知爲病也久矣若知妄知爲病而病其病則妄知之病¶
　瘳矣聖人所以知如不知而不病者以其病其多知是以不¶
　病也¶

　　不知知病所以無忌憚故次之以民不畏威也¶

** 愛己章第七十二¶

民不畏威(人不能究心○無忌憚)大威至矣(死生大事無常迅速○自作自受)無狹其所¶
居(神無方○毋離淸靜而行躁欲所謂居天下之廣居)無厭其所生(性無滅○棄謙後而任威權)夫惟¶
不厭(道無盡○不自厭)是以不厭(心無形○人不厭道道不厭人)是以聖人自知不自¶
<pb:CK-KZ_JY047_02p052b>¶
見(如魚飲水冷暖自知○聖人不放肆其情)自愛不自貴(無法可設無道可得○推巳及人不自厚生)故¶
去彼取此(自知不自見自愛不自貴)¶

　復圭子曰傷生之事非一而縱情者必亡人之所取畏者衽¶
　席之上名利之韁小威不畏死亡立見大威至矣居處也厭¶
　足也人生往往以高梁大厦之室爲居非窄也百年易足之¶
　生爲夀非促也甯知我淸靜無爲身藏法界心包虛空可狹¶
　其所居乎甯知我謙後不盈生者易滅而生生者不滅可厭¶
　其所生乎我不厭其生愈久則愈有全生之道生亦不厭我¶
　長存則長有延命之術是以聖人自知弢光不表表示人以¶
　見於外自愛韞玉不切切貪生以貴於人内有自知自愛之¶
<pb:CK-KZ_JY047_02p053a>¶
　實外無自見自貴之迹所無者所去也所有者所取也¶

　　民不畏威故次之以勇於敢則殺也¶

** 任爲章第七十三¶

勇於敢則殺(有力於翦除妄念也○强梁者死之徒)勇於不敢則活(有力於守雌抱一也○柔¶
弱者生之徒)此兩者(能殺能活)或利或害(吾道如劒不能持者傷鋒敗刃○有殺有活)天之所¶
惡(貴乎無所用○造物不容)孰知其故(道本空相○知則不敢)是以聖人猶難之(道易知而¶
不易於行心易悟而不易於了○不敢輕示)天之道(吾心而已)不爭而善勝(無爲○不與物競物莫能¶
勝)不言而善應(無念○大音希聲和之則應)不召而自來(無著○寂然不動感而遂通)坦¶
然善謀(無無亦無○任用自然無所不克)天網恢恢(何物不在此道之中○包羅無外)疎而不¶
失(此道常在萬物之内○雖疎濶物莫能逃)¶
<pb:CK-KZ_JY047_02p053b>¶

　沈蛟門曰夫見義爲之之謂勇自勝之謂强至人之所謂勇¶
　勇於慈勇於仁耳勇於敢則不慈不仁殺機旣動安能庇其¶
　身勇於不敢則慈仁得之安得不活其身此理之常也然天¶
　下事亦或以敢而反生或以不敢而反死世人疑之遂謂天¶
　道無知人之所以失懽於天而天之所以惡人者雖聖人猶¶
　難言之非難言難爲人一一言也列子曰迎天意揣利害不¶
　知其已患天道之難知也雖然天豈終難知哉不與物爭於¶
　一時而勝之以久不諄諄與人言而應之如響不待禱求請¶
　召歆然來格坦然平易不迫而其經營謀度之處非人思慮¶
　之所能及王法雖宻猶有幸而逃誅者天網疎濶恢恢大矣¶
<pb:CK-KZ_JY047_02p054a>¶
　豈但漏吞舟之魚然要於終而必勝之吉凶禍福毫釐不爽¶
　天豈不可知哉○復圭子曰此章是太上教人學道工夫始¶
　入門時護生須是殺殺盡始安居祖師云斬魑滅魅多長生¶
　故勇於敢則殺殺是殺妄念也及其有所得後專氣致柔能¶
　如嬰兒用力於知雄守雌所謂魄滅魂昌故勇於不敢則活¶
　活是神活也此兩者一以剛爲剛一以柔爲剛或毫髮不差¶
　則無往而不利或對境着境未免有傷而損害矣雖曰天道¶
　福善而忌盈然天之所惡孰知其故道之成與不成不敢必¶
　也惟有積功累行而己中人之難難於一刀兩斷聖人之難¶
　非敢也猶以勇於不敢爲事所謂知之非難而行爲難善始¶
<pb:CK-KZ_JY047_02p054b>¶
　非難而克終爲難也况中人乎欲明人道先須識天道不爭¶
　而善勝是不勝以人而勝以天吾法之而氣化也不言而善¶
　應是不應以口而應以事吾法之而念化也不召而自來是¶
　寂然不動感而遂通吾法之而神存也坦然善謀任用自然¶
　無所不克吾法之而神化也何物大於天虛空是也何物容¶
　乎虛空聖心是也故天網恢恢大也造化雖宏能包有形不¶
　能包聖人之無形疎而不失密也陰陽雖妙能役有氣不能¶
　役聖人之無氣人生至此縱橫自在升玉京朝帝闕方爲大¶
　丈夫功成名遂之日也學道如是甯不快哉¶

　　勇敢則殺常不畏死故次之以民常不畏死¶
<pb:CK-KZ_JY047_02p055a>¶

** 惑章第七十四¶

民常不畏死(此念不化此道不全○肆情逐妄)奈何以死懼之(海枯終見底人死不知心)若¶
使民常畏死(只知貪生不知有死)而爲奇者(死生亦大矣)吾得執而殺之(安能殺其¶
心哉)孰敢(其心使之自殺)常有司殺者殺(心爲司殺能絶百念)夫代司殺者殺(我心與他¶
心雖同不可以我心代他心也)是謂代大匠斵(絶生思維便成擬議)夫代大匠斵(事物之來情慮¶
之及)希有不傷其手矣(謹者不言言者不知)¶

　張耒曰夫人之生不殺於衽席飲食疾病則殺之於盗賊刑¶
　戮者過半矣是人之死實未嘗知畏也而畏民者不過示之¶
　以死亦惑矣苟畏死耶則吾取奇衺者而殺之宜民孰敢爲¶
　奇以取戮也然而爲者不止則死之不足以懼民也明矣○¶
<pb:CK-KZ_JY047_02p055b>¶
　沈蛟門曰萬物生於天而殺於天惟天司生亦惟天司殺人¶
　與人等耳無殺人之權也人而殺之是代司殺者殺代司殺¶
　者殺譬以拙工而代大匠斵鮮不傷其手矣烏能不殺其身¶
　哉○復圭子曰人生於天地間死其身者常有而死其心者¶
　不常有夫民非犯人道之患卽犯陰陽之患而死者不畏死¶
　也吾奈何以死懼之凡學道者先須鍊已鑄劒劍成萬里誅¶
　妖一電光也若民果畏死而外道旁門是爲奇者吾得執無¶
　刃鋒芒劍而誅之然而不能殺其心也孰敢殺之哉此一劍¶
　也常有司殺者我心之天君是也自鍊而自殺其妄念則心¶
　死神活矣他人不能代我殺也如有代我殺者是代大匠斵¶
<pb:CK-KZ_JY047_02p056a>¶
　無益於我而反傷於彼矣○薛蕙曰朱太祖道德經序曰朕¶
　自卽位以來罔知前代哲王之道問道諸臣人執我見一日¶
　試覽羣書有道德經一卷見其文淺意奧久之見本經云民¶
　不畏死奈何以死懼之當是時天下初定民頑吏弊雖朝有¶
　十人棄市暮有百人仍爲之如此者豈不應經之所云朕乃¶
　罷極刑而囚役之不逾年而朕心減朕知斯經乃萬物之至¶
　根王者之上師臣民之極寶非但金丹之術也仁人之言其¶
　利溥哉老君之謂矣¶

　　民不畏死起於饑寒故以民之饑次之¶

** 貪損章第七十五¶
<pb:CK-KZ_JY047_02p056b>¶

民之饑(人之不知道)以其上食稅之多(以其心之欲念不已)是以饑(所以不知道)民¶
之難治(人不得道)以其上之有爲(以其心之事不停)是以難治(所以不得道)民之¶
輕死(人之不合道)以其求生之厚(以其心之情不盡○貪欲無厭)是以輕死(所以不合道○¶
不顧危亡)夫惟無以生爲者(勇於忘我○不厚其生)是賢於貴生(所以得道○不自生故長¶
生)¶

　李息齋曰上多取則下貧上有爲則下亂必然之理也我欲¶
　厚其生則不顧人之生我厚而彼薄安得不輕死聖人之於¶
　生蓋不得已彼視其生若無以生爲豈肯厚吾之生而奪人¶
　之生哉是之謂賢於貴生○復圭子曰知道之民虛其心實¶
　其腹今上以食稅之多致民之饑則民心實而腹虛與我無¶
<pb:CK-KZ_JY047_02p057a>¶
　欲而民自富者異矣得道之民弱其志强其骨今上以其有¶
　爲致民之難治則民志强而骨弱與我無爲而民自安者異¶
　矣有道之世民安其居樂其業而無夭傷今爲求生之厚而¶
　輕死是以形骸爲重性命爲輕與我好靜而民自正者異矣¶
　蓋以生養生反所以賊生善攝生者先要殺三尸斬六賊併¶
　世人厚生之事一切屏去所謂不求生而自長生其賢於貴¶
　生遠矣¶

　　民之難治輕死因上傷和氣下多剛暴故以人之生也柔¶
　　弱次之¶

** 戒强章第七十六¶
<pb:CK-KZ_JY047_02p057b>¶

人之生也柔弱(水結成冰○一團和氣)其死也堅强(冰消卽水○和氣㪚)萬物草木¶
之生也柔脆(水流原在海○和氣全)其死也枯槁(月落不離天○和氣絶)故堅强者¶
死之徒(死者生之本○剛暴殺身之本)柔弱者生之徒(生者死之基○柔和養生之根)是以兵¶
强則不勝(心離則道愈險○恃强則敗)木强則共(念頭不已心則愈雜○木剛則折)强大處¶
下(誰使之念起心離○沉淪之本)柔弱處上(入道之基○昇騰之象)¶

　蘇子由曰沖氣在焉則體無堅强之病太和存焉則事無堅¶
　强之累兵以義勝者非强也强而不義其敗必速木自拱把¶
　以上必伐矣物之常理精者在上粗者在下其精必柔弱其¶
　粗必强大○復圭子曰此章總見大道無能生有積柔爲堅¶
　積弱爲强柔弱者有之初也堅强者有之終也有還歸無人¶
<pb:CK-KZ_JY047_02p058a>¶
　物生死皆借有形者以喻無形之道學人當先究人物生死¶
　柔弱强大上下之理方知以柔弱爲入道之基久之煉去堅¶
　强之重濁者盡化爲輕淸庶可以出有入無騰雲駕霧長生¶
　而不死矣○嚴君平曰天地之理小不載大輕不載重故强¶
　人不得君王强木不得處上共音拱拄也拄音主荀子曰强¶
　自取拄兵强者則敗亡常爲弱小之所乘木强者則支拄常¶
　爲眾木之所壓此說爲是更得本文正意¶

　　柔弱者謙之道也天道好謙故次之以天之道¶

** 天道章第七十七¶

天之道心之(性性之神其猶)張弓乎有力(○稱物平施高者)抑之省思(慮下者)舉¶
<pb:CK-KZ_JY047_02p058b>¶
之奮精(神○損上益下有餘)者損之絶嗜(慾不足)者與之養沖(和○裒多益少天之)道¶
心也(損有)餘而補不足生處(使熟熟處使生○虧盈益謙人之)道則不然亦心(也○¶
反是損不)足以奉有餘貪其(所愛忘其自然○損人益己孰能)以有餘奉天下要在¶
(忘我○損己益人惟有)道者忘心(○倣天是以)聖人爲而不恃忘性(○損功成)而¶
不居忘神(○損其不)欲見賢忘忘(亦忘○損之又損¶
　沈)
蛟門曰弓人調適弓幹使之和平則抑高舉下損有餘補¶
　不足天道平等虧盈益謙故曰天之道猶張弓也人之道則¶
　不然裒聚貧賤之財以益富厚取之盡錙銖而不遺用之如¶
　泥沙而不惜損不足以奉有餘與天道異矣誰能與天合道¶
　損有餘以奉不足其惟有道者乎是以聖人常出其身以任¶
<pb:CK-KZ_JY047_02p059a>¶
　事雖爲而不恃其能雖成而不居其功此損之至也損己至¶
　故天下樂推而不厭雖不欲見賢不可得也謂我心本不欲¶
　見賢人自以我爲賢矣○復圭子曰有一𡻕之天道有一月¶
　之天道有一日之天道修行人未明人道先須辨天道天道¶
　先要從一月日月盈虛消息上察起而後人身一陰一陽之¶
　升降可按也愚幸得遇眞人與聞大道甫悟太上天道其猶¶
　張弓之說人間之弓必損有餘以補不足易知也天上之弓¶
　月出庚掛於庚酉之方一陽居下其弓張於月之初三日乎¶
　月見丁掛於丁未之方二陽居下其弓張於月之初八乎月¶
　盈甲掛於甲卯之方三陽象乾其弓引滿掛於十五之日皆¶
<pb:CK-KZ_JY047_02p059b>¶
　爲上弦之弓滿則謂之有餘有餘則當損十八月掛於辛戌¶
　之方損一陽而初下一弦矣二十三日月掛於丙午之方又¶
　損二陽而弦下一半矣二十八月掛於乙辰之方微陽將盡¶
　以象坤卦其弓已弛而不張自望以至晦皆所以損此月之¶
　有餘以補來月之不足修鍊者能月月行持進陽火退陰符¶
　如天道之補損周而復始此之謂性命雙修何憂不仙乎何¶
　爲人道不然一身之中所不足者陽也有餘者陰也反以情¶
　識損元陽而長羣陰孰肯損陰之有餘以奉不足之陽哉惟¶
　有道之聖人始而效天道之張弓有作有爲而不恃其勞旣¶
　而功成無作無爲而不居其功所謂行賢而去自賢之行聖¶
<pb:CK-KZ_JY047_02p060a>¶
　人殆一天道也○李息齋曰裒多以益寡者天之道也裒寡¶
　以益多者人之道也惟聖人能以己有餘而奉人不足故其¶
　能及萬物而不恃其能功蓋天下而不居其功利澤施於天¶
　下而不欲見其賢唯有道者而後如此¶
　　
不欲見賢謙柔之德也故以水德次之¶
　任
** 信章第七十八¶
天下
柔弱莫過於水人之(生也人之心也而攻)堅强者欲不(死者莫之)能勝心無¶
(生死○棒打不開其無)以易之情念(死矣○無物可比故柔)勝剛心有(力則情念自消○屈己者¶
勝弱勝)强心無(爲則天道乃見○軟能蝕堅天下)莫不知人人(有此理莫能)行人人(昧此¶
理是以)聖人言聖人(知之受國)之垢藏心(於心而不見也○海納百川是爲)社稷主¶
<pb:CK-KZ_JY047_02p060b>¶
○受國之不祥藏神(於神而不露也○處眾人之所惡是爲)天下王○正言若反¶
蒼天(中更添𡨚苦○與物相反與道相合¶
　河)
上公曰今夫水置之圓中則圓置之方中則方止之則止¶
　決之則行然而大者能懷山襄陵高陵爲池深谷爲邱者皆¶
　是物也其細則磨鐵碾玉皆以水資是攻堅固者無以易之¶
　不可輕易也水能滅火弱勝强也齒先舌敝柔勝剛也天下¶
　莫不知柔弱長久剛强易折也莫能行恥謙卑好强梁也受¶
　國之垢是謂社稷主若江海不逆小流則能長保其社稷爲¶
　一國主也受國之不祥是爲天下王君能引過自任代民受¶
　不祥之殃則可以有天下而王也正言若反者正言合道而¶
<pb:CK-KZ_JY047_02p061a>¶
　反俗俗以受垢爲辱受不祥爲殃故也○復圭子曰上善若¶
　水五行以水爲本水能沉金漂木尅火蕩土此天地之水也¶
　其攻堅强信莫能勝也若人身之水腎也腎水足則五臓皆¶
　不受侵腎水竭則心火熾尅肺金金尅肝木木尅脾土死矣¶
　故大修行人寶此腎水如寶金河車轉運晝夜不敢暫留停¶
　所謂因燒丹藥火炎下故使黃河水逆流水能上行則火自¶
　下降是柔勝剛弱勝强也人人皆能知人人不能行何也好¶
　堅强之故也而聖人不然甯爲柔弱毋爲堅强未得道時忍¶
　辱含污如王在石中何垢如之甘魔受難如金遭火試何不¶
　祥如之旣得道後忽然眞人出見小則不失本來之面目是¶
<pb:CK-KZ_JY047_02p061b>¶
　謂社稷主也嬰兒積漸變化大則分爲億萬之陽神是謂天¶
　下王也垢與不祥眾人之所惡是以正爲反惟有道者能直¶
　受之而不以爲反也¶
　　
水之受垢眾惡皆和故次之以和大怨¶
　任
** 契章第七十九¶
和大
怨嗜慾(殺身必有)餘怨情念(不斷安可)以爲善何以(見是以)聖人執左¶
契正念(見前○誠信及物而不)責於人不爲(物移不與物競○一味克已故有)德司契以心¶
(契心以道契道○性靜情逸無德)司徹自非(寂然何能混融○心動神疲天道)無親靈光(獨耀○逈¶
脫塵根常與)善人無得(無失○惟道是從¶
　復)
圭子曰怨可和也必君父之仇方爲大怨不當和而亦和¶
<pb:CK-KZ_JY047_02p062a>¶
　之怨雖解而心尙存不善者吾亦善之乃所以爲德善和大¶
　怨而不免有餘怨安可以爲善哉不如責已恩怨兩忘契符¶
　合也喻至誠之能使人符信也聖人執左契於已而不責人¶
　之報我有德於人可忘也人有怨於我不可不忘也至誠而¶
　不動者有之矣然盡其誠而司契於己非有德者不能若無¶
　德則司徹徹明也怨德大明不以厚道自居也豈知天道無¶
　親常與善人善人卽執左契而不責於人之人也○吳㓜淸¶
　曰執左契不責於人無心待物也契者刻木爲劵中分之各¶
　執其一而合之以表信取財物於人曰責契有左右左契在¶
　主財物者之所右契以付來取財物之人王元澤曰史記云¶
<pb:CK-KZ_JY047_02p062b>¶
　操右契以責事禮記云獻田宅者操右契則知左契爲受責¶
　者之所執徵謂執左契者已不責於人待人來責於已有持¶
　右契來合者卽與之無心計較其人之善否和怨者有心於¶
　爲善人也不若無心待物如執左契而不責於人靜中觀物¶
　而任其自然也有德無心待物無德有心待物徹通也古者¶
　助法周改助爲徹法恐八家私田所收之不均故八家私田¶
　亦令通力合作而均收之八家所得均平而無多寡之異司¶
　左契者任人來取無心計較其人故曰有德司徹法者患其¶
　不均有心計較故曰無德和大怨者恐善人受害有心爲之¶
　亦如司徹者有心於爲力弱之家恐其所得者寡耳¶
<pb:CK-KZ_JY047_02p063a>¶
　　
執左契謂以道感民則自然契合無爭奪也故次之以小¶
　　國寡民言知足而不貪也¶
　獨
** 立章第八十¶
小國
寡民大圓(鏡中使有)什百可養(者也人之)器而不用其國(太平使民)重死¶
一念(不生而不)遠徙念茲(在茲雖有)舟車無去(無來無所)乘之實無(去來雖有)甲兵¶
無所陳之不爭(善勝○六根淸靜使民)復結繩而用之這是(道之源○反朴甘其)食¶
味道(之腴美其)服受道(之庇安其)居處道(之安樂其)俗樂道(之和隣國)相望心心(相照○對¶
境無心雞犬)之聲相聞照見(五藴皆空○外境不入内境不出民至)老死灰心(絕念○終身在¶
道不相)往來如如(自然○忘其彼此¶
　復)
圭子曰人身首戴大圓大國也心君獨處一腔小國也止¶
<pb:CK-KZ_JY047_02p063b>¶
　有君而寡民何也一身之中惟神氣精而已神卽心也内有¶
　精氣外有耳目口鼻手足肢體屏而不用卽使有什百人所¶
　造之巧器安足以役吾神哉眞君高拱淸靜澹然寂寞無爲¶
　之上故能役使百體從令護衞眞君於方寸之中氣不耗精¶
　不漏耳目口鼻手足不妄馳所謂重死而不遠徙也夫有形¶
　之舟車其駕馭猶有限也無形之舟車瞬息千里萬里而莫¶
　知操縱金刃之甲兵其揮霍猶易折也無刃之戈矛生於一¶
　掬倐忽誅夷兼併而莫能禁遏今眞君旣住無生國裏雖有¶
　舟車能引人往來而實不往不來無所乘之也眞君好靜無¶
　爲雖有甲兵以斬邪魔而實無邪無魔無所陳之也所謂心¶
<pb:CK-KZ_JY047_02p064a>¶
　生種種法生心滅種種法滅惟神遊上古作葛天無懷之民¶
　復結繩之風所食者無味之味何其甘也所服者無色之服¶
　何其美也所居者空中之樓閣何其安也所同者太和之俗¶
　何其樂也○玄同子曰所比隣者徹上下周傍之國無不心¶
　心相照而無所往也所狎聞者雞鳴犬吠之聲無不耳耳相¶
　通而不滯於聞也蓋吾眞君五藴皆空六根淸靜形如槁木¶
　心若死灰卽至老死而其玄玄眞湛之性如如自然之體已¶
　超乎靡麗繁華之外久矣安見其往來哉大哉眞人無聲無¶
　臭至矣¶
　　
以上八十章皆至道至言非徒悅視悅聽故次之以信言¶
<pb:CK-KZ_JY047_02p064b>¶
　　不美美言不信¶
　顯
** 質章第八十一¶
信言
不美○○良(藥苦口美言)不信不得(動着○口頭三昧善者)不辨○○無(分別¶
相辯者)不善父母(所生口終不爲汝說○妄生差別知者)不博○○頭(頭總是博者)不¶
知只在(目前○物物有碍聖人)不積○○不(增不减旣以)爲人賊來(便打己愈)有○¶
○用(之不盡旣以)與人與物(相接○客來須省己愈)多○○普(濟無窮天之)道○○生¶
(生不已利而)不害時淸(道泰○無所不利聖人)之道○爲而不爭一人(有慶兆民頼之¶
○則天之行慈仁儉約¶
　吕)
知常曰信實之言淡乎無味其猶水也淡而能久美好之¶
　言甘而悅人其猶醴也酌而易竭故曰信言不美美言不信¶
<pb:CK-KZ_JY047_02p065a>¶
　善於心者尙行而不尙口守樸素也山有玉掘其山水有珠¶
　濁其淵巧言易於招尤取愆故曰善者不辯辯者不善知道¶
　者明於理而達於根得其一何必博乎博者通於物務於事¶
　所謂多則惑也故曰知者不博博者不知聖人積德不積財¶
　有德以教愚有財以及貧也莊子曰天道運而無所積故萬¶
　物成帝道運而無所積故海内服聖人演道德以爲人人受¶
　其益而德愈彰如鑒之照而不疲分浮贏以與貧貧受其賜¶
　而財愈有若井之汲而不竭故曰聖人不積旣以爲人已愈¶
　有旣已與人己愈多天地之大德曰生故曰利而不害聖人¶
　之守位曰仁故曰爲而不爭○復圭子曰此章結局以天道¶
<pb:CK-KZ_JY047_02p065b>¶
　聖道並言分明太上以天道自處纍纍五千言可不謂美乎¶
　不辯乎不博乎不爲人乎不與人乎然人當察其孰爲逆耳¶
　孰爲悅心在信不信則美不美分矣察其孰爲守中孰爲尙¶
　口在辯不辯則善不善分矣察其孰爲抱一孰爲馳騁在博¶
　不博則知不知分矣凡人有一長必積而私之聖人有道公¶
　之於人是不積也然此道人人本有聖人特爲一指點耳而¶
　未嘗分我之所有也故曰旣已爲人已愈有此道個個圓滿¶
　聖人特成人之美耳而其實不損我之故物也故曰旣已與¶
　人已愈多亦有天道運而不積之意夫天道好生卽有時而¶
　殺之而不害其生生之心故曰利而不害聖道不外慈儉不¶
<pb:CK-KZ_JY047_02p066a>¶
　敢爲天下先之三寶卽有知雄守雌知白守黑不敢爲主而¶
　爲客之諸說皆是信言眞美不美眞辯不辯眞博不博未嘗¶
　積大道而私之於一己其五千言皆以爲人也與人也而太¶
　上之道何曾見其减乎迄今與天並高百姓䝉其利而無害¶
　道邁千古爲¶
三教
** 祖¶
百王
師誰敢與之爭道而馳乎學人有能得其旨趣之一二上¶
　則爲聖爲仙爲佛次亦可以超凡解脫而不作塵埃中人矣¶
　况有苦志潛心太上之道又不惜資財不憚艱辛以求之者¶
　乎他日必遇龍華會上人同飲刀圭羽翰自生而爲大丈夫¶
<pb:CK-KZ_JY047_02p066b>¶
　功成名遂之日也有志之士當念茲在茲而不頃刻忘矣¶
　淸菴李祖曰信言不美忠言逆耳也美言不信巧言令色也¶
　眞實之言淡薄虛妄之言華飾善爲道者無分別故不辯善¶
　辯者致爭之由故曰不善眞知者光而不耀故曰不博廣博¶
　者明見於外故曰不知聖人損其所有愛養萬物而不爲主¶
　故曰不積養其無象象故常存守其無體體故全眞視之不¶
　足見聽之不足聞用之不可旣故曰爲人愈有與人愈多天¶
　地大德曰生故曰利而無害聖人守位曰仁故曰爲而不爭¶
　只這末後一章總發八十章之藴也經云可道非常道可名¶
　非常名不言之教無爲之益希言自然淡乎無味進道若退¶
<pb:CK-KZ_JY047_02p067a>¶
　明道若昧廣德若不足太白若辱曰希曰夷惟恍惟忽大音¶
　希聲大器晚成正言若反已上等語雖不美聽其中有信故¶
　曰信言不美可道可名可見可聞持而盈之揣而銳之金玉¶
　滿堂善之爲善美之爲美樂之與餌聲味俱美以上等語雖¶
　美於聽終不實也故曰美言不信若訥若拙若愚若樸若屈¶
　若昬不尙已賢不貴奇貨儼兮若客敦兮若樸曠兮若谷渾¶
　兮若濁知白守黑知榮守辱不自見不自是不自矜不自伐¶
　以上皆不辯之善也尙奇務貨自高自大自見自是自矜自¶
　伐勇於敢嗜於欲不畏威不畏死不知足不知止强知前識¶
　昭昭察察以上皆不善之辯也不出戸知天下不窺牖見天¶
<pb:CK-KZ_JY047_02p067b>¶
　道塞其兌閉其門挫其銳解其紛和其光同其塵不言而信¶
　不見而名無爲而成以上皆知者不博之謂也知物知人知¶
　内知外無狹其所居無厭其所生開其兌濟其事舍儉且廣¶
　舍後且先不知爲知皆是妄知以上皆博者不知之義也爲¶
　而不恃長而不宰功成不居絕聖棄知絕仁棄義絶巧棄利¶
　少私寡欲見素抱樸損之又損以至無爲去甚去奢去泰無¶
　知無事無欲以上皆不積之義也至於曲全枉直窪盈敝新¶
　萬物歸之萬民化之天地合之廣施博濟不窮不敝不殆不¶
　危用之不可旣此爲人愈有與人愈多之義也天之道生成¶
　運化利物平施生之畜之長之育之亭之毒之養之復之無¶
<pb:CK-KZ_JY047_02p068a>¶
　所不利至公無私惟德是輔不言善應不召自來高者抑之¶
　下者舉之有餘者損之不足者與之一切有情無不覆幬此¶
　利而無害也聖人之道守雌抱一處柔行謙和光同塵後己¶
　先人同於道同於德同於天方而不割直而不肆光而不耀¶
　不責於人善貸且成善者善之不善者亦善之小國寡民自¶
　以爲足使民返樸忘其彼此民至老死不相往來皆不爭之¶
　義也只這不爭二字八十章之要也若是信得及的把這不¶
　爭二字爲日用久久純熟則自然造至混元之境眞常之道¶
　至是盡矣象帝之先妙明本體得矣且道不爭二字作麽會¶
　咦放倒門前名利竿着¶
