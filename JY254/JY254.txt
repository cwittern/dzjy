#-*- mode: org; -*-
#+EXPORT_ID: JY254
#+TITLE:文昌帝君本傳 Wenchang Dijun Benzhuan
#+WITNESS: CK-KZ JYE
#+BASEEDITION: YP
<pb:CK-KZ_JY254_01p001a>¶
fw1@增刻道藏輯要¶
* 　　文昌帝君本傳¶

文昌帝君姓張，諱善勳，周初吳會間人也。其始祖曰黃帝之子¶
揮，始造弦張弓，世掌其職。子孫因以張爲氏，顯於吳。有張老者，¶
年五十許祈子。其夜天文煥爛，張宿昭然，適符其姓，感而降焉。¶
張母夢吞珠遂娠，踰年帝君生，時周武王之乙巳年仲春也。生¶
有異表，幼不好弄，吳距周京遠，翦髮文身，文物無稱。帝君乃尋¶
冠履，自習禮文。有耆舊來謁。隱者口誦唐虞大訓數篇，曰中國¶
使所傳者。帝君聞而好之，記授無遺。邑人願學者，咸以爲師。然¶
鄉居故，事畎澮，鋤得金像，冠服儼然，約重鈞餘。未知何神。或曰¶
<pb:CK-KZ_JY254_01p001b>¶
元始天尊也。昔禹治水，冶金爲神物，以鎭方嶽，豈此像之類乎？¶
帝君家素貧，亦未嘗因以爲利。一日海水大至，遠近奔駭，非人¶
力可支。帝君以金像，乘高投狂瀾中，曰：『吾爲眾捨之。』俄風止潮¶
回，一境獲免。邑人以是爲德也。皆以粟帛謝。不能拒，家道由是¶
豐裕。異時，蹤跡所投像，仍得之沙磧中。築宮安奉，邦人敬事之。¶
張母少勤苦，六旬而疽發背，醫覡罔效。帝君計窮，旣爲吮咀，乃¶
病久食少，復成羸瘵。醫曰：『此痼疾，以人補人，庶可平復。』帝君剔¶
股供之。空中語曰：『上帝以汝純孝，延汝母夀二紀。』翼日，勿藥果¶
瘳。帝君逾冠，未受室。母每以未見孫息爲念。一夕，夢至一林麓，¶
塜傍有門，坐靚妝女子。其中顧而語曰：『君非張善勳乎妾乃鄰¶
<pb:CK-KZ_JY254_01p002a>¶
家仲氏女。曩者，叔父以君好學尚禮，古君子也，議以妾歸君。吾¶
父以君貌寢，難之。後許一富家子，淸議無聞。然妾以君故，遂得¶
疾死。今三年矣。君曷爲我圖之。』帝君悸而寤。他日與友儀堅成，¶
縱步尋幽，至一所，與夢中境相似。方吿之前事，共相驚歎。而塜¶
中人呼郎而出，卽向時夢中所見者也。儀是其舅家，走告仲之¶
父母。迎歸，卒爲婚。吳俗女嫁而未孕者，與臨神潭索石或瓦，以¶
判男女。張母命仲氏求之。得石，隱隱有『淵』字文。歸而有姙，生男，¶
遂名曰淵石。方齠齔，仲氏語帝君曰：『此兒眞似君，妾與君世緣¶
盡矣。』遂殁。自是不復娶。嵗在作噩。帝君年三十六矣。時疫毒流¶
行，父年八十五，母年七十三，同日逝。帝君親持畚鍤，營塟廬墓。¶
<pb:CK-KZ_JY254_01p002b>¶
三年，有二白雉棲樹，祭則飛鳴而下，終制不見。塟五年，墓西水¶
暴發，欲攺卜。無及。乃齋戒守墳，日夜誦《大洞經》(按帝君鄂城外棲眞觀所演《大¶
洞經》序云得之夢中神人所授)，並取向所奉金像，嚴事之。墓前溪谷變成堅埆¶
皆孝感之所致也。每憾瘟㾮之酷，力不能報，誦經敬像益勤，冀¶
獲陰佑，以治瘟鬼。又三年，夢金像語曰：『《大洞仙經》，爾熟記矣；《大¶
洞法籙》，爾未見也。今當授汝。非惟契汝初心，亦可佐天行治。』袖¶
出二書，授之。旣覺，書在枕前，一曰《大洞籙》，一曰《大洞法》。因開籙，¶
讀至天騶甲卒一萬人度之句，忽風雷晝暝，金甲朱綬者無數，¶
列前請命。帝君命以治疫鬼一持紅旗者，領百餘人去。頃執五¶
鬼使至，帝君怒叱之，將滅其形。五使有辭曰：『弟子元伯等嵗運¶
<pb:CK-KZ_JY254_01p003a>¶
所生，嵗氣所成，所遊有方，所病有人。陰譴重者受其災，天命絶¶
者至於死，非弟子等敢私。若眞官賜以寬貸，此後願聽約束。』見¶
眞官符籙所在，卽不敢行災。因授以教敕，去閭里病瘟者，與之¶
符法，全活極多。然有内因外因之感，皆岐伯神農氏之學，非道¶
家法籙事也。於是講究脈理，翫味藥性，討論五行之勝復，習熟¶
五鍼之迎隨。勤苦六年，始造其妙。或聞於國君，方以砭劑爲事。¶
未幾，又爲京周所知。驛召至都，厯試之，以爲醫師。掌萬民之疾¶
苦，隸於天官，蓋成王之世也。其屬有瘍醫公孫智叔，賦性慈慧，¶
而記問詳博。成王鬚有疽生，一夕潰決，厥勢危殆。智叔以藥敷¶
之，應手而瘥。至是舉兼巳職。王以所薦得人，遷司諫。三辭而後¶
<pb:CK-KZ_JY254_01p003b>¶
受當成王之幼也聽政周公及長帝君恐左右間言每以君臣¶
終始禍禍幾微爲戒而諌草屢焚人無見者故周公東征雖有¶
四國流言召公不悅之隙終能保全帝君有力焉帝君在京周¶
十年倦翼思還乞骸之疏數上始從其請旣歸里人迎候自近¶
郊舍車而徒鄉曲榮之張有數族貧窶帝君興起義莊以淵石¶
主之爲之教養婚嫁醫藥周給他族聞風翕然相效而吳俗漸¶
美矣亡何道逢一人行且歌曰朝陽之暾觸石生雲初焉髣髴¶
巳而繽紛隨風而出蕩漾無垠俄變化以歸盡查不知其所存¶
伊仕者之利祿忘其勞而駿奔忽暮景之見迫畏大限焉逡巡¶
將投足於幽趨爲異類兮芸芸帝君聞之下車求教行歌子仰¶
<pb:CK-KZ_JY254_01p004a>¶
天而歎指以心印授以正訣曰此西方聖人古皇先王歸寂法¶
也能念而習之可度生死死而不亡證無量夀旣受教百慮頓¶
灰是秋會集親友留頌而逝頌曰秋風瑟瑟秋月白白得吾之¶
眞知身是客有二青童自天而下宣旨以帝君爲君山主宰兼¶
洞庭水治其在宣王時爲張仲王父平子父無忌母黃氏無忌¶
事厲王爲保氏諫王除監謗之令王怒流於番禺而死黃氏泣¶
祝於洞庭之君山生帝君因名忠嗣仲其字也宣王立詣京登¶
肺石自明詔追復其父官諡曰獻仍以仲爲保氏有兄允思早¶
世無後帝君以次子懋陽繼其後王母趙氏年八十終王父以¶
哀廢食尋不起帝君以孫承子服哀毁盡禮中外以孝友稱字¶
<pb:CK-KZ_JY254_01p004b>¶
而不名詩所謂張仲孝友者也與尹吉甫同朝吉甫出征左右¶
讒之爲賦沔水之什王聽之得保其終無忌之得罪也實以南¶
風成之譖其子温叔有才而賢保氏闕人帝君舉仇以温叔代¶
同官師氏韋仲將死無子帝君嫁其三女二幼者納爲巳子然¶
明懋陽之婦黃氏夀百嵗矣而視聽不衰平生持内觀經有所¶
得一日呼帝君並其婦孟氏語以超悟之理而逝後再世得道¶
爲妙惠眞人云王奪帝君情起復時吉甫召公南仲方叔皆故¶
惟帝君爲老臣王初以宮湼爲太子諫不可及幽王嗣積怒因¶
致仕歸與鄉人燕飲爲樂王卒賜酒帝君飲之死神遊西蜀經¶
雪山留居上帝命爲雪山大仙又命爲蜀北門山王所謂北郭¶
<pb:CK-KZ_JY254_01p005a>¶
張仲子也神遊崆峒遇太上老子授以大丹曰大者與道合眞¶
丹者與心為一爾後五通具足非汝夙昔之比又曰吾今入西¶
域行化三百年後西方之教當來中國汝宜信之又曰爾旣有¶
功於蜀宜永享蜀祀以慰斯民是秦并蜀之時也其爲雪山大¶
仙也適吉甫長子伯奇爲道士裝詣朝求見朝臣皆不識王命¶
遣人至瀘江召吉甫親故察之帝君出山赴召自稱雪老對王¶
以伯奇已死事召道士示之則果伯奇也自言遇尹眞師杜道¶
長賜丹得生於是王以伯奇爲司馬詳載別錄其在晉武帝時¶
爲張亞時太康八年丁未二月三日生於兩越之間里老張家¶
祥光罩戶黃雪迷野里人咸謂張公曰君今六十而得貴嗣童¶
<pb:CK-KZ_JY254_01p005b>¶
稚時不好嬉戲每慕山澤語言若有隱顯及長淹貫羣書避眾¶
獨遊樂身常有光見諸民祈禱則嗤之長嘯曰土木而能衣人¶
之衣食人之食享之而有應謗之而有禍我爲人而焉無靈乎¶
自後夜夢或爲龍或爲王者天符或爲水府曹自怪而不之信¶
也後三農愆(愆同)旱舞雩祝神無騐因思夢治水府事夜往水際¶
以夢中官銜牒河伯忽爾陰雲四合風號雷震一吏稽首曰運¶
判徙居帝君曰余張氏子名亞字需美(化書作字霶夫)非運判也吏曰¶
奉帝命促子問家人如何曰先至治所矣遂揖上一白驢而起¶
俛首里閈在風雨聲中頓失鄕邑到一山連劍嶺而撐參宮若¶
鳳凰之偃下有古湫吏引入巨穴門有數者筍吏曰民之禱雨¶
<pb:CK-KZ_JY254_01p006a>¶
祝此石卽應名雷柱方褰衣入穴吏曰君憶周室爲人七十三¶
化陰德傳家而迄今否帝君大悟吏曰君在天譜得神仙之品¶
於人世鮮有知之者晉有中興之兆君可尋方顯化後元帝南¶
渡綏撫江左帝君作儒土稱謝艾跨白驢往河西應孝廉謁張¶
軌以爲主簿張重華嗣位麻秋㓂涼州帝君以步騎三萬人敗¶
之秋匹馬宵遁繼往關中與姚萇爲友約萇日苟富貴無相忘¶
後萇以龍驤將軍使蜀至鳳山來訪假以鐵如意前召詣玉京¶
時帝賜所執杖曰如意者是也一麾而旌旗蔽天戎馬萬餘列¶
之平坂卽今之試兵壩也後萇卽帝位國號秦皆吏所言尋方¶
顯化之事吏言訖而去至穴中則有王者宮室服用玉階七曲¶
<pb:CK-KZ_JY254_01p006b>¶
丹桂千株見家人具在遂居其間士民於閬中梓潼縣立廟祭¶
祀稱梓潼君廟在九曲之北有降筆亭中以金索懸一五色飛¶
鸞鸞口銜筆用金花箋數百幅留筆下亭門府封鎻甚嚴降筆¶
訖有鐘自鳴廟吏聞於府啟鑰取書以觀報應其降筆多勸人¶
以忠孝有陰騭文及訓語甚多帝君每出駕白驢隨二童曰天¶
聾地啞帝君爲文章司命貴賤所係故用聾啞於側使其知者¶
不能言言者不能知天機弗洩也凡禳災祛沴禱雨祈嗣有感¶
必通世有䖍奉之者常降乩直書或現夢隱示又能鎭伏妖魔¶
疫癘鬼神聞驢鳴則遠遁爲其習啖邪物也帝君嘗曰憶往昔¶
刼中廣行陰騭多諸方便以忠孝爲本利人濟物爲心三千功¶
<pb:CK-KZ_JY254_01p007a>¶
滿證果天仙後因夙孽自獨歸依如來洗我夙垢拔除嗔憾一¶
時遂悟本心脫離苦趣如來授記我爲證果定慧王菩薩自爾¶
之後常隨如來發明本妙明心圓明覺性直證圓覺授記我爲¶
梵鎭如來故證安樂不動地遊戯三昧定慧王菩薩釋迦梵鎭¶
如來位曾特加金闕昊天太師糾察三界禍福事後又以帝君¶
自龍漢初刼已三千餘化迄周武王之乙巳嵗降生於淸河氏¶
九十餘世之盡忠盡孝百千萬化之積功累行當次天帝之位¶
宋紹熙六年正月十五日進封帝號南極長生眞王九天開化¶
主宰不驕樂育天帝更生永命天尊所居之宮一曰紫微垣文昌¶
宮一曰玉霄絳宮乃慈憫自誓以孔孟伊周之學道德仁義之¶
<pb:CK-KZ_JY254_01p007b>¶
教綜以仙釋之靈通顯以桂籍之功用設爲四科立爲九等表¶
吉凶悔吝之機彰善惡禍福之報或兆於夢或著於籖分身應¶
化救劫保生嗣是之後文武醫卜士農工賈凡一民一物之枯¶
榮貴賤皆隸帝君之造化焉¶
¶	
¶	
¶	
¶	
¶	
¶	
<pb:CK-KZ_JY254_01p008a>¶
　　贊¶
義陵劉體恕贊曰或有闢輪迴之說者曰世謂生死輪迴豈天¶
地之氣僅有此數流轉於古今乎余應之曰固也今謂必不輪¶
迴又豈天地之氣僅不計其數而不能流轉於古今乎或無以¶
答蓋尋常之氣生則聚死則散若其正而大者自必長留天地¶
間而不朽也又何疑乎帝君之一十七世爲士大夫身哉嘗考¶
帝君自爲士大夫時誦法唐虞大訓以來得丹於柱下授記於¶
鷲峰由儒入道皈釋一身備三教之全而以儒爲主與孔子同¶
故曰文昌先天之孔子孔子後天之文昌不必以孔子不言輪¶
迴與帝君所述一十七世者異而存分別見也故敬叙次其厯¶
<pb:CK-KZ_JY254_01p008b>¶
刼本末之著者爲傳抑余因之有感焉夫士大夫身不易得也¶
皆前世修來者也以之作孽則孽無窮以之造福則福亦無窮¶
卽帝君證果亦從士大夫身起矣後之士大夫顧可不以帝君¶
爲法而思所以保之而任其墮落也哉¶
¶	
¶	
¶	
¶	
¶	
¶	
<pb:CK-KZ_JY254_01p009a>¶
　　聖誕考¶
帝君二月初三日誕聖祖母十月初五日誕聖父二月十一日¶
誕聖母七月初七日誕聖后五月初三日誕聖長子三月初三¶
日誕聖長婦八月初一日誕聖次子正月初一日誕聖次婦二¶
月十八日誕懿孝公主四月十六日誕聖長孫七月初三日誕¶
聖長孫婦正月二十八日誕聖次孫十月十三日誕聖次孫婦¶
七月二十三日誕¶
每逢聖誕之日宜齋戒¶
¶	
¶	
<pb:CK-KZ_JY254_01p009b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY254_01p010a>¶
　　聖位考¶
帝君聖位證金闕太師昊天檢校洞照通眞先生九天開化主¶
宰靈應大天帝上仙元皇君聖后證恭順淑應德惠昭懿皇后¶
冲和洞妙元君聖祖母證初刼賦形長生聖母元君聖父證顯¶
應慈祐仁裕令德王證果太元初帝儲眞衍慶天尊聖母證昭¶
德積慶慈懿恭惠太后嗣慶儲祥元君聖長子證至仁至孝至聖至¶
慈嗣德履孝王文昌衍慶眞君聖長婦證助善顯懿循孝夫人¶
文昌靜應元君聖次子證至仁至孝至聖至慈昌德立孝王文¶
昌司祿眞君聖次婦證助順惠懿克孝夫人文昌嗣慶元君聖¶
女證淑貞妙靜懿孝公主文昌萬夀元君聖孫證紹應昭靈至¶
<pb:CK-KZ_JY254_01p010b>¶
孝侯文昌積慶眞人聖孫婦證淑應昭孝夫人文昌積慶元君¶
聖次孫證承應宣靈順孝侯文昌襲慶眞人聖次孫婦證惠應¶
體孝夫人文昌襲慶元君¶
¶	
¶	
¶	
¶	
¶	
¶	
¶	
<pb:CK-KZ_JY254_01p011a>¶
　　一十七世考¶
陰隲文云吾一十七世爲士大夫身今按帝君生於周初爲張¶
善勳子淵石初爲醫師遷司諫又一世生周宣王時爲張忠嗣¶
字仲祖平子祖母趙氏父無忌母黃氏長子然明次子懋陽襲¶
父職爲保氏陞大夫又一世生於漢初爲趙王如意又一世生¶
於章帝元和間爲張勳禹之子也爲清河令又一世生於順帝¶
永和間爲張孝仲又一世生於河朔爲鄧艾從事伐蜀時爲行¶
軍司馬又一世晉武帝時生於兩越之間爲張亞又一世爲王¶
通又一世生於宋紹聖爲張浚見於化書者九世其餘皆不可¶
考¶
<pb:CK-KZ_JY254_01p011b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY254_01p012a>¶
　　詔彙¶
晉司諌詔曰咨爾善勳直情無隱朕念良醫活人太醫活國今¶
置爾言路以旌汝賢汝其以救疾之心救正吾失嗚呼惟良藥¶
苦口利於病忠言逆耳利於行汝往欽哉毋易所守賜如意杖¶
詔曰咨爾孝仲萬靈之雄忠孝全節世資爾功賚爾斯杖無所¶
不通特加金闕太師詔曰文昌者教化之本源實傳列聖之業¶
儒士者大德之淵藪宜推一德之忠播吿諸天亶孚有眾惟文¶
昌司祿主者職貢舉眞君衞民少傅靈應帝君張某德被萬物¶
威形四方粵自有生顯從浩刼順考古道鑒觀人文照臨並日¶
月之明發生贊乾坤之化是以教耕稼而民人育每裁制而自¶
<pb:CK-KZ_JY254_01p012b>¶
優修禮樂而政事康果猷爲之不謬干戈載戢陰陽常和水土¶
旣平休祥時格託之庶務試以諸難皆濟濟以可觀每多多而¶
益辦昔自水漕今蒞台衡尚持拔苦之心誓拯倒懸之念厥有¶
成績巍乎難名察乎九十餘化之行藏命編諸册著以萬二千¶
端之行節豈曰空文顚則持而危則扶惡以懲而善以勸下民¶
允賴惟乃之休況復恢龍漢之圖書闡鸞臺之典則欲分身而¶
顯化率諸聖以混融萬梵開張三界均利宜加峻位俯協輿情¶
名躋南極之尊禮絶星聯之上於戯躋三階而下太乙允彰應¶
物之符歛五福而錫庶民式賴師言之佐誰其能者汝往欽哉¶
可特加金闕昊天太師糾察三界禍福事¶
<pb:CK-KZ_JY254_01p013a>¶
　　讚彙¶
𤣥天上帝讚曰𤣥黃一氣肇形始靑上應張翼下炳炎精開張¶
萬範宰輔三淸功滿道備通神通靈崇應大帝讚曰德被萬物¶
威形四方下統三界上佐玉皇道贊天地教演綱常分身救刼¶
保制延康上德眞君讚曰大洞教主長生眞王糾察三界禍福¶
四方輪迴救苦夀域儲祥億千萬化主宰文昌孚佑帝君讚曰¶
斯文宗主釋道眞如𤣥風淸逸慈範魁梧功參天地化育賢愚¶
飛鸞顯蹟斡運璇樞垂恤忠孝勸懲邪誣宏仁廣嗣錫祿除瘉¶
百靈拱伏萬彙咸甦讚之以道道不在書書之以德德不在圖¶
大哉文祖允矣眞儒¶
¶	
