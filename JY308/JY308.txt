#-*- mode: org; -*-
#+EXPORT_ID: JY308
#+TITLE: 靑城山記 Qingcheng Shan Ji
#+WITNESS: CK-KZ JYE
#+BASEEDITION: YP
<pb:CK-KZ_JY308_01p001a>¶
* 靑城山記目錄¶
　　　第一卷¶
　　　　原始記¶
　　　　四至記¶
　　　　諸山記¶
　　　　宫觀記¶
　　　　古蹟記¶
　　　第二卷¶
　　　　事實記上¶
　　　　　隱逸¶
<pb:CK-KZ_JY308_01p001b>¶
　　　　事實記下¶
　　　　　方技¶
　　　　靑城山拾遺¶
　　　　靑城逸事¶
¶	
<pb:CK-KZ_JY308_02p001a>¶
* 序¶
(予)家𨞪江之北，距靑城三數十里，洞天福地之勝。童子時已飫¶
聞之，壯日草草一遊遂巳，厥後南北奔馳，思一再往而不可得。¶
丁亥夏，讀禮家居，謝絶人事。吾姻蔣君錫藩，門人靳生維藩，相¶
與訂靑城之遊。越五日，肩輿登山，及暮皆會道院。俄而驟雨閉¶
門，不可以步，意甚索然。翌日，曉鐘方罷，旭日射牕，爛然紅紫，急¶
起，命僕扶翼登山，厯重岡陟列巘，窮高極深，直達上淸絶頂。千¶
巖萬壑，獻秀供奇，岷江百派，亦盈盈在衣帶間。二子與道人從¶
(予)後，指點諸山勝蹟，厯厯可數，氣爽神怡，如在蓬閬，幾不知人¶
世間有此異境也。日旣西傾，歸休對酌。二子曰：今日之游樂乎。¶
<pb:CK-KZ_JY308_02p001b>¶
(予)曰：然。惜不得古人所爲甲記乙記者，一一從而証之，良爲憾¶
事。二子曰：文獻不足，獻逆之罪也。守缺抱殘，儒生之咎也。彼羅¶
浮、匡廬，崆峒、五臺，皆各有志，又往往出自鄉人。靑城爲神仙都¶
會，雅與諸山匹敵，聽其就淹甯，非吾黨之過耶。(予)曰：多見而識，¶
賢者事也。得十一而遺千百，不重貽山靈羞乎。二子曰：否否。天¶
地之化，往者過，來者續。前賢之廢墜，賴今日補之。今日之缺遺，¶
後世胡能聽之，又安見大雅之不復作耶。(予)聞而善焉。歸止敝¶
廬，檢閱羣籍，就所見錄爲一冊，名曰靑城山記。聊存梗概云耳。¶
若云揚洞天之勝，搜福地之奇，烏乎敢。¶
光緒丁亥蒲月望後二日濤江漁子彭洵叙於種書堂。¶
¶	
¶	
<pb:CK-KZ_JY308_03p002a>¶
* 續刋靑城山記卷上¶
　　　　　　　　　　　濤江彭洵編輯¶
　　　　　　　　　　　及門諸子校刋¶
** 　　原始記¶
靑城山者，灌之南山也。地濱大河以西，帶江背郭，綿延不下百¶
里。《元和志》謂：『在靑城縣西北三十里。』《寰宇記》謂：『在靑城縣西北¶
三十二里。』是也。自三皇時，甯封棲眞，黃帝問道，靑城之名遂著¶
迨。漢天師張道陵斬草除溷，講授丹經，白日冲舉，靑城於是益¶
顯。雖羽衣淸脩，棲遲岩穴，後先不可殫述。而靑城之名，播諸冊¶
籍，艷穪無窮。道書云：靑城爲神仙都會福地記云上有没溺池¶
<pb:CK-KZ_JY308_03p002b>¶
甘露芝草。《玉匱經》云：此第五大洞寶仙九室之天，黃帝所拜，奉¶
爲五岳丈人。黃帝刻石拜謁纂書猶存，天師立靑城治於中。《五¶
岳眞形圖》云：靑城洞天所在，其下別有日月分精所照。《御覽》云：¶
黃帝遍厯五岳，封靑城山爲五岳丈人。第五大洞寶仙九室之¶
天，連峯掩映，互相連接，靈仙所宅，靈異甚多。《名山洞天福地記》¶
云：第五洞天周迴二千里，名寶仙九室之天。《唐六典》：劍南道名¶
山之一，曰靑城。《枕中記》云：鬼谷先生爲太元師，治靑城山。《方輿¶
勝覽》謂靑城一名赤城，又名靑城都。陸放翁亦云：靑城一名赤¶
城。杜光庭云：岷山連峯接岫，千里不絶，靑城爲第一峯。山有七¶
十二小洞，應七十二候。八大洞，應八節。《輿地記勝》云：靑城八大¶
<pb:CK-KZ_JY308_03p003a>¶
洞，一太乙，二九仙寶室，三娑羅，四高臺玉寶，五麻姑，六寶園，七¶
聖母，八都督。漁洋山人云：靑城有山市，當天淸氣朗，一望皆城¶
郭都市，瓦屋螺靑，車馬人影，往來絡繹，甫詫異間，移時隱滅。此¶
固靑城之大較也，古人之記載眾矣。若邱壑之奇，壇廟之盛，高¶
人逸士之廣，方外技術之繁，又豈區區者所能盡哉。唐錢起有¶
靑城山送楊杜二郎中赴蜀軍歌云：(蜀山西南千萬重，仙經最說靑城峯。靑城嶔岑倚空¶
碧，遠壓峩眉吞劍壁。錦屏雲起易成霞，玉洞花明不知夕。星臺二妙逐王師，玩瑀軍書王粲詩：日落猿聲連玉壘，晴來山翠傍¶
旌旗。綠蘿春月營門近，知君對酒遙相思。宋趙忭有謁靑城山詩云：背琴負酒上靑城，雲爲開收月爲明。觀宿有詩招主簿，盧¶
同無分見先生。牆留古畫仙姿合，石載奇文俗眼驚。都念吾鄕山亦好，十年孤負爛柯行，范成大再題靑城山詩云：萬里淸遊¶
不厭滽，雙旗換得一枝笻，來從井絡直西路，上到江源第一峯。海内閒身輸我逸，山中佳氣爲人濃。題詩試刻巖前石，付與他¶
<pb:CK-KZ_JY308_03p003b>¶
年蘚暈重。　國朝王士正望靑城山詩云：雲氣連西域，名山仰漢標。千秋軒帝跡，每夜岳靈朝。玉宇峻丹壑，神燈下碧霄。丈人¶
一招手，天路未應遙。顧光旭游靑城山詩云：子美遊靑城，題詩作五字。五字何足多，靑城覺靈異。我來遊靑城，白雲暫留憇。未¶
暇更題詩，復恐礙雲意。偶然咳唾落九天，不曾點著靑城地。蔡時田將赴靑城，從離堆渡入筏村，道中卽景云：過江指靑城，江¶
村一灣綠。踏沙去洲渚，岸行入林麓。樹密靜行人，林深鳥側目。一坪淺草地，十丈古喬木。四圍佐濃陰，數點漏初旭。便可席其¶
間，樹裏微風出。一坐訂終日，蟬聲聞斷續。未到六六峯，先此忘塵躅。又靑城雜詩云闌風伏雨過靑城，洞裏琳宫少送迎。隔斷¶
乾坤支杖影，岩搖日月入鍾聲。六時巖畔聽殘偈，三素雲中謁上淸。五月騎驢遊太華，不如來謁范長生。蔣制軍礪堂遊靑城¶
山詩云：話到靑城意欲顚，悠悠天地浩無邊。神仙弱水三千里，世界空花四十年。前古有懷皆渺矣，後今相識總茫然。任他大¶
夢終朝醉，風月從來不愛錢。邑宰王夢庚遊靑城詩云：傑閣崔巍倚上淸，淸宵餘味步虛聲。峯圍仙磬深難散，月避神燈遠愈¶
明。坐久風前添鶴氅，更殘天上聽雞鳴。何當絶頂凌霄漢，來試猴山子晉笙。查禮遙見靑城欲遊不果詩云：靑城近接岷山南，¶
層巘叠嶂浮蒼嵐。舊稱福地列第五，芝草窑花春長探。前爲赤城後大面，天國丈人名屢變。樹叢石古老怪生，晦夜煌煌聖燈¶
<pb:CK-KZ_JY308_03p004a>¶
現。上矗天倉，三十六峯靑，峯峯插雲多奇形。別開𥧾竅八大洞，符合八節潛通靈。小洞周圍七十二，數應候氣見神異。羣仙翱¶
翔宅九區。杜甫登之，不敢唾其地。我茲移家官江源，林巒傍我搖靑痕。修途未暇陟崇嶺，短歎長哦鑒山影。待約他時雨霽初，¶
提壺獨往尋幽境。吳勤惠公棠西廵望靑城山詩云：蘿衣蘚磴簇雲屏，州六高峯石氣淸，懸澍卽爲天下雨，不須丹竈叩仙靈。¶

** 　　四至記¶
《洞天福地記》云：靑城周迴二千餘里，是山勢綿延，不可紀極第。¶
就域内所常遊者，舉之，西至大面山，(山後老人村，諸山概歸縣記。)南至太安¶
山，東至香積寺山，北則山麓數十里，胥屬平疇。¶

** 　　諸山記¶
靑城之山，最高而最上者爲大面山。(一名趙公山，因趙昱隱此而名。)《潛確類書》¶
云：大面山爲七十二福地之一，羅眞人所居。《輿地紀勝》云：在三¶
<pb:CK-KZ_JY308_03p004b>¶
溪之北，高七十二里。蓋其地山勢陡峻，雲霧時隱，下視羣峰，兒¶
孫羅列。每春冬積雪封逕，如銀海玉山，人踪罕到，惟虎豹之跡¶
時出入耳。凡遊者皆以盛夏新秋天淸氣暖，窮數日力方可登¶
陟瞻眺。過此則不可往。去由大面山北，趨而漸低者，爲¶
大坪山，幽杳高曠，樹茂林深登，大面者必經之道。東去爲老君¶
巖，巖有老君廟，山因以名。又東爲¶
三台山，又東爲¶
𢭔斷山。前明萬厯間謂山中有王氣，令鑿斷之，故名。又東少南¶
爲卧牛山，古名石梯山，又名伏牛山。有異花芝草，食之可以長¶
生。見《輿地紀勝》。再東爲¶
<pb:CK-KZ_JY308_03p005a>¶
大牛心山。少北爲¶
小牛心山，又名端翠山。《輿地紀勝》云：獨立雲中，諸峯不接，上有¶
石池，爲仙人藏劍之所。又東爲¶
登龍山，卽古龍門山。一名石峯山，又名看花山。危橋相向，若層¶
門然。中峯有紅躑躅花，陰靄數步，遂改名看花山。宋馮山人隱¶
於三溪路牛心山前，看花山後，當卽此。少北爲鳳凰山，山產麩¶
金，居人多因以富。然亦易爲地方擾累。東北則爲橫山，一嶺橫¶
出，上下皆平疇，過此盡陸地矣。由大面山直東爲¶
八卦台，卽古壓月山。《輿地紀勝》云：山在靑城縣西，晉朝置上皇¶
觀於上，上有桂木名花，靈芝仙草，李阿常游。是八卦台，卽古壓¶
<pb:CK-KZ_JY308_03p005b>¶
月山也。杜光庭記云：靑城山八大洞，應八卦，以通八水。其中五¶
大洞，上應列星之宫。瑤林寶樹，金沙玉田，水淸而甘，草靈而秀，¶
八卦之名，殆由此歟。《輿地紀勝》云：成都山爲靑城案山，前臨麻¶
姑洞，深不可測。舊志云：靑城道宫，丈人、上淸爲最，餘皆在山麓。¶
五里至上淸宫。又至成都山，則爲半山。至大面，則爲巓。以此考¶
之，八卦臺似卽成都山，仙人洞卽麻姑洞。然無磪指，不敢遽定。¶
再東爲¶
王婆崖，崖中有熙四年趙眞修路八字，是宋時巳多遊者。崖¶
有龍洞石定江，水入之聲若雷鳴。東下卽滴水崖，懸溜數十丈，¶
淸涼可飲。按王象之云。龍居溪在成都山下，眾谷之水皆注其¶
<pb:CK-KZ_JY308_03p006a>¶
中，懸流九十尺，下有龍洞，殆卽此水歟。存之以俟博雅，東下爲¶
龍滚邊，俗名羅鍋扁，卽龍洞水出口處。過此亦盡平陸矣。由大¶
面山南趨，爲¶
通靈溝，俗名偷營溝。以獻逆自此入，破太安寺故也。再南爲¶
長坪山。《輿地紀勝》云：山在味江之上。昔杜宇與居人避水其上，¶
城壘居第，往往尙在。有太安寺，寺門蓋花坪老澤路也。又《方輿¶
勝覽》云：長坪山捫蘿而上，鳥道三十里，爲牡丹¶
坪，殆卽此歟。再南爲¶
沙坪山，當卽古花坪。又古寶唐山，產佳茶。明楊愼和章水部茶¶
歌跋云：往年在館閣，陸子淵謂沙坪茶信絶品，何無稱於古。余¶
<pb:CK-KZ_JY308_03p006b>¶
曰：毛文錫《茶譜》云，玉壘關寶唐山有茶樹，懸崖而生，笋長三寸¶
五寸，始得一葉兩葉。晉張景陽成都白兎樓詩云：芳茶冠六淸，¶
逸味播九區。此非沙坪茶之始乎。據此則沙坪之山，又卽寶唐¶
山矣。詩云：(玉壘之關寶唐山，丹危翠險不可攀。上有沙坪寸金地，瑞草之魁生其間。芳芽春茁金鴉觜，紫筍時抽錦¶
豹斑。相如凡將名最的。譜之重見毛文錫，洛下盧同未得嘗。吳中陸羽可曾覓，逸味盛誇張景陽。白兎樓前錦里旁，貯之玉盌¶
薔薇水。擬以帝臺甘露漿，餅聚龍雲分麝月。蘇蘭薪桂淸芬發，參隅迢遞渺天涯。玉食何由獻金闕，君作茶歌如作史。不獨品¶
茶兼品士，西南測陋阻明陽。官府神仙多蔽美，君不聞，夜光明月，投人按劍嗔。又不聞，二腫蟠木，先容爲上珍。)由通靈¶
溝，東趨爲馬蝗岡，岡下爲棊盤石，相傳古仙人對奕處。北趨爲¶
木魚山，又北爲¶
鉸子山，靑烏家謂爲靑城翊衞。由馬蝗岡北折而東，爲¶
<pb:CK-KZ_JY308_03p007a>¶
第一峯，卽古高臺山也。高峯秀出，[示*禁]帶諸山水村，山郭一覽無¶
際。山有聖燈，每晴霽光熖熊熊飛行各嶺，仍還舊處而滅。《吳船¶
錄》云：岷山數百峯，悉在檻欄下，如翠浪起伏，勢皆東傾。夜有燈¶
出四山，以千百數，謂之聖燈。說者多不决，或云古人藏丹之光，¶
或云草木之靈。亦有光，或又謂神龍山鬼所作。其深信者則謂¶
仙聖所設化也。由第一峯南趨，蒼翠萬狀者，爲¶
三十六峯，卽古之天倉山也。《輿地紀勝》云：在延慶觀南，連崖隱¶
軫，爲三十六倉，神仙密藏金石異寶米鹽雜貨於中。又云：諸峯¶
屹然，有三十六，每峯各有一洞。杜廣成云：前十八曰陽峯，後十¶
八曰陰峯。宋宫大防詩云：天倉三十六，褰擁翠微間。晁公遡詩：¶
<pb:CK-KZ_JY308_03p007b>¶
天公夜半剪冰花，三十六峯如玉立。卽此南折而東，爲涼風頂。¶
又東爲¶
禪師崖，崖爲入山險隘，有一夫當關之勢。明季太安寺僧了空¶
鑑，隨率眾禦賊，觸崖死難，鄕人義之，繪像崖間以祀。今山民婚¶
喪，凡鼓吹過境，必祭而後可行，蓋英靈所致云。再東爲¶
筆架山，峯巒數曲，因形賦名。再東爲¶
香積山。《輿地紀勝》云：山寺前有瀑布，有鷄骨禪師塔，山有頂名¶
孤鶴，形勢孤峭，矯若鶴立。故絡繹而下，岡巒競秀，蔥鬱怡人，幽¶
溪曲逕，隔絶塵寰，又復別有天地。由第一峯而北，爲¶
丈人山。范成大謂至上淸宫，下視丈人峯，直牆堵耳卽此。唐岑¶
<pb:CK-KZ_JY308_03p008a>¶
參有靑城丈人峯詩云：(五岳之丈人，西望靑瞢瞢。雲開露崖嶠，百里見石稜。龍溪盤中峯，上有蓮華僧。¶
絶頂小蘭若，四時嵐氣凝。身同雲虛無，心與谿淸澄。誦戒龍每聽，賦詩人則稱。杉風吹袈裟，石壁懸孤燈。久欲謝微祿，誓將歸¶
大乘。願聞開士說，庶以心相應。)丈人之南，爲¶
鬼城山，俗名月城山。《錄異記》云：王蜀壬子𡻕七月十三日，靑城¶
鬼城山滯雨崖崩，暴水大至，在丈人觀後，高百餘丈。殿當其下，¶
將憂摧壞，俄墜石如岸，偃水向東，竟免漂陷。觀中嘗苦汲，自此¶
暴水出處，流泉直注厨内，其味甘香，冬夏不絶。丈人東南爲¶
元眞山。《輿地紀勝》云：在丈人觀前，上有神草如稻苗，食者昇仙。¶
東北爲¶
飛赴山。《方輿勝覽》謂飛赴寺，在靑城飛赴山下者，是也。從此徑¶
<pb:CK-KZ_JY308_03p008b>¶
趨平原矣。由第一峯而東，爲¶
混元頂，三峯特起，駢羅鼎峙，狀若覆釡，蔥翠離奇。第三頂下爲¶
天師洞，洞在峭壁間，崇竦千尋，直下如削檐檻，飛空下視股栗。¶
洞口羣山，若拱若揖，浮嵐空翠，盡在襟袖，山外靑疇綠野，厯厯¶
在目。洞中有天師像、開元御勅碑。西漚李惺有憶靑城天師洞¶
舊遊詩：云(十二樓高接玉京，四無人影四無聲。爐邊斜倚栢燈坐，醉後倒拖藜杖行。大雪封山惟一白，寒潭受月恰¶
雙淸。茫茫此境何由再，夢入松關路亦生。)洞北綿亘東趨者，爲¶
龍居山。(俗名靑龍岡，一名排坊岡。)再東爲¶
太平山，一名藥王山，山趾卽太平場，市聚也。洞南爲偏橋，橋當¶
兩崖中斷，下臨深溪，一落千丈，細逕如線，僅支一木，蟻附而行，¶
<pb:CK-KZ_JY308_03p009a>¶
游者輒止。今已鑿山通，道作天然橋，翼以石欄，坦夷無碍。度橋¶
而南爲¶
祖師殿，爲¶
軒轅頂，卽甯封棲眞，黃帝問道之處。舊有軒皇臺，今廢。又南爲¶
擲筆槽，槽深數十丈，自南而北，直達偏橋，不下里許。按王象之¶
碑目云：天師戒鬼，筆迹深一十三丈，濶三十丈，在大龍橋側。《名¶
勝志》云：龍橋處兩峯之間，相去百餘步，峯巒危竦，橋在峯半，漸¶
促漸小，可五六寸，長一丈五尺，兩岸懸崖，俯臨不測。山傍有誓¶
鬼石，天師與鬼兵爲誓，朱筆畫山，靑崖中斷，今斷處石並丹色。¶
據此則大龍橋卽今之偏橋，朱筆所畫之靑崖，卽今之擲筆槽¶
<pb:CK-KZ_JY308_03p009b>¶
也。南折而東，爲¶
白雲溪，乃文潞公爲張俞罷宅處。又東爲¶
乾元山。《錄異記》云：乾元之南六十餘里地，名東柱西柱，眾山連¶
接，峯巒秀異。又云：東有數峯峭拔，一峯最高，云是蒲仙上昇之¶
所，是乾元之名又最古矣。再東爲¶
三獅山，重岡秀出，狀若伏獅，橫截南下諸山，別具意態，靑鳥家¶
謂所以鎭水口也。蓋靑城諸山，以大面爲祖，高臺爲樞，天師洞¶
爲中主，羣山環衞，空翠四合，每春融日麗，朝焰溟濛，樹色山光，¶
狀若城郭，圍繞空際，故曰靑城云。¶

** 　　宫觀記¶
<pb:CK-KZ_JY308_03p010a>¶
靑城爲古今名勝，宫觀綦多。滄桑屢變，興廢迭更，不能備舉，第¶
就所存與可考者書之。在大面山之腹者，曰¶
慶雲寺。寺最古，相傳爲明初建。人踪罕到，未經親厯，恐猶未確。¶
蓋靑城宫觀，晉唐所建者多也。在八卦臺者六。一曰上皇觀。《蜀¶
志補罅》謂卽古元眞觀。建自晉，神芝異草嘉樹名花，多產於此。¶
芝草如稻苗，食之可仙。唐章孝標詩云：(烟霞星蓋七星旛，想像先朝駐禁鑾。輦路已平¶
裁藥地，皇風猶在步虛壇。樓臺瑞氣晴蕭索，杉檜龍身老屈蟠。翻感惠休并李郭，劍門空遠望長安。　國朝黃廉訪雲鵠有詩¶
云：㪚吏何綠謁上皇，仙山有處近高蒼。雨添崖翠迎眉潤，風逗溪聲引興長。萬木陰濃宜避暑，雙杉年久自生香。(觀門古杉大數圍，千百年¶
物也。)暫容領畧烟霞趣，爲語同人去莫忙。)蓋謂元宗幸蜀時曾遊此也。其五則曰¶
靑皇觀，曰　(上中)皇觀，曰　文昌宫，曰　眞武觀。在三台山者，一¶
<pb:CK-KZ_JY308_03p010b>¶
曰　東嶽廟。在龍滾邊者二，曰　上元宫，曰　靑山寺。在鳳凰¶
山者二，曰禹王廟，曰　廻龍寺。在木魚山者三，曰　天眞觀，曰¶
　圓明宫，曰　白雲觀。在鉸子山者三，曰　九泉菴，曰　九龍¶
菴，曰　樂靜菴。在三台山者一，曰　沈家菴。在太安山者一，曰¶
　太安寺。相傳寺始自唐，明代復振，樓殿之盛，甲於靑城。獻逆¶
之亂，燬於火，今猶有嘉靖間古鐘，記至正及成化諸年復建事。¶
在沙坪者一，曰　郭家菴。在頓子崖者一，曰　白馬廟。在乾元¶
山者一，曰　黑虎觀。在龍居山者三，曰　石筍堂，曰　龍居菴，¶
曰　飛仙觀。　國朝許水南《儒龍有緣溪赴常道觀飛仙觀》詩¶
云：(連峯忽中開，奔峭亦巳了。斷壁夾溪深，危磴出林杪。曲折緣蒼崖，迢遞穿叢篠。一涯地偪仄，十里天繚繞。夕景翳藤蘿，茫¶
<pb:CK-KZ_JY308_03p011a>¶
茫失昏曉。路窮見仙都，朱閣懸縹緲。前登但過雲，俯瞰出飛鳥。初驚物象幽，坐使塵跡少。茲遊偶然遂，已爲來者肇。誰歟知我¶
心，窺擔山月皎。)在孤鶴頂下者一，曰　香積寺，卽古靈巖寺。《輿地紀勝》¶
云：靈巖寺在香積山，寺前有鷄骨禪師塔。又云：禪師西魏時來¶
靑城山，嗜食鷄，今有塔在香積寺。是香積之名，宋巳盛傳矣。在¶
丈人山之陰者曰　丈人觀，在丈人山之陽、鬼城山之東者曰¶
　建福宫。按《吳船錄》云：丈人峯下五峯，峻峙如屏，觀之臺殿上¶
至岩腹。丈人，自唐以來號五岳丈人儲福定命眞君。傳記畧云：¶
丈人姓甯，名封。黃帝問龍蹻飛行之道，今賜名會慶建福宫。是¶
丈人觀之爲建福宫，實自宋始。舊志云：靑城山有丈人觀、丈人¶
行宫，據此則今之建福宫，乃古丈人觀。今之丈人觀，乃丈人行¶
<pb:CK-KZ_JY308_03p012b>¶
宫也。《靑城甲記》云：黃帝封靑城山爲五岳丈人，乃岳瀆上司，眞¶
仙崇秩，一月之内，羣岳再朝。晋代置觀焉。《續博物志》云：靑城縣¶
𡻕春秋，以蔬饌饗丈人山，令躬行禮，蓋蜀之望山也。《錄異記》亦¶
云：司馬承禎奏元宗云：名山岳瀆，血食之神，以主祭祀。太上慮¶
其妄有威福，以害蒸黎，分命上眞，監𦴷川岳。有五嶽眞君，有靑¶
城丈人爲五嶽之長，彈紏萬神，各置廟以齋食爲饗。王蜀咸康¶
元年，王衍嘗奉太后太妃，同禱靑城，游丈人觀，謁建鑄像。《全唐¶
詩》有靑城丈人詩二章。其送太乙眞君酒云：(峨嵋仙府鶴沈沈，玉液金華莫厭斟。¶
凡客欲知眞一洞，劍門西北五雲深。曲龍山翫月，云月砌瑶階。泉滴乳玉簫，催鳳和烟舞。靑城丈人深處遊，元鶴唳天雲一縷。¶
唐杜甫丈人山詩云：自爲靑城客，不睡靑城地。爲愛丈人山，丹梯近幽意。丈人祠西(一作洞口)佳氣儂，綠雲擬住最高峯。倩除白髮¶
<pb:CK-KZ_JY308_03p013a>¶
黃精在君看，他時氷雪容。太后徐氏丈人觀謁先帝御容詩云：聖駕歸梧野，躬來謁聖顏。旋登三徑路，似陟九嶷山。日照堆嵐¶
逈，雲橫積翠間。期修封禪禮，方俟再躋攀。太𡚱徐氏丈人觀詩云：獲陪翠輦喜殊常，同陟仙壇豈厭長。不羡乘鸞入烟霧，此中¶
便是白雲鄕。宋文同詩云：羣峯垂碧花，下擁岷仙家。神皇被金巾，坐領五帝衙。威靈攝眞境，俗語不敢譁。精心叩殊庭，俯首仰¶
紫華。願言鳳羅盟，畢世驅塵斜。循奉蕊珠戒，期之飛太霞。陸游丈人觀詩云：黃金篆書榜朱門，夾道巨竹屯蒼雲。崖嶺劃入天¶
地分，千柱躭躭壓其垠。濯纓肅謁丈人君，廣殿空庭吹寶薰。摩挲畫稿手爲皸，異哉山兜與土羵。物怪齾齾如邱墳，仙人珮玉¶
雜帨帉。手整貂冠最不羣，欲去不忍恨日曛。道翁采藥晝夜勤，松根茯苓獲兼斤。食之植立彊骨筋，枸杞羣吠聲狺狺。山爐小¶
甑吹幽芬，朱顏不飮常自醺。我亦宿誦五千文，一念之差墮世紛。誓將從翁走如麕，隱書祕訣何由聞。又有題丈人觀道院壁¶
云：斷香浮月磬聲殘，木影如龍布石壇。偶駕靑鸞塵世窄，間吹玉笛洞天寒。奇香滿院晨炊藥，異氣穿巖夜浴丹。郤笑飛仙未¶
忘俗，金貂猶著侍中冠。孫太古畫長生作舉手整貂像，尤爲奇逸。)在高臺山者，爲¶
上淸宫。《吳船錄》云：上淸宫在最高峯之頂，以版閣插石作堂殿，¶
<pb:CK-KZ_JY308_03p013b>¶
下視丈人直牆堵耳。《輿地紀勝》云：高臺山在丈人祠之西，晉立¶
上淸宫於上，山有列聖殿，今廢。按《新五代史・前蜀世家》云：王衍¶
嘗與太后太妃遊靑城山，宫人衣服皆畫雲霞飄然，望之若仙。¶
衍自作甘州曲，述其仙狀，上下山谷，衍常自歌，使宫人和之。又¶
乾德五年，衍起上淸宫，塑王子晉，尊以爲聖祖至道玉宸皇帝，¶
肖建及衍像，侍立左右。又於正殿，塑元元皇帝，及唐諸帝，備法¶
駕朝之。《益州名畫錄》云：命杜齯龜畫於上淸祖殿，并授翰林待，¶
詔賜金魚袋。又史稱唐莊宗使李嚴聘蜀衍，與朝上淸宫，蜀都¶
士庶，簾帷珠翠，夾道不絶。《靑箱雜記》亦云：衍造上淸宫成，塑元¶
元皇帝及唐諸帝像，衍躬自薦饗。按舊志靑城山有列聖殿，當¶
<pb:CK-KZ_JY308_03p014a>¶
卽諸帝像殿也。宋陸游有宿上淸宫詩云：(九萬天衢浩浩風，此身眞是一枯蓬。盤蔬¶
採掇多靈藥，閣道攀躋上半空。累盡神仙端可致，心虛造化欲無功。金丹定解幽人意，㪚作山椒百炬紅。夜中山谷火煜然，俗¶
謂聖燈，意古藏丹所化也。登上淸小閣云：樓觀參差倚晚晴，偶然信腳得閒行。欲求靈藥換凡骨，先挽天河洗俗情，雲作玉峯¶
時特起，山如翠浪盡東傾。何因從此橫空去。笙鶴飄然過洛城。又有宿上淸宫詩云：永夜寥寥憇上淸，下聽萬壑度松聲。星辰¶
頓覺去人近，風雨何曾敗月明。是夕山下風雨絶頂，月明到曉。早𡻕文辭妨至道，中年憂患博虛名。一菴儻許西峯住，常就仙¶
曹問死生。又有自上淸延慶觀歸過丈人觀少留詩云：再到蓬萊路欲平，郤吹長笛過靑城。空山霜葉無形迹，半嶺天風有嘯¶
聲。細棧攀雲縈峭絶，危橋飛挂插澄淸。玉華更控靑鸞住，要倚闌杆待月明。范成大上靑宫詩云：厯井捫參興未闌，丹梯通處¶
更躋攀。冥濛蜀道一雲氣，破碎岷山千髻鬟。但覺星辰垂地下，不知風雨滿人間。蝸牛兩角渾如夢，更說紛紛觸與蠻。文同有¶
題壁一絶云：天氣陰陰別作寒，夕陽林下動歸鞍。忽聞人報後山雪，更上上淸宫上看。)在天師洞者，爲¶
常道觀。觀爲隋大業間置，始名延慶，唐改常道，宋名昭慶，今則¶
<pb:CK-KZ_JY308_03p014b>¶
概言天師洞矣。唐時爲飛赴寺僧侵居，元宗時勅令仍歸道士。¶
其御勅碑畧云：蜀州靑城，先有常道觀，元在靑城山中。聞有飛¶
赴寺僧，奪以爲寺。州旣在卿節度撿校，勿令相侵。觀還道家，寺¶
依山外舊所。使道佛兩所，各有區分。今使内品官毛景懷、道士¶
王仙卿，往蜀川等州。故此遣書，指不多及，右勅。宋文同有昭慶¶
觀詩云：(琳崖盤玉霄，彩翠接步武。雲霞不可畫，泉石固難譜。神幢逾百尋，常轍厯萬古。靈瀑誰與窮，長飛六時雨。　國¶
朝蔡時田有初入靑城寓常道觀詩云：入山森耳目，蒼深天地失。合㳫聳靑巋，蔥蒨藴山質。蓊毓藏神理，烟靄滿欲溢。藤蘿蔽¶
日月，子午多不的。萬古養蔚藍，天應苔蘚蝕。琳宫遙在望，茂樹隔澗密。仙人御祿髓，大是甯封匹。老作靑城游，咳唾成點碧。胡¶
麻飽我饑，趺坐訂二日。)天師洞之南，爲¶
三皇殿。殿爲古黃帝祠遺址。又南爲古偏橋，橋南三里爲祖師¶
<pb:CK-KZ_JY308_03p015a>¶
殿，又南爲白雲溪。按《輿地紀勝》云：淸都觀，在延慶觀上二三里，¶
一名洞天觀。宋文彥博鎭蜀日，市淸都觀側隙地，以贈張愈。其¶
下卽白雲溪，因號白雲隱居。宋史亦稱白雲溪，爲杜光庭隱處。¶
以地考之，古無祖師殿，惟淸都觀在白雲溪上，則今之祖師殿，¶
當卽古淸都觀也。再南爲¶
古儲福觀，今廢。按儲福觀，在延慶觀南，天倉山下。《福地記》云：天¶
倉諸峯，神仙以爲帑庫，往往有得異物者。《輿地紀勝》云：儲福觀¶
天倉諸峯，屹然三十六。天氣淸明，於天峯閣望之，一一可數。陸¶
游云：儲福觀爲唐玉眞公主修眞之地。今祖師殿、軒轅頂一帶，¶
多有宫觀遺趾，儲福當不外此，特不可指名耳。宋沈少南有詩¶
<pb:CK-KZ_JY308_03p015b>¶
云：(割盡齊峯奉魯元，更開沁水占名園。何如帝子空山外，落日騎驢芳草原。胡叔豹詩云：棄形如遺但養神，阿兄爛醉棃園¶
春。人百撼之耳不聞，何物女子乃獨醒。徑來空山卧白雲，不見漁陽胡馬塵。陸游詩云：路轉屏風叠，雲藏帝子家。窮幽行犖确，¶
息倦倚槎枒。綠蘚封茶樹，淸霜折藥花。世無勾漏令，誰此養丹砂。)天倉山又有¶
威儀觀，今亦廢，不可考。宋文同有威儀觀詩云：(羣峯削瓊瑶，老蘚探古綠。應招¶
大岷去，簪笏儼相逐。珠宫袐仙仗，錦笈藏寶籙。上帝此爲倉，其田堪種玉。)在靑城之麓者，長生宫，漢¶
之碧落觀也，宋名長生觀，一名范賢觀。《雲谷雜抄》又謂范仙觀。¶
舊志云：范寂字無爲，又稱名友，字子元。漢昭烈時，隱居修鍊於¶
此，得長生久視之道。帝屢召不起，封逍遙公。後主易其宅爲觀。¶
夀一百三十餘。晉李雄亂，率千餘家依靑城，保險自守。雄欲迎¶
爲君，固辭。封天地太師西山侯。蜀人多敬奉之。唐味江山人唐¶
<pb:CK-KZ_JY308_03p016a>¶
求有范賢觀詩云：(數里綠山不厭難，爲尋眞訣問黃冠。苔鋪翠點仙橋滑，松織香綃古道寒。晝傍綠溪鋤嫩¶
玉，夜開紅竈撚新丹。鐘聲巳斷泉聲在，風動摇花月滿壇。宋陸游有長生觀觀月詩云：碧天萬里月正中，淸夜珥節長生宫。廣¶
寒勿墮人間世，但怪步虛聲㪚瑶臺空。四山沉沉萬籟寂，夭矯髯龍舞娛客。珥貂老仙期不來，獨倚闌干吹玉笛。道人不怕九¶
霄寒，銀闕氷壺處處看。天台四萬八千丈，明年照我扶藜看。又小憇長生觀飯巳遂行詩云：淸絶長生觀，再遊疑後身。人間空¶
石刼，物外自壺春。道士靑精飯，先生烏角巾。囘頭增悵望，倦馬橫征塵。　國朝西漚李惺長生宫詩云：隱隱琳宫隔石橋，數聲¶
淸磬遠相招。荷都貼水池新漲，竹不篩風暑亦銷。塵世勞人均褦襶，神仙好處但逍遙。看棊尙有機心在，未若同傾酒一瓢。)¶
在飛赴山下者，有¶
飛赴寺。(相傳在今王家林。)卽寺僧之侵常道觀者。《方輿勝覽》謂在靑城¶
縣飛赴山下，舊名昌聖院，乃唐左軍容嚴遵美捨宅，有四望亭。¶
《神僧傳》云：靑城山有異僧，出入井中，赴供長安，頃刻復還。廣明¶
<pb:CK-KZ_JY308_03p016b>¶
中乃賜名飛赴寺。按《北夢瑣言》稱遵美徙劍南，王先主優待甚¶
異，於靑城山下卜別墅以居。則遵美之卜宅，在王蜀時已屬廣¶
明後。又按開元御勅云：常道觀在靑城山中，聞有飛赴寺僧，奪¶
以爲寺云云。是開元時已有飛赴寺，非遵美宅也，明甚。又按紀¶
元年表，廣明爲僖宗乾符七年改元，開元爲元宗年號，相去百¶
年，何待廣明始賜名飛赴耶。二說均有未合。蓋飛赴之名，因山¶
而起。遵美卜宅近寺，後或捨入寺中抑。或遵美好爲福田利益，¶
廣有佈施，爲時傳頌記者附會之，而未及深求，遂致兩有參錯，¶
亦未可知耳。宋文同有飛赴寺詩云：(平林露層巘，上獨置孤寺。羣仙馭飛駕，往往赴於此。¶
風光幡影亂，日落鐘聲起。誰可謂詩豪，興來吟萬紙。)¶
<pb:CK-KZ_JY308_03p017a>¶

** 　　古蹟記¶
牡丹坪，《方輿勝覽》云：自靑城之長坪山，捫蘿而上，由鳥道三十¶
里許，有平阜數十畒，高樹蔽天，春深先花後葉，狀若芙蕖，香類¶
牡丹，人號枯枝牡丹。譙定、李浩隱其中。范成大詩『千丈牡丹如¶
錦蓋，人間姚魏敢爭先』是也。¶
芙蓉坪，《吳船錄》云：大面山一上六十里，有坪坦夷，曰芙蓉坪，道¶
人於此種芎，非留旬日不可登。且涉入夷界，雖羽衣輩亦罕到。¶
軒皇壇，卽授道壇。《靑城山記》甯封棲眞北巖之上，黃帝築壇，拜¶
爲五岳丈人，今訛爲軒皇臺。¶
天峯閣，在儲福觀。《河圖括地象》謂觀爲玉眞公主修眞處。有天¶
<pb:CK-KZ_JY308_03p017b>¶
峯閣，望三十六峯如列屏。¶
讀書臺，在白雲溪，爲杜光庭讀書處。陸放翁讀書臺詩自註云：¶
光庭字賓聖，括蒼人。喜讀書，工辭翰應百篇。舉不中，入天台山¶
爲道士。僖宗召見，賜紫充麟德殿文章應制。後隱靑城山白雲¶
溪，自稱東瀛子。蜀主王建賜號廣成先生。有《廣成集》一卷，《壺中¶
集》三卷。詩云：(山中猶有讀書臺，風掃晴嵐畫幛開。華月冰壺依舊在，靑蓮居士幾時來。)¶
赤城閣，在長生宫。《輿地紀勝》云：長生觀後有赤城閣。舊志云：漢¶
昭烈時范寂隱居此閣，手植枬樹猶存。後主改爲碧落觀，宋始¶
改長生觀也。¶
譙巖，在大面山。宋史稱譙定愛大面山之勝，棲遯其中。蜀人指¶
<pb:CK-KZ_JY308_03p018a>¶
曰譙巖，敬而不敢名也。¶
玉華樓，《輿地紀勝》云：在丈人觀。宋陸放翁有《夜登靑城山玉華¶
樓木蘭花慢》詞一闋云：(閱邯鄲梦境，歎綠鬢，早霜侵。奈華嶽燒丹，靑谿看鶴。尙負初心。年來向，濁世裏，¶
悟眞詮袐絶幽深。養就金芝九畹，種成琪樹千林。星壇，夜學步虛吟。露冷透瑶簪。對翠鳳披雲，靑鸞遡月。宫闕蕭森，琅函一封。¶
奏罷。自鈞天帝所有知音，郤過蓬壺嘯傲，世間甲子駸駸。)¶
三師壇，在六時巖下。昔天師戒鬼後，蜀人立壇以奉三師。三師¶
者，天師、嗣師、像師是也。¶
黃帝祠，在常道觀。《靑城山記》云：在黃帝授經壇下，隋時建觀，有¶
張天師遺跡，及明皇御書碑。據此當卽今三皇殿。¶
冲妙觀，舊名老君觀，政和間改今名。有杜光庭重修記。乃漢天¶
<pb:CK-KZ_JY308_03p018b>¶
師化蜀曰，太上老君降靈之墟。¶
廣福院，在大面山左，下臨皂江，去郡十里，實爲勝槪。¶
羊馬臺，在赤石城崖上。天師與鬼誓，形如羊馬，故謂羊馬臺。¶
天師池，在上淸宫東北麓中。昔天師居石城崖上，於此作池，以¶
飮鳥獸。又有天師栗，乃天師手植，十七株。¶
甯先生洞，在龍宫山後石室中。黃帝時先生居此洞，黃帝詣而¶
師之。¶
軒轅臺，在延慶觀後。有石龕中，有天尊像，及移觀手詔碑，并開¶
元帝玉眞金仙兩公主等像。¶
龍宫，在上淸宫西南，崖穴可容千人。龍穴，在常道觀東。¶
<pb:CK-KZ_JY308_03p019a>¶
摩雲、虎嘯二亭，在香積山靈巖寺寺門。今寺西有摩雲亭，殆卽¶
址歟。¶
玉眞洞，皇甫士安《靑城山記》云：前爲靑城，後爲大面。其下東北¶
有太華、玉眞、高城、朝紀、九超、三極、開元、靈元等洞。上帝以五嶽¶
仙眾劉景迴等主之。¶
金華宫，在上皇觀不一里許。唐金華、玉眞兩公主建。前蜀王衍¶
與母徐太后，同遊避暑。宫遺址在焉。¶
天倉洞，咸通中河東薛逢爲綿州剌史，夢入洞府，及出門，有人¶
謂之曰此天倉洞也。尋使人訪焉，入洞十里許，仙迹宛然，隔溪¶
見山川居第，然不敢渡而止。¶
<pb:CK-KZ_JY308_03p019b>¶
石天地，在常道觀。天形有十二角，地形正方，濶六七尺。漢天師¶
置此，與鬼爲誓。¶
玉女洞，在大字崖南，龍居山北，已廢。數年前山崖雨裂，石壁間¶
露此三字，洞字惟水旁數點，玉女字完好。按《山海經補注》云：素¶
女在靑城天谷山，今名玉女洞。當卽指此。¶
龍門洞，在香積寺，溪逕曲折，巖磴幽深。有巨石，狀若門闥，上書¶
龍門石三大字，卽古龍門洞也。放翁有龍門洞詩云：(我來香積寺，淸晨厯¶
龍門。孤峯撑蒼昊，大壑裂厚坤。古穴吹腥風，峭壁挂爪痕，水浮石楠花，崖絡菖蒲根。橫策意末饜，搴裳探其源。絶景豈可名，恨¶
我詩語煩。須臾蒼雲合，但恐白雨翻。東走得平野，萬里扶桑瞰。)¶
石日月，《隋書》靑城山有石日月像。《玉匱經》云：第五大洞寶仙九¶
<pb:CK-KZ_JY308_03p020a>¶
室之天，有石日月像。天師立靑城治，於其中者是也。或謂在延¶
慶觀東北，或謂在西北，迄不敢定。¶
遇仙巖，在龍居岡，濃翠迷天，瀑布飛灑，時異人往還，覿而不覺，¶
及擬議則不可見矣。¶
虎圈，在高臺山絶頂，傳爲古仙人豢虎地。尙有鐵索，在崖竇中。¶
金鞭崖，在山陰十三峯半一洞，約廣數尺，中有物狀，若金莖者¶
三，二直一橫，光彩射日，晴霽望之，一一可數。昔人謂天倉諸峯，¶
神仙以爲庫，藏異寶於中，殆其然歟。俗謂蜀藩慶符王所遺，殊¶
謬。¶
大朝陽洞，在混元頂北，山崇嶺峻，地極幽深，每旭日初昇，滿山¶
<pb:CK-KZ_JY308_03p020b>¶
紅紫，氣象萬千。黃廉訪雲鵠有宿朝陽洞曉望詩云：(夜雨空由枕石眠，起¶
來揩眼盼遥天。平林日射靑如黛，大野雲鋪白似綿。妙境靜觀殊有味，良遊重續又何年。生機樂意人間滿，肯羡蓬萊頂上仙。)¶
小朝陽洞，與大朝陽洞相距數丈，風景彷彿。¶
誓鬼臺，《明一統志》在丈人峯下。《輿地紀勝》云：丈人峯下，舊有龍¶
穴，出水淹害禾稼。天師立石臺於上鎭之。開元中剌史楊勵，乃¶
刻一面爲元宗眞容，一面爲佛，一面爲天師像。試劍石，在延慶¶
觀北，高濶皆數十丈。一名三島石。舊志云：相傳靑城多妖魅，天¶
師欲誅之，甫運法轟雷爍電中，忽大石當路，天師揮劍一擲，石¶
遂中分，南一片復裂爲二。¶
漏米石，在香積寺。舊志云：先朝有鷄骨禪師，振興道場，每於石¶
<pb:CK-KZ_JY308_03p021a>¶
縫中漏米，以供齋厨。今石尙存，而米不復漏。¶
内江王府，沙坪山内有殘碑，已不可讀。惟内江王府數字尙存。¶
殆獻逆之亂，曾經避地山中歟。¶
鬼界古碑，王象之碑目云：在鬼城山下。昔天師驅鬼於絶域，有¶
鬼界古碑，字畫磨滅，不知年代。今悉無存矣。¶
天生橋，在乾元山，懸崖萬仭，有片石插削壁間，長可丈許，前凌¶
空際，無所依倚，惟名花異草披拂左右。相傳爲仙人遊戲之地。¶
大字崖，在高臺山北，丈人山南，崖壁刻靑城山三字，大可數尺，¶
故名。按淸字，唐開元十八年始去其點，此書猶有水旁，殆隋唐¶
間人所書歟。¶
<pb:CK-KZ_JY308_03p021b>¶
范長生遺像，在丈人觀。舊志云：宋孫太古畫壁侍中范長生舉¶
手整貂蟬像。有詩云：浮世升沉何足計，丹成碧落珥貂蟬。宋文¶
同有題孫知微畫詩云：(太古奇偉士，精思獨於畫。馳心入茫昧，萬物赴揮灑。當時一名重，顧陸非爾亞。¶
卓哉靑城筆，妙絶冠天下。寥寥九天仗，一一若神冩。吾恐千載後，是終無繼者。)¶
六時水。《錄異記》云：靑城山宗元觀，南二里有峭崖，面對觀中，高¶
五百餘丈，其山崖上有授道壇，昔甯眞君與軒轅黃帝授道之¶
所。澗底石龕，有元宗皇帝御眞。每日六時，有水從崖上出，至今¶
不絶，時人游禮見焉。仙經云：第五洞天上有流泉懸樹，一日三¶
時灑落，謂之潮泉。舊志謂其水順陰陽爲消長，不涸不溢，故曰¶
六時。又云六時水三字，河東邊敏修施，天漢勾千齡書，住持馮¶
<pb:CK-KZ_JY308_03p022a>¶
守中立。石俱八分。今龕與御眞及勾書皆無，水尙如故。¶
天池，在上淸宫殿南。《福地記》云：靑城有甘露芝草天池。《輿地紀¶
勝》云：高臺山上有天池，晉立上淸宫於上。俗謂爲麻姑池，誤矣。¶
龍池，舊志云：池有二，一在仙人洞之前，方圓丈許，深數尺，眾流¶
競注，不溢不涸。一在香積寺殿前，廣可盈丈，澄淸不滓，終𡻕如¶
常。¶
鴛鴦井，舊志云在上淸宫殿北，濶不盈丈，深亦如之。二池相距¶
數尺，其水互爲淺深。¶
鹿飲泉，《輿地紀勝》云：在靑城縣西靑城山。¶
龍居溪，《輿地紀勝》云：在成都山下，眾谷之水，皆注其中。懸溜九¶
<pb:CK-KZ_JY308_03p022b>¶
十尺，下有龍洞。按《潛確類書》云：成都山，爲靑城案山。今靑城之¶
案，惟龍居山，無成都山。而其下溪水多𣾀得，毋因溪之名并其¶
山，而龍居之遂失成都之名歟，迄不敢定。魚子水，在靑城山西¶
北谷中，流入岷江。云中有魚羽翼能飛，舊傳得餐者長生。¶
三溪水，在龍居溪下，水激巨石，穿坳爲潭，龍族居之。上有古天¶
宫，老君石像，皆神仙遺跡。¶
響水洞，在禪師崖北，洞中流水不息，響若輕雷。每夜闌更盡，有¶
若笙鏞簫鼓，自洞而出。¶
石筍，在龍居岡之北，高十餘丈。旁有小者，一高一低，依附而立，¶
尖簇插空，狀若巨筍。¶
<pb:CK-KZ_JY308_03p023a>¶
九株松，在延慶觀。范蜀公詩：九松崢嶸姿，一一大夫封。¶
古銀杏，舊志云在常道觀靈官殿側，圍一丈六尺，高十餘丈，枝¶
間鍾乳倒垂，狀如玉筍，長短參差，雅若圖畫。中皇觀崖壁，亦有¶
銀杏二株，圍一丈二尺，高十餘丈，虬枝四蔭，蒼翠玲瓏。¶
歧莖㯶，在天師洞前少南。大僅拱把，高約數丈，一本而中兩歧，¶
相傳爲天師所植。¶
大小將軍樹，蓋丈人觀牡丹也。高十丈者，名大將軍。五丈者，名¶
小將軍。蜀郡桑門公實悟光《題錢舜舉折枝牡丹》詩云：(三月江南媚景¶
天，姚黃魏紫鬥爭妍。那知十丈將軍樹，卻在靑城古洞前。)¶
《蜀志補罅》稱靑城山有一百八景，風月佳時，登儲福望之，厯厯¶
<pb:CK-KZ_JY308_03p023b>¶
可數。今經數百年滄桑迭變，有昔存而今廢者，有跡在而名殊¶
者。表彰無人，遂就淹耳。兹並錄之，以待後賢搜訪。¶
彭祖峯。　石鑑峯。　龍牙峯。　野雲溪。　藏雲塢。　齊雲榭。¶
垂虹亭。　捎雲閣。　觸石軒。　卧雲菴。　靑溪。　碧桃溪。　芙¶
蓉溪。　海棠溪。　溪光亭。　過溪橋。　乳泉。　滴珠泉。　淸風¶
洞。　鑑湖。　荻花洲。　蓼嶼。　碧霞洞。　躑躅溪。　斜川。　曲¶
水。　紫霞洞。　鑑橋。　藥圃。　紫薇洞。　靑陰橋。　酴醿洞。¶
綠篠橋。　玉微亭。　紅霞塢。　　爛柯亭。　灌稻泉。　翠光亭。¶
茅堂。　紫陽洞。　桃源。　暗香亭。　金華堂。　舸齋。　蕙谷。¶
黃梅嶺。　煎茶溪。　芹浦。　鸚鵡林。　韋廬。　野人澗。　柘坪。¶
<pb:CK-KZ_JY308_03p024a>¶
　寶蓮社。　妙高峯。　婆羅坪。　木蘭岫。　桂香亭。　石室。¶
白蘋洲。　藻壑。　望岷埡。　豹谷。　百花潭。　鹿關。　瑞香嶺。¶
　芝畦。　瑞荷塘。　蒹葭渚。　黃浦。　菱灣。　芭蕉谷。　直釣¶
亭。　和芳隴。　金棖莖。　鑑雉洪。　橘徑。　芙蓉島。　𡻕寒洞。¶
　葦杭。　棲眞洞。　望山坡。　黃葵坡。　鳳簫樓。　跨鳳亭。¶
牛關。　馭鶴峯。　化成洞。　望關臺。　凝碧溪。　寶陀巖。　玉¶
女潭。　蓴陂。　藏春島。　水仙𣾀。　薝蔔岡。　丹臺。　浴丹池。¶
　曝藥臺。　芳草渡。　采薇汀。　金󰆷隄。　菖蒲谷。　種茶嶺。¶
　桂子谷。　九曲池。　華海。　紅梅島。¶
¶	
¶	
<pb:CK-KZ_JY308_04p001a>¶
* 續刋靑城山記卷下¶

** 　　事實記下(隱逸)¶
江山之美，因人而傳。彼黃帝之於崆峒，留侯之於紫柏，普賢之¶
於峩眉，類皆若是。矧洞天福地，奇異綦多，後世無聞，不猶愧鳴¶
條負，夏歟記事實。¶
晉范長生，舊志云：范友，字子元，涪陵人。隱居西山，蜀人敬之，號¶
曰長生。晉惠時李雄攻成都，百姓保險自守，長生率千餘家，依¶
靑城山。後仙去。《方輿勝覽》云：范寂，字無爲。劉先帝時栖靑城山，¶
修煉得長生久視之術，徵之不起。就封逍遙公。後主易其宅爲¶
長生觀。《晉書李雄傳》云：范長生，涪陵人。率千餘家居靑城。徐輿¶
<pb:CK-KZ_JY308_04p001b>¶
說之，以糧資李流，流軍復振。又以長生巖居穴處，求道養志，欲¶
迎爲君。長生固辭。永興元年雄僭稱王，改元建興。長生自西山，¶
乘素輿詣成都，雄迎於門，執版延坐，卽拜丞相，尊曰范賢。長生¶
勸雄稱尊號，遂僭位，改元大成。加長生天地太師，封西山侯，復¶
其部曲，不預軍征租稅，一入其家。《蜀錄》又稱八年四月卒，以子¶
中賁爲丞相。長生善天文，有術數，蜀民奉之如神云云。足補晉¶
書之缺。按李鼎祚《周易集解》註引蜀才，顏之推謂卽長生。升菴¶
引陳子昻西山蜀才之語，謂蜀才、長生爲兩人。《華陽國志》云：長¶
生名延久，一名九重，又名支，字元夀。年過百𡻕。涪陵丹輿人。則¶
長生又非一名矣，又升菴《秇文志》云：成都金容坊有石笋，武侯¶
<pb:CK-KZ_JY308_04p002a>¶
掘之，得篆書蠶叢啟國誓蜀碑，有濁歜燭蠲觸五字，眾莫解。范¶
賢云：亥子𡻕記濁字，主水災。寅卯𡻕記歜字，主饑饉。已午𡻕記¶
燭字，主火災。辰戌𡻕記觸字，主兵災。申酉𡻕記蠲字，主稼穡富¶
贍。以年事推之，其應如響。《蜀錄》所謂有術數者，不其然歟。¶
　范長生，智謀士也。當蜀漢時，有天子不臣，諸侯不友之槪。李¶
　雄一流人耳，律以春秋之義，實晉賊也。乃因徐輿一言，遂資¶
　以糧，使得割據成都，君子竊爲疑焉。予謂晉之范長生，漢之¶
　張留侯也。留侯椎秦博浪，報韓未成，復佐漢破之秦，鼎移而¶
　紫柏隱。人謂漢用留侯，不知實留侯用漢也。觀昭烈生平愛¶
　賢若渴，蜀士歸心，乃徵長生不起，就封逍遙公。後主復於其¶
<pb:CK-KZ_JY308_04p002b>¶
　居，建赤城閣。賢如武侯，亦資以金容坊石記。可見君臣父子¶
　間，寵眷隆，禮貎極。長生雖未起，而心已感之。忽遭晉變漢祚，¶
　竟移其心，甯無隱憾歟。知李雄之梟悍，足以假手圖晉，資之¶
　使成其事，庶漢仇可復，而知已可報，此固智士苦心，難以告¶
　人者也。不然昭烈與李氏相去霄壤，不事昭烈，安能密於李¶
　氏，且始資以糧，繼勸稱帝，豈前倨而後㳟耶。蓋其隱微中，有¶
　不可測度者在也。吾故曰晉之范長生，漢之張留侯也。若徒¶
　以高尙目之，烏足知其智謀哉。¶
李堯夫，梓潼人。李雄戲曰：何名之背時耶。堯夫厲色對曰：甘作¶
堯時夫，不樂爲蜀相。又題盆池詩：向外絶無地，其中別有天。後¶
<pb:CK-KZ_JY308_04p003a>¶
遊靑城山，不知所終。¶
隋趙昱，字重明，與兄冕俱隱靑城，師事李珏。隋煬聞其賢，徵召¶
不起，督讓益州太守臧賸强起之。至京師，帝縻以上爵，不就，乞¶
爲守。帝從之，拜嘉州太守。時犍爲潭中蛟害久，蜀人患之。會昱¶
使人，往靑城渡江，溺使者没舟七百艘。昱大怒，率甲士千人，州¶
屬萬人，夾岸鼓譟。昱持刀没水，頃刻江盡赤，石崩吼聲如雷。昱¶
左執蛟首，右持刀，奮波出。州人戴爲神。隋亂潛隱，不知所終。嘉¶
陵漲溢，水勢洶然，蜀人思之，俄見昱霧中騎白馬，從數獵者，於¶
波面揚鞭而過，水遂息。太宗封神勇大將軍，廟食灌口。𡻕時民¶
疾病，禱之輒應。上皇幸蜀，加封赤城王，又封顯應侯。宋初封川¶
<pb:CK-KZ_JY308_04p003b>¶
主淸源妙¶
道眞君。(《龍城錄》)¶
唐孫思邈，華原人。天后朝居嵩山修道，時大旱，有[朿*力]選洛陽德¶
行僧徒千百人，於天宫寺講《仁王經》祈雨。有二人在眾中，鬚眉¶
皓白，講僧曇林遣人請罷後可過院。旣至，問所來。二老曰：某伊¶
洛二水龍也，聞至言當改化。林曰：講經祈雨，二聖知之乎。曰：安¶
得不知，然雨須天符乃能致，居嘗何敢自施。林曰：奈何？二老曰：¶
有修道人以章疏聞天，因而滂沱，某可力爲。林乃啟則天，發使¶
嵩陽，召孫思邈内殿飛章。其夕天雨大降。思邈亦不自明，退詣¶
講席語林曰：吾修心五十年，不爲天知，何也。因請問二老，二老¶
<pb:CK-KZ_JY308_04p004a>¶
曰：非利濟生人，豈得昇仙。於是歸蜀靑城山，撰《千金方》三十卷，¶
旣成白日冲舉。(《獨異記》)¶
符載，字厚之，蜀人。有奇才，始與楊衡、宋濟，棲靑城山，習業。衡擢¶
進士第，濟老死無成。惟符以王霸自許，恥於常調。韋南康鎭蜀，¶
辟度支使雖受知，尙多偃蹇。韋公於二十四化設醮，請撰齋詞。¶
于時陪飮摩訶池，符離席盥潄，令使院小吏十二人，捧硯分兩¶
題，繞步池濱，各授口占，其敏速如此。劉闢時爲倉曹參軍依舊¶
棲，韋公特與撰眞讚。其詞云：矯矯化初，氣傑文雄。靈螭出水，秋¶
鶚乘風。行義則固，輔仁乃通。他年良覿，麟閣之中。洎京兆變故，¶
彭城知留務起雄據之意，符爲其縻。凡有代奏，愈更恭願。闢敗，¶
<pb:CK-KZ_JY308_04p004b>¶
幕僚多罹禍，惟符以箋奏草稿一篋呈高崇文相公，長揖東下，¶
棲於廬山。前之眞讚，可謂有先見也。(《北夢瑣言》)¶
嚴遵美，爲唐左軍容使，閹宦中仁人也。自言北司供奉官袴衫¶
給事，無秉簡入侍之儀。又云：樞密廨舍，三間屋書櫃而已。亦無¶
視事㕔堂。狀後貼黃指揮公事，乃楊復恭奪宰相權也。自是常¶
思退休。一旦發狂，手足舞蹈，家人咸訝。旁有一貓一犬，貓謂犬¶
曰：軍容改常也，顚發也。犬曰：莫管他，從他。俄而舞定，自驚自笑，¶
目異貓犬之言。遇昭宗播遷鳳翔，乃求致仕蜀軍，收降興元。徙¶
劍南，依王先主，優待甚異。於靑城山卜別墅居之，年過八十而¶
終。其忠正謙約，與西門季立爲季也。時誅宦官，惟西川不奉詔，¶
<pb:CK-KZ_JY308_04p005a>¶
由是脫禍。家有《北司治亂紀》八卷，備載閹宦忠佞好惡。(《北夢瑣言》)¶
宋張愈，史云其先河東人，徙居郫。少雋偉，有大志，游學四方，屢¶
舉不第。寶元初上書，言邊事，請使契丹，令外夷相攻，以完中國。¶
用使者薦除秘書省校書郎，願授父，遂隱靑城山。文彥博治蜀，¶
爲置白雲谿杜光庭故居處之，名白雲先生。丁内艱，鹽酪不入¶
口，植所持杖於墓，忽生枝葉。六詔不起。喜奕棋，樂山水，遇有興，¶
雖數千里，輒盡室往。遂浮沅湘，觀浙江潮，升羅浮，入九嶷，買石¶
載鶴以歸。杜門著書，未就卒。晁氏稱其有西漢風，蘇子美亦嘗¶
以爲不能費著世。族譜稱愈二子，石民、楚民，登元豐進士第，官¶
至奉正大夫。子吉甫以賞終朝議大夫，子伯振以賞爲靑城令。¶
<pb:CK-KZ_JY308_04p005b>¶
石民子雲，從孫文叔夏，曾孫山父，又足補史傳之缺，祀鄕賢祠。¶
孫知微，字太古，彭山處士也。知書能論語，通黃老學，善雜畫。初¶
師沙門令宗，俗姓邱氏，所至必與相欵高談劇辨，出人意表。蜀¶
中寺觀多有親筆，但畫釋老事迹，則不茹葷，在於山野，經時方¶
成。寓居靑城山白侯壩趙村，愛其水竹深茂，以助其興。見《聖朝¶
名畫錄》，又黃休復云：知微形貌山野，性介潔，欲畫道釋尊像，則¶
精心作意，虛神靜思，不茹葷飲酒，愛白侯壩水竹幽深，囂塵不¶
入，冀絶外慮，得專藝學畫，思遲[涊*忍]，無羈朿。有位求之不動，卽絶¶
食託疾而遁。嘗與導江女巫，問鬼神情狀，以資其畫云。(見《茅亭客話》。孫¶
知微本儒者，雖善雜畫，與藝士有别，故列於隱逸。)¶
<pb:CK-KZ_JY308_04p006a>¶
譙定，字天授，涪陵人。少學佛，析其理歸於儒。學易於郭曩氏，自¶
見乃謂之象，一語以入郭曩氏者。聞程頤講道於洛，棄其學而¶
學焉。遂聞精義，造詣愈至歸。後頤貶涪，北山有巖，師友游泳其¶
中，名曰講易洞。靖康初吕好問薦之朝，召爲崇正殿說書不就¶
高宗卽位，許翰又薦之，詔詣行在，至維揚窶甚，一中貴憐而餽¶
食，不受。與之衣與金，亦委而去。金兵至歸蜀，愛靑城大面之勝，¶
棲遯其中。蜀人指曰譙巖，敬而不敢名也。稱曰夫子。有繪像，祀¶
者久而不衰。後不知所終，樵夫牧童往往見之。宋史載其事，放¶
翁亦稱其百三十餘𡻕，巢居險絶，人不能到，數年輒一出。蓋得¶
道於山中者。升菴謂其在牡丹坪。放翁有託上官道人寄譙先¶
<pb:CK-KZ_JY308_04p006b>¶
生五言一首云：(寄謝譙夫子，今年一出無。萬緣隨夢斷，百念與形枯。雲護巢松谷，神呵煆藥爐。憑高應念我，白¶
首學徵租。又有寄懷絶句云：丈人祠西山谷盤，麻姑洞前松櫟寒。仙翁欲覓緲無處，聞在靑溪浴大丹。自注云：仙翁謂譙先生。)¶
姚平仲，字希晏。世爲西陲大將。幼孤，從文古養爲子。年十八，戰¶
臧底河，斬獲甚眾，夏人莫能支。宣撫使童貫召與語，平仲不屈，¶
抑其賞。關中豪傑皆推爲小太尉。平睦州盗，功冠軍，仲不願賞，¶
欲一見上，益忌之。他將皆召見，平仲獨不與。欽宗在東宫知其¶
名。及卽位，金人圍都城，召對便殿，厚賜之，許以殊賞。平仲請出¶
死士，斫營捦虜帥以獻。及出，連破兩寨。虜夜徙，功不成。遂乘靑¶
騾亡命，一晝夜馳七百五十里始食。欲隱華山，以爲淺。至靑城¶
山上淸宫，人莫識也。復入大面山二百七十餘里，度莫能至，乃¶
<pb:CK-KZ_JY308_04p007a>¶
解[魚*累]，得石穴以居。建炎初下詔求之，弗得也。乾道湻熙間始出，¶
至丈人觀，自言如此。年八十餘，紫髯欝然長數尺，面弈弈有光。¶
行不擇崖塹，速若奔馬，作書奇偉，秘不言得道之由。放翁嘗爲¶
作傳。有寄題上淸宫壁間五古一首題云：姚將軍靖康初，以戰¶
敗亡命。建炎中下詔求之，不可得。乃從吕洞賓、劉高尙，往來名¶
山，有見之者。予感其事，作詩寄題靑城山上淸宫壁間，將軍儻¶
見之乎。詩云：(造物困豪傑，意將使有爲。功名未足言，或作出世資。姚公勇冠軍，百戰起西陲。天方覆中原，列非一¶
木支。脫身五十年，世人識公誰。但驚山澤間，有此虎豹姿。我亦志方外，白頭未逢師。年來幸廢放，儻遂與世辭。從公遊五嶽，稽¶
首餐靈芝。金骨換綠髓，歘然松杪飛。又有託上官道人寄姚太尉五言一首云：太尉關河傑，飛騰亦遇時。中原方蕩覆，大計易¶
差池。素壁龍蛇字，空山虎豹姿。烟雲千萬叠，求訪固難知。)¶
<pb:CK-KZ_JY308_04p007b>¶
勾台符，靑城人。受業丈人觀爲道士，與張俞爲詩友，自號岷山¶
逸老。台符嘗自云：左執范賢袂，右拍薛昌肩。舉頭傲白日，長嘯¶
揭靑天。囂囂者安知華夏之内，有此逸樂乎。不知岷山之逸老¶
於我乎，抑我之逸老於岷山乎。見《輿地紀勝》。按楊升菴五隱贊，¶
卽本台符自云者組織成文耳。¶
古藏用，《輿地紀勝》道士古藏用，台州人。咸平中隱居靑城山，飮¶
一石殊無醉態。大中祥符中召見，丐歸靑城。御賜詩曰：海霞照¶
物㪚靑烟，厯厯星榆在曉天。松韻寒烟無世態，鶴翔高頂應鳴¶
絃。¶
張隨，皇祐中居靑城山。注魏伯陽之書，列數一圖於後。(《文獻通考》)¶
<pb:CK-KZ_JY308_04p008a>¶
馮山人，名懷古，字德湻。遂甯人。有人倫鑒，善地理。太平興國中¶
卜居靑城山三溪路牛心山前看花山後，立大閣三間，偃息其¶
中，所論皆丹石之旨。以吐納導引爲事，丹經道書無不研考。往¶
來雜遝大都，求神仙製丹石耳，傳者以方書爲要，授者金帛爲¶
情。咸平中成都豪家葬父，選山卜穴，數𡻕方得。令馮視之，曰陵¶
囘阜轉，山高隴長，水出分明，甚奇絶也。主人曰：葬後家財耗㪚，¶
人口淪亡，何奇絶如是。山人曰：萬物中人最靈，受命於天，與物¶
且異，貴賤各有其位，如鳥巢獸穴，毋相奪者，此乃公侯之地，豈¶
常人可處。亡者不安，存者不甯。《易》曰：負且乘，致㓂至。小人而乘。¶
君子之器，其是之謂乎。(《茅亭客話》)¶
<pb:CK-KZ_JY308_04p008b>¶
安世通，史稱靑城山道人。本西人。父有謀策，爲武官，數以言千¶
當路不用，自沉於酒，終世通隱靑城山不出。吳䂀反，獻書成都¶
帥楊輔曰：世通在山中聞變，不覺大痛。世通雖方外人，而大人¶
先生亦嘗發以入道之門。竊謂公初得䂀檄，卽當還書誦其家¶
世，激以忠義，聚官屬軍民，素服號痛，㪚金發粟，集忠義，閉劍閣，¶
檄夔梓，興仗義之師，以順討逆，誰不願從。而士大夫皆酒缸飯¶
囊，不明大義。尙云少屈以保生靈，何其不知輕重如此。夫君乃¶
父也，民乃子也。豈有棄父而捄子之理。此非䂀一人之叛，乃舉¶
蜀士大夫之叛也。聞古有叛民無叛宫，今䂀叛而士大夫皆縮¶
手以聽命，是驅民而爲叛也。且䂀雖叛逆，猶有所忌，未敢建正¶
<pb:CK-KZ_JY308_04p009a>¶
朔，殺士大夫，尙以虛文見招，亦以公之予否，卜民之從違也。今¶
悠悠不决，徒爲婦人女子之悲。所謂停囚長智，吾恐朝廷之失¶
望也。凡舉大事者，成敗死生當皆付之度外，區區行年五十二¶
矣。古人言可以生而生福也，可以死而死亦福也。决不忍汙面¶
戴天，同爲叛民也。輔有重名，蜀士大夫勸以舉義，世通言尤切。¶
至輔不决，東如江陵，請吳獵舉兵討曦。未幾曦敗，獵使蜀薦士，¶
以世通爲首云。(《宋史隱逸傳》)¶
¶	
¶	
¶	
<pb:CK-KZ_JY308_04p009b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY308_04p010a>¶
** 　　事實記下(方技)¶
五帝甯封，舊志云黃帝時人。帝從之，問龍蟜飛行之道。唐以來¶
號五岳丈人儲福定命眞君。靑城丈人觀，卽修眞處。宋賜名會¶
慶建福宫。《列仙傳》云：黃帝時爲陶正，積火自燒，隨烟上下。視其¶
灰燼，猶有骨。時人葬於甯北山中，故謂之甯封子。又《靑城山記》¶
甯封先生棲於北巖之上，黃帝築壇，拜爲五嶽丈人。晉代置觀。¶
又《錄異記》云：開元中元宗夢神仙羽衞，集於宫中，有朱衣金冠¶
者下謁。帝召司馬承禎訪之，奏曰：今名山嶽瀆之神，以主祭祀。¶
太上慮妄有威福，命上眞監蒞川嶽，有靑城丈人爲五嶽之長，¶
灊山九天司命，主九天生籍，皆爲五嶽上眞，各置廟以齋食爲¶
<pb:CK-KZ_JY308_04p010b>¶
饗。¶
司馬季主，楚人。北游五六年，西入蜀，居靑城老人村。(見《集仙傳》)漢馬¶
鳴生，新志云臨淄人，本姓和，字君賢。常遊靑城山，後入華陰仙¶
去。按《神仙傳》云：少爲縣吏，捕賊爲賊傷死，遇神人救之遂活。乃¶
棄職隨神，欲得金瘡方。後知有長生術，隨之負笈，周游天下，勤¶
苦厯年，受太陽神丹經，歸入山合藥服之。不樂昇天，服半劑爲¶
地仙。所居不過三年，輒易地。人不知也。¶
陰長生，新野人。漢皇后親屬。不好榮貴，惟務道術。聞馬鳴生得¶
度世之道，求爲執奴僕之役。鳴生不教之，但日夕談世事農業¶
十餘年，長生不懈共事十二人皆去，長生執禮彌肅。鳴生曰：子¶
<pb:CK-KZ_JY308_04p011a>¶
眞能得道矣。乃歸入靑城山，煮黃土爲金，立壇西向，授以太淸¶
神丹經。鳴生別長生歸，丹成服半劑卽昇天，作黃金十數萬觔，¶
惠天下貧乏。周行天下，一門夀而不老，在民間三百餘年。(《神仙傳》)¶
李意，舊志云漢文時人。居靑城山。能前知。蜀漢章武元年將伐¶
吳，使陳震聘至，問師吉凶，不對。索紙筆畫兵馬器械四十餘紙¶
以手裂碎。又畫一大人卧路旁，掘土埋之，冩一白字。稽首去，後¶
悉應。又唐元宗聞有仙術，屢召不至。復遣使召之，但以一圖付¶
之。使者上其圖，乃畫一山，山上一茅菴，菴下一鹿，時皆不解。後¶
祿山亂幸蜀，始悟其旨。又《神仙傳》與蜀志均作意期。《神仙傳》尤¶
詳。¶
<pb:CK-KZ_JY308_04p011b>¶
張道陵，沛國人。本太學生，博通五經。晚學長生之道，得黃帝九¶
鼎丹法。家貧製藥不就，聞蜀人純厚易化，且多名山，與弟子入¶
蜀，住鳴鵠山。(《隋書》靑城縣有鳴鵠山、靑城山。)著道書二十四篇。精思鍊志，忽天¶
人下降，千萬騎不可勝數，授以正一明威之道。陵受之，能治病，¶
百姓翕然師之，戸至數萬。設祭立條教，使弟子輸出米物，領人¶
修復道路。不修者使疾病。百姓斬草除溷，無所不爲。又欲廉恥¶
治人，使有疾病者皆疏記生身之罪，投水中與神盟約，不得復¶
犯，於是百姓不敢重犯，皆爲善。陵合丹成，服半劑不願昇天，分¶
形作數十人。行氣服食，故用仙法。嘗云九鼎大要，惟傳王長，後¶
合有人東來得之。并言日月形狀。果有趙昇至時東來，皆如所¶
<pb:CK-KZ_JY308_04p012a>¶
說。陵七試，乃授丹經。陵與昇長，皆白日昇舉。(又《枕中記》云：張道陵爲三天法師，統¶
御六虛，數侍金闕，太上之股肱。)¶
李阿，蜀人。傳世見之不老。常乞於成都市，所得復㪚貧者。夜去¶
朝還，莫知所止。或往問事，無所言，但占顏色欣戚，卽知吉凶。若¶
含笑則有大慶，微歎則有深憂。有古强者，疑爲異常，親事之，隨¶
阿還，乃在靑城山中，其異不一而足。强年十八，見阿年五十許，¶
强八十餘，阿猶不異。後言崑崙山召，當去遂不還。(節錄《神仙傳》)¶
王谷神、皮元耀，皆靑城山道士。通老莊，妙於星緯，周遊名山，渡¶
荆渚，泛瀟湘，至南嶽，居金母殿。後胎息道成，東遊羣山，訪九仙。¶
武帝南巡見之，封王爲太微先生，皮爲太素先生。¶
<pb:CK-KZ_JY308_04p012b>¶
蜀漢陳勲，字孝舉，蜀州人。博學洽聞。鄧艾伐蜀，後主降，勳入靑¶
城，師谷元子。宋𡽪宗政和二年，封正特眞人。(《列仙通記》)¶
晉容成公，譙秀《蜀記》載蜀之八仙，首容成公。云卽鬼容區。隱於¶
鴻濛，今靑城山也。按葛洪《枕中書》云：容成子、力黑子，爲岷山眞¶
人。今元子五子爲岷山侯，鬼谷先生爲太元師，治靑城山。¶
李珏，舊志云蜀人。得黃房公丹道，改名棲眞，號太虛。詣武夷山¶
潛脩，歸經龍虎山。時旱禱弗應，先夕雩壇有夢眞人者。次日珏¶
至眾，弗知也。夢者指之，羣請禱雨，應時滂沛。後至眞州玉虛庵，¶
以道授張紫瓊。囑曰丹宜潛修，道宜授人。尋歸靑城，重九上昇。¶
又《一統志》珏靑城道士，後仙去。唐明皇封祐應寶慈先生。¶
<pb:CK-KZ_JY308_04p013a>¶
鷄骨禪師，西魏時來靑城。唯嗜食雞。將示寂滅，所食雞自其口¶
出，飛鳴而去。有一鷄墮地缺股，師知侍者竊食，叱令吐以此續¶
之，鷄復全體飛躍。今有塔在香積寺，號爲鷄骨禪師塔。(見《輿地紀勝》)¶
唐玉眞公主，睿宗第八女也。與金仙公主皆隷道，入蜀，居天倉¶
山。其後羽化，葬於山側。明皇幸蜀，開冡視之，僅存冠履。今儲福¶
觀有銅鑄明皇、公主二像。(見《輿地紀勝》)¶
馮大亮，《仙傳拾遺》導江人。家貧好道，無所修習。每方士過門，必¶
流連延接。惟一牛拽磨自給。一旦牛死，其妻對江曰：何以資口¶
食乎。慈母山道士每過家，卽憇累日。時道士復來，夫婦以告。道¶
士曰：皮角在乎。卽取皮攣綴如牛形，以繩縳口，遂起。曰：此牛不¶
<pb:CK-KZ_JY308_04p013b>¶
飲食，愼勿解其口。力倍於常，數年盛暑，牛喘甚，牧童解其口，遽¶
成皮角。然其家巳漸富，改置酒肆，仍好賓客。有樵叟常詣飲酒，¶
禮接之不言錢。一日叟偕八人至，袖中各出柟木一枝，纔五六¶
寸，栽於庭。便飮，盡歡去。曰：此枝徑尺，則家財百萬。此時可貢天子，垂¶
名國史。卌年後會於岷嶺巨人宫，當授以飛仙之道。言訖去。旬¶
曰樹已徑尺，其家富甚。元宗幸蜀，大亮助錢三十萬，以資國用。¶
《輿地紀勝》云：馮大亮與八仙相遇，隱慈母山，舉家得仙。八仙各¶
種一柟，信宿合抱。按慈母山寶山，圖經云滋茂萬物，故名慈母。¶
有龍池洞穴。¶
唐王仙柯，蜀人。住靑城翠圍山。儀鳳中得道仙去。蜀州僧中寤¶
<pb:CK-KZ_JY308_04p014a>¶
遇於龍池山，曰聞仙名已久，胡爲在此。柯曰：吾昔有靈藥，止能¶
飛步。今全家隱於後山，更修道法。見《詩話總龜》又舊志稱王柯¶
字野山，靑城人。母丁氏夢大星照身而生，幼穎異長，仁慈好施。¶
遇至人授丹訣，修煉無成，鼎忽破，丹化爲金。復遇道士奉事三¶
年，嘉其誠，授以秘訣。丹成服之，儀鳳三年五月上昇。¶
李笈，濟南人。寓臨安，詣凈雲寺，見靑衣道人，邀同食，笋味甚美。¶
道人忽不見。笈覺身輕神逸，行步如飛，不復飮食。後隱靑城山，¶
乘雲去。(《廣輿記》。)¶
羅公遠，彭州九隴人。嘗往來靑城、羅川間。開元中游鄂州，因見¶
守江龍刺史，欲試其術。公遠請俟之。及期，龍果見江心。剌史因¶
<pb:CK-KZ_JY308_04p014b>¶
以聞，元宗召見，奏對稱旨。嘗召與葉法善、金剛二藏試法，輒勝。¶
尤善隱形。上欲傳其術，答曰：陛下玉書金簡，已格九淸，豈可以¶
四海之尊，輕信小術。若盡臣術，必懷璽入民間，困於魚腹。上怒¶
斬之。有使自蜀還，公遠謂曰：吾晉成帝咸和間入蜀棲修，聞天¶
子好道而來。以人間臟腑葷血充積，三田未虛，六氣未潔，請以¶
十年而授，何遽殺我。然得道之人，豈世俗兵刄能害。因出書，令¶
達上，并贈蜀當歸。明皇幸蜀，公遠迎於劍門。至成都，拂衣去。世¶
傅於蜀九仙臺上昇，彭漢人猶祀之。(舊志。)¶
病冷和尙初寓䝉山病冷且久遇老父教服雷鳴茶病瘥精健¶
異常。年八十餘，入靑城山，不知所終。¶
<pb:CK-KZ_JY308_04p015a>¶
李浩，字太素。不知何許人。隱靑城山牡丹坪，與仙人爾朱先生¶
游，作大還丹詩百首行世。或傳舉家仙去。(見《全唐詩》。)¶
譚峭，字景昇，國子司業譚洙之子。好道術，辭父遠游，師嵩山道¶
士，避穀養氣。後居南嶽，煉丹成，能隱化，復入靑城云。(《文獻通考》)¶
張君相，岷山道士也。精老子，嘗集河上公、嚴遵、王弼、何晏、郭象¶
鍾會、孫登、羊秋、羅什、盧裕、劉仁會、顧歡、陶隱居、松靈山人、裴處¶
思、杜弼集解，張憑、張嗣臧、元靜、小孟、大孟、竇弼、宋文明諸糅，劉¶
進喜、蔡子晃、成元英、車惠弼等註，君相稱三十家，而列其名止¶
二十九家，蓋君相自以爲一家，合并數之耳。君相不知何時人。¶
稱成元英爲皇朝道士，則天、天寶後人也。以絕學無憂一句，附¶
<pb:CK-KZ_JY308_04p015b>¶
絕聖棄智末。以唯之與呵，別爲一章。與諸本不同。(《文獻通考》)¶
薛昌幽，薊人。天寶間道士也。棲靑城洞天觀，得商陸酒飮之，耳¶
鼻流血死，經三日而蘇。數日外洞見遠近，雖山林崖巘不隔視¶
聽。元宗好道，節度使延至賓館，欲送京師，忽失所在。或見之大¶
面山。(《列仙通紀》。)¶
灰袋，蜀道士，爲翟天師晚年弟子。素徉狂。翟每戒徒眾勿欺之，¶
謂此人吾不及。嘗大雪中衣布褐，入靑城山，暮投蘭若求宿。僧¶
曰：貧僧一衲而已，天寒如此，恐不能相活。道士言一床足矣。夜¶
半雪深風起，僧慮其死，就視之，去床數尺氣蒸如爐，流汙袒寢。¶
僧知異人。未明不辭而去。每住村落，不逾信宿會。病口瘡，不食¶
<pb:CK-KZ_JY308_04p016a>¶
數月，狀將死、人爲設道塲，齋㪚忽起。謂眾曰：試窺吾口中何物。¶
乃張口如箕，五臟悉露。眾驚異，作禮問之。唯曰：此足惡，此足惡，¶
後不知所終。(《酉陽雜爼》。)¶
劉無名，成都人，蜀先主後也。幼好道，入靑城山北崖洞，遇靑城¶
眞人，授以丹訣。還霧中山築臺修煉。開成二年猶在。嘗自述無¶
名傳。後入靑城山，不知所終。(《列仙通紀》。)¶
徐佐卿，靑城道士也。天寶十三載重陽日，上獵沙苑，雲間有孤¶
鶴迴翔，親御弧矢中之，鶴帶箭徐墜，將及地，歘然矯翰西逝，良¶
久乃滅。益州明月觀距郭十五里，佐卿𡻕必數至。或三五日，或¶
旬朔，言歸靑城。一日自外入，曰吾行山中，爲飛矢所加，已無恙¶
<pb:CK-KZ_JY308_04p016b>¶
矣。然此箭非人間有，留之以付箭主，愼勿失。乃題壁誌𡻕月而¶
去，時天寶十三載重陽日也。及幸蜀偶遊觀中，覩挂箭，命侍臣¶
取翫之，蓋御箭也。道士以實告，上大奇之。自是亦無復逢佐卿¶
者。(見《集異記》、《神異錄》。)¶
薛幽棲，蒲州人。開元中進士及第。始弱冠，調陵縣尉，棄官去。入¶
靑城、峩眉間，後遊南嶽得道。(《列仙通紀》。)¶
楊通，幽名什伍，能術數。元宗幸蜀，悼念貴𡚱。或云什伍可致，召¶
至行在，令行術。奏云：東海蓬萊頂有上元女太眞者，卽貴𡚱也。¶
謂聖上後一紀當見，願重聖體，毋復念取所賜金釵鈿盒及玉¶
龜子爲信，什五以進。賜名通幽。問所受。云：臣師乃西域王靑城¶
<pb:CK-KZ_JY308_04p017a>¶
眞人。居數載，登後城山，葺靜室於頂，一旦與羣眞俱去。(《仙傳拾遺》、《太眞)¶
外傳》載通幽事較詳。)¶
王老，不知何代人。天寶中有崔姓尉蜀卒，連帥章仇兼瓊哀其¶
妻少，置別墅於靑城山下。又以美欲聘之，與妻謀邀女客會成¶
都，欲便留尉妻也。不意爲舅族盧生所納。兼瓊怒，促騎往拘。盧¶
談笑自若。曰：夫人不可不行，當送數色衣來。言訖，乘騾去，兵騎¶
追不及。俄小童捧箱至，有故靑裙白衫子綠帔子，非人世有。尉¶
妻服之，至成都，諸女郎先期至。兼瓊覘於帷下，尉妻入，光彩射¶
目，不可正視，坐皆懾氣，不覺起拜。會訖歸，三日卒。兼瓊具狀奏¶
聞，元宗問張果。果曰：靑城山王老知之。元宗召訪之，兼瓊命衙¶
<pb:CK-KZ_JY308_04p017b>¶
官遍索不得。惟草市有賣藥二人，稱王老所使。隨之入山數里¶
一草堂，皤然鬢髮，隱几危坐。衙官宣詔致意。老曰：此必多言小¶
兒張果也。因與到京。元宗問之，時果在側。王老叱曰：小子何不¶
言，又遠取吾來。因奏曰：盧二舅乃太元夫人庫子，因假下遊，以¶
尉妻微有仙骨，納爲媵。因盗夫人衣服，受罰甚重，今爲欝單天¶
子矣。亡尉妻以服衣，故墮入地獄。奏訖乞放還，不知所終。(《元怪錄》。)¶
王蜀杜光庭，《舊五代史》云：長安人。應九經不第。長安有潘尊師¶
者，道術甚高，僖宗所重。光庭素遊其門。僖宗幸蜀，觀道門牢落，¶
思得名士主張之，駕還，詔潘尊師於兩街，求其可者。奏曰：臣觀¶
兩街之眾，道聽塗說，一時之俊，卽有之掌教之事，恐未合應聖¶
<pb:CK-KZ_JY308_04p018a>¶herep42
旨。臣於科塲中識九經杜光庭，其人性簡氣淸量寬識遠困於¶
風塵思脫履名教久矣以臣思之非光庭不可僖宗召問一見¶
大悅遂令披戴賜紫衣號曰廣成先生卽日馳驛遺之王建據¶
蜀待之愈厚號爲天師嘗以道德二經註者雖多皆未能演暢¶
其旨因註廣成儀八十卷巳術稱是識者多之又蜀檮杌云光¶
庭字賓聖京兆杜陵人寓居處州方干稱爲宗廟中寶玉大圭¶
與鄭雲叟應百篇舉不中入天台爲道士僖宗召見賜紫衣出¶
入禁中乞遊成都隱靑城白雲溪王建以爲傳眞天師崇眞館¶
大學士續博物志又謂避亂入蜀稱廣德先生其說互有同異¶
要當以史爲正¶
<pb:CK-KZ_JY308_04p018b>¶
孟蜀申天師十國春秋云唐元宗裔也修道靑城山廣政末後¶
主耽情苑囿進紅梔子種三粒其花六出而紅香氣襲人後主¶
喜之令圖於扇詔賜米帛隨手㪚盡後竟不知所之所著有怡¶
神論若干卷服氣論一卷(十國春秋)¶
劉雲雲靑城山道士也後屬文谷嘗詣中書舍人劉光祚適雲¶
雲與道士昇宫客沈默繼至光祚出桃核盃濶尺餘文采爛然¶
蓋蟠桃實也言少時遊華嶽道士授之雲出一白石形類鷄卵¶
有紋如畫乃二童持節引仙人眉目毛髮衣履冠帔皆具云得¶
自麻姑洞石穴默亦出片石濶寸五分長二寸五分隱露蟠龍¶
鱗爪皆備云得於巫峽山間(野人閒話)¶
<pb:CK-KZ_JY308_04p019a>¶
宋程君友遂州小溪縣村民年六十嘗與人傭織草屨自給性¶
仁慈道遇禽獸皆避不驚見山人道士則以傭負所得奉之與¶
之負擔遺以錢不顧而囘開寶九年雲頂山遇一道士引一黑¶
狗令與㩦拄杖藥囊至靑城隨之入一小徑初田疇荒梗漸見¶
花木行數里夾道怪石細竹桃花飛泉鳴籟不斷有觀宇依山¶
臨水松桂淸寂薄霧輕烟披拂左右道士升㕔君友致所負階¶
上道士取丹一粒令吞曰若飢渴可嚼栢葉實些些君友懇留¶
事道士曰且歸別止一室精思妙道九月八日當迎爾方拜謝¶
黑狗起吠因出囘顧所遇已失詢之乃靑城洞天觀路君友歸¶
卽如教至九月七日夜月皎風淸君友如有所待達旦雲霞五¶
<pb:CK-KZ_JY308_04p019b>¶
色君友躡空行祥風彩霧皆起妻孥涕泗追望極目而没知州¶
李準通判張蔚以爲妖囚其妻男遣吏民尋踪鄉里不堪其擾¶
眾焚香禱之忽君友在衙請見通判張詈曰若果仙豈復還令¶
拘之將加責辱君友俯首默坐不飮食問何以免曰新主將立¶
何患不免俄太宗登極眾方悟太平興國元年三月復上昇音¶
樂香風不止州以事聞賜家人粟帛獄吏張漢璆睹之因棄家¶
游名山(茅亭客話)¶
李四郎名玹字廷儀其先波斯人隨僖宗入蜀兄珣有詩名預¶
賓貢玹温雅有節行業鬻香藥善奕好攝養以爐鼎破家惟餘¶
道書藥囊嘗得爾朱先生與靑城南六郎書論淮南三鍊秋石¶
<pb:CK-KZ_JY308_04p020a>¶
法每焚香薰之有桃核盃紋彩燦然眞蟠桃實也晚年末而服¶
之雍熙初游靑城於六時崖下得一石如鴈卵色黑温潤時有¶
同道玩之忽誤墮地碎爲數片中空焉可容一合許物四畔刻¶
龍鸞雲草之形文理纖妙奇異殆非人工或謂神仙所玩之物¶
云(茅亭客話)¶
上官道人北人也居靑城山巢居食松麨年九十人謁之但一¶
笑耳有所請則託病喑放翁見於丈人觀忽自語曰爲國家治¶
太平與長生不死皆非常人所能然旦當守國使不亂以待奇¶
才之出衞生使不殀以須異人之至不亂不殀皆無異術惟勤¶
而已放翁大喜從而叩之則巳復言喑矣(老學菴筆記)¶
<pb:CK-KZ_JY308_04p020b>¶
皇甫坦夾江人善醫顯仁太后苦目疾不能療詔募醫臨安守¶
張偁以坦聞高宗召問何以治身坦曰心無爲則身安人主無¶
爲則天下治引至慈甯殿治太后目疾立愈帝喜厚賜之一無¶
所受令持香禱靑城山還復召問長生久視之術坦曰先禁諸¶
欲勿令放逸丹經萬卷不如守一帝歎服(見宋史新志云皇甫坦字履道居靑城山¶
本列仙通紀當以史爲正)¶
皇甫士安靑城山道士撰養生丹訣一卷(文獻通考)¶
李夀儀蜀中道士卭州依政人精畫業師張素卿人呼爲李水¶
墨多畫道門尊像嘗往來靑城山丈人觀(益州名畫錄)¶
冦子隆靑城山道士也山有麻姑洞傳爲姑修眞處子隆欲往¶
<pb:CK-KZ_JY308_04p021a>¶
謁途中遇村婦曰姑今日不在取蘿蔔授之使食自是神淸氣¶
爽夀逾百𡻕孝宗隆興中羽化(列仙通紀)¶
陳花子不知何許人居靑城山嘗剪紙花於市賣以沽酒與陳¶
摶往來山中人多見之(列仙通紀)¶
張中元河北霸州人人靑城大面山中峯紫栢嶺結茅獨居(列仙)¶
通紀)¶
趙公元天水人棲心於岷山之都瘀山二百三十年自稱年七¶
百八十能驅使草木爲人療疾賴之者眾後入大面山不知所¶
終(見輿地紀勝)¶
元刑生靑城山道士也精方藥武宗患心𤍠疾進藥罔瘳有言¶
<pb:CK-KZ_JY308_04p021b>¶
道士者帝詔見以肘後綠囊中靑丹兩粒繳梨汁進之疾尋愈¶
賞賜萬金封廣濟先生經數日辭去後疾作再詔之靑城山不¶
知所終(太平廣記)¶
明牟康民内江人少受異人傳隱居靑城山萬厯末上書言辛¶
酉九月蜀有變平者朱方伯爕元俄奢酋據重慶亂賊將㓂成¶
都朱詣靑城康民已候於途叩之曰酋至成都乎曰至矣十日¶
耳圍城乎曰圍有五日可守乎曰不可然有公在無慮公二十¶
年鎭撫西南功比韋南康問天下事曰北都王氣盡矣後朱總¶
督西南牟寄書云沐猴而冠與公作難熊據其險助之爲虐幸¶
聖明在上無虞也已果爲劉宗祥劾大學士王應熊主之事尋¶
<pb:CK-KZ_JY308_04p022a>¶
得解(通志)¶
國朝疤和尙獻逆姪也賊敗潛身削髮隱邑之三十六峯面有¶
火藥燒痕號疤和尙問其名不答康熙間尙在嘗云獻初脫禍¶
無意殺人至湖廣挈黨夜盗武當山金頂見神喝令快去非上¶
帝放汝收生定打殺汝以此自負爲奉天殺人(蜀碧)¶
顧阿瑛玉堂山主人康熙間蔡太史時田同友往山中謁之綠¶
鬢朱顏不食不飲談笑異常道元末明初事甚詳人謂已成地¶
仙先是蔡與漢陽太守王某善王年九十餘能御空行故引謁¶
焉(隨園詩話)¶
龍泉和尙天台山人行腳來灌駐錫西山慶雲菴談禍福輒中¶
<pb:CK-KZ_JY308_04p022b>¶
能召虎豹喜與鄉人飮謂結歡喜緣一日飮菴中將暮父老聞¶
丈室中䑛舐聲問之泉笑曰欲見乎但無畏以塵揮之有二虎¶
自室出目睒睒如巨星舉座股栗泉叱之逸去自是無敢赴飮¶
者忽一日招諸父老作別又各造謝如遠行狀歸入丈室跏趺¶
而逝(余聞其名爲龍藏未知果否卽龍泉)¶
呂磨頭邑道士道光間人不知所自髮如亂絲疊一毬繫腰際¶
時㩦大木魚往來導江村市談禍福輒中有欲齋者食盡一席¶
猶未足嘗趺坐伏龍寺數日不食自云與鐵瓢道士同躋大峩¶
厯靑城諸峯近遊此地㩦鐵杖挂大鐵瓢重三十筋者是也後¶
採藥靑城不知所終¶
<pb:CK-KZ_JY308_04p023a>¶
** 靑城山拾遺¶
舊志云融照寺在天國山今廢明一統志云天國山在縣西有¶
融照寺又云靑城山紀靑城有八大洞此乃第五洞按升菴集¶
靑城山一名天谷今作天國非又山海經西南黑水之間有廣¶
都之野郭璞注云其城方三百里蓋天下之中素女所出也補¶
注云其城郭璞別以異聞增入之也黑水廣都今之成都素女¶
在靑城天谷今名玉女洞是天谷卽靑城非靑城中別有一天¶
谷也¶
神仙傳云張道陵入蜀居鳴鵠山著道書精思鍊志而不及鶴¶
鳴山魏志則云道陵學道鶴鳴山而不及靑城考道陵遺事靑¶
<pb:CK-KZ_JY308_04p023b>¶
城較多是鳴鵠之說爲不妄郡邑考又云灌縣梁改置齊基郡¶
齊基縣隋改淸城縣有鳴鵠山靑城山是鳴鵠當又靑城之一¶
支特不可指名耳¶
寰宇記云聖母山在靑城縣西高二千丈周圍三十里南有深洞¶
輿地記云聖母山在靑城山東有龍池洞穴今已不可考惟宋¶
蘇惲聖母堂記猶存記云(靈泉邑北直嚮馳道俯僅一舍地聚落帶鎭市去市徑行越距半里拔秀¶
眾山環列崇阜遭迴巖嶺敝若百雉城隅崟岑繚滙崛竦天外綿亘固䕶高揭雲表由其峯半挺設平岡健盤壯垣方秩千步¶
中構佛宫領僧剎迨百室有古褚氏聖母祠堂在焉謹按隋開皇中褚氏名相自江都來本唐安郡靑城縣黑水溪人也黃冠¶
草帶幼悟佛心葛帔練帬夙參法要先遊方外首卜此山端擇勝址芟薙芒枿科樹括栢塵初地之位創安居之漸偃息襌梵¶
韜祕聲味勤事大雄氏教本爲空寂師表曰遞月進精一無怠當時所聞見者亦未甚悉而奉之適值𡻕歉田稼民傷飢饉則¶
<pb:CK-KZ_JY308_04p024a>¶
持龍頭小鐺㪚粥而飼之救拯生聚眾給千萬活病充疲戒告豐飫厥後以圓明相空俗身委化奉之者指其故地置祠塔以¶
歸其靈俗議習傳號曰米母院俄屬唐武皇會昌𡻕削廢天下寺宇斯院與塔亦例除毀時革宣皇大中九𡻕白丞相敏中按¶
節右蜀首謀興建尋得法潤禪師主之仍謀遺基再蕆能事揭崇堂構殿廊廡牙閣ֺ室之備咸與維新就刻舊塔石繪其遺¶
像遂設祠焉逮咸通中悟達國師知兀由長安來觀兩蜀名地寓此僑隱亦繼住持因題爲聖母院其山亦從而名之唐室下¶
衰洊經王孟兩世胙土僭朔此地靈異之應愈新於人救旱乘時灼示爲霖之兆拯民布惠尤司及物之仁神變屢聞雖無曠¶
𡻕炎宋大中祥符二𡻕府主宻直任公中正聆其顯迹拜章聞上願賜名額未幾詔下院新瑞應之號至寶元慶厯皇祐之初¶
元閔時澤蜀土遘厲府主宻值張公逸楊公曰嚴相國文公彥博端明楊公察異諭將校就堂祭請置府佛廟設鐘梵焚獻以¶
祈之匪夕而應甘澍浹於百里之内農稼稔字蕃固秋成享大年之望洎殿省丞潘公洞徐公汾劉公永咸出宰是邑軫民告¶
雨來拜祠下皆獲祥應著文賦詩大誌其異邇後動越兩蜀走巴卭繇綿漢梓遂列郡縣鎭凡屬愆旱奔來千里請禱於前動¶
皆協懇章章然以願從人其神化之若是與夫包山奠宅庸列聖姑之名崧岳升高亦著啟母之祀可並駕而議其明效祠前¶
<pb:CK-KZ_JY308_04p024b>¶
舊刋李唐大中時朱道異譔記辭旨巽懦頗肆誣誕尤不可詳究觀其統載剏院時禩禱雨應祈之狀咸闕如也院僧維膺懼¶
其故事湮廢因集其本末請序而申之貴乎聖母之遺烈斯院之所以興盡傳於時不冺余故執筆爲錄其實東寶山圖經謂¶
滋茂萬物故名慈母有龍池池有金銀銅鐵魚各從其色食者長生謂之肉芝此天皇眞人修道處也)¶
蜀檮杌云廣政十二年召宴芳林園賞紅梔子花花乃靑城山¶
進子種成紅香如梅放翁有紅梔子花賦云(余讀五嶽之書始如蜀之靑城𡻕癸¶
巳之仲冬天𢌿以此行極山中之奇觀乃稅駕乎雲扄酌瀑泉之甘寒味芝朮之芳馨濯肺肝之塵土凛毛骨其凄淸乃步空¶
翠之間而聽風松之聲覩一童子衿佩靑靑手持異花六出其英以爲薝蔔則色丹蓋莫得而强名方就視而慨歎已絶馳而¶
莫及忽矯首而淸嘯猶舉袂而長揖援修蔓而上騰擘層壁而長入敬變滅於轉盻久惝恍而伫立有老道士笑而語予人皆¶
以爲得道求諸已而有餘顧舍是而外慕宜見欲乎猨狙嗟予好學而昧道有書而無師雖麤遠於聲利實未免乎囍奇請書¶
先生之言用爲終身之規)¶
<pb:CK-KZ_JY308_04p025a>¶
雲谷雜抄云范仙觀葨芝樹高丈餘不甚增長花小而白每𡻕¶
開花次年結子又次年方熟子如楮實文若龜背味甘酸可食¶
寶園山靑城縣北三十里岷山之東洞在其下以其靈芝產玉¶
神草繁金故以爲名¶
靑城山卽長生觀山見輿地紀勝¶
天池山在岷山亦名泉峯山山上有池下臨絕壁人跡敻絶¶

** 靑城逸事¶
張素卿簡州人嘗客於夏侯孜多見名畫後落拓爲道士居靑¶
城山常道觀王蜀先主修丈人觀請畫五嶽四瀆十二溪女及¶
嶽瀆曹吏詭怪生於筆端觀者恐懼蜀主誕日太傅安思謙進¶
<pb:CK-KZ_JY308_04p025b>¶
所晝十二仙眞形十二幀蜀主欣賞因命學士歐陽烱次第爲¶
之讚待詔黃居寶題以八分凡醮奏於玉局觀開懸供養(見益州名¶
畫錄)¶
杜齯龜益州名畫錄云其先本秦人避安史亂遂居蜀工雜畫¶
尤妙於佛像羅漢嘗爲蜀後主畫王子晉及唐諸帝像於上淸¶
宫授翰林學士賜紫金魚袋十國春秋云丹靑之妙出人意表¶
始師常粲冩貎野人繪像者推以爲首¶
東坡志林云章詧字隱之本閩人遷於成都數世矣善屬文不¶
仕晚用太守王素薦賜冲退處士一日夢人寄書召之云東岳¶
道士書也明日與李士林遊靑城濯足水中詧謂士林曰脚踏¶
<pb:CK-KZ_JY308_04p026a>¶
西溪流去水林答曰手持東岳寄來書詧大驚不知所自士林¶
蓬州人語默不常或以爲得道者年逾百𡻕嘗見予成都曰子¶
巳貴當策舉首巳而果然¶
夷堅丙志云靑城二月望爲道會巨室張氏唐氏輪主之旣集¶
閉門罷會乃啟一曰有道士叩門閽者止之乃下茶肆脫笠挂¶
壁間曰爲我視此旋當復來少頃笠旋如輪驚報觀中揭之下¶
有詩云偶隨靑帝下蓬萊劍㦸崢嶸遍九垓綠履黃冠俱不識¶
高留一笠不沈埋¶
舊志蜀有道士嘗詣紫極宫謁杜光庭朝夕惟唱感庭秋詞一¶
夕列筵二靑衣童侍立光庭欵戸乃令二童收拾筵具摺㬪之¶
<pb:CK-KZ_JY308_04p026b>¶
隨手而小將二童合爲一處可寸許納冠中啟戸已不見矣¶
茅亭客話云劉長官名蟾美丰姿善談論涉獵史傳好言神仙¶
事無子息夫妻俱五六十於僞蜀攝成州主簿聖朝克復匿川¶
界貨藥改名抱一開寶中於鬼城山上結茅三間植果種蔬作¶
終焉計時入靑城縣貨藥市米麵鹽酪歸山人稍知之或云有¶
黃白法一日有三人冒夜投宿自㩦酒果就語及爐火事頗契¶
合夜央語笑方酣客曰知長官有黃白法可梗概言之長官堅¶
拒客復祈之不已長官曰某數年浪迹從師袛得此法豈輕道¶
耶客曰某等願於隱齋効爨薪鼓鞲之役可乎長官辭以師授¶
有時他日於丈人眞君前相傳爾客作色云今夜須傳勿爲等¶
<pb:CK-KZ_JY308_04p027a>¶
閒長官曰適慕君子同道何相逼如此客攘臂瞋目之良久¶
曰某等非君子是賊也如不得必加害腰間探出短刃長官與¶
妻惶懼憚其迫脅併法兼奉之殘藥三人得之揖拱而去長官¶
夫妻昧爽下山不復再往¶
茅亭客話云湻化癸巳𡻕冬十月靑城山民往趙公山採薪遇¶
數苗薯藥頗大於常村人度其下必有大薯藥遂與妻子同掘¶
之深三尺餘但見根鬚把一大瓷合遂揭視之有大赤蛇如爛¶
錦盤結合内村人悸慄以鋤觸之蛇乃翻然化一雉飛入溪水¶
中合内餘一石簪村人持歸山舍其夜一室如晝村人轉懼此¶
物異常送與莊主明年值順逆作亂遂不知此簪所存¶
<pb:CK-KZ_JY308_04p027b>¶
譙秀蜀記載蜀之八仙首容成公云卽鬼容區隱於鴻濛今靑¶
城山也次李耳生於蜀今之靑羊宫三曰董仲舒亦靑城山隱¶
士非三策之仲舒也四曰張道陵今大邑鶴鳴觀五曰嚴君平¶
卜肆在成都六曰李八百龍門洞在新都七曰范長生在靑城¶
八曰爾朱先生在雅州¶
附錄明焦維章遊靑城山記¶
成都之西名山水而縣者以十數而灌爲勝灌之山以百數而¶
靑城尤勝時嘉靖二載季春三月予友馮子廷器諗於眾曰靑¶
城之秀甲於益州天倉諸峯左右森羅削壁嵁巖望之蔚然其¶
翠欲滴予田於其下故能詳也諸君其弗靳於遊乎予將披石¶
<pb:CK-KZ_JY308_04p028a>¶
穿雲候君於靑霄白石間亦勝事也予乃偕諸友剌舟渡江行¶
平沙中極目百里漸進山下一時林壑之美已覺勝絶取道馬¶
橋掠牛心山出橫山之下有小溪環崖而東可用灌溉以岸善¶
崩水輒泄前令績溪胡公使鑿之因崖爲岸民到於今便焉循¶
良之利民如是爲之嘆羡過橫山折而西至石佛灣田皆膏腴¶
水四時不竭又折而西登小坵土地坦衍林谷迤邐望靑城山¶
長生觀等處尙在翠微烟靄間問諸路人始得逕北走里許有¶
二衲持辦香道傍迎之乃羅家菴也菴之所在中深外曲路入¶
幽溪怪石牙蹄股相合不可步跳躍而逕始達少焉陰雨冥¶
濛作瀟瀟聲矣急發南行一里餘雨亦霽比午後憇長生觀觀¶
<pb:CK-KZ_JY308_04p028b>¶
久廢頹垣敗礎與灌莽爲伍物之興廢蓋有常數讀東坡橫山¶
之記不足慨也由長生宫西北行入山口山皆排闥擁澗夾路¶
蘚篁蓊鬱凡數轉抵建福宫宫亦荒虛不治其前諸山蒙茸岧¶
嶤望可千仭惟貧僧數人茗漿不具已而吾友周子良翰自大¶
樂而至且㩦酒及殽以進時已暝不可前矣迨晚風雨大作諸¶
子且飮且悵以爲天師洞陡絶峛崺林深泥滑攀躋尤難其將¶
止此乎吾友鮮于申宗等宣言曰不可止也且宿一宵著屐再¶
登我輩毋首鼠兩端以貽靈運之愧厥明飯畢出宫日光蒼凉¶
掩映雲際周遭巨壑間丹壁崚嶒劃然大嘯類有人在空谷中¶
酬和者西行崇嶺蘿磴如立仰首俯膺而上氣息僅屬遠望有¶
<pb:CK-KZ_JY308_04p029a>¶
梨花一株燦如素錦卽洞所在也復過上數重道甚湫隘纔可¶
尺許旁皆邃谷易於墜陷凡行四五里得至洞下洞在石壁十¶
餘丈上與逕迴殊前令胡公懸爲棧道沿入洞中中塑道陵像¶
左塑明皇像或云僞主孟昶也山之奇峯淸淑不可殫述右三¶
十六峯次第呈露黛色如螺其試劍石等山遠近朝拱若服於¶
洞之中山而岌然無阿附意浮嵐往來在我襟袖以及萬類攬¶
不盈掌天下之奇觀備矣然丹竈徒存白鶴不返所謂雲路咫¶
尺不可以登者與洞有菴一所比邱者年可近百不御酒肉且¶
云牡丹坪朝陽洞去此不遠乃各酌數杯下兩腋淸風殊覺有¶
盪胷之勢尋建福宫故道而歸會馮子廷器延飮其家諸友亦¶
<pb:CK-KZ_JY308_04p029b>¶
醉飽連日爽氣方騰塵襟又塞矣昔太史公登龍門探禹穴而¶
後爲文疎宕有奇氣朱張二儒遠臨衡嶽與道大適其時高邁¶
之懷豈潦倒囂譁者所能與哉江湖余樂也此余靑城之游不¶
可以無言也¶
國朝邑令王夢庚有重脩天師洞常道觀記¶
常道觀者灌邑靑城山第一峯之眞常道觀也道書稱卅六洞¶
天靑城次於五嶽高三千六百丈屹然三十六峯羅列一百八¶
景曰寶仙九室之天軒轅時眞人甯封棲止焉黃帝從問龍蹻¶
飛行之道封爲五岳丈人儲福定命眞君其言雖夸其事非盡¶
無稽也後漢涪陵處士范寂字無爲昭烈帝徵之不起封爲逍¶
<pb:CK-KZ_JY308_04p030a>¶
遥公。得長生術，因稱范長生。晉元康中蜀亂，率數千人，保險居¶
是山，厥功偉焉。廟爲碧落觀，亦稱常道觀。開元十二年元宗手¶
勅云：蜀州靑城，先有常道觀，所置元在靑城山。聞有僧奪以爲¶
寺。勿令相侵，觀還道家，寺依山外舊所。使道佛各有區分。唐祖¶
元元皇帝宜崇奉如是，遐哉蔑以加矣。張道陵亦脩眞於是，傍¶
有誓石。靑崖中斷龍穴，乃不敢出水害稼。下有白雲溪，唐末杜¶
光庭隱居於是，著道藏極爲繁富，尤爲道家所宗。述其他不可¶
深紀，是誠羣眞稅駕之奧壤，幽人寄跡之靈區也。顧陵谷變遷，¶
壇宇頹廢，有不湮没於荒烟蔓草，蓋幾希矣。余以去秋權灌篆，¶
今夏偕友人一尋其勝，求陸劍南所謂儲福丈人長生延慶等¶
<pb:CK-KZ_JY308_04p030b>¶
觀，題識皆𣺌，不可得。上淸宫僅存小室二楹，卑隘殊甚。惟常道¶
觀則唐勅古石巋然獨存，古殿廊廡高下具備，是殆鬼神呵獲¶
之靈，存十一於千百，爲名山福地。特綿其盛者歟。惟土木之工¶
多厯年，所漸就黟[⺡*巳*力]。道人萬本圓銖積寸累，募化十方，踵而新¶
之，請一言以爲記。余惟靑城爲名山洞天之勝，常道觀爲靑城¶
諸道觀之勝。唐勅叮嚀，誥誡如彼，其後不爲補苴完善，而聽其¶
荒没如名蹟。何本圓此舉殊可與也，因從其請而爲之記。¶
¶	
¶	
¶	
<pb:CK-KZ_JY308_04p031a>¶
** 逸事補遺¶
靑城大面山，乘和尙精禪學。僧問如何是相輪峯。師曰：直聳烟¶
嵐際。曰：向上事如何。師曰：入地三尺五。問如何是佛法大意。師¶
曰：興義門前鼕鼕鼓。曰：學人不會。師曰：朝打三千，暮打八百。(《佛祖¶
通紀》)¶
¶	
¶	
