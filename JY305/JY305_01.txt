#-*- mode: org; -*-
#+TITLE: 南嶽/岳總勝集
#+DATE: 2011-11-02 11:14:54
#+PROPERTY: kxid KX293
#+PROPERTY: title 南嶽/岳總勝集
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ0606
#+PROPERTY: id JY305
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY305_01p012a>¶
　
* 南岳總勝集¶
　　
** 眞君觀¶
眞君觀在銓德觀東五十步卽九天南上紫光慶華赤帝太虛¶
之館本注生眞君廟在岳祠中各廟門唐開元中司馬丞禎上¶
言五岳洞天各有上眞所治不可與血食之神同其饗祀聖旨¶
爰創清宮凡立夏日先齋潔勑命州官致醮於是觀兼度道士¶
五人焚修開元五年明皇製五靈經云佐治者有九人從吏者¶
三伯餘人翊衛衙官三百爲國家祈眞請福之地上眞記云太¶
虛眞人領南上司命卽赤帝也¶
　　潛山魏君(冲)爲副治¶
<pb:CK-KZ_JY305_01p012b>¶
　　霍山韓君(眾)爲佐治¶
　　霍林山許君　(映)¶
　　丹霍山周君　(紫陽)¶
　　金華山黃君　(初平)¶
　　南霍山鄭君　(隱)¶
　　天柱山阮君　(徽)¶
　　紫虛元君魏夫人(華存)¶
　　中寂元君麻姑¶
右眞君佐命之司吳越楚蜀之地當司察之淳化中始改爲眞¶
君觀祥符中詔賜觀額開元六年上帝降賜眞君驅邪王七一¶
<pb:CK-KZ_JY305_01p013a>¶
張其狀類劍長三尺闊四寸玉文如雲霞其端微有鋒刄玉册¶
一道長一尺餘闊六寸其篆文曰道君之玉册有兩印文曰三¶
天太上之印皆篆文或曰舊本玉册愫在眞君臂間檀香刻此¶
以傳於世玉璽一枚方闊五寸八角其文曰注生眞君玉印亦¶
篆文今悉存焉或云是司馬天師篆文也宋朝降到眞君火鈴¶
冠一頂以金裏餙潛霍二眞君玉圭二面並存太宗眞宗仁宗¶
三聖御書敕黃存焉大觀二年三月奉旨建元辰殿乃集福殿¶
在觀中前有玉清金闕之門每歳六度生辰及春夏二祀皆自¶
京降御名詞表於此致醮每辰焚御香六兩祝聖壽恩賜紫衣¶
一道實國家祈福之所也故江陵公留題眞君觀詩云秘殿崔¶
<pb:CK-KZ_JY305_01p013b>¶
嵬近紫虛洞天岑寂列眞居霜毛時下朱陵鶴金簡猶存宛季¶
書風拂瑤壇欹羽斾雲歸翠嶺度飇輿竹煙觀月空歌裹一道¶
寒泉漱碧渠¶
　　
** 衡岳觀¶
衡岳觀在紫葢峯南下紫霄峯前晉太康八年吳人徐靈期新¶
野先生鄧郁之開古王母殿基晉懷帝元嘉中賜額爲華藪至¶
梁改爲九眞觀張佐堯詩略云晉代爲華藪梁朝號九眞宮門¶
頻改額洞口不移春住持周靜眞乃武帝之師帝心期上善親¶
紆黃屋謁此玄都若軒后之拜崆峒漢皇之禮河上異代同時¶
也奉敕賜莊田三百戸充基業至隋大業八年屬唐高祖詔請¶
<pb:CK-KZ_JY305_01p014a>¶
蔡法壽李法超二法師主觀事焚修興行教法其衡州府庫田¶
疇什物並賜觀資用貞觀二年太宗重書額詔張惠明天師度¶
道士一十九人焚修高宗弘道二年詔葉法善天師封岳地方¶
四十里充觀長生之地禁樵採斷田獵投龍奠簡以爲常典開¶
皇中改爲衡岳觀後因兵火摧毀皇祐初府主令公重建之本¶
朝太宗眞宗仁宗三聖御書洎金寶牌每辰焚御香祝聖壽亦¶
國家祈福之所眞宗朝敕差冲靖太師單惟岳住持提舉岳門¶
宮觀兼管火煙後奉旨改爲甲乙自兹始也故宰相王欽若有¶
送單大師歸岳詩云玉書飈馭降神州樓觀丹臺選道流巖谷¶
難藏猿鶴性吟懷終戀水雲幽晚程冒雪瀟湘渡採藥沿溪舴¶
<pb:CK-KZ_JY305_01p014b>¶
艋舟乍到楚鄕應動念十年人物半沉浮宣和六年敕建昊天¶
殿改賜爲銓德觀¶
　　
** 紫葢院¶
紫葢院去廟北十五里寶勝寺上唐傳待仙修行處譚陳二士¶
亦修鍊於此又有鐵瓢仙張白居之北入桃源基址廢久有野¶
人居之上有醮斗壇竈北李生尸解處下有唐太子繫馬樁在¶
焉¶
　　
** 聖壽觀¶
聖壽觀去廟北登山七里唐咸通中建因澗得其名舊記云故¶
靈武盧璠鎮黔南日奏請以舊書堂爲觀六年奏捨莊田屋宇¶
<pb:CK-KZ_JY305_01p015a>¶
永充觀内常住今盧公眞堂洎殿宇儼然舊有清音閣選仙亭¶
迎仙閣此君閣層崖峭壁脩竹長松幽澗清湍景象奇異比之¶
萬壽加之數倍茂密也壽澗逕觀前下合靈澗流注平野唐懿¶
禧中有軒轅彌明隱此年久後復抱黃洞太平興國中有跛仙¶
遇呂洞賓於君山後亦隱此行靈龜吞吐之法功成回岳麓自¶
號瀟湘子嘗云我愛瀟湘境紅塵隔岸除南山七十二惟喜洞¶
眞墟元祐間常有白鶴栖鳴於杉松之上三日而去宣和元年¶
改壽棋¶
　　
** 華葢院¶
華葢院昔華葢君修行處不顯名氏或云古太清觀也去廟東¶
<pb:CK-KZ_JY305_01p015b>¶
北十五里自元陽宮陟上清宮而至昔譚峭巖字景升居終南¶
山久著化書過東吳見宋齊丘遊廬阜泛瀟湘鍊丹於此又默¶
希子不知何氏居此著通元經開皇中有道士吳涵虛字合靈¶
居之風狂未嘗下山終日沈湎亦無煙火之具俗呼爲吳猱好¶
睡經旬不食常言之若要閑卽須懶如懃卽不閑也素不攻文¶
忽作上昇歌云玉皇有詔登仙職龍吐雲兮風著力眼前驀地¶
見樓臺異草奇花不可識我向大羅觀世界世界只如指掌大¶
當時不爲上昇忙一時提向瀛洲賣後於清泰二年上昇又有¶
荆臺隱士鐵冠先生樊氏慕合靈之道常騎白牛訪之楚王馬¶
希範嘗師之後馬希聲嗣位先生不知所之¶
<pb:CK-KZ_JY305_01p016a>¶
　　
** 上清宮¶
上清宮去廟東北七里吳人徐靈期眞人修行之所徐幼遇神¶
人授以玄丹之要含日暉之法守泥丸之道服胡麻之飯故得¶
周遊海岳來往南山積有年矣採訪山洞巖谷作衡岳記敘其¶
洞府靈異言紫蓋雲密二峯皆高五千餘丈而雲密有禹治水¶
碑皆蝌蚪之字碑下有石壇流水縈之最爲勝絕而紫葢常有¶
鶴集其頂而神芝靈草生焉下有石室有香爐杵臼丹竃祝融¶
峯上有碧玉壇方五尺東有紫梨高三伯餘尺乃夏禹所植實¶
大如斗赤如日若得食長生不死義熙中山人潘覺至峯石裂¶
有物出如紫泥香軟可食覺不知其石髓竟不食棄去忽悟而¶
<pb:CK-KZ_JY305_01p016b>¶
還已不見此君之所記聖異又能役使鬼神降伏龍虎以宋元¶
徽元年九月九日冲眞重和元年徽宗皇帝賜明眞洞微眞人¶
今宮基尚存石碑傳云舊有仙鷄報曉因喫仙草不死間有樵¶
人見而不能捕大厯七年玄和先生張太空者李泌之師居之¶
得道後入元陽宮尸解大中元年韓威儀慕眞風而居之修行¶
亦得道¶
　　
** 石室隱眞巖¶
石室隱眞巖在上清元陽之間杉松夾道巖岫惟藍有石室兩¶
所本虎豹之窟唐大中元年劉元靖先生居之禮斗步罡驅逐¶
虎豹芟除荆棘而住衡州剌史韓曄捨俸錢爲建會眞閣就巖¶
<pb:CK-KZ_JY305_01p017a>¶
闢其石室引泉環流伐木誅茅鑿其茶竃棋局醮壇藥臼盆床¶
燈具供器自然生成會昌中詔入內傳受法籙封號廣成先生¶
久之乞還山大中五年冬十月有靈鶴屢降未幾去世聞天樂¶
浮雲及遷神日惟杖履在弟子呂志眞得其道兵部侍郎蕭鄴¶
文其碑吏部侍郎趙櫓爲傳太子賓客盧璠作石室銘道士張¶
堅白爲內傳今止存內傳洎神道碑在銓德觀今基址尚存¶
　　
** 中宮¶
中宮在廟之東北七里梁天監中建眞人王靈輿修行之所王¶
乃晉陵人幼而穎悟更不婚宦勤志於道辭別親友結廬於五¶
老峯下似有所得忽一夕有神人謂之曰得道者若非其地如¶
<pb:CK-KZ_JY305_01p017b>¶
植五穀於沙之間則不能成子雖有飛昇之骨當須福地靈壇¶
乃可以變化雖累德以爲土地積功以成羽翼苟非其地魔壞¶
其功兹道無由成矣靈輿告曰何地可棲神人曰朱陵之上峯¶
紫葢之隣岫可以冲天矣遂自廬阜遷居南岳之中宮修行一¶
十二年道成復遷於朱陵之東朝斗鍊眞以天監十三年七月¶
十二日冲舉重和元年徽宗皇帝賜號通微集虛眞人又唐天¶
寶初董奉先居之修九華丹法而得道久於衡陽棲朱陵之後¶
洞元和中馮惟良亦修行於此本傳並具下卷又唐大厯中李¶
德林先生修行得道宮已廢久¶
　　
** 元陽宮¶
<pb:CK-KZ_JY305_01p018a>¶
元陽宮在廟之東北登山五里與上清中宮如鼎峙晉大始中¶
陳眞人諱興明修行之所眞人少遊名山因訪眞跡於天柱峯¶
上遇一神人年十八九自云吾厯行四海度有志之士世人修¶
道暫能精專中道而廢不至勤久何得擢形雲天飛神霄衢汝¶
之精功亦可佳也第勿退轉何慮不列名金闕玉堂前苦後樂¶
者苦則有極樂則無窮何者林谷幽棲禽畜爲侶飢渴必至寒¶
暑辛勤割世離榮辭親捨愛可謂苦矣壽同天地變化無窮策¶
空乘虛坐生羽翼可謂樂也得不勉於修勵乎興明拜手曰永¶
佩聖言畢至於道不敢怠忽也遂授明鏡之道修之十有八年¶
二仙降而告之曰吾昔授子之至道果能勤行今則登躡九天¶
<pb:CK-KZ_JY305_01p018b>¶
遊宴八海積功之報也前苦後樂今子至矣以晉太康元年三¶
月初一日煙霞遶室天樂遊空山河肅清來往觀之惟有空室¶
至於雞犬悉皆騰舉重和元年徽宗皇帝賜號致虛守靜眞人¶
又唐有張玄和先生居之德宗御詞賜之云夫至道無名强假¶
名而崇道至眞無諡必求諡以明眞惟其可稱實在全德故南¶
岳元陽宮道士張太虛混元育粹玄之又玄鍊骨三清存神八¶
景衡峯養德時近百年依罔象以冥搜挾鴻濛而冲用棲遲浩¶
炁太苦眞形頃在先皇敕崇道妙望乎玄鶴之駕錫以紫霓之¶
裳我有輔臣格言高躅永懷仙子恨不同時聊伸嘉尚之情式¶
降昭旌之命策名表德庶永無窮可贈玄和先生貞元四年六¶
<pb:CK-KZ_JY305_01p019a>¶
月十三日下後尸解於靈隱峯其官本朝淳化天聖政和三經¶
修葺宣和元年改賜崇明觀觀後三里有伏虎巖¶
　　
** 田眞院¶
田眞院在元陽宮東南二里唐寶厯中建綠筠蒼松前後掩映¶
三清並石像殿北百餘步有小嚴田先生常憇於此巖上有一¶
松樹號華葢松根柯盤曲枝榦左細如華葢巖周迴雖廣一株¶
盡蔽之開皇時田良逸名虛應齊國人侍親自攸縣遷居南岳¶
喜陽峯後躬耕貨薪以侍母夜卽獨坐巖中一日放志遊五峯¶
見何尊師而問道其母曬衣於山北聞兒遠適速往追之不及¶
復囘衣已化爲石至今數百年衣色不改素潔如初下有小巖¶
<pb:CK-KZ_JY305_01p019b>¶
母常憇此經日而坐常服炁減食母旣坐亡其志愈堅後遇薛¶
季昌而傳法東入天台不復出憲宗詔不起後尸解本朝宣政¶
間値囘祿止存石三清紹興間復建小殿有道人焚修至今不¶
絕¶
　　
** 北帝院¶
北帝院在銓德觀後半里脩竹長松前後茂密梁天監末女冠¶
徐練師居之修行而得道貞觀末張惠明再修遇南嶽石英夫¶
人傳道行抱一三五混合之法而後尸解又有李思慕居之得¶
道宋太平興國中賜額近廢¶
　　
** 凌虛宮¶
<pb:CK-KZ_JY305_01p020a>¶
凌虛宮在廟之東登山八里華葢峯南下唐天寶初建薛練師¶
名季昌庵居處明皇詔住九眞降聖觀進講道德經撰玄微論¶
御書批答凡十數次後辭榮寵乞囘草廬一日謂門人曰今夕¶
天氣異常吾當有所適遂凌虛而去後有華幽棲自西蜀遊二¶
十四治厯荆渚沂瀟湘禮赤君於此修眞晦其名氏於五峯之¶
下石臺上注靈寶經臺上煙雲如香煙繚繞而起注經罷煙亦¶
自無感格如是因名天香臺後尸解會昌中周混汗自九眞來¶
居之後得道爲大羅觀主宮前有自然石壇醮器並生成試劍¶
石浴丹泉紹興末移於山下開創僅五七分而未周備¶
　　
** 洞靈宮¶
<pb:CK-KZ_JY305_01p020b>¶
洞靈宮去廟東北登山十八里紫葢峯東下昔東晉末鄧欲之¶
字彦達居洞靈臺誦經遇魏夫人傳法行之而得道係二十五¶
洞靈源福地古詩云洞靈源接洞陽天瘦壑危峯土絳煙曾踏¶
落花聽玉籟赤松壇畔鶴鳴泉宮建自李俊氏天師居之得道¶
昔有彭蔡二眞隱此唐末有聶師道遇之今有桃林左右茶園¶
橘柚所在宮前舊有古楓一株端聳數丈根脚隆起蟠結成一¶
巨龜首尾足甲顯然如活觀者畏憚其宮宇庵居自五代撥亂¶
盡罹囘祿山頗虛逈本朝大觀末有中貴王門司拾金帛重建¶
宮殿廟廡迄今一新住庵隱逸者亦不減舊東北有桃花源鶴¶
鳴泉皆遊人罕至西岸上有刻張元化還丹賦下有洗藥池東¶
<pb:CK-KZ_JY305_01p021a>¶
有朝斗壇¶
　　
** 招仙觀¶
招仙觀在廟東八里舊記云啓基劉宗卜字蕭齊又記云晉咸¶
亨中建昔張眞人諱曇要居之精思感通天眞密降傳內養元¶
和默朝大帝之道行之十二年神遊太空而朝皇極大帝賜以¶
瓊實琅膏混神合景之液餌之變化莫測神用無方以齊延興¶
元年七月初三日忽然雷吼天地震動俄有鸞鶴丹詔迎之昇¶
天重和元年徽宗皇帝賜號葆光襲明眞人貞觀二年有廬陵¶
蕭法師諱靈䕶來居之化黃白術外鬻之修其觀宇五年建尋¶
眞閣六年壬辰於桂州鑄銅鐘一口重五百斤歸觀凡五更不¶
<pb:CK-KZ_JY305_01p021b>¶
敢叩擊葢驚地府陰神之怒也然後鍊丹於山北凡經三鍊方¶
成服之於弘道二年中秋尸解元和之末有許碏者自峨嵋而¶
來題記于梁上常大醉長歌歌中洎題記處嘗有尋偃月子之¶
句竟不知偃月是何物又屆題於堂壁其末句云鄧通飢死嚴¶
陵貧帝王豈是無力人丈夫未達莫自親攀龍附翼損精神端¶
拱末五更初忽聞鐘聲眾皆驚訝曉而視之鐘破裂不旬日有¶
一道人布衣繿縷自云能補鐘但需數千斤火於是燒炭鍜鐘¶
道人以掌心鎔銅汁就其裂處模之其經焰自暗眾視之而憚¶
道人入溪洗手忽失所在其鐘至今有手模之迹此實靈異又¶
唐末聶師道訪彭蔡三眞仁宗朝有卷素先生奉旨來住久之¶
<pb:CK-KZ_JY305_01p022a>¶
入衡岳觀後尸解宣政間有逸人吳承遠慕其風而建養素軒¶
觀舊有遙碧閣競秀亭朝天壇北二里有雪浪亭洞眞澗瀑布¶
自洞而出巨石橫峻當石崖之上有一石沼圍若鍋釜之狀可¶
廣丈餘深不可究一泒飛下如紋簾號朱陵洞三十六洞天之¶
第三洞也又有石井下直無底通徹四門澗流僅二十里成此¶
懸注從初溪至中潭凡九仭自中潭下入谷十有八仭有冥蟠¶
壁面闊四席濤雪騰飛雷雨驟下雖天台峨嵋不及此勢也下¶
有投龍潭修醮畢投金龍於此石罅微開聞天樂之聲放藺敭¶
有水簾洞詩中一聯云開元投金龍水底聞天鈞是也若遊人¶
誠心潔志瞻視而窺之微芒見金床玉几至道間有孕婦觸之¶
<pb:CK-KZ_JY305_01p022b>¶
石崖漸合一無所覩往來留詠粲然盈壁獨廬陵李元輔一篇¶
超越倫輩詩云一片桂蒼崖分明不惹埃蹙成珠顆白垂下玉¶
繩來野䴏飛難入山風捲不開聲聲去朝海無意戀巖隈句清¶
格健觀者嘆伏政和元年十月建安張徽言領漕本路按部自¶
湘潭趍岳祠未至三四里間覩道左松蘿蓊蔚中有高門宏麗¶
朱書大榜曰朱陵宮門內樓閣隱然一人立閾間若有所伺時¶
以日昃未暇遊觀意俟他日也二年九月初五日自衡州回宿¶
勝業禪寺語住持僧景襄曰來早同爲朱陵之遊襄曰此寺之¶
東有招仙觀觀後有朱陵洞予謂去歳嘗過朱陵宮見高門大¶
榜朱字盈尺恨未之遊今者之來深有意焉翌旦同詣招仙觀¶
<pb:CK-KZ_JY305_01p023a>¶
經厯向所見處了無所有惟空山而已比至朱陵洞囘面石壁¶
瀑布中住亦無屋宇詢之道流云素無此宮亦無此門異哉乃¶
天台大方廣崇山聖竹林寺與此類謾書以識之後住持道士¶
王元洞建望仙亭於見處立宮門縣尉錢景衡書朱陵宮三字¶
以朱填之爲榜後剏望仙橋觀有銅像保生天尊晉咸亨中鑄¶
石像老君并侍從並同時而建舊觀在洞口唐末遷出就老君¶
殿别塑元始玉宸共爲一殿以奉香火或云唐以遵奉玄元爲¶
聖祖故建玉宸居右也宣和元年改賜今額¶
　　
** 九眞觀¶
九眞觀在廟東十里舊記云晉太康中新野先生建天監初有¶
<pb:CK-KZ_JY305_01p023b>¶
張如珍眞人居之張乃先生鄕人也幼而少語淡泊不羣壯歳¶
幽棲而宿禀靈骨遇神人降於巖室傳明鏡洞鑒之道使其修¶
之曰夫燭物理者天也鑒物形者道也天之道以清鏡之道以¶
明審而無差形定於此物應於彼故川岳之狀鬼神之情無所¶
逃而隱也天以清而容萬物水以澄而鑒眾形若修天清鏡明¶
澄心靜神而得内外洞徹則至道成矣倘外役於物内勞於神¶
神心昏濁不能澄清則去道遠矣此法吾昔受之於長桑公子¶
長桑公子受之於太微天帝君所得之能洞達玄通遐照八極¶
夫洞眞法中有四規之道依四時而行亦與此同體矣古人所¶
謂虛其室白自生定其心道自至信矣哉如珍修之九年徹視¶
<pb:CK-KZ_JY305_01p024a>¶
千里無一物可隱以梁天監十三年十一月十八日君獨遊山¶
三日不返弟子求之而君方衣仙衣駕雲輿簫鼓擁之縹緲而¶
昇天重和元年徽宗皇帝賜號全眞達道眞人開元初司馬承¶
禎字子微自海山乘桴鍊眞南岳結庵於觀北一里目之白雲¶
丞相張九齡屢謁之明皇令弟承禕詔之較正道德經深加禮¶
待呼爲道兄凡是觀中供養金銀器皿悉歸降賜自御扎批答¶
表書往來不絕天寶初蜀人薛季昌昔在峨嵋山注道德經二¶
卷後隱居衡岳華葢峯撰玄微論三卷并大道頌一首乃注得¶
司馬弟子王仙嶠寫進上詔住降眞觀供器御書批答不絕及¶
於九眞觀奉造聖祖天道玄元皇帝聖像一鋪十三事通光座¶
<pb:CK-KZ_JY305_01p024b>¶
高一丈七尺經六伯七十卷仙嶠乃本觀道童性好淡泊因看¶
列仙傳有物外操嘗謂五千言外皆土梗耳擕岳中茶入京師¶
教化嘗於城門内施茶忽一日遇高力士見而異之問所來答¶
是南岳山九眞觀道童爲殿宇頽毀特將茶來恭化施主力士¶
喜其言因聞明皇宣見帝喜清秀問曰卿有願否對曰願鬱鬱¶
家國盛濟濟經道興帝喜令拜司馬先生爲師於内殿披戴厚¶
賜迴山夜夢感眞人陳少微而得道要再命侍司馬先生來王¶
屋久之奏云尊師以開元二十三年仙化云請收南岳舊居爲¶
觀蒙聖恩書額詔薛季昌住持降聖觀宣賜聖像供器天寶十¶
二年復令衡州鑄銅鐘一口降賜觀中音韻振遠徹於霄漢重¶
<pb:CK-KZ_JY305_01p025a>¶
四千斤上刻明皇帝號御製銘曰鑄於郡懸於觀天長地久福¶
無算驃騎吏大將軍高力士監鑄此眞岳中之石器也後乾元¶
三年二月值兵火罹亂焚蕩罄然鐵石鎔裂惟有此鐘豈非願¶
力而至於是哉咸通年王固節道行超倫一方仰慕營葺一新¶
闡教談經學者如市奉詔歸北岳封總大師又元祐間其鐘忽¶
不見數日一日得之於觀前塘中苔蘚所漬鐘頂上龍折其右¶
足復致於樓上傳云與青草渡龍鬭今觀後有龍竇嶺觀一里¶
有武林謝先生再葺白雲庵而居嘗與曹道冲爲詩琴之友道¶
冲有詩云桃源洞口武林人跳出紅塵二十春但喜白雲深有¶
趣不知青眼近來親丹砂已向坤爐伏玉液先從坎鼎烹活計¶
<pb:CK-KZ_JY305_01p025b>¶
一張焦尾外碧壇三尺禮南辰西有王氏藥寮王住久遷靈巖¶
就雲龍峯尸解觀北隅五十步有壽山亭亭下有白龜泉卽南¶
山第一泉也其泉自崖竇迸出青泚甘冽其色早晚兩變雖南¶
山名泉無逮此者飮之無疾而壽中有白龜大如錢白如玉隱¶
於石竇之間人罕得見遇之者吉祥而延壽傳云龜出仙來龜¶
隱仙去題詩亦眾惟野人皇甫渙云靈臺塵不止塵止非靈臺¶
愛此一泓水曾棲靈物來愚近歳卜庵於此泉之北山相去五¶
里因採藥嘗憇此亭每欣歎其異云寥寥宇宙之中凡眞仙隱¶
化於白龜者計此乃三處也愚自謂年秋棲於是山爲終焉之¶
計凡三徙其屋至朱陵之東芟王氏舊藥圃而住適與此泉爲¶
<pb:CK-KZ_JY305_01p026a>¶
隣非偶然耳因成一絕謾書之於此天下白龜三處顯怡山少¶
室壽仙亭我今卜築南山頂得爾爲隣祝聖齡觀有九仙閣閣¶
後舊有琅瑛閣重和元年改賜今額壽甯¶
　　
** 降聖觀¶
降聖觀在九眞觀一里舊號白雲庵司馬子微修行處因弟子¶
王仙嶠奏請以先師庵爲觀蒙降額親篆勑九眞觀薛季昌兼¶
住持¶
　　
** 九仙宮¶
九仙宮在廟東十二里梁天監中建昔王靈輿自中宮鍊行旣¶
周冲寂之後遷於此朝斗思微一日天眞迎之又有鄧郁之南¶
<pb:CK-KZ_JY305_01p026b>¶
陽新野人也幼夢一鳥吐印與之自是人聞有疾以印治救永¶
爲符章病者自愈後與徐靈期結方外友周遊名山尋訪上士¶
遇至人傳金鼎大龍之術於宋元徽二年徐旣上昇郁之隱洞¶
門久之乃徘徊湖外洞天福地無不遍厯所患丹材無力可置¶
因有司奏少微見南楚武帝勑監軍採訪詔之便殿問所修曰¶
貧道修煉金液而缺丹材帝賜金帛許於南岳洞眞福地選其¶
幽勝置上中下三宮以修內外丹一夕神人謂之曰大洞之隣¶
乃招福之鄕延生之里善記勿忘後君丹成復遷紫蓋之東以¶
梁天監末十二月十三日有八眞人乘羽蓋雲車降於室中卽¶
前得道者八眞人也於是就自然石壇升天重和元年徽宗皇¶
<pb:CK-KZ_JY305_01p027a>¶
帝賜號超眞集妙眞人唐咸通九年衡州剌史張覿具奏置觀¶
額十年十月勑下宜依所奏又開元中明皇詔賜宸篆云紫盖¶
峯石壇九仙宮昔賢曾詠九仙宮其略云一峯鱗次開一觀片¶
石明來會九仙寶牌尚記明皇篆靈夢嘗聞御史傳又景祐中¶
故觀文殿學士孫沔爲御史上問事忤旨貶永州夢道士以田¶
爲託後徙潭州因祀岳因以物色求所夢乃得王君之像於九¶
仙宮遂檄縣鈎括其宮田果爲隣觀侵佃宣和元年改賜今額¶
後有大洞(令呼前洞者是也)丹霞庵基¶
　　
** 光天觀¶
光天觀在廟北登山三十五里按福地誌云係二十二光天壇¶
<pb:CK-KZ_JY305_01p027b>¶
福地洞淵集詩云太極分形狀若壇白雲深鎖路孱巖兀然萬¶
古含春色光照吾皇祝夀山¶
　　
** 安寶觀¶
安寶觀在廟西北登山三十五里乃傳待仙以木鑽鑽石獲天¶
書處林木茂密今已廢久¶
　　
** 尋眞觀¶
尋眞觀去廟九十里在衡陽城北觀鎮大江有石鼓後洞是朱¶
陵之西門乃唐白眞人董練師飛昇羽化之地仙人石恪有送¶
殿直雷承昊奉命衡陽詩全篇云衡陽去此正三千一路程途¶
甚坦然深邃門墻三楚外清風池舘五峯前西邊市井來商客¶
<pb:CK-KZ_JY305_01p028a>¶
東嶷汀洲簇釣船公退只應無别事朱陵後洞訪神仙按湘州¶
記此石鼓有時自鳴則兵革起或云盧龍推鼓入潭中盧龍名¶
字未詳今驗以鼓亦云是盧龍廟不知立時年代至龍翔元年¶
八月勑使道士郭行眞醮岳因毀廟不祀從此之後爲郡人灾¶
患今時百姓重祠之至貞觀五年故齊相公於此山頭建合江¶
亭唐杜荀鶴有題尋眞觀詩云寂寂白雲門尋眞不遇眞祗應¶
松上鶴便是洞中人藥圃花香異泉沙鹿跡新題詩留姓字他¶
日此相親又大中祥符年有桂林棲霞洞暢[六/口]先生石仲元字¶
慶宗住持道行超倫詩材振楚經營一新重建白雲軒下瞰青¶
草渡前有白雲堂白雲池愚自紹興丙寅度夏於是堂亦留四¶
<pb:CK-KZ_JY305_01p028b>¶
十字雖不足以髣髴其前賢但識朱陵之事爾詩云我愛瀟湘¶
境(觀對瀟湘門)朱陵後洞天白雲堂裏客青草渡頭眠小艇牽紅鯉¶
幽池種白蓮頤眞堪此地風月兩依然¶
　　
** 普賢觀¶
普賢觀在岣嶁峯南下當衡陽道左齊永明中道士許嗣先張¶
志曇開山至梁周靜眞住持武帝師之雲水奔湊俱是海上奇¶
人講堂如市不虛過日帝賜名普賢至唐陳法明先生居之修¶
行因獻麟得中召入内不受榮寵乞還山封悟眞先生¶
　　
** 玉清觀¶
玉清觀在石廪峯南去廟登山一十五里齊永興初建陳眞人¶
<pb:CK-KZ_JY305_01p029a>¶
諱惠度穎川人也初居茅山採靈異草藥貨之飲酒不食僅數¶
年南遊挑兩笈盡是金石之類至南嶽選其幽勝乃告天而盟¶
鍊丹深夜被鬼所擾三揭丹爐運石摧壓唯冥心蟠石上誦黃¶
庭經佩五岳眞形圖其志愈恪陰有感道力潛扶獲擒魑魅妖¶
氛盡散其鬼戰慄悲號眞人復令竪石誓免戮鬼形遠逐他界¶
後丹成光氣滿山明徹遠近後服之以永明三年五月十三日¶
冲天重和元年徽宗皇帝賜號冲虛元妙眞人今觀基頂有丹¶
臺鬼栽石雷[氵*弛]風穴誦經壇丹泉近代有僧於觀基創寺號光¶
明不久復廢宋朝乾道中有道士鄧時永道人黃守正二人發¶
心開山伐木芟茅慕化賢善之士新創殿宇祈雨禳災皆有感¶
<pb:CK-KZ_JY305_01p029b>¶
格野人庵居重洽道化¶
　　
** 洞陽宮¶
洞陽宮在石廪峯西北乃施眞人伏鬼會眞之所唐陳法明應¶
詔囘於此峯下開巖建壇山神爲之陰助南望雲陽旦夕朝眞¶
誦洞經後服丹而玄化今尚存基舊亦有庵宇¶
　　
** 洞門觀¶
洞門觀在石廪峯西石榴峯南下去廟二十里昔施眞人諱存¶
自號胡浮先生或云婉盆子師黃盧子得三皇内文役御虎豹¶
之術遁變化景之法或隱或顯數百年慕石廪洞門是吾冲眞¶
之地乃居之又於峯西石室造閣亘空十餘丈出乘白豹卽迎¶
<pb:CK-KZ_JY305_01p030a>¶
之海岳神仙時來聚會里域有景慕之者罕得親近以晉永康¶
元年四月七日乘豹升天重和元年徽宗皇帝賜號冲和見素¶
眞人又有蜀人李昌利先生棲隱數年而遊天寶洞今但有控¶
豹巖餘基見存唐九齡遊洞門題陳氏丹臺詩云雞頭西畔便¶
門開陳氏丹升劫仭臺輗鬼昔年誠誓否至今猶說鬼肩裁¶
　　
** 太平觀¶
太平觀去廟西二十五里瀑布山下齊福伯玉誦太平經兼行¶
太平之道奉勅建太平觀今廢久舊亦有庵宇¶
　　
** 西臺觀¶
西臺觀在岫峯西北傳云周穆王所建陳改爲太初觀又云後¶
<pb:CK-KZ_JY305_01p030b>¶
爲寺亦廢久¶
　　
** 紫虛閣¶
紫虛閣去廟西三里在天柱峯南下唐天寶年建馬氏據湖湘¶
復重修葺至本朝天聖中得旨再修前後止號魏閣景祐中賜¶
紫虛元君之閣六字爲額兼賜褘褕之服并錢置田以贍道眾¶
政和五年改黃庭觀閣下有石壇舊記云夫人昔自撫州乘之¶
飛至此湘中記云壇高丈餘昔元君飈輪之所憇杜天師拾遺¶
云夫人壇是一巨石方丈餘其上闊員其下尖浮寄他石之上¶
凡一人試手推卽動或人多致力卽跂然不動遊人至潔焚香¶
以一指輕點之卽微動今撫州山有穴深廣狀斯石也或云冲¶
<pb:CK-KZ_JY305_01p031a>¶
寂元君麻姑送夫人乘雲至此雲遂化爲石也一云麻姑石在¶
觀之西山上按内傳夫人姓魏諱華存字賢安任城人卽晉武¶
帝左僕射魏舒之女封上眞司命紫虛元君之職又加名山之¶
封位約諸侯冲寂元君麻姑大仙爲其佐治今閣上亦有麻姑¶
像與夫人並列晉咸和四年太乙元君乘飈輪迎之升天其有¶
靈文秘要百餘卷藏之於龍眞澗石巖中今呼爲靈書巖時有¶
老叟龐氏禮告曰願守靈壇得聽法語大仙叱曰腥穢畜類故¶
癘境域之民乎取劍斬之遂走潛於西澗今龍眞澗宋開寶中¶
有閣主道士率子兼得道尸解¶
　　
** 靈西觀¶
<pb:CK-KZ_JY305_01p031b>¶
靈西觀在廟西二里湘中記云昔女眞薛練師冲舉之處梁天¶
監五年建觀至後周武穆公主周惠抃者生而有異光滿室幼¶
不茹葷長思獨處慕元君薛練師緱仙姑之志因居石室感西¶
靈聖母降傳經籙修三素之道潭衡之境士女景慕者數伯人¶
世代將亂告諸學者曰我當暫往約百餘年再來後學如市唐¶
開元初賜額西靈後有女冠李太眞曹妙本並接踵而住得道¶
卽今常住乃周公主所捨觀廢久馬氏復興本朝特賜每歳度¶
女冠一人以永續焚修¶
¶
¶
