#-*- mode: org; -*-
#+TITLE: 晉真人語錄
#+DATE: 2011-11-02 10:48:08
#+PROPERTY: kxid KX224
#+PROPERTY: title 晉真人語錄
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1056
#+PROPERTY: id JY227
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY227_01p001a>¶
@fw重刊道藏輯要¶
　
* 𣈆眞人語錄¶
先生曰開闢以來至於今日這人沉淪無有休期此時正遇神¶
仙出世大道將興雖一槩天民爭奈賢愚不等賢者向道愚者¶
背道向道而生背道而死心清意靜天堂之路心荒意亂地獄¶
之門試問諸公上天堂好入地獄好雖然道之尊德之貴豈爲¶
迷愚說哉若非今世道教興安得使清淨天機漏泄於世間取¶
聰明上士先生曰人之修行先須識取性命宗祖然後眞以保¶
命修行須存三抱元守一爲初存三者乃是精炁神眞三寶也¶
抱元者抱守元陽眞炁守一者守其一靈神也神者元本在心¶
<pb:CK-KZ_JY227_01p001b>¶
心屬南方丙丁火心中有性性屬陽腎者能生元陽眞炁炁屬¶
北方壬癸水水爲命命屬陰已上說性命明知下落自古及今¶
人多不識性命今日顯揚於世先生曰學道本來有三一者一¶
心存想秪在下丹田仙洞之內莫放心意散亂抱元陽眞炁便¶
是長生眞道本也是出死入生之道是陰陽造化仙爐也這丹¶
田內澄心定意昏昏默默綿綿不斷謹守三五年之間自然丹¶
爐鼎內二炁相交混成一炁造化成虛無靈胎仙成器心中神¶
自靈踊躍歡喜自歌自舞大抵神得炁靈炁得神清陰符經云¶
聖功生焉神明出焉炁是神之母神是炁之子常使子母相守¶
不離自然日久神定仙道成矣二者旣得然後放四大莫把捉¶
<pb:CK-KZ_JY227_01p002a>¶
坦然修養道炁自然清清淨淨之中神即上靈宮永作目前更¶
不迴顧也三者旣得神定炁和應過天年也放心坦蕩自在逍¶
遥無事清閑乃是無極大道成也清淨到頭異日功成行滿¶
玉皇詔上會作箇無礙人長生快樂也先生曰學道修行或活¶
神不定祇是功夫未成不計年限且須抱守吕眞人云莫言大¶
道人難得自是功夫不到頭先生曰夫修行施以不謹功不勤¶
而神不清持久不負眞行心不勞而志不狂精不虧而神不飛¶
先生曰嗟見世間人尋師訪道不肯恭順於人只說俱能已勝¶
至於修行又不肯勤謹愼忍只憑口說全無眞功亦不眞緊修¶
行以見貧者又無拯救之心種種虧功失行到使陰德有虧於¶
<pb:CK-KZ_JY227_01p002b>¶
道有違似此之徒欲要成仙證道甚遠矣哉如今略說道果之¶
因上天只祗祐眞功眞行如大善德之人自可感動天地經云¶
皇天無親惟德是輔若要眞功者須是澄心定意打疊精神無¶
動無作眞清眞淨抱元守一存神固炁乃眞功也若要眞行須¶
要修行藴德濟貧拔苦見人患難常懷拯救之心或化誘善人¶
入道修行所爲之事先人後己與萬物無私乃眞行也先生曰¶
若人修行養命先須積行累功有功無行道果難成功行兩全¶
是謂眞人先生曰吾輩說與教門中人須是大悟性理深窮妙¶
道志在修行學仙西昇經云除垢止念淨心守一衆垢除萬事¶
畢吾道之要也此乃妙中無比也凡有道話徃來且照顧潤身¶
<pb:CK-KZ_JY227_01p003a>¶
中之寶勸人向天之道順天之理不得毁天謗地若張淵子背¶
口發狂言歸談神中事此乃得道之人也但且包容不得其過¶
先生曰學道之人切須清淨一身不得殺生飲酒食肉破戒犯¶
色每欲包容萬事苦已饒人棄絕嗔怒慳貪常行忍辱儉約見¶
人患難行拯苦之心見人貧乏必周急之好事先人後己待人¶
謙上和下以恩復讎勿見人之過勿語人之非暗積陰德不求¶
人知惟望天察乃即其道人也先生曰大道無方微妙莫測聖¶
人體之爲日用百姓日用而不知背道而喪眞動感死地殊不¶
知人在道中如魚在水中魚失水則死人失道則亡先生曰且¶
見經典中言意隱奧卒難曉解今秪以世俗之語開迷指悟或¶
<pb:CK-KZ_JY227_01p003b>¶
有未明更於後代之子孫處求教儻能解意修行即許再傳弟¶
子保命修眞積慶天涯救人疾痾爲大行若受斯文則九祖滅¶
罪父母獲福吾之願心普救病厄及生死之難如將此語誑諸¶
人永入陰山萬劫¶
　　　頌曰¶
　　學道須憑鐵漢　　便把身心割判¶
　　一口咬斷無明　　更不前思後筭¶
　　重陽祖師修仙了性秘訣¶
夫全眞者是大道之清虛無爲瀟灑之門戸乃純正之家風是¶
重陽之活計修仙之士學道之流愼勿狂遊而參禪且莫徒勞¶
<pb:CK-KZ_JY227_01p004a>¶
而問道羣居愼口累眞功獨坐防心積實行莫爲小過而不除¶
休言微行而不積心猿緊鎖意馬牢擒三逆散而神寧六賊勦¶
而意定緩緩而抽添水火微微而調息眞功清淨寂寥而低下¶
謙和柔弱而煉心恭敬於人而有益般般勘破這行屍物物休¶
停除走骨爭奈人人舌辨以爲能箇箇剛强而爲勝無明火大¶
而爲尊人我山高而獨是處衆不取其下鬧處不取其靜欲處¶
而神荒動處而意亂更有一等專持乞食度日却言便是眞修¶
如此是慵饒下鬼愚頑不省之人迷迷無端之蠢切不如聞早¶
煉頑心去假修眞而了性若執慧性而皆昏精著心燈而忽暗¶
慳恡而難成大道狠毒而怎悟玄眞妬賢嫉能而招愆貪生怕¶
<pb:CK-KZ_JY227_01p004b>¶
死而造罪書符貨術而謾人行樂治病而圖賄狂恠道中之賊¶
喧呼衆人之害不悟妙訣而胡遊心意迷迷而狂走受了十方¶
善信供養而難消若謹修而了眞心稍怠墮而沉地獄得遇眞¶
師强尋妙訣不許愚人得知只要人人自悟不用搖筋擺髓之¶
功亦没惑人採戰之術但會無爲之初始自覺神炁而沖和自¶
然丹爐而樂就顯現靈砂而照照明轍神光而燦燦自見道德¶
之祖宗認是清閑之源本乃性命之妙門是脫神仙之模子人¶
人悟透此玄機迺得長生而久視不是惑言而說人亦非邪術¶
而誘你酷告全眞之高士奉勸世上之迷徒各各悟取害風言¶
人人同登於正教如今說下修行之端的能絕羣迷之疑慮伏¶
<pb:CK-KZ_JY227_01p005a>¶
望人人離俗以登眞一一斷塵而得道然願一切衆生皆登仙¶
闕者矣¶
　　
** 答馬師父十四問¶
第一問如何是思神不測處龍虎定相逢答曰那一切虛寂便¶
　是¶
第二問如何玄牝之門是謂天地根答曰玄者父精牝者母血¶
　也元初各八兩合爲一斤一點元陽眞炁便是元本也¶
第三問如何是復命歸根曰靜答曰只要心不逐物去不染不¶
　着心定意不散神不昧便是歸根若不此者不得歸根¶
第四問如何見性答曰只要無心無念不著一切物澄澄湛湛¶
<pb:CK-KZ_JY227_01p005b>¶
　內外無事乃是見性¶
第五問如何是應物不昧答曰耳雖聽目雖視口雖說只要心¶
　不着也¶
第六問如何是天關地軸如何得相守答曰天關地軸亦是神¶
　炁二字只要不著不染心定乃炁定心動則炁散若心不動¶
　則子母相守¶
第七問如何是出有入無三尺劔長生不死一丸丹答曰出有¶
　入無只是一炁三尺劔慧也長生不死者一靈眞性也一丸¶
　丹者命也只用清淨無心尋箇淨處坐去更無甚麽¶
第八問如何是調息答曰非有作也若得心中無事炁息自調¶
<pb:CK-KZ_JY227_01p006a>¶
　但知調息便是有著調息者只可不知見不可著於口鼻今¶
　日說與衆師兄別無甚麽只要心無事尋箇靜處坐去弟子¶
　只因心中無事得入於大道依此行去¶
第九問如何是達摩大師云提得虛空回面覷答曰虛空是一¶
　性回頭覷不昧也¶
第十問如何弟子晚年出家筋血衰敗願師指教答曰補去又¶
　問如何是補答曰只要頭頭無事萬緣都放下六門不交行¶
　只用一箇主人常少語不著物十二時中常不昧減省睡眠¶
　一時放下便是補也¶
第十一問如何是鉛汞答曰鉛是父精汞是母血亦是性命龍¶
<pb:CK-KZ_JY227_01p006b>¶
　虎二字¶
第十二問處靜之間有一切念起或更昏睡多如何得念不起¶
　昏睡少答曰只是裏頭無物料神炁微細裏頭實有物自然¶
　無念不昏睡也¶
第十三問如何是天地不測處鬼神不知處答曰那更有甚麽¶
第十四問如何是十二時中似一時答曰不只十二時中似一¶
　時乃至千萬日稍有不似一時早是早斷滅也¶
　　
** 玄門雜寶十八問答¶
　　　
*** 全眞¶
夫全眞者合天心之道也神不走炁不散精不漏三者俱備五¶
<pb:CK-KZ_JY227_01p007a>¶
行都聚四象安和爲之全眞也詩曰¶
常行祖師教日用老君心鍊就眞如性豈不是全眞¶
　　　
*** 稽首珍重¶
無表無裏內外眞空無極太始通神獲祐太上家風長生不朽¶
無想無存變化法界七寶林中重重輕輕不搖不動爲之稽首¶
珍重¶
　　　
*** 先生¶
無法先有我輝輝不露形古今無改變豈不是先生¶
　　　
*** 道童¶
道童元與大道同只因思世入凡籠如今意在青霄外萬法無¶
<pb:CK-KZ_JY227_01p007b>¶
拘與道通¶
　　　
*** 髼頭¶
本是太上古家風一法纔通萬法通放下絲毫無垢染自然一¶
性合天公¶
　　　
*** 𩮎髻¶
𩮎髻元是鍾離留崑崙頂上安日頭没人搞洗常山去陸地從¶
來放白牛¶
　　　
*** 冠¶
一對星眼覷前後萬法收來復內藏內外玲瓏無顯跡輝輝獨¶
顯路堂堂¶
<pb:CK-KZ_JY227_01p008a>¶
　　　
*** 袍¶
落魄元初不計春衣寬廣大裹乾坤隔斷紅塵不染體任他寒¶
暑不能侵¶
　　　
*** 四䙎¶
春夏秋冬按四䙎包羅萬象有誰知酒色財氣塵俗事四件皆¶
除絕是非¶
　　　
*** 笠¶
獨占崑崙頂上懸圓光一道照無邊任他風雨並霜雪一塔權¶
爲不漏天¶
　　　
*** 絛¶
<pb:CK-KZ_JY227_01p008b>¶
來徃循環得幾遭顛猿劣馬緊拴牢萬縷千絲俱放下生死輪¶
迴決要逃¶
　　　
*** 遮袋¶
縱橫三尺布誰知造化工此中超法界包裹太虛空¶
　　　
*** 拐¶
竪起頂天立地橫擔日月山河斡轉乾坤骨髓轉動萬象森羅¶
　　　
*** 鉢¶
一鉢千家飯孤身萬里遊爲逃生死路乞化度春秋¶
　　　
*** 鞋¶
步步隨吾不記年徃來踏遍舊山川從今不踏泥共水一任雙¶
<pb:CK-KZ_JY227_01p009a>¶
飛過碧天¶
　　　
*** 來去¶
來從大道來去從本道去來去不沾塵當居清靜處¶
　　　
*** 出家修行¶
一自離塵是出家無爲無作我生涯若人問我修行訣雲散青¶
天月自華¶
　　　
*** 日用¶
養性忘情爲日用沿門乞化是生涯來去自由無罣礙清風明¶
月作鄰家¶
　　　頌曰¶
<pb:CK-KZ_JY227_01p009b>¶
神仙本是世人求誰肯心頭萬事休若悟自家眞性命清風明¶
月共同遊¶
　　　
** 水龍吟¶
本自出家離塵世更不貪人間華利髼頭垢面終朝獨坐內修¶
活計古廟窑龕裏任教他紅輪西墜向無中認有知白守黑綿¶
綿的默調息心上別無縈繫有腋袋拄杖相隨草鞋斷𦭰精膁¶
赤腿羊皮遮體飢後巡門乞飽來時唱哩嗹囉哩任傍人笑道¶
呆痴懶漢有誰人識¶
學道心剛似鐵全然在自家猛烈頓開利鎻名韁割斷愛情盡¶
捨萬事無掛惹也不住茅庵草舍向市鄽中居止端然守道憑¶
<pb:CK-KZ_JY227_01p010a>¶
此用過時月作箇貧窮道者任麤食不顧寒熱髼頭垢面終朝¶
獨坐內修活業得遇明師訣世人道風狂來也有㱔深遠幽微¶
時節教七歌怎生說¶
　　　頌曰¶
獨上高山望八都黑雲散盡月輪孤茫茫宇宙人無數那箇男¶
兒是丈夫¶
　　　
** 解紅¶
洞天深處道非遠咫尺人難悟浮沉內景須憑匠手功夫專候¶
曉來一點陽生通玄路盡藏在碧波深深處任事主地雷響震¶
動山頭雨漸澆灌黃芽乍離土嬰兒採得攜籃去向眞霞六陽¶
<pb:CK-KZ_JY227_01p010b>¶
鼎內烹煮搬運轉東西與南北鋪八卦九宮要知宗祖十干數¶
內分左右要顯龍虎玄武後隨朱雀當先祥雲布曲江上萬神¶
都來聚夫與歸癸母跨赤龍歸洞府要尋覓丁公問憑居陰陽¶
會合三千數指天地海山同壽堅固¶
　　　詩曰¶
黃河水轉吕氏家一壺天地老煙霞無情白鹿調朱鳳有箇烏¶
龜纏赤蛇六月山頭飛白雪三冬水底長黃芽這些道理人還¶
會陸地神仙亂似麻¶
　　　
** 綠頭鴨¶
話中常悟南柯一夢黃糧破繁華雲龕布素認宗派返照迴光¶
<pb:CK-KZ_JY227_01p011a>¶
憑慧劍劈開愛網橫藜杖擊碎塵寰那里相逢峨眉時任韜光¶
速奔華山忙林泉隱南辰於北斗日月袖中藏朱顔久天崩地¶
塌眞性如常舞袍袖乾坤恨窄但展手天地平量醉陶陶囊盛¶
四海笑忻忻腹飲三鐘幾度瑶池龍華會上諸仙珍席醉倒霞¶
觴玉皇御宴無我不成班行重陽會金蓮七朶齊放神光¶
　　　頌曰¶
淨皎皎圓明皓月明朗朗水磨孤圓綠湛湛碧潭現影韻悠悠¶
物外天仙滴溜溜拈出無有活潑潑放下周全轉漉漉水晶盤¶
中赤洒洒一片青天¶
　　　頌曰¶
<pb:CK-KZ_JY227_01p011b>¶
玉京山上一池水四面八方不得底若還認得把舟人自然運¶
入天宫裏¶
¶
¶
¶
¶
¶
¶
¶
¶
