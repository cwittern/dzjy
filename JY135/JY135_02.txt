#-*- mode: org; -*-
#+TITLE: 沖虛至德眞經解
#+DATE: 2011-05-31 16:53:28
#+PROPERTY: kxid KX136
#+PROPERTY: pinyin Chongxu Zhide Zhenjing Jie
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0730
#+PROPERTY: id JY135
<pb:CK-KZ_JY135_02p001a>¶
@fw重刋道藏輯要¶
* 　冲虛至德眞經¶
@by周列禦寇著      @by宋杭州州學內舍生江遹解¶
** 　　仲尼¶
仲尼閒居子貢入侍而有憂色子貢不敢問¶
　解曰退朝曰閒閒居則方退食自公故其憂有在於治天下¶
　遺來世有以見聖人雖閒居乃心罔不在王室其忠有如此¶
　者問也者心之所欲爲而未達者仲尼之憂雖顏子所未喻¶
　况子貢之弗如哉故不敢問¶
出告顏囘顏囘援琴而歌孔子聞之果召囘入¶
<pb:CK-KZ_JY135_02p001b>¶
　解曰囘之援琴而歌欲夫子之聞之也果召入見有以見聖¶
　人之教不倦¶
問曰若奚獨樂囘曰夫子奚獨憂孔子曰先言爾志曰吾昔聞¶
之夫子曰樂天知命故不憂囘所以樂也孔子愀然有閒曰有¶
是言哉汝之意失矣此吾昔日之言爾請以今言爲正也汝徒¶
知樂天知命之無憂未知樂天知命有憂之大也¶
　解曰顏子之樂在道孔子之憂以人由眾人以觀唯顏子爲¶
　獨樂由顏子以觀唯孔子爲獨憂天之所與樂之而不辭謂¶
　之樂天命之所制順之而不逆謂之知命能樂天而不能知¶
　命能知命而不能樂天皆不足以爲不憂雖樂天知命則窮¶
<pb:CK-KZ_JY135_02p002a>¶
　亦樂通亦樂所樂非窮通是所以不憂也顏子得是道矣故¶
　居於人不堪之憂而能不改其樂也雖然孔子行年六十而¶
　六十化始時所是卒而非之以樂天知命爲不憂始之所是¶
　也以樂天知命爲憂之大今之所言也顏子之於孔子得其¶
　行而未得其所以行所以援琴而歌而不能與聖人同憂也¶
　且皆聖人之言也豈眞有迕而不合哉因時適變姑請以今¶
　言爲正爾至於眞樂眞知則今昔之言又烏知其辯¶
今告若其實修一身任窮達知去來之非我亡變亂於心慮爾¶
之所謂樂天知命之無憂也曩吾修詩書正禮樂將以治天下¶
遺來世非但修一身治魯國而已而魯之君臣曰失其序仁義¶
<pb:CK-KZ_JY135_02p002b>¶
益衰性情益薄此道不行一國與當年其如天下與來世矣吾¶
始知詩書禮樂無救於治亂而未知所以革之之方此樂天知¶
命者之所憂雖然吾得之矣夫樂而知者非古人之所謂樂知¶
也無樂無知是眞樂眞知故無所不樂無所不知無所不憂無¶
所不爲詩書禮樂何棄之有革之何爲¶
　解曰聖也者德之極而道之至也謂之聖人則心凝形釋都¶
　無所愛惜都無所畏忌尙有何憂哉雖仁者猶能不憂而况¶
　於孔子集聖人之大成者其果有憂乎如未免於有憂則不¶
　可以言聖矣謂聖人爲有憂是不知聖人者也今而自以爲¶
　憂之大而形於色者蓋聖人者萬物之所係一化之所待而¶
<pb:CK-KZ_JY135_02p003a>¶
　自任以天下之重者也以樂天知命修一身任窮達知去來¶
　之非我止變亂於心慮我則不憂矣安能使斯民皆無憂乎¶
　彼民未盡無憂則聖人安能獨無憂乎非特憂在於當年其¶
　憂又有及於來世方來之世爲無窮斯民之憂爲無盡聖人¶
　之憂亦與之爲無盡則其爲憂也不亦大乎又况修詩書正¶
　禮樂將以求治而其道不行以詩書禮樂爲無救於治亂思¶
　欲革之而未知其方安得而無憂乎何則六經先王之陳迹¶
　也豈其所以跡哉夫跡履之所出而跡豈履哉雖然跡雖不¶
　可守而履亦不可廢也故詩書禮樂棄之則無以爲治卽之¶
　則不能爲治今而以樂天知命爲不憂是併與其履而棄之¶
<pb:CK-KZ_JY135_02p003b>¶
　矣又何以爲治哉是以謂之樂天未免於有所樂也謂之知¶
　命未免於有所知也有所樂則必有所憂有所知則必有所¶
　遺唯得所謂眞樂眞知則無樂無知矣無樂無知則無所不¶
　樂無所不知無所不憂無所不爲憂樂兩忘爲無爲俱遣詩¶
　書禮樂亦不必棄而革而天下可治來世可遺也此易所謂¶
　鼓萬物而不與聖人同憂也孔子所以删詩定書繫易作經¶
　諄諄於垂訓者蓋以此也¶
顏回北面拜手曰囘亦得之矣出告子貢子貢茫然自失歸家¶
淫思七日不寢不食以至骨立顏囘重往喻之乃反邱門絃歌¶
誦書終身不輟¶
<pb:CK-KZ_JY135_02p004a>¶
　解曰顏子嘗請行於孔子而將之衞矣孔子以爲若殆往而¶
　刑爾是或未得所謂樂天知命有憂之大而然歟至於謂其¶
　用之則行捨之則藏同於孔子其以有得於此而然爾至於¶
　子貢雖曰智足以知聖人於聖人之天道則不得而聞也故¶
　至此則茫然自失雖然深思厯時而不變至於不寢不食而¶
　骨立則都忘我體融會於理可告以聖人之道矣故一得顏¶
　子之喻則釋然反夫子之門終其身焉絃歌則得其樂誦書¶
　則亦知詩書之不必棄也¶
陳大夫聘魯私見叔孫氏叔孫氏曰吾國有聖人曰非孔邱耶¶
曰是也何以知其聖乎叔孫氏曰吾常聞之顏囘曰孔邱能廢¶
<pb:CK-KZ_JY135_02p004b>¶
心而用形陳大夫曰吾國亦有聖人子弗知乎曰聖人孰謂曰¶
老聃之弟子有亢倉子者得聃之道能以耳視而目聽魯侯聞¶
之大驚使上卿厚禮而致之亢倉子應聘而至魯侯卑辭請問¶
之亢倉子曰傳之者妄我能視聽不用耳目不能易耳目之用¶
魯侯曰此增異矣其道奈何寡人終願聞之¶
　解曰人之見聞不離形體雖聖人亦無以異於人也特聖人¶
　所以爲見聞寄於形體以發其明不盡循於形體也唯其不¶
　循形體故能廢心唯其寄於形體故猶用形廢心卽亢倉子¶
　之視聽不用耳目用形卽亢倉子之不能易耳目之用以亢¶
　倉子之爲聖不殊於孔子之聖則知孔子之道無異於老君¶
<pb:CK-KZ_JY135_02p005a>¶
　之道也¶
亢倉子曰我體合於心心合於氣氣合於神神合於無¶
　解曰太初有無無有無名而神運乎其中矣太初兆而爲氣¶
　之始氣委和而有生有生斯有心造化之均付於人者如此¶
　所以有狂聖之異者以其所合不同也聖人則每陟愈上而¶
　合於無合於無則無往而不合矣眾人則每降愈下而合於¶
　物合於物則無適而不礙矣體合於心則忘其形體心合於¶
　氣則忘其思慮氣合於神則渾然一氣聖而不可知矣然而¶
　神雖妙猶未離有至於神合於無則同於太虛於大不終於¶
　小不遺萬物莫能逃其鑑矣¶
<pb:CK-KZ_JY135_02p005b>¶
其有介然之有唯然之音雖遠在八荒之外近在眉睫之內來¶
干我者我必知之乃不知是我七孔四支之所覺心腹六藏之¶
所知其自知而已矣魯侯大悅他日以告仲尼仲尼笑而不答¶
　解曰八荒之外至遠也山河布列萬物紛錯視聽之所不周¶
　眉睫之內至近也腑臟居中竅穴居外知見不能自見神合¶
　於無則形體融虛物象銷殞渾然太虛雖麽蟲之微可視猶¶
　嵩山之阿况於介然之有乎雖麽蟲之聲可聽猶雷霆之響¶
　况於唯然之音乎老君曰其出彌遠其知彌少義協於此雖¶
　然聖人不務多知也來干我者則知之爾唯其不務外知是¶
　以莫覺莫知其知自然無所不知也如其所知得之於覺則¶
<pb:CK-KZ_JY135_02p006a>¶
　不離於體得之於知則不出乎思又焉能無不畢知哉亢倉¶
　子之言盡之矣莫逆於心而不可以容聲矣是以魯侯以告¶
　仲尼仲尼笑而不答¶
商太宰見孔子曰邱聖者歟孔子曰聖則邱何敢然則邱博學¶
多識者也商太宰曰三王聖者歟孔子曰三王善任智勇者聖¶
則邱不知曰五帝聖者歟孔子曰五帝善任仁義者聖則邱弗¶
知曰三皇聖者歟孔子曰三皇善任因時者聖則邱弗知商太¶
宰大駭¶
　解曰道一而已皇降而帝堯以是而傳之舜舜以是而傳之¶
　禹湯文武皆古聖人也然而羲皇之簡朴堯舜之遜湯武之¶
<pb:CK-KZ_JY135_02p006b>¶
　爭孔子之素王皆其不得已因時而應世所以爲聖者隱矣¶
　故孔子於商太宰之問在己則曰不敢於人則曰不知雖然¶
　善任因時則道顯善任仁義則德著善任智勇則業富博學¶
　多識則窮理盡性皆聖人之事也特不敢知而已且皇降而¶
　帝帝降而王商太宰則王者之佐爾彼其於帝王之治方且¶
　祖述憲章之不暇遽而告以弗知爲帝爲皇之聖彼又烏能¶
　無驚乎哉¶
曰然則孰者爲聖孔子動容有間曰西方之人有聖者焉¶
　解曰所謂聖人者卽皇之道帝之德王之業孔子之集大成¶
　也孔子語商太宰者亦皆聖人之事也其所以不居其聖者¶
<pb:CK-KZ_JY135_02p007a>¶
　蓋所以聖則與於神而不可知矣聖人作而兆於變化則爲¶
　萬物之所覩而所以爲聖者隱矣可知其治而不知其道矣¶
　商太宰乃欲外聖人而求聖惑亦甚矣孔子動容將正容以¶
　悟之也動容有間而不悟是終不能知言之謂也於是乃告¶
　之曰西方之人有聖者焉所謂西方之人者亦以聖人之不¶
　離於神天之本宗而未兆於變化者爲言爾蓋西爲復命反¶
　性之方也且天道自西而之北至北而後爲復命之至列子¶
　語聖人之道每託言於西方者方祛衰周文勝之弊欲斯民¶
　去華而就實故言主於西亦以此言化人之所從來老聃之¶
　所徂往也如至於北之辯則又將爲震之出矣此其言之旨¶
<pb:CK-KZ_JY135_02p007b>¶
　歟¶
不治而不亂不言而自信不化而自行蕩蕩乎民無能名焉邱¶
疑其爲聖弗知眞爲聖歟眞不聖歟¶
　解曰天下本無事彼民有常然不忍一世之傷而治之斯謷¶
　萬世之患而莫之救矣是故應帝王者以道觀言命物之化¶
　所不免也然而有言則必有疑之者矣有化則亦有拂之者¶
　矣名存於治亂則其去聖逾遠矣唯蕩蕩乎民無能名者爲¶
　足以擬聖也老君曰道常無名無始曰道不當名聖人者道¶
　之至也可名則非道矣由伏犧而至孔子其應世之跡不幾¶
　於賣名聲於天下者乎宜孔子不知其聖也然而以無能名¶
<pb:CK-KZ_JY135_02p008a>¶
　爲聖旣可名以無名亦旣有矣安得爲無能名蓋終不可得¶
　而名者道之眞名之以無能名而託其無者聖人之不得已¶
　故孔子雖曰西方之人有聖者焉終亦云弗知其眞爲聖而¶
　眞不聖也雖然所謂無能名者非以虛無無爲離於稱謂爲¶
　無也故曰雖爲而無爲之之累若可名而無可名之實爾故¶
　孔子嘗以蕩蕩乎民無能名稱堯矣不廢其巍巍之成功也¶
　觀孔子之語商太宰者始也不知其聖終亦疑其爲聖不知¶
　其跡於其始莫知其妙於其終聖而不可知於是乎在¶
商太宰默然心計曰孔邱欺我哉¶
　解曰有方而後可欺商太宰於孔子之言辯不足以屈其理¶
<pb:CK-KZ_JY135_02p008b>¶
　誠不足以信其道故心計之以爲我欺也¶
子夏問孔子曰顏囘之爲人奚若子曰囘之仁賢於邱也曰子¶
貢之爲人奚若子曰賜之辯賢於邱也曰子路之爲人奚若子¶
曰由之勇賢於邱也曰子張之爲人奚若子曰師之莊賢於邱¶
也子夏避席而問曰然則四子者何爲事夫子曰居吾語女夫¶
囘能仁而不能反賜能辯而不能訥由能勇而不能怯師能莊¶
而不能同兼四子之有以易吾吾弗許也此其所以事吾而不¶
貳也¶
　解曰諸子之德譬猶陰陽聖人之道譬猶沖氣沖氣微於陰¶
　陽陰陽資於沖氣語四子之有皆賢於夫子兼四子之有則¶
<pb:CK-KZ_JY135_02p009a>¶
　不許其易夫子然則其賢也乃其所以爲偏其不及也乃其¶
　所以爲妙此四子所以事夫子而不貳也¶
子列子旣師壺邱子林友伯昏瞀人乃居南郭從之處者曰數¶
而不及¶
　解曰列子旣進二子之道乘風而歸則所以處己者至矣盡¶
　矣列子不忍以夫子之道獨善其身也於是乃居南郭也南¶
　明方郭邑中也旣已出而趨物之會則不能使人無保汝而¶
　戶外之屨滿矣¶
雖然子列子亦微焉朝朝相與辯無不聞而與南郭子連牆二¶
十年不相謁請相遇於道目若不相見者門之徒役以爲子列¶
<pb:CK-KZ_JY135_02p009b>¶
子與南郭子有敵不疑¶
　解曰謂之南郭子則體道之妙居塵而不染者是所以與子¶
　列子爲連牆也二子之道圓通妙合常相與以不來而來不¶
　見而見又奚以相謁請爲哉非特不相謁請也雖相遇於道¶
　目若不相見者夫學道者至於目擊而道存亦已至矣然待¶
　於目擊猶未離見唯相遇而目若不相見則離於知見無相¶
　無作彼我都忘列子之道盡於是矣故曰子列子亦微焉微¶
　以言不離於道心之小而妙也然則朝朝相與辯無不聞豈¶
　好辯哉以夫從之處者故不得已爾門之徒役方且見列子¶
　於言辯之間故以其不相謁請爲有敵而不疑也¶
<pb:CK-KZ_JY135_02p010a>¶
有自楚來者問子列子曰先生與南郭子奚敵子列子曰南郭¶
子貌充心虛耳無聞目無見口無言心無知形無惕往將奚爲¶
　解曰貌充者修身而形不衰也心虛者忘心而物不留也耳¶
　無聞者自聞而已目無見者自見而已口無言出言不言也¶
　心無知眞知無知也形無惕都無所畏忌也若是者師資兼¶
　忘其往也將奚爲哉¶
雖然試與汝偕往閱弟子四十人同行¶
　解曰列子旣已言南郭子之妙矣恐其徒役之重惑於至道¶
　故與之偕往閱而實之以見也弟子四十人同行猶所謂與¶
　人偕來之眾也¶
<pb:CK-KZ_JY135_02p010b>¶
見南郭子果若欺魄焉而不可與接顧視子列子形神不相偶¶
而不可與羣¶
　解曰神生形形成神形神偶合人之所以有生也形神不相¶
　偶所謂有人之形無人之情也是欺魄之類也欺魄土偶人¶
　也若是者遺物離人而立於獨故不可與接不可與羣¶
南郭子俄而指子列子之弟子末行者與言衎衎然若專直而¶
在雄者子列子之徒駭之反舍咸有疑色¶
　解曰夫乾其靜也專其動也直衎衎言其和也衎衎然若專¶
　直而在雄者則言若體乾之道尸萬物之化而納之太和者¶
　俄而指弟子之末行者與言則遇感而應非有心也其道大¶
<pb:CK-KZ_JY135_02p011a>¶
　故駭之信不足有不信故反舍咸有疑色與退而省其私亦¶
　足以發者異矣¶
子列子曰得意者無言進知者亦無言用無言爲言亦言無知¶
爲知亦知無言與不言無知與不知亦言亦知亦無所不言亦¶
無所不知亦無所言亦無所知如斯而已汝奚妄駭哉¶
　解曰書不盡言言不盡意故得意者無言知者不言言者不¶
　知故進知者亦無言然而以無言無知爲當是絶物也以不¶
　言不知爲是則未能忘我也以有言有知爲是則其所得亦¶
　淺矣言乎言終日言而未嘗言不言乎不言終日不言而未¶
　嘗不言無所不言無所不知亦無所言亦無所知二子之相¶
<pb:CK-KZ_JY135_02p011b>¶
　遇如斯而已是乃道之常非有異也又奚以妄駭爲哉列子¶
　凡言如斯而已與老君所謂吾何以知天下之然哉以此同¶
　意學者由斯足以悟至道矣外此而二則非眞矣由是知列¶
　子之訓亦昭昭矣¶
子列子學也三年之後心不敢念是非口不敢言利害始得老¶
商一眄而已五年之後心更念是非口更言利害老商始一解¶
顔而笑七年之後從心之所念更無是非從口之所言更無利¶
害夫子始一引吾並席而坐九年之後橫心之所念橫口之所¶
言亦不知我之是非利害歟亦不知彼之是非利害歟外內進¶
矣而後眼如耳耳如鼻鼻如口口無不同心凝形釋骨肉都融¶
<pb:CK-KZ_JY135_02p012a>¶
不覺形之所倚足之所履心之所念言之所藏如斯而已則理¶
無所隱矣¶
　解曰狂聖異域究觀差殊止存毫忽心欲凝也而放之形欲¶
　釋也而結之心馳而不反形融而不通心爲形之所使形爲¶
　心之所役雖一身之中眼不知耳耳不知鼻鼻不知口肝膽¶
　有楚越之異而况於萬物之理乎不覺形之所倚足之所履¶
　以其形釋也不知心之所念言之所藏以其心凝也如是則¶
　耳目鼻口互相發明骨肉都融而合於神之至無來干我者¶
　我必知之理無所隱者以此列子嘗以是言其御風而行矣¶
　復以此言理無所隱者御風在我燭理在物其用雖不同苟¶
<pb:CK-KZ_JY135_02p012b>¶
　得乎此則無適而不可矣且語道而至於視聽不用耳目骨¶
　肉都融可謂妙矣疑非學之能至也要其所以然乃出於心¶
　不敢念是非口不敢言利害厯階以進而至於九年之大妙¶
　然則學者安可以至道爲若登天之不可及而不勉哉¶
初子列子好游¶
　解曰游之爲道不在內不在外不居乎兩間行於萬物之上¶
　而逍遙乎天地之間道之全盡者也故禦寇好游而壺子以¶
　游爲至也¶
壺邱子曰禦寇好游游何所好列子曰游之樂所玩無故人之¶
游也觀其所見我之游也觀其所變游乎游乎未有能辯其游¶
<pb:CK-KZ_JY135_02p013a>¶
者壺邱子曰禦寇之游固與人同歟而曰固與人異歟凡所見¶
亦恆見其變玩彼物之無故不知我亦無故務外游不知務內¶
觀外游者求備於物內觀者取足於身取足於身游之至也求¶
備於物游之不至也於是列子終身不出自以爲不知游¶
　解曰觀其所見則於彼物象昏明通塞山川人物見其體之¶
　不一也觀其所變則卽彼物象觀大觀小觀有觀無知其化¶
　之不停也然空不成見見不離物有見皆變變不離見觀見¶
　觀變均囿於物奚有同異且見與所見等爲虛假皆轉於物¶
　展轉物變而求其備離道愈遠故外㳺而求備於物不若內¶
　觀而取足於身也所謂內觀者亦非外於物而求見也卽我¶
<pb:CK-KZ_JY135_02p013b>¶
　一身之物任彼物化之遷物自轉物我不逐物卽彼逐變之¶
　體不易圓明之性於一性中該全萬化不假周視則其爲游¶
　不亦至乎昧者不知取足於身以觀物之變爲愈於觀其所¶
　見而止矣列子欲明至游之妙故自處於觀物之變假壺子¶
　之言以袪其蔽終身不出自以爲不知游也¶
壺邱子曰游其至乎至游者不知所適至觀者不知所眂物物¶
皆游矣物物皆觀矣是我之所謂游是我之所謂觀也故曰游¶
其至矣乎游其至矣乎¶
　解曰孟子曰萬物皆備於我反身而誠樂莫大焉此內觀取¶
　足於身之謂也能內觀矣不離性地而徧含海隅安知其所¶
<pb:CK-KZ_JY135_02p014a>¶
　適不離秋毫而洞觀萬化安知其所視是物物皆游也物物¶
　皆觀也夫以一人之內觀本原乃能俾天下萬物皆游而皆¶
　觀不至矣乎其所以重言游其至矣乎者妙之中有妙言不¶
　足以盡其至也與易之乾言其唯聖人乎類矣莊子之書其¶
　篇首之以逍遙游者豈不以其至乎¶
龍叔謂文摯曰子之術微矣吾有疾子能巳乎文摯曰唯命所¶
聽¶
　解曰龍之爲物降升自如不見制畜能變者也謂之龍叔則¶
　未若莊子所謂老龍爲能盡變也龍叔以聖智爲疾或由此¶
　乎¶
<pb:CK-KZ_JY135_02p014b>¶
然先言子所病之證龍叔曰吾鄉譽不以爲榮國毁不以爲辱¶
得而不喜失而弗憂視生如死視富如貧視人如豕視吾如人¶
處吾之家如逆旅之舍觀吾之鄉如戎蠻之國凡此眾疾爵賞¶
不能勸刑罰不能威盛衰利害不能易哀樂不能移固不可事¶
國君交親友御妻子制僕隸此奚疾哉奚方能已之乎¶
　解曰道也者無不通也旣已得聖智之道矣眞以治身緒餘¶
　以爲國家土苴以治天下無不可者而龍叔之道榮辱憂喜¶
　不足以累其心生死貧富不足以易其慮內忘我外忘物不¶
　威勸於刑賞不變易於利害不推移於哀樂其道至矣盡矣¶
　不可以有加矣今以其道不可以事國君交親友御妻子制¶
<pb:CK-KZ_JY135_02p015a>¶
　僕隸是蓋以聖人之不離本宗與夫兆於變化離而爲兩之¶
　過也夫內觀本宗外兆變化一出一入非異非同嘗試以道¶
　之大本大宗之在我者推而行之於天下國家與物委蛇而¶
　同其波雖將迎成毁無所不攖而終不失吾太甯之道而萬¶
　物亦無不得其治矣而龍叔乃欲守其治身之眞而勿攖思¶
　求萬物之治安見其可哉是所以謂聖智爲疾也¶
文摯乃命龍叔背明而立文摯自後向明而望之¶
　解曰命之背明而立使之內觀也自後嚮明而望之察其不¶
　能無心於應物也¶
旣而曰嘻吾見子之心矣方寸之地虛矣幾聖人也子心六孔¶
<pb:CK-KZ_JY135_02p015b>¶
流通一孔不達今以聖智爲疾者或由此乎非吾淺術所能已¶
也¶
　解曰人之生六根與我而爲七皆其心之所自爲也龍叔之¶
　道等夷萬物可謂六孔流通矣猶持其治身之眞而未能推¶
　以有應也豈非一孔之不達哉嘗謂心之與形一身之表裏¶
　也常相與爲矛楯七竅俱鑿則渾沌死七竅流通則聖智盡¶
　矣體道者以有身爲大患不以此乎所謂文摯則持其文以¶
　應物聖人兆變化者也故龍叔必求術於文摯¶
無所由而常生者道也由生而生故雖終而不亡常也由生而¶
亡不幸也有所由而常死者亦道也由死而死故雖未終而自¶
<pb:CK-KZ_JY135_02p016a>¶
亡者亦常由死而生幸也故無用而生謂之道用道得終謂之¶
常有所用而死者亦謂之道用道而得死者亦謂之常¶
　解曰旣生則廢而任之不貪於生是爲無所由而常生將死¶
　則究其所之以放於盡是爲有所由而常死謂之常生常死¶
　則雖有死生實未嘗死未嘗生而入於不死不生矣此其所¶
　以爲道由生而生此達生之情者故死而不亡由死而死此¶
　貪生失理者故雖生猶死此理之常也由生而亡顏之夭是¶
　矣由死而生跖之壽是矣此則幸不幸者也或死而謂之神¶
　者以其得道也或死而謂之鬼以由其常也或死而謂之物¶
　則由死而生雖生猶死爾¶
<pb:CK-KZ_JY135_02p016b>¶
季梁之死楊朱望其門而歌隨梧之死楊朱撫其尸而哭隸人¶
之生隸人之死眾人且歌眾人且哭¶
　解曰季梁則不居物之長其道上足以承下足以庇超越波¶
　流而濟斯民於無難之地者則其於生死之道進之矣故楊¶
　朱於其死也則望其門而歌所謂隨梧者梧之爲木櫜鄂皆¶
　五而子不絶其所自生若能受中以立命者隨梧則隨於物¶
　化實不能受中立命而淪與物忘者也故其死也楊朱則撫¶
　其尸而哭隸人知悅生惡死莫知其所以生死也故歌其所¶
　宜哭哭其所宜歌者皆是也且歌且哭自有道者觀之等爲¶
　可哀爾噫人之生也物物分辯唯一嚬笑之微其中節與否¶
<pb:CK-KZ_JY135_02p017a>¶
　莫不從而是非之至於死生之大變且歌且哭而莫覺莫悟¶
　可不爲之大哀耶¶
目將眇者先睹秋毫耳將聾者先聞蚋飛口將爽者先辯淄澠¶
鼻將窒者先覺焦朽體將僵者先亟犇佚心將迷者先識是非¶
故物不至者則不反¶
　解曰陰陽相照相蓋相治四時相代相生相殺隨序之相理¶
　槁運之相使窮則反終則始自然之理也故明極則眇聰極¶
　則聾味極則爽臭極則窒健極則僵識極則迷是以收視反¶
　聽絶味除馨黜健去識則精神爲之不衰雖千萬𡻕可以深¶
　根固蒂也¶
<pb:CK-KZ_JY135_02p017b>¶
鄭之圃澤多賢東里多才圃澤之役有伯豐子者行過東里遇¶
鄧析鄧析顧其徒而笑曰爲若舞彼來者奚若其徒曰所願知¶
也鄧析謂伯豐子曰汝知養養之義乎受人養而不能自養者¶
犬豕之類也養物而物爲我用者人之力也使汝之徒食而飽¶
衣而息執政之功也長幼羣聚所爲牢籍庖廚之物奚異犬豕¶
之類乎伯豐子弗應伯豐子之徒者越次而進曰大夫不聞齊¶
魯之多機乎有善治土木者有善治金革者有善治聲樂者有¶
善治書數者有善治軍旅者有善治宗廟者羣才備也而無能¶
相位者無能相使者而位之者無知使之者無能而知之與能¶
皆爲之使焉執政者廼吾之所使子奚矜焉鄧析無以應目其¶
<pb:CK-KZ_JY135_02p018a>¶
徒而退¶
　解曰賢者嗇精神才者衒名器然則賢之與才其相去也遠¶
　矣伯豐之賢鄧析之才相遇于塗鄧析衒名器而舞伯豐伯¶
　豐嗇精神而距鄧析其從者未能忘言故越次而應之曰大¶
　夫不聞齊魯多機巧之士乎善土木善金革善音樂善書數¶
　善軍旅善宗廟皆小技而受役者也位之者無知使之者無¶
　能無知無能者帝王也知之與能之者人臣也帝王者無爲¶
　之道也人臣者有爲之職也以有爲之職事無爲之道能方¶
　者不能圓能白者不能黑能高者不能下能玄者不能黃以¶
　無爲之道統有爲之職則方圓白黑高下玄黃無適而不能¶
<pb:CK-KZ_JY135_02p018b>¶
　物各以其質而得形而此無形物各以其聲而得名而此無¶
　名然則鄧析謂養人而物爲我用者爲執政之功不知執政¶
　者乃爲人之使而不能使人者也才奚足恃才奚足矜焉故¶
　其聞伯豐子從者之言雖辯無所開其喙矣目其徒而退爾¶
公儀伯以力聞諸侯堂谿公言之於周宣王王備禮以聘之公¶
儀伯至觀形懦夫也宣王心惑而疑曰女之力何如公儀伯曰¶
臣之力能折春螽之股堪秋蟬之翼王作色曰吾之力者能裂¶
犀兕之革曳九牛之尾猶憾其弱女折春螽之股堪秋蟬之翼¶
而力聞天下何也公儀伯長息退席曰善哉王之問也臣敢以¶
實對臣之師有商邱子者力無敵於天下而六親不知以未嘗¶
<pb:CK-KZ_JY135_02p019a>¶
用其力故也¶
　解曰公儀伯則閑於在公之儀所謂善爲士者不武是謂用¶
　人之力也堂者高平之基肯構之所臨人所尊仰之地也堂¶
　谿公則其德如堂能守雌而爲天下谿者也此所以能知公¶
　儀伯之不用其力周宣王中興之主也將任人以事而効人¶
　以功故其所取有在於孔武有力之士也商邱子則體性抱¶
　神而示中庸之常德者此所以其爲力雖六親不知而爲公¶
　儀伯之師也且折春螽之股堪秋蟬之翼則其力不足恃故¶
　不用其力而求用人之力此其力所以不可量裂犀象之革¶
　曳九牛之尾則力足以有敵故必負其力則力不加增而勝¶
<pb:CK-KZ_JY135_02p019b>¶
　已者至矣然則不亦懦者勇而力者弱歟¶
臣以死事之乃吿臣曰人欲見其所不見視人所不窺欲得其¶
所不得修人所不爲故學視者先見輿薪學聽者先聞撞鐘夫¶
有易於內者無難於外於外無難故名不出其一家今臣之名¶
聞於諸侯是臣違師之教顯臣之能者也然則臣之名不以負¶
其力者也以能用其力者也不猶愈於負其力者乎¶
　解曰以死事之則肢體墮而聰明黜可謂有其質矣故乃吿¶
　之所謂見其所不見得其所不得者非以窈冥而難見而獨¶
　見之也難能而不可爲而獨得之也見不離於眾人之視眾¶
　莫之窺爾爲不出於眾人之能眾莫之爲爾故視莫難於秋¶
<pb:CK-KZ_JY135_02p020a>¶
　毫而易於輿薪聽莫難於蚋飛而易於撞鐘竭目力於秋毫¶
　則見不出於秋毫窮耳力於蚋飛則聞不過於蚋飛借明於¶
　眾則目力不用而見有餘明借聽於人則耳力不竭而聽有¶
　餘聰眾人見物不見道故常攻其所難賢人見道不見物故¶
　每爲其所易有易於內斯無難於外矣無所難則無非易矣¶
　夫孰得而名之故名不出其一道由是能用其力者雖力旋¶
　天地而世莫覩其健威服海內而人不名以武也古人有言¶
　善力舉秋毫善聽聞雷霆此之謂也且折春螽之股堪秋蟬¶
　之翼雖曰以弱爲彊亦旣有所折有所堪其跡可得而覩其¶
　爲可得而名矣故公儀伯猶以此爲顯其能而違師之教也¶
<pb:CK-KZ_JY135_02p020b>¶
中山公子牟者魏國之賢公子也好與賢人游不恤國事而悅¶
趙人公孫龍樂正子輿之徒笑之公子牟曰子何笑牟之悅公¶
孫龍也子輿曰公孫龍之爲人也行無師學無友佞給而不中¶
漫衍而無家好恠而妄言欲惑人之心屈人之口與韓檀等肄¶
之公子牟變容曰何子狀公孫龍之過歟請聞其實子輿曰吾¶
笑龍之詒孔穿言善射者能令後鏃中前括發發相及矢矢相¶
屬前矢造凖而無絶落後矢之括猶衘弦視之若一焉孔穿駭¶
之龍曰此未其妙者逄蒙之弟子曰鴻超怒其妻而怖之引烏¶
號之弓綦衞之箭射其目矢來注眸子而眶不睫矢墜地而塵¶
不揚是豈智者之言與公子牟曰智者之言固非愚者之所曉¶
<pb:CK-KZ_JY135_02p021a>¶
後鏃中前括鈞後於前矢注眸子而眶不睫盡矢之勢也子何¶
疑焉樂正子輿曰子龍之徒焉得不飾其闕吾又言其尤者龍¶
誑魏王曰有意不心有指不至有物不盡有影不移髮引千鈞¶
白馬非馬孤犢未嘗有母其負類反倫不可勝言也公子牟曰¶
子不諭至言而以爲尤也尤其在子矣夫無意則心同無指則¶
皆至盡物者常有影不移者說在改也髮引千鈞勢至等也白¶
馬非馬形名離也孤犢未嘗有母非孤犢也樂正子輿曰子以¶
公孫龍之鳴皆條也設令發於餘竅子亦將承之公子牟默然¶
良久吿退曰請待餘日更謁子論¶
　解曰公孫龍辯者之徒也公子牟以其言爲至言者夫至言¶
<pb:CK-KZ_JY135_02p021b>¶
　去言雖終日言而未嘗言則雖徧爲萬物說說而不休多而¶
　無已不害其爲言之至也觀樂正子輿以爲紿孔穿之言是¶
　其未嘗窮理也以爲誑魏王之言是其未嘗聞道也何則善¶
　射者能令後鏃中前括則知其所以中鈞後於前爾矢注眸¶
　子而目不睫則能度遠近之宜審弓矢之力盡其勢而不使¶
　之有過不及也是皆理之可推而知也若夫言在於道則離¶
　形去智同於大通意在所忘指在所非盡物者常有則不有¶
　一物與一尺之捶日取其半萬世不竭同意有影不移則前¶
　影非後影與鏃矢之疾而有不行不止之時同意等物之勢¶
　則千鈞非重一髮非輕離於形名則白不可以命馬馬不可¶
<pb:CK-KZ_JY135_02p022a>¶
　以名白孤犢未嘗有母則犢之與母軀命不同理非相代其¶
　言之妙一至於此非知言之要者安能知其解哉故方其未¶
　能窮理則答其紿爾及其言在於道則又以爲負類反倫雖¶
　公子牟爲之疏其說子輿終莫之悟方且忿嫉而加鄙倍焉¶
　公子牟知其不可與語至道也故默然告退矣雖然公子牟¶
　亦仁於子輿至矣猶冀其一日克己而悟至言不醜抵固拒¶
　而深絶之也故曰請待餘日更謁子論且公孫龍之辯公子¶
　牟以爲至言列子稱之而莊子則以謂能勝人之口而不能¶
　服人之心者列子之稱稱其至也莊子將假其說以袪著書¶
　之跡故於其書之終篇旣取其辯又惡其與天下之辯者爲¶
<pb:CK-KZ_JY135_02p022b>¶
　恠悲其駘蕩而不得逐萬物而不反也言之不同各有攸當¶
堯治天下五十年不知天下治歟不治歟不知億兆之願戴已¶
歟不願戴已歟顧問左右左右不知問外朝外朝不知問在野¶
在野不知堯乃微服游於康衢聞兒童謠曰立我蒸民莫匪爾¶
極不識不知順帝之則堯喜問曰誰教爾爲此言童兒曰我聞¶
之大夫問大夫大夫曰古詩也堯還宮召舜因禪以天下舜不¶
辭而受之¶
　解曰聖人之世不治而不亂堯治天下五十年不知天下之¶
　治不治是乃所謂至治也當是時也爲左右爲外朝知靖共¶
　爾位而已爲在野之民知日用飲食而已故自左右而至於¶
<pb:CK-KZ_JY135_02p023a>¶
　在野顧問而咨詢之皆莫知其治否也然帝堯之用心以天¶
　合人不敖無吿不廢窮民終欲知之也於是微服而游於康¶
　衢微服則外無以鎭人心康衢則九達之會四方之情所通¶
　也兒童之謠則其言出於歡忻之自然而非有僞也其言曰¶
　立我蒸民莫匪爾極不識不知順帝之則以夫立蒸民而會¶
　于有極之地其道乃本於天德而出甯進于智矣是言也童¶
　兒聞之大夫大夫以爲古詩夫古詩而童兒謠於今是今之¶
　治有以符於古矣夫堯之爲治者務若稽古而已則堯聞此¶
　言安得不與斯民同其喜歟此堯治之大成也書言黎民於¶
　變時雍此其時歟¶
<pb:CK-KZ_JY135_02p023b>¶
關尹喜曰在己無居形物其著其動若水其静若鏡其應若響¶
　解曰在己無居不留一塵於胷次也至虛在我則萬物之理¶
　無所隱矣故曰形物其著其動若水則趨變無常而所適常¶
　啻也其靜若鑑則應物見形未嘗攬物也其應若響則有聲¶
　必答無所將迎也¶
故其道若物者也物自違道道不違物¶
　解曰道之在物於大不終於小不違其廣包畛其纖入薉稱¶
　物平施無歉無餘適可而止其若物如此是所以有鑑水之¶
　諭也故譬道之在天下若日月之照臨光于四方莫之或違¶
　而盲者不見咎豈在日物自違道道不違物其證若此¶
<pb:CK-KZ_JY135_02p024a>¶
善若道者亦不用耳亦不用目亦不用力亦不用心欲若道而¶
用視聽形智以求之弗當矣瞻之在前忽焉在後用之彌滿六¶
虛廢之莫知其所亦非有心者所能得遠亦非無心者所能得¶
近唯默而得之而性成之者得之¶
　解曰非聲非色故若道者不用耳目無體無用故若道者不¶
　用心力迎隨若知其首尾故瞻之在前忽焉在後用之則見¶
　道不見物故彌滿六虛廢之則見物不見道故莫知其所然¶
　則若道者果如何其善哉亦非有心者所能得遠則以道不¶
　住於無爲也亦非無心者所能得近則以道不盡於有爲也¶
　唯默而得之而性成之者得之默得則不假於言性成則無¶
<pb:CK-KZ_JY135_02p024b>¶
　待於爲則其所謂得非得人之得而自得其得者也夫唯有¶
　得於此則不溺於虛不著於有在我者無爲而無不爲在物¶
　者無用而無不用矣¶
知而忘情能而不爲眞知眞能也發無知何能情發不能何能¶
爲¶
　解曰人之所以貴於萬物者以其有知與能也人之所以役¶
　於造化者以其爲知能之使也所貴於知之與能者爲其爲¶
　道非無心者所能得近也所惡夫知之與能者爲其爲道非¶
　有心者所能得遠也知而忘情則無用智之鑿其知自然無¶
　所不知是爲眞知矣能而不爲則無有爲之累其能徧物無¶
<pb:CK-KZ_JY135_02p025a>¶
　所不能是爲眞能矣蓋有情有信然後爲道發無知則非忘¶
　情也不能情矣豈道也哉能陰能陽然後爲道發不能則非¶
　不爲也不能爲矣豈道也哉是聚塊積塵之所以非理也若¶
　商邱開之蹈水火此知而忘情者也若孔子之於游金石則¶
　能而不爲者¶
聚塊也積塵也雖無爲而非理也¶
　解曰聚塊則不爲野馬之飄鼓積塵則不爲塵埃之飛揚可¶
　謂無爲矣雖無爲而生理息矣何貴於無爲哉聖人之無爲¶
　則猶坤之厚載充塞四虛無心於物未嘗有爲而萬物生化¶
　終古不息是眞無爲者也由皇而降帝王受授至孔子而集¶
<pb:CK-KZ_JY135_02p025b>¶
　大成其道咸本於此故仲尼之篇以是終焉¶
　　仲尼解¶
孔子之道譬猶大明東升無愚智皆知其明質諸聖賢之言然¶
後足以探其妙爾子貢曰以予觀於夫子賢於堯舜遠矣孟子¶
曰孔子之謂集大成且曰自生民以來未有盛於孔子也楊子¶
曰天之道不在仲尼乎子貢智足以知聖人者也孟子學孔子¶
者也楊子自比於孟子者也其所以譽聖人者是乃天下萬世¶
之所取法者也質之於經而求夫子之道可仕則仕可止則止¶
可久則久可速則速而不倚於一偏時淸而淸時任而任時和¶
而和而不膠於一曲能仁能反能辯能訥能勇能怯能莊能同¶
<pb:CK-KZ_JY135_02p026a>¶
不拘於一道孔子曰我則異於是無可無不可而後之學者方¶
且倚于一偏膠于一曲拘于一道而不見聖人之大全此仲尼¶
之篇之所以作也顏子止知樂天知命之無憂而未知樂天知¶
命有憂之大者顏子亞聖也尙且待教而後知况子貢之徒宜¶
乎其淫思而至于骨立也關尹曰善若道者亦不用耳亦不用¶
目亦不用力亦不用心惟默而識之性而成者可以得之孟子¶
曰可以仕則仕可以止則止可以久則久可以速則速孔子之¶
謂集大成此皆知孔子者也觀此篇之義則知孔子之㝡深可¶
見矣庚桑子遠見於八荒之外而耳目俱廢列禦寇學進于九¶
年之餘而骨肉都融非窮神極妙者孰能與於此乎商太宰深¶
<pb:CK-KZ_JY135_02p026b>¶
惑于西方之聖而謂其見欺子列子不謁于南郭之牆而信其¶
有敵豈世間淺識寡聞者所能議哉心閉一孔而龍叔之病難¶
痊髮引千鈞而樂正之疑莫解鄧析侮伯豐之侶而見困于從¶
者帝堯聽童子之詩而取信于大夫公儀伯力堪蟬翼而名譽¶
滿于諸侯商邱子力敵天下而功用沉于六族季梁之死楊朱¶
倚其門而歌隨梧之死楊朱撫其尸而哭若此類者豈容易而¶
窺見之哉皆謂孔子之所爲眾人固不識也今之學者讀莊子¶
至于漁父盜跖遂擯而斥之以爲毁訾孔氏而莫之觀也是豈¶
知莊子尤尊孔子者也列子之於是篇前後發明使孔子之教¶
流光萬古而不窮者深有力也宰我曰以予觀於夫子賢於堯¶
<pb:CK-KZ_JY135_02p027a>¶
舜遠矣又曰自生民以來未有盛於孔子也然而謙謙自晦商¶
太宰問其爲聖則遜而不居也若夫關尹喜言善若道者以知¶
而亡情能而不爲爲眞知眞能是又所以明孔子之道也蓋孔¶
子之應世周旋變故不離於眞旣不爲卷婁藥瘍之彊聒亦不¶
爲聚塊積塵之無爲常居於眞知眞能處夫材與不材之間爾¶
故此篇始言其眞樂眞知而終言其眞知眞能也¶
** 　　湯問¶
殷湯問於夏革曰古初有物乎夏革曰古初無物今惡得物後¶
之人將謂今之無物可乎¶
　解曰有天地然後有萬物萬物盈天地之間原其所生同於¶
<pb:CK-KZ_JY135_02p027b>¶
　一氣一氣之運其際不可終故萬物之生相續而無間由彼¶
　物化遷流不己日改月化假名今古物之有無何殊今古成¶
　湯以天錫之智而乃問是於夏革者蓋堯舜禹三聖授受至¶
　湯而革夏爲商雖出於因時適變而其爲則古之所無有也¶
　以今之所有驗古之所無推而上之至於羲皇其道浸入於¶
　簡朴則及於古(原缺)有無於物也此則湯問夏革¶
　之義也¶
殷湯曰然則物無先後乎夏革曰物之終始初無極已始或爲¶
終終或爲始惡知其紀然自物之外自事之先朕所不知也¶
　解曰以形見物散爲萬殊先不識今後不識先雖一息之往¶
<pb:CK-KZ_JY135_02p028a>¶
　來不可紊其先後之倫也以性見物同於一眞始或爲終終¶
　或爲始雖天地之覆載亦不知其先後於物也究觀物化若¶
　鷂爲鸇鸇爲布穀布榖久復爲鷂鷂之所終鸇之所始鸇以¶
　爲終布穀以爲始布榖之終鷂復始之以至臭腐化爲神奇¶
　神奇復化爲臭腐其生也莫知其所從來其化也莫知其所¶
　從往譬猶日月往來四時代謝將先晝而後夜乎將先秋而¶
　後春乎則亦莫能知其紀矣蓋一囿於造化均於沉輪尚安¶
　有先後之別哉欲知其先其唯外於事物而混成者歟然自¶
　物之外自事之先窈窈冥冥昏昏默默豈智之所能知哉故¶
　曰朕所不知也¶
<pb:CK-KZ_JY135_02p028b>¶
殷湯曰然則上下八方有極盡乎革曰不知也湯固問革曰無¶
則無極有則有盡朕何以知之然無極之外復無無極無盡之¶
中復無無盡無極復無無極無盡復無無盡朕是以知其無極¶
無盡也而不知其有極有盡也¶
　解曰無則無極有則有盡知此則上下八方可不言而喻矣¶
　然計天地在太虛之中雖未離於物而爲物之最巨雖曰最¶
　巨亦已有物矣故其爲有異乎物之爲有也不可言之爲有¶
　極以其大也不可言之爲無盡以其有也謂之難終難窮難¶
　測難識者幾是矣故夏革之言曰無極復無無極無盡復無¶
　無盡夫無極無盡亦已至矣於無極無盡之中復無無極無¶
<pb:CK-KZ_JY135_02p029a>¶
　盡然後足以見天地之量爾雖然此所謂無非眞無也因有¶
　形無爾謂之無者以遣有也以夫天地之未離於有故假無¶
　以顯其大爾要之旣已有矣會歸於盡故始終寓之於不知¶
　爾¶
湯又問曰四海之外奚有革曰猶齊州也湯曰汝奚以實之革¶
曰朕東行至營人民猶是也問營之東復猶營也西行至豳人¶
民猶是也問豳之西復猶豳也朕以是知四海四荒四極之不¶
異也¶
　解曰四海之齊謂中央之國天地之所合也四時之所交也¶
　風雨之所會也陰陽之所和也營則居日之東而景夕多風¶
<pb:CK-KZ_JY135_02p029b>¶
　豳則居日之西而景朝多陰地偏則風俗異習而人民之情¶
　乃無以異於齊豳之西營之東其偏於雨露益遠矣而人民¶
　亦不殊於齊則四海之外雖非足跡舟車之所通以情度情¶
　又奚待於見而後知言而後實哉¶
故大小相含無窮極也含萬物者亦如含天地含萬物也故不¶
窮含天地也故無極朕亦焉知天地之表不有大天地者乎亦¶
吾所不知也¶
　解曰一身之內一毛含於肌膚肌膚含於一體百體含於一¶
　身雖一毛之微亦具一體之全用一體之用亦不廢百體之¶
　俱用其於物也焦螟則宅於蚊睫鵾鵬則游於天地焦螟無¶
<pb:CK-KZ_JY135_02p030a>¶
　不足於鵾鵬鵾鵬不有餘於焦螟大小相含如斯而已然而¶
　物量易以窮故其所含有極天地至大哉其所含無窮天地¶
　猶有形未若道之含天地爲無極也且其言大小相含大固¶
　足以含小矣小如何其含大哉蓋謂天地含萬物雖可以形¶
　見其所以含之則有道矣卽道而言雖一芥之微莫不含天¶
　地之妙故曰含萬物者亦如含天地其言安知天地之表不¶
　有大天地者列子將擴學者之見聞使之不囿於範圍之內¶
　要使覺者自知其道爾終亦存之而不論故曰亦吾所不知¶
　也¶
然則天地亦物也物有不足故昔者女媧氏練五色石以補其¶
<pb:CK-KZ_JY135_02p030b>¶
闕¶
　解曰由大小相含以觀則知天地亦物而己旣已爲物矣安¶
　能無成與虧哉此所以有不足而可補也五色者五行之英¶
　石者石氣之堅精鍊五行英妙堅精之氣以和陰陽之盈縮¶
　此謂補其闕也方是時裁成輔相之道旣己見矣¶
斷鼇之足以立四極¶
　解曰天地在太虛之中浮游至微直猶巨鼇之戴一物爾旣¶
　已不足而可補則所謂浮游者始峙而不動故鼇足可斷四¶
　極始立上下八方不可易位矣¶
其後共工氏與顓頊爭爲帝怒而觸不周之山折天柱絶地維¶
<pb:CK-KZ_JY135_02p031a>¶
故天傾西北日月星辰就焉地不滿東南故百川水潦歸焉¶
　解曰天柱天之所恃以中立而不倚者地維則地之所資以¶
　四維而不虧者此道之未離於渾淪也嘗原道降而一見一¶
　兆天地生矣天地奠位人辟乎兩間於虛無自然之中妄爲¶
　明覺是生同異同異旣立愛惡交起愛惡起而爭競立則忿¶
　慉之氣勝而道之周徧咸者毀矣此共工所以與顓頊帝爭¶
　而觸不周之山也折天柱絶地維則天地析其渾全二氣交¶
　而生化顯矣故天傾西北日月星辰就焉地不滿東南百川¶
　水潦歸焉西北萬物歸根之方也日月星辰就於西北則至¶
　陰之精并於下而奉於上萬物得以資其氣而生東南萬物¶
<pb:CK-KZ_JY135_02p031b>¶
　敷施之方也地不滿東南則至陽之精并於上而降於下萬¶
　物得以資其澤以成形故天有精地有形天有八紀地有五¶
　里能爲萬物之母其在人也則右耳目不如左明左手足不¶
　如右强其於物也雖形體萬變未有能違其化之宜也¶
湯又問物有巨細乎有修短乎有同異乎革曰渤海之東不知¶
幾億萬里有大壑焉實維無底之谷其下無底名曰歸墟八紘¶
九野之水天漢之流莫不注之而無增無減焉其中有五山焉¶
一曰岱輿二曰員嶠三曰方壺四曰瀛洲五曰蓬萊其山高下¶
周旋三萬里其頂平處九千里山之中間相去七萬里以爲隣¶
居焉¶
<pb:CK-KZ_JY135_02p032a>¶
　解曰水以喩道道之爲物其大不可圍其深不可測而眾善¶
　之所宗也故大壑實惟無底之谷名曰歸墟道之大原該備¶
　天人冲而不盈故八紘九野之水天漢之流莫不注之而無¶
　增無減焉山居之象不離道之大原而爲萬化之宗仙聖之¶
　所居如此輿者木之爲嶠者火之銳方者金之體洲者水之¶
　類蓬萊者土之所以然山之名或指事或象物不一其義要¶
　皆不出乎五行之理也萬盈數以象道之備也凡數起於一¶
　立於三成於五盛於七處於九一三五七九皆數之陽也變¶
　化之道也故此篇數稱以喩道焉¶
其上臺觀皆金玉其上禽獸皆純縞珠玕之樹皆叢生華實皆¶
<pb:CK-KZ_JY135_02p032b>¶
有滋味食之皆不老不死所居之人皆仙聖之種一日一夕飛¶
相往來者不可數焉¶
　解曰仙聖之人眞精不蕩故其所感變者臺觀皆金玉禽獸¶
　皆純縞珠玕之木皆叢生華實也且其華實感變於自然不¶
　甲拆於春而就實於秋也故食之者不隨變遷而老不逐化¶
　往而死也仙聖之體至虛而無累故常飛相往來由是觀之¶
　邱陵荆棘險惡不一安知非人心之所自爲耶¶
而五山之根無所連著常隨潮波上下往還不得蹔峙焉仙聖¶
毒之訴之於帝帝恐流於西極失羣聖之居乃命禺强使巨鼇¶
十五舉首而戴之迭爲三番六萬嵗一交焉五山始峙而不動¶
<pb:CK-KZ_JY135_02p033a>¶
　解曰旣以不得蹔峙爲毒以夫峙而不動爲安故必假於人¶
　資於物而卽其安也此所以訴之於帝而帝爲之命禺强也¶
　禺强北方之神靈龜爲之使故禺强使巨鼇舉首而戴之也¶
　雖巨鼇也其力必有量其用力也必或匱故必合眾力迭爲¶
　三番而後能舉焉旣巳爲物而我所資以爲安矣則物必有¶
　爲之害者而物又將爲我害矣是以有鼇若此乃有龍伯之¶
　國人得以一釣而連六鼇負而歸灼其骨以數也¶
而龍伯之國有大人舉足不盈數步而曁五山之所一釣而連¶
六鼇合負而趣歸其國灼其骨以數焉於是岱輿員嶠二山流¶
於北極沉於大海仙聖之播遷者巨億計帝憑怒侵減龍伯之¶
<pb:CK-KZ_JY135_02p033b>¶
國使阨侵小龍伯之民使短至伏羲神農時其國人猶數十丈¶
　解曰岱輿圓嶠東南之山也地不滿東南故二山流沉焉於¶
　北極沉於大海則復於本原而歸於至道故仙聖失其所居¶
　而播遷後世之治顯也此帝之所以憑怒而古人之大體隱¶
　矣¶
從中州以東四十萬里得僬僥國人長一尺五寸東北極有人¶
名曰諍人長九寸荆之南有冥靈者以五百嵗爲春五百嵗爲¶
秋上古有大椿者以八千嵗爲春八千嵗爲秋朽壤之上有菌¶
芝者生於朝死於晦春夏之月有蠓蚋者因雨而生見陽而死¶
終北之北有溟海者天池也有魚焉其廣數千里其長稱焉其¶
<pb:CK-KZ_JY135_02p034a>¶
名爲鯤有鳥焉其名爲鵬翼若垂天之雲其體稱焉世豈知有¶
此物哉大禹行而見之伯益知而名之夷堅聞而志之江浦之¶
間生麽蟲其名曰焦螟羣飛而集於蚊睫弗相觸也棲宿去來¶
蚊弗覺也離朱子羽方晝拭眥揚眉而望之弗見其形䚦俞師¶
曠方夜摘耳俛首而聽之弗聞其聲唯黃帝與容成子居空桐¶
之上同齋三月心死形廢徐以神視塊然見之若嵩山之阿徐¶
以氣聽砰然聞之若雷霆之聲吳楚之國有大木焉其名爲櫾¶
碧樹而冬生實丹而味酸食其皮汁已憤厥之疾齊州珍之渡¶
淮而北而化爲枳焉鸜鵒不踰濟貉踰汶則死矣地氣然也雖¶
然形氣異也性鈞已無相易已生皆全已分皆足已吾何以識¶
<pb:CK-KZ_JY135_02p034b>¶
其巨細何以識其修短何以識其同異哉¶
　解曰萬物盈於天地之間其生殊方其化異時其變異數動¶
　植飛濳萬形萬狀其可勝窮哉究其所自造化之於萬物一¶
　本於自然萬物之於造化又焉能有擇以之爲蟲臂以之爲¶
　鼠肝唯其所寓而已其爲人也生於龍伯之國則不得不大¶
　爲僬僥諍人則不得不小其於植物也爲冥靈大椿於荆則¶
　壽爲芝菌於朽壤則夭其於動物也爲鵾鵬於終北之北則¶
　大爲麽蟲於江浦之間則小大者不以大而有餘於性小者¶
　不以小而不足於性雖壽必終不能增其性之所無雖夭亦¶
　生不能損其性之所有柚之不踰淮鸜鵒之不踰濟貉之不¶
<pb:CK-KZ_JY135_02p035a>¶
　踰汶皆地氣之使然也若其性則無以相易矣莊子逍遙遊¶
　之篇蓋明此也竊嘗論之物之大者莫若巨鼇觀其能舉首¶
　而戴岱輿圓嶠之山靈亦甚矣而不免有灼骨之患則物也¶
　又奚以大爲哉物之微者莫若麽蟲雖離朱子羽䚦俞師曠¶
　弗能聞見其形聲至黃帝容成子以神視而氣聽則更見其¶
　有不可量之大則物也又奚必惡夫小哉然則物之巨細修¶
　短同異亦不足識矣¶
太形王屋二山方七百里高萬仞本在冀州之南河陽之北北¶
山愚公者年且九十面山而居懲山北之塞出入之迂也聚室¶
而謀曰吾與汝畢力平險指通豫南達於漢陰可乎雜然相許¶
<pb:CK-KZ_JY135_02p035b>¶
其妻獻疑曰以君之力曾不能損魁父之邱如太形王屋何且¶
焉置土石雜曰投諸渤海之尾隱土之北遂率子孫荷擔者三¶
夫叩石墾壤箕畚運於渤海之尾隣人京城氏之孀妻有遺男¶
始齓跳往助之寒暑易節始一反焉河曲智叟笑而止之曰甚¶
矣汝之不惠以殘年餘力曾不能毀山之一毛其如土石何北¶
山愚公長息曰汝心之固固不可徹曾不若孀妻弱子雖我之¶
死有子存焉子又生孫孫又生子子又有子子又有孫子子孫¶
孫無窮匱也而山不加增何苦而不平河曲智叟亡以應操蛇¶
之神聞之懼其不已也告之於帝帝感其誠命夸蛾氏二子負¶
二山一厝朔東一厝雍南自此冀之南漢之陰無隴斷焉¶
<pb:CK-KZ_JY135_02p036a>¶
　解曰渤海之尾隱土之北則信足以容太形王屋之高子孫¶
　無窮而山不加增則平高險通豫南達漢陰其理亦可信矣¶
　旣有其理又盡其誠故雖操蛇之神至勇者也聞之而知懼¶
　上帝之崇高也亦感其誠焉是以雖愚公弱子能使冀之南¶
　漢之陰無隴斷焉且以其爲愚公弱子此隴斷之所恃以除¶
　也蓋愚公則欲慮柔而其誠至弱子則志專氣柔而不雜是¶
　其所以能動天地感鬼神也如俾其內藏猜慮而居血氣方¶
　剛之時則計其力不足以平魁父之邱而止矣此其妻所以¶
　獻疑河曲智叟之所以笑而止之也人生妄計我體增長已¶
　慢虧隔於道奚啻二山之塞如俾其亦能忘智慮而無矜其¶
<pb:CK-KZ_JY135_02p036b>¶
　血氣誠之不已而不以死生爲間未必不於一息之頃能頓¶
　釋諸有而通於道也其或不然則亦誠之不至而已矣¶
夸父不量力欲追日影逐之於隅谷之際渴欲得飲赴飲河渭¶
河渭不足將走北飲大澤未至道渴而死棄其杖尸膏肉所浸¶
生鄧林鄧林彌廣數千里焉¶
　解曰日影果何物哉不量力而追之役於妄見爾由有妄見¶
　是生愛渴愛渴內存雖竭河渭不足以止其焦火之𤍠故卒¶
　渴死於道也逮其旣死棄其杖尸膏肉所浸乃生鄧林彌廣¶
　數千里焉夫以一身之澤浸潤所棄之杖而生數千里之林¶
　乃不足以潤一身之枯骨妄見蠧身有如此者¶
<pb:CK-KZ_JY135_02p037a>¶
大禹曰六合之間四海之內照之以日月經之以星辰紀之以¶
四時要之以太嵗神靈所生其物異形或夭或壽唯聖人能通¶
其道夏革曰然則亦有不待神靈而生不待陰陽而形不待日¶
月而明不待殺戮而夭不待將迎而壽不待五穀而食不待繒¶
纊而衣不待舟車而行其道自然非聖人之所通也¶
　解曰唯聖人能通其道者非聖人樂通物也其道無不通爾¶
　非聖人之所通者非聖人不能通也其道自然無所事通爾¶
　然而必有非聖人之所通者而後有聖人之所能通者爾¶
禹之治水土也迷而失塗謬之一國濱北海之北不知距齊州¶
幾千萬里其國名曰終北不知際畔之所齊限無風雨霜露不¶
<pb:CK-KZ_JY135_02p037b>¶
生鳥獸蟲魚草木之類四方悉平周以喬陟¶
　解曰北朔方也萬物之所藏也眞一之所舍也至神之所寓¶
　也濱北海之北其國謂之終北則精之又精神之又神者也¶
　不拘於方故無際畔之齊限不役於氣故無陰陽之化不假¶
　於物故不生動植之類四方悉平其道甚夷也周以喬陟其¶
　外無卻也若是則非神禹安能之其國哉雖神禹也非迷而¶
　失塗亦莫之能至以非足力舟車之所及故也¶
當國之中有山山名壺領狀若甔甀頂有口狀若圓環名曰滋¶
穴有水湧出名曰神瀵臭過蘭椒味過醪醴一源分爲四埓注¶
於山下經營一國亡不悉徧土氣和亡札厲人性婉而從物不¶
<pb:CK-KZ_JY135_02p038a>¶
競不爭柔心而弱骨不驕不忌長幼儕居不君不臣男女雜游¶
不媒不聘緣水而居不耕不稼土氣溫適不織不衣百年而死¶
不夭不病其民孳阜亡數有喜樂亡衰老哀苦其俗好聲相擕¶
而迭謠終日不輟音饑惓則飲神瀵力志和平過則醉經旬乃¶
醒沐浴神瀵膚色脂澤香氣經旬乃歇¶
　解曰居中在上中虛不窒其循無端其出無窮能常滋澤萬¶
　物者滋穴之神瀵也臭過蘭椒味過醪醴則其道發聞惟馨¶
　悅可人心如此也經營一國無不悉徧則其道無不爲而無¶
　不在也物亡札厲至和不散也人性婉而從純氣內守也柔¶
　心則神凝也弱骨則形釋也長幼儕居男女雜游人不婚宦¶
<pb:CK-KZ_JY135_02p038b>¶
　也不耕不稼不織不衣人不衣食也百年而死處常得終也¶
　其民孳阜生生不窮也相攜而迭謠則各得其眞樂也其所¶
　以能若是者以夫飮神瀵以易其中沐浴神瀵以染於外爾¶
周穆王北遊過其國三年忘歸旣反周室慕其國𢠵然自失不¶
進酒肉不召嬪御者數月乃復管仲勉齊桓公因遊遼口俱之¶
其國幾剋舉隰朋諫曰君舍齊國之廣人民之眾山川之觀殖¶
物之阜禮義之盛章服之美妖靡盈庭忠良滿朝肆咤則徒卒¶
百萬視撝則諸侯從命亦奚羡於彼而棄齊國之社稷從戎夷¶
之國乎此仲父之髦奈何從之桓公乃止以隰朋之言告管仲¶
仲曰此固非朋之所及也臣恐彼國之不可知之也齊國之富¶
<pb:CK-KZ_JY135_02p039a>¶
奚戀隰朋之言奚顧¶
　解曰周穆王嘗與化人俱爲神遊故其後肆意遠遊嘗過其¶
　國也三年忘歸神者受之也旣歸數月而復進酒肉召嬪御¶
　且又爲不神者求耶夫自神禹至穆王之時治變有忠質文¶
　之異尙而穆王之遊與夫神禹之至其國見聞曾不少異豈¶
　非神之所爲獨存而常同歟若桓公之霸與夫隰朋之賢安¶
　足以知此故區區覩齊國之近而以爲莫之或加乃更以仲¶
　父爲耄是猶埳井之蛙跨跱埳井之樂而不知東海之大樂¶
　也¶
南國之人被髮而裸北國之人鞨巾而裘中國之人冠冕而裳¶
<pb:CK-KZ_JY135_02p039b>¶
九土所資或農或商或佃或漁如冬裘夏葛水舟陸車默而得¶
之性而成之越之東有輒休之國其長子生則鮮而食之謂之¶
宜弟其大父死負其大母而棄之曰鬼妻不可以同居處楚之¶
南有炎人之國其親戚死㱙其肉而棄之然後埋其骨乃成爲¶
孝子秦之西有儀渠之國者其親戚死聚柴積而焚之燻則煙¶
上謂之登遐然後成爲孝子此上以爲政下以爲俗而未足爲¶
異也¶
　解曰五政之所加七賦之所養中於天地者爲中國故其人¶
　冠冕而裳農商佃漁冬裳夏葛水陸舟車其所云爲無非中¶
　道也地偏於陰陽則其習俗亦偏矣故南國多暑則被髮而¶
<pb:CK-KZ_JY135_02p040a>¶
　裸北國多寒則鞨巾而裘其偏於四海四荒四極之遠者則¶
　又有若輒休炎人儀渠之國其習俗乃有非耳目之所見聞¶
　而人理之所甚駭者上以爲政下以爲俗居之而不疑是皆¶
　陰陽爲之寇習俗足以亂人如此也¶
孔子東遊見兩小兒辯鬬問其故一兒曰我以日始出時去人¶
近而日中時遠也一兒以日初出遠而日中時近也一兒曰日¶
初出大如車蓋及日中則如盤盂此不爲遠者小而近者大乎¶
一兒曰日初出滄滄涼涼及其日中如探湯此不爲近者𤍠而¶
遠者涼乎孔子不能决也兩小兒笑曰孰爲汝多知乎¶
　解曰日麗於天而隨旋者也上下八方無極無盡難終難窮¶
<pb:CK-KZ_JY135_02p040b>¶
　安可以俄而測其遠近哉元命苞曰天不足於西北陽極於¶
　九故天周九九八十一萬里厯記言數起於一立於三成於¶
　五盛於七處於九故天去地九萬里二家之學其有所授之¶
　也如信其說不亦近者𤍠而遠者涼乎至於驗之車蓋盤盂¶
　之說則不合矣故方其出於扶桑而爲朝明則滄滄涼涼可¶
　擬以車蓋及其對於昆吾而爲正中則猶之探湯而可擬以¶
　盤盂宜大而小宜涼而温宜近宜遠大小温涼近遠雖小兒¶
　之智亦知惑之究其所以然雖孔子之智有不能辯者蓋日¶
　猶道也以爲遠則或能悟之於一息以爲近則人常迷之於¶
　終身言其大則用之彌於太虛言其小則廢之莫知其所故¶
<pb:CK-KZ_JY135_02p041a>¶
　視日於大小不知日者也求道於精粗不知道者也嘗試以¶
　夫燧求火於日則不旋踵而至矣又焉有初中遠近之間哉¶
　然則大小遠近終不可期是乃日之所以爲妙而其運行終¶
　古不息也孔子之不能决豈眞不能决哉存之而不論爾小¶
　兒遽謂孔子爲非多知者孔子常曰吾有知乎哉不知也孔¶
　子而多知又奚以爲孔子區區較日之大小遠邇眞小兒之¶
　辯鬬爾¶
均天下之至理也¶
　解曰均齊萬物無有高下則物我同而合乎一合乎一則同¶
　乎道是爲天下之至理莊子所以有齊物論¶
<pb:CK-KZ_JY135_02p041b>¶
連於形物亦然均髮均縣輕重而髮絶髮不均也均也其絶也¶
莫絶人以爲不然自有知其然者也¶
　解曰連於形物者寡不能以勝多弱不足以制强也審矣苟¶
　得至理之所謂均而用之則一髮之微足以引千鈞之重而¶
　不絶以爲不然者累於物也知其然者達於理也連於形物¶
　亦末矣苟得其均微可以制大若此矧夫得至理之所謂大¶
　均惡乎往而不可哉¶
詹何以獨繭絲爲綸芒鍼爲鈎荆篠爲竿剖粒爲餌引盈車之¶
魚於百仞之淵汨流之中綸不絶鈎不伸竿不撓楚王聞而異¶
之召問其故詹何曰臣聞先大夫之言蒲且子之弋也弱弓纖¶
<pb:CK-KZ_JY135_02p042a>¶
繳乘風振之連雙鶬於靑雲之際用心專動手均也臣因其事¶
放而學釣五年始盡其道當臣之臨河持竿心無雜慮唯魚之¶
念投綸沉鈎手無輕重物莫能亂魚見臣之鈎餌猶沉埃聚沫¶
吞之不疑所以能以弱制彊以輕致重也大王治國誠能若此¶
則天下可運於一握將亦奚事哉楚王曰善¶
　解曰以弱制彊則弱必絶以輕制重則輕必壓何則勢不等¶
　也我誠弱矣因彼之彊而制之則彊不與我敵而爲我用是¶
　彊反在於我而弱在於彼也我則輕矣因彼之重而致之則¶
　重不與我爭而爲我使是重反在於我而輕在於彼也則弱¶
　之於彊輕之於重夫孰曰不足以制而致之哉此詹何以絲¶
<pb:CK-KZ_JY135_02p042b>¶
　綸鍼鈎引盈車之魚於千仞之淵蒲且子以弱弓纖繳連雙¶
　鶬於靑雲之際之道也噫釣弋異事矣治國者抑又不同焉¶
　詹何之釣乃學於蒲且子之弋又以教楚王之治國者蓋得¶
　所謂至理之均則物雖萬變烏能逃吾之至理哉此莊子所¶
　謂通於一而萬事畢是乃聖人以眇然之身土苴以治天下¶
　而運之於一握者也奚啻楚國乎¶
魯公扈趙齊嬰二人有疾同請扁鵲求治扁鵲治之旣同愈謂¶
公扈齊嬰曰汝曩之所疾自外而干腑臟者固藥石之所已今¶
有偕生之疾與體偕長今爲汝攻之何如二人曰願先聞其驗¶
扁鵲謂公扈曰汝志彊而氣弱故足於謀而寡於斷齊嬰志弱¶
<pb:CK-KZ_JY135_02p043a>¶
而氣彊故少於慮而傷於專若換汝之心則均於善矣扁鵲遂¶
飲二人毒酒迷死三日剖胷探心易而置之投以神藥旣悟如¶
初¶
　解曰謀慮存乎志果斷屬乎氣志者氣之帥也志足以帥氣¶
　則其發無不中節矣志不足以帥氣則役於氣而反動其心¶
　矣故氣彊則傷於專氣弱則寡於斷也嘗謂志在於我初不¶
　屬化由其認有於我貴生愛身有愛於身斯役於身矣此公¶
　扈齊嬰其志慮所以與氣體而爲彊弱也夫以我之志慮而¶
　役於氣體誠可悲矣扁鵲乃能治二人之疾而移造化之功¶
　又何妙歟扈猶跋扈也故公扈志彊而足於謀嬰猶嬰兒也¶
<pb:CK-KZ_JY135_02p043b>¶
　故齊嬰志弱而少於慮¶
二人辭歸於是公扈反齊嬰之室而有其妻子妻子弗識齊嬰¶
亦反公扈之室有其妻子妻子亦弗識二室因相與訟求辯於¶
扁鵲扁鵲辯其所由訟乃已¶
　解曰昔者孔子嘗使於楚矣適見豚子食於其死母者少焉¶
　眗若皆棄之而走不見已焉爾不得類焉爾是故苟非其類¶
　豚子眞見其母棄之而走矣苟得其類雖公扈齊嬰歸異其¶
　室而不疑也嘗原公扈齊嬰旣爲扁鵲易置其心唯使形者¶
　之是役各反其室而不自知其形之非也爲二室者惑於形¶
　變而不知二人之爲類也故弗識焉然則二室之於二人者¶
<pb:CK-KZ_JY135_02p044a>¶
　果索之於形骸之內耶亦索之於形骸之外耶如在於形骸¶
　之外則何以遽信扁鵲之辯哉如在於形骸之內則方其反¶
　於室也安得而不識奚必求辯於扁鵲哉噫人自生至終大¶
　化屢遷自老耄而視嬰孩之時貌色智態奚啻公扈齊嬰之¶
　易形哉然大化之遷流也密移人常由之而罔覺扁鵲之易¶
　置其心也以遽故莫不駭其變焉且以公扈齊嬰志氣一易¶
　則其人與其室俱不能相知又况造化之於萬物已化而生¶
　又化而死更死更生莫知其端彼人也又烏知其所以然哉¶
　昔楊朱之出也素衣其反也緇衣其狗之不知迎而吠之楊¶
　朱所以止楊布無扑其狗也¶
<pb:CK-KZ_JY135_02p044b>¶
瓠巴鼓琴而鳥舞魚躍鄭師文聞之棄家從師襄游柱指鈎弦¶
三年不成章師襄曰子可以歸矣師文舍其琴歎曰文非弦之¶
不能鈎非章之不能成文所存者不在弦所志者不在聲內不¶
得於心外不應於器故不敢發手而動弦且小假之以觀其後¶
無幾何復見師襄師襄曰子之琴何如師文曰得之矣請嘗試¶
之於是當春而叩商弦以召南呂涼風忽至草木成實及秋而¶
叩角弦以激夾鍾温風徐迴草木發榮當夏而叩羽弦以召黃¶
鍾霜雪交下川池暴沍及冬而叩徵弦以激蕤賓陽光熾烈堅¶
氷立散將終命宮而總四弦則景風翔慶雲浮甘露降澧泉涌¶
師襄乃撫心高蹈曰微矣子之彈也雖師曠之淸角鄒衍之吹¶
<pb:CK-KZ_JY135_02p045a>¶
律亡以加之彼將挾琴執管而從子之後爾¶
　解曰夫道可傳而不可受可得而不可見不可見故不可受¶
　可傳斯可得善教者止於可傳善學者斯能有得師文之學¶
　將違其器而覺其道師襄之教將由其器以傳其聲是以師¶
　襄旣命之歸師文方且求小假之也逮其旣有得矣則力迴¶
　造化幡校四時翔景風浮慶雲降甘露出澧泉曾不離於發¶
　手動弦之間是陰陽之運不出吾之把握也豈不妙哉師襄¶
　於此亦撫心高蹈而歎其微爾向俾師文循師襄可傳之術¶
　而爲師襄之所知則終必不能得師襄之歎也是以務學者¶
　雖曰不如務求師而君子則欲其自得之也噫一技之妙其¶
<pb:CK-KZ_JY135_02p045b>¶
　致若此則有得於道者以之治天下而致安平泰之俗信無¶
　難矣¶
薛譚學謳於秦靑未窮靑之技自謂盡之遂辭歸秦靑弗止餞¶
於郊衢撫節悲歌聲振林木響遏行雲薛譚乃謝求反終身不¶
敢言歸¶
　解曰學道者固有若鄭師文之於師襄莫知其所存所志而¶
　命之歸其後乃歎其微者亦有若薛譚之於秦靑自謂窮靑¶
　之技而去之卒乃謝而求反終身不敢言歸者此學者之不¶
　可不辯也¶
秦靑顧謂其友曰昔韓娥東之齊匱糧過雍門鬻歌假食旣去¶
<pb:CK-KZ_JY135_02p046a>¶
而餘音繞梁欐三日不絶左右以其人弗去過逆旅逆旅人辱¶
之韓娥因曼聲哀哭一里老幼悲愁垂涕相對三日不食遽而¶
追之娥還復爲曼聲長歌一里長幼喜躍抃舞弗能自禁忘向¶
之悲也乃厚賂發之故雍門之人至今善歌哭效娥之遺聲¶
　解曰眞悲無聲而哀眞親未笑而和謂哀樂之不可僞以爲¶
　也以鬻歌假食則其歌或不出於心之誠喜因人之辱而哀¶
　哭亦未足以言眞悲也特以其技之妙遂能俾一里之老幼¶
　未嘗有憂徒以聞其哭悲愁垂涕相對而不食未嘗有樂徒¶
　以聞其歌喜躍抃蹈而不能自禁夫歌哭之僞乃眞能動人¶
　况彼我皆眞哉雖然其術能施於雍門之里而已使至齊而¶
<pb:CK-KZ_JY135_02p046b>¶
　歌之必有辯其不然者故效其遺聲止傳於雍門¶
伯牙善鼓琴鍾子期善聽伯牙鼓琴志在登高山鍾子期曰善¶
哉峩峩兮若泰山志在流水鍾子期曰善哉洋洋兮若江河伯¶
牙所念鍾子期必得之伯牙游於泰山之陰卒逢暴雨止於巖¶
下心悲乃援琴而鼓之初爲霖雨之操更造崩山之音曲每奏¶
鍾子期輒窮其趣伯牙乃舍琴而歎曰善哉善哉子之聽夫志¶
想象猶吾心也吾於何逃聲哉¶
　解曰有聲者有聲聲者聲之所聲者聞矣旣已有聞則大不¶
　過宮細不過羽審其宮羽之淸濁而稽諸人事將安所逃聲¶
　哉則子期之善聽未足異也且伯牙之琴得子期而名益彰¶
<pb:CK-KZ_JY135_02p047a>¶
　而子期之聽非伯牙亦無所施其巧列子稱之者貴知音爾¶
　若季札之觀樂進此道矣¶
周穆王西巡狩越崑崙不至弇山反還未及中國道有獻工人¶
名偃師穆王薦之問曰若有何能偃師曰臣唯命所試然臣已¶
有所造願王先觀之穆王曰日以俱來吾與若俱觀之越日偃¶
師謁見王王薦之曰與若俱來者何人也對曰臣之所造能倡¶
者穆王驚視之趣步俯仰信人也巧夫鎭其頤則歌合律捧其¶
首則舞應節千變萬化唯意所適王以爲實人也與盛姬內御¶
並觀之技將終倡者瞬其目而招王之左右侍妾王大怒立欲¶
誅偃師偃師大懾立剖散倡者以示王皆傳會革木膠漆白黑¶
<pb:CK-KZ_JY135_02p047b>¶
丹靑之所爲王諦料之內則肝膽心肺脾腎腸胃外則筋骨支¶
節皮毛齒髮皆假物也而無不畢具者合會復如初見王試廢¶
其心則口不能言廢其肝則目不能視廢其腎則足不能步穆¶
王始悅而歎曰人之巧乃可與造化者同功乎詔貳車載之以¶
歸夫班輸之雲梯墨翟之飛鳶自謂能之極也弟子東門賈禽¶
滑釐聞偃師之巧以吿二子二子終身不敢語藝而時執規矩¶
　解曰雖傅會之物旣教之倡是誨之淫也故能歌合律舞應¶
　節則其瞬目也不足異矣夫人之巧固有若飛鳶玉楮之妙¶
　者是物而已人爲萬物之靈疑不可以傅會而象之也偃師¶
　之所造乃能使趣步俯仰不殊於人歌則合律舞則應節千¶
<pb:CK-KZ_JY135_02p048a>¶
　變萬化唯變所適夫然後爲至妙也故雖班輸墨翟之巧亦¶
　不敢語藝而時執規矩也噫人之有生奚啻偃師之巧人常¶
　由之而不自悟至於偃師之造倡亦末矣乃更羨其巧不亦¶
　外乎¶
甘蠅古之善射者彀弓而獸伏鳥下弟子名飛衞學射於甘蠅¶
而巧過其師紀昌者又學射於飛衞飛衞曰爾先學不瞬而後¶
可言射矣紀昌歸偃卧其妻之機下以目承牽挺二年之後雖¶
錐末倒眥而不瞬也以吿飛衞飛衞曰未也必學視而後可視¶
小如大視微如著而後吿我昌以氂懸蝨於牖南面而望之旬¶
日之間浸大也三年之後如車輪焉以覩餘物皆邱山也乃以¶
<pb:CK-KZ_JY135_02p048b>¶
燕角之弧朔蓬之簳射之貫蝨之心而懸不絶以吿飛衞飛衞¶
高蹈拊膺曰汝得之矣¶
　解曰學不瞬者不以物易己也學視者將以轉物也我不易¶
　於物而物爲我轉故能見小如大視微如著射之所以中者¶
　在我矣此紀昌之所以能貫蝨也¶
紀昌旣盡衞之術計天下之敵己者一人而已乃謀殺飛衞相¶
遇於野二人交射中路矢鋒相觸而墜於地而塵不揚飛衞之¶
矢先窮紀昌遺一矢旣發飛衞以棘剌之端扞之而旡差焉於¶
是二子泣而投弓相拜於塗請爲父子剋臂以誓不得告術於¶
人¶
<pb:CK-KZ_JY135_02p049a>¶
　解曰孟子言矢人豈不仁於函人以謂術不可不愼故紀昌¶
　旣盡飛衞之術於是謀殺飛衞也蓋紀昌之學飛衞之教幾¶
　在於唯恐不傷人也必終於此而已矣逢蒙學射於羿旣盡¶
　羿之道於是殺羿亦以是也孟子以逢蒙之殺羿爲是亦羿¶
　有罪焉爲其取友之不端也有學射若庾公之斯者則安忍¶
　以夫子之道反害夫子哉幸哉飛衞之生也曩非得棘剌以¶
　扞其遺矢則必不免矣故君子之務學者不射之射爾¶
造父之師曰泰豆氏造父之始從習御也執禮甚卑泰豆三年¶
不告造父執禮愈謹乃告之曰古詩言良弓之子必先爲箕良¶
冶之子必先爲裘汝先觀吾趣趣如吾然後六轡可持六馬可¶
<pb:CK-KZ_JY135_02p049b>¶
御造父曰唯命所從泰豆乃立木爲塗僅可容足計步而置履¶
之而行趣走往還無跌失也造父學之三日盡其巧泰豆歎曰¶
子何其敏也得之捷乎凡所御者亦如此也曩汝之行得之於¶
足應之於心推於御也齊輯乎轡銜之際而急緩乎脣吻之和¶
正度乎胷臆之中而執節乎掌握之間內得於中心而外合於¶
馬志是故能進退履繩而旋曲中規矩取道致遠而氣力有餘¶
誠得其術也得之於銜應之於轡得之於轡應之於手得之於¶
手應之於心則不以目視不以策驅心閑體正六轡不亂而二¶
十四蹄所投旡差迴旋進退莫不中節然後輿輪之外可使無¶
餘轍馬蹄之外可使旡餘地未嘗覺山谷之險原隰之夷視之¶
<pb:CK-KZ_JY135_02p050a>¶
一也吾術窮矣汝其識之¶
　解曰天下之事固有若緩而急疑後而先愚者之所暗智者¶
　之所察也故習御之道人莫不以爲先於掌握之執節泰豆¶
　之教乃先使之觀其趣亦猶學射者之先學視爲弓者之先¶
　爲箕爲冶者之先爲裘也由是知雖一技之微學不由師則¶
　終莫識其爲之之先務雖有智者不能無因而造其妙也造¶
　父學之三日而盡其巧何其敏也然而自非執禮甚卑三年¶
　不告而執禮愈謹則其學不誠其思不精亦安能得之如是¶
　之㨗乎以其所得而推之所御無餘術矣且以馬駕車以轡¶
　御馬六馬之眾二十四蹄一足差所投則六馬之良皆棄矣¶
<pb:CK-KZ_JY135_02p050b>¶
　御之難也如此是以習御者亦不用目亦不用策視以目則¶
　見愈亂而不周驅以策則力愈勞而不整唯內得於中心外¶
　應於銜轡則險夷急緩而其心常閑進退旋曲而其體常正¶
　然後輿輪之外可使無餘轍馬蹄之外可使無餘地無餘轍¶
　非無餘轍也以言輿輪之無所於窒也無餘地非無餘地也¶
　以言險夷之無所於擇也御至於此乃不知是我之御馬馬¶
　之駕車也視之若一矣豈不妙哉此造父所以能主穆王之¶
　車肆意遠遊過崑崙觀日之所入一日而行萬里也噫執御¶
　者微亦甚矣其術之妙一至於此技安足以命之使造父也¶
　投其銜轡而施其所得於道夫孰曰不可楊子曰有天下者¶
<pb:CK-KZ_JY135_02p051a>¶
　審其御審此而已¶
魏黑卵以暱嫌殺邱邴章邱邴章之子曰來丹謀殺父之讎丹¶
氣甚猛形甚露計粒而食順風而趣雖怒不能稱兵以報之恥¶
假力於人誓手劍以屠黑卵¶
　解曰黑者陰之色卵者陰之類魏者高顯之所魏黑卵老陰¶
　之象也邴者明之盛章者文之成邱者中高之地邱邴章老¶
　陽之象也丹含陽來丹則少陽之方浸而長者也易曰陰疑¶
　於陽必戰陽常居於大夏而以生育長養爲事而陰則退伏¶
　矣是於陽不能無暱嫌也故至於方冬用事則𢦤物入之而¶
　殺邱邴章焉然陰方盛而一陽之氣已潛萌於黃鍾之宮矣¶
<pb:CK-KZ_JY135_02p051b>¶
　是爲來丹故謀報父之讎焉陽體剛是以來丹氣甚猛形甚¶
　露方且潛萌是以計粒而食順風而趨雖怒不能稱兵以報¶
　之唯其體剛故恥假力於人誓手劍以屠黑卵也¶
黑卵悍志絶眾力抗百夫筋骨皮肉非人類也延頸承刃披胸¶
受矢鋩鍔摧屈而體旡痕撻負其材力視來丹猶雛鷇也¶
　解曰陰以刻制爲事又方用事堅氷之時也是以志悍力抗¶
　而皮骨非人承刃受矢而痕撻無有視來丹猶雛鷇也¶
來丹之友申佗曰子怨黑卵至矣黑卵之易子過矣將奚謀焉¶
來丹垂涕曰願子爲我謀申佗曰吾聞衞孔周其祖得殷帝之¶
寶劍一童子服之卻三軍之眾奚不請焉來丹遂適衞見孔周¶
<pb:CK-KZ_JY135_02p052a>¶
執僕御之禮請先納妻子後言所欲¶
　解曰寶劍神器之能宰制者也殷中也與以殷仲春之殷同¶
　殷帝之寶劍言冲和之氣宰制陰陽審諦而不妄也其祖得¶
　之則其道自古以固存也神器至妙以至柔馳騁天下之至¶
　剛故一童子服之而卻三軍之眾申佗則能申人之不直者¶
　故爲來丹謀焉孔周則能周旋於人理之至者故申佗使來¶
　丹求劍於若人也執僕御之禮致所尊也請先納妻子質其¶
　誠也¶
孔周曰吾有三劍唯子所擇皆不能殺人且先言其狀一曰含¶
光視之不可見運之不知有其所觸也泯然旡際經物而物不¶
<pb:CK-KZ_JY135_02p052b>¶
覺二曰承影將旦昧爽之交旦夕昏明之際北面而察之淡淡¶
焉若有物存莫識其狀其所觸也竊竊然有聲經物而物不疾¶
也三曰宵練方晝則見影而不見光方夜則見光而不見形其¶
觸物也騞(火麥切)然而過隨過隨合覺疾而不血刃焉此三寶者¶
傳之十三世矣而無施於事匣而藏之未嘗啟封¶
　解曰含光則葆光而不曜者也此神之妙萬物而爲言也視¶
　之不可見以旡形也運之不知其有以無用也其所觸也泯¶
　然無際經物而物不覺則其道密庸也承影則旣有影可承¶
　矣將旦昧爽之交日夕昏明之際皆陰陽之交際於是時反¶
　本而求之淡兮似或存終不可得而識也其所觸也竊竊然¶
<pb:CK-KZ_JY135_02p053a>¶
　有聲經物而物不疾則鼓舞萬物而無迕於物也宵練則旣¶
　有體矣方晝則見其影役於陽也方夜則見其光制於陰也¶
　然見影而不見光見光而不見影猶未赫然有物也其觸物¶
　也騞然而過隨過隨合覺疾而不血刃焉則行於萬物生之¶
　育之代榮代謝其化無窮也使夫生化者不得不生不化是¶
　或物之疾也然神之所爲以無有入無間是爲隨過隨合雖¶
　覺疾也於物無所傷而物亦不能傷我是爲不血刃焉傳之¶
　十三世則言周厯陰陽之度而其存自古也無施於事是謂¶
　無用之用也匣而藏之則其藏深矣未嘗啟封其神無卻之¶
　謂也¶
<pb:CK-KZ_JY135_02p053b>¶
來丹曰雖然吾必請其下者孔周乃歸其妻子與齋七日晏陰¶
之間跪而授其下劍來丹再拜受之以歸¶
　解曰神也者妙萬物而爲言也卽其寓於生化之序擬諸形¶
　容有若三劍者焉至於宵練始兆於太素而爲質之始故來¶
　丹必請其下者孔周乃歸其妻子不絶其相生相配之道也¶
　與齋七日則一其志而忘其形體也晏陰之間則昏明之交¶
　密傳其道也¶
來丹遂執劍從黑卵時黑卵之醉偃於牖下自頸至腰三斬之¶
黑卵不覺來丹以黑卵之死趣而退遇黑卵之子於門擊之三¶
下如投虛黑卵之子方笑曰汝何𧈪而三招予來丹知劍之不¶
<pb:CK-KZ_JY135_02p054a>¶
能殺人也歎而歸黑卵旣醒怒其妻曰醉而露我使我嗌疾而¶
腰急其子曰疇昔來丹之來遇我於門三招我亦使我體疾而¶
支彊彼其厭我哉¶
　解曰牖下陰陽之際也醉而偃則迷而罔覺之時也陰方隆¶
　盛必於其交際罔覺之時始足以害之爾雖然宵練之劍能¶
　使物覺疾而不血刃而已故來丹以之斬黑卵則怒其妻曰¶
　使我嗌疾而腰急以擊黑卵之子則曰遇我於門三招我亦¶
　使我體疾而支彊來丹知劍之不能殺人也歎而歸而已矣¶
　然而黑卵雖承刃而不覺亦已嗌疾而腰急其體自是而日¶
　消矣故雖有一之日觱發二之日栗烈俄而春日載陽而小¶
<pb:CK-KZ_JY135_02p054b>¶
　往大來矣人皆覩夫四月維夏不知其本乃自於來丹潛移¶
　於一之日也嘗原陰陽之道相生猶父子相偶猶夫婦其迭¶
　用也則更生更死其交戰也則更怒更讐囚則爲疾用事則¶
　旺其道雖無待於外其用則寓之於物此陰陽之情也凡物¶
　之情態人之云爲皆陰陽之役也嘗試以人情物變求之陰¶
　陽之情義無一不備故有若魏黑卵以暱嫌殺邱邴章來丹¶
　誓手劍以屠黑卵之事也然而陰陽之理更王更廢終不能¶
　相絶是以來丹雖有屠黑卵之志而不能殺黑卵也如黑卵¶
　而可殺則生化之理或幾乎息矣若是則魏黑卵何以能殺¶
　邱邴章乎蓋邱邴章已用而爲旺者所殺故可殺也若魏黑¶
<pb:CK-KZ_JY135_02p055a>¶
　卵則方用事而旺安可殺哉且方是時非獨陽氣潛萌爲來¶
　丹而已爲魏黑卵者亦旣有其妻與其子矣是以原陰陽之¶
　道雖曰陽生於子陰生於午而陰中之陽陽中之陰其生其¶
　長其消其息有不可得而測究者明乎列子之斯言則其道¶
　思過半矣¶
周穆王大征西戎西戎獻錕鋙之劍火浣之布其劍長尺有咫¶
鍊鋼赤刃用之切玉如切泥焉火浣之布浣之必投於火布則¶
火色垢則布色出火而振之皓然疑乎雪皇子以爲旡此物傳¶
之者妄蕭叔曰皇子果於自信果於誣理哉¶
　解曰錕鋙之劍火浣之布得於西戎之獻而非中國之有也¶
<pb:CK-KZ_JY135_02p055b>¶
　皇子局於耳目之見聞而不能博通乎物理之變異遽以爲¶
　無此物而傳之者妄非誣理而何列子此篇妙及於天地之¶
　表若女媧之鍊石愚公之移山夸父之逐日扁鵲之治疾偃¶
　師之造倡來丹之手劍凡皆闡無內之至言以坦心智之所¶
　滯恢無外之妙理以開視聽之所閡如俾膚識淺聞之士皆¶
　自局於見聞而不能深求至理又焉能解其桎梏哉是其以¶
　此終篇之意也¶
　　湯問解¶
萬物之出機入機隨其種性因其情想更相變易萬形萬狀則¶
有大禹之所不能見伯益之所不能聞夷堅之所不能志者其¶
<pb:CK-KZ_JY135_02p056a>¶
變可勝窮哉雖然其形則異其性則鈞龍伯之國其人雖大不¶
殊焦僥之心智焦僥之人其形雖微不殊龍伯之悅惡焦螟爲¶
細矣生理亦旡不足鵾鵬爲巨矣性量亦無有餘大椿之壽亦¶
終於死芝菌之夭亦旣有生昧者惑於物變之不齊不明夫其¶
性之不易由是矜壽而傷夭就愛而避惡樊然殽亂終身役役¶
莫之能止故列子假湯問以别其大小同異巨細長短要之以¶
至道也求之此篇有若日之遠近小兒辯之而孔子不能决者¶
有若扁鵲之治疾而使公扈齊嬰與其二室俱不能相知者是¶
皆惑於形變而不知其本無不同也苟知其所同則旡往而不¶
一矣故蒲且子之弋可用以釣弋釣之道可用以治國鄭師文¶
<pb:CK-KZ_JY135_02p056b>¶
伯牙以此而妙於琴子期以此而善聽飛衞紀昌以此而名於¶
射造父以此而精於御偃師之造倡秦靑之善謳亦以此道而¶
已使數子者投其技而進乎道夫孰曰不然哉凡此萬物之化¶
皆不能逃乎陰陽之運故終以魏黑卵以䁥嫌殺邱邴章來丹¶
謀報父之讐焉雖然物之不齊物之情也將欲齊之必得其所¶
以齊之之道而後可如亦蔑然於萬物之變而弗顧以爲能齊¶
物矣是猶掩目塞耳者自以謂莫之見聞何能制其坐馳之情¶
哉終之以皇子果於自信果於誣理葢爲此也¶
¶
¶
