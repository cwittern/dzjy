#-*- mode: org; -*-
#+EXPORT_ID: JY076
#+TITLE:黃庭外景經 Huanting Waijing Jing
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JY076_01p021a>¶
* 黃庭外景經¶
　　　　　　　　　　　　　　　　　　蔣國祚注¶
　《外景經》者，皆櫽括《内景》之辭。第其中較《内景》易曉者，如『懸膺¶
　氣管受精符，急固子精以自持』，又如『子欲不死脩崑崙，棄捐¶
　淫慾專守精』，又如『外本三陽神自來，内養三陰可長生，還魂¶
　返魄道自然』，又如『璇璣懸珠環無端，載地懸天周乾坤，象以¶
　四時赤如丹，象龜引氣至靈根』等語。又如：言心部也，而及于¶
　意之動靜；言肝部也，而及于膽之淸虛；言肺部也，而及于心；¶
　言脾部也，而及于胃；言腎部也，而及于黃庭，足爲《内景》拾遺。¶
　《外景》舊分三篇，其辭與《内景》逐章符合，遙綴其後。此許元莊¶
<pb:CK-KZ_JY076_01p021b>¶
　序内語，採之以俟同志攷訂。¶
老子閑居作七言，解說身形及諸神。上有黃庭(近脾，丹田之上。)下關元，¶
(近尾閭，丹田之下。)後有幽闕(腎也。)前命門。(臍也。)呼吸廬外入丹田，(從鼻上至丹田也。)¶
玉池淸水灌靈根，審能行之可長存。(玉池在口中，上生玉華，在眉間流下。)黃庭中¶
人衣朱衣，(土無所不受，生于火，成于火，故云朱。)關門壯籥合兩扉，(此中如關能開闔，大丹也。)幽¶
闕俠之高巍巍，(從下升上，曰俠。)丹田之中精氣微，玉池淸水上生肥，(玉池¶
淸水乃身中精氣所化，從上腭降下，甘羙如露，淸凉可愛。)靈根堅固老不衰。(靈根，命根也。最易衰老。今得玉¶
池淸水灌滋，方堅固不衰。)中池有士衣朱衣，田下三寸神所居。(《性命圭旨》金鼎是也。)中¶
外相距重閉之，(卽關門壯籥兩扉意。)神廬之中當修治。(鼻也。)玄膺氣管受精¶
符，(玄膺本上升，今使氣管下滋。符，合也。)急固子精以自持。(先須固精，方得受精。旣已受精，更易固精。還返¶
<pb:CK-KZ_JY076_01p022a>¶
之道。)宅中有士常衣綘，子能見之可不病。橫徑長尺約其上，子能¶
守之可無恙。呼吸廬間以自償，保守完堅身受慶。¶
方寸之中謹葢藏，精神還歸老復壯。俠以幽闕流下竟，(丹田也。)養¶
子玉樹令可拄。(身也。)至道不煩無旁午，(此大道，正中而行，不渉邪徑也。)靈臺通天¶
臨中野，方寸之中至關下，(上下四維，無處不到。)玉房之中神門戸，皆是公¶
子教我者。明堂四逵法海源，(從眉門降也。)眞人子丹當我前(心意俱注是間¶
也。)¶
三關之中精氣深，(三關之中，深根固蒂。能生能受，變化無窮。)子欲不死脩崑崙。(腦不漏也。)¶
綘宮重樓十二級，(津不枯也。)¶
宮室之中五氣集，(五藏利也。)赤城之子中池立，(心爲血所養。)下有長城玄¶
<pb:CK-KZ_JY076_01p022b>¶
谷邑。(下達小腸以至胞中。)長生要妙房中急，(受長生，愼房中。)棄捐淫慾專守精，寸¶
田尺宅可治生，(心、肝也。)繫子長留心安甯。觀志游神三奇靈，(舌、臍，精房¶
也。)閑暇無事心太平。(恬淡無爲也。)¶
常存玉房神明達，(洞視得見。)時念太倉不飢渴。(胃也。)役使六丁神女謁，¶
(胃中不可用陽火，故云六丁神女，陰神主守者。)閉子精路可長活，正室之中神所居，(心神¶
正中。)洗身自治無敢污。(無欲故明。)厯觀五臟視節度，六腑修治潔如素，¶
虛無自然道之故。(虛無本自然，自然卽大道。)物有自然事不煩，(物卽身中臟腑也。合朔自¶
然之道，自不逐于外間之事。)垂拱無爲身體安，虛無之居在幃間，寂寞曠然¶
口不言，恬淡無欲游德園。積精香潔玉女存，脩德明逵道之門。¶
　以上上卷。¶
<pb:CK-KZ_JY076_01p023a>¶
作道優游深獨居，(修道不涉於俗。)扶養性命守虛無。(性爲天賦，原出虛無。遏絶嗜慾，扶養¶
正直。命由人立，必須金丹點化。惟恐近於旁門，扶養之法，决宜虛無。葢虛能涵萬有，無能生變化，神明不測，自然之道也。)恬¶
淡無爲何思慮，羽翼已成正扶疎，長生久視乃飛去。¶
五行參差同根節，(地丹法象五行，遞推本於大道。)三五合氣要本一。(若非三五之土，斷不¶
能合眞一之道。)誰與共之斗日月。(始初只有日紅月白，斗者以爲主也。)抱玉懷珠和子室，¶
(旣能採藥，當念結胎、養胎，神室中須愼宻也。)子能知之萬事畢。(但苦不知，知之易行，萬事備參。)子自¶
有之持勿失，(人人可爲，愚昧小人，亦可行持，立躋仙域，豈可蹉跎自異耶。)子欲不死藏金室。¶
出日入月是吾道，(地丹法象也，以日入月名曰合朔。)天七地三迴相守，(天魂本三，今下¶
降，故謂之七。地魄本七，今上升，故謂之三。迴相守者，魂魄俱交互也。)昇降進退合乃久。(循環火候，務期合道。)¶
玉石珞珞是吾寶，(修鍊至此，石俱化玉，眞足爲寶。)子自有之何不守。(人皆可爲。)心曉¶
<pb:CK-KZ_JY076_01p023b>¶
根基養華采，(端本澄源，先須正心。)服天順地合藏精。(乾坤爲匡廓，坎離爲運用。)七日之¶
五迴相合，(七，火數。五，土數。火土相合也。)崑崙之上不迷悞。(藥升於上。)九源之山何¶
亭亭，中有眞人可使令。(功至九轉，丹熟眞人現。)蔽以紫宮丹城樓，(以赤變紫，節次¶
見效也。)俠以日月如連珠。(日月相近，如連珠也。)萬𡻕昭昭非有期。(與道俱存，年𡻕難限。)¶
外本三陽神自來，(此純陽之丹外來。)内養三陰可長生。(我身純陰，藉陽丹點化，故三陽¶
外來，三陰内養，正有温養工夫，不卽飛昇也。)魂欲上天魄入泉，(世人不服丹之苦。)還魂返魄¶
道自然(仙人服之卽化。)¶
　以上中卷。¶
璇璣懸珠環無端，(鼎器中有黍米、懸珠至寶。)玉牝金籥常完堅。載地懸天周¶
乾坤，象以四時赤如丹。(包羅天地，周行四時，寶珠色赤，金丹成矣。)¶
<pb:CK-KZ_JY076_01p024a>¶
前仰後卑各異門，(丹法始功，鉛候汞投，似乎仰承。繼而丹熟脫下，似乎卑牧。各異門者，時有不同也。)送¶
以還丹與玄泉，(九還之丹，起於一還，上池之泉，汛乎玄泉。)象龜引氣至靈根。(龜能通任脈，引¶
氣化卵。修士抱一守眞餌丹，温養化之。)中有眞人巾金巾，負甲持符開七門。(金飛日旺，¶
化汞爲鉛。七返旣眞，九轉可至。)此非枝葉實是根，(此雖喻言，實是大道。)晝夜思之可長生。¶
(思用功也。)仙人道士非有神，積精所致爲專年。(專年，長年也。)¶
人皆食穀與五味，獨食太和陰陽氣，故能不死天相旣。(與天偕老。)¶
試說五臟各有方。(各以五行相向。)心爲國主五臟王，(仙人道士，只貴一心。)意中動¶
靜氣得行。(心主虛明，原無善惡。善惡之分，動靜由意。意動氣隨，專壹誠意而後愼氣。)道自守我精神¶
光，(心之神明卽道，今因氣引，光輝乃見。)晝日照照夜自守。(晝夜動靜，神明如之。)渴自得飲飢¶
自飽，(炁足不思食。)經厯六府藏卯酉，轉陽之陰藏於九，(左三右七，藏九於一也。)¶
<pb:CK-KZ_JY076_01p024b>¶
常能行之不知老。¶
肝之爲氣修且長羅，列五臟生三光。上合三焦下玉漿，我神魂¶
魄在中央。(三焦分上中下，魂魄居中央，神合精氣而爲三也。)精液流泉鼻臭香，立於玄¶
膺舍明堂，(津液本五臟之精華，三焦叠進，從上齶而來。閉口屈舌，使元膺之竅，降入明堂，以滋主宰。)通我華¶
精調陰陽。(如上所云。)伏於玄門候天道，(玄門，玄牝之門。天道自然而然也。)近在我身¶
還自守，(知而守之。)精海無爲神留止，(胆爲精海，肝胆爲表裏。)淸氣上下關分理，¶
七孔已通不知老。(上下分理，七竅宜明。)還坐天門候陰陽，(鼻也。)下於喉嚨通¶
神明，過華蓋下淸且凉。(此木液下降也。)入淸虛囦見吾形，(淸虛囦，卽淸海也。)期¶
成還丹可長生。(究竟以入瓊丹爲長生之效，百二十年以後危平。古人如此，今氣薄神漓，未能至期也。)還¶
過華池動腎精，望於明堂臨丹田。(上自明堂，下至丹田。)將使諸神開命門，¶
<pb:CK-KZ_JY076_01p025a>¶
通利天道藏靈根。陰陽列布如流星，肝氣似環終無端。(一炁周行，似環¶
無端。肝腎交互如此。)¶
肺之爲氣三焦起，伏於天門(鼻也。)候故道。(氣也。)淸液醴泉通六腑，隨¶
鼻上下開二耳。(精也。)窺視天地存童子，(神也。)調和精華理髮齒，顏色¶
光澤老不白，下於喉嚨何落落。(逆則修眞。)諸神皆會相求索，(肺爲百脈之長，)¶
下入綘宮紫華色，陰藏華葢通神廬，專守心神轉相呼，(心爲君，肺爲相，)¶
觀我諸神辟除邪。(肺氣充盈，内能調護腑臟，外能扞格諸邪。)¶
脾神還歸依犬家，藏養靈根不復枯。至於胃管通虛無，閉塞命¶
門似玉都。(命門，精之所係。)夀傳萬𡻕將有餘，脾中之神遊中宮。朝會五¶
神和三光，(神合五臟，外接三光。)上合天氣今明堂。(從泥丸過天庭。)通利六府調五¶
<pb:CK-KZ_JY076_01p025b>¶
行，金木水火土爲主。(足上文。)通利血脈汗爲漿，(血液所化。)二神相得下¶
玉英。(脾與胃也。)上稟元氣年益長，循護七竅去不祥。日月列布張陰¶
陽，伏於太陰藏其形。¶
五臟之主腎爲精，(天一生水，命蒂也。)出入二氣入黃庭。(上至泥丸，下及湧泉。似乎其二，¶
實一也。總歸黃庭。)呼吸虛無見吾形。(此自然之道。)强我筋骨血脈成。(腎之經絡。)恍¶
惚不見過淸靈。(不可以意求。)坐於廬下觀小童，旦夕存之神明光。(機在¶
目也。)出於無門入無戸，(無形之氣，徹内徹外。有形之氣，方有出入。)恬淡無欲養華根，(水凈¶
源淸。)服食元氣可遂生。(眞一之炁，先天炁也。)還返七門飲太淵，(周而復始，開竅云耳。)通¶
我喉嚨過淸靈。問予仙道與奇功，服食靈芝與玉英。(平平無奇過於餐英¶
茹之。)頭帶白素足丹田，(潭底日紅，山頭月白。)沭浴華池灌靈根。(洗滌身心爲沐浴。)一三¶
<pb:CK-KZ_JY076_01p026a>¶
府相得開命門，(三元循環也。)五味皆至善氣還，大道蕩蕩心勿煩，被¶
髮行之可長存。吾言畢矣勿妄傳。¶
　以上下卷。¶
¶	
