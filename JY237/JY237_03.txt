#-*- mode: org; -*-
#+TITLE: 真誥
#+DATE: 2011-11-02 10:52:03
#+PROPERTY: kxid KX233
#+PROPERTY: title 真誥
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1016
#+PROPERTY: id JY237
#+PROPERTY: JUAN 0
#+PROPERTY: JUAN 008
#<md:CK-KZ_JY237_03p001a>¶
<pb:YP-C_JY237_20ziji-02-0001a>¶
@fw重刋道藏輯要¶
　
* 眞誥¶
@by貞白眞人華陽隱居陶弘景著¶
　　
** 協昌期第一¶
經曰行事時北向執隱書而爲之者謂始學眞妙未涉微遠不¶
解星位之首向不識玄斗之指建故當北向執書以漸求之耳¶
若旣解書意識星轉之隨時自宜隨斗所指按而存步如此則¶
無有常向不爲皆向北也夫一切北向自爲始學者耳恐此將¶
可以意通觸類不足復問邪(此答長史諮飛步經中北向執書意也)¶
太上眞人步五星之道以致五星降室閇氣上綱當先呼五星¶
#<md:CK-KZ_JY237_03p001b>¶
<pb:YP-C_JY237_20ziji-02-0001b>¶
星夫人名字畢乃越綱蹈星謂始上綱便頓住呼名字呼名字¶
畢乃越綱蹈星耳若每至星上得復重心呼所至星處之名字¶
益其佳也若其煩重難常但可案舊而行耳昔鬱沙公北里子¶
長陵老人皆案此法而得升天不以煩難爲辭也所謂治生者¶
矣商販之汲汲豈憚險難哉所期唯錢貨而已耳若使求道者¶
常如賈販之用心亦有何不得仙耶但惜初學者皆言專心盡¶
懃至而後漸懈縱有亦似車之將故而百節緩落又似負重之¶
牛造遠足蹇夫學者之所患而爲得者之所笑皆如此輩事耳¶
苟能心研內鏡者是爲感發乎神將有靈人發子之蒙㩦辰景¶
之輿矣(此答諮步五星法也經圖唯言隨綱往還又有一法云越綱蹈星今卽是訣此事也奬戒之言實爲切至)¶
#<md:CK-KZ_JY237_03p002a>¶
<pb:YP-C_JY237_20ziji-02-0002a>¶
五星圖布常向南也以太白位在西歲星位在東案而施之所¶
以爾者五星隱伏縱橫無常不如北斗列象恒在故一以定位¶
於五方不得隨星之所在也(此答諮施安五星圖也經中無旨訣所以宜問)三八景二¶
十四神以次念之亦可一時頓存三八亦可平旦存上景日中¶
存中景夜半存下景在人意爲之也若外身幽巖屏絶人事內¶
念神關攝眞納氣將可平旦頓存三八景二時又各重存一景¶
益當佳也但人間多事此煩難常行耳事不得常爲益自薄西¶
城王君桐栢上眞皆案此道也案苞玄玉籙白簡青經云不存¶
二十四神不知三八景名字者不得爲太平民亦不得爲後聖¶
之臣(此答諮二十四神經中修存之意亦是祕訣右此四訣事今有長史所寫本不知此因楊諮何眞若非東卿則紫微¶
#<md:CK-KZ_JY237_03p002b>¶
<pb:YP-C_JY237_20ziji-02-0002b>¶
南眞也)¶
太上眞人撰所施行祕要(長史寫本有題如此此猶是眾眞授說經中所可修用還童反白諸要事¶
令長史施行之耳非成事一卷經也)¶
太素丹景經曰一面之上常欲得兩手摩拭之使熱高下隨形¶
皆使極匝令人面有光澤皺班不生行之五年色如少女所謂¶
山川通氣常盈不没¶
先當摩切兩掌令熱然後以拭兩目畢又順手摩髮而(謂應作如字)¶
理櫛之狀兩臂亦更互以手摩之使髮不白脈不浮外¶
　右一條出丹景經中卷(此經未出世是下眞品目)¶
大洞眞經精景案摩篇曰卧起當平炁正坐先叉兩手乃度以¶
#<md:CK-KZ_JY237_03p003a>¶
<pb:YP-C_JY237_20ziji-02-0003a>¶
掩項後因仰面視上舉項使項與兩手爭爲之三四止使人精¶
和血通風氣不入能久行之不死不病畢又屈動身體申手四¶
極反張側掣宣搖百關爲之各三此當口訣(此運動應有次第法用故須口訣益¶
亦熊經鳥伸之術也)卧起先以手巾若厚帛拭項中四面及耳後使圓匝¶
熱温温然也順髮摩項若理櫛之無數也良久摩兩手以治面¶
目久行之使人目明而邪氣不干形體不垢𦡸(此應作膩字)生穢也¶
都畢乃咽液二十過以導內液¶
　右一條出大洞精景經上卷(亦未出世非三品目)¶
消魔上靈經曰若體中不甯當反舌塞喉漱漏咽液亦無數須¶
臾不甯之痾自卽除也當時亦當覺體中寬軟也¶
#<md:CK-KZ_JY237_03p003b>¶
<pb:YP-C_JY237_20ziji-02-0003b>¶
　右一條出消魔上靈叙中(亦未出世非三品目應是智惠七卷中事)¶
　右前三條不顯誰之所授¶
消魔經上篇曰耳欲得數按抑其左右亦令無數令人聰徹所¶
謂營治城郭名書皇籍又曰鼻亦欲得按其左右唯令數令人¶
炁平所謂灌溉中嶽名書帝籙¶
　右此二條法方丈臺昭靈李夫人出用(此云消魔上篇亦應同是前限)¶
太上籙渟發華經上案摩法常以生氣時咽液二七過畢按體¶
所痛處向王而祝曰左玄右玄三神合眞左黃右黃六華相當¶
風氣惡疫伏匿四方玉液流澤上下宣通内遣水火外辟不祥¶
長生飛仙身常體强畢又咽液二七過常如此則無疾又當急¶
#<md:CK-KZ_JY237_03p004a>¶
<pb:YP-C_JY237_20ziji-02-0004a>¶
按所痛處二十一過¶
　右一條滄浪雲林宫右英王夫人所出(籙渟經亦未出世非三品目)¶
丹字紫書三五順行經曰坐常欲閉目內視存見五藏腸胃久¶
行之自得分明了了也(此經中眞品目)石景赤字經曰常能以手掩口¶
鼻臨目微炁久許時手中生液追以摩面目常行之使人體香¶
(此經非三品目)¶
紫度炎光內視中方曰常欲閉目而卧安身微氣使如卧狀令¶
傍人不覺也乃內視遠聽四方令我耳目注萬里之外久行之¶
亦自見萬里之外事精心爲之乃見百里之外事也又耳中亦¶
恒聞金玉之音絲竹之聲此妙法也四方者總其言耳當先起一¶
#<md:CK-KZ_JY237_03p004b>¶
<pb:YP-C_JY237_20ziji-02-0004b>¶
方而內注視聽初爲之實無彷彿久久誠自入妙(此經下眞品目)¶
太上天關三經曰常欲以手按目近鼻之兩眥閉炁爲之炁通¶
轍止吐而復始恒行之眼能洞觀(此經下眞品目云天關三圖疑闕圖字)¶
　右四條玄師所敕用(玄師卽南眞夫人此四經並未出世)¶
清靈眞人說寶神經(長史寫本亦題如此此指是前一事之目耳其後並眾眞雜說標題有前後之異猶¶
是眞誥之例今人皆別呼實神經寶神經豈得下教耶此唯是一片鈔耳耶)¶
夫注心道眞玄想靈人冥冥者亦具監其意也若外難未披假¶
詠兼存實復未能迴西榆之年還發玄童矣苟躭玄篤也志之¶
懃也縱令牙彫面皺頂生素華者我道能變之爲嬰在須臾之¶
間耳但問志之何如爾老少之學無所在也吾往卽其人也(說此¶
#<md:CK-KZ_JY237_03p005a>¶
<pb:YP-C_JY237_20ziji-02-0005a>¶
諸事皆是令告長史也)¶
求道要先令目清耳聰爲事主也且耳目是尋眞之梯級綜靈¶
之門戸得失繫之而立存亡須之而辦也今鈔徑相示可施用¶
也(此謂寶神經中要徑之事故云鈔徑)¶
道曰常以手按兩眉後小穴中三九過又以手心及指摩兩目¶
權上以手旋耳行三十過唯令數無時節也畢輒以手逆乘額¶
上三九過從眉中始上行入髮際中口傍咽液多少無數也如¶
此常行目自清明一年可夜書亦可於人中密爲之勿語其狀¶
眉後小穴中爲上元六合之府主化生眼暉和瑩精光長珠徹¶
童保鍊目神是眞人坐起之上道一名曰眞人常居內經眞諺¶
#<md:CK-KZ_JY237_03p005b>¶
<pb:YP-C_JY237_20ziji-02-0005b>¶
曰子欲夜書當修常居矣眞人所以能旁觀四達使八霞照朗¶
者實常居之數明也¶
目下權上是決明保室歸嬰至道以手旋耳行者採明映之術¶
也旋於是理開血散皺兆不生目華玄照和精神盈矣夫人之¶
將老鮮不先始於耳目也又老形之兆亦發始於目際之左右¶
也以手乘額上內存赤子日月雙明上元歡喜三九始眉數畢¶
乃止此謂手朝三元固腦堅髮之道也頭四面以兩手乘之順¶
髮就結唯令多也於是頭血流散風濕不凝¶
都畢以手按目四眥二九過覺令見光分明是檢眼神之道久¶
爲之得見百靈(凡修行此道及卷中諸雜事並甚有節度悉以別撰在登眞隱訣中今不可備皆注釋)¶
#<md:CK-KZ_JY237_03p006a>¶
<pb:YP-C_JY237_20ziji-02-0006a>¶
懃而行之使手不離面乃佳以成眞人猶不廢也欲行此道皆¶
盟金爲誓金之多少在人盡誠而設耳不徒爾苟行而已眞官¶
曰欲聞起居金爲盟書謂非其人而不傳授也此道出太上寶¶
神經中此經初不下傳於世也當來爲眞人者時有得者反白¶
之要事盡於此(盟信旣定無科謂受此宜用金鐶二雙)¶
紫微夫人喻書如左(紫微是承裴君說寶神經畢仍復更接論寶神事如此則裴所說亦同此夕)¶
夜卧覺常更叩齒九通咽液九過畢以手按鼻之邊左右上下¶
數十過微咒曰太上四明九門發精耳目玄徹通眞達靈天中¶
玄臺流炁調平驕女雲儀眼童英明華聰晃朗百度眇清保和¶
上元徘徊九城五藏植根耳目自生天臺鬱素柱梁不傾七魄¶
#<md:CK-KZ_JY237_03p006b>¶
<pb:YP-C_JY237_20ziji-02-0006b>¶
澡鍊三魂安甯赤子携景輒與我并有敢掩我耳目太上當摧¶
以流鈴萬凶消滅所願必成日月守門心藏五星眞皇所祝羣¶
響敬聽¶
卧覺輒按祝如此勿失一卧也眞道雖成如我輩故常行之也¶
但不復卧自坐爲之耳此太上寶神經中祝辭上道也令人耳¶
目聰明强識豁朗鼻中調平不垂津洟四響八徹面有童顏制¶
魂錄魄卻辟千魔七孔分流色如素華眞人起居之妙道也所¶
以名起居者常行之故也畢又咽液九過摩拭面目令少熱以¶
爲常每欲數也興甯三年歲在乙丑六月二十三日夜喻書此¶
其夕先共道諸人多有耳目不聰明者欲啓乞此法卽夜有降¶
#<md:CK-KZ_JY237_03p007a>¶
<pb:YP-C_JY237_20ziji-02-0007a>¶
者卽仍見喻也(此楊君自記也長史年出六十耳目欲損故故諮請楊不欲指斥託云諸人耳)¶
又告云道士耳重者行黃赤炁失節度也不可不愼(此蓋指戒長史也)¶
　右一條清靈言¶
櫛頭理髮欲得多過通流血氣散風濕也數易櫛更番用之也¶
亦可不須解髮也¶
　右一條紫微夫人言¶
太極綠經曰理髮欲向王地旣櫛髮之始而微祝曰¶
泥丸玄華保精長存左爲隱月右爲日根六合清鍊百神受恩¶
祝畢咽液三過能常行之髮不落而日生¶
常數易櫛櫛之取多而不使痛亦可令侍者櫛取多也於是血¶
#<md:CK-KZ_JY237_03p007b>¶
<pb:YP-C_JY237_20ziji-02-0007b>¶
液不滯髮根常堅¶
　右一條安九華所告令施用(此二條皆駐白止落之事亦是令答示長史也)¶
紫微夫人喻曰披華蓋之側延和天眞入山澗之谷填天山之¶
源則虛靈可見萬鬼滅身所謂仰和天眞俯按山源也(華蓋一名華庭¶
也)¶
天眞是兩眉之間眉之角也山源是鼻下人中之本側在鼻下¶
小入谷中也華庭在兩眉之下是徹視之津梁天眞是引靈之¶
上房旦中暮恒咽液三九過急以手三九陰按之以爲常令致¶
靈徹視杜遏萬邪之道也一日三過行耳(紫微夫人言人有卒病垂死者世中凡醫¶
唯知針人中不知針山源谷中此太謬也本注從此注起是楊接長史書也)按而祝曰開通天庭使¶
#<md:CK-KZ_JY237_03p008a>¶
<pb:YP-C_JY237_20ziji-02-0008a>¶
我長生徹視萬里魂魄返嬰滅鬼卻魔來致千靈上升太上與¶
日合并得補眞人列象玄名楚莊公時(此卽春秋時楚莊王也)市長宋來¶
子恒洒掃一市久時有一乞食公入市經日乞恒歌曰天庭發¶
雙華山源彰陰邪清晨按天馬來詣太眞家眞人無那隱又以¶
滅百魔恒歌此乞食¶
一市人無解歌者獨來子忽悟疑是仙人然故未解其歌耳乃¶
遂師此乞食公棄官追逐積十三年此公遂授以中仙之道來¶
子今在中嶽¶
乞食公者西嶽眞人馮延壽也周宣王時史官也手爲天馬鼻¶
下爲山源¶
#<md:CK-KZ_JY237_03p008b>¶
<pb:YP-C_JY237_20ziji-02-0008b>¶
　六月二十七日夜喻書此(楊接書訖此)¶
雲林王夫人曰仙眞之道以耳目爲主淫色則目闇廣憂則耳¶
閉此二病從中來而外奔也非復有他矣今令人聰明益易耳¶
但不爲之者行之難欲得上通徹映旁觀鬼神當洗心絶念放¶
棄流淫所謂嚴其始矣夜卧先急閉目東向以手大指後掌各¶
左右按拭目就耳門使兩掌俱交會於項中三九過存目中當¶
有紫青絳三色氣出目前此是內按三素雲以灌合童子也陰¶
祝曰眼童三雲兩目眞君英明注精開通清神太玄雲儀靈驕¶
翩翩保利雙闕啓徹九門百節應響朝液泥丸身升玉宮列爲¶
上眞凡四十八字祝畢咽液五十過畢乃開目以爲常坐起可¶
#<md:CK-KZ_JY237_03p009a>¶
<pb:YP-C_JY237_20ziji-02-0009a>¶
行之不必夜也要以生炁時一年許耳目便精明久爲之徹視¶
千里羅映神靈聽於絶響者也此亦眞仙之高道不但明目開¶
耳而已¶
夫欲學道者皆當不欲令人知見所聞每事盡爾太上宮中歌¶
曰手把八雲氣英明守二童太眞握明鏡鑒合日月鋒雲儀拂¶
高闕開括泥丸宮萬響入百關驕女坐玄房愈行愈鮮盛英靈¶
自爾通¶
此歌正言耳目之經也我滄浪方丈仙人常寶而爲也此道出¶
太上四明玉經中傳行以青金爲誓然後乃施行耳(右此並是右英夫人¶
受令告長史也又用盟信兼有青帛令亦宜依准立格乃得受傳耳謂青可二十尺金鐶二雙此四明玉經三品元目也)¶
#<md:CK-KZ_JY237_03p009b>¶
<pb:YP-C_JY237_20ziji-02-0009b>¶
閉炁拜靜百鬼畏憚功曹可見與語謂久行之耳¶
　七月二日南嶽夫人喻¶
燒香時勿反顧忤眞炁致邪應也¶
入靜戸先前使人通達上聞¶
臨食上勿道死事洗澡時常存六丁令人所向如願理髮欲向¶
王地旣櫛髮之初而微呪曰泥丸玄華保精長存右爲隱月左¶
爲日根六合清鍊百神受恩祝畢咽液三過(此一條猶是安妃所說無異但不知¶
何者前後耳按以日月推此則是後也)¶
　右四條南嶽夫人喻¶
正一平經曰閉氣拜靜使百鬼畏憚功曹使者龍虎君可見與¶
#<md:CK-KZ_JY237_03p010a>¶
<pb:YP-C_JY237_20ziji-02-0010a>¶
語謂能精心久行之耳(泰清家有正一平炁今此悉載拜靜眾事必應是泰清經恐脫炁字也)¶
又曰燒香時勿反顧反顧則忤眞炁使致邪應也¶
又曰入靜戸先前右足著前後進左足令與右足齊畢乃趍行¶
如故使人陳啓通達上聞¶
又曰臨食上勿道死事勿露食物來眾邪炁¶
又曰數澡洗每至甲子當沐不爾當以幾月旦使人通靈浴不¶
患數患人不能耳蕩鍊尸臭而眞炁來入¶
　右玄師所敕使施用(右六條與前所說大同小異者是受旨是略記今更詳記寫此并益後二條以¶
　示長史也)¶
　右十條並長史寫¶
#<md:CK-KZ_JY237_03p010b>¶
<pb:YP-C_JY237_20ziji-02-0010b>¶
服仙藥常向本命服畢勿道死喪凶事犯胎傷神徒服無益¶
　東卿司命君(此一條本在受明堂玄眞法後)¶
　右一條楊書¶
太上九變十化易新經曰若履淹穢及諸不靜處當洗澡浴與¶
解形以除之¶
其法用竹葉十兩桃皮削取白四兩以清水一斛二斗於釜中¶
煑之令一沸出適寒温以浴形卽萬淹消除也旣以除淹又辟¶
濕痺瘡癢之疾且竹虛素而內白桃卽卻邪而折穢故用此二¶
物以消形中之滓濁也天人下遊旣反未曾不用此水以自蕩¶
也至於世間符水祝漱外舍之近術皆莫比於此方也若浴者¶
#<md:CK-KZ_JY237_03p011a>¶
<pb:YP-C_JY237_20ziji-02-0011a>¶
益佳但不用此水以沐耳鍊尸之素漿正宜以浴耳眞奇祕也¶
(下眞品目有九化十變疑此目是例言也)¶
　紫微王夫人所敕用¶
　右一條長史寫¶
受洞訣施行太丹隱書存三元洞房者常月月朝太素三元君¶
以正月九日二月八日三月七日四月六日五月五日六月四¶
日七月三日八月二日九月一日十月十日十一月十一日十¶
二月十二日夜於寢靜之室北向六再拜訖稽首跪曰謹啓太¶
上大道高虛玉晨太素紫宫八靈三元君中央黃老無英白元¶
太帝五老高眞上仙太極皇精三皇君大洞三景弟子某謹以¶
#<md:CK-KZ_JY237_03p011b>¶
<pb:YP-C_JY237_20ziji-02-0011b>¶
吉日之夜天關九開之間上聞太上玉皇眞君乞得長生世上¶
壽無億年時乘黃晨緣蓋龍轅上詣紫庭役使萬神侍衛四明¶
畢勿令人知也(此一條掾寫)¶
　右四朝太素三元君法以吉日夜半時¶
太上大道玉晨君常以正月四日二月八日三月十五日四月¶
八日五月九日六月六日七月七日八月八日九月九日十月¶
五日十一月三日十二月十二日登玉霄琳房四眄天下有志¶
節遠遊之心者子至其日平旦日出時北向再拜亦可於靜中¶
也自陳本懷所願畢因咽液三十六過(長史寫)¶
東海青童君常以丁卯日登方諸東華臺四望子以此日常可¶
#<md:CK-KZ_JY237_03p012a>¶
<pb:YP-C_JY237_20ziji-02-0012a>¶
向日再拜日出行之可因此以服日精(又掾寫)¶
　右紫虛元君所出(右此三事并上學隱朝之法其經并不顯世故南眞出之亦是令長史遵用也)¶
　右三條有長史掾共書同在一紙上¶
常以二月二日三月三日八月八日九月九日十月十日夜於¶
寢室存思洞中訣事而獨處不眠者吉也其夕衛經玉童玉女¶
將太極典禁眞人來於空中而察子也是其夜常燒香精苦有¶
如所待者也坐卧存思或讀書念眞在意爲之唯不可以其夕¶
施他事非求道之方耳若兼愼於其日益善匪唯守夜矣受洞¶
訣之始常當修此好以爲意也¶
數遇惡夢者一曰魄妖二曰心試三曰尸賊厭消之方也若夢¶
#<md:CK-KZ_JY237_03p012b>¶
<pb:YP-C_JY237_20ziji-02-0012b>¶
覺以手躡人中二七過琢齒二七遍微祝曰大洞眞玄張鍊三¶
魂第一魂速守七魄第二魂速守泥丸第三魂受心節度速啓¶
太上三元君向遇不祥之夢是七魄遊尸來協萬邪之源急召¶
桃康護命上告帝君五老九眞皆守體門黃閣神師紫戸將軍¶
把鉞搖鈴消滅惡津反凶成吉生死無緣畢若又卧必獲吉應¶
而造爲惡夢之氣則受閉於三關之下也三年之後唯神感旨¶
應乃有夢也夢皆如見將來之明審也略無復惡占不祥之想¶
矣(長史作惡字皆酉下心其義與西下心亦同但謂西方金炁之心剛惡也)¶
若夜遇善夢吉應好夢而心中自以爲佳則吉感也卧覺當摩¶
目二七叩齒二七遍而微呪曰太上高精三帝丹靈絳宫明徹¶
#<md:CK-KZ_JY237_03p013a>¶
<pb:YP-C_JY237_20ziji-02-0013a>¶
吉感告情三元柔魄天皇授經所向諧合飛仙上清常與玉眞¶
俱會紫庭畢此太洞祕訣以傳於始涉津流者矣(右此三事亦是洞房太丹¶
家事眞經亦未顯世今世中經乃粗有其事皆增損不同)¶
　　右三條有長史寫¶
¶
¶
¶
¶
¶
¶
#<md:CK-KZ_JY237_03p013b>¶
<pb:YP-C_JY237_20ziji-02-0013b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_03p014a>¶
<pb:YP-C_JY237_20ziji-02-0014a>¶
¶
¶
¶
　　已上符本朱畫¶
明堂內經開心辟妄符王君撰用開日旦向王朱書再拜服之¶
祝曰¶
五神開心徹聽絶音三魂攝精盡守丹心使我勿妄五藏遠尋¶
拜畢祝祝畢乃服服畢咽液五過叩齒五通勿令人見(兩妄字謂皆應¶
作忘)若不用開日以月旦月十五日二十七日一月三服一年便¶
驗祕術也(右符及此三條有長史掾寫兩本掾朱書)¶
#<md:CK-KZ_JY237_03p014b>¶
<pb:YP-C_JY237_20ziji-02-0014b>¶
東卿司命曰先師王君昔見授太上明堂玄眞上經清齋休粮¶
存日月在口中晝存日夜存月令大如環日赤色有紫光九芒¶
月黃色有白光十芒存咽服光芒之液常密行之無數若不修¶
存之時令日月還住面明堂中日居左月居右令二景與目童¶
合炁相通也此道以攝運生精理和魂神六丁奉侍天兵衛護¶
此上眞道也太上玄眞經先盟而後行行之然後可聞玉佩金¶
璫之道耳季偉昔長齋三年始誠竭單思乃能得之於是神光¶
映身然後受書耳此玄眞之道要而不煩吾常寶祕藏之囊肘¶
故以相示有愼密者也明堂玄眞自有經經亦少耳大都口訣¶
正如此而行之偉昔亦不得經但按此而行始乃得經耳爾欲¶
#<md:CK-KZ_JY237_03p015a>¶
<pb:YP-C_JY237_20ziji-02-0015a>¶
得可就偉取玉佩隱書非偉所見耳¶
夜行及冥卧心中恐者存日月還入明堂中須臾百邪自滅山¶
居恒爾此爲佳(右此是說玄眞經存之法其大經在茅傳中)¶
　右三條楊書¶
太虛眞人南嶽赤君內法曰以月五日夜半時存日象在心中¶
日從口入也使照一心之內與日共光相合會畢當覺心暖霞¶
暉映驗良久乃祝曰¶
大明育精內鍊丹心光暉合映神眞來尋畢咽液九過到十五¶
日二十五日二十九日復作如上使人開明聰察百關鮮徹面¶
有玉光體有金澤行之十五年太一遣寶車來迎上登太霄行¶
#<md:CK-KZ_JY237_03p015b>¶
<pb:YP-C_JY237_20ziji-02-0015b>¶
之務欲數不必此數日作也¶
　右一條出太上消魔經中(此經亦未出世右一條長史寫)¶
東華眞人服日月之象上法¶
男服日象女服月象日一不廢使人聰明朗徹五藏生華魂魄¶
制鍊六府安和長生不死之道(此兩字是摹眞本朱書)¶
　右書日月象法亦可圓書日也(右一條楊書)¶
　右此二法不審是何眞所受¶
漢孝明皇帝夢見神人身長丈六項生圓光飛在殿前欣然悅¶
之遍問朝廷通人傅毅對曰臣聞天竺國有得道者號曰佛傳¶
聞能飛行身有白光殆其神乎帝乃悟卽遣使者張騫羽林郎¶
#<md:CK-KZ_JY237_03p016a>¶
<pb:YP-C_JY237_20ziji-02-0016a>¶
秦景博士王遵等十四人之大月氏國採寫佛經四十二章祕¶
蘭臺石室第十四卽時起洛陽城西門外道北立佛寺又於南¶
宫清涼臺作佛形像及鬼子母圖帝感非常先造壽陵亦於殿¶
上作佛象是時國豐民安遠夷慕化願爲臣妾佛像來中國始¶
自明帝時耳(此說粗與外書同而長安中似久已有佛裴君卽是其事且佛法乃與天竺罽賔而月氏無有與此¶
爲異今旣欲說小方諸奉佛故先宜叙此也按張騫非前漢者或姓名同耳傅毅字仲武見漢書秦景王遵等不顯此寺名白¶
馬寺明帝乃葬顯節陵此云壽陵者漢諸帝在位時皆預造壽陵猶今世人作壽冢非陵名也外書記亦云遣侍中張堪或云¶
郎中張愔並往天竺寫致經象并沙門來至又恐今此說未必是眞受猶可楊君疏舊語耳但眞經誥中自亟有論及佛事也)¶
方諸正四方故謂之方諸一面長一千三百里四面合五千二¶
百里上高九千丈有長明太山夜月高邱各周迴四百里小小¶
#<md:CK-KZ_JY237_03p016b>¶
<pb:YP-C_JY237_20ziji-02-0016b>¶
山川如此間耳但草木多茂蔚而華實多蒨粲饒不死草甘泉¶
水所在有之飲食者不死青君宫在東華山上方二百里中盡¶
天仙上眞宫室也金玉瓊瑤雜爲棟宇又有玄寒山山上別爲¶
外宫宫室周二百里中方諸東西面又各有小方諸去大方諸¶
三千里小方諸亦方面各三百里周迴一千二百里亦各別有¶
青君宫室又特多中仙人及靈鳥靈獸輩大方諸對會稽之東¶
南小看去會稽岸七萬里東北看則有湯谷建木鄉又去方諸¶
六萬里(方諸是乙地湯谷是甲地則自寅至辰十萬里方五隅七言之邪角十四萬里故去會稽七萬里也)¶
大方諸之西小方諸上多有奉佛道者有浮圖以金玉鏤之或¶
有高百丈者數十曾(謂應作層字)樓也其上人盡孝順而不死是食¶
#<md:CK-KZ_JY237_03p017a>¶
<pb:YP-C_JY237_20ziji-02-0017a>¶
不死草所致也皆服五星精讀夏歸藏經用之以飛行(按夏曰連山殷¶
曰歸藏與此不同依如三弟子雖奉佛道不作比邱形服世人謂在眞菩薩家耳)大方諸之東小方諸¶
上多奇靈寶物有白玉酒金漿汧青君畜積天寶之器物盡在¶
於此亦多有仙人食不死草飲此酒漿身作金玉色澤常多吹¶
九靈簫以自娛樂能吹簫者聞四十里簫有三十孔竹長二三¶
尺九簫同唱百獸抃舞鳳凰數十來至和簫聲¶
大方諸宫青君常治處也其上人皆天眞高仙太極公卿諸司¶
命所在也有服日月芒法雖已得道爲眞猶故服之(霍山赤城亦爲司命¶
之府唯太元眞人南岳夫人在焉李仲甫在西方韓眾在南方餘三十一司命皆在東華青童爲太司命總統故也楊君亦云¶
東軫執事不知當在第幾住耳)直存心中有象大如錢在心中赤色又存日有¶
#<md:CK-KZ_JY237_03p017b>¶
<pb:YP-C_JY237_20ziji-02-0017b>¶
九芒從心中上出喉至齒間而芒(此字儳非眞)徊還胃中如此良久¶
臨目存(此字儳非眞)見心胃中分明乃吐氣嗽液三十九過止一日¶
三爲之行之一年疾病除五年身有光彩十八年必得道行日¶
中無影辟百鬼千惡災氣恒存日在心月在泥丸中夜服月華¶
如服日法存月十芒白色從腦中下入喉芒亦不出齒間而迴¶
入胃¶
　右此方諸眞人法出大智慧經上中篇常能用之保見太平¶
　(此卽應是消魔智慧七篇之限也)¶
　右南極夫人所告¶
行此日在心月在泥丸之道謂省易可得旨行無中廢絶者也¶
#<md:CK-KZ_JY237_03p018a>¶
<pb:YP-C_JY237_20ziji-02-0018a>¶
除身三尸百疾千惡鍊魂制魄之道也日月常照形中則鬼無¶
藏形青君今故行之吾則其人也今以告子子脫可密示有心¶
者耳行此道亦不妨行寶書所服日月法也兼行益善善也仙¶
人一日一夕行千事初不覺勞明懃道之至生不可失矣(寶書日月¶
卽謂紫文所用者)¶
　右西城王君告(此並告楊君令以示諸許也)¶
爲道當如射箭箭直往不顧乃能得造堋的操志入山唯往勿¶
疑乃獲至眞¶
玄清告(按南極西城玄清二高眞未當有餘降受唯戒及詩各一條耳不審此當是何時所喻)¶
　右八條並楊書¶
#<md:CK-KZ_JY237_03p018b>¶
<pb:YP-C_JY237_20ziji-02-0018b>¶
行此四道按玉玄上法一年便驚視聽自可懃之舉之無疑(中君¶
此事失前紙不知是何法也)¶
太極眞人云讀道德經五千文萬遍則雲駕來迎萬遍畢未去¶
者一月二讀之耳須雲駕至而去¶
　右二條某書¶
山世遠受孟先生法暮卧先讀黃庭內景經一過乃眠使人魂¶
魄自制鍊恒行此二十一年亦仙矣是爲合萬過夕得三四過¶
乃佳北嶽蔣夫人云讀此經亦使人無病是不死之道也(此一十一¶
年夕一過不得萬遍一恐應爲七或爲八字不爾夕則二三過耳)¶
存五星當謹按八素以王星爲始存以生氣時若不王星先出¶
#<md:CK-KZ_JY237_03p019a>¶
<pb:YP-C_JY237_20ziji-02-0019a>¶
者故宜不先存王也至於視星入室任意耳唯以懃感爲上耳¶
亦不必須都見星然後速通也視之亦審耳清靈君告存思要¶
法當覺目睹五星於方面並乘芒而下行我然後依王星下而¶
存王星但吞咽一芒畢又當鎮星下又存鎮星良久總五星各¶
一芒使俱入口而咽之如鎮星星過數也(此一事異法經中無此說)¶
若頓存五星自當依常法不心存對星下也(依此言則後是單修法也)¶
　六月一日夜青靈眞人言(右四條楊書青當爲清也)¶
日中五帝字曰日魂珠景昭韜綠映迴霞赤童玄炎飈象凡十¶
六字此是金闕聖君採服飛根之道昔受之於太微天帝君一¶
名赤丹金精石景水母玉胞之經¶
#<md:CK-KZ_JY237_03p019b>¶
<pb:YP-C_JY237_20ziji-02-0019b>¶
　右英云珠圓會暉韜綠凝日霞煥明赤童秉靈玄炎散光飈¶
　象鬱清此日之勢也神之威也(此說按紫文曰日魂事義旨不正可領)¶
　右二條厶書¶
扶晨始暉生紫雲映玄阿煥洞圓光蔚晃朗濯耀羅眇眇靈景¶
元森灑空清華九天館玉賔金房煙霄歌¶
　右大洞眞經中篇今鈔數行(今洞經亦有此四句)¶
外國呼日爲濯耀羅方諸眞人呼日爲圓羅曜夢見此濯耀羅¶
者日之應也紫雲中人者胎宫神也玄眞之道矣日德廕澤長¶
生之象紫雲罔晨魂魄安也身康神甯從此始矣¶
　辭四通已呈意氣安和(此楊君自與長史書語耳)¶
#<md:CK-KZ_JY237_03p020a>¶
<pb:YP-C_JY237_20ziji-02-0020a>¶
　右英疏大洞眞經言以釋夢濯耀羅之義也如别(此亦自語也長史夢¶
事不顯)¶
　右四條楊書¶
¶
¶
¶
¶
¶
¶
¶
#<md:CK-KZ_JY237_03p020b>¶
<pb:YP-C_JY237_20ziji-02-0020b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_03p021a>¶
<pb:YP-C_JY237_20ziji-02-0021a>¶
　　
** 協昌期第二¶
微誠因理感積精洞幽眞斐斐乘雲綵靈像憑紫煙眇眇濯圓¶
羅佛佛駕飛輪玄翰啟矇昧顧景恩自新(長史旣開啓告賦詩一篇本注之此卽酬¶
釋夢之旨也長史自書凡眞書及古書作髣髴字皆作彷彿字此則是髣髴也此字已下至也字並朱書)范幼沖遼¶
西人也受胎化易形今來在此恒服三氣三氣之法存青炁白¶
氣赤氣各如綖從東方日下來直入口中挹之九十過自飽便¶
止爲之十年身中自有三色氣遂得神仙此高元君太素內景法¶
旦旦爲之臨目施行視日益佳其法鮮而其事甚驗許侯可爲¶
之矣(范卽是華陽中監也事在第四卷)¶
　右一條楊書¶
#<md:CK-KZ_JY237_03p021b>¶
<pb:YP-C_JY237_20ziji-02-0021b>¶
東海東華玉妃渟文期授含眞臺女眞張微子服霧之法常以¶
平旦於寢靜之中坐卧任己先閉目內視仿佛使如見五藏畢¶
因口呼出氣二十四過臨目爲之使目見五色之氣相纏繞在¶
面上鬱然因入口內此五色氣五十過畢咽液六十過畢乃微¶
呪曰太霞發暉靈霧四遷結氣琬屈五色洞天神煙含啓金石¶
華眞藹鬱紫空鍊形保全出景藏幽五靈化分合明扇虛時乘¶
六雲和攝我身上升九天畢又叩齒七通咽液七過乃開目事¶
訖此道神妙又神州玄都多有得此術者久行之常乘雲霧而¶
遊也¶
　右一條楊書又掾寫¶
#<md:CK-KZ_JY237_03p022a>¶
<pb:YP-C_JY237_20ziji-02-0022a>¶
守玄白之道常旦旦坐卧任意存泥丸中有黑氣存心中有白¶
氣存臍中有黃氣三氣俱生如雲氣覆身因變成火火又繞身¶
身通洞徹內外如一旦行至向中乃止於是服氣一百二十都¶
畢道正如此使人長生不死辟卻萬害尤禁六畜肉五辛之味¶
當別寢處靜思尤忌房室房室卽死¶
初存出氣如小豆漸大衝天三炁纏煙繞身共同成一混忽生¶
火在三煙之內又合景以煉一身一身之裏五藏照徹此亦要¶
道也¶
　右二條有掾寫并右三事在論華陽第四卷中今又重鈔可¶
　修事出此耳其本文猶在彼卷¶
#<md:CK-KZ_JY237_03p022b>¶
<pb:YP-C_JY237_20ziji-02-0022b>¶
太極眞人敕酆臺北帝使告三(此三字被後人黵不可復識)官制神滅鬼靈¶
符盛以重紫之囊係之頭上入穢淹脫也(此九字又被青黵乃不可都識而非今所¶
書字)衛符有三天直使者二人凶鬼萬邪有干佩符者卽死(此下復有¶
十字亦被黵不可復識)男女各佩一已別題之¶
小君今書此符相與佩之在玉馬經上一名北帝書(七元符中有一符無¶
題相傳言是此符而玉馬經世未嘗見不敢爲定)¶
　 一雄黃　 二雌黃 　三鉛黃¶
右三黃華先投朱砂一熟研之於器中次投雄黃熟研之次投¶
雌黃熟研之次投鉛黃合研之良久成也(以膠清合研之)言一者以意¶
爲之一分之品量多少也(此是諭作三黃色以畫符法眞符多用此)¶
#<md:CK-KZ_JY237_03p023a>¶
<pb:YP-C_JY237_20ziji-02-0023a>¶
　右三條楊書¶
合藥當令精不精者不自咎反責方之不驗若是人可謂咎乎¶
可使鈔方合耳¶
可用昌蒲五兩所以用十兩末知道門戸之人耳可用茱萸根¶
皮二兩紫雲芝英三兩¶
　此周君口訣(此是論合初神丸事其方在蘇傳中卽周紫陽所撰故受此訣是告長史也)¶
　右一條厶書¶
成治术一斛清水潔洗令盛訖乃細搗爲屑以清水二斛合煑¶
令爛以絹囊盛絞取汁置銅器中湯上蒸之內白蜜一㪷大乾¶
棗去核熟細搗令皮肉和會取一㪷又內术蜜之中絞令相得¶
#<md:CK-KZ_JY237_03p023b>¶
<pb:YP-C_JY237_20ziji-02-0023b>¶
如餔狀日食如彈丸三四枚一時百病除二時萬害不傷三時¶
面有光澤四時耳目聰明三年顏如女子神仙不死¶
又法成术一斛水盛洗洗乃乾乾乃細搗爲屑大棗四㪷去核¶
乃搗令和合清酒五㪷會於銅器中煎攪使成餌狀日服如李¶
子三丸百病不能傷而面如童子而耐寒凍¶
又法术散五斤伏苓煑三沸搗取散五斤右二物合和更搗三¶
千杵盛以密器旦服五合百災百毒百疫不能犯面童而壯健¶
久服能飛越峰谷耳聰目明矣(此三方有掾寫似是紫微夫人所授繼朮叙後者)¶
鍊麻腴法清水三斛麻腴一斛薤白二斤合三物會煎之以木¶
蓋蓋上勿令腴煙散出取一斛止內酒中服之亦可單服(此一方有¶
#<md:CK-KZ_JY237_03p024a>¶
<pb:YP-C_JY237_20ziji-02-0024a>¶
長史寫乃別出四蘂丹方中而世之方本又加葱白二斤)¶
太極眞人遺帶散白粉服一刀圭當暴心痛如刺三日欲飲飲¶
旣足一斛氣乃絶絶卽死也旣斂失尸所在但餘衣在耳是爲¶
白日解帶之仙若知藥名者不復心痛但飲足一斛仍絶也旣¶
絶已自覺所遺尸者在地也臨時自有玉女玉童以青軿輿共¶
來載之也欲停者當心痛三日節與飲耳其方亦可舉家用雲¶
霞衣九兩是其首(此一條不知出何處事卽應是白翳散也世未見方)¶
　右一條厶書¶
齋者不宜雜不齋者而相混並未體正道後宜改之¶
上道之高神虎經是也自非傳授者皆不得令其見所寫之紙¶
#<md:CK-KZ_JY237_03p024b>¶
<pb:YP-C_JY237_20ziji-02-0024b>¶
也此又一未體矣¶
南眞云寫神虎文不精則萬物不爲己用心將徒勞耳得紙更¶
留心謹寫燒香先者寫上書當恒燒香文之左右亦初不能令¶
專使煙清恒也精誠務在匪懈求道唯取於不倦耳此又近於¶
替乎¶
夫得道者常恨於不早聞受失道者常恨於不精懃何謂精耶¶
專篤其事也何謂懃耶恭繕其業也旣加之以檢愼守之以取¶
感者則去眞近矣爾其營之勿忘也(此前五條並似止告楊君)¶
受書則師乃恥之耶眞心旣有不盡獲考者非一人子往師蘇¶
林守一當先齋受戒能得此度世幾未可量也¶
#<md:CK-KZ_JY237_03p025a>¶
<pb:YP-C_JY237_20ziji-02-0025a>¶
九華眞妃言守五㪷内一是眞一之上也皆地眞人法也¶
上黨王眞京兆孟君司馬季主皆先按於此道而始矣¶
魯女生邯鄲張君今皆在中嶽及華山正守此一亦可得漸階¶
上道而進復爲不難也五斗內一涓子內法昔所授於峨嵋臺¶
中本其外守一玄一之屬莫有逮其蹤者也¶
小君言(五㪷眞一卽今蘇傳中分至日所存用者是也)¶
中君曰良懃不休吾當與其流珠眞此亦中眞之上道也(流珠亦九¶
官家事其經未出世此前五條並似令告牙也)¶
又云性躁暴者一身之賊病求道之堅梯也遂之者眞去改之¶
者道來每事觸類皆當柔遲而盡精潔之理如此幾乎道者也¶
#<md:CK-KZ_JY237_03p025b>¶
<pb:YP-C_JY237_20ziji-02-0025b>¶
(此語似令告掾)¶
小茅君云丹砂雄黃雌黃家家皆有之至於無一人合藥者也¶
皆如傳國璽印父傳子子傳孫耳好道而不專疲志而不固華¶
名鍾於胷心榮味交於外視萬萬皆是也適足疲我三官之司¶
矣(此語似令告牙)¶
可令許斧數沐浴濯其水疾之氣也消其積考之瘕也亦致眞¶
之階¶
　右紫陽眞人言¶
沐浴不數魄之性也違魄返眞是練其濁穢自亡矣¶
　右紫微夫人言¶
#<md:CK-KZ_JY237_03p026a>¶
<pb:YP-C_JY237_20ziji-02-0026a>¶
上道法衣巾不假人不同器皿者車服床寢不共之也所以遏¶
穢垢之津路防其邪風之往來耳此甚易行而更以爲難所爲¶
信道不篤欲飛反沉者也心遘何必言哉其自當知所爲(此三條以¶
令告長史)¶
　右南岳夫人語(右十六條並楊書又雜掾寫)¶
人卧床當令高高則地氣不及鬼吹不干鬼炁之侵人常依地¶
而逆上耳(高謂三尺已上也)¶
人卧室宇當令潔盛盛則受靈氣不盛則受故氣故氣之亂人¶
室宇者所爲不成所作不立一身亦爾當數洗沐澡潔不爾無¶
冀(盛字是淨義中國本無淨字故作盛也諸經中通如此)¶
#<md:CK-KZ_JY237_03p026b>¶
<pb:YP-C_JY237_20ziji-02-0026b>¶
勿道學道道學道鬼犯人亦不立使人病是體未眞故(青童亦云一言¶
一事泄減一筭如此可不愼之此三條本在酆官記中楊書又掾書)¶
大洞眞經高上內章遏邪大祝上法¶
曰每當經危險之路鬼廟之間意中諸有疑難之處心將有微¶
忌敕所經履者乃當先反舌內向咽液三過畢以左手第二第¶
三指躡兩鼻孔下人中之本鼻中隔孔之內際也三十六過卽¶
手急按勿舉指計數也鼻中隔之際名曰山源山源者一名鬼¶
井一名神池一名邪根一名魂臺也躡畢因叩齒七通畢又進¶
手心以掩鼻於是臨目乃微祝曰朱鳥凌天神威內張山源四¶
鎮鬼井逃亡神池吐氣邪根伏藏魂臺四明瓊房零琅玉眞巍¶
#<md:CK-KZ_JY237_03p027a>¶
<pb:YP-C_JY237_20ziji-02-0027a>¶
峩坐鎮明堂手暉紫霞頭建神光執詠洞經三十九章中有辟¶
邪龍虎截岳斬堽猛獸奔牛銜刀吞鑲揭山攫天神雀毒龍六¶
領吐火啖鬼之王電猪雷父掣星流橫梟磕駮灼逆風橫行天¶
禽羅陳皆在我傍吐火萬丈以除不祥羣精啓道封落山鄉千¶
神百靈併手叩顙澤尉捧燈爲我燒香所在所經萬神奉迎畢¶
又叩齒三通乃開目除去左手¶
手按山源則鬼神閉門手薄神池則邪根散分手臨魂臺則玉¶
眞守關於是感激靈根天獸來衛千精震伏莫干我炁此自然¶
之理使忽爾而然也¶
鼻下山源是一身之武津眞邪之通府不眞者所以生邪氣爲¶
#<md:CK-KZ_JY237_03p027b>¶
<pb:YP-C_JY237_20ziji-02-0027b>¶
眞者所以遏萬邪在我運攝之耳故吉凶兆焉¶
明堂中亦一身之文池死生之形宅存其神可以眇乎內觀廢¶
其道所以致乎朽爛故由我御順其術而死生悔𠫤定焉¶
　右一條出大洞眞經高上首章(此一條不審誰㖟有長史寫此經亦未出世也)¶
夜行常當琢齒亦無正限數也煞鬼邪鬼常畏琢齒聲是故不¶
得犯人也若兼以漱液祝說益善¶
世人有知酆都六天宮門名則百鬼不敢爲害欲卧時常先向¶
北祝之三過微其音也祝曰吾是太上弟子下統六天六天之¶
宮是吾所部不但所部乃太上之所主吾知六天門名是故長¶
生敢有犯者太上斬汝形第一宮名紂絶陰天宮以次東行第¶
#<md:CK-KZ_JY237_03p028a>¶
<pb:YP-C_JY237_20ziji-02-0028a>¶
二宮名泰煞諒事宗天宮第三宮名明晨耐犯武城天宮第四¶
宮名恬照罪炁天宮第五宮名宗靈七非天宮第六宮名敢司¶
連宛屢天宮止乃琢齒六下乃卧辟諸鬼邪之氣(如此凡三過也此二法出¶
酆都記今鈔相隨)¶
北帝煞鬼之法先叩齒三十六下乃祝曰天蓬天蓬九元煞童¶
五丁都司高刁北公七政八靈太上浩凶長顱巨獸手把帝鐘¶
素梟三晨嚴駕夔龍威劒神王斬邪滅蹤紫氣乘天丹霞赫衝¶
吞魔食鬼橫身飲風蒼舌綠齒四目老翁天丁力士威南禦凶¶
天騶激戾威北銜鋒三十萬兵衛我九重辟尸千里去卻不祥¶
敢有小鬼欲來見狀攫天大斧斬鬼五形炎帝裂血北斗燃骨¶
#<md:CK-KZ_JY237_03p028b>¶
<pb:YP-C_JY237_20ziji-02-0028b>¶
四明破骸天猷滅類神刀一下萬鬼自潰¶
畢四言輙一琢齒以爲節也若冥夜白日得祝爲恒祝也鬼有¶
三被此祝者眼精目爛而身卽死矣此上神祝皆斬鬼之司名¶
北帝祕其道若世人得此法恒能行之便不死之道也男女大¶
小皆可行之¶
此所謂北帝之神祝煞鬼之良法鬼三被此法皆自死矣常亦¶
畏聞此言矣因病行此立愈叩齒當臨目存見五藏厶(此中一字楊本¶
穿壞不可識掾亦仍闕無)¶
具五神自然存也酆都中祕此祝法今密及之耳不可泄非有¶
道者共祕之乎¶
#<md:CK-KZ_JY237_03p029a>¶
<pb:YP-C_JY237_20ziji-02-0029a>¶
　右五條楊書又掾寫楊書北帝祝是口㖟時書極多儳黵改¶
　易¶
風病之所生生於邶墳陰濕三泉壅滯是故地官以水氣相激¶
多作風痺風痺之重者舉體不授輕者半身成失手足也若常¶
夢在東北及西北經接故居或見靈床處所者正欲與冢相接¶
耳墓之東北爲徵絶命西北爲九戹此皆冢訟之凶地若見亡¶
者於其間益其驗也¶
若每遇此夢者卧覺當正向上三琢齒而祝之曰太元上玄九¶
都紫天理魂護命高素眞人我佩上法受教太玄長生久視神¶
飛體仙冢墓永安鬼訟塞姦魂魄和悅惡氣不煙遊魅罔象敢¶
#<md:CK-KZ_JY237_03p029b>¶
<pb:YP-C_JY237_20ziji-02-0029b>¶
干我神北帝呵制收氣入淵得籙上皇謹奏玉晨如此者再祝¶
祝又三叩齒則不復夢冢墓及家死鬼也此北帝祕祝也有心¶
好事者皆可行之若經常得惡夢不祥者皆可按此法於是鬼¶
氣滅也邪鬼散形也(此應令以受長史也但許姓羽音今去東北徵絶命是爲不同又九戹之名墓書無¶
法)¶
手臂不授者沉風毒氣在脉中結附痺骨使之然耳宜針灸針¶
灸則愈又宜按北帝曲折之祝若行之百過疾亦消除也先以¶
一手徐徐按摩臂良久畢乃臨目內視咽液三過叩齒三通正¶
心微祝曰太上四玄五華六庭三魂七魄天關地精神符榮衛¶
天胎上明四肢百神九節萬靈受錄玉晨刊書玉城玉女侍身¶
#<md:CK-KZ_JY237_03p030a>¶
<pb:YP-C_JY237_20ziji-02-0030a>¶
玉童護命永齊二景飛仙上清長與日月年俱後傾超騰昇仙¶
得整太平流風結痾注鬼五飛魍魎冢氣陰氣相徊陵我四肢¶
干我盛衰太上天丁龍虎曜威斬鬼不祥風邪卽摧考注匿訟¶
百毒隱非使我復常日月同暉考注見犯北辰收摧如有干試¶
干明上威畢(此亦以告長史也長史極多惡夢恒有冢注炁又患飲癖及兩手不理故每授諸法并針灸在後)¶
若弟子有心者按摩疾處皆用此法但不復令臨目內視咽液¶
啄齒耳¶
昔唐覽者居林慮山中爲鬼所擊舉身不授似如綿囊有道人¶
教按摩此法皆卽除也此北帝曲折之法諸疾有曲折者用此¶
法皆佳不但風痺不授而已也(唐覽無別所出不知何世人也)¶
#<md:CK-KZ_JY237_03p030b>¶
<pb:YP-C_JY237_20ziji-02-0030b>¶
酆都北帝有此數法亦參於高仙家用也又有曲折經藏著西¶
明公處(周文王爲酆都西明公也)¶
鄭子眞則康成之孫也今在陽濯山昔初學時正患兩腳不授¶
積年其晚用針灸兼行曲折祝法百日都除(鄭玄唯有一兒爲賊所害有遺腹子¶
(名小同耳旣不入山又復不病腳此子眞又非谷口者進退乖異莫辯質據)唐覽今在華山得虹丹¶
法合服得不死(前來至此並應是保命告)十三過針三過灸無不愈左手勝¶
右手也少陽左肘手脈內纏故宜十三過針乃得理內脈入少¶
陽也灸氣得温浮上臂血得風痺故宜三過灸乃得補定流津¶
使筋屬不滯也灸手幽關及風絃并五津凡三處急要也當待¶
佳日我自別相示也保不使爾失此手也¶
#<md:CK-KZ_JY237_03p031a>¶
<pb:YP-C_JY237_20ziji-02-0031a>¶
　右中候夫人言(手幽關風絃五津凡三處偃側圖及諸灸經並無此穴名)¶
夫風考之行也皆因衰氣之間隙耳體有虧縮故病來侵之也¶
若今差愈誠能省周旋之役者必風痾除也今當爲攝制冢注¶
之氣爾旣小佳亦可上冢訟章我當爲關奏之也於是注氣絶¶
矣昔鄧雲山停當得道頓兩手不授吾使人語之令灸風徊曲¶
津兩處耳六七日間便得作五禽按摩也若針力訖當語所灸¶
處又心存行道亦與身行之無異也昔趙公成兩腳曳不能起¶
旦夕常心存拜太上如此三十年太上眞人賜公成流明檀桓¶
散一劑卽能起行後遂得道今在鵠鳴山下夫存拜及心行道¶
之時皆燒香左右如欲行事狀也此謂內研太玄心行靈業栖¶
#<md:CK-KZ_JY237_03p031b>¶
<pb:YP-C_JY237_20ziji-02-0031b>¶
息三宮偃逸神府者矣¶
　右保命言(風徊曲津兩處灸經亦無此穴冢訟章不見有眞本鄧雲山趙公成並無別顯出也)¶
夜卧覺存日象在疾手中握之使日光赤芒從臂中逆至肘腋¶
間良久日芒忽變成火燒臂使臂內外通匝洞徹良久畢乃陰¶
祝曰¶
四明上元日月氣分流光煥曜灌液凝魂神光散景蕩穢鍊煙¶
洞徹風氣百邪燔然使得長生四肢完全注害考鬼收付北辰¶
畢存思良久放身自忘¶
　右保命說此云案消魔上祕祝法(此經未出世若猶是智慧七卷限者未審小君亦安¶
　得見之)¶
#<md:CK-KZ_JY237_03p032a>¶
<pb:YP-C_JY237_20ziji-02-0032a>¶
　右八條並掾書寫¶
昨具以墓事請問荀侯荀侯云極陰積沍久經墳塋遂使地官¶
激注冢靈沉滯風邪之興恒繼此而作然衝氣欲散作考漸歇¶
鎮塞之宜未爲急也不如通婦墓之井以潤乎易遷之塗救渴¶
惠乎路人陰惠流於四衢植棠棣於龍川散松楊以固標此其¶
所利耶(荀侯卽應是荀中侯也此卽長史婦亡後所告)范幼沖漢時尚書郎厶(缺失一字)解¶
地理乃以冢宅爲意魏末得來在此童初中其言云我今墓有¶
青龍秉氣上玄辟非玄武延軀虎嘯八垂殆神仙之邶窟鍊形¶
之所歸乃上吉冢也其言如此(此猶是前所服三氣之范監也四靈雖同墓法而形相莫辯又¶
以朱鳥爲上玄亦所未詳也)積善憩德慈心在物兼修長存之方洞守形中¶
#<md:CK-KZ_JY237_03p032b>¶
<pb:YP-C_JY237_20ziji-02-0032b>¶
之寶者雖有此墓爲以示始終之觀耳至於神全得會熙鏡玄¶
開亦何時永爲朽物不復生出耶此墓之人斯可謂應運矣(此並¶
論長史婦所葬墓事)¶
　辛玄子所言(辛玄子事在第五卷中)¶
　右三條楊書¶
　　　夫欲建吉冢之法去塊後正取九步九尺名曰上玄辟¶
　(青龍乘氣)非華蓋宮王氣神趙子都冢墓百忌害氣之神盡來屬¶
　　　之能制五土之精轉禍爲福侯王之冢招搖欲隱起九¶
　(上玄辟非)尺以石方圓三尺題其文埋之土三尺也世間愚人徒¶
　　　復千條萬章誰能明吉凶四相哉辟非之下冢墓由此¶
#<md:CK-KZ_JY237_03p033a>¶
<pb:YP-C_JY237_20ziji-02-0033a>¶
　　　而成亦由此而敗非神非聖難可明也必能審此術子¶
　(玄武延軀)孫無復冢墓之患能知墳墓之法千禁萬忌一皆厭之¶
　　　必反凶爲吉能得此法永爲吉冢不足宣也(此一紙異手書青紙¶
　　　依如此法亦爲可解其九步九尺而不云十步三尺者是九尺入冢裏正取中心爲數也但辟非應是朱鳥而¶ 云冢後若徵家甲向朱鳥在西南羽家庚向朱鳥在東北所不論耳虎嘯八垂)¶
　　　員三尺題其文曰天帝告土下冢中王氣五方諸神趙¶
　　　公明等某國公侯甲乙年如干歲生值清眞之氣死歸¶
　　　神宮翳身冥鄉潜甯沖虛辟斥諸禁忌不得妄爲害氣¶
　　　當令子孫昌熾文詠九功武備七德世世貴王與天地¶
　　　無窮一如土下九天律令(員三尺猶是方員方員之法六邊皆等如印形也趙公明¶
#<md:CK-KZ_JY237_03p033b>¶
<pb:YP-C_JY237_20ziji-02-0033b>¶
　　　今千二百官儀乃以爲温鬼之名九功十德事出左傳)¶
　　　夫施用此法愼不可令人知若云冢墓王相刑害諸不¶
　　　足者一以填文厭之無不厭伏反凶爲吉𡇌(行下被割餘一字如¶
　　　此當是此字後行又被剪語則未盡也從員三尺來別一紙復是異人迹不與前同而俱書青紙色理亦小殊¶
　　　疑此並寫非眞前范監旣有此言恐後人因以造法耳)¶
上清眞人馮延壽口訣(前云是楚市乞人西岳眞人馮延壽西嶽之號自不妨上清之目也此後凡十¶
四事雖未見眞書類其事旨不乖眞法故別撰錄附於卷末)¶
夫學生之道當先治病不使體有虛邪及血少腦減津液穢滯¶
也不先治病雖服食行炁無益於身昔有道士王仲甫者少乃¶
有意好事神仙恒吸引二景餐霞之法四十餘年都不覺益其¶
#<md:CK-KZ_JY237_03p034a>¶
<pb:YP-C_JY237_20ziji-02-0034a>¶
子亦服之足一十八年白日升天後南嶽眞人忽降仲甫而教¶
之云子所以不得升度者以子身有大病腦宮虧減筋液不注¶
靈津未溢雖復接景餐霞故未爲身益仲甫遂因服藥治病兼¶
修其事又一十八年亦白日升天今在玄州受書爲中嶽眞人¶
領九玄之司于今在也(此說殊功事要仲甫父子無餘別顯也)¶
夫學生之夫必夷心養神服食治病使腦宮填滿玄精不傾然¶
後可以存神服霞呼吸二景耳若數行交接漏泄施寫者則氣¶
穢神亡精靈枯竭雖復玄挺玉籙金書太極者將亦不可解於¶
非生乎在昔先師常誡於斯事云學生之人一接則傾一年之¶
藥勢二接則傾二年之藥勢過三以往則所傾之藥都亡於身¶
#<md:CK-KZ_JY237_03p034b>¶
<pb:YP-C_JY237_20ziji-02-0034b>¶
矣是以眞仙之士常愼於此以爲生生之大忌(此事彌會眾經之旨)¶
夫學道唯欲嘿然養神閉氣使極吐氣使微又不得言語大呼¶
喚令人神氣勞損如此以學皆非養生也¶
凡存神光行眞仙之事者又不得以衣服借人亦不服非己之¶
物諸是巾褐履屐之具皆使鮮盛三魂七魄或栖其中亦爲五¶
神之炁忌洿沾故也¶
又八節之日皆當齋盛謀諸善事以營於道之方也愼不可以¶
其日忿爭喜怒及行威刑皆天人大忌爲重罪也¶
　右三條亦與經事相符¶
凡研味至道及讀誦神經者十言二十言中輒當一二過䑛脣¶
#<md:CK-KZ_JY237_03p035a>¶
<pb:YP-C_JY237_20ziji-02-0035a>¶
咽液百言五十言中輒兩三過叩齒以會神靈充和血氣使靈¶
液凝滿帝一欣宅所謂沖氣不勞啓血不泄也(此別一法經中未見其事也)¶
學生之法不可泣淚及多唾泄此皆爲損液漏津使喉腦大竭¶
是以眞人道士常吐納咽味以和六液¶
凡甲寅庚申之日是尸鬼競亂精神躁穢之日也不可與夫妻¶
同席及言語面會當清齋不寢警備其日遣諸可欲¶
凡五卯之日常當齋入室東向心拜存神念炁期感神明亦適¶
意所陳恒如此者玉女降侍(此三條與經語亦互相同者也)¶
常以本命之日向其方面叩齒三通心存再拜而微呪曰¶
太一鎮生三炁合眞室胎上景母玄父元生我五藏攝我精神¶
#<md:CK-KZ_JY237_03p035b>¶
<pb:YP-C_JY237_20ziji-02-0035b>¶
下灌玉液上朝泥丸夕鍊七魄朝和三魂右命玉華左嘯金晨¶
命我神仙役靈使神常保利津飛行十天祝畢又心拜四方叩¶
齒三通咽液三過此名爲太上祝生隱朝胎元之道常能行之¶
令魂魄保守長生神仙(未見此經法)¶
凡入室燒香皆當對席心拜叩齒陰祝隨意所陳唯使精專必¶
獲靈感(此亦朝靜之例也)¶
凡人常存思識己之形極使髣髴對在我前使面上恒有日月¶
之光洞照一形使日在左月在右去面前令九寸存畢乃琢齒¶
三通微祝曰¶
元胎上眞雙景二玄右抱七魄左拘三魂令我神明與形常存¶
#<md:CK-KZ_JY237_03p036a>¶
<pb:YP-C_JY237_20ziji-02-0036a>¶
祝畢又叩齒三七過咽液七過此名爲帝君鍊形拘魂制魄之¶
道使人精明神仙長生不死若不得祝者亦可單存之耳(道授乃有¶
識形而未見此祝法)¶
又學道之士當先檢制魂魄消滅尸鬼常以月晦朔之日庚申¶
甲寅之日當清齋入室沐浴塵埃正席而坐得不眠者益善以¶
眞朱筆點左目眥下以雄黃筆點右鼻下令小半入谷裡也點¶
畢先叩齒三通微祝曰¶
上景飛纏朱黃散煙炁攝虛邪尸穢沉泯和魂鍊魄合體大神¶
令我不死萬壽永全聰明徹視長享利津祝畢又琢齒三通咽¶
液三過并右手第二指躡右鼻孔下左手第二指躡左目下各¶
#<md:CK-KZ_JY237_03p036b>¶
<pb:YP-C_JY237_20ziji-02-0036b>¶
七過當盡陰案之勿舉手也於是都畢按此二處是七魄遊尸¶
之門戸鉞精賊邪之津梁矣故受朱黃之精塞尸鬼之路引二¶
景之薰遏淫亂之炁也此太極上法常能行之則魂魄和柔尸¶
穢散絶長生神仙通炁徹視行之三年色念都泯矣(此頗似太靈眞人法¶
可兼修用之)¶
凡上清叩齒咽液法皆各有方先後有次不得亂雜使眞靈混¶
錯也¶
夫叩齒以命神咽炁以和眞納和因六液以運入制神須鳴鼓¶
而行列矣¶
凡存修上法禮祝之時皆先叩齒上下相叩勿左右也一呼一¶
#<md:CK-KZ_JY237_03p037a>¶
<pb:YP-C_JY237_20ziji-02-0037a>¶
吸令得三叩爲善須禮祝畢更又叩齒乃得咽諸炁液耳此名¶
爲呼神和眞以求升仙者也吾屢見僞俗之人或誤定經文先¶
後雜亂無有次緒用以爲益良可悲也(此亦同五神經中意旨)¶
　右本卷訖此¶
養性禁忌口訣(復有此諸條亦未見眞書而似是二許抄事皆仙人條用小訣有助於施行故並撰錄)¶
黃仙君口訣服食藥物不欲食蒜及石榴子猪肝犬頭肉至忌¶
都絶爲上道士自不可食猪犬肉而交房中令藥力不行又計¶
食一斤損算百日子其愼之(此彭祖弟子撰傳者)¶
青牛道士口訣暮卧存日在額上月在臍上辟千鬼萬邪致玉¶
女來降萬禍伏走祕驗(卽封君達也出神仙傳五岳序)¶
#<md:CK-KZ_JY237_03p037b>¶
<pb:YP-C_JY237_20ziji-02-0037b>¶
沈羲口訣服神藥勿向北方大忌亥子日不可唾亡精失氣減¶
損年命藥勢如土(沈出神仙傳)¶
吕恭口訣入山之日未至山百步先却行百步反足乃登山山¶
精不犯人眾邪伏走百毒藏匿(呂出神仙傳)¶
欒巴口訣行經山及諸靈廟祠間存口中有眞人字赤靈丈人¶
侍以玉女二人一女名華正一女名攝精丈人著赤羅袍玉女¶
二人上下黃衣所存畢乃叱咤曰廟中鬼神速來使百邪詣赤¶
靈丈人受斬死眾精却千里此是三天前軀使者捕鬼之法(卽欒¶
豫章也出劒經神仙傳虎豹符及後漢書)¶
東海小童口訣道士求仙勿與女子交一交而傾一年之藥力¶
#<md:CK-KZ_JY237_03p038a>¶
<pb:YP-C_JY237_20ziji-02-0038a>¶
若無所服而行房內減算三十年(此上相青童君之別號也)¶
東陵聖母口訣學道愼勿言有多爲山神百精所試夜卧閉目¶
存眼童子在泥丸中令內視身神長生升天劉京亦用此術(出神¶
仙傳今爲海神之宗劉京渝漢末人出飛步經後)¶
女仙程偉妻口訣服食勿食血物食血物使不得去三尸乾肉¶
可耳(程偉爲漢期門郎其婦知房事見葛洪內篇也)¶
鳳綱口訣道士有疾閉目內視心使生火以燒身身盡存之使¶
精如彷彿疾病卽愈是痛處存其火祕驗(出神仙傳能釀百草花以起死者)¶
陳安世口訣道士結頭理髮及飲食施履屐枕褥勿令非道士¶
者見其理髮干其飲食動其履屐用其枕褥彼俗尸魄形中之¶
#<md:CK-KZ_JY237_03p038b>¶
<pb:YP-C_JY237_20ziji-02-0038b>¶
鬼來侵我神也所以道士棲山林而幽身者皆欲遠兹囂穢絶¶
放人間之業是恐外物凡百犯其性命也祕之(陳出神仙傳)¶
李少君口訣道士求仙不欲見死人尸損神壞氣之極人君師¶
父親愛不得已而臨之耳所以道士去世不事王侯是無君也¶
塊然獨存是無友也唯父母師主不得不臨喪致感極之哀不¶
𠫤性命之傷耳苟以此故而傷是以無傷之也吾其祕之故口¶
傳焉(漢武臣出神仙傳)¶
女仙人劉綱妻口訣求仙者勿與女子三月九日六月二日九¶
月六日十二月三日¶
是其日當入室不可見女子六尸亂則藏血擾潰飛越三魂失¶
#<md:CK-KZ_JY237_03p039a>¶
<pb:YP-C_JY237_20ziji-02-0039a>¶
守神彫氣逝積以致死所以忌此日者非但塞遏淫佚而已將¶
以安女宮女宮在申男宫在寅寅申相刑刑殺相加是日男女¶
三尸出於目珠瞳之中女尸招男男尸招女禍害往來喪神虧¶
正雖人不自覺而形露已損由三尸戰于眼中流血於泥丸也¶
子至其日雖至寵之女子親愛之令婦固不可相對我先師但¶
修此道而仙矣復不及至親無心者矣子其愼之矣(綱妻出神仙傳又虎¶
豹符中凡此雜事皆與眞經相符並可按而施用也)¶
¶
¶
¶
#<md:CK-KZ_JY237_03p039b>¶
<pb:YP-C_JY237_20ziji-02-0039b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_03p040a>¶
<pb:YP-C_JY237_20ziji-02-0040a>¶
　　
** 稽神樞第一¶
金陵者洞虛之膏腴句曲之地胏也履之者萬萬知之者無一¶
(保命君㖟作此言按㖟此應在乙丑年六月已前甲子歲中事始論此山受福之端也其地肥良故曰膏腴水至則浮故曰地¶
胏厯世遊踐莫有知其處者)句曲山源曲而有所容故號爲句容里過江一¶
百五十里訪索卽得(凡此後紫書大字者並茅三君傳所記也傳旣以寶祕見之者稀今謹抄取說山事¶
共相證顯按山形宛曲東西邅迴故曰句曲從山嶺分界西及北屬句容東及南屬延陵句容旣立爲縣故其里不復存昔時¶
應在述墟左右耳今山去石頭江水步道一百五六十六里)江水之東金陵之左右間小澤澤¶
東有句曲之山是也(此蓋呼秣陵之金陵非地胏之金陵矣小澤卽謂今赤山湖也從江水直對望山東¶
西左右正自如此也)此山洞虛內觀內有靈府洞庭四開穴岫長連古人¶
謂爲金壇之虛臺天后之便闕清虛之東窗林屋之隔沓眾洞¶
#<md:CK-KZ_JY237_03p040b>¶
<pb:YP-C_JY237_20ziji-02-0040b>¶
相通陰路所適七塗九源四方交達眞洞仙館也(此論洞天中諸所通達天¶
后者林屋洞中之眞君位在太湖苞山下龍威丈人所入得靈寶五符處也清虛是王屋洞天名言華陽與比並相貫通也)¶
山形似已故以句曲爲名焉(今登中茅玄嶺前後望諸峰壟盤紆曲轉以大茅爲首東行北轉又¶
折西行北轉又折東北行至大橫反覆南北狀如左書已字之形)金陵者兵水不能加災癘所¶
不犯河圖中要元篇第四十四卷云句金之壇其間有陵兵病¶
不往洪波不登正此之福地也爾心悟焉是汝之幸復識此悟¶
從誰所感發耶(此河圖者舜禹所受及洛書之屬今猶有四十餘卷存此語亦是示長史言相感悟乃從楊君¶
宣說吾之所啓發矣)句曲山其間有金陵之地地方三十七八頃是金陵¶
之地胏也土良而井水甜美居其地必得度世見太平河圖內¶
元經曰乃地胏土良水清句曲之山金壇之陵可以度世上昇¶
#<md:CK-KZ_JY237_03p041a>¶
<pb:YP-C_JY237_20ziji-02-0041a>¶
曲城又河書中篇曰句金之山其間有陵兵病不往洪波不登¶
此之謂也(後所稱河圖卽是前要元篇語雖山壇字異其理猶同此蓋指論金陵地胏一片地能如此耳其餘處未¶
必有所免辟耳)金陵古名之爲伏龍之地河圖逆察故書記運會之時¶
方來之定名耳至於金陵之號已二百餘年矣(尋金陵之號起自楚時至秦皇¶
過江厭氣乃改爲秣陵漢來縣舊治小丹陽今猶呼爲故治也晉太康三年割淮水之南屬之義熙九年移治闕場元熙元年¶
徙還今處此是江東之金陵耳傳所言二百餘年者是吳孫權使人採金屯居伏龍山因名金陵自然響會所以歎河圖之逆¶
兆也)句曲山秦時名爲句金之壇以洞天內有金壇百丈因以致¶
名也外又有積金山亦因積金爲壇號矣周時名其源澤爲曲¶
水之穴按山形曲折後人合爲句曲之山漢有三茅君來治其¶
上時父老又轉名茅君之山三君往曾各乘一白鵠各集山之¶
#<md:CK-KZ_JY237_03p041b>¶
<pb:YP-C_JY237_20ziji-02-0041b>¶
三處時人互有見者是以發於歌謠乃復因鵠集之處分句曲¶
之山爲大茅君中茅君小茅君三山焉總而言之盡是句曲之¶
一山耳無異名也三茅山隱[山*連]相屬皆句曲山一名耳時人因¶
事而諭今故有枝條數十作別名舊不爾也(今以在南最高者爲大茅山中央有¶
三峰連岑鼎立以近後最高者爲中茅山近北一岑孤峰上有聚石者爲小茅山大茅中茅間名長阿東出通延陵句曲阿西¶
出通句容湖就以爲連石積金山馬嶺相帶狀如埭形其中茅小茅間名小阿東西出亦如此有一小馬嶺相連自小茅山後¶
去便有雷平燕口方嵎大橫良常諸山靡迆相屬垂至破罡瀆自大茅南復有韮山竹吳山方山從此疊障達于吳興諸山至¶
于羅浮窮於南海也)山生黃金漢靈帝時詔勑郡縣採句曲之金以充武¶
庫逮孫權時又遣宿衛人採金常輸官兵帥百家遂屯居伏龍¶
之地因改爲金陵之墟名也河圖已得之於昔可謂絶妙(今大茅山¶
#<md:CK-KZ_JY237_03p042a>¶
<pb:YP-C_JY237_20ziji-02-0042a>¶
南猶有數深坑大坎相傳呼之爲金井當是孫權時所鑿掘也今此山近東諸處碎石往往皆有金砂云兵帥仍屯居伏龍今¶
則無復有唯小近西有述墟昔乃名术墟今是良民述墟前十數里大茅有吳墟村以號而言乃欲相似而復不關金陵長史¶
宅西北近長隱小岡下乃時有故破瓦器焦赤土甚多疑是人居處旣經耕墾基域不復存而了無井亦恐如長史井堙沒耳¶
又小茅大橫不見採金處大茅金井若是復不應頓如此遠居二三疑昧)金陵之土似北邙及北谷¶
關土堅實而宜禾穀掘其間作井正似長安鳳門外井水味是¶
清源幽瀾洞泉遠沽耳水色白都不學道居其土飲其水亦令¶
人壽考也是金津潤液之所溉耶子其祕之吾有傳紀具載其¶
事行當相示(定錄君受作密令爾許侯北邙山在洛陽北數里北谷關卽孟津關也土色黃黑而肥腴鳳門卽長)¶
(安北門也今所擬金陵地並無土種植及住止鑿井者乃是無知察亦爲眞靈愛護不使輕得居焉吾有傳紀者卽是三茅傳)¶
(也按長史甲子年書云未見傳記則㖟此書時或在癸亥年中也傳中亦稱良土甘美居之度世故因此而顯言也)¶
#<md:CK-KZ_JY237_03p042b>¶
<pb:YP-C_JY237_20ziji-02-0042b>¶
地處少少耳隱略十餘頃許高而平者六七頃也旣知其要覩¶
其形勢便朗朗也故不曲示耳(保命君告按傳中云金陵之地方三十七八頃恐是其大垠所¶
至至於實錄正當十餘頃耳高平者是可住處也會登其地依說觀望自可領略粗知其處若爲仙眞度世及種民者無患不¶
自然得至苟其非分徒携手築室必當諸方不立趣使移去耳悠悠凡猥勿承此强欲居之)金陵之左右汧¶
谷溪源陵之左有山也右有源汧名柳谷陵之西有源汧名陽¶
谷名山內經福地誌曰伏龍之地在柳谷之西金壇之右可以¶
高棲正金陵之福地也(按今呼爲柳谷汧者其源出小茅後田公泉而西南流至述墟首入大汧陽谷¶
汧者今無復其名而長隱山岡後有小汧西流南折亦會述墟首又父老云陽谷汧源乃出中茅前大茅後數川注合爲一汧¶
出山直西行北轉亦會大汧論兩汧相交之內卽是此地大略東西不得極正故兼以左右爲言但今之所云二谷不知卽是¶
昔號不雖有耆相承傳譯漸失兼汧源迥異不必可指的爲據也)上古名此山爲崗山孔子福¶
#<md:CK-KZ_JY237_03p043a>¶
<pb:YP-C_JY237_20ziji-02-0043a>¶
地記云崗山之間有伏龍之鄉可以避水辟病長生本所以名¶
爲崗者亦金壇之質也是以百代百易非復本名良可歎也(按今¶
小茅東北一長大山名大橫山云本名鬱崗山山卽在今所謂伏龍之東世又呼伏龍地爲死蛇崗亦粗有彷彿又見其長而¶
高益呼爲長隱隱音於覲切其言可隱障也此崗山雖多細石亦可居耳近東南取長史宅至雷平間甚有可住處義興蔣員¶
蒭等今並立田舍於崗下近去長史宅四五里)越桐栢之金庭吳句曲之金陵養眞之¶
福境成神之靈墟也五倍堯水東海傾人盡病死武安兵其如¶
予何由我帶近洞臺之幽門恃此而彷佯耳(古弼王王眞人㖟令密示許侯此卽¶
桐栢帝晨所說言吳越之境唯此兩金最爲福地者也武安者秦將白起擊趙於長平一日坑殺四十萬人古來兵傷莫復酷¶
此故別引之爲喻斯蓋所謂兵病不往洪波不登矣旣帶近洞天神眞限衛故能令三災不干右前來至此五條楊書)¶
大天之內有地中之洞天三十六所其第八是句曲山之洞週¶
#<md:CK-KZ_JY237_03p043b>¶
<pb:YP-C_JY237_20ziji-02-0043b>¶
迴一百五十里名曰金壇華陽之天(傳中所載至第十天并及酆都五岳八海神仙遠方¶
夷狄之洞旣非此限并不獲疏出)洞墟四郭上下皆石也上平處在土下正當¶
十三四里而出上地耳(此當是至太山頂爲言也)東西四十五里南北三十¶
五里正方平其內虛空之處一百七十丈下處一百丈下墌猶¶
有原阜壠偃上蓋正平也(向云高處計一百七十丈下處計一百丈則是中央高四邊漸下今云上¶
蓋正平是言其質平無凹凸處耳非直去如板也亦可是登隴阜之上則於天爲下耳)其內有陰暉夜光¶
日精之根照此空內明並日月矣陰暉主夜日精主晝形如日¶
月之圓飛在玄空之中(按諸洞天日月皆各有此名亦小小不同蓋猶是大天日月分精照之旣云晝¶
夜便有出沒亦當與今日月同其明晦今大天崖畔了不得窮此小天邊際殆可捫覩日月出入則應有限當是忽然起滅不¶
由孔穴但未知其形若大小耳)句曲之洞宮有五門南兩便門東西便門北大¶
#<md:CK-KZ_JY237_03p044a>¶
<pb:YP-C_JY237_20ziji-02-0044a>¶
便門凡合五便門也(今山南大洞卽是南面之西便門東門似在栢枝隴中北良常洞卽是北大便門而¶
東西並不顯中君告云東便門在中茅東小茅阿口從此入至洞天最近而外口甚小又以石塞之事具在後則西便門亦當¶
如此正應在今所呼作石墳處也栢枝乃有兩三洞口恐眞門外亦不開此三門精齋尋之自可見爾今南便門外雖大開而¶
內已被塞當緣穢炁多故也北大洞猶有鬼神去來而眞仙人出入都不由五門皆欻爾無間設此門者爲示是山洞體製或¶
外人應入故耳)虛空之內皆有石階曲出以承門口令得往來上下也¶
人卒行出入者都不覺是洞天之中故自謂是外之道路也日¶
月之光旣自不異草木水澤又與外無別飛鳥交橫風雲蓊鬱¶
亦不知所以疑之矣所謂洞天神宮靈妙無方不可得而議不¶
可得而罔也(世人採藥往往誤入諸洞中皆如此不便疑異之而未聞得入華陽中如左元放之徒是所不論然¶
得入者雖出亦恐不肯復說之耳)句曲洞天東通林屋北通岱宗西通峩嵋南¶
#<md:CK-KZ_JY237_03p044b>¶
<pb:YP-C_JY237_20ziji-02-0044b>¶
通羅浮皆大道也其間有小徑雜路阡陌抄會非一處也漢建¶
安之中左元放聞傳者云江東有此神山故度江尋之遂齋戒¶
三月乃登山乃得其門入洞虛造陰宮三君亦授以神芝三種¶
元放周旋洞宮之內經年宮室結構方圓整肅甚惋懼也不圖¶
天下復有如此之異乎神靈往來相推校生死如地上之官家¶
矣(今按地域方面則林屋在東南羅浮在西南惟岱宗峨嵋得正耳直道亦當六千里此路至穎川間便應徑通王屋清虛¶
天也元放當是爲魏武所逼後仍來後眞㖟乃云清齋五年然後乃得深進內外宮耳三種芝恐是下品者也)¶
良常北垂洞宮口直山領南行二百步有秦始皇埋藏白璧兩¶
雙入地七尺上有小磐石在嶺上以覆塪處李斯刻書璧其文¶
曰始皇聖德章平山河巡狩蒼川勒銘素璧若掘卽可得始皇¶
#<md:CK-KZ_JY237_03p045a>¶
<pb:YP-C_JY237_20ziji-02-0045a>¶
所履山川皆祀以玉璧不但句曲而已(從此後墨書皆定錄眞君㖟以告長史掾寫本¶
前紙所失恐非起端語尋埋璧時在三茅得道之前而後乃具見如此明眞人無所隔蔽矣按傳所稱卽是登山時但云一雙¶
爲異或應二字雙璧之書亦如禹山所刻作篆跡也今尋檢其處亦可見石蓋亦殊自不小也)茅山北垂洞口¶
一山名良常山本亦句曲相連都一名耳始皇三十七年十月¶
癸丑始皇出遊十一月行至雲夢祠虞舜於九疑浮江下觀藉¶
柯度梅渚過丹陽至錢塘臨浙江水波惡乃至西百二十里從¶
峽中度上會稽祭夏禹望于南海而立石刻頌秦德於會稽山¶
李斯請書而還過諸山川遂登句曲此垂山埋白璧一雙於是¶
會羣官饗從駕始皇歎曰巡狩之樂莫過於山海自今已往良¶
爲常也爾乃群臣並稱壽喚曰良爲常矣又鳴大鼓擊大鍾萬¶
#<md:CK-KZ_JY237_03p045b>¶
<pb:YP-C_JY237_20ziji-02-0045b>¶
聲齊唱洞駭山澤讚樂吉兆大小咸善乃改句曲北垂曰良常¶
之山也良常之意從此而名(檢外書始皇三十七年正月出遊雲夢丹陽浙江上會稽祭夏禹望¶
南海刻石紀功還過吳渡江來並北海至瑯琊至平原得病七月丙寅崩於沙邺九月葬驪山如此之時皆未有瀆卽是從延¶
陵步道上取句容江來路仍過停饗設耳非必故詣句曲所以止住山北邊下處遂不進前嶺且於時亦未驗此山之靈奇祀¶
璧之意者爲通是望山設所以中君云所履山川皆祀以玉璧也夫號從主人名由地表小君以漢成帝時㖟紫書云治于良¶
常北洞蓋內因此成稱也又檢始皇崩不發喪令車載鮑魚以亂炁此應夏月中如外書所說相似今依傳言乃是三十六年¶
十月建亥之月爲秦正月爲出遊是至雲夢耳不爾則是三十八年秋崩也未作秦曆不能得定癸丑是何月中比別更詳正¶
之)王莽地皇三年七月戊申(此七月二十四日也)遣使者章邕賫黃金百¶
鎰銅鍾五枚贈之於句曲三仙君(王莽制金爲貨名鎰形如錢無孔重一兩直錢一千百鎰¶
則百兩也)光武建武七年三月丁巳(此三月二十四日也)遣使者吳倫賫金五¶
#<md:CK-KZ_JY237_03p046a>¶
<pb:YP-C_JY237_20ziji-02-0046a>¶
十斤獻之於三君今並埋在小茅山上獨高處塪上有聚石入¶
地三四尺也(此則今小茅山積石上最高處是也此二事不顯眞㖟中)漢明帝永平二年詔¶
勑郡縣修守丹陽句曲眞人之廟(按三君初得道乘白鵠在山頭時諸村邑人互見兼祈禱¶
靈驗因共立廟於山東號曰白鵠廟每饗祀之時或聞言語或見白鵠在帳中或聞伎樂聲於是競各供侍此廟今猶在山東¶
平阿村中有女子姓尹爲祝逮山西諸村各各造廟大茅西爲吳墟廟中茅後山上爲述墟廟並歲事鼓舞同乎血祀蓋已爲¶
西明所司非復眞仙僚屬矣)中茅山玄嶺獨高處司命君埋西胡玉門丹砂¶
六千斤於此山深二丈許埳上四面有小盤石鎮其上其山左¶
右當泉水下流水皆小赤色飲之益人此山下左右亦有小平¶
處可堪靜舍左元放時就司命乞丹砂得十二斤耳(今此嶺前後甚多大¶
石而山上左右無正流水東南近下有一長澗西南近下亦有小水度嶺南隱居住處近山上有湧泉冬夏無窮而水色不甚¶
#<md:CK-KZ_JY237_03p046b>¶
<pb:YP-C_JY237_20ziji-02-0046b>¶
覺赤耳平處可住東西唯當近澗左右爲好左氏乞丹砂當是入洞時所請以合爐火九華丹右楊書)大茅山中¶
茅山相連長阿中有連石古時名爲積金山此山中甚多金物¶
其處宜人住可索有水處爲屋室靜舍乃佳此數處亦任意耳¶
快可合丹以修上道中茅之前大茅之後下麓長澗東西亦出¶
山外對館(此卽隱居今所住東面一橫壟也此壟純絶石石形甚瓌奇多穿穴側傍盤紆下深乃有無底處屢投脆¶
物在中間玲玲之響久之此云多金物亦當是久來眞仙所投也西南有大石璧聳而坼開內有洞入數丈漸峽小不復容人¶
乃飈飈有風外數步便有一湧泉冬夏清流卽下解所資近外澗口又有一湧泉水勢乃駛上者冬温而夏冷今正對邏前小¶
近下復有一穴湧泉特奇大水大旱未嘗增減色小白而甘美柔弱灌注無窮但恨在山西自不得東流耳亦別開決作東流¶
用之又渡此嶺東南有一石穴水東流極好其處隱障甚可合丹卽後所云菌山之前也正患去徑路近車聲人響殆欲相聞¶
今若斷此路不復聽車聲人行便是第一處方當思爲其宜茅山住止惟有隱居今所住及南洞口長史宅處乃極好所恨迥¶
#<md:CK-KZ_JY237_03p047a>¶
<pb:YP-C_JY237_20ziji-02-0047a>¶
曠且此一山通無虺蝮毒螫時有青蛇都不犯物虎亦甚少自古來未聞害人山居不問道俗皆少温病山德寬容不到險阻¶
但恨無青林冬夏常鬱如東間諸山耳自隱居住來氣養成秀於形望大好山出好术并雜藥絶宜松柏而本無人植不容自¶
生今亦分布歲種之耳)茅山天市壇四面皆有寶金白玉各八九千斤去¶
壇左右二丈許入地九尺耳昔東海青童君曾乘獨飈飛輪之¶
車通按行有洞天之山曾來於此山上矣其山左右有泉水皆¶
金玉之津氣可索其有小安處爲靜舍乃佳若飲此水甚便益¶
人精可合丹天市之壇石正當洞天之中央玄窗之上也此石¶
是安息國天市山石也所以名之爲天市盤石也玄帝時召四¶
海神使運此盤石於洞天之上地耳非但句曲而已仙人市壇¶
之下洞宮之中央窗上也句曲山腹內虛空謂之洞臺仙府也¶
#<md:CK-KZ_JY237_03p047b>¶
<pb:YP-C_JY237_20ziji-02-0047b>¶
玄帝時召四海神使運安息國天市山寶玉璞石以填洞天之¶
中央玄窗之上也東海青童君曾乘獨飈飛輪之車通按行有¶
洞臺之山皆埋寶金白玉各八九千斤於市石左右四面以鎮¶
陰宫之嶺諸有洞天皆爾不但句曲而已邑人呼天市盤石爲¶
仙人市壇是其欲少有彷彿而不了了也青童飈輪之迹今故¶
分明(句曲之山諸記說今悉分明唯天市壇石未知的何所在以論迹而言隱量正應大茅山左右而踐行不見其異處¶
或恐爲土木蕪沒所不論耳按保命趙承每登壇長嘯風雲立至此則不應在小處長見雲氣出入恒先起大茅北陰此或當¶
高而陰故也夫眞人常御九龍左驂名飈右服名欻旣履山頂故指乘其右驂今大茅嶺上向東行有路傍山平治狀如人功¶
足通軌轍相傳皆呼此爲飈輪迹乃無埋沒石壇旣未顯金寶亦難測所埋又疑洞天中央玄窗之上不應乃近南門復恐在¶
中茅間邑人耆老亦不復知仙人市壇處自隱居來此山七八年尚未得窮厯踐行而况悠悠之徒令其究竟之耶所以來得¶
#<md:CK-KZ_JY237_03p048a>¶
<pb:YP-C_JY237_20ziji-02-0048a>¶
遍履者患於無良侶可同登陟之艱獨行又覺踽踽是以遂爾淹稽常所耻恨比日方負杖孤遊庶當委曲所聞所見耳)中¶
茅山東有小穴穴口纔如狗竇劣容人入耳愈入愈闊外以盤¶
石掩塞穴口餘小穿如盃大使山靈守衛之此盤石亦時開發¶
耳謂之陰宮之阿門子勤齋戒尋之得從此入易於良常洞口¶
其中多沙路曲僻經水處不大便易又道路遠不如小阿穴口¶
直下三四里便徑至陰宮東玄掖門入此穴口二百步便朗然¶
如晝日(此卽洞天東門也隱量乃可知處自未敢輕索入耳前傳云洞宮出土上計十三四里許今此云三四里便至¶
掖門者是近山下已薄而門勢又未平計入門復應向下數里乃得至宮耳入口便明者此爲內光出照不必關外日者也)¶
大茅山亦有小穴在南面相似如一謂之南便門亦以石填穴¶
口但精齋向心於司命又常以二日登山延迎請祝自然得見¶
#<md:CK-KZ_JY237_03p048b>¶
<pb:YP-C_JY237_20ziji-02-0048b>¶
吾也誠之至矣陰宮何足不觀乎左慈復何人耶(此卽南面之東便門應在¶
柏枝礲石穴中此礲小穴甚多難卒分別必須精感得開乃可議入云二日者謂十二月二日依傳說年有兩日恐三月十八¶
日諠譁雜鬧非專請之宜故也左慈以成仙人質見易於俗所以三月清齋便得入洞長史雖挺分高邈而形識猶昧豈可相¶
比此語是欲相奬勵耳長史後答亦作此意仰酬之也)三月十八日十二月二日東卿司¶
命君是其日上要總眞王君太虛眞人東海青童合會於句曲¶
之山游看洞室好道者欲求神仙宜預齋戒待此日登山請乞¶
篤志心誠者三君自卽見之抽引令前授以要道以入洞門辟¶
兵水之災見太平聖君(按中君書云常以二日登山延迎請祝卽請十二月二日不見道三月十八日¶
者屢有正月中耳今臘月二日多寒雪遠近略無來者唯三月十八日輙公私雲集車有數百乘人將四五千道俗男女狀如¶
都市之眾看人唯共登山作靈寶唱讚事訖便散豈復有深誠密契願覩神眞者乎縱時有至誠一兩人復患此諠穢終不能¶
#<md:CK-KZ_JY237_03p049a>¶
<pb:YP-C_JY237_20ziji-02-0049a>¶
得專心自達如此抽引乞恩無因得果矣唯隱居所住中巖禁斷清年得無遊雜旣去洞隔嶺人自不知至於此也)良常¶
山西南垂有可住處是司命往時別宅處也亦可合丹(司命初過江立¶
宅於此以自蕩滌質對神鬼今按垂之爲言如是邊際此正應在長史宅後大橫之西今父老相傳言如是邊際此正應在長¶
史宅後大橫之西今父老相傳乃言大茅之西北平地棠梨樹間名下薄處言是司命君故宅耕墾至肥良多見磚瓦故物似¶
經住止處亦驗烈不可穢犯君此審是則宜言中茅之西不應遠舉良常大都眞人語自不正的遇所引處便言耳昔時山下¶
遠近諸處長林榛艻遮天蔽日無處不可隱密卽今斫伐耕稼四通九達山中亦皆顯露時移事異不復可准乃言未久如此¶
正復五六十年來漸劇耳)良常東南又有可住處其間當有累石如竈形竈¶
間或有寄生樹樹如曲蓋形此處至好但恨淺耳雖爾自足(此處¶
今亦存但無復有寄生曲樹耳亦帶北洞流水其左右並近大路所以言淺卽今凋迥無復可往也)洞口西北有¶
一地地小危不安要自足立外靜舍也(今此中以去多荒蕪漸近村埭並不足復居昔¶
#<md:CK-KZ_JY237_03p049b>¶
<pb:YP-C_JY237_20ziji-02-0049b>¶
時言去縣小近往來爲易又近洞口所以屢及之耳外靜舍當以俟游賔從憩止非自往修行之所益知是欲相近之意也須¶
居士所撰本此中向近所摽精舍地一篇今視掾書者不以相次乃別出在長史所營宅前耳此後長史答書道西北地危仍¶
次菌山不酬金鄉至室語明知本别㖟之也)句曲之山有名菌山此山至佳亦有金¶
乃可往採入土不過一二尺耳吾昔臨去時曾埋金於此欲服¶
金者可往取但當不中以營私累耳(今人不復識呼菌山者尋此山形當如菌孤立亦或¶
是囷蒼之囷形如囷也按大茅後長阿積金東凹地有一山子獨秀如博山爐且又近積金山恐此或當是卽今多石及樹木¶
但金之所在指一兩處亦難尋索唯啓乞垂賜所不論耳意欲營轉鍊之事亦指此山前臨長澗東流水至幽隱有形勢若基¶
搆有期當更宣述耳)大茅山有玄帝時銅鼎(古鼎字)鼎可容四五斛許偃刻¶
甚精好在山獨高處入土八尺許上有盤石掩鼎上玄帝時命¶
東海神使埋藏於此(此亦當是移安息石時所埋也今最高處乃多石每吉日遠近道士咸登上燒香禮¶
#<md:CK-KZ_JY237_03p050a>¶
<pb:YP-C_JY237_20ziji-02-0050a>¶
拜無復草木累石爲小壇昔經有小瓦屋爲風所倒尋古來帝王並重鼎器者以其兩鉉法日月三足法三才能烹飪熟成萬¶
物兼自能輕重神變隱顯故也中君後答云鑄羽山之銅以作之諸有洞天之山皆爾)大茅山下亦有泉¶
水其下可立靜舍近水口處乃佳當小危不安耳(今近南大洞口有好流水¶
而多石小出下便平比世有來居之者唯宋初有女道士徐漂女爲廣州刺史陸徽所供養在洞口前住積年亡女弟子姓宋¶
爲人高潔物莫能干年老而亡仍葬山南宋女弟子姓潘又襲住于今尚在元徽中有數男人復來其前而居至齊初乃勅句¶
容人王文清仍此立館號爲崇元開置堂宇廂廊殊爲方副常有七八道士皆資俸力自二十許年遠近男女互來依約周流¶
數里廨舍十餘坊而學上道者甚寡不過修靈寶齋及章符而已近有一女人來洞口住勤於灑掃自稱洞吏頗作巫師占卜¶
多雜浮假此例亦處處有之大茅東西亦有澗水有晉末得道者任敦住處合藥竈墌猶存今有薛彪數人居之又有朱法永¶
近小山上快矚眺而乏水)良常山對穴口東視小山之嶺其上有埋銅數千¶
斤以盤石填其上漢時其山下有屈氏家大富財有巨億埋銅¶
#<md:CK-KZ_JY237_03p050b>¶
<pb:YP-C_JY237_20ziji-02-0050b>¶
器於此于今在也亦有錢錢在西北小山上向也(今此山具存無知其錢銅¶
處縱有彷彿亦不識尋視此山明地高下墽澗不似經墟村住處恐歲代久遠勢迹乖異故也)曾得往年三月¶
一日八月八日二書(此乙丑所受則長史往年書是甲子年中按答云直置書於述墟朱家靜中則非因¶
華僑楊君送之也)三月一日書云今當墾赤石田日爲往來之階亦竟¶
不就事也復云豈可遐弃坐觀存沒哉此道自決求眞之精誠¶
也心不在我不可責人使必成之也(赤石田今中茅西十許里有大塘食澗水久廢不修¶
隱居今更築治爲田十餘頃長史昔意欲避形迹因作田之階得數處望靈山而遇旱塘壞竟不果所以此書譏之耳)都¶
不齋而有書云齋戒也(此亦有答明辭奏不可輕妄動靜必皆聞徹矣)八月八日書云¶
謹操身詣大茅之端乞特見採錄使目接温顏耳聆玉音此語¶
爲求道之甚急也得近書具至心可勤道奬志也司命君自在¶
#<md:CK-KZ_JY237_03p051a>¶
<pb:YP-C_JY237_20ziji-02-0051a>¶
東宮又書不應總合德有輕重之故也(司命常住大霍之赤城此間唯有府曹耳具位¶
有高卑故不宜共作辭啓二君雖同居華陽而官府各異不得同紙凡書奏不如口啓於此可具鑒其儀格耳)吾等已¶
自相知之厚薄書疏亦甚爲班班欲停之如何(此是長史輕脫置書於他家靜¶
中而去恐方將人到又致漏泄眞靈愼密故有此語欲戒試其心事耳長史後答此言亦殆爲巧便)此書疏愼示¶
俗人脫有見者掘壞靈山爾之罪大也(恐俗人貪狡之徒知此金寶處堪能鑿掘則事¶
由宣泄此罪眞爲不輕非但爾時教戒亦傳貽無窮將來諸子咸共祕之)¶
　右定錄中君答長史前書說句曲山事訖此長史前書無本¶
　出今唯有後答亦隨條奉酬次第如左¶
　右從前良常來凡二十一條並有掾寫¶
昔年十餘歲時述虛(此乃應是墟字錯悮而由來皆作墟字卽今之山西村名也)閑耆宿有¶
#<md:CK-KZ_JY237_03p051b>¶
<pb:YP-C_JY237_20ziji-02-0051b>¶
見語茅山上故昔有仙人乃有市處早已徙去後見包公問動¶
靜此君見答今故在此山非爲徙去此山洞庭之西門通太湖¶
苞山中所以仙人在中住也唯說中仙君一人字不言有兄弟¶
三人不分別長少不道司命君尊遠別治東宮未見傳記乃知¶
高卑有差降班次有等級耳輒敬承誨命於此而改(此長史又更答書云¶
今有所起草存故得撰錄而前紙斷失亦非起端語也包公是鮑靚句容人悉呼作包也答書時已是蒙示傳記是乙丑年初¶
矣)告小阿口直下三四里便徑至陰宮東玄掖門入此穴口二¶
百步便朗然如晝日不審此洞天之別光爲引太陽之光以映¶
穴中耶此洞天中官府曠大云宮室數百間屋官屬正二仙君¶
兄弟復有他仙官男女凡有幾許人爲直是石室亦有金堂玉¶
#<md:CK-KZ_JY237_03p052a>¶
<pb:YP-C_JY237_20ziji-02-0052a>¶
房耶宮室與洞庭苞山相不包公及妹朱氏昔在世曾得入此¶
宮不二人爲未得登舉作地下主者耶治在何處愚昧冒啓懼¶
有干忤(包公及妹事前中君書無有當復是別㖟今更重問并洞中事定錄又答有後也)市山之盤石¶
市名之存由於此也今之孜孜志慕於道無心金玉尊靈所置¶
唯助令彌密耳豈有掘犯理耶此故爲未之照察也山左右泉¶
水金玉津液其地亦可立靜舍合丹輙當以爲意(此上答天市泉水可住事¶
而竟無所立也)不審玄帝是何世耶後生蒙蒙多所不及願告(顓臾水王故號¶
玄帝外書亦爾長史脫致疑問耳此條復有答在後)告中茅山東有小穴陰宮之阿門入¶
道差易後當以漸齋修而尋求之靈宗垂念便以爲造金門而¶
登玉房也但存遲速之間不敢悒遲(有如此教示而不速求游闢一何可恨所以眾靈每¶
#<md:CK-KZ_JY237_03p052b>¶
<pb:YP-C_JY237_20ziji-02-0052b>¶
勤勤引勸)告大茅山亦有小穴在南面相似如一謂之南便門欣見¶
啓悟喜禀德音精誠注向沐浴自新旣聞吉日至時密造區區¶
之誠靈實鑒照(此道南面之東門與小阿東門相似者)告左慈復何人也此見奬¶
朂之言恩念下逮益令欣慕(傳上亦載此事)告良常西南垂有可住處¶
是司命君往時別宅亦可合丹穆自見傳記鄙心竊志欲尋司¶
命君往昔之舊宇高棲之所托患未能審知耳今輙當隱量求¶
處臨時告悟(傳上亦載此事基陛湮沒難可必審故更乞告示也)告良常東南又有可住¶
處累石如竈寄生樹如曲蓋爲誌往當尋其所告洞口西北有¶
一地地小危不安可立外靜舍愚意本自欲立內外靜舍輙當¶
疇量在宜(亦不聞立此外靜事而今有一累石壇厯然相傳乃言掾於此壇化遯也每往拜視輒感嘆纏心)告¶
#<md:CK-KZ_JY237_03p053a>¶
<pb:YP-C_JY237_20ziji-02-0053a>¶
菌山至佳司命臨去埋金於此欲服金者可取且竊有合金液¶
意今未敢議此若山居積年修學日進後而事可得密者臨時¶
啓質(中君書云吾昔臨去埋金不道司命長史此答誤耳)告大茅山有玄帝時銅鼎在山¶
獨高處入土八尺許此帝王之所¶
　器疏示後生益增禀厲承下亦可以立靜¶
舍感備告悟告昔屈氏埋銅及錢此通非所擬向也聞此遠事¶
世代變易能不悲歎昔初拜八月八日書已操身至述虛(此猶是前¶
村)徐汎家尋家信見報云得應言未可登山便承此而歸直致¶
此書於朱家靜中耳愚心鄙近亦以肉人穢濁精誠不懇無能¶
上達不悟已暢高聽得蒙省察辭與事違悚息而已(長史玄挺動靜聞徹¶
#<md:CK-KZ_JY237_03p053b>¶
<pb:YP-C_JY237_20ziji-02-0053b>¶
屑辭所向便已關奏蒙報或是得楊君所傳者徐汎家今猶存後所云徐偶卽應是況後所以知井宅處亦云其祖曾爲長史¶
門生也)昔占赤石田利近山下爲往來之階此乃丹誠尋遇天旱¶
佃不收塘壞穆尋見用出此事力未展非爲息懷今方居山下¶
故當修懇以此去洞口遠故不欲安耳(此田旣在大茅中茅之西去大山近瞻仰禮拜¶
乃佳而言去洞口遠當是道去北洞口遠耳此田雖食澗水旱時微少塘又難立不知後當遂墾之不今塘尚決補築當用數¶
百夫則可溉田十許頃隱居館中門人亦於此隨水播植常願修復此塘以追遠跡兼爲百姓之惠也)告書疏班¶
班欲停之如何凡書疏之興所以運達意旨旣蒙眷逮親奉覲¶
對司命君二仙靈顔則天啓其願沐浴聖恩豈復煩書疏耶所¶
謂得魚而忘筌也(此蓋不欲停之辭故引以回見於理極好)不審左公今何在又有¶
葛孝亦言得道今在何處肉人喁喁爲欲知之(葛旣鄕人所以及問此條亦右¶
#<md:CK-KZ_JY237_03p054a>¶
<pb:YP-C_JY237_20ziji-02-0054a>¶
答在後)¶
　右長史答書訖此並是自起本多黵治用白牋次第如此(歲乙¶
　丑此一行本題紙背)¶
¶
¶
¶
¶
¶
¶
¶
#<md:CK-KZ_JY237_03p054b>¶
<pb:YP-C_JY237_20ziji-02-0054b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_03p055a>¶
<pb:YP-C_JY237_20ziji-02-0055a>¶
　　
** 稽神樞第二¶
昔累得書見意深照旨趣先書以年行西呉衰頽待老中夜慨¶
歎莫與酬諮夫誠感有在亦得之無晚也次書告有年之志疇¶
昔之好恒願眞人稟受要訣仰接容景親奉徽音夫勤未上徹¶
精未廣釐眞要之騁未可豫及也後漢書云吾發自玄授金闕¶
素名跨邁世迹超登清虛何玄標之渺邈奇洞之淵遠哉欲克¶
己洗心沐浴芳流若能斯者今其時矣末書云厠聞要旨當修¶
五靈自謂西造閬圃東遊玄洲不爲邈絶求矜而誘之引而致¶
之是爲言貫于心良可啓矣恭佼(音效)五靈亦復至耳然道浮外¶
迹未關內眞是以雲車靈轅相適猶遐昔曾軫華僑(依此而言則知華僑¶
#<md:CK-KZ_JY237_03p055b>¶
<pb:YP-C_JY237_20ziji-02-0055b>¶
先亦蒙眞降矣)蓋應會敖世事有出嘿涂不必靜苟有分無志申公所¶
病遇至不爲覆水始惋是以古唁有云逢時不邁山客抃粲者¶
矣夫學道者固不宜恃其質分必當保任於清全矣於焉騁逸¶
松期回輪紫清靈觀四響玄音合唱玉振雲奏不謀而和可謂¶
祕道藏珍眞暉之上挺也子建志有年今因以反子昔旨耳(此一¶
書似是裴君言且楊書此亦不與後玄帝相連恐非中君答也又長史此四書本今並不存矣)¶
玄帝者昔軒轅子昌意娶蜀山之女生高陽德號顓頊顓頊父¶
居弱水之鄕頊身陶七河之津是爲玄帝也仗萬靈以信順監¶
眾神以導物役御百氣名致雷電於是乘結元之輦北巡幽陵¶
南至交趾西濟流沙東至蟠木動靜之類小大之神日月所照¶
#<md:CK-KZ_JY237_03p056a>¶
<pb:YP-C_JY237_20ziji-02-0056a>¶
莫不屬焉四行天下周旋八外諸有洞臺之山陰宮之邱皆移¶
安息之石封而填之鑄羽山之銅爲寶鼎各獻以一於洞山神¶
峯不獨句曲一山而已此所謂玄帝也(此後並中君答前所諮問四條事復以闕上紙¶
也說顓頊與五符語正同五符唯無埋鼎一事耳)鮑靚靚及妹並是其七世祖李湛張¶
慮本杜陵北鄕人也在渭橋爲客舍積行陰德好道希生故令¶
福逮於靚等使易世變練改氏更生合爲兄弟耳根冑雖異德¶
蔭者同故當同生氏族也今並作地下主者在洞宮中靚所受¶
學本自薄淺質又撓滯故不得多也欲知之其事如此亦如子¶
七世祖父許肇字子阿者有賑死之仁拯飢之德故令雲蔭流¶
後陰功垂澤是以今得有好尚仙眞之心者亦有由而然也物¶
#<md:CK-KZ_JY237_03p056b>¶
<pb:YP-C_JY237_20ziji-02-0056b>¶
皆有因會非徒爾而得之者矣(此書時先生誡事未授所以論及子阿功蔭也鮑亦通神而敦¶
尚房中之事故云撓滯後用陰君太玄陰生符爲太清尸解之法當是主者之最高品矣緣運事乃如此相關今人之善惡豈¶
曰徒然)問葛玄玄善於變幻而拙於用身今正得不死而已非僊¶
人也初在長山近入蓋竹亦能乘虎使鬼無所不至但幾於未¶
得受職耳亦恒與謝稚堅黃子陽郭聲子相隨(葛玄字孝先是抱朴從祖卽鄭¶
思遠之師也少入山得仙時人咸莫測所在傳言東海中仙人寄書呼爲仙公故抱朴亦同然之長史所以有問今答如此便¶
是地仙耳靈寶所云太極左仙公於斯妄乎)左慈今在小括山常行來數在此下尋¶
更受職也慈顏色甚少正得鑪火九華之益(左慈字元放李仲甫弟子卽葛玄之¶
師也魏武父子招集諸方士慈亦同在中建安末渡江尋山仍得入洞又乞丹砂合九華丹九華丹是太清中經法小括卽小¶
括蒼山在永嘉橋谿之北凡此諸人術解甚多而仙弟猶下者並是不聞三品高業故也許先生所以興歎)句曲有¶
#<md:CK-KZ_JY237_03p057a>¶
<pb:YP-C_JY237_20ziji-02-0057a>¶
五門有心立志清齋三月登尋此門皆可卽得得可入但人自¶
不能齋尋之耳來問欲知宮室所作闊狹多少男女主領人數¶
當更相示來疏亦復泰盡邪勤自當見亦何事爾亦何事爾又¶
當先承啓司命司命令答道宮室之委曲者吾乃敢言之耳此¶
自是司命之別宮吾人亦不得爲洞臺之正主也(按後所論諸官僚人物當¶
是已爲啓司命乃具得受說之耳右定錄後書答長史所問訖此後玄帝來凡五條並楊書)¶
東卿司命監太山之眾眞總括吳越之萬神可謂道淵德高折¶
衝羣靈者也賈玄道李叔升言城生傅道流往並受東卿君之¶
要也玄道河東人周威王之末年生叔升涿郡人漢元帝時生¶
道流北地人漢靈帝殿中將軍也城生吳人後漢劉聖公時爲¶
#<md:CK-KZ_JY237_03p057b>¶
<pb:YP-C_JY237_20ziji-02-0057b>¶
武當郡尉也受學至勤並得眞道今在太山支子小陽山中此¶
所謂地眞者也諸來作試者非一津而往矣或亦因人犯者此¶
最難了也於斯之際可不愼乎(此四人隸司命主察試學道者所以長史有書與賈賈卽呈司¶
命司命亦答之並以在上卷此諸人名位小不顯外書周威王卽應是六國時威烈王也于時雖未立河東郡而卽地已有其¶
名矣漢官無正殿中將軍或應中郎將也)此紫陽眞人六月二十日受¶
　右一條有掾寫¶
七月十五日夜茅中君受書與許卿(卽長史也後當爲上清左卿)玄感凝會¶
精期遠範標神映挺雙理自分必能鵬飛辰阿雲扇靈元高振¶
玉宇携轡秀眞可謂邈乎其奇落絶之視也於是洞陰之宫內¶
臺下觀風無羽琅之鼓草無瓊金之流嚮雖渟光正明動回五¶
#<md:CK-KZ_JY237_03p058a>¶
<pb:YP-C_JY237_20ziji-02-0058a>¶
象固乞屈之夾觀小天之浮景耳何足絓卿司之至念紆蘭眞¶
以盼汜邪然鑒無不應圓想必通所以興詠事外迹亦並帀苟¶
誠之所企吾無隱也想善建重離之明以期於必詣之會皓清¶
明朗賢亦俱學而得耳不令我等有蹙頞下風矣弘之而已(此是¶
受前書後一月日復受此猶論答欲見洞宮事所以有後說也善建重離之明如似指魏傳青錄文而長史名字不相應旣已¶
稱俯玄仰白在瓊刃前則此別當有義況也)¶
　右一條楊書¶
定錄官寮有左右理中監準今長史司馬職又有北河司命主¶
水官考此職常領九宮禁保侯禁保侯職主領應爲種民者(今洞¶
宮自二君以下便次此三職爲大矣)左理中監準大府長史昔用韓崇以居之崇¶
#<md:CK-KZ_JY237_03p058b>¶
<pb:YP-C_JY237_20ziji-02-0058b>¶
字長季吳郡毗陵人也少好道林屋仙人王瑋玄會授之以流¶
珠丹一法崇奉而修之大有驗瑋玄語之子行此道亦可以出¶
身仕宦無妨仙舉也崇遂仕稍至宛陵令行仁以爲政用道以¶
撫民虎狼深避蝗不集界遷汝南太守拔書佐袁安安後位至¶
司徒時人通以崇有識物之鑒也陰皇后葬京師近郡二千石¶
妻當會園陵而崇獨居清素妻忿崇哭泣詔問其故太常馮奚¶
答曰汝南太守韓崇清苦遠尚味道忘形身享重官而妻自紡¶
績政化仁簡視民如傷深達奇博有君子之鑒斯則昏夕之夜¶
光陛下之子產也妻不通寒儉之節哭怨無衣將足以顯崇明¶
德耳上奇之加崇俸祿秩中二千石後孝明皇帝巡狩汝南上¶
#<md:CK-KZ_JY237_03p059a>¶
<pb:YP-C_JY237_20ziji-02-0059a>¶
治崇府崇使妻出住孤獨老嫗家上聞歎曰韓崇所謂百鍊不¶
銷也賜縑五十匹崇在郡積十四年政化洽著舉天下最年七¶
十四瑋玄乃授以隱解法得去入大霍山受瑋玄遁化泥丸紫¶
戸術以度世今在洞中爲左理中監(漢書所載事迹亦畧同而置辭小異耳袁安字邵平¶
初爲縣功曹被舉厯仕遂至三公和帝時卒卽袁紹高祖也晋世又有馮奚亦爲大常名位同耳韓旣隱解必是記尸今晉陵¶
上有韓冢崔巍高大從來相呼爲韓冢疑如桃君或卽是此虛壙而世呼爲孫策將韓當冢也)云王瑋玄是楚¶
莊王時侍郎受術於玉君(若是春秋時楚莊王者疑侍郎之官不似古職而漢楚王又無莊謚)右¶
理中監準職如司馬今有劉翊字子翔者居之翊本潁川人少¶
好道德而家世大富常周窮困爲事好行陰德密惠陳留張季¶
札當弔師喪車敗牛困翊於汝南界逢之與語不示名字卽推¶
#<md:CK-KZ_JY237_03p059b>¶
<pb:YP-C_JY237_20ziji-02-0059b>¶
車牛與乘之恤死救窮非一人矣後都長安翊舉計掾到都帝¶
嘉其心拜郎中遷陳留太守出長安五百里中斂死恤窮損己¶
分人行達陽平遂遇馬皇先生告翊曰子仁感天地陰德神鬼¶
太上將嘉子之用情矣使我來攜汝以長生之道吾仙官也爾¶
乃能隨我去不翊於是叩頭自搏少好長生幸遇神仙乞願侍給¶
馬皇先生因將翊入桐柏山中授以隱地八術服五星之華法¶
今度名東華來在洞中爲定錄右理中監(漢書云翊字子相穎陰人家豐富常能周¶
施而不爲惠曾行於汝南界中有陳留張季札遠赴師喪遇寒氷車敗頓滯道路翊見而謂曰君愼終赴義行宜速達卽下車¶
與之不告姓名策馬而去季札意其子相也後故到穎陰還所假乘翊閉門辭行不與相見常守志卧疾不屈聘命河南种䄶¶
臨郡引爲功曹後黃巾賊起翊救給乏絶資其食者數百人鄕族死亡則爲殯斂鰥寡則助其妻娶獻帝遷都西京舉上計掾¶
#<md:CK-KZ_JY237_03p060a>¶
<pb:YP-C_JY237_20ziji-02-0060a>¶
爾時道路寇阻翊夜行晝伏乃到長安上嘉其忠勤拜議郎遷陳留太守翊又散珍寶唯餘車馬自載東歸出關數百里見士¶
大夫病亡道次仍以馬易棺脫衣斂之又逢故知飢困於路不忍委去因殺所駕牛以救其乏眾人止之翊曰視沒不救非志¶
士也遂俱餓死此說大同小異故備載之論翊字子翔於字例相得而翊義亦是相相作息亮切音二者未詳孰正馬皇出列¶
仙傳黃帝時馬師也)定錄府有典柄執法郎是淳于斟字叔顯主試有道¶
者斟會稽上虞人漢桓帝時作徐州縣令靈帝時大將軍辟掾¶
少好道明術數服食胡麻黃精餌後入吳烏目山中隱居遇仙¶
人號慧車子授以虹景丹經修行得道今在洞中爲典柄執法¶
郎(易參同契云桓帝時上虞淳于叔通受術於青州徐從事仰觀乾象以處災異數有效驗以知術故郡舉方士遷洛陽市¶
長如此亦爲小異吳無烏目山婁及吳興並有天目山或卽是也慧車子無別顯出)十二月初一日夜定¶
錄君所道(此卽同是丑年所受)云北河司命頃闕無人昔以桃俊兼之耳¶
#<md:CK-KZ_JY237_03p060b>¶
<pb:YP-C_JY237_20ziji-02-0060b>¶
俊似錢唐人少爲郡幹佐未負笈到太學受業明經術災異晚¶
爲交阯太守漢末棄世入增城山中學道遇東郭幼平幼平秦¶
時人久隱增城得道者也幼平教俊服九精鍊氣輔星在心之¶
術俊修之道成今在洞中兼北河司命主水官之考罰此位雖¶
隸定錄其實受事於東華宮中節度桃俊字翁仲者也(漢書無此事今¶
冢在錢唐臨平墳壇厯然苗裔猶存鄉近時聞鼙角之響故人不敢侵毁之皆知呼爲桃司命冢錢唐杜徵士事京產先與隱¶
居共有詩詠以贊述斯德別在集中幼平亦無所顯出)張激子當爲太極仙侯激子者河¶
內張奉者也字公先少時名激子耳此人亦少發名字太傅袁¶
隗歎其高操妻以女女服飾奢麗奉不顧眥無異路人婦改服¶
乃後成室家也後棄世入剡山遇山圖公子山圖公子周哀王¶
#<md:CK-KZ_JY237_03p061a>¶
<pb:YP-C_JY237_20ziji-02-0061a>¶
時大夫仙人者也授激子九雲水强梁鍊桂法激子修此得道¶
今在東華宮行爲太極所署也或領九宮尚書與北河侯對職¶
治水考北河司命或爲禁保侯亦併共業故也北河司命亦治¶
在洞天之中與張激子對局(魏書云張範字公儀河內修武人祖歆漢司徒父延太尉袁隗欲以¶
女妻範範辭不受性恬靜樂道徵命不就後爲議郎參丞相魏武軍事甚見敬重好賑救窮乏家無餘財以建安十七年卒弟¶
承字公先亦知名以方正拜議郎諫議大夫趙郡太守後隨魏武西征至長安病亡此說名字翻覆大異承與奉乃相類而非¶
袁壻若是範又其字不同詳按事迹恐多是兄也魏書王修傳又云修往來南陽多止張奉舍奉舉家病修營拯之按張範兄¶
弟乃嘗避地往揚州投袁術又非劉表不應在南陽二三爲疑也山圖公子出列仙傳)中候夫人所道(尋洞¶
中事皆二君所說如此兩條獨是中候夫人者當本是東華中職寮故也)我聞易遷中人竇氏言云¶
河北司命禁保侯似有所擬想當審爾(竇氏卽瓊英也似有所擬者當是長史故中君¶
#<md:CK-KZ_JY237_03p061b>¶
<pb:YP-C_JY237_20ziji-02-0061b>¶
受云北河司命方驗也恐受業高後定不復爲此職然主領種民事亦相符)保命府多女官司三官¶
官屬有七人四女三男明晨侍郎七人如今世上御史中丞之¶
職並隸東華方諸宮保命君總關之耳明晨侍郎周爰支者漢¶
河南尹周暢伯持之女也暢汝南安成人好行陰德功在不覺¶
曾作河南尹遭大旱收葬洛陽城旁客死骸骨萬餘人爲立義¶
冢祭祀之應時大雨豐收所行多是此輩太上處以暢有陰行¶
令爰支從南宮受化得仙今在洞中爰支亦少好道服伏苓三¶
十年後遇石長生教之以化遁化遁上尸解也(暢卽周嘉從弟也性仁慈和篤¶
某帝時爲河南尹永初二年夏旱久禱無應因收葬萬餘人應時大雨位至光祿勳)明晨侍郎張桃枝者¶
漢司隸校尉朱寓季陵母也沛人寓往與陳蕃俱誅寓母行陰¶
#<md:CK-KZ_JY237_03p062a>¶
<pb:YP-C_JY237_20ziji-02-0062a>¶
德久聞在易遷始得爲侍郎耳(朱寓沛人桓靈時八俊後同黨人之例李膺杜密俱下獄死非¶
陳蕃同時)明晨侍郎夏馥字子治陳留人也少好道服术餌和雲母¶
後入吳山從赤須先生受鍊魂法又遇桐柏眞人授之以黃水¶
雲漿法得道今在洞中馥少時被公府辟召懸辟書著桑樹乃¶
去其用懷高邁如此(後漢及高士傳並云陳留圉人少爲書生桓帝時舉直言不就性質直不同時黨爲¶
閹人所疾限於黨錮之限避難乃翦鬚髮變形逃林慮山中爲人治作後還家杜門不出不與人相見黨禁未解而亡赤須子¶
出列仙傳桐柏卽右弼王)餘數人不能一二道之例皆取平貞正直體隱神¶
清卽侍郎之才不限男女也(前云有七人今唯說二女一男)右保命君所道(此當¶
是接中候告後乃言之)童初府上帥用劉文饒文饒者弘農劉寬也少好¶
道曾舉漢方正稍遷南陽太守視民如子怒不形顏口無疾言¶
#<md:CK-KZ_JY237_03p062b>¶
<pb:YP-C_JY237_20ziji-02-0062b>¶
行陰德拯寒困萬民悅而附之如父母焉後爲司徒太尉上賜¶
酒伏地睡詔問故乃答曰臣任重責大恒憂心如醉旦使奴至¶
市買菜奴盜用錢飲酒晏乃還卧於閣內又不得菜旣醒乃罵¶
之爲死狗罵畢卽束帶來人恐奴從後自殺所以慮之不覺忽¶
然睡耳願見哀恕寬用心仁愛觸類如此矣年七十三一旦遇¶
青谷先生降之於寢室授其杖解法將去入太華山行九息服¶
氣及授以鑪火丹方修之道成今在洞中作童初府帥上侯主¶
始學道者(後漢書云劉寬字文饒弘農華陰人父名崎順帝時爲司徒寬爲人謹厚常行有人失牛乃就寬車中認¶
之寬無言解駕牛與之步歸頃有誌者得牛而送還慚懼寬乃謝遣之桓帝延喜八年爲南陽太守恒用蒲鞭靈帝嘉平五年¶
爲太尉嘗於御坐被酒睡伏帝問太尉醉邪寬仰答臣不敢醉但任重責大憂心如醉耳嘗有客來詣寬寬遣奴市酒迂久大¶
#<md:CK-KZ_JY237_03p063a>¶
<pb:YP-C_JY237_20ziji-02-0063a>¶
醉而還客罵爲畜產寬須臾遣人視奴疑恐自殺語左右曰此是人而罵爲畜產爲辱孰甚故吾懼其死耳後封逮鄕侯六百¶
戸中平二年亡年六十六贈車騎將軍時進諡曰昭討侯子松嗣按此說復爲同異故詳載之青谷先生無別顯出凡此諸引¶
教仙人恐皆是下教限不爾則不應得輒然)華陽中事當更示爾正月二十三日東¶
宮上人來看洞中時或有龜山賔共集高會眞仙之日甯可暫¶
登伏龍之鄕以禮拜於靈岫邪可示許侯令知之(此亦應是中君仍前十二¶
月一日言也東宮上人卽青童君龜山賔卽西王母上卷亦有此告令登伏龍以望山禮拜便異乎陟嶺非必以近易爲言恐¶
當宜然也)昔有一人好道而不知求道之方唯朝夕拜跪向一枯樹¶
輙云乞長生如此二十八年不倦枯木一旦忽然生華華又有¶
汁甜如蜜有人教令食之遂取此華及汁並食之食訖卽仙矣¶
如是用心精誠之至也枯木尚能生紫華濯甘津況三秀之靈¶
#<md:CK-KZ_JY237_03p063b>¶
<pb:YP-C_JY237_20ziji-02-0063b>¶
阿五芝所播植而不能數恭山岫洗拔滓穢者良可悲也世人¶
所以(儳此一字非眞)每不得如意者亦如子所不得如意耳豈異邪昔¶
有劉少翁曾數入太華山中拜禮向山如此二十年遂忽一旦¶
得見西嶽丈人授其仙道(禁山符有西嶽君西嶽公不知是此丈人邪)昔有一人數¶
旦旦詣河邊拜河水如此十年河侯河伯遂與相見與其白璧¶
十雙教授水行不溺法此人見在中嶽得道(河侯河伯故當是兩神邪)左慈¶
初來亦勤心數拜禮靈山五年許乃得深進內外東西宮耳(前云¶
三月便得進與此大殊恐以深進爲異也)學道當如山世遠去人事如清虛眞人步¶
深幽當如周紫陽何有不得道邪(世遠傳未出其捨家尋學事在讖書卽尹公度弟子已得¶
爲太和山眞人清虛王君紫陽周君各自有傳耳)建志當令勤研神令虛所爲所作當¶
#<md:CK-KZ_JY237_03p064a>¶
<pb:YP-C_JY237_20ziji-02-0064a>¶
令密(青童戒南眞亦云學道唯須勤密勤卽晝夜而勿怠密則非我而不知今中君復說此實爲至諭可謂一言以蔽之)¶
右定錄君所道使疏(此一條又有楊書)夫望林者豈不想易遷之若人¶
羡彼子之濯景邪可謂瞻之在前忽焉在後(長史妻旣已在易遷爲長史今眺望¶
林嶺豈無羡想之懷昔自謂勝之今翻在後蓋以勸激長史之辭也)¶
　右南嶽夫人言¶
張姜子西州人張濟妹也(濟後漢末西涼州人爲董卓將後攻穰城被射死卽張繡從叔也其妹不¶
顯外書不知出適末)李惠姑齊人夏侯玄婦也(玄魏末人與李豐俱爲晉文王所誅不知婦亡在玄¶
之前後李豐乃是馮翊人非齊人不知此是李誰之女)施淑女山陽人施績女也(施績吳興人孫¶
皓時爲驃騎將軍守西陵今云山陽恐女或出適取夫家郡不爾則乖)鄭天生鄧芝母也(鄧芝字伯苗南¶
陽新野人在蜀爲劉禪車騎將軍後行見蝯抱子行引弓射殺因感念而亡母不知鄭誰之女)此數女子昔世¶
#<md:CK-KZ_JY237_03p064b>¶
<pb:YP-C_JY237_20ziji-02-0064b>¶
有仁行令問並得在洞中洞中有易遷館含眞臺皆宮名也計¶
今在易遷館東厢中此館中都有八十三人又有協辰夫人者¶
九宮之女也太上往遣來教此等法皆以保命授書協辰夫人¶
主教領之也夫人漢司空黃瓊女黃景華也韓終授其岷山丹¶
服得仙(黃瓊江夏人字世英漢順帝時司空司徒太尉年七十九亡父名香章和帝時爲尚書令救活千餘人瓊子琬¶
司徒太尉爲李權所殺夫人亦不知出適末今此諸人或稱女或稱婦或稱母蓋各取名達者而言之非必因附其功福所及¶
也)含眞臺是女人已得道者隸太元東宮中近有二百人(前云八十¶
三人止是易遷耳含眞旣爲貴勝當須遷轉乃得進入也)此二宮盡女子之宮也又有童初¶
蕭閑堂二宮以處男子之學也(其男女名氏又出後並是略稱標勝者也)計與數人¶
共止最於鄧伯苗母相親愛餘亦厚耳(伯苗母卽鄭夫人也)設牀待靈誠¶
#<md:CK-KZ_JY237_03p065a>¶
<pb:YP-C_JY237_20ziji-02-0065a>¶
孝子之長想也計亦已爲其兒作惠益也計前與爾杯布殆相¶
與爲贈當往洞室之計耳仙官有禁不得道實故假以他惠也¶
此亦意之至也其亦欲設牀寢令精氣之往有所棲者也可密¶
諸其兒道如此(此令告掾也其事皆有指趣不容顯注之從定錄官寮來凡三十一條並有掾寫注之一卷相¶
隨)¶
¶
¶
¶
¶
¶
#<md:CK-KZ_JY237_03p065b>¶
<pb:YP-C_JY237_20ziji-02-0065b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_03p066a>¶
<pb:YP-C_JY237_20ziji-02-0066a>¶
　　
** 稽神樞第三¶
地下主者復有三等鬼帥之號復有三等並是世有功德積行¶
所鍾或身求長生步道所及或子弟善行庸播祖禰或諷明洞¶
玄化流昆祖(洞玄卽大洞玄經讀之萬徧七祖已下並得鍊質南宮受化胎仙非今世所稱洞玄靈寶經也)夫¶
求之者非一而獲之者多途矣要由世積陰行然後皆此廣生¶
矣鬼帥武解主者文解俱仙之始也度名東華簡刊上帝不隸¶
酆宮不受制三官之府也(又別云心勤於事欲兼味於清正華目以隨世畏死而希仙者亦多作文¶
武解主者)其一等地下主者散在外舍閑停無業不受九宮教制不¶
聞練化之業雖俱在洞天而是主者之下者此自按四明法一¶
百四十年依格得一進耳一進始得步仙階給仙人之使令也¶
#<md:CK-KZ_JY237_03p066b>¶
<pb:YP-C_JY237_20ziji-02-0066b>¶
依劍經主者大有品秩遷轉年限賒促懸殊此等數之目異於品名反以多爲貴如此階秩矣)其二等地下主¶
者便徑得行仙階級仙人百四十年進補管禁位管禁之位如¶
世散吏也此格卽地下主者之中條也李東等今在第一等中¶
(李東曲阿人乃領戸爲祭酒今猶有其章本亦承用鮑南海法東才乃凡劣而心行清直故得爲最下主者使是許家常所使¶
永昌元年先生年二十三就其受六甲陰陽行厨符旣相關悉聊復及之耳)其第三等地下主者之¶
高者便得出入仙人之堂寢遊行神州之鄉出館易遷童初二¶
府入晏東華上臺受學化形濯景易氣十二年氣攝神魂十五¶
年神束藏魄三十年棺中骨還附神氣四十年平復如生人還¶
遊人間五十年位補仙官六十年得遊廣寒百年得入昆盈之¶
宮此卽主者之上者仙人之從容矣¶
#<md:CK-KZ_JY237_03p067a>¶
<pb:YP-C_JY237_20ziji-02-0067a>¶
張姜子等先在第二等中亦始得入易遷耳鬼帥之位次亦如¶
此矣(主者之位亦不限男女按此年限得棺中之骨便得出生世中亦往往有此改變隱適難已意量殆入不可思議之¶
境耳)易遷童初二宮是男女之堂館也其中閒靜東海青童君一¶
年再遊校此諸宮觀見羣輩也(一年再遊似依傳中曰而前書云正月二十三日東宮上人來¶
便是不必復有定期也)趙素臺在易遷宮中已四百年不肯徙自謂天下¶
無復樂於此處也趙素臺是趙熙女漢時爲幽州剌史有濟窮¶
人於河中救王惠等於族誅行陰德數十事故其身得詣朱陵¶
兒子今並得在洞天中也熙恒出入在定錄府素臺數微服遊¶
行道巷盼山澤以自足矣(趙熙漢書不顯微服遊行蓋謂在洞天中耳不應乃出世中也)易遷¶
中有高業而蕭條者有竇瓊英韓太華劉春龍王進賢李奚子¶
#<md:CK-KZ_JY237_03p067b>¶
<pb:YP-C_JY237_20ziji-02-0067b>¶
郭叔香此數人並天姿鬱秀澄上眇邈才及擬勝儀觀駭眾此¶
則主者之高者仙官之可才其次及得張善子輩鄧伯苗母有¶
善行故後來人多宗芘之竇瓊英者竇武妹也其七世祖有名¶
峙者以藏枯骨爲業以活死爲事故祚及於英身矣(竇武字游平竇融玄¶
孫峙則應是融祖也武亦恒以財物散施天下貧乏靈帝時爲大將軍與陳蕃俱被誅其母產武時并產一蛇蛇出卽走上南¶
山至母死無何而來哀泣良久又去亦所以爲異但未解俱承七世之慶兄戮而妹仙當)非道家之北斗也¶
鬼官別有北斗君以司生殺耳(按孫皓敗將張悌軍人柳榮病死已三日旦忽起大呼云至北¶
斗門下見人縛悌來因是驚誤爾日晚悌戰死如此卽應是第四宮也今第五第六宮不顯所主者恐是考責之府也)¶
鬼官之太帝者北帝君也治第一天宮中總主諸六天宮餘四¶
天宮其四明公各在其中治(雖云各治一宮又不顯各在何宮宮旣並列復不得依位作四方言¶
#<md:CK-KZ_JY237_03p068a>¶
<pb:YP-C_JY237_20ziji-02-0068a>¶
之尋其公次第高下則第二宮名爲西明公治第三宮東明公治第四宮北斗君治及次南次北也)¶
二天宮立一官六天凡立爲三官三官如今刑名之職主諸考¶
謫常以眞仙司命兼以總御之也並統仙府共司生死之任也¶
大斷制皆由仙官(道家常呼三官者是此也而消魔經云岱宗又有左火官右水官及女官亦名三官並主¶
考罰今三茅君通掌之大君爲都統保命爲司察矣所以隸仙官者以爲天下人不盡皆死其中應得眞仙則非北帝所詮或¶
有雖死而神化反質者如此皆在眞仙家簡錄故司命之職應而統之也)鬼官北斗君乃是道家七¶
辰北斗之考官此鬼一官又隸九星之精上屬北晨玉君(天上北斗¶
有所司察故鬼官亦置此職以精象相應統領旣關琁璣是以仰隸太上之曹也)¶
府耳未必盡徑來也別更一二密可示爾同氣令知斗處幽間¶
之泰也道業可不勗哉(此三人外書並不顯後漢有李雲亦爲白馬令以直言忤旨死令示同氣者謂¶
#<md:CK-KZ_JY237_03p068b>¶
<pb:YP-C_JY237_20ziji-02-0068b>¶
以告長史掾也)七月二十四日夜保命君告(按前受長史司馬諸人雖定錄所告而應是初說洞¶
中事是丑年十一月今此說雜人乃宜繼後反爲七月復不應是寅年進退拯極難詳從地下主者來凡十四條並有掾寫共一¶
卷也)含眞臺洞天中皆有非獨此也此一臺偏屬太元府隸司命¶
耳其中有女眞二人總之其一女眞是張微子漢昭帝時將作¶
大匠張慶女也微子好道因得尸解法而來入此亦先在易遷¶
中微子常服霧氣自云霧氣是山澤水火之華精金石之盈氣¶
也久服之則能散形入空與雲氣合體微子自言受此法於東¶
海東華玉妃淳文期文期青童之妹也微子曾精思於寢靜誠¶
心感靈故文期降之授以服霧之道也服霧之道授微子微子¶
亦時以教諸學在含眞易遷中者我昔嘗得此方乃佳可施用¶
#<md:CK-KZ_JY237_03p069a>¶
<pb:YP-C_JY237_20ziji-02-0069a>¶
者也¶
服霧法常以平旦於寢靜之中坐卧任己先閉目內視髣髴如¶
見五臟畢因口呼出氣二十四過臨目爲之使目見五色之氣¶
相繞纏在面上鬱然因又口內此五色氣五十過畢咽唾六十¶
過畢乃微呪曰太霞發暉靈霧四遷結氣宛屈五色洞天神煙¶
合啓金石華眞藹鬱紫空鍊形保全出景藏幽五靈化分合明¶
扇虛時乘六雲和攝我身上昇九天畢又叩齒七通咽液七過¶
乃開目事訖此道神妙又神州玄都多有得此術者爾可行此¶
法邪久行之常乘雲霧而遊(此服霧法已别抄用事在第三篇中今猶疑存此與本文相隨也)¶
其一女眞是傅禮和禮和是漢桓帝外甥侍中傅建女也北地¶
#<md:CK-KZ_JY237_03p069b>¶
<pb:YP-C_JY237_20ziji-02-0069b>¶
人其家奉佛精進女常旦夕灑掃佛前勤勤祝誓心願仙化神¶
靈監其此心亦得來此久處易遷今始得爲含眞臺主也常服¶
五星氣以得道禮和善歌歌則鳥獸飛聚而聽聲焉¶
　右定錄君言(張傅二人外書不顯或應各在家譜中)¶
　又一條有楊書又掾寫¶
王衍爲晋武帝尚書令其女字進賢爲愍懷太子妃洛陽亂劉¶
曜石勒掠進賢渡孟津河於河中欲妻之進賢罵曰我皇太子¶
婦司徒公之女而胡羌小子敢欲干我乎言畢卽投河中其侍¶
婢名六出復言曰大旣有之小亦宜然復投河中時遇嵩高女¶
眞韓西華出遊而愍之撫接二人遂獲內救外示死形體實密¶
#<md:CK-KZ_JY237_03p070a>¶
<pb:YP-C_JY237_20ziji-02-0070a>¶
濟便將入嵩高山今在華陽宮洞內易遷之中六出時年二十¶
二三許體貌亦整善有心節本姓田漁陽人魏故浚儀令田諷¶
之孫諷曾有陰德之行以及於六出耳(晉書云王衍長女名景風貌美賈后爲弟謐娶¶
之少女名惠風以配愍懷太子恨之如此則不甚美也永嘉五年六月王彌劉曜石勒破洛賊欲逼妃妃拔刀曰我太尉公之¶
女皇太子之妃有死而已終不爲逆虜所辱遂見害家人收葬於城西南洛水之北追諡曰貞定妃與此說小異)¶
范幼沖遼西人也受胎化易形今來在此恒服三氣三氣之法¶
存青氣白氣赤氣各如綖從東方日下來直入口中挹之九十¶
過自飽便止爲之十年身中自有三色之氣遂得神仙此高元¶
君太素內景法旦旦爲之臨目施行視日亦佳其法雖鮮其事¶
甚驗許侯可爲之(此法亦以重抄書在第三篇修有事中)范監者卽其人也昔得¶
#<md:CK-KZ_JY237_03p070b>¶
<pb:YP-C_JY237_20ziji-02-0070b>¶
爲童初監今在華陽中(又別云曾爲漢尚書郎善解地理以冢宅爲意此亦在第三篇右三條並楊書)¶
河內李整昔受守一法并洞房得道初在洛陽山近來入華陽¶
中又主諸考崇民間之事整往爲常道鄕公傅受道入山之時¶
已年六十(不知李作何位亦應是監職常道鄕公魏元帝本封也)罡山東北有穴通大句¶
曲南之方山之南穴姜伯眞數在此山上取石腦石腦在方山¶
北穴下繁陽子昔亦取服(此罡山猶是大橫山故後云掾恒與方山五人往來但不知有路通洞天¶
中不爾繁陽子卽鹿迹洞中何苗也)此北竚山中亦有此物(未詳竚山在何處今句曲北鹿迹山西有¶
名竚角山似當是其處也)石腦故如石但小斑色而輭耳所在有之服此時¶
時使人發熱又使人不渴李整昔未入山時得風痺疾久久乃¶
愈耳此人先多房內事殆不同今者疾之輕薄也(石腦今大茅東亦有形狀¶
#<md:CK-KZ_JY237_03p071a>¶
<pb:YP-C_JY237_20ziji-02-0071a>¶
圓小如曾青而質色似鍾乳汁下乃皎白時有黑斑而虛輭服之乃熱爲治亦似鍾乳也)羅江大霍有洞臺¶
中有五色隱芝(此則南眞及司命所任之處也)華陽洞亦有五種夜光芝(此則司命¶
所請以植句曲內外者也)良常山有熒火芝此物在地如熒火狀其實似草¶
而非也大如豆形紫華夜視有光得食一枚心中一孔明食七¶
枚七孔明可夜書計得食四十七枚壽萬年(從來未聞有見之者當是無至心尋¶
求耳)包山中有白芝又有隱泉之水正紫色(此卽林屋山也在吳大湖中耳)華陽¶
雷平山有田公泉水飲之除腹中三蟲與隱泉水同味云是玉¶
砂之流津也用以浣衣不用灰以此爲異矣(此水今從地涌出狀如沸水味異美¶
取浣垢衣便自得淨卽所呼爲柳谷汧者在長史宅東南一里許也)昔高辛時有仙人展上公者¶
於伏龍地植李彌滿其地展先生今爲九宮內右司保其常向¶
#<md:CK-KZ_JY237_03p071b>¶
<pb:YP-C_JY237_20ziji-02-0071b>¶
人說昔在華陽下食白李味異美憶之未久而忽已三千年矣¶
(諸厯檢課謂堯元年戊戌至齊之己卯歲二千八百三年高辛卽堯父說此語時又應在晋世而已云三千年卽是堯至今不¶
啻二千八百年外曆容或不定如此丁亥之數不將已過乎汲冢紀年正二千六百四十三年彌復大懸也)後有郭¶
四朝又於其處種五果又此地可種柰所謂福鄕之柰以除災¶
厲秦時有道士周太賓及巴陵侯姜叔茂者來住句曲山下又¶
種五果并五辛菜叔茂以秦孝王時封侯今名此地爲姜巴者¶
是矣以其因叔茂而名地焉(地號今亦存有大路從小茅後通延陵卽呼爲姜巴路也但秦孝公¶
時未併楚置郡巴陵縣始晉初不知那有巴陵之封恐是巴蜀之巴故也)此二人並已得仙今在蓬¶
萊爲左卿今南鄭諸姜則叔茂之後茂曾作書與太極官僚云¶
昔學道於鬼谷道成於少室養翮於華陽待舉於逸域時乘飆¶
#<md:CK-KZ_JY237_03p072a>¶
<pb:YP-C_JY237_20ziji-02-0072a>¶
輪宴我句曲悟言永歎代謝之速物存人亡我勞如何太賓亦¶
有才藝善鼓琴昔教糜長生孫廣田廣田卽孫登也獨絃能彈¶
而成八音眞奇事也(孫登卽嵇康所謂長嘯者亦云見彈一絃之琴斯言非虛矣)叔茂種五¶
辛菜常賣以市丹砂而用之今山間猶有韭薤卽其遺種邪(今呼¶
爲韭山在大茅西甚多大韭又餘處亦有蒜薤耳非山姜巴一處也)今舍前有塘乃郭四朝所造¶
也高其墻岸蓋水得深但厯代久遠塘墻頽下耳(今舍語似是論長史宅宅¶
前今乃有塘近西爲堤墻卽是遏柳汧水而去郭千甚遠郭千在北洞西北今有大陂塘四朝先應住此未解舍前之意恐長¶
史於彼復立田業又有說在後)四朝常乘小船游戲其中每叩船而歌曰清池¶
帶靈岫長林鬱青蔥玄鳥藏幽野悟言出從容鼓檝乘神波稽¶
首希晨風未獲解脫期逍遙邱林中(晨風謂上清玉晨之風非毛詩所謂鵷彼晨風之鳥¶
#<md:CK-KZ_JY237_03p072b>¶
<pb:YP-C_JY237_20ziji-02-0072b>¶
也)浪神九垓外研道遂金眞戢此靈鳳羽藏我華龍鱗高舉方¶
寸物萬吹皆垢塵顧哀朝生惠孰盡汝車輪(女寵不弊席男愛不盡輪朝生夕开¶
蜉蝣也以喻人之在世易致消歇耳)遊空落飛飈靈步無形方圓景煥明霞九鳳¶
唱朝陽暉翮扇天津菴藹慶雲翔遂造大微宇挹此金黎漿逍¶
遙玄垓表不存亦不亡(玄垓九垓皆八極之外九霞之頂名也飛登木星亦名玄朗東陽之垓故若士¶
語盧敖云吾與汗漫期於九垓之上矣)駕欻舞神霄披霞帶九日高皇齊龍輪遂¶
造北華室神虎洞瓊林風雲合成一開闔幽冥戸靈變玄迹滅¶
(四朝爲玉臺執蓋郎故云高皇齊龍輪)定錄言(右十二條掾寫共一篇)¶
四朝燕國人也兄弟四人並得道四朝是長兄也眞法其司三¶
官者六百年無違坐超遷之四朝職滿上補九宮左仙公領玉¶
#<md:CK-KZ_JY237_03p073a>¶
<pb:YP-C_JY237_20ziji-02-0073a>¶
臺執蓋郎中間久闕無人後以思和代四朝也山下居民今猶¶
呼一平澤地爲郭千者是四朝之姓尚存於民口也四朝往曾¶
使人種植於此地也年年四朝每行皆過詣此山以造思和遊¶
看原阜(此是茅傳中言也按如此說郭千止是種植處非居止也住處則長史宅果應是矣今塘墻旣頽决水不復甚¶
停人皆以爲田耳然其地汗闊小壅猶自成池可得汎舟而歌但無人能追蹤遠世可歎如何後云此四朝年年行過遊看是¶
上補去後猶復憶羡舊居所以數宴良常眷盼朋好)張玄賓者定襄人也魏武帝時曾舉¶
茂才歸鄕里事師西河薊公服术餌兼行洞房白元之事後遇¶
眞人樊子明於少室授以遯變隱景之道昔在天柱山中今來¶
華陽內爲理禁伯理禁伯主諸水雨官也此人善能論空無乃¶
談士常執本無理云無者大有之宅小有所生焉積小有以養¶
#<md:CK-KZ_JY237_03p073b>¶
<pb:YP-C_JY237_20ziji-02-0073b>¶
小無見大有以本大無有有亦無無焉無無亦有有焉所以我¶
目都不見物物亦不見無寄有以成無寄無以得無於是無則¶
無宅也太空亦宅無矣我未生時天下皆無無也其所論端據¶
如此桐柏諸靈亦不能折也自云昔曾詣蓬萊宋晨生晨生者¶
蓬萊左公也與其論無粗得人意過此已去尚未能本有安能¶
本無邪與餘人論空無天下中皆無人焉其高氣秉理如此東¶
卿君紫微玄清亦莫得而干也理禁伯官亦保命之監國也(此論¶
空無之理乃殊得無宗而玄玄固難可曲覈矣眞人之才義亦是甚有優劣東卿桐柏紫微玄清蓋相推並言談之英辯者故¶
舉此爲標也按左傳稱君之世子從曰撫軍守曰監國監國之任則是副貳疑此監國或因作監司也)趙威者東¶
郡人也少學邯鄲張先生先生得道之人耳晚在中嶽授玉佩¶
#<md:CK-KZ_JY237_03p074a>¶
<pb:YP-C_JY237_20ziji-02-0074a>¶
金鐺經於范邱林邱林乃是漢樓船將軍衛行道婦也學道得¶
仙遂授行挹日月之道又服九靈明鏡華遂得昔亦來在華陽¶
內爲保命丞河圖云吳楚多有得見太平者其常語人云此語¶
不虛此驗不久(如此諸學者何可不彌加勤勵也)其存明鏡非世間常法也受¶
范邱林口訣云善嘯嘯如百鳥雜鳴或如風激眾林或如伐鼓¶
之音時在天市壇上奮然北向長嘯呼風須臾雲翔其上衝氣¶
動或冥霧飆合或零雨其濛矣保命有四丞此一人主爲暴雨¶
水及領五芝金玉草若欲致洪雨者將可辭詣之也(又理禁伯亦主雨水¶
若請雨宜併爲辭也)其一丞是咸陽樂長治東卿司命君鄕里人也爲小¶
君所舉用漢桓帝中書郎晚從中嶽李先生受道行七元法得¶
#<md:CK-KZ_JY237_03p074b>¶
<pb:YP-C_JY237_20ziji-02-0074b>¶
仙(相去二百餘年猶蒙卿邽之澤也)一人是孟君入室弟子鄭雉正者孟君所¶
屬用(孟君京兆人或呼爲孟先生不知何名位)其一是西山唐房(此則神仙傳所載是蜀人奉事李八¶
百者也)樂長治主災害鄭雉正主考注唐公房主生死趙威伯主¶
仙籍並記學道者并暴雨水靈芝草(洞宮官寮司察吳越非民在任不過此四丞也其下¶
則有四師事在第三篇中)¶
　定錄道此(右此有掾寫依紙墨亦言前篇而中間有此失缺此行後又割恐別復有事並遺落深可恨惜耳)¶
杜契者字廣平京兆杜陵人建安之初來渡江東依孫策入會¶
稽嘗從之後爲孫權作立信校尉黃武二年漸學道遇介琰先¶
生授之以玄白術隱居大茅山之東面也守玄白者能隱形亦¶
數見身出市里契與徐宗度晏賢生合三人俱在茅山之中時¶
#<md:CK-KZ_JY237_03p075a>¶
<pb:YP-C_JY237_20ziji-02-0075a>¶
得入洞耳或自採伐貨易衣糧於虛曲而人自不知之耳猶琰¶
者卽白羊公弟子也今在建安方山中也(琰卽禁山符云爲孫權所殺化形而去往¶
建安方山尋白羊公杜必當於此時受道也契音薛卽與舜同契字四畫契三畫分毫有異也)徐宗度晋陵人¶
作孫皓左典軍吕悌司馬受風谷先生氣禁道故得契俱晏賢¶
生是步陟外甥卽宗度之弟子也¶
契弟子二人一人孫賁孫女寒華也少時密與契通情後學道¶
受介琰法又以法受寒華寒華初去時先叛入建安依邵武長¶
張毅毅卽契通親故得免脫事平乃歸茅山耳寒華行玄白法¶
而有少容今嘗俱處也玄白道忌房室自契受道不得行此(吳豫¶
章太守孫賁之子也山陰王孫奚之子寒華也尋此二人乃因奔淫無應入道而用志能自抑斷如此此宜其階也賁是權同¶
#<md:CK-KZ_JY237_03p075b>¶
<pb:YP-C_JY237_20ziji-02-0075b>¶
堂兄有子四人各名鄰安熙䟽而無奚或是小名又無奚或爲王者也)其弟一子是陳世京世京¶
孫休時侍郎少好道數入佛寺中與契鄕里故晚又授法契初¶
將寒華入建安之時時亦同舉實賴世京濟其密計焉此數子¶
今處茅山之外非常在洞中之客也亦時得入耳亦數至長史¶
舍屋間遊戲然多在大茅之間(建安初至孫休卽位六十二年杜初從孫策不滅年二十左右¶
則逃時已年八十許矣不容此爾)世京今服术澤瀉寒華無所服(茅山通無石室則必應起¶
廬舍旣有服餌使須藥具兼猶資衣糧不容都爲隱默但于時林芿幽阻無人尋迹耳)守玄白之道常旦¶
旦坐卧任意存泥丸中有黑氣存心中有白氣臍中有黃氣三¶
氣俱仙如雲以覆身上因變成火火又繞身身通洞徹內外如¶
此旦行之至日向中乃止於是服氣百二十過都畢道止如此¶
#<md:CK-KZ_JY237_03p076a>¶
<pb:YP-C_JY237_20ziji-02-0076a>¶
使人長生不死辟卻萬害所謂知白守黑求死不得知黑守白¶
萬邪消卻尤食六畜肉及五辛之菜當別寢靜思尤忌房室房¶
室卽死¶
此道與守一相似但如爲徑要以減之耳忌房室甚於守一守¶
一之忌在於節之耳初存氣出如小豆漸大衝天三氣纏煙繞¶
身共同成一混沌忽生火在三煙之內又合景以鍊一身一身¶
之裏五臟照徹此亦要道也此數人並已三百餘年正玄白之¶
力也並是不死之學者未及於仙道(玄白事已重抄出在第三篇修用中計杜於建安初¶
可年二十許至晋興甯三年始一百九十歲諸人又晚學而此云並三百餘年恐長三字亦强可是二耳)若欲守玄¶
白者當與其經經亦少許耳自可兼行以除萬邪卻千害行之¶
#<md:CK-KZ_JY237_03p076b>¶
<pb:YP-C_JY237_20ziji-02-0076b>¶
三十年匿身隱形日行五百里(一名此道爲胎精中景玄白法也)八月十四日¶
夜保命仙君告(此告必應是告牙亦可是試以戲長史爾)牙守一竟未起別寢邪(此一¶
語是論玄白守一事忽然憶寅獸寅獸當是未免房中因而及此也)渟景翳廣林曖曖東霞升晨¶
風舞六煙教鬱八道騰五嶽何必秀名山亦足凌矯手攝洞阜¶
棲心潛中興吐納胎精炁玄白誰能勝右杜廣平恒喜歌吟此¶
今疏相示¶
　右定錄君道此(此亦應同十四夜告從杜來九條並有掾寫共一篇)¶
峩峩岑山幽巖嶺芳卓卓先生乘和來翔散髮頽穎躬耕陵堽¶
三餐自足不期裹糧玉迹東映鳳響西彰公侯招之凌風振裳¶
處不矜嘿出不希揚被褐容與杖策頡頏(此一篇有異手書乃接前詩後而後又仍¶
#<md:CK-KZ_JY237_03p077a>¶
<pb:YP-C_JY237_20ziji-02-0077a>¶
接以蕭寂蓽門事旣眞書止說前一篇已自右畢則此詩非復是杜所作而不知其義是誰)近所摽靜舍地¶
此金鄕之至室若非許長史父子豈得居之後世當有赤子賢¶
者乃得居此鄕爾子孫事祕之不可輕泄(按此所摽卽應是後云長史所營屋宅處¶
也金陵之地乃廣則此爲最勝之地非眞仙不得居故唯長史掾可居耳赤子賢者莫測爲誰或是姓赤或是大人或將來英¶
賢應運者乃當復得居旣方是後世子孫時事則非今所宜預言兼以此地福重不欲宣廣使人濫住致有犯穢故也)許¶
長史今所營屋宅對東面有小山名雷平山周時有雷氏養龍¶
來在此山後有姜叔茂田翁亦居焉其山北有柳汧水或名曰¶
田公泉以其人曾居此山取此水故也(雷平山在小茅北基址相連田公泉今具存左¶
右甚多水柳樹故名柳汧此泉卽前所云浣衣不用灰者長史宅自湮毁之後無人的知處至宋初長沙景王檀太妃供養道¶
士姓陳爲立道士廨於雷平西北卽是今北廨也後又有句容山其王文清後爲此廨主見傳記知許昔於此立宅因博訪耆¶
#<md:CK-KZ_JY237_03p077b>¶
<pb:YP-C_JY237_20ziji-02-0077b>¶
宿至大明七年有術虛老公徐偶云其先祖伏事許長史相傳識此宅只在今廨前烏柏樹之處應是似猶有齋堂前井存于¶
時草萊蕪沒王卽芟除尋覓果得磚井上已欲滿仍掘治更加甓累今有好水水色小白或是所云似鳳門外水味也於是審¶
知是故宅從來空廢無敢居者旣云金鄕至室便爲伏龍之膏腴矣其西北卽有長岡連亘呼爲長隱者也)雷平山¶
之東北有山俗人呼爲大橫山其實名鬱岡山也名山記云所¶
謂岡山者也下有泉水昔李明於此下合神丹而升玄洲水邊¶
今猶有處所此山正東面有古時越翳王冢(本墓字後人黵作冢此山今連延甚¶
長後云古人合丹猶應是此李明但言在方隅則疑其小近南水邊不復見有基迹或漸蕪沒故也越翳王是句踐四世孫初¶
不肯立逃入菁山穴越人董出之後於吳徙還會稽以周宣王十一年爲孫諸咎所殺越人又殺諸咎不知那得遠來葬此或¶
當有神異處故也今尋視未見指的墳冢而如有兆域處者)¶
　右定錄君言(右三條有掾寫)¶
#<md:CK-KZ_JY237_03p078a>¶
<pb:YP-C_JY237_20ziji-02-0078a>¶
華陽中玉碣文在童初府西向一云四面其文曰解帶被褐尋¶
生理活養存三亦洞我玉文領理八老二十四眞不眠內視微¶
氣綿綿把錄太素玄之又玄神道在今子來乃臻¶
易遷云鄧夫人語之解此則得仙此仙之要言易遷不解此許¶
侯可解注之(易遷則長史妻也鄧夫人卽鄧芝母也此碣文乃粗可領解皆上道中事但下挺者無由究知之故¶
令長史解釋亦或試以戲之耳)¶
　右一條有某書¶
隱居今所安經昭靈臺前欲立小石碣子刻書華陽頌十五篇¶
皆讚述此山洞內外事庶以標誠靈府永垂遠世而未辦作石¶
今且載其文於此曰¶
#<md:CK-KZ_JY237_03p078b>¶
<pb:YP-C_JY237_20ziji-02-0078b>¶
河篇徵往册孔記昭昔名三宿麗天序兩金標地英　右樞域¶
宅無乃生有在有則還空靈構不待匠虛形自成功　右質象¶
總神列三府分途交五便陰暉迎夜晢晨精望曉懸　右形位¶
南峯秀玄鼎北嶺橫秦璧表裏玉沙津周回隱輪迹　右標貫¶
左帶柳汧水右浚陽谷川土懷北邙色井洌鳳門泉　右區別¶
郭千峙流岸姜巴亘遠蹤廟貌或時饗別宅乃恒恭　右迹號¶
吳居非知地越家詎隱遷樹蓋徒低蔭石竈未嘗煙　右類附¶
果林鬱餘㮏蔬圃蔓遺辛熒芝可燭夜田泉常澣塵　右物軌¶
降轡龜山客解駕青華童寢宴含眞館高會蕭閑宮　右遊集¶
清歌翔羽集長嘯歸雲翻孑絃有逸調空談無與論　右才英¶
#<md:CK-KZ_JY237_03p079a>¶
<pb:YP-C_JY237_20ziji-02-0079a>¶
標舍雷平下立靜連石陰上道已沖念飛華當軫心　右學禀¶
方嵎遊瓊刃華陽棲隱居重離儻或似七元乃扶胥　右挺契¶
號期行當滿亥數未終丁迨乃承唐世將賓來聖庭　右機萌¶
濟神旣有在去留從所宜靈迹何顯晦冥途自相知　右業運¶
刊石玄窗上顯誠曲階門動靜顧矜錄不負保舉恩　右誠期¶
　右此十五首下各兩字是其一篇中意篇中字字皆有義旨¶
　後之人自以篇中事求之¶
¶
¶
¶
#<md:CK-KZ_JY237_03p079b>¶
<pb:YP-C_JY237_20ziji-02-0079b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_03p080a>¶
<pb:YP-C_JY237_20ziji-02-0080a>¶
　　
** 稽神樞第四¶
大茅山之西南有四平山俗中所謂方山者也其下有洞室名¶
曰方臺洞有兩口見於山外也與華陽通號爲別宇幽館矣得¶
道者處焉(此山去大茅山可二十許里西南六七里有一洞口見外近時有人入見一青蛇在洞中因與呼爲青龍¶
洞山近上及北面西面亦並有洞穴同不知何者是此兩口耳山上又有泉水冬夏不竭山      平所以號爲四平¶
及方山也甚多南燭今積金山東 此樹皆能高大館中諸道士所資爲藥也)藥其中先止者有¶
張祖常劉平阿呂子華蔡天生龍伯高並處于方臺矣¶
張祖常者彭城人也吳時從北來得入此室祖常託形墮車而¶
死故隱身幽館而修守一之業師事上黨鮑察者漢司徒鮑宣¶
五世孫也察受道於王君(鮑宣漢司隸校尉爲王莽所害宣子永永子昱昱子某)¶
#<md:CK-KZ_JY237_03p080b>¶
<pb:YP-C_JY237_20ziji-02-0080b>¶
劉平阿者無名姓名姓不示人也漢末爲九江平阿長故以爲¶
號行醫術有功德救人疾病如己之病行遇仙人周正時授以¶
隱存之道託形履帽而來居此室常服日月晨炁顏色如玉似¶
年三十許人(二君何容不知其本名旣示不欲復說之耳戴孟之本族乃亦已陳之在後矣)¶
吕子華者山陽人也陰君弟子已服虹丹之液而未讀內經來¶
從東卿受太霄隱書而誦之常以幽隱方臺爲樂不願造于仙¶
位也¶
蔡天生者上谷人也小爲嘯父賣雜香於野外以自業贍情性¶
仁篤口不言惡道逢河伯少女從天生市香天生知是異人再¶
拜上一檐香少女感之乃教其朝天帝玉皇之法遂以獲仙託¶
#<md:CK-KZ_JY237_03p081a>¶
<pb:YP-C_JY237_20ziji-02-0081a>¶
形舄杖隱存方臺少女今猶往來之也天生師之¶
龍伯高者後漢時人漢伏波將軍馬援戒其兄子稱此人之佳¶
可法卽其人也伯高後從仙人刁道林受服胎炁之法又常服¶
青飢方託形醉亡隱處方臺師定錄君也(伯高名述京兆人漢建武中爲山都長擢¶
至零陵太守馬援征南日遺兄子嚴書曰龍伯高敦厚周愼口無擇言謙約節儉廉公有威吾愛之重之願汝曹効之效伯高¶
不得猶爲謹勅之士謂刻鵠不成尚類騖者也)雷平山之東北良常山之東南其間有¶
燕口山三小山相隅故也一名曰方隅山下古人曾合九鼎丹¶
此間也幽人在此時心樂居焉今常遊此方隅山下亦有洞室¶
名曰方源館亦有二口常見外也常有此五人爲旅(其山卽是大橫西南¶
別有二墩壠相聚今人不復有呼其名者前云李明合丹卽是此矣幽人者掾去世後不欲顯名故號爲幽人此是未受事且¶
#<md:CK-KZ_JY237_03p081b>¶
<pb:YP-C_JY237_20ziji-02-0081b>¶
停洞館修業也山今亦有兩小口五人爲旅卽向之四平山者旣去來相通故時共遊處也所以楊君夢掾云向從四平山來¶
也右六條是手新寫應是保命君所告也)鹿迹山中有絶洞絶洞者纔有一二畝空¶
地無所通達故爲絶洞洞室四面皆有青白石亦以自然光明¶
如[厶/𢇁](舊作[糸*射]字如此)張形下正平自有石牀石塌曲夾長短障隔分別¶
有如刻成亦整盛也東北有小口纔劣容人入入二三百步乃¶
得洞室初入口甚急愈入愈寬大也口外南面有三積石積石¶
下有汧索卽可得也亦或以一小石掩穴口穴口大小俱如華¶
陽三便門便門亦用小石塞其口自非清齋久潔索不可得鹿¶
跡洞子亦爾不受穢氣故也(此山今屬南徐州界正對茅山北望見之亦有道士住鹿跡在石上¶
故仍以爲名洞口處乃可知而甚嚴潔亦無人敢觸冒者此云如華陽三便門則南洞北洞本大開餘東西及東南皆是塞矣)¶
#<md:CK-KZ_JY237_03p082a>¶
<pb:YP-C_JY237_20ziji-02-0082a>¶
鹿跡華山中及洞主有謝稚堅王伯遼繁陽子號名耳是漢越¶
騎校尉何苗叔達也進之同母弟少好道曾居河東繁山之南¶
服食故自號爲繁陽子(中君答長史問葛玄云在蓋竹山恒與謝稚堅相隨今稚堅乃在此不知爲去¶
來往還爲當兩人同姓名也後漢書云何苗是何進異母弟爲車騎將軍黨附閹勢進被害時苗於朱雀闕下與進將吳匡戰¶
死被斬董卓又破棺出尸支解之旣非故爲兵解去不知那遂得來居此其母亦被刑苗旣非進同生官位復異具苗而字達¶
於義不類恐別是一弟不必是名苗戰死者耳)又有馮良馮良是南陽冠軍軍人少作¶
縣吏年三十爲尉從佐迎督郵自恥無志因毁車煞牛裂敗衣¶
幘遂去從師受詩傳禮易復學道術占候家中謂已死十五年¶
乃還整修志節抗操嚴恪州郡禮辟不就詔特徵賢良高弟半¶
道委之還家時三公爭讓位於良遂不降就年六十七乃棄世¶
#<md:CK-KZ_JY237_03p082b>¶
<pb:YP-C_JY237_20ziji-02-0082b>¶
東渡入山今在鹿跡洞中(後漢安帝時人也漢書所載事亦略同)¶
又有郎宗者字仲綏北海安邱人少仕宦爲吳縣令學精道術¶
占候風炁後一旦有暴風經窗間占知京師大火燒大夏門遣¶
人往參果爾諸公聞之以博士徵宗宗恥以占事就夜解印綬¶
負笈遯去居華山下服胡麻丸得道今在洞中(後漢書載郎宗事云理京房易¶
善星算風角六日七分能望氣占候吉凶常賣卜自奉安帝徵對策爲諸儒表後拜吳令時卒有暴風宗占知京師當有大火¶
記識日月遣人參候果如其言諸公聞而表上以博士徵之宗恥以占驗見知徵書到夜懸印綬於縣庭而遯去遂終身不仕¶
子顗字稚元傳父業研精學徒常數伯人順帝陽嘉二年徵詣闕上書十一事拜郎中還家後爲同縣孫禮所害)¶
其餘其王叔明鮑元治尹蓋婦之徒復二十餘人並在北山不¶
能復一二記之也此數人是絶洞諸山之主耳此絶洞仙人亦¶
#<md:CK-KZ_JY237_03p083a>¶
<pb:YP-C_JY237_20ziji-02-0083a>¶
思得學道者欲與之共處於洞室困時無其人耳(此洞旣無所通達正是地¶
仙棲處必非三十六天之限也)道喪由簪良可哀矣寓家辱人哉(簪者謂人貪仕宦衣冠坐¶
此不得務道家室本寄寓耳此洞中乃是永宅爲戀戀不去實足辱敗人矣此亦諷誘於長史耳)¶
　右保命君告(右三條楊書)¶
范帥云三官有獄官不名廷尉名大理李豐今爲大理都餘一¶
守缺以擬王附子不以與許虎也守職如今獄之三官也(李豐字安¶
國改字宣國馮翊人李義子本寒微有才志遂事魏爲尚書僕射尉與夏侯玄謀廢晉景王事泄召來令人以刀鐶撞腰煞之¶
大理當爲大理卽古之獄官前漢洎魏時廷尉亦名大理此職是仙官也王附子是王厶之小名許虎卽虎牙也)鮑靚¶
因吾屬長史鼠子輩旣爾可語郡守令得反映亦屬吾其家比¶
衰欲非可奈何可寫存之耶(鼠子恐是鮑靚小名鮑爲南海郡仍解化兒輩未得歸都所以屬之¶
#<md:CK-KZ_JY237_03p083b>¶
<pb:YP-C_JY237_20ziji-02-0083b>¶
鮑卽許先生之師也)¶
　右二條有楊書¶
武當山道士戴孟者乃姓燕名濟字仲微漢明帝末時人也夫¶
爲養生者皆隱其名字藏其所生之時故易姓爲戴託官於武¶
帝耳而此人少好道德不仕於世矣少孤養母母喪行服葬服¶
闋遂入華陽山服朮食大黃及黃精種雲母雄黃丹砂芝草受¶
法於清靈眞人卽裴冀州之弟子也得不死之道裴眞人授其¶
玉珮金鐺經并石精金光符遂能輕身健行周旋名山日行七¶
百里多所經涉猶未得成仙人也(戴乃授行玉珮金鐺而止不死而已未得神仙於理爲小¶
難詳後又云玄眞亦其鈔要行之者神仙不死又與本經不同及石精金光符旣不爲劒用則止是解化一符單服者此符主¶
#<md:CK-KZ_JY237_03p084a>¶
<pb:YP-C_JY237_20ziji-02-0084a>¶
隱遯不云健行也種五品芝世亦有法)仙人郭子華張季連趙叔達晚又有山世¶
遠者此諸人往來與之遊焉昔居武當今來大霍欲從司命君¶
受書故未許焉(山已得爲太和眞人則應居在南陽太和山矣餘三人不見別顯出也)戴公拍腹¶
有十數卷書是太微黃書耳此人卽謝允之師也(按金相傳太微黃書第八¶
篇有目錄云凡有八卷唯此一卷出世今戴公乃有十許篇亦爲不同拍腹之義謂恒以繫腰也其外傳事亦同此謝允字道¶
通厯陽人小時爲人所略賣往東陽後告官被誣在烏傷獄事將欲入死夜有老公授其符又有黃衣童子去來於是得免咸¶
康中至襄陽入武當山見戴孟孟卽先來獄中者因是受道又出仕作厯陽新豐西道三縣所在多神驗年七十餘猶不老後¶
乃告終也)黃衣童子者卽玉佩金鐺之官耳云坐上常有一人共坐¶
胇者(應是胇胇不明狀也)卽太極眞人時往來也(按說如此似答問黃衣童意亦可是午時旣及¶
謝因此面訪其事)¶
#<md:CK-KZ_JY237_03p084b>¶
<pb:YP-C_JY237_20ziji-02-0084b>¶
受行玉珮金鐺經自然致太極眞人諺云服九靈日月華得降¶
我太極之家此之謂也玄眞之法亦其鈔要也行之者神仙不¶
死裴眞人有弟子三十四人其十八人學佛道餘者學仙道[艹/(王*虛)]¶
(應作牖字弟子劉顯林辛仲甫趙子常)¶
周眞人有十五人弟子四人解佛法(入室弟子王瑋達李建道泉法堅)¶
桐栢有二十五人弟子八人學佛(入室弟子于弘智竺法靈鄭文成陳元子此當略舉標勝¶
者耳辛泉于竺皆似胡姓也當是學佛弟子也)¶
　右八條有掾寫共一篇相連¶
霍山中有學道者鄧伯元王玄甫受服青精石飯吞日丹景之¶
法用思洞房已來積三十四年乃內見五藏冥中夜書以今年¶
#<md:CK-KZ_JY237_03p085a>¶
<pb:YP-C_JY237_20ziji-02-0085a>¶
正月五日太帝遣羽車見迎伯元玄甫以其日遂乘雲駕龍白¶
日登天今在北玄圃臺受書位爲中嶽眞人(伯元吳人玄甫沛人)華陰山¶
中有學道者尹虔子張石生李方回並晉武帝時人授仙人管¶
成子蒸丹餌朮法俱服得延年健行又受蘇門周壽陵服丹霞¶
之道行已五十年精心內視不復飲食體骨輕健色如童子以¶
今年二月十二日太一遣迎以其日乘雲升天今在玄州受書¶
爲高仙眞人張石生爲東源伯衡山中有學道者張禮正冶明¶
期二人禮正以漢末在山中服黃精顏色丁壯常如年四十時¶
明期以魏末入山服澤瀉栢實丸乃共同止巖中後俱授西城¶
王君虹景丹方從來服此丹已四十三年中患丹砂之難得俱¶
#<md:CK-KZ_JY237_03p085b>¶
<pb:YP-C_JY237_20ziji-02-0085b>¶
出廣州爲沙門是縢含爲剌史時也遂得內外洞徹眼明身輕¶
一日行五百里又兼守一守一亦已三十年以三月一日東華¶
遣迎以其日乘雲升天今在方諸飈室俱爲上仙(縢含以永和十年甲寅年¶
爲廣州剌史此得仙乙丑歲十二年是爲前服丹已三十二年猶更出查也)¶
廬江潛山中有學道者鄭景世張重華並以晉初受仙人孟德¶
然口訣以入山行守五藏含日法兼服胡麻又服玄丹久久不¶
復飲食而身體輕强反易故形以今年四月十九日北玄老太¶
一迎以雲軿白日升天今在玄州括蒼山有學道者平仲節河¶
中人以大胡亂中國時來渡江入括蒼山受師宋君存心鏡之¶
道具百神行洞房事如此積四十五年中精思身形更少體有¶
#<md:CK-KZ_JY237_03p086a>¶
<pb:YP-C_JY237_20ziji-02-0086a>¶
眞炁今年五月一日中央黃老遣迎卽日乘雲駕龍白日升天¶
今在滄浪雲臺(大胡亂者是劉淵劉聰時也石勒爲小胡)剡小白山中有學道者趙¶
廣信陽城人魏末來度江入此山受李法成服炁法又受師左¶
君守玄中之道內見五藏徹視法如此七八十年周旋郡國或¶
賣藥出入人間人莫知也多來都下市丹砂作九華丹丹成一¶
服太一道君以今年六月十七日遣迎停三日與山中同志別¶
去遂乘雲駕龍白日登天今在東華海中有狼五山中有學道¶
者虞翁生會稽人也昔受仙人介君食日精法以吳時來隱此¶
山兼行雲炁迴形之道精思積久形體更少如童子今年七月¶
二十三日東太帝遣迎卽日乘雲升天今在陽谷山中(狼五山在海中¶
#<md:CK-KZ_JY237_03p086b>¶
<pb:YP-C_JY237_20ziji-02-0086b>¶
對白章岸今直呼爲狼山)赤水山中學道者朱孺子吳末入山服菊花及朮¶
餌後遇西歸子從乞度世西歸子授以要言入室存泥丸法三¶
十年遂能致雲雨於洞房中今年八月五日西王母遣迎卽日¶
乘五色雲車登天今在積石臺(赤水山云在鄞縣南十里從楠谿口入三百里山正赤週迴五¶
十里高千餘丈如此則應是臨海永嘉東北名赤巖者也許先生所住赤山一名燒山卽此)名山五嶽中學¶
道者數百萬人今年有得道而升天者人名如別年年月月皆¶
有去者如此不可悉紀今爲疏一年之得道人耳有不樂上升¶
仙而長在五嶽名山者乃亦不可稱數或爲仙官使掌名山者¶
亦復有數千¶
　九月二十日夜清靈疏出(右八條有掾寫共一卷相隨清靈猶是裴清靈也此九月卽應是乙¶
#<md:CK-KZ_JY237_03p087a>¶
<pb:YP-C_JY237_20ziji-02-0087a>¶
丑歲卽疏其年中得道者)¶
吳睦者長安人也少爲縣吏掌局枉尅民人民人訟之法應入¶
死睦登委叛遠遁山林餓經日行至石室遇見孫先生在室中¶
隱學左右種黍及胡麻室中恒盈食睦至乞食經月不去孫先¶
生知是叛人初不問之與食料理及誦經講道說及禍福睦聞¶
之於是心開意悟因叩頭自搏列其事源立身所行自首事實¶
求得改往遂留石室爲先生掃除驅使經四十年後先生受其¶
道俱採藥服食胡麻精修經教得三百二十年服丹白日升天¶
朱㹠者陳留人也爲人無道專作劫盜後人發覺收掩㹠得逸¶
出遠他境至汝南少室山中見馮先生隱學云後三年乃受其¶
#<md:CK-KZ_JY237_03p087b>¶
<pb:YP-C_JY237_20ziji-02-0087b>¶
眞仙留山服食修道三十八年後入東阬山中壽百四十七歲¶
仙人降將入大有山洞中成眞人郭靜者穎川人也少孤無父¶
母兄弟窮苦依棲無所年十六縣召爲吏後得罪仍逃伏經二¶
月日不出遇見鄭先生救度一切以法勸化之靜遂隨鄭負擔¶
駈使經七年不敢懈怠遂受其導引之要餌服山朮茯苓得壽¶
三百歲復於天維山赤松子降受其二人眞道今在大有洞中¶
爲眞人¶
范伯慈者桂陽人也家本事俗而忽得狂邪因成邪勞病頓卧¶
床蓆經年迎師解事費用家資漸盡病故不愈聞大道清約無¶
所用於是意變聞沈敬作道士精進理病多驗乃棄俗事之得¶
#<md:CK-KZ_JY237_03p088a>¶
<pb:YP-C_JY237_20ziji-02-0088a>¶
五十日病疾都愈云云後詣陸玩之受眞內道玩之不能入山¶
伯慈不樂於世遂辭去入天目山服食胡麻精思十七年大洞¶
眞仙司命君下降受三十六篇經後服還丹白日昇天今爲玄¶
一眞人(所注云云云處是抄事人不能併取非本闕也有四條有人於東間鈔得云是眞書而不知誰跡亦無所受者¶
而辭旨有用故紀續之又此四人各有所明一則酷吏二則凶劫三則孤煢四是事俗並世間薄運遂能得道足知心之所造¶
非關善惡者也)¶
司馬季主後入委羽山石室大有宮中受石精金光藏景化形¶
法於西靈子都西靈子都者太玄仙女也其同時今在大有室¶
中者廣甯鮑叔陽太原王養伯穎川劉瑋惠岱郡段季正俱受¶
師西靈子都之道也季主臨去之際託形枕席爲代己之像墓¶
#<md:CK-KZ_JY237_03p088b>¶
<pb:YP-C_JY237_20ziji-02-0088b>¶
在蜀郡成都升盤山之南諸葛武侯昔建碑銘德於季主墓前¶
碑讚末曰玄漠太寂混合陰陽天地交泮萬品滋彰先生理著¶
分別柔剛鬼神以觀六度顯明(眞誥云季主咽虹液而頭足異處劍經註云吞刀圭而虫流今¶
東卿說云託形枕席爲代己之像似當是作錄形靈丸兵解去也漢史旣不顯其終無以別測其事也)¶
廣甯鮑叔陽者漢高帝時趙王張耳張敖之大夫也少好養生¶
服桂屑而卒死於厠溷間今墓在遼東薊城之北山(漢高置燕郡以薊屬¶
燕當是未分時也)太原王養伯者漢高吕后攝政時中常侍中瑯琊王¶
探也少服澤瀉與留侯張良俱採藥於終南山而養伯不及遂¶
師事季主(前漢中常侍不用閹人中郎非侍郎之官或是後別爲此位耳)穎川劉瑋惠漢景帝¶
時公車司馬劉諷也後事季主晚服日月炁爲入室弟子道成¶
#<md:CK-KZ_JY237_03p089a>¶
<pb:YP-C_JY237_20ziji-02-0089a>¶
晚歸鄉里託形杖履身死桑樹之下今墓在汝南安城縣西山¶
岱郡段季正本隱士也不聞有所服御晚乃從季主學道行度¶
秦州溺水拘得尸而葬川邊今南鄭秦川是也此人亦季主入¶
室弟子(尋此四人並是用靈丸雜解之道)季主一男一女俱得道男名法育也¶
女名濟華今皆在委羽山中濟華今日正讀三十九章猶未過¶
竟(此理亦欲難詳)季主讀玉經服明丹之華挹扶晨之暉今顏色如二¶
十女子鬚長三尺黑如墨也昨日東卿君道此如所疏眞奇事¶
也不知果云何耳(此一行楊君自記與長史不知之辭或云別有以)季主託形隱景潛¶
跡委羽紫陽傳具載其事也昨夜東卿至聊試請問季主主本¶
末東卿見答令疏如別爲以上呈願不怪之省訖付火(此楊君與長史¶
#<md:CK-KZ_JY237_03p089b>¶
<pb:YP-C_JY237_20ziji-02-0089b>¶
書今有華撰周君傳記季主事殊略未見別眞手書傳依此語則爲非也此前似有按語今闕失一行)是後聖李¶
君紀也大都與前者略同然東卿復兼有注解注解近萬餘言¶
大奇作也昨來多論神化之事聊及季主耳去月又見授神虎¶
經注解注解非世間所聞亦自不掌其旨也若更聞如季主比¶
者自當密白(此亦楊君與長史書也旣是論季主事故仍以相次不復出置下卷長史撰眞仙傳欲以季主最在¶
前所以楊君爲請問本末也司命所注二經並未出世也)¶
　右十條有楊書¶
范安遠適云湛子不事齊齊師伐之春秋傳曰湛無禮也(此則左傳)¶
(上事諶字作譚字奇譚國名也莊王十三年爲齊桓所滅不知何故述此亦似有所指者也)莊子師長桑公¶
子授其微言謂之莊子也隱於抱犢山服北育火丹白日升天¶
#<md:CK-KZ_JY237_03p090a>¶
<pb:YP-C_JY237_20ziji-02-0090a>¶
上補太極闈編郎(長桑卽是扁鵲師事見魏傳及史記世人苟知莊生如此者其書彌足可重矣)施存¶
者齊人也自號婉盆子得遁變化景之道今在中岳或少室往¶
有壺公正此人也然未受太上書猶未成眞焉其行玉斧軍火¶
符是其所受之枝條也施存是孔子弟子三千之數(三千之限有此人而¶
不預七十二者明夫子不以仙爲教矣壺公卽費長房之師軍軍火符世猶有文存有三條有楊書)九疑眞人韓¶
偉遠昔受於中嶽宋德玄德玄膦者周宣時人服此靈飛六甲¶
得道能一日行三千里數變形爲鳥獸得玄靈之道今在嵩高¶
偉遠久隨之乃得受法行之道成今處九疑山¶
其女子有郭芍藥趙愛兒王魯連等並受此方法而得道者復¶
數十人或遊玄州或處東華方諸臺今見居也¶
#<md:CK-KZ_JY237_03p090b>¶
<pb:YP-C_JY237_20ziji-02-0090b>¶
南嶽夫人言此云郭芍藥漢度遼將軍東平郭蹇女也少道篤¶
誠眞人因授其六甲趙愛兒者幽州剌史劉虞別駕漁陽趙該¶
姊也好道得尸解後又受此符王魯連者魏明帝城門校尉范¶
陽王伯綱女也亦學道一旦忽委聓李子期入陸渾山中眞人¶
授此法子期者同州魏人清河王傅也其常言此婦狂走云一¶
旦失所在(此事乃出靈飛六甲經中長史抄出之)漢大將軍霍光有典衣奴子名¶
還車伺見二星得年六百歲今猶在焉(此事出方諸洞房經後長史抄出按魏書有云¶
青龍元年并州剌史畢軌送漢度遼將軍范明友解婢奴年三百五十歲言諸飲食如常人奴云霍顯者光祿小妻胡友妻¶
是光祿前妻如依此妻便非虛矣)吞琅玕之華而方營邱墓者衍門子高邱子¶
洪涯先生是也衍門子墓在漁陽潞縣(幽州漁陽有潞縣今黨亦有潞縣衍門卽羡門¶
#<md:CK-KZ_JY237_03p091a>¶
<pb:YP-C_JY237_20ziji-02-0091a>¶
也)高邱子墓在中山聞喜縣(中山有安喜縣聞喜乃屬河東)洪涯先生墓在武¶
威姑臧縣(涼州記作姑臧縣)此三郡縣人並云上古死人之空塚矣而¶
不知高邱子時以尸解入六景山後服金液之末又受服琅玕¶
華於中山方復託死乃入玄州受書爲中嶽眞人于今在也¶
衍門子今在蒙山大洞黃金之庭受書爲中元仙卿洪涯先生¶
今爲青城眞人¶
漱龍胎而死訣飲瓊精而叩棺者先師王西城及趙伯玄劉子¶
先是也(王君昔用劍解非龍胎諸丹恐瓊精卽是曲晨耳)服金丹而告終者臧延甫張¶
子房墨狄子是也¶
挹九轉而尸臰吞刀圭而虫流司馬季主甯仲君燕昭王王子¶
#<md:CK-KZ_JY237_03p091b>¶
<pb:YP-C_JY237_20ziji-02-0091b>¶
晉是也(桐栢亦用劍解當是此吞刀圭者非九轉也司馬季主亦以靈丸作兵解故右英云頭足異處燕昭學仙而不¶
見別跡景純云无靈炁則爲先究其事矣)周穆王北造崑崙之阿親飲絳山石髓食¶
玉樹之實而方墓乎汲郡(此則穆天子傳所載見西王母時也)夏禹詣鍾山啖紫¶
柰醉金酒服靈寶行九眞而猶葬於會稽(此事亦出五符中茅傳又云受行玄眞之¶
法)北戎長胡大王獻帝舜以白琅之霜十轉紫華服之使人長¶
生飛仙與天地相傾舜卽服之而方死葬蒼梧之野此諸君並¶
已龍奏靈阿鳳鼓雲池矣而猶尸解託死者欲斷以生死之情¶
示民有終始之限耳豈同腐骸太陰以肉餉螻蟻者哉直欲遏¶
違世之夫塞俗人之願望也(古來英聖之王唯未見顯堯及湯得道及鬼官之迹耳)至於¶
青精先生彭鏗鳳綱南山四皓淮南八公並以服上藥不至一¶
#<md:CK-KZ_JY237_03p092a>¶
<pb:YP-C_JY237_20ziji-02-0092a>¶
劑自欲出處嘿語肥遁山林以遊仙爲樂以升虛爲戚非不能¶
登天也弗爲之耳此諸君自展轉五嶽改名易貌不復作尸解¶
之絶也(鏗則彭祖名也青精亦出彭傳及王君傳飢飯方中鳳綱并諸仙人各有別顯之處)軒轅自採首¶
山之銅以鑄鼎虎豹百禽爲之視火參鑪鼎成而軒轅疾崩葬¶
喬山五百年後山崩空室無尸唯寶劍赤舄在耳一旦又失所¶
在也(列仙傳云御龍攀髯及子晉馭鵠並爲不同亦可是化後更出而爲之也)玉子者帝俈也曾詣¶
鍾山獲九化十變經以隱遁日月遊行星辰後一旦疾崩營塚¶
在渤海山夏中衰時有發王子墓者室中無所有唯見一劍在¶
北寢上自作龍鳴虎嗥之聲人遂無敢近者後亦失所在也(帝俈¶
則堯父外書作嚳字)王子喬墓在京陵戰國時復有發其墓者唯見一劍¶
#<md:CK-KZ_JY237_03p092b>¶
<pb:YP-C_JY237_20ziji-02-0092b>¶
在室人適欲取視忽飛入天中也欒巴昔作兵解去入林慮山¶
中積十三年而後還家今在鵠鳴赤石山中(漢書云巴爲桂陽豫章太守後下獄¶
死當仍是用靈丸解云也亦出仙傳中)¶
　右此三條皆出掾寫劍經中經非可輕見旣是說諸仙人事¶
　迹隱居謹抄出以相輔類耳¶
至人焉在朖曜南辰含靈萬世乘景上旋化三道日月爲鄰實¶
玄實師號曰元人變成三老友帝之先安知至人不有來遊觀¶
化兆間混俗爲儔釋羽沉鈴安此南堣豈將好兆染俗久留(七聖¶
玄紀中云赤君下教變迹作沙門與六弟子俱皆顯姓名也)爲世染俗不適生期赤怪潛駭¶
三柱爲災賢者南遊三嶽是之玄君來行人其誰知(赤怪則熒惑星也三¶
#<md:CK-KZ_JY237_03p093a>¶
<pb:YP-C_JY237_20ziji-02-0093a>¶
柱者五車星中三柱也步屢反)在元炁爲元君在玄宮爲玄師在南辰爲南極¶
老人在太虛爲太虛眞人在南嶽爲赤松子此乃天帝四眞人¶
之師太一之友(此四條是長史抄出不審本是何經書中事並是說南嶽赤君下教之旨師友之目小異諸經)¶
桐柏山高萬八千丈其山八重周迴八百餘里四面視之如一¶
在會稽東海際一頭亞在海中金庭有不死之鄕在桐栢之中¶
方圓四十里上有黃雲覆之樹則蘇玡琳碧泉則石髓金精其¶
山盡五色金也經丹水而南行有洞交會從中過行三十餘里¶
則得(此山今在剡及臨海數縣之境亞海中者今呼括蒼在甯海北鄞縣南金庭則前右弼所稱者此地在山外猶如金¶
靈而靈奇遇之今人無正知此處聞採藤人時有遇入之者隖隩甚多自可尋求然旣得已居吳安能復覓越所以息心桐柏¶
眞人之官自是洞天內耳)¶
#<md:CK-KZ_JY237_03p093b>¶
<pb:YP-C_JY237_20ziji-02-0093b>¶
　紫微夫人言¶
　右一條某書¶
八渟山高五千里周匝七千里與滄浪方山相連比其下有碧¶
水之海山上有乘林眞人鬱池玄宫東王公所鎮處也此山是¶
琳瑯眾玉青華絳實飛間之金所生出矣在滄浪山之東北蓬¶
萊山之東南(此卽扶桑太帝所居也方山卽方丈山也海中山名多載在五嶽序中耳)方丈之西北¶
有陰成大山滄浪西南有陽長大山山周迴各一千四百里高¶
七百里其山多眞仙之人所居處焉此二山是陽九百六厯數¶
之摽揭也百六之運將至則陽長水竭陰成水架矣陽九之運¶
將至則陰成水竭陽長水架矣頃者是陰成山水際已高九千¶
#<md:CK-KZ_JY237_03p094a>¶
<pb:YP-C_JY237_20ziji-02-0094a>¶
丈矣百六之來無復久時(陰成水際出山高則是高乃應云陽九而言百六似是誤言亦可是水起¶
際如此高非先水退際爾但水性平又非湍瀨二山相去不遠未解那得頓孤懸如此)¶
　右二條有長史寫¶
未至廟第一高山西頭龍尾北汧洪水一所發地長六丈餘廣¶
五丈入土六尺水流勢撻地二百餘步去路三里對廟後第二¶
高山西頭汧洪水一所發地長四丈餘廣三尺餘入土四尺水¶
勢撻地三百餘步去路二里近廟後汧脇一所洪水發地長五¶
丈餘廣四丈餘入地二尺餘水勢流东入汧中去廟一百五十¶
步¶
　右蔣山北凡三處發洪水流勢西北行¶
#<md:CK-KZ_JY237_03p094b>¶
<pb:YP-C_JY237_20ziji-02-0094b>¶
此三條是異迹旣不見眞手未審是非又不知此發洪當是何¶
時事山南乃經有發處以積石塞之世呼爲蔣侯飲馬汧而山¶
後不見有此或當是將來期運之時乎¶
¶
¶
¶
¶
¶
¶
¶
