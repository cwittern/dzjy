#-*- mode: org; -*-
#+TITLE: 眞誥
#+DATE: 2011-11-02 10:52:03
#+PROPERTY: kxid KX233
#+PROPERTY: pinyin Zhengao
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1016
#+PROPERTY: id JY237
<pb:CK-KZ_JY237_04p001a>¶
@fw重刊道藏輯要¶
* 　眞誥¶
@by貞白眞人華陽隱居陶弘景著¶

** 　　闡幽微第一¶
羅酆山在北方癸地(此癸地未必以六合爲言當是於中國指向也則當正對幽州遼東之北北海之中¶
不知去岸幾萬里耳)山高二千六百里周迴三萬里其山下有洞天在山¶
之周迴一萬五千里其上其下並有鬼神宫室山上有六宫洞¶
中有六宫輒周迴千里是爲六天鬼神之宫也(周迴一萬五千五百爲宫周迴¶
一千里者三百二十五所今此六宫止得六所爾其餘空尙三百一十九所計不容頓耳恐所言或有舛漏處也)山上¶
爲外宫洞中爲內宫制度等耳(此山旣非人跡所及故山上可以得立容不知山復有幾洞門¶
<pb:CK-KZ_JY237_04p001b>¶
也)¶
第一宫名爲紂絶陰天宫以次東行(以周迴論之洞中直東西有三千七百五十里今一¶
宫周迴千里是徑二百五十里六宫若併列合居千五百里耳其兩邊各餘二十餘里南北有殊遠悉悉當爲藩屏故也不爾¶
莫測所以也)¶
第二宫名爲泰煞諒事宗天宫¶
第三宫名爲明晨耐犯武城天宫¶
第四宫名爲恬昭罪氣天宫¶
第五宫名爲宗靈七非天宫¶
第六宫名爲敢司連宛屢天宫(凡此六天宫亦皆應有義旨乃粗可領解自不容輕說)¶
凡六天宫是爲鬼神六天之治也洞中六天宫亦同名相像如¶
<pb:CK-KZ_JY237_04p002a>¶
一也(此卽應是北酆鬼王决斷罪人住處其神卽應是經呼爲閻羅王所住處也其王卽今北大帝也但不知五道大神¶
當是何者爾凡生生之類其死莫不隸之至於地獄所在盡有不盡一處泰山河海亦各有焉此山外宫當是曹局職司主領¶
文簿洞中內宫是住止及考謫之處也今書家說有人死而復生者並云初北向行詣宫府考署或如城關檢課文書恐此皆¶
是至山上外宫中爾如胡母班往泰山府君處亦不覺入洞中恐鬼神恍惚不使知見實事耳)世人有知酆都¶
六天宫門名則百鬼不敢爲害欲卧時常北向祝之三遍微其¶
音也(前云宫名今云門名是爲門亦因宫爲名宫直是虛號門則有榜題百鬼皆見而人今亦知之故所以畏伏也)祝¶
曰吾是太上弟子下統六天六天之宫是吾所部不但所部乃¶
太上之所主吾知六天之宫名故得長生敢有犯者太上當斬¶
汝形(此云下統六天者不爲六天所統也不但吾自所部領乃太上令吾主之故復以爲威猶如郡縣官爵有臺除非白¶
版之例也)第一宫名紂絶陰天宫以次東行第二宫名(此二字楊君書際紙下如¶
<pb:CK-KZ_JY237_04p002b>¶
此掾寫不熟詳乃作七字今世中諸本皆作第七此誤爾宫唯有六豈容是有七耶此呪復說以次東行四字者是欲令鬼輩¶
訝吾知其次第位例也)從此以次訖六宫止乃啄齒六下乃卧辟諸鬼邪¶
之氣(此一遍呪訖六啄齒畢又呪如此三過乃卧耳此法已重抄在第三篇修事中耳)人初死皆先詣¶
紂絶陰天宫中受事或有先詣名山及泰山江河者不必便徑¶
詣第一天要受事之日罪考吉凶之日當來詣此第一天宫耳¶
(此宫是北帝所治故後悉應關由猶如今州縣之獄初雖各有執隸終應送臺定其刑書)泰煞諒事宗天宫¶
諸煞鬼是第二天也卒死暴亡又經於此(此宫當得專主收煞也其卒死暴亡恐文¶
書未正或姓名相同者所以先來檢問之也)賢人聖人去世先經明晨第三天宫受¶
事(後云四明公各治一宫不知此泰煞明晨兩宫當是何公所居暴亡及賢聖雖先暫經亦猶應詣紂絶爲正也)禍福¶
吉凶續命罪害由恬昭第四天宫鬼官地斗君治此中鬼官之¶
<pb:CK-KZ_JY237_04p003a>¶
北斗(是復籍先身之功罪乎然武以至忠而亡必復入仙品矣)韓太華者韓安國之妹也漢¶
二帥將軍李廣利之婦也利宿世有功德利今亦在南宫受化¶
(廣利爲漢武名將伐大宛時所殺戮殊不少以先世功德遂能消之韓氏字安國家福逮不應關李相扶夫妻旣同條恐人脫¶
致疑是以復標別言之亦或由因結致此也)劉春龍者漢宗正劉奉先之女(奉先漢某帝時¶
爲宗正)李奚子者李忠之祖母也忠晉初東平太守忠祖父田舍¶
人耳而多行陰德常大雪寒凍而不覆積稻常露穀於園庭恒¶
恐鳥雀饑死其用心如此(李忠不顯晉書如此說則妻復似是緣夫之功而夫身反不見有所果亦¶
難可詳言)王進賢王衍女也(事詳在後)郭叔香者王脩母(王脩字叔治北海人爲魏武郎¶
中令年七嵗喪母母以杜日亡不知是郭誰女也)其童初府有王少道范叔勝李伯山¶
皆童初府之標者少好道漢時人王遯兒也漢時山陽太守范¶
<pb:CK-KZ_JY237_04p003b>¶
叔勝北地人也魏文帝黃門郎李伯山李冲父也冲漢時爲白¶
馬令行陰德或積世有道中行所鍾此二府仙人皆一進再進¶
得入此項梁城作酆宫誦曰¶
紂絶摽帶晨諒事遘重阿炎如霄中煙勃若景曜華武陽帶神¶
鋒恬昭吞靑河閶闔臨丹井雲門鬱嵳峨七非通奇蓋連宛亦¶
敷魔六天橫北道此是鬼神家¶
誦有二萬言今畧道六天之宫名抄出之耳夜中亦可微讀之¶
亦云辟鬼邪(前第三宫名武城今云武陽或當是有兩白也蘇韶傳云是之聖者有項梁義賢者有呉季子但不¶
知項是何世人也或恐是項羽之叔項梁而不應聖於季子也)¶
酆都稻名重思其米如石榴子粒異大色味如菱亦以上獻仙¶
<pb:CK-KZ_JY237_04p004a>¶
官(後又有叙重思事旣是異日所說兩出自非嫌石榴子卽世之安石榴也)¶
炎慶甲者古之炎帝也今爲北太帝君天下鬼神之主也(炎帝神農¶
氏造耕稼嘗百藥其聖功不減軒轅顓頊無應爲鬼帝又黃帝所伐大庭氏稱炎帝恐當是此非神農也又外書云神農牛首¶
今佛家作地獄中主煞者亦牛首復致疑焉四明公升擢旣有年限太帝位秩亦應加崇極此雖已三千餘年或恐如世中帝¶
王不轉而公輔屢遷也)¶
武王發今爲鬼官北斗君(文王之子周武王也姓姬名發伐殷紂而爲天子卽位二年崩禮云年九¶
十三竹書云年四十五按後云四明公並得昇仙階而不道北斗君旣仰隸玉晨亦應預同遷品耳)¶
夏啟爲東明公領斗君師(禹之子也姓姒竹書云在位三十九年亡年七十八自崩滅後至今己卯¶
嵗允二千四百二十五年安司命說格在位二千四百年得上補九宫如此則宋元徽四年去矣)¶
文王爲西明公領北帝師(文王名昌禮云年九十七亡此父子並得稱聖德而不免官鬼雖爲煞戮¶
<pb:CK-KZ_JY237_04p004b>¶
之過亦當是不學仙道故也)¶
邵公奭爲南明公(邵公名奭文王庶子食采于邵封于燕國按周公邵公太公俱佐命克紂公在不殊而周¶
公有聖德仙鬼之中並無顯出太公執旄秉鉞威罰最深乃載出列仙邵公恩流甘棠翻爲魁職亦復難了皆當各緣其根本¶
業分故也酆都唯有六宫而周文王父子頓處其三明周德之崇深矣)¶
吳季札爲北明公(吳王壽夢之少子闔閭之叔父太伯之後也亦姬姓讓國居乎延陵今季子廟是也雖有¶
仁賢之德乃亞乎先聖亦有殊例尋此諸公前後參差當是道時代謝用人也自夏啟已來二千餘年方得遷改乃十倍于地¶
下生者之數明仙家品例故爲貴妙)¶
四明公復有賓友四人然此四公後並當升仙階也四明主領¶
四方鬼(賔友四人其事在後又按後定錄告云邵奭爲東明公行上補九宫右保此乃仙階之證而與前不同且啟尙¶
未去邵理不得仙恐脫耳誤云邵耳旣云東明公則應猶是啟也其疑事別在後也)¶
<pb:CK-KZ_JY237_04p005a>¶
西明郎十六人主天下房廟鬼之血食(此郎亦應是隷西明公房廟血食是受命居職¶
者非謂精邪假附也)¶
周顗爲鬼官司命帥今以鄧岳程遐二人代以其多事故也(周顗¶
字伯仁汝南安城人仕晉過江位至尙書僕射元帝永昌元年王敦南下遣收於石頭南門被害年五十四追贈光祿開府諡¶
康侯鄧岳字伯山陳郡人討郭默有功咸甯初爲平南將軍廣州刺史於州病亡辛玄子後云鄧岳爲謝幼輿司馬此當是已¶
遷也程遐代郡人爲石勒謀臣妹爲勒妻官至右僕射開府代郡公勒死爲石虎所煞也)¶
西明都禁郎賈誼昔爲治馬融事不當被黜守泰山泰山君近¶
請爲司馬已被可(賈誼前漢文帝時爲梁孝王傅憂憤嘔血而死後云荀顗爲泰山君用曹洪爲司馬今當¶
代曹也馬融字季長扶風人也博學有才理鄭玄之師也仕後漢爲南郡太守未嘗按劍殺人忤梁冀被徙朔方於路自刺不¶
死後赦還拜議郎延壽九年病亡年八十九融別傳復小異此耳)¶
<pb:CK-KZ_JY237_04p005b>¶
南門亭長今用周撫代郗鑒一門有二亭長輒有四修門郎一¶
天門凡八修門郎也門郎爲天門亭長下官此是北帝門也(後漢¶
云主南北門籥則一宫有二天門也蘇韶傳云修門郎有八人乃言顏淵卜商今見居職恐此不然周撫字道和潯陽柴桑人¶
周訪子也先爲王敦將東下伐都事敗與鄧岳俱走西陽蠻中敦被殺赫出又爲將討蘇峻後伐蜀平李勢封建成公爲鎭西¶
將軍益州刺史乃三十許年興甯三年病亡贈征西將軍諡襄公郄鑒字道微高平人卽愔父也永昌元年率諸流民來渡江¶
東後討平王敦封高平公又爲車騎大將軍兖州刺史鎭廣陵復鎭徐州蘇峻平拜司空改封南昌公猶鎭京兆城咸康五年¶
病亡年七十一也贈太宰諡文成公也)¶
北斗君天門亭長今是臧洪臧洪代隗囂又一人是王波新補¶
(此亦正是南門爾其餘四明公四宫門亦應大有並不顯出臧洪字子源廣陵射陽人慷慨有節義漢末洪舉義兵誅董卓後¶
爲靑州及東郡太守背袁紹紹攻圍食盡被擒乃害之隗囂字季孟天水人有才德爲物所附前漢末據隴西自稱王建武元¶
<pb:CK-KZ_JY237_04p006a>¶
年光武伐之憤逼得病兼餓遂亡王波渤海人也晉尙書金史有才能投石虎爲中書監彼也)¶
紀瞻本爲撫河將軍司馬今爲北天修門郎代田錄瞻與虞潭¶
更直一日守天門(北天猶應是北帝門也紀瞻字思遠丹陽句容人初仕吳爲中郎將吳平還洛舉秀才稍¶
遷爲會稽太守遷侍中尙書僕射驃騎將軍泰甯三年病亡年七十二贈開府諡穆侯田錄魏武帝時爲程昱參軍後爲河間¶
太守及叛爲閻柔所破爾虞潭字思奧會稽餘姚人卽虞杳孫也位至衞將軍右光祿開府武昌侯咸陽八年病亡年七十贈¶
光祿諡孝列侯也)¶
魏釗領廬山侯(釗字君思會稽人仕晉成穆公世司徒左長史丹陽尹至左民尙書平壽侯永和七年病亡矣)¶
顧和從遼東戍還有事已散北帝當用爲執蓋郎蓋郎范明遷¶
補典柄侯(顧和字君孝吳郡人少孤有志操仕晉爲吏部侍郎御史中丞吏部尙書領軍尙書僕射尙書令永和七¶
年病亡年六十四贈侍中司徒諡穆公月書不顯范明唯前漢有范明友恐非是此人又誥試許先生者稱典柄侯周魴主非¶
<pb:CK-KZ_JY237_04p006b>¶
吏者嚴白虎尋典柄侯猶應是典柄呼之脫到爾周魴字子魚吳郡陽羡人周處父也仕吳爲鄱陽太守甚有威惠嚴白虎者¶
吳郡人也以孫策時入山聚眾策討之乃散奔餘杭死弟名輿亦勇健策僞與會乃戟刺殺之耳)¶
殷浩侍帝晨與何晏對(此有八人事在後殷浩字淵原陳留長平人康帝建元初爲揚州刺史永和六¶
年進中軍將軍都督五州北伐姚襄敗還爲桓温所廢徙東陽永和十二年以憂亡善能譚論後與何晏對也晏字平叔何進¶
孫善言玄理位至侍中尙書黨曹爽爲司馬宣王所誅)¶
温太眞爲監海開國伯治東海近取杜預爲長史位比大將軍¶
長史(温嶠字太眞太原祁人仕晉爲江左平南將軍江州刺史下平蘇峻位至驃騎將軍開府封始五公咸和四年病亡¶
年四十二贈太將軍諡中武公杜預字元凱京兆杜陵人博識多智注春秋仕晉起家尙書郎位至都督荆州鎭襄陽伐吳有¶
功封當陽侯太康五年還洛于鄧縣病亡年六十三葬洛陽贈征南大將軍諡成侯)¶
何次道始從北帝內禁御史得還朱火宫受化以其多施惠之¶
<pb:CK-KZ_JY237_04p007a>¶
功故也(後辛十子亦云如此次道名充廬江潜人位至尙書令驃騎將軍除揚州刺史錄尙書輔正世業奉佛多施惠¶
立功德每爲善事以永和二年正月戊寅病亡年五十五贈司空諡文穆公按如此旨鬼職雜位非四明公而猶得受化朱宫¶
升居仙品者此當是深功厚德之所致也)¶
魏武帝爲北君太傅(北君則北斗君周武王也四明各有賓友恐北斗君不置此職當以太傅准之魏武¶
帝曹操沛國譙人英在雄撥亂匡定天下封魏王加九錫獻帝建安二十五年正月病亡年六十六此年十月魏文仍受禪追贈¶
太祖武皇帝也)其餘多不能復一二蓋鬼神之事不足示於世也荀公¶
言也(荀公卽是荀中侯旣隸司命統諸鬼官故究知之但論事參差前後遞互如似隨問隨答非自然敘述手也世人多¶
不信幽冥鬼神故戒勿宣示若致疑謗益漏失爾右此前一段所說不記何年月以後王逸少事檢之則猶應是乙丑年也)¶
人卧床當令高高則地氣不及鬼吹不干鬼氣之侵人常依地¶
而逆上(鬼者陰物多因藉以宣其氣或附人畜或依器物或託飲食然後得肆其凶毒耳昔有人病在地卧于病中乃¶
<pb:CK-KZ_JY237_04p007b>¶
見鬼於壁穿下以手爲管而吹之此卽是鬼吹之事也)¶
人卧室宇當令潔盛潔盛則受靈炁不盛則受故炁故炁之亂¶
人室宇者所爲不成所作不立一身亦爾當洗沐澡潔不爾无¶
冀矣(故炁皆謂鬼神塵濁不正之炁此等皆承人爲惡旣靈助無主道豈可議也)¶
勿道學道道學道鬼犯人事亦不立使人病是體未眞故也(眞誥¶
亟多此戒云一言一事泄乃減算豈但疾病而已所謂仙者心實學何趣說之耶羣魔伺察有如影響也)¶
山世遠受孟先生法暮卧先讀黃庭內景經一過乃瞑使人魂¶
魄自制練但行此道二十一年亦仙矣是爲合萬過也得三四¶
過乃佳北嶽蔣夫人云讀此經亦使人無病是不死之道也(此四¶
條並是可承用事已別抄在第三篇中孟先生卽應是京兆孟君及屬用鄭承者前篇有西嶽蔣夫人今火天下岳未審有兩¶
<pb:CK-KZ_JY237_04p008a>¶
人爲是誤也)¶
夜行常琢齒琢齒亦無正限數也煞鬼邪鬼常畏琢齒聲是故¶
不得犯人也若兼之以漱液祝說亦善(叩齒卽神存故鬼邪不得干今修上道者日夜¶
旣恒有此事所以並得長生耳)昔鮑助者濟北人也(助旣少微外書不顯)都不學道亦不¶
知法術年四十餘忽得面風氣口目不正炁入口而兩齒上下¶
恒相切拍甚有聲響如此晝夜不止得壽年百二十七嵗後乃¶
遇寒過大冰墮長夀河中死耳¶
北帝中間亦比遣煞鬼及日遊地殃使取之而此數煞鬼終不¶
敢近助鬼官問其故天煞答云此人乃多方術以制於我常行¶
叩齒鳴打天鼓以警身中諸神神不敢散鬼氣不得入是以无¶
<pb:CK-KZ_JY237_04p008b>¶
有緣趣得煞之耳以此論之若助不行冰渡河亦可出千嵗壽¶
不啻也當是遇大寒凍步行冰上口噤不能復叩齒是故鬼因¶
溺着河中耳患風病而齒自叩動者猶尙辟死卻煞鬼矣何患¶
道士眞叩齒鳴天鼓具身神耶(仙方云常吞液叩齒使人反少以此而言人命便无定限一切¶
皆是夭遏耳若修道精勤如鮑助啄齒何容不得永年正患有時懈替則爲鬼所襲同于溺河之斃也凡諸鬼亦是不能靈智¶
乃以風病爲多術豈勝謬邪)¶
酆都山上樹木水澤如世間但稻米粒幾大味如菱其餘四穀¶
不爾但名稻爲重思耳杜瓊作重思賦曰霏霏春茂翠矣重思¶
靈炁交被嘉穀應時四節旣享祝人以祀神禾鬱乎浩京巨穗¶
橫我玄臺爰有明祥帝者以熙此之謂矣(此更說酆都中事仍復及重思耳說祝人¶
<pb:CK-KZ_JY237_04p009a>¶
有祠者不容有蒸嘗之義當卽是前所云獻奉仙官故也又鬼年限足應受餘生亦復死便有祠事矣杜瓊字伯瑜蜀人也博¶
學有才思注韓詩兼明數術逆記魏當代漢仕劉禪時爲鴻臚太常延熙十三年亡年八十餘耳)¶
侍帝晨有八人徐庶龐德爰愉李廣王嘉何晏解結殷浩並如¶
世之侍中(李廣漢武驍騎將軍征匈奴時被吏譴憤慨自刎而死王嘉蜀郡人平帝時爲郎中至王莽乃棄官還鄕¶
不肯臣公述伏劍而死徐庶字元直潁川人薦諸葛亮于劉備後魏武虜其母乃歸魏仕至中丞明帝大和中病亡龐德字令¶
明南安人隨張鎭南降魏武拜立義將軍屯樊城爲關羽所害諡杜侯迎喪葬鄴身首如生爰愉字世都濮陽人有才辨多術¶
藝事晉武辟司徒魏舒府位至侍中中書令監解結字稚連濟南人係弟也一仕晉黃門侍郎中丞荆豫州刺史尙書趙王倫¶
時爲孫秀所害也何殷二人以注在前前所說惟道二人今當是更請問乃悉具顯之)¶
四明公及北斗君並有侍帝晨五人其向者八人是北大帝官¶
隷耳選用亦同(侍帝晨之號仙官亦有俱是侍中位也此言選用並同不知止取名位當品才識兼論功德耶¶
<pb:CK-KZ_JY237_04p009b>¶
此諸人才位永不相類恐幽途所詮別當有以耳)¶
又有中郎直事四人如世之尙書也戴淵公孫度劉封郭嘉今¶
見在職封者是玄德之養子(此職應是太帝領僚如今散曹尙書耳戴淵字若愚廣陵人也仕晉¶
厯位至護軍尙書僕射驃騎將軍與周顗俱爲王敦所害贈光祿諡簡侯公孫度字叔濟遼東人淵之祖也初爲遼東太守建¶
安中遂僣號稱王建大子羽儀傳國子康至孫淵被司馬宣王所煞開封本羅侯寇氏子劉備未有兒養爲息性剛猛有氣力¶
武藝後建節度賜死此異族爲嗣亦是仍得襲姓也郭嘉者字奉孝潁川陽翟人魏武謀臣爲軍謀祭酒病亡年三十八諡眞¶
侯也)¶
玄德今爲北河侯與韓遂對統今屬仙官(仙官又有北河司命禁保侯亦司三官中¶
事乃隷東華宫保命君領之此則是北河侯必是相統屬矣劉備字玄德涿郡人初起義兵後遂據蜀稱尊號三年病亡年六¶
十三諡昭烈皇帝尋于時同爲三國之主魏武孫策今位任皆高劉此職雖小而隷仙官其優劣或可得相匹也韓遂字文紂¶
<pb:CK-KZ_JY237_04p010a>¶
某某人漢末阻兵構亂西土建安二十五年魏武伐之奔金城之內爲其將趜演等所害遂乃驍雄而未免寇難乃得與劉備¶
對仕殊爲不類兼隸仙官益復超顯也)¶
又有大禁晨二人如今尙書令漢光武孫文臺二人居之(光武劉秀¶
字文叔高祖八代孫起兵討王莽赤眉平定天下卽位三十三年病亡年六十三孫堅字文臺吳郡人策父也袁術表爲破魯¶
將軍豫州刺史討董卓後伐劉表初平二年爲表將軍黃祖部下人所射亡年三十七堅雖忠烈而位微今與天子同職亦似¶
韓遂之匹玄德也)¶
又有中禁晨如今之中書令監有二人顏懷楊彪二人居之懷¶
字思季彪字文先者(顔懷字思季未得此人楊彪字文先弘農人漢司空楊修父也値董卓悖亂扶濟獻¶
帝東西危苦備經三司至魏文黃初六年乃亡年八十四)¶
許長史父今爲彈方侯彈方侯有二人各司南北許長史爲南¶
<pb:CK-KZ_JY237_04p010b>¶
彈方侯劉贊爲司馬鮑勛爲北彈方侯韋遵爲司馬亦各主南¶
北門籥許領威南兵千人鮑勛領威北兵千人大都備門主收¶
執而已如今世有羽林監威南威北兵如道家天丁力士甲卒¶
之例也(二禁晨及南北彈方侯亦應並是北帝官屬也受此語時未必不呼許名恐是楊自不疏之耳北帝呪所謂威¶
南威北卽謂此兵當是驍勇者也許氏事具在別篇劉贊字正明會稽長山人少爲部吏好讀兵書慷慨有大志擊黃巾賊傷¶
足一腳屈遂自割筋得伸後爲左護軍與孫峻征淮南未至病困爲魏將蔣班所逼被害年七十三鮑勛字叔業鮑宣九世孫¶
卽鮑信子也淸白有高節漢建安中爲中庶子黃門郎魏文帝御史中丞數諫諍忤旨左遷治書執法後被誅韋遵字公藝吳¶
人卽韋昭之孫也博學有文才善書仕晉成穆之世爲尙書左民郎中書黃門侍郎代王逸少爲臨川郡守以母憂亡年六十¶
四也)¶
孫策爲東明公賓友(孫堅長子字伯符漢末嗣父領眾先制江東乃欲定中國拜討逆將軍封吳侯臨過¶
<pb:CK-KZ_JY237_04p011a>¶
江輕獵爲仇客所射瘡發而亡年二十六弟權代任後追諡長沙桓王策初從東出煞道士于吉後照鏡見之驚忿叫故瘡潰¶
而死尋項羽之英傑逾於孫遠矣俱是不得王而獨不顯出乃厯世相傳云爲吳興十山王常居郡廳上故太守不敢上上者¶
輒死亦別爲立廟呼爲霸王也)¶
¶
¶
¶
¶
¶
¶
¶
<pb:CK-KZ_JY237_04p011b>¶
¶
¶
¶
¶
¶
¶
¶
¶
¶
¶
<pb:CK-KZ_JY237_04p012a>¶
** 　　闡幽微第二¶
漢高祖爲南明公賓友(劉邦字季沛郡豐人起自布衣伐秦平項創漢之基卽位十二年病亡年六十¶
二)¶
晉宣帝爲西明公賓友(司馬懿字仲達河內人也魏世爲大將軍太傅嘉平三年病亡年七十二贈相¶
國諡宣文侯晉武受禪追諡高祖宣皇帝)¶
荀彧爲北明公賓友(荀彧字文若穎川人漢武末爲尙書令有風儀識鑒初爲魏武謀臣欲以安漢社稷¶
被疑懼服藥自盡年五十諡敬侯追贈太尉荀之列在賓友亦如延陵之匹四明位雖非亞而德望賢矣)¶
其中㝛運先世有陰德惠救者乃時有徑補仙官或入南宫受¶
化不拘職位也在世之罪福多少乃爲稱量處分耳大都行陰¶
德多恤窮厄例皆速詣南宫爲仙(在世行陰功密德好道信仙者旣有淺深輕重故其受報¶
<pb:CK-KZ_JY237_04p012b>¶
亦不得皆同有卽身地仙不死者有託形尸解去者有旣終得入洞宫受學者有先詣朱火宫煉形者有先爲地下主者乃進¶
品者有先經鬼官乃遷化者有身不得去功及子孫令學道乃拔度者諸如此例高下數十品不可以一槩求之)¶
庾元規爲北太帝中衞大將軍取郭長翔爲長史以華歆爲司¶
馬此所謂軍公者也領鬼兵數千人(辛玄子所說與此大異恐是受有前後或能幾被迴¶
換故耳庾亮字元規潁川人咸和中爲征西將軍江荆豫三州剌史鎭武昌咸康六年於鎭病亡年五十二贈太尉諡文康公¶
未病時乃獨見陶侃乘輿來讓之於此得病而亡郭翻字長翔武昌人少有高志庾欲引爲上佐不肯就亡後與其兒靈語云¶
庾公作撫東大將軍治在東海之東統十萬兵取吾爲司馬間者本欲取謝仁祖選官以爲資望未足蔣大侯先取爲都尉是¶
以拘逼王長豫爲長史委以軍事甚有高稱又云王丞相爲尙書令大用事决萬機按如此語卽玄子所說如復似應在前今¶
以郭爲長史當是後更轉任但謝仁祖在世爲僕射鎭西將軍乃言資望未足殊爲難辨王丞相卽王導長豫是導之元子早¶
亡華歆字子魚平原人爲豫章太守同孫策策亡從魏武帝厯顯位爲司徒太尉封博平侯太和五年亡年七十三諡敬侯)¶
<pb:CK-KZ_JY237_04p013a>¶
孔文舉爲後中衞大將軍以張繡爲司馬唐固爲長史(孔融字文舉魯¶
人孔子二十代孫漢末名士爲北海太守後爲曹公所害張繡武威人濟從子也漢末因亂起兵後降魏武爲破羌將軍從征¶
烏丸未至柳城亡諡定侯唐固字子正丹陽句容人修身謹行博學儒術注國語公羊穀梁傳孫權漢武四年爲尙書僕射年¶
七十餘病亡耳)¶
陶侃爲西河侯亦領兵數千近求滕含自代猶未許侃以徐甯¶
爲長史甯坐收北闕叛將不擒免官當以蔡謨代甯(陶侃字士衡先自丹¶
陽人遷居鄱陽後徙廬江而屬潯陽柴桑晉世累經征討大有功位至侍中太尉都督八州荆江二州刺史長沙公咸和四年¶
還長沙亡於樊谿年七十六贈大司馬諡桓公庾亮代之而郭長翔靈語云陶公正有罪謫未得敘用又別記云陶公亡後少¶
時遣先奮死傳教與其兒相傳云公謝郎連與庾公相言語天上事始判故令郎知于時庾猶存後三四年而亡滕含子並南¶
陽西鄂人永和中爲平南將軍廣州刺史于州病亡諡戴侯陶以其自代資位復是奇懸徐甯字安期東海剡人羡之祖也初¶
<pb:CK-KZ_JY237_04p013b>¶
桓彝舉與庾亮爲護軍功曹稱爲添岱淸士後仕至正員吏部郎冠軍江州順陽簡侯羡之年少時嘗來形見自稱我是汝祖¶
戒其禍福後並如言蔡謨字道明陳留考城人克子也位至揚州刺史又授司徒不受永和十二年病亡年七十六贈司空諡¶
文穆公尋此不擒叛將亦是鬼鬼不能相制由如人也人皆非自然威攝仙眞猶尙握節持鈴以勒比輩而况其同類乎)¶
四鎭皆領鬼兵萬人中官領兵不過數千四鎭有泰山君盧龍¶
公東越大將軍南巴侯四官各領萬人(四鎭非正是四方今此處並在中國迴還不過¶
數千里耳他方復應大有所以後言數百處也)¶
何曾爲南巴侯(何曾字穎考陳郡陽夏人何夔子也性豪侈而博學孝悌初仕魏世稍遷尙書征北將軍司徒¶
封朗陵侯晉太尉太保太宰朗陵公太始四年亡年八十餘諡曰元公)¶
曹仁爲盧龍公(曹仁字子孝魏武從弟雄勇冠世善弓馬數從征伐有功位至車騎將軍都督荆揚益州諸軍¶
事大將軍封陳侯黃初四年病亡年五十六諡曰忠侯也)¶
<pb:CK-KZ_JY237_04p014a>¶
劉陶爲東越大將軍(漢魏晉凡有三劉陶後漢者字子奇潁川人也靈帝侍中尙書令後繫獄閉炁而死¶
魏世者字季冶淮南人劉曄之子也才辯而无行曹爽用爲選部郎後出平源大守景王誅之晉初者字正輿沛國人永嘉中¶
爲揚州剌史此三人不知何者是東越大將軍以意言之多是正輿耳)¶
荀顗爲太山君(荀顗字景倩彧第四子也博學有詞理佐命晉世起家爲黃門郎遷尙書僕射司空太尉太傅¶
太始十年亡年七十諡曰康公蘇韶傳云劉孔才爲太山公欲反北帝以誅滅之孔才卽劉邵也又梅頤爲豫章太守夢被召¶
作太山府君克日便亡不知此二位與君復各是異職否耳又云有太山令)¶
領一萬兵鎭處亦有數百處也領數千兵鎭處亦有數百處更¶
相統隷耳皆有長史司馬(王文度鎭廣陵忽見卒來召作平北將軍徐兖二州剌史王云我今已作¶
此官卒云此是天上職耳須臾去尋迎至而亡失天地間事理乃不可限以胸臆而尋之此幽顯中都是有三部皆相關類也¶
上則仙中則人下則鬼人善者得爲仙仙之謫者更爲人人惡者更爲鬼鬼福者復爲人鬼法人人法仙循還往來觸類相同¶
<pb:CK-KZ_JY237_04p014b>¶
正是隱顯小小之隔耳達者監之便无復所關)¶
荀顗取顧眾爲太山將軍用曹洪爲司馬桓範爲長史(顧眾字長始吳¶
郡人顧愷孫顧祕子也仕晉丹陽尹領軍尙書僕射永和二年亡年七十三追贈特進諡靖伯曹洪字子廉魏武從弟家大富¶
而儉吝數征伐爲驃騎將軍封樂成侯太和六年病亡桓範字元則沛國人有才學籌策仕魏世位至太司農黨曹爽被誅也)¶
王逸少有事繫禁中已五年云事已散(卽王右軍也受時不欲呼楊君名所以道其字¶
耳逸少卽王廙兄曠之子有風炁善書後爲會稽太守永和十一年去郡告靈不復仕先與許先生周旋頗亦慕道至昇平五¶
年辛酉嵗亡年五十九今乙丑年說云五年則亡後被繫被繫之事檢迹未見其咎恐以懟憾告靈爲謫耳)¶
蔣濟爲南山伯領二千兵(蔣濟字子通楚國平阿人仕漢魏厯位至太尉從宣王誅曹爽其年亡諡¶
景侯爲領軍時有其婦夢亡兒爲太山五伯來迎太廟西孫阿爲太山令求囑阿乞轉在好處濟卽爲仍之阿亦卽亡後又夢¶
云已䝉轉錄事凡如此例鬼官職位雖略因生時貴賤而大有舛駁皆由德業之優劣功過之輕重更品其階敘不復得全依¶
<pb:CK-KZ_JY237_04p015a>¶
其本基耳)¶
王廙爲部鬼將軍(廙字世將瑯瑘人修齡父也多才藝工書善屬文解音聲位至平南將軍荆州刺史年四¶
十七病亡贈驃騎諡康侯也)¶
此有識位者粗相識耳其無位者不可一二盡知之如此散者¶
無限數也(此皆後段所說似猶是荀中侯所以止道或不稱姓而顗復云姓恐以分別周顗也所說人多是近世當¶
由代謝參苦兼易意識者矣三代乃遠而兩漢魏晉實有一段才名人如劉向董仲舒揚雄張衡蔡邕鄭玄王弼阮嵇之儔並¶
不應空散數術有如管郭亦無標迹故當多不隸三官頗得預于仙家驅任矣前論帝王中亦不均魏文晉武受命之主而不¶
顯反言魏武晉宣孫權應與劉備同亦不載道策此並當啟國之基功高樂推故也其繼體守文之君都無所出矣)¶
　右以前後兩過受事皆是楊君受旨書多儳治又掾更寫兩¶
　本悉無異並各成一卷相隨始末訖此耳¶
<pb:CK-KZ_JY237_04p015b>¶
許肇今爲東明公右帥晨帥晨之任如世間中書監(許肇字子阿卽長史¶
七代祖司徒敬也雖有賑救之功而非陰德故未蒙受化旣福流後葉方使上拔然後爲九宫之仙耳此帥晨之官四明亦並¶
應有之)¶
邵奭爲東明公云行上補九宫右保公(前云邵爲南明公今乃是東若非名號之誤則¶
　東南之差旣尋當遷擢則必應是啟中君脫爾云邵耳亦可是有甘棠之德故不限其年月耳)¶
　右七月十六日夜定錄君所告¶
　此二條別受不關酆記部¶
辛玄子自叙并詩(此下剪除半行去不知當是何字也)玄子字延期隴西定谷人¶
漢明帝時諫議大夫上洛雲中趙國三郡太守辛隱之子(辛隱字某¶
某檢外書未得此位業按諸辛舊關隴豪族前漢有辛慶忌後漢有辛繕並高直之士辛毗是其七世孫則隱是毗之八世祖¶
<pb:CK-KZ_JY237_04p016a>¶
但一百四五十年中而已八世嫌其太促耳)玄子少好道遵奉法戒至心苦行日中¶
菜食鍊形守精不遘外物州府辟聘一無降就遊山林棄世風¶
塵志願憑子晉於緱岑侣陵陽於步玄故改名爲玄子而自字¶
延期矣不圖先世之多愆殃流子孫結眚刊於帝簡運沉逮於¶
後昆享年不永遂没命於長梁之津西王母見我苦行酆都北¶
帝愍我道心告勑司命傳檄三官攝取形骸還魂復眞使我頤¶
胎位爲靈神於今二百餘年矣(溺水致命事同王衍之女恐卽此形骸皆不復得生並是反質¶
胎神耳雖有道心而無道業故不得便居仙品也)近得度名南宫定策朱陵藏精待時¶
方列爲仙而大帝今且見差領東海侯代庾生又見選補禁元¶
中郎將爲吳越鬼神之司王事靡盬斯亦勞矣若夫冠晨佩靑¶
<pb:CK-KZ_JY237_04p016b>¶
蕭條羽袂鳴鈴仙階轉軿瓊室者雖實素心而卒日也恨未便¶
得與玄眞併羅同宴琨墉察鈞韶之遺音掇靈芝乎幽峯振翠¶
衣於九霄儛玄翮於十方耳方當攝御羣鬼領理是非處眾穢¶
之中間聲交於邪魔之紛紜事與道德爲闊眼與盱眞爲疎孰¶
比熙寂於玄境逍遙於太初哉夫同聲偕合物亦類分相聞邈¶
矣係景委積是以名書上淸丹錄玄殖有道之氣與靈合德託¶
體高輝故來相從今贈詩三篇以叙推情之至也其辭曰(楊君旣爲¶
吳越司命董統鬼神玄子職隷方應相開故先造以陳情也尋鬼書旣異不應是自運筆亦當口授疏之耳)¶
疇昔入冥鄉順駕應靈招神隨空無散炁與慶雲消形非明玉¶
質玄匠安能彫蹀足吟幽唱仰首玩鳴條林室有逸歡絶此軒¶
<pb:CK-KZ_JY237_04p017a>¶
外交遺景附圓曜嘉音何寥寥(此篇敘事迹之本志也)¶
寂通寄興感玄炁攝動音高輪雖參差萬仞故來尋蕭蕭研道¶
子合神契靈衿委順浪世化心摽窈窕林同期理外遊相與靜¶
東衣(此篇申情寄之來緣也)¶
命駕廣酆阿逸跡超冥鄕空中自有物有中亦無常悟言有無¶
際相與會濠梁目擊玄解了鬼神理自忘(此篇論人鬼之幽致也)¶
玄子云魏時辛毗字佐治是七世之孫也漢建武一年從隴西¶
徙居潁川陽翟縣毗仕魏世使持節大將軍司馬宣王軍帥衞¶
尉封侯毗子名敞爲河內太守太常卿(所說並與魏書同也)¶
玄子云庾生者晉庾太尉也北帝往用爲撫東將軍後又轉爲¶
<pb:CK-KZ_JY237_04p017b>¶
東海侯今又用爲酆臺侍帝晨右禁監近取馮懷爲司馬侍帝¶
晨如今世侍中右禁監如世右衞將軍而甚重(如說與前大異當是後遷侍中¶
領衞便是勝中懷將軍也帝晨無司馬此是右禁之職耳馮衞字祖思長樂人晉成帝時爲太常散騎常侍卒追贈金紫光祿¶
階也)¶
左禁監是謝幼輿以鄧岳爲司馬(此則准左衞將軍也幼輿名鯤卽謝安伯謝尙之父也爲¶
王敦長史豫章郡太守年五十三病亡贈太常諡康侯鄧岳已在前而云代周顗爲司馬帥耳)¶
郄南昌公先爲北帝南朱陽大門靈關侯後天轉爲高明司直¶
昔坐與劉慶孫爭免官今始當復職也高明司直如世尙書僕¶
射(前云郄爲南門亭長亭長恐卽靈關之職旣以周撫代故得轉司直而郭長翔靈語亦云郄公甚屈爲天門亭長舊選常¶
用州征二千石未有三公作也如此所以得速遷劉慶孫名輿中山人劉越石之兄也才識辯贍爲東海王越長史永嘉中病¶
<pb:CK-KZ_JY237_04p018a>¶
指疽而亡年四十七贈驃騎將軍諡眞侯也)¶
何次道今在南宫承華臺中已得受書行至南嶽中此人在世¶
施惠之功甚多故早得返形(前荀公說何始得還朱火今言已受書則玄子所受後成在後耳)¶
周伯仁近見用爲西明公中都護中都護如世太傅之官也坐¶
選鄧攸不平左降爲中護中護准少傅(周本司命帥當得程遐代而遷此官也鄧攸字¶
伯道平陽襄陵人仕晉爲太子洗馬吏部郎河東太守爲石勒所没後得還江東爲吳郡太守吏部尙書自咸和元年病亡贈¶
光祿攸從胡叛還時乃棄其己兒自携亡弟之子來渡江遂自無兒絶後嗣謝安歎曰天道無知令鄧伯道無兒)¶
　右辛玄子所言說冥中事亦多矣今粗書其麤者耳不復一¶
　二具說(此記雖玄子所受而雜有楊君之辭也楊書不存今有掾寫本耳此紙後又被剪缺恐事亦未必盡)¶
夫至忠至孝之人旣終皆受書爲地下主者一百四十年乃得¶
<pb:CK-KZ_JY237_04p018b>¶
受下仙之教授以大道從此漸進得補仙官一百四十年聽一¶
試進也(此地下主者亦卽是洞中所記李更等者非別鬼官復爲主者也一百四十年一進便入第二等給仙人使乃¶
得稍受道教耳)至孝者能感激鬼神使百鳥山獸巡其墳埏也至忠者¶
能公犯直心精貫白日或剖藏煞身以激其君者也比干今在¶
戎山李善今在少室有得此變鍊者甚多舉此二人爲摽耳(比干¶
剖心可爲至忠至於孝子感靈者亦復不少而今止舉李善如似不類當李善之地乃可涉忠而非孝迹也恐以其能存李元¶
後胤使獲繼嗣因此以成其孝功所不論耳若程嬰公孫杵臼亦應在孝品矣李善字次遜本南陽育陽李元家奴漢建武中¶
元家人之死盡而巨富唯盡一孤兒名續祖尙在孩抱諸奴復共欲煞之而分其才善乃密負續祖逃瑕邱山中哺養乳乃爲¶
生計至十嵗餘出告縣令鍾離意意於是表薦悉收其群奴煞之而立續祖爲家光武拜善爲太子舍人後遷日南九江太守¶
其事迹正是如此而鍾離傳所說少復有異耳)¶
<pb:CK-KZ_JY237_04p019a>¶
夫有上聖之德旣終皆受三官書爲地下主者一千年乃轉補¶
三官之五帝或爲東西南北明公以治鬼神復一千四百年乃¶
得遊行太淸爲九宫之中仙也(以年限言之是聖德更不及忠孝也計此終後凡二千四百年¶
乃得入仙階益知前應是夏啟非召公明矣季子亡後至晉興甯始八百八十許未滿千嵗不知那已爲明公耶酆都中所記¶
都無頓說五帝者恐此如北帝之例復有五耶所以後言英雄者爲五帝上相而北帝有秦皇矣又蘇韶傳云楊雄張衡等爲¶
五帝楊張旣非上聖爵位亦卑不應得與炎帝爲儔復當或有小五帝不論耳楊張之事亦或不然也)¶
夫有蕭邈之才有絶眾之望養其浩然不營榮貴者旣終受三¶
官書爲善爽之鬼四百年乃得爲地下主者從此以進以三百¶
年爲一階(此事是高士逸民之品也從主者以去是入仙階不復爲鬼官耳)¶
夫有至貞至廉之才者旣終受書爲三官淸鬼二百八十年乃¶
<pb:CK-KZ_JY237_04p019b>¶
得爲地下主者從此以漸得進補仙官以二百八十年爲一階¶
耳(此格復是小勝高士而年數倍於忠孝故知忠孝貞廉爲行之㝡耳)¶
夫至廉者不食非己之食不衣非己之布帛王陽有似也(此目應以¶
夷齊爲標高士中亦多此例而今乃舉王陽當年淳德自然非故爲皎潔者也王陽先漢人也)¶
夫至貞者紛華不能散其正炁萬乘不能激其名操也男言之¶
務光之行有似矣女言之宋金漂女是也(貞者非止不淫于色亦是淡乎榮利也務¶
光辭湯讓而負石投河宋女恐是子胥所逢浣紗於漂水之陽者後旣投金以報之故謂之金漂漂字或應作漂字耳)¶
先世有功在三官流逮後嗣或易世鍊化改氏更生者此七世¶
陰德根葉相及也旣終當遺腳一骨以歸三官餘骨隨身而遷¶
也男留左女留右皆受書爲地下主者二百八十年乃得進受¶
<pb:CK-KZ_JY237_04p020a>¶
地仙之道矣臨終之日視其形如生人之肉脫死之時尸不强¶
直足指不靑手足不皺者謂之先有德行自然得尸解者也(此是¶
先世有陰功密德不拘於迹者旣非己身所辦故以一骨酬副三官也此骨恐是質形之骨非神形之骨旣被遺落當復重生¶
之耳火都論仙鬼中諸人在世有刳腹刎頸支體分裂死者永自不關後形其神先以離出故今形可得而斃傷殘初不斷神¶
矣而世或有見鬼身不全者蓋是尸魄託骸者耳非其大神本經之主也尸解之說復有多條已抄記在第三篇中耳)¶
　右此五條皆積行獲仙不學而得但爲階級之難造道用年¶
　嵗耳要自得度名方諸不復承受三官之號令矣(此雖五條而有七事¶
　事中復有輕重非至志者亦不辦得此例也今預在學道之品微微小業便可與之比肩況乃眞妙者乎由是言之可不¶
　自督耳)¶
諸有英雄之才彌羅四海誅暴整亂拓平九州建號帝王臣妾¶
<pb:CK-KZ_JY237_04p020b>¶
四海者旣終受書於三官四輔或爲五帝上相或爲四明公賓¶
友以助治百鬼綜理死生者此等自奉屬於三官永無進仙之¶
冀坐煞伐積酷害生死多故也(酆宫中諸人職皆是矣疑荀彧一人淸秀整潔非跋扈虐害唯¶
以謀謨智策佐魏武耳乃得爲賓友與漢高等比位恐當別有旨趣凡在世有才識藝解爲一時所稱者旣没並卽隨才受其¶
職位不必執其在生之小罪先充諸考謫也若過爲非理是所不論若悠悠冗散不辯異人者罪無大小悉當安之)¶
秦始皇今爲北帝上相劉季今爲南明公賓友有其人甚多略¶
示其標的耳(此是舉建號帝王者之宗耳北帝之有上相亦當如四明之有賓友也)¶
齊桓公今爲三官都禁郎主生死之簡錄晉文公今爲水官司¶
命其楚嚴公趙簡子之徒數百人今猶散息於三官府未見任¶
也此等名位自是三官之寮耳無豫眞仙家事矣(五霸亦一時之雄齊桓晉¶
<pb:CK-KZ_JY237_04p021a>¶
文處職並要楚嚴公卽莊王也簡子雖非霸限亦擅命專制所夢天帝使射熊之事必是北帝之府矣劍經序稱燕昭亦得仙¶
燕昭六國時英主遂不墮於三官乃知鍊丹獨往亦爲殊拔也從論忠孝已來至此並出掾寫劍經中東卿司命所說卽是鬼¶
神事謹抄出繼此以相證發自三代已來賢聖及英雄者爲仙鬼中不見殷湯周公孔子闔閭勾踐春秋時諸卿相大夫及伍¶
子胥孫武白起王翦下至韓信項羽輩或入仙品而仙家不顯之如桀紂王莽董卓等凶虐過甚恐不得補職僚也而異域有¶
冒頓蹹頓石塊石勒諸驍傑亦都不預及言之耳)¶
¶
¶
¶
¶
¶
<pb:CK-KZ_JY237_04p021b>¶
¶
¶
¶
¶
¶
¶
¶
¶
¶
¶
<pb:CK-KZ_JY237_04p022a>¶
** 　　握眞輔第一¶
蕭寂蓽門研神保形和魂夷炁守養神關者豈可以與夫坐華¶
屋擊鍾鼓饗五鼎艷綺紈者同日而論之哉大羅之與籠樊俱¶
一物耳是以古之高人皆去彼而取此矣老氏甯悶悶不察察¶
而况我之鄙夫(未知此一篇是何書中語旣有道之辭故聊以抄出是兩手書耳)¶
玄玄卽排起注之曰故玄玄以八風爲橐籥天地爲隄防四海¶
爲罋罌九州爲稗穅積之以萬殊蒸之以陰陽其陶鑄也充隆¶
吹累剛柔淸濁象類不同呼吸含吐恭柏榮注之曰九絶獸神¶
禽也罔起此在乎群麗擥搰乎激奇之際終年不足以極其變¶
萬殊不足以適其內日月不足以曜其目八澤不足以遊其足¶
<pb:CK-KZ_JY237_04p022b>¶
靑雲爲卑九垓爲淺八絃爲小四極爲近以此變動無常恒入¶
芥子之內玉晨之玉寶太微之威神矣(玄玄卽排起調彈恭柏榮並是神虎隱文揮神¶
詩中句如今再注之乃取揚雄玄爲論中語更小增損易奪之故當是理符義會可得然也)¶
夫心與治遊乎太和唯唐虞能充其任矣神與化蕩乎無境惟¶
伏羲能承其統故二十五絃之具非牙曠不能以爲神弓矢質¶
的之具非羿逢蒙不能以爲妙耶(此一篇亦是玄爲論中語不知此復以何所明喻耳猶如¶
引抱朴外篇博喻中語也凡有異處皆以朱書爲別如此也)¶
若夫奇神儵詭恢譎無方陰陽之所煥育川澤之所函藏則羲¶
和浴日於甘淵烏飛司景於扶桑江婔登湄而解珮二女禦風¶
於瀟湘潛蛟龍戰於玄泉蕃邱喪馬於淮陽靈洲海運於南極¶
<pb:CK-KZ_JY237_04p023a>¶
東山遙集於帝鄕驊騮抗轡於巨龜江使感夢於宋王是以洞¶
庭雖廣濟之不容刀盧龍雖峻越之不崇朝岷山懸嶺絶闊千¶
仞束馬綿竹則安樂歸晉遼海泱瀁橫帶天渠公孫不競則其¶
亡忽諸若夫飛壺白馬卽墨天山三江之𣷽九河之源尙曷足¶
語哉吾子飛軒結駟駕眄林薄徒聞山河之寶魏國所以未究¶
夫吳起一言而武侯心怍也(此二條是庾闡楊都賦中語也凡四條並異手書之小度靑紙乃古¶
而拙此旣與眞書相連故並存錄相隨載之也楊君)¶
秦始皇作長安渭水橫橋廣六丈南北三百八十步六十八間¶
漢時橋北置都水令丞領徒千五百人署屬京兆董卓壞之魏¶
武帝更作廣三丈今橋是也(夫鍾瑞物也當金氏之世有六鍾將必見乎晉朝五霸諸侯厥德過¶
<pb:CK-KZ_JY237_04p023b>¶
之故六鍾嘉瑞耳非復耳事誤子孫也預告甯無唈唈乎此注下四十八字黃民手所妄益是載義羲十二年霍山崩出六鍾¶
故欲附會宋祖輒立此辭而不知事類大乖追可忿笑)¶
秦爲阿房殿在長安西南二十里殿東西千步南北三百步上¶
坐萬人庭中可受十萬人二世爲趙高所殺於宜春宫宫在城¶
南三里二世葬其傍司馬相如所云墓蕪穢而不修者是也¶
秦斂天下兵器鑄以爲銅人十二置(此十四字共一行行前魚爛餘十在今足令成字如¶
此)之諸宫漢時皆在長安董卓壞以爲錢餘二人徙在靑門裏¶
東宫前魏明帝欲徙詣洛載至霸城重不能致今在霸城大道¶
南胸前有銘曰皇帝二十六年初兼天下諸侯以爲郡縣正法¶
律均度量大人來見臨洮身長五丈足迹六尺秦丞相䝉恬李¶
<pb:CK-KZ_JY237_04p024a>¶
斯所書也丨(缺失秦字)廟中鍾簴四枚皆在漢高祖廟中魏明帝徙¶
二枚詣洛故尙方南銅駝巷中是也¶
漢昭帝平陵宣帝杜陵二銅鍾在長安夏侯征西欲徙詣洛重¶
不能致之在靑門裏道南其西者是平陵鍾東者杜陵鍾也(此後¶
少始皇陵一事)¶
鴻門在始皇陵北十餘里漢書云張良解厄於鴻門者也¶
秦王(應是楚王作秦王誤耳)項籍以沛公爲漢王都漢中而分關中爲三¶
秦章邯爲雍王都大邱今槐里是也司馬欣爲塞王都櫟陽今¶
萬年縣是也董翳爲翟王都高奴高奴縣在咸陽西北今省¶
高祖自漢中北出襲三面皆平之漢書云乘釁而運席卷三秦¶
<pb:CK-KZ_JY237_04p024b>¶
者也此三縣今皆有都邑故處也(此後少十五六條事當是零失也)¶
杜陵宣帝陵也宣帝少依許氏在杜縣葬於南原立廟於曲池¶
之北號曰樂遊廟因菀爲名也徙關東名族四十五姓以陪杜¶
陵司馬相如吊二世云臨曲江之隑洲謂曲池也(此一條增損語小異不解¶
那得始此)¶
　右此前十條並楊君所寫錄潘安仁關中記語也用白牋紙¶
　行書極好當是聊爾抄其中事¶
東方有赤氣之內有詠言曰小鮮未烹鼎言我巖下悲(此是東華宫中¶
歌詩之辭)¶
整控啟素鄕河靈已前驅(此兩句是揮神詩中之辭)¶
<pb:CK-KZ_JY237_04p025a>¶
風伯不摇條神虎所挾扶十一月二十四日儵忽之間聞洞房¶
中云在丹幞帳中有如人聲讀書如此(此是存洞房三眞事并前條並楊所自記所感¶
聞之事也)¶
得書知洗心謝過甚敘虛心相行復來張生頓首¶
　　　覺題云許君¶
近知來有北行事恨不面今致黃長命縷一枚後復果不張生¶
頓首¶
　　　覺題云楊君¶
夢見一人似女子着鳥毛衣賫此二短折封書來發讀覺見憶¶
昔有此語而猶多有所忘又夢後燒香當進前室(此並記夢見張天師書信¶
<pb:CK-KZ_JY237_04p025b>¶
云張生者卽應是諱今疏示長史故不欲顯之又見系師注老子內解皆稱臣生稽首恐此亦可是系師書耳)¶
興甯三年四月二十七日楊君夢見一人著朱衣籠冠手持二¶
版懷中又有二版召許玉斧出版皆靑爲字云召作侍中須臾¶
玉斧出楊仍指此是許郎玉斧自說我應十三年今便見召未¶
解儀體向人答若爾可作剌玉斧作屬道未解儀典方習厲之¶
言須十三年向玉斧揖而去(此掾書半紙是口受寫楊君所夢故猶內楊事中侍中之位所謂侍¶
帝晨者也版靑爲字卽靑籙白簡也)¶
四月二十九日夜半時夢與許玉斧俱座不知是何處也良久¶
見南嶽夫人與紫陽真人周君俱來坐一床因見玉斧與眞人¶
周君語曰昔聞先生有守一法願乞以見授周君曰寡人先師¶
<pb:CK-KZ_JY237_04p026a>¶
蘇君往曾見向言曰以眞問仙不亦迂乎僕請舉此言以相與¶
矣玉斧曰情淺區區貪慕道德故欲乞守一法爾言未絶周君¶
又言曰昔所不以道相受者直以吳傖之交而有限隔耳(周是汝陰¶
人漢太尉勃七世孫故云傖人也)君乃眞人也且已大有所稟將用守一何爲¶
耶言訖豁然而覺竟不知在何處此夢甚分明故記之¶
四月九日戊寅夜鼓四夢北行登高山迷淪不寤至明日日出¶
四五丈乃覺覺憶登山半日許至頂上大有宫室數千間鬱鬱¶
不可名山四面皆有大水而不知是何處某因仰天天中見一¶
白龍身長數十丈東向飛行空中光彩耀天因又見東面有白¶
衣好女子亦於空中行西向就白龍徑入龍口中須臾復出三¶
<pb:CK-KZ_JY237_04p026b>¶
入三出乃止又還某右邊向某而又覺某左邊有一老翁著繡¶
衣裳芙蓉冠柱赤九節杖而立俱視其白龍某問公何等女子¶
徑入龍口耶公對曰此太素玉女蕭子夫取龍炁以鍊形也此¶
人似方相隷爲官也某又問翁何人來登此宇公答曰我蓬萊¶
仙公洛廣休此蓬萊山吾治此上府君故來乃得相見我耳某¶
又問公曰此龍可乘否公答曰此龍當以待眞人張誘世石慶¶
安許玉斧丁瑋甯也某又問一龍而四人共乘耶公曰此侍晨¶
帝官龍也譬如世軺車朱鳥更一日乘以上直也須臾間公呼¶
此四賢未來之間某與公及此女以敷席共坐山上俱北向望¶
海水及白龍并有設酒食酒中如石榴子合食之柈亦如世間¶
<pb:CK-KZ_JY237_04p027a>¶
柈柈中鮭也覺久久許四人並東來共乘一新犢車靑牛靑油¶
重車上來到並揖此公及某並共語語畢公見語曰向所道四¶
人此則是也覺張誘世年可五十石慶安甚童䝉年可十三四¶
許玉斧年如今日所見丁瑋甯年可三十四五許並著好單衣¶
垂幘履版惟慶安著空頂幘公又曰玉斧府君師友也某曰不¶
然公又曰張誘世常山人公弟子也石慶安汲郡人鉤翼夫人¶
弟子也才均德敵並人士也公因語四人言君並可各作一篇¶
詩以見府君老子亦願聞文筆之美言也於是公各付一靑紙¶
及筆各一以與四人四人卽取曰但恐倉卒耳於是石慶安先¶
作詩其文曰¶
<pb:CK-KZ_JY237_04p027b>¶
靈山造太霞堅巖絶霄峰紫煙散神州乘飈駕白龍相携四賔¶
人東朝桑林公廣休年雖前所炁何蒙蒙寔未下路讓惟年以¶
相崇¶
次張誘世作詩其文曰¶
北遊太漠外來登蓬萊闕紫雲遘靈宫香煙何鬱鬱美哉樂廣¶
休久在論道位羅併眞人坐齊觀白龍邁離式四人用何時共¶
解帶有懷披襟友欣欣高晨會¶
次許玉斧作詩其文曰¶
遊觀奇山峙漱濯滄流淸遙觀蓬萊間巘巘衝霄冥紫芝被絳¶
巖四階植琳璚紛紛靈華散晃晃煥神庭從容七覺外任我攝¶
<pb:CK-KZ_JY237_04p028a>¶
天生自足方寸裏何用白龍榮¶
丁瑋甯作詩其文曰¶
玄山構滄浪金房映靈軒洛公挺奇尙從容有無間形沈北寒¶
宇三神棲九天同寮相率往推我高勝年弱冠石慶安未肯崇¶
尊賢嘲笑蓬萊公呼此廣休前明公將何以卻此少年翰¶
四人作詩畢並以呈公公讀畢而笑曰此詩各表其才性也石¶
生有逸才而輕邁張生體和而難解許生廣愼而多疑丁生率¶
隱而發遲夫輕邁則眞炁薄難解則道不悟多疑則思無神發¶
遲則得靈稽所謂殊途者也若能各返其迷悟其所悟不當速¶
也府君弟子所謂管輅請論有疑疑則無神者矣¶
<pb:CK-KZ_JY237_04p028b>¶
言詩畢各起兵共下山下山之頃又見此女子乘白龍而北去¶
某與諸人步行南下至山下而各各別去公曰復二十年當共¶
會于七業宫遊此地也於是豁然乃悟汗流終日不能飲食初¶
下半山見許主簿來上相逢於夾石之間公語主簿曰汝何來¶
遲吾爲汝置四升酒在山上坐處可往飲之而還逐我主簿卽¶
去上山須臾見還行甚疾未至山下相及公曰美酒不答云猶¶
恨酸公曰此太平家酒治人腸也彥云欲得長生飲太平何酸¶
之有耶故是野家兒也守一愼勿失後當用汝輔翼君於是共¶
至山下各別某末將主簿及玉斧東去公還上山其三人西去¶
五十步公又遣一信見告云許牙累府君某答云在意¶
<pb:CK-KZ_JY237_04p029a>¶
到十日夜某先具疏此夢上白諸眞道得此異夢分明如不眠¶
不審是何等願告之意唯紫微夫人見答云爾眞炁內感靈求¶
萬方神來八玄形與魂翔此實著至之象事顯幽冥非虛構也¶
如洛公語也可密示斧子等勿廣宣露靈中旨也非小事哉深¶
愼眾眞並笑淸靈曰以㝠通㝠也心感洞照南嶽君之力也(又此¶
一夢事後東間寫得旣不自見本不知誰書所稱某處是楊君又當書此以呈長史故云某耳又此四月或卽是乙丑年亦可¶
是寅年耳)¶
十月二十三日夜夢在一大山上有人見告此是䝉山大洞室¶
中也室四面坐相向皆柏床龍鬚席四壁多文字而不可了許¶
長史着葛帴單衣白祫坐東面西向復有三人皆錦衣平上幘¶
<pb:CK-KZ_JY237_04p029b>¶
其一人自稱曰我趙叔臺父昔見汝於吳下矣(定錄告云昔趙叔臺王世卿亦¶
言篤學竟不知人意爲北明公府所引則是似此人之子而不知是何時人耳)吾坐北面南向許長史¶
伏坐上因引筆作書乃沉吟思惟良久書畢卽見示曰此書可¶
通否耶書曰日月之道虔晟再拜今奉佳畫酒盃盤一具於南¶
方來年六月可以入郭遣送之事好而又好水火之期求我於¶
大木之日矣(晟猶是成音漢時亦有人名此)¶
有學之而不得者未有不學而得之者也信哉斯言右長史寫¶
靑紙上因以見示(意中云作此書欲以刻名也)¶
登難之曰郭是何義長史答曰是洞中似郭非冢墓之郭也又¶
難曰何以爲虔又答曰虔者敬之始下有文字敬之文耳又難¶
<pb:CK-KZ_JY237_04p030a>¶
曰何以爲晟答曰晟者日下成侍日成而月得耳三錦衣人同¶
讚曰幸哉幸哉學不可欺往來至道之時(此一條楊自記所夢事不知是何年云六¶
月入郭未測斯斯徵也此上半行被剪除正應是稱姓名耳)¶
許先生前潜景逸世隱光九霄冥神洞觀頤光靈府幸甚幸甚¶
平昔周旋纏綿盟誓超羣先覺獨造方外(先生年乃大楊君三十嵗先生初入東山¶
時楊始年十六絶迹時年十九如此明楊小便好道也)¶
自隔暉塵行已今日東眄雲漢涕先言隕伏想玄宫融和所莅¶
休宜時乘八風平蕩滓翳六天攝威消滅魔氣願使眞正之信¶
流行三元玄無之感變無窮矣君前臨發頻煩想夢所見贈惠¶
手跡爲信旣感冥通銘得之後儵忽未頃如覺千載適能得之¶
<pb:CK-KZ_JY237_04p030b>¶
奇而難解所謂微乎妙哉微乎妙哉近卽疏記所夢密呈(此先生被¶
試後楊君因書與之也一書麻紙極好此是寫本所以得存耳)¶
羲頓首頓首陰寒奉告承尊體安和以慰未得覲傾企謹白不¶
具楊羲頓首頓首¶
羲白公第三女昨來委瘵旦來小可猶未出外解群情反側動¶
靜馳白¶
頃疫癘可畏而猶未歇益以深憂¶
給事許府君侯(此六字折紙背題)¶
羲白二吏事近卽因謝主簿屬鄭西曹鄭西曹亦以卽處聽但¶
事未盡過耳事過便列上也自已以爲意此段陳冑王戎之徒¶
<pb:CK-KZ_JY237_04p031a>¶
實破的也謹曰(此書失上紙)¶
羲頓首頓首奉告承尊體安和以慰劉家昨夜去使人惻惻似¶
中後定也羲明日早與主簿至墓上省之也晚或復覲楊羲頓¶
首頓首¶
先昨亦得車問想當不審且以惋怛之自非研玄寶精有凌霜¶
之幹者亦自然之常也長史許府君侯(此六字題折紙背上也)¶
羲白奉賜絹使以充老母夏衣誠感西伯養老之惠然羲受遇¶
過泰榮流分外徒銜戢恩眷無以仰酬至於絹帛之錫非復所¶
當小小供養猶足以自供耳謹付還願深見亮羲白¶
羲白此間故爲淸淨旣無塵埃且小掾住處亦佳但羲尋還不¶
<pb:CK-KZ_JY237_04p031b>¶
得久共同耳尋更白羲白(此二條共紙書又似失上紙)¶
羲頓首頓首宿昔更冷奉告承尊體安和以慰此覲返命不具¶
楊羲頓首頓首¶
羲白得主簿書云野中異事郄書別答奉覲乙二謹白(此背無題恐失¶
下紙)¶
羲頓首頓首旦白反不散風燥奉告承安和行奉勤白書不具¶
楊羲頓首頓首¶
羲白雲芝法不得付此信往羲別當自齎謹白長史許府君侯¶
(侍者白此九字題折紙背尋楊與長史書上紙重頓首下紙及單疏並名白又自稱名云尊體於儀式不正可解旣非接隷意¶
又乖師資法正當是作貴賤推敬長少謙抑意爾侍者之號卽其事也都不見長史與楊書旣是經師亦不應致輕此並應時¶
<pb:CK-KZ_JY237_04p032a>¶
制宜不可必以爲唯)¶
羲頓首頓首吉日攸慶未覲延情奉告承尊體安和以慰羲燒¶
香始訖正爾當暫還家靜中晚乃親展謹白不具楊羲頓首頓¶
首¶
羲白野中未復近問然華新婦已當佳也惟猶懸心奉覲乙二¶
羲白承今日穫稻昨已遣陳伋經紀食飲守視之謹白¶
長史許府君侯(此六字題折紙背應在山廨中答書十月五日也)¶
羲白符書訖有答教事脫忘送適欲遣承會得告今封付別當¶
抄寫正本以呈也不審竟得服制虫丸未若脫未就事者當以¶
入年爲始耶羲前所得分者卽服日日爲常不正聞有他異惟¶
<pb:CK-KZ_JY237_04p032b>¶
覺初時作六七日聞頭腦中熱腹中校沸耳其餘無他想或漸¶
有理謹白¶
羲白主簿孝廉在此奉集惟小慰釋小掾獨處彼方甚當悒悒¶
羲比日追懷眷想不可言上下頃粗可承行垂念謹白¶
羲白昨及今比有答教事甚忽忽始小闋爾頃在東山所得手¶
筆及所聞本末往當以呈比展乃宣羲白¶
羲白奉告具諸一二動靜每垂誨示勞損反側羲白¶
羲白五色紙故在小郎處不令失也謹白¶
羲白明日當東山主簿云當同行復有解厨事小郎又無馬羲¶
卽日答公教明日當先思共相併載致理耳不審尊馬可得送¶
<pb:CK-KZ_JY237_04p033a>¶
以來否此間草易於都下彼幸不用方欲周旋三秀數日事也¶
謹白(右此前五書並是在縣答長史書或是單疏或失上紙也)¶
羲白許東興昨中後見顧主人猶小設亦不覺久垂當去張泓¶
續至其時日猶可也奉告云扶關入門甚爲異事由羲不能節¶
適酒食量宜遣賓伏用悚息願復察恕謹白(此事在都答書長史當在護軍府中¶
時)¶
羲白承撰集得五十許人又作敘眞當可視乃益味玄之徒有¶
以奬勸伏以慨然羲聞似當多此比類暮當倒笈尋料得者遣¶
送謹白已具紙筆須成當自手寫一通也願以寫白石耳願勿¶
以見人(此當是煮石方或是五公腴法楊書自此後並是掾去世後事不知誰領錄得存當是黃民就其伯間得也)¶
<pb:CK-KZ_JY237_04p033b>¶
羲白漢書載季主事不乃委曲嵇公撰高士傳如爲淸約輒寫¶
嵇所撰季主事狀讚如別謹呈洞房先進經已寫當奉可令王¶
曠來取一作己白恐忘之謹又白(今所有紅牋紙書者卽是此也)¶
羲白承昨雨不得詣公想明必得委曲耳明晴暫覲乃宣羲白¶
(此三書似失上紙並是在都時答)¶
羲頓首頓首晴猶冷奉告承尊體安和以慰比復親展反命不¶
備楊羲頓首頓首長史許府君侯(侍者白此九字題折紙背)¶
羲白季主學業幽玄且道跡至勝乃當在卷之上首耶東卿君¶
大歎季主之爲人又羡委羽之高沖矣承撰集粗畢極當可視¶
未覩華翰預已欣歎奉覲一二謹白(所書東卿論季主事本別書靑紙與此不相隨今在¶
<pb:CK-KZ_JY237_04p034a>¶
第四篇中)所撰要當令得七十二人不審已得幾人若人少者亦當¶
思啟冥中求其類例也然造一段作且當徐徐未可便出也亦¶
欲自繕寫一通呈明公明公常所存棲乃希心於此者也羲白¶
羲白孔安國撰孔子弟子亦七十二人劉向撰列仙亦七十二¶
人皇甫士安撰高士宗亦七十二人陳長文撰耆舊亦七十二¶
人(此陳留耆舊也此一書首尾具而不見題當是函封也)¶
羲白別紙事覺憶有此乃至佳可上著傳中也輒待保降當咨¶
呈求姓字亦又當見東卿此月內都當令成畢也動靜以白(此又¶
失上紙書語是初送神仙傳答也保降者須保命君來也又注此并書並似在縣下時非京都也)¶
仙傳猶未得治益要當代東卿至乃委曲耳昨日更委曲再三¶
<pb:CK-KZ_JY237_04p034b>¶
讀之故爲名作益以慨然符待晴當畫之別白¶
羲白傳未得書上王生所以爾者欲以見東卿東卿近來倉卒¶
不得啟此須後至乃呈尊處已別有一本不審可留此處本否¶
羲又欲更有所上所上者畢乃頓以奉還也謹白(長史此仙傳遂不顯世不¶
解那得如此恐楊以呈司命不許眞事宣行因隱絶之也)¶
不審方隅山中幽人爲已設坐於易遷戸中未聊白(方隅幽人卽謂掾也¶
令設虛坐于其母戸中耳)¶
信還須牛明日食竟遣送(右此書失上紙亦應是函封在縣下時)¶
羲頓首奉反告承服散三旦宣通心中此是得力深慰馳情願¶
善將和無復感動羲頃公私勿勿是故替覲小闋奉展楊羲頓¶
<pb:CK-KZ_JY237_04p035a>¶
首頓首¶
承二紀有患懸情近得師子書都不道病此必輕微耳小晴遣¶
信參之謹白¶
承石生往可念羲乃識之頃者甚多暴卒(亦無題此似都下書)¶
羲頓首頓首奉告見所疏夢并上章本末尋省反覆夢旣是注¶
章亦苦到甚以慨然想此魍魎尋散滅耳比行奉覲楊羲頓首¶
頓首¶
別疏願不以示人諸所屈曲奉覲一二¶
尊所疏夢當可解爾然大要是注氣之作也羲白¶
羲近連亦夢小掾有所道小云云大都無他耳亦欲不復信夢¶
<pb:CK-KZ_JY237_04p035b>¶
悟故不上白耳尊疹患未和多當是注炁小動所以爾耳上章¶
根具亦當足滅之謹白¶
羲白昔得小掾細白布靑紙香珠之屬然此逼左道虛妄之說¶
是故不復稍說耳自當以此物期之甲申也諸所曲屈筆不能¶
盡謹白(自掾去後楊多有諸感通事長史旣恒念憶故楊每及之也世中多不愜信幽顯所以不欲備說爾來已經太¶
元九年元嘉二十一年兩甲申矣不知此所期謂在何時謂丁亥數周之甲申乎)¶
羲頓首頓首奉告承尊體不和餘疹連動懸情灼灼想當偶爾¶
行損承欲章書自陳亦足以斷注鬼之害也夢悟亦不可專信¶
惟當以心鎭之耳尋復平承楊羲頓首頓首¶
承紀謁者還欣之尊已相見問其委曲邪謹白自小掾去世後¶
<pb:CK-KZ_JY237_04p036a>¶
咯無月不作十數夢見之又於睡卧之際亦形見委曲也所言¶
所行如平存爾然不信旣著遠近所嗤不敢復言之也¶
見告今具道夢聊復以白願不怪忤若尊意爲此爲罔罔者願¶
見還當卽以付火(此書無題亦是函封掾恒面來共記託以睡夢耳于時諸遊貴或聞楊降神信者多所請¶
問不信者則興誚毁故有此言以厲之)¶
¶
¶
¶
¶
¶
<pb:CK-KZ_JY237_04p036b>¶
¶
¶
¶
¶
¶
¶
¶
¶
¶
¶
<pb:CK-KZ_JY237_04p037a>¶
** 　　握眞輔第二¶
三月十九日夜夢小掾來在此靜中坐良久自說小茅山三會¶
水處極可看戲向從四平山中來路上見叔父持火炬滿手欲¶
以作變先生可向阿郎道如此鬼火使人口噤不得語此物乃¶
化爲風先生知之不小掾又曰方山大有侯叔草異佳葉乃大¶
昨乃大取近乃失去布複𧙢欲就先生乞此衣(掾兩庶生叔並早亡不知此當¶
是誰者方山卽四平山所謂遊處方源常與龍伯高等爲旅也旣採南燭又乞複𧙢則在洞中者猶須衣食故云杜廣平亦伐¶
薪貿糧而況今洞上之士乎斯眞豈復不知斷穀特是不應爲之耳)¶
小掾又曰今葬處不吉斷墓脉多所云云(右十九日夕所夢此則前書所六以白者¶
如此則掾亦還葬舊墓雖曰虛塚猶須吉地)右與長史書今所見眞手者訖此¶
<pb:CK-KZ_JY237_04p037b>¶
[○@厶][○@厶](前少一行又闕失上兩字)情兼無以喻懷尋省來告粗承同之僕尋往¶
相見近矣比者翹注良不可言給事安和(卽長史也)以十九日南州¶
二十二日當還功曹已入昨相見慰懷(功曹掾庶長兄小名揆者也)方爾悠¶
悠未卒歸也將琴絃之陰德乎聊當一笑(琴絃事出彭素經房中之術也)此卽¶
日無他公明日當復南州與大司馬別大司馬剋二十六發也¶
第七似不從征(公是簡文爲司徒也大司馬是桓温也鎭在姑熟應北伐慕容第七似是掾叔小名嗣伯者爲¶
尚書郎于時是太和四年已巳嵗三月中書也)乃遠送米將供洞齋之備耶若君遠研¶
玄鏡澄聲上音在深林之中遐人事之跡使此物之來卒無緣¶
也於今逢耳誠理盡備矣(洞齋卽大洞齋法今有眞書小訣如此則掾是備行上品七卷耳)¶
想所寫已了校當令熟秋冬之間其經當復示也(不知是何經明年掾便遁¶
<pb:CK-KZ_JY237_04p038a>¶
化也)¶
故服飢不春草生此物易尋想數詣玄水之處逍遙也僕此月¶
必往叙其不久(南燭冬乃不彫春時色味彌好旣呼爲飢則是掾合服石和者所以定錄云次服飢飯兼穀無¶
違但一劑干祀其事不同耳卽不知玄水在何處也)¶
亦不煩屬李李疾病未攝事承田己爲勞意敕語陳暉如此必¶
有秋望也此誠小小不暫勞君意者則事去矣¶
給事云南州還當并急四月半間欲至東山想無差錯矣比更¶
告茶一簿(直注行下云茶一簿未正可解當爲寄與掾也茶則是茗掾患淡飲所須兼亦以少寐也)¶
一日不見君常恐鄙恡之心已生矣君未復能屑屑中出於風¶
塵之間耶(右八條楊書並是在都送還山與掾失上紙此書師與弟子灼然作君僕用古體也)¶
<pb:CK-KZ_JY237_04p038b>¶
承給事體氣如故且甚延悚念侍省遑懼辭正爾燒香入靜具¶
啟夜當根陳情事使盡丹苦之理動靜別白尋更承問(此少上紙似在¶
縣下答虎牙道長史病事)¶
糊連給事前後書上啟神母因書小掾并呈前後答神母云小¶
掾截留給事書惟餘此見還(此亦是虎牙是掾去後事也神母應是南眞夫人右楊君在此所寫¶
外書及自記夢事并與答長史兩掾諸書疏及有存錄者記此又別有紀事酬答眞人書巳在前篇中)¶
長史書暮卧先存斗星在所卧席上¶
暮卧存星之時皆先陰呪星名然後存耳祝畢乃存星安卧其¶
中也然後密叩齒祝九星之精(右二條長史抄修洞房事)¶
見斧云酉年學戌年當歸戌年道炁當行天下云從戌年當受¶
<pb:CK-KZ_JY237_04p039a>¶
法(此一條是掾去後所記掾記是庚午年去此戌年卽應癸酉甲戌年受法者是就其眞人受經二奔之道十一年成眞故¶
定錄云復十六年乃覩我於東華者也)¶
經云主諸關鏡聰明始(此黃庭經中語)九月十七日已一百九十過¶
¶
¶
¶
¶
¶
¶
¶
<pb:CK-KZ_JY237_04p039b>¶
　　　已上並是朱畫朱書¶
九月二十六日夜始(此前後間中細字注者皆眞手也自別復一紙旣有兩九月便是一年中事其間亦¶
恐多有零落不存)¶
¶
¶
¶
　　　已上並是朱畫朱書¶
右此是長史自讀黃庭遍數也朱墨雜畫者是因修用時遇得¶
筆便題記之耳云長谷出日等亦是經中語當是讀至此句忽¶
有事應起故疏誌處也¶
<pb:CK-KZ_JY237_04p040a>¶
大洞眞玄張鍊三魂(出惡夢祝)¶
太上高精三帝丹靈(出善夢祝此二條事本經並應出大丹中今以抄出別已在第五篇中)¶
太都天錄顯於玄宫(出紫文仙相)¶
左目童子(出五神經)¶
仙者心學(出二十四神經也)¶
先閉炁二十四息(出紫文玄闕事)¶
行之十八年(亦是玄闕事)¶
大帝玄書(玄闕符事)¶
徒行事而不知神名還精而不知服此符(亦玄闕事)¶
魄惟得飲佪水月精(出紫文拘魂祝云)¶
<pb:CK-KZ_JY237_04p040b>¶
吾是天目(出飛步經祝)三啄齒太元上玄(夢冢墓祝今在第三篇)¶
魄惟聽飲月黃日丹(紫文制魄祝)¶
沐浴祝太上高眞(出九眞經傳祝)制蟲丸(出蘇君傳)¶
季道思和(似是記憶二茅君字疑作道字是誤耳)¶
玉簡靑錄高閣刻石(出空常祝語)石精玉馬照知鬼形(亦是空常祝語)¶
苞山下有石室銀戸方圓百里¶
崑崙山下有黃水名曰日月水飲者得仙(此二條未知何出未見其事)¶
告王君使傳知眞者告靑童使傳成眞者夫知眞者謂知眞而¶
得眞成眞者謂勤求而獲眞者耳(出消魔經序凡此者當皆是略記其旨自以備忘耳)¶
正月四日二月八日三月十一日四月十六日五月二十日六¶
<pb:CK-KZ_JY237_04p041a>¶
月二十四日七月二十八日八月十九日九月十六日十月十¶
三日十一月十日十二月七日¶
　右老子拔白日(此是太淸外術事似長史自抄用)¶
正月庚申二月辛酉三月庚戌四月癸亥五月壬子六月癸丑¶
七月甲寅八月乙卯九月甲辰十月丁巳十一月丙午十二月¶
丁未¶
　右上帝煞害日不可請乞百事無宜(此諸日皆是隨月支干衝破凶日也可以類求¶
　之亦恐非眞受雖百事無宜而常所脩行或値諸吉恐不可闕也)¶
所謂靜室者一曰茅屋二曰方溜室三曰環堵制屋之法用四¶
柱三桁二梁取同種材屋東西首長一丈九尺成中一丈二尺¶
<pb:CK-KZ_JY237_04p041b>¶
二頭各餘三尺後溜餘三尺五寸前南溜餘三尺棟去地九尺¶
六寸二邊桁去地七尺二寸東南開戸高六尺五寸廣二尺四¶
寸用材爲戸扇務令茂密無使有隙南面開牖名曰通光長一¶
尺七寸高一尺五寸在室中坐令平眉中有板床高一尺二寸¶
長九尺六寸廣六尺五寸薦席隨時寒暑又隨月建周旋轉首¶
壁墻泥令一尺厚好摩治之此法在名山大澤無人之野不宜¶
人間入室春秋四時皆有法然此蓋本道相承道家之一事耳¶
不足爲異也粗要知是以及(道機作靜室法與此異恐是別有告受者而不知審的今存想入室¶
亦可依之或云應有經也)¶
以正月十五日尙書省中直乞夢非常皆靈仙眞像多所道其¶
<pb:CK-KZ_JY237_04p042a>¶
子孫慶以閏月二日夕又夢仙靈共會吾請乞佳應又見有[○@厶]¶
(缺失一字)非常好以月半中忽見九老先生乘軺引從詣吾相見欣¶
然云連在宣城四十日始還問吾消息云今至蕪湖二十三日¶
當還還當省吾得見之欣然(此是作餘姚還爲尙書郎時也)以閏月四日夕夢¶
綵物如旛形皆舒著席上或如畫或如錦繡文字煥炳如言可¶
解而不可解愈舒愈更奇異云是楊舍人物時亦不見楊君也¶
意言當寫取云須能畫人整頓所未常見當有十許旛(太和八年閏十¶
月而楊君年二十三簡文始爲司徒恐未爲舍人亦恐是後年諸閏耳)¶
十一月十二日夢棺器露有水¶
十二月十八日左右夢以鐵釵刺玄武(此玄武恐是所言墓之玄武也非所存龜蛇者¶
<pb:CK-KZ_JY237_04p042b>¶
也)¶
二十一日夢見天子天子當年十六七許在殿上(此應康帝時不知是何年)¶
重復夢見在一處懸嶮自放落下岐危遙見劉升遠與語從此¶
當迴還迴還道難得一細以手巾穿之見吾城扶助吾遂得迴¶
旋(右六條並長史自記夢事)¶
十月九日詭上厨五人旨南山治(此長史自記事旨應作旨謂指誓雷平宅淨金也)牙¶
詣夫人詭當用雙金環汝無吾當具交以謝恩也¶
厚若有金貫便以奉夫人云以謝吏兵華功曹至意密語新[○@婦]¶
(脫婦字)令知宻之宻之若無便可以二雙金環奉跪勿𠫤勿𠫤若¶
欲得體上所寶玩者爲好(華功曹似是華僑而後又云楊意旨恐是非也厚似是虎牙婦也)¶
<pb:CK-KZ_JY237_04p043a>¶
吾近日疏與汝說二君應有詭其夕卽有誥云吾二人吏兵若¶
無功詭後小子不復爲人使楊意旨中謂可用釵小君卽言釵¶
所以導達開通自可用也新婦有金釵卽可用可停貫也先詣¶
夫人次詣二靈汝疇量之汝索鐶如一日疏新婦銀釵亦可用¶
良無便當用鐶吾停汝辭須詭當詭辭繼其下也不復別作(此書¶
卽涉前事也)¶
得佳淸閑云敕汝修內經是保命汝不答漠漠不當爾然此非¶
常意皆發自冥妙當作本末答當奉行此意口又無言爲不可¶
也(內經或應是黃庭不爾卽應是洞房中法爾)¶
陶休以二百紙與汝吾留百枚(檢陶譜長史婦親屬不見名休者)¶
<pb:CK-KZ_JY237_04p043b>¶
斧白米已當向盡汝餉之(此是供染爲靑飰者)¶
遷告云汝當小不佳防之(遷是易遷夫人也右此七條並長史與虎牙書)¶
　右許長史在世抄記紀中事目及夢并與兒書有存錄者訖¶
　此其與眞靈書已別在前卷中¶
先生自寄神炁投景東林沐浴閑邱乖我同心每東瞻滄海歎¶
逝之迅西眄雲涯哀興內發髣髴故鄕鬱何壘壘將欲身返歸¶
塗但矯足自抑耳於是靜心一思逸憑靈虛登巖崎嶇引領仰¶
玄冥志扉上遊雲竦眞始覺形非我質遂亡軀遂神矣浪心飈¶
外世路永絶足樂幽林外難一塞建志不倦精誠無廢遂遇明¶
師見受奇術淸講新妙玉音洞密吐納平顏鍊魂保骨沖氣夷¶
<pb:CK-KZ_JY237_04p044a>¶
泯無復內外也(此則王世龍等所受服玉液諸法也)¶
但恨吾遭良師之太晚也反滯性之不早矣吾得道之狀艱辛¶
情事定錄眞君已當說之矣崇賴成覆救濟之功天地不能渝¶
也(謂應作踰字此則是定錄所說被試事也)¶
聞弟遠造上法(上淸諸道也)偶眞重幽(雲林降也)心觀靈元(謝過法也)炁陶太¶
素(五神事也)登七闕之巍峩(飛天堽也)味三辰以積遷(日月五星)虛落霄表精¶
郎九玄此道高邈非是吾徒所得聞也亦由下挺禀淺未由望¶
也然高行者常戒在危殆得趣者常險乎將失禍福之明於斯¶
而用矣道親於勤神歸精感丹心待眞招之須臾若念慮百端¶
狹以營道雖騁百年亦無冀也三官急難吾昔聞之在前(重論排遣¶
<pb:CK-KZ_JY237_04p044b>¶
諸試難事得爲爾前通也)七考之福旣以播之於後(子何功業當復延及長史父子也)因運¶
乘易不亦速耶幾成而敗自己而作試校千端因邪而生耳想¶
善加苦心勞形勤諸功德萬物云云亦何益哉斧子蕭蕭其可¶
羡也各不自悟當造此事斧獨何人享其高乎(歎獨絶超邈也)師友之¶
結得失所宗託景希眞在于此舉也吾方棲神岫室蔭形深林¶
采汧谷之幽芝掇丹草以成眞矣(成眞之辭小爲夸激)昔約道成當還詭¶
信雖未都通徹粗有髣髴亦欲暫偃洞野看望墳塋不期而往¶
冀暫見弟因緣簡略臨書增懷映謝(從曾祖本名映改名遠遊此十字榮弟注右一條先¶
生被試後因事長史于時應已在蓋竹山定錄云辰年當暫出還人食詭則此應是丙寅丁卯年中書也)¶
掾泰和元年八月服六甲符(此靈飛六甲法別有經)¶
<pb:CK-KZ_JY237_04p045a>¶
泰和二年太嵗在丁卯正月行迴元道(此是謝過法別有經)¶
泰和二年二月中行空常(此飛步別法)¶
泰和二年四月服靑牙(此靑牙始生法世未見經)¶
泰和二年七月行日月在心泥丸之道(右五條共一片紙記)¶
存日月在泥丸法泰和二年六月行(前云七月而此云六月字當有舛誤者此卽服日月¶
芒法)¶
泰和三年五月行奔二景道(此則儀璘之法雖已有抄事未見大經又二條又別一片紙朱書不¶
與前事相連也)¶
二月三日夜[○@厶][○@厶](脫失兩字應似是名)夢鄭白夫人道之交有內宻而外¶
疎者鄭之區區今卽是也當與嶒姑俱來(鄭者鄧芝母也與易遷夫人周旋故夢于¶
<pb:CK-KZ_JY237_04p045b>¶
掾以結芝冥津嶒姑未測是誰交夢亦應是二三年二月中也)¶
四月二十七日夜半夢見一女子著上下靑綾衣與吾相見自¶
稱云我是王眉壽之小妹也相見時似如在山林之間云明日¶
可暫出西門外有犢車白牛皮巾裹僕御頭者是我車也後別¶
相詣於貴解因口喻作詩如別¶
乘炁涉淥津採藥中山巔披心煥靈想蕭蕩無悟言願與盛德¶
遊驂駟騁因緣榮塵何足尋疾激君淸玄苟能攝妙觀吐納可¶
長年(王眉壽之小妹卽中侯夫人也掾旣未接眞故假夢以通旨而有榮塵之句又恐非掾矣)¶
泰和元年六月五日夕夢忽聞天上有金石鍾鼓之音仍仰看¶
見彩雲如虹氣狀爽爽彌漫天上從東直西趣意中謂是女靈¶
<pb:CK-KZ_JY237_04p046a>¶
行或呼爲元君忽復如從路上行欻然已過玉斧又將主簿追¶
望唯見輦輿後從朱衣人皆迴還見禮路邊有一人白衣似卜¶
師因見語云君體羸不堪事可專修所行勿雜他事若不專君¶
當得病君不見信者自當得夢此人自稱姓縢(主簿卽兄虎牙也)¶
七月向末玉斧夢身體飛揚豁然入一屋下累床南向坐自謂¶
是合日揚光顚迴五辰之道(此語出消魔經太上之辭焉)見一人在東面立¶
手舒卷書看見如畫圖像山岳狀下輒有書說亦與執書人語¶
良久¶
八月三日夕夢忽有一人弊衣長形容從一小兒來如徇簫(簫作¶
嘯旨謂如今徇嘯賣物人也)坐與玉斧語乃說上道事斧仍驚愕更危坐須¶
<pb:CK-KZ_JY237_04p046b>¶
臾將進內戸大論上道顧小兒莫令人見我外鼓斧問樂耶(謂鈞¶
天廣樂上淸之曲也)云不來欲得可取之爾君自當得鈞樂因問鈞樂幾¶
人答曰十人一鈞大法乃至於萬不知道至十萬仍覺復眠又¶
夢見卷書見玉斧書先舒惟見後是王君事似四輔傳盡共在¶
上多論王君學道時見語學道厯年事自可須二三年間邪意¶
甚敬此人未得拜便覺末見主簿亦在坐¶
泰和元年八月三十日夕夢得一帙有四小卷書云是神母書¶
或云是傳皆以靑細布爲秩秩兩頭紅色書皆是素時先生亦¶
在間又爲玉斧書此傳上篇於戸外壁辟方素上其字似符或¶
如獸像帙布亦不正似布謹記(先生卽楊君也)¶
<pb:CK-KZ_JY237_04p047a>¶
泰和三年三月二十五日夕玉斧夢行見天上白雲彌滿纏合¶
甚下而不高仰望雲間時有空處狀如山穴東行數步覺東北¶
有大道便順道行得一深室或如石室白炁從室中出又似水¶
鬱勃來冠玉斧身時急坐亦不恐向炁忽散見室裏有牀席器¶
物殊整潔意中自謂是靈人所住止處仍向室拜叩頭訖請乞¶
室內有一穴玉斧復從此前進穴內甚急小不得前意復更欲¶
進忽見一人在室外語玉斧未可進尋當得前乃向此人再拜¶
揖而退又見送至道上說玉斧應受書之言極殷勤委曲當勤¶
存南眞夫人使三人送玉斧令通板橋初出又見犢車中有二¶
露頭年少與向人言笑未至所住便覺欣願靈悟如夢之告謹¶
<pb:CK-KZ_JY237_04p047b>¶
以記之(右七條並掾自疏記夢事于時區區之心亦與隱居今日何異)¶
三月八日拜疏玉斧言鄭恨還奉敕尊猶患飲痛不除違遠竦¶
息陰臑願今餐食無恙卽日此蒙恩牙近至此便西願早至謹¶
及啟疏玉斧再拜¶
玉斧言尊欲得六甲符似在句容牙處斧都不以書來山中願¶
就牙器中料謹啟(此六甲符非靈飛也當是在右玄錄也)¶
玉斧言承近三日會流盃尊亦作詩後信願寄還謹啟¶
鹽茗卽至願賜檳榔斧常須食謹啟(恒須茗及檳榔亦是多痰飲意故云可數沐浴濯水¶
疾之瘕也此書體重小異今世呼父爲尊於理乃好昔時儀多如此也)¶
四月十七日拜疏玉斧言漸熱不審尊體動靜何如願飲漸覺¶
<pb:CK-KZ_JY237_04p048a>¶
除違遠燋竦急假願行出卽日此䝉恩謹及啟疏玉斧再拜¶
玉斧言有檳榔願賜今暫倩徐沈出至便反謹啟¶
四月十八日拜疏玉斧言昨徐沈啟願卽至漸熱不審尊體康¶
和飲漸覺除違遠戀竦牙如常揆時得出斧粗蒙恩謹及馮令¶
史啟疏玉斧再拜(揆是庶長兄也)¶
四月二十一日拜疏玉斧言陰熱不審尊體動靜何如飲覺䝉¶
恩陳輝來尊今日當至斧近齋唯尊來餘人難相見願道路安¶
穩小史在戸內使不欲經遠或淹謹及陳輝啟疏玉斧再拜(此亦¶
明眞齋惟在斷外人避淹而已小史當是其名而猶進小兒於室內使者貴勝人自不能躬親猥碎也)¶
玉斧言揆牙亦得暫還此安穩謹啟¶
<pb:CK-KZ_JY237_04p048b>¶
四月二十三日拜疏玉斧言奉敕昨夜至慰馳竦熱願尊體餐¶
食無恙未得侍見戀慕旦陳滕啟疏願已至謹及啟疏玉斧再¶
拜¶
玉斧言楊舍人弟病委頓爲懸耿想行當佳謹啟(前楊書云老母今此云弟¶
唯兩事顯耳其餘親族皆莫之聞)¶
四月二十八日拜疏玉斧言昨奉敕慰竦息陰炁願尊體無恙¶
飲覺除違燋竦謹及啟疏玉斧再拜¶
玉斧言錢卽與田主此間都無復密付二升餘華新婦欲得少¶
許願分之亦長在中謹啟(山家貧儉亦殊爲契闊華新婦卽牙妻也)¶
五月四日拜疏玉斧言節至增感思濕熱不審尊體動靜何如¶
<pb:CK-KZ_JY237_04p049a>¶
飲猶未除違遠竦灼服散微得飲水猶是得益願彼大小無恙¶
尊五日當下願必果謹遣扶南啟疏玉斧再拜¶
玉斧言陳鹿至尊賜脯及蒸葱卽至帝都已還束甚得[○@厶][○@厶][○@厶]¶
[○@厶](失四字)謹啟(從二十三日來凡三書長史並似在縣下家中時也)¶
玉斧言承舍人下恐過句容未進此湛家穀猶未熟今遣朱生¶
出參願尊卽令生反得穀願爲都作米此無可舂者若至便當¶
就合恐藥草燥得米下船乃可採草謹啟¶
玉斧言此間釡小可正一斛不與甑相宜又上稻應得釡用都¶
有大釡容二斛已上者願與諸藥俱致無見可否足借釡當於¶
縣下(少一行十許字)謹啟(此求米及大釡皆是作飢飯所須也云穀未熟當在九月中此一書長史在都下)¶
<pb:CK-KZ_JY237_04p049b>¶
　右八條掾在山與答父書于時長史在都及縣下也¶
　右此並掾在世間所記事及書有存錄者訖此(又有與眞靈辭具在前篇)¶
¶
¶
¶
¶
¶
¶
¶
¶
<pb:CK-KZ_JY237_04p050a>¶
** 　　翼眞檢第一¶
*** 　　　眞誥敘錄¶
眞誥運題象第一(此卷並立辭表意發詠暢旨論冥數感對自相儔會分爲四卷)眞誥甄命授¶
第二(此卷並詮導行學誠厲愆怠兼曉諭分挺炳發禍福分爲四卷)眞誥協昌期第三(此卷並修行條¶
領服御節度以會用爲宜隨事顯法)眞誥稽神樞第四(此卷並區貫山水宣叙洞宅測眞仙位業領理所闕¶
分爲四卷)眞誥闡幽微第五(此卷並鬼神宫府官司氏族明形識不滅善惡無遺分爲二卷)眞誥握¶
眞輔第六(此卷是三君在世自所記錄及書疏往來非眞誥之例分爲二卷)眞誥翼眞檢第七¶
(此卷是摽明眞緒證質玄原悉隱居所述非眞誥之例分爲二卷)¶
　　　右眞誥一藴(其十六卷是眞人所誥四卷是在世記述)¶
　仰尋道經上淸上品事極高眞之業佛經妙法蓮華理會一¶
<pb:CK-KZ_JY237_04p050b>¶
　乘之致仙書莊子內篇義窮玄任之境此三道足以包括萬¶
　象體具幽明而並各二十卷者當是璇璣七政以齊八方故¶
　也隱居所製登眞隱訣亦爲七貫今述此眞誥復成七日五¶
　七之數物理備矣¶
　夫眞人之旨不同世目謹仰範緯候取其義類以三言爲題¶
　所以莊篇亦如此者蓋長桑公子之微言故也俗儒觀之未¶
　解所以¶
眞誥者眞人口㖟之誥也猶如佛經皆言佛說而顧玄平謂爲¶
眞迹當言眞人之手書迹也亦可言眞人之所行事迹也若以¶
手書爲言眞人不得爲隸字若以事迹爲目則此迹不在眞人¶
<pb:CK-KZ_JY237_04p051a>¶
爾且書此之時未得稱眞旣於義無旨故不宜爲號¶
南嶽夫人傳載靑籙文云嵗在甲子朔日辛亥先農饗旦甲寅¶
羽水起安啟年經乃始傳得道之子當修玉文¶
謹推按晉厯哀帝興甯二年太嵗甲子正月一日辛亥朔(厯忌可祀¶
先農)四日甲寅羽水(正月中炁羽卽雨也)起者興也安者甯也故迂隱其稱¶
耳如此則興甯二年正月南眞已降授楊君諸經也今檢眞授¶
中有年月最先者唯三年乙丑嵗六月二十一日定錄所問從¶
此月日相次稍有降事¶
又按中侯夫人告云令種竹比宇以致繼嗣又云福和者當有¶
二子盛德命世尋此是簡文爲相王時以無兒所請於是李夫¶
<pb:CK-KZ_JY237_04p051b>¶
人生孝武及會稽王(福和應是李夫人私名也于時猶在卑賤)孝武崩時年三十五¶
則是壬戌年生又在甲子前二嵗如此眾眞降楊已久矣¶
又定錄以乙丑年六月喻書與長史云曾得往年三月八日書¶
此亦應是癸亥甲子年中也¶
又按愕綠華以升平三年降卽是己未嵗又在甲子前五年此¶
降雖非楊君楊君已知見而記之也又按乙丑嵗安妃謂楊君¶
曰復二十二年明君將乘雲駕龍北朝上淸則應以太元十一¶
年丙戌去世如此二十許載辭事不少今之所存略有數年尋¶
檢首尾百不遺一又按眾眞未降楊之前已令華僑通傳音意¶
於長史華旣漏妄被黜故復使楊令授而華時文迹都不出世¶
<pb:CK-KZ_JY237_04p052a>¶
又按二許雖玄挺高秀而質撓世迹故未得接眞今所授之事¶
多是爲許立辭悉楊授旨疏以示許爾唯安妃數條是楊自所¶
記錄今人見題目云某日某月某君㖟許長史及掾某皆謂是¶
二許親承音旨殊不然也今有二許書者並是別寫楊所示者¶
耳¶
又按掾自記云泰和三年行某道二錄是二年受自三年後無¶
復有䟽長史正書旣不工所繕寫蓋少今一事乃有兩三本皆¶
是二許重寫悉無異同然楊諸書記都無重本明知唯在掾間¶
者于今頗存而楊間自有杳然莫測自楊去後六七年中長史¶
間迹亦悉不顯又按今所詮綜年月唯乙丑嵗事最多其丙寅¶
<pb:CK-KZ_JY237_04p052b>¶
丁卯各數條而已且第一卷猶可領略次第其餘卷日月前後¶
參差不盡得序¶
又按凡所注日月某受多不書年今正率其先後以爲次第事¶
有斷絶亦不必皆得又本無年月及不注某受者並不可知依¶
先闕之¶
又按眞授說餘人好惡者皆是長史因楊請問故各有所答並¶
宻在許間于時其人未必悉知又按併衿接景陽安亦灼然顯¶
說凡所興有待無待諸詩及辭喻諷旨皆是雲林應降嬪仙侯¶
事義並亦表著而南眞自是訓授之師紫微則下教之匠並不¶
關儔結之例但中候昭靈亦似別有所在旣事未一時故不正¶
<pb:CK-KZ_JY237_04p053a>¶
的的耳其餘男眞或陪從所引或職司所任至如二君最爲領¶
據之主今人讀此辭事若不悟斯理者永不領其旨故略摽大¶
意宜共宻之¶
又按二許應修經業旣未得接眞無由見經故南眞先以授楊¶
然後使傳傳則成師所以長史與右英書云南眞哀矜去春使¶
經師見授洞房云云而二許以世典爲隔未崇禮敬楊亦不敢¶
自處旣違眞科故告云受經則師乃恥之耶然則南眞是玄中¶
之師故楊及長史皆謂爲玄師又云疾者當啟告於玄師不爾¶
不差而長史與右英及眾眞書亦稱惶恐言者此同於師儀爾¶
實非師也¶
<pb:CK-KZ_JY237_04p053b>¶
又按楊書中有草行多儳黵者皆是受旨時書旣忽遽貴略後¶
更追憶前語隨復增損之也有謹正好書者是更復重起以示¶
長史耳¶
又按三君手書今旣不摹則混寫無由分別故各注條下若有¶
未見眞手不知是何君書者注云某書又有四五異手書未辨¶
爲同時使寫爲後人更寫旣無姓名不證眞僞今並撰錄注其¶
條下以甲乙丙丁各甄別之¶
又按書字中有異手增損儳改多是許丞及丞子所爲或招引¶
名稱或取會當時並多浮妄而顧皆不能辨從而取之今旣非¶
摹書恐漸致亂或並隨字注銘若是眞手自治不復顯別¶
<pb:CK-KZ_JY237_04p054a>¶
又按三君手迹楊君書最工不今不古能大能細大較雖祖効¶
郄法筆力規矩並於二王而名不顯者當以地微兼爲二王所¶
抑故也掾書乃是學楊而字體勁利偏善寫經畫符與楊相似¶
鬱勃鋒勢迨非人功所逮長史章草乃能而正書古拙符又不¶
巧故不寫經也隱居昔見張道恩善別法書歎其神識今覩三¶
君跡一字一畫便望影懸了自思非智藝所及特天假此監令¶
有以顯悟爾¶
又按三君手書作字有異今世者有龜龍虛華顯服寫辭闕關¶
之例三君同爾其楊飛(掾飛)楊我(掾我)楊靈(長史靈掾靈)楊眞(長史眞)楊師¶
(掾師)楊惡(長史惡)此其自相爲異者又鬼魔字皆作摩淨潔皆作盛¶
<pb:CK-KZ_JY237_04p054b>¶
潔盛貯皆作請貯凡大略如此亦不可備記恐後人以世手傳¶
寫必隨世改動故標示其例令相承謹按爾此諸同異悉已具¶
載在登眞隱訣中¶
又按三君書字有不得體者於理乃應治易要宜全其本跡不¶
可從實闇改則澆流散亂不復固眞今並各朱郭疑字而注其¶
下¶
又按三君多書荆州白牋嵗月積久或首尾零落或魚爛缺失¶
前人糊㩉不能悉相連補並先抄取書字因毁除碎敗所缺之¶
處非復眞手雖他人充題事由先言今並從實綴錄不復分析¶
又按三君書有全卷者惟道授二許寫酆都宫記是楊及掾書¶
<pb:CK-KZ_JY237_04p055a>¶
並有首尾完具事亦相類其餘或五紙三紙一紙一片悉後人¶
糊連相隨非本家次比今並挑抜取其年月事類相貫不復依¶
如先卷¶
又按眾眞辭旨皆有義趣或詩或戒互相酬配而顧所撰眞迹¶
枝分類別各爲部卷致語用乖越不復可領今並還依本事弁¶
日月紙墨相承貫者以爲詮次¶
又按起居寶神及明堂夢祝述叙諸法十有餘條乃多是抄經¶
而無正首尾猶如日芒日象玄白服霧之屬而顧獨不撰用致¶
令遺逸今並詮錄各從其例¶
又按有未見眞本復不測有無流傳所記舛駁不類者未敢便¶
<pb:CK-KZ_JY237_04p055b>¶
頓省除皆且注所疑之意各於條下¶
又按所載洞宫及諸山仙人氏族並欲以外書詳注出其根宗¶
恐大致顯泄仰忤冥軌唯有異同疑昧者略摽言之其酆宫鬼¶
官乃可隨宜顯說¶
又按此書所起以眞降爲先然後眾事繼述眞降之顯在乎九¶
華而顧撰最致末卷¶
又先生事迹未近眞階尙不宜預在此部而顧遂載王右軍父¶
子書傳並於事爲非今以安記第一省除許傳別充外書神仙¶
之例惟先生成仙之後與弟書一篇留在下卷¶
又長史書即是問華陽事華陽事仍是答長史書强分爲兩部¶
<pb:CK-KZ_JY237_04p056a>¶
於事相失今依旨還爲貫次又顧所記二許年月殊自違僻今¶
謹依眞㖟檢求又以許家譜參校注名異同在此卷後¶
又按三君書迹有非疏眞㖟或寫世間典籍兼自記夢事及相¶
聞尺牘皆不宜雜在眞誥品中旣寶重筆墨今並撰錄共爲第¶
六一卷顧所遺者復有數條亦依例載上¶
又眞誥中凡有紫書大字者皆隱居別抄取三君手書經中雜¶
事各相配類共爲證明諸經旣非聊爾可見便於例致隔今同¶
出在此則易得尋究又此六篇中有朱書細字者悉隱居所注¶
以爲誌別其墨書細字猶是本文眞經始末¶
伏尋上淸眞經出世之源始於晉哀帝興甯二年太嵗甲子紫¶
<pb:CK-KZ_JY237_04p056b>¶
虛元君上眞司命南嶽魏夫人下降授弟子瑯瑘王司徒公府¶
舍人楊某使作隸字寫出以傳護軍長史句容許某并弟三息¶
上計掾某某二許又更起寫修行得道凡三君手書今見在世¶
者經傳大小十餘篇多掾寫眞㖟四十餘卷多楊書(瑯琊王卽簡文帝在¶
東府爲相王時也)長史掾立宅在小茅後雷平山西北掾於宅治寫修¶
用以泰和五年隱化長史以泰元元年又去掾子黃民時年十¶
七乃收集所寫經符秘籙厯嵗于時亦有數卷散出在諸親通¶
間今句容所得者是也元興三年京畿紛亂黃民乃奉經入剡¶
(長史父昔爲剡縣令甚有德惠長史大兄亦又在剡居是故投憩焉)爲東闡馬朗家所供養(朗一名温¶
公)朗同堂弟名罕共相周給時人咸知許先生得道又祖父亦¶
<pb:CK-KZ_JY237_04p057a>¶
有名稱多加宗敬錢塘杜道鞠(卽居十京產之父)道業富盛數相招致¶
于時諸人並未知尋閲經法止稟奉而已至義熙中魯國孔默¶
崇信道教爲晉安太守罷職還至錢塘聞有許郎先人得道經¶
書具存乃往詣許許不與相見孔膝行稽顙積有旬月兼獻奉¶
殷勤用情甚至許不獲已始乃傳之孔仍令晉安郡吏王興繕¶
寫(興善有心尚又能書畫故以委之)孔還都唯寶錄而已竟未修用元嘉中復¶
爲廣州剌史及亡後其子熙先休先才學敏贍竊取看覽見大¶
洞眞經說云誦之萬遍則能得仙大致譏誚殊謂不然以爲仙¶
道必須丹藥鍊形乃可超舉豈有空積聲詠以致羽服兼有諸¶
道人助毁其法或謂不宜蓄此因一時焚蕩無復孑遺(此當是冥意不¶
<pb:CK-KZ_JY237_04p057b>¶
欲使流傳於外世故也後熙先等復與范曄同謀被誅也)王興先爲孔寫輒復私繕一通後¶
將還東修學始濟浙江便遇風淪漂唯有黃庭一篇得存興乃¶
自加切責仍住剡山稍就讀誦山靈卽火燒其屋又於露壇研¶
詠俄頃驟雨紙墨霑壞遍數遂不得畢興深知罪譴杜絶人倫¶
惟書厯日貿糧以續炁命其子道泰爲晉安船官督資產豐富¶
數來拜獻兼以二奴奉給興一無留納而終乎剡山於是孔王¶
所寫眞經二本前後皆滅遂不行世(此當是興先不師受妄竊寫用所致如此也)¶
復有王靈期者才思綺拔志規敷道見葛巢甫造構靈寶風教¶
大行深所忿嫉於是詣許丞求受上經丞不相允王凍露霜雪¶
幾至性命許感其誠到遂復授之王得經欣躍退還尋究知至¶
<pb:CK-KZ_JY237_04p058a>¶
法不可宣行要言難以顯泄乃竊加損益盛其藻麗依王魏諸¶
傳題目張開造制以備其錄并增重詭信崇貴其道凡五十餘¶
篇趍競之徒聞其豐博互來宗稟傳寫旣廣枝葉繫雜新舊渾¶
淆未易甄別自非已見眞經實難證辨(其點綴手本頗有漏出卽今猶存又朱先生僧¶
標學增褚公伯玉語云天下才情人故自絶羣吾與王靈期同船發都至頓破崗隷竟便已作得兩卷上經實自可訝自靈期¶
已前上經已往往舛雜弘農楊洗隆安和四年庚子嵗于海陵再遇隱盟上經二十餘篇有數卷非眞其云尋經已來一十二¶
年此則楊君去後便以動作故靈寶經中得取以相揉非都是靈期造製但所造製者自多耳)今世中相傳流¶
布京師及江東數郡略無人不有但江外尙未多爾(此當是道法應宣而¶
眞妙不可廣布故令王造行此意也)王旣獨擅新奇舉世崇奉遂託云眞授非復¶
先本許見卷袠華廣詭信豐厚門徒殷盛金帛充積亦復莫測¶
<pb:CK-KZ_JY237_04p058b>¶
其然乃鄙閉自有之書而更就王求寫於是合迹俱宣同聲相¶
讚故致許王齊轡眞僞比蹤承流向風千里而至後又有菜買¶
者亦從許受得此十數卷頗兼眞本分張傳受其迹不復具存¶
(菜買善行下道之教於上經不甚流傳也)馬朗旣見許所傳王經卷目增多復欲更¶
受營理詭信克日當度忽夢見有一玉椀從天來下墜地破碎¶
覺而發疑云此經當在天爲寶下地不復堪用於是便停(論馬朗雖¶
不修學而寶奉精至夢旣不凡解之又善亦應是得道人)元嘉六年許丞欲移歸錢塘乃封¶
其先眞經一厨子且付馬朗淨室之中語朗云此經並是先靈¶
之迹惟須我自來取縱有書信愼勿與之乃分持經傳及雜書¶
十數卷自隨來至杜家停數月疾患慮恐不差遣人取經朗旣¶
<pb:CK-KZ_JY237_04p059a>¶
惜書兼執先旨近親受教敕豈敢輕付遂不與信俄而許便過¶
世所賫者因留杜間卽今世上諸經書悉是也許丞長子榮弟¶
迎喪還鄕服闋後上剡就馬求經馬善料理不與其經許旣慙¶
戢不復苦索仍停剡住因又以靈期之經教授唱言並寫眞本¶
又皆注經後云某年某月某眞人授許遠遊(于時世人多知先生服食入山得道¶
而不究長史父子事迹故也)人亦初無疑悟者經涉數年中唯就馬得兩三¶
卷眞經頗亦宣泄(今王惠朗諸人所得者是也)元嘉十二年仍於剡亡因葬¶
白山(榮弟在剡大縱淫侈都不以經學爲意所以何公在馬家快得尋寫)馬朗馬罕敬事經寶有¶
過君父恒使有心奴子二人(一名白首一名平頭)常侍直香火洒掃拂拭¶
每有神光靈炁見於室宇朗妻頗能通見云數有靑衣玉女空¶
<pb:CK-KZ_JY237_04p059b>¶
中去來狀如飛鳥馬家遂致富盛資產巨萬年老命終朗子洪¶
洪弟眞罕子智等猶共遵向末年事佛乃弛廢之爾(此當是經運應出所¶
致也)¶
山陰何道敬志向專素頗工書畫少遊剡山爲馬家所供侍經¶
書法事皆以委之見此符跡炳煥異於世文以元嘉十一年稍¶
就摹寫馬罕旣在別宅兼令何爲起數篇所以二錄合本仍留¶
罕間何後多換取眞書出還剡東墅靑壇山住乃記說眞經之¶
事可有兩三紙但何性鄙滯不能精修高業後多致散失猶餘¶
數卷今在其女弟子始豐後堂山張玉景間(何常以彭素爲事質又野朴顧居士¶
聞其得經故往詣尋詣正遇見荷鋤外還顧謂是奴僕因問何公在否何答不知於是還裏永不相見顧留停累日謂苦備至¶
<pb:CK-KZ_JY237_04p060a>¶
遂不接之時人咸以何鄙恥不除而失知人之會也)何旣分將經去又泄說其意馬朗忿¶
恨乃洋銅灌厨籥約敕家人不得復開大明七年三吳飢饉剡¶
縣得熟樓居士惠明者先以在剡乃復攜女師鹽官鍾義山眷¶
屬數人就食此境樓旣善於章符五行宿命亦皆開解馬洪又¶
復宗事出入堂靜備覩經厨先已見何所記意甚貪樂而有鐍¶
嚴固觀覽無方景和元年乃出都令嘉興殳季眞啟敕封取景¶
和旣猖狂樓謂上經不可出世乃料簡取眞經眞傳及雜㖟十¶
餘篇乃留置鍾間唯以豁落符及眞㖟二十許小篇并何公所¶
摹二錄等將至都殳卽以呈景和於華林暫開仍以付後堂道¶
士泰始初殳乃啟將出私解¶
<pb:CK-KZ_JY237_04p060b>¶
陸修靜南下立崇虛館又取在館陸亡隨還廬山徐叔摽後將¶
下都及徐亡仍在陸兄子瓌文間(此中有三君所書眞受後人糊連裝㩉分爲二十四篇建¶
元三年敕董仲民往廬山營功德董欲求神異徐因分楊書一篇爲兩篇與董還上高帝高帝以付五經典書戴慶戴慶出外¶
仍將自隨徐因亡後弟子李果之又取一篇及豁以去所餘惟二十一篇悉以還封昭臺也)¶
樓從都還仍住剡就鍾求先所留眞經鍾不以還之乃就起寫¶
久久方得數篇旣與馬洪爲恨移歸東陽長山馬後遂來潛取¶
而誤得他經樓中時似復有所零落今猶應一兩篇在(其二卷已還封¶
昭臺)¶
¶
¶
<pb:CK-KZ_JY237_04p061a>¶
** 　　翼眞檢第二¶
孔璪賤時杜居士京產將諸經書往剡南墅大墟住始與顧歡¶
戚景玄朱僧摽等數人共相料視顧先已寫在樓間經粗識眞¶
書於是分別選出凡有經傳四五卷眞㖟七八篇今猶在杜家¶
(其經二眞並眞㖟已還封昭臺宋大明末有戴法興兄延興作剡縣亦好道及吳興天目山諸玄秀並頗得寫杜經樓從弟道¶
濟及法眞鍾興女傳光並得寫樓鍾間經亦互相通涉雖各摹符而殊多麤略唯加意潤色滑澤取好了無復規矩鋒勢寫經¶
又多浮謬至庚午嵗隱居入東陽道諸晚學者漸効爲精山陰潘文盛錢塘杜高士義興蔣弘素句容許靈眞並是能者時人¶
令知摹二王法書而永不悟摹眞經經正起隱居手爾亦不必皆須郭塡但一筆就畫勢力殆不異眞至於符無大小故宜皆¶
應郭塡也)泰始四年終於剡移還始甯岹山馬智晚爲眾僧所說改¶
事佛法悉以道經數十卷送與鍾皆是何公先爲其父寫者亦¶
<pb:CK-KZ_JY237_04p061b>¶
有王靈期雜經惟四五篇并眞㖟六七篇是眞手不關樓所得¶
者(其經二卷此眞㖟等悉已還封昭臺鍾亡後所餘亡應在兄女及戚景玄處)¶
昔有陳雷者東陽人是許長史門附謹敬有心長史常使典看¶
經書頗加訓授其亦換有所寫兼得長史自步七元星圖長史¶
去後因還東陽義熙十三年與東陽太守任城魏欣之兄子二¶
人共合丹丹成三人前後服服皆有神異託迹暫死化遁而去¶
雷有孫名某號爲長樂今居永康橫江橋北菁山道士樊仙亦¶
頗就得所寫經書但步圖猶在其處今所服用卽是其本自此¶
前凡諸經書在處者其篇數並別有目錄若止零牒一兩篇者¶
今復顯題卷目如後¶
<pb:CK-KZ_JY237_04p062a>¶
楊書靈寶五符一卷本在句容葛粲間泰始某年葛以示陸先¶
生陸旣敷述眞文赤書人鳥五符等教授施行已廣不欲復顯¶
出奇迹因以絹物與葛請取甚加隱閉顧公聞而苦求一看遂¶
不令見唯以傳東陽孫遊嶽及女弟子梅令文陸亡亦隨還廬¶
山徐叔摽後將出徐亡乃在陸瓌文間(已還封昭臺)¶
楊書王君傳一卷本在句容葛永眞間中又在王文淸家後屬¶
茅山道士葛景仙(已還封昭臺)¶
掾書飛步經一卷本在句容嚴虬家大明七年饑荒少糧其里¶
王文淸以錢食與嚴求得之因在王家(已還封昭臺)¶
掾書西嶽公禁山符楊書中黃制虎豹符凡二短卷本上虞吳¶
<pb:CK-KZ_JY237_04p062b>¶
曇拔所得許丞一瓠𤬛雜道書吳以此二卷與褚先生伯玉伯¶
玉居南霍遊行諸山恒帶自隨褚亡留在弟子朱僧摽間後褚¶
弟五弟之孫名仲儼又就朱取之(已還封昭臺吳曇拔者上虞且靡人頗有才致初爲道士¶
許丞以一瓠𤬛書皆三君小小要用雜訣以與之其後事佛出家悉分散乞人都盡後又罷佛還俗遂留宕而終諸書訣並未¶
測所在)¶
掾書太素五神二十四神并迴元隱道經一卷及八素陰陽歌¶
一卷並東陽章靈民先出都遇得之章于時未識眞書惟言是¶
道家常經而已歸東陽以示顧顧不向道仍留之分迴元爲二¶
卷章後旣知方就求得今在章間其二景歌一卷章已與孫公¶
(已還封昭臺章云于時又有曲素金眞金華等數卷魚爛穿壞旣未悟其眞手不知㩉錄惟寫取文字而已經本悉埋藏之也)¶
<pb:CK-KZ_JY237_04p063a>¶
掾書所佩列紀黃素書一短卷本許丞以與弟子蘇道會道會¶
以授上虞何法仁法仁以傳朱僧摽僧摽以奉鍾法師樓居士¶
見而求取今猶應在樓間¶
掾抄魏傳中黃庭經并復眞授數紙先在剡山王惠朗間王亡¶
後今應是其女弟子及同學章靈民處¶
永興有一姓解家者昔亦經供養許郎又得小小雜書後菁山¶
女道士樊妙羅因緣得其楊書酆宫事一卷樊亡在其女弟子¶
沈偶間沈又以與四明山孔總(已還封昭臺)解家所餘今絶蹤迹又¶
聞山陰及錢塘數家皆有古經恐脫雜眞書從來遂未獲尋檢¶
想好學挺分之子可殷勤求之脫有所得見使一覩則瓊礫辨¶
<pb:CK-KZ_JY237_04p063b>¶
矣(又魏夫人小息還爲會稽時携夫人中箱法衣并有經書自隨供養後仍留山陰于今尙在未獲尋求之)¶
　　　眞冑世譜(此是今日伸述故可稱眞胄)¶
謹按許長史六世祖名光字少張卽司徒許敬之第五子也靈¶
帝時兄訓及訓子相並儻附閹人貴盛光懼患及以中平二年¶
乙丑嵗來渡江居丹陽之句容縣都鄕吉楊里後值吳初事爲¶
光祿勳今許光祿墓是也則肇時猶居汝南平輿(顧云句容子阿謬矣)¶
眞誥云長史七世祖肇字子阿有振惠之功今檢譜七世祖名¶
敬字鴻卿後漢安帝時爲光祿順帝永建元年拜司徒名字與¶
眞誥不同未詳所以舛異安帝永初二年三年大饑斗米二千¶
文人相食若所救活四百八人必應在此時也應邵漢官儀載¶
<pb:CK-KZ_JY237_04p064a>¶
崔瑗表云許敬年且百嵗猶居相位如此非唯陰德遠流後𦙍¶
交目陽功著世所以年永身安位至台鼎子訓孫相並爲三公¶
光來過江奕世丕承遂至神仙(蜀司徒許靖字文休是長史六世族祖漢徵士許劭字子將是¶
五世族祖吳丞相許晏字孝然四世族祖並同承十一世祖光武時許交州後交相子名聖卿許姓本出炎帝時姜氏至周武¶
王封許叔於許今豫州許昌也至周敬王十五年爲鄭所滅徙居山陽昌邑因國爲姓至交州乃移於汝南平輿也)¶
敬父名旉公府掾¶
敬第五子名光字少張尙書郎鉅鹿太守少府卿過江值吴初¶
爲光祿勳(妻戴氏同葬今句容安成里墓爲剏造之始縣人傳呼云許光祿墓今墳碑顯然並甲向)¶
光第二子名闕字季優有才學吴尙書郎長水校尉(妻戴氏同葬墓次)¶
闕第三子名休字文烈優遊道素高尙其氣州辟別駕不就(前妻¶
<pb:CK-KZ_JY237_04p064b>¶
晉陵華氏後妻同縣葛氏侍中葛相女同葬墓次)¶
休長子名尙字元甫有才學令聞吳鳳凰三年爲中書郎年五¶
十亡(妻同郡陶氏卽荆州刺史陶濬女同葬墓次)¶
尙第二子名副字仲先庶生卽長史之父也淳和美懿州郡所¶
稱爲晉元帝安東參軍又征北參軍帶下邳太守後爲甯朔將¶
軍與孔坦討沈充封西城縣侯出爲剡令有風化與謝弈兄弟¶
周旋値蘇峻亂又携親族往剡事平還拜奉車都尉年七十七¶
亡(前妻晉陵華氏名轉御吏中丞華琦妹也後妻應氏名來子竟陵太守應彥徽女同葬縣北大墓也)¶
副有八男第一奮一名守字孝方庶生有文武才望出繼叔父¶
朝爲何次道參軍後爲所後弟夷吾所譛康帝誅之年三十六¶
<pb:CK-KZ_JY237_04p065a>¶
(妻王氏墓葬縣北大墓有曾孫薈之位至三府)¶
第二炤字行明正生承嫡襲封通濟有當世局度亦爲何次道¶
參軍南臺侍御史淮陵太守年七十一亡(妻游氏別葬縣東合留村)¶
第三羣字太和正生明爽有才幹爲虞譚參軍年四十四亡(妻厯¶
陽邵氏同葬縣北大墓)¶
第四邁卽先生也¶
第五某卽長史也並同正生別記在後¶
第六茂玄庶生早亡(母姓陳也)¶
第七礭字義玄小名嗣伯庶生(母姓朱也)出後伯父㨗梗槩有大度¶
好學出爲桓温揚州從事謝安衞軍參軍隨謝玄討符堅有功¶
<pb:CK-KZ_JY237_04p065b>¶
封都鄉侯尙書蒼部駕部郎正員郎通直常侍後患風不能言¶
隆安二年亡年七十(妻宣城紀氏同葬縣北大墓)¶
第八靈寶庶生早亡(母亦姓陳)副有四女(長女名姜正生早亡第二女名娥皇正生出適同郡¶
建康令黃演第三女名修容庶生母姓張出適安固令晉陵弘升第四女名暉容與礭同生出適同郡紀詮也)¶
副弟名朝字楊先勇猛以氣俠聞厯爲襄陽新野南陽潯陽太¶
守後與甘卓謀討王敦事覺卓死朝自裁年五十三(還葬縣北大墓妻葛¶
悌女抱朴姊也初養奮後自生夷吾高子並又亡無後)¶
先生名邁字叔玄小名映淸虛懷道遐棲世外故自改名遠遊¶
與王右軍父子周旋子猷乃修在三之敬按手書授六甲陰陽¶
符云永昌元年年二十三嵗則是永康元年庚申嵗生也而譜¶
<pb:CK-KZ_JY237_04p066a>¶
云永和四年秋絶迹於臨安西山年四十八此則永甯元年辛¶
酉生爲少一年今以自記爲正絶迹時年四十九矣娶吳郡孫¶
宏字彥達女卽驃騎秀之孫旣離好無子歸宗先生得道事迹¶
在第二卷中定錄所喻被試事已具載焉¶
長史名謐字思玄一名穆正生少知名儒雅淸素博學有才章¶
簡文皇帝久垂俗表之顧與時賢多所儔結少仕郡主簿功曹¶
史王導蔡謨臨川辟從事不赴選補太學博士出爲餘姚令入¶
爲尙書郎郡中正護軍長史給事中散騎常侍雖外混俗務而¶
內修眞學密授教記遵行上道挺分所得乃爲上淸眞人爵登¶
侯伯位編卿司治仙佐治助聖牧民按泰和二年丁卯嵗司命¶
<pb:CK-KZ_JY237_04p066b>¶
所告云丙子年當去時年七十二此則永興二年乙丑生太元¶
元年去也而譜云孝武甯康元年去世年七十一此爲泰安二¶
年癸亥生爲多二年今以眞爲正(顧云甯康元年七十二又非也)¶
妻同郡陶威女名科斗興甯中亡卽入易遷宫受學(同葬縣西北二里舊¶
墓)長史三男一女長男名甽小名揆庶生郡公曹妻劉氏少子¶
名鳳遊郡主簿鳳遊子道伏字明之明之少子靜泰字元寶爲¶
海平縣令久居會稽禹井山頗遵承家法傳受經書皆摹寫而¶
已靜泰妻同郡葛氏唯有一子名靈眞戊午生今猶在會稽亦¶
敦尙道業善能符書自長史後唯有此六世孫一人而已¶
中男名聯字元暉少名虎牙正生敦厚信向郡主簿功曹謝安¶
<pb:CK-KZ_JY237_04p067a>¶
爲護軍又引爲功曹除永康令衞尉丞晉康太守不之官又爲¶
輔國司馬安帝元興三年於家去世年六十八則成帝咸康三¶
年丁酉嵗生也(顧云咸和三年生亦大謬)妻晉陵華琦孫名子容(同葬江乘界新安里¶
中)子赤孫字玄眞篤實和隱郡主簿功曹年七十四亡有四子¶
及孫並早亡今無後也小男名翽字道翔小名玉斧正生幼有¶
珪璋標挺長史器異之郡舉上計掾主簿並不赴淸秀瑩潔糠¶
粃塵務居雷平山下修業勤精恒願早遊洞室不欲久停人世¶
遂詣北洞告終卽居方隅山洞方原館中常去來四平方臺故¶
眞誥云幽人在世時心常樂居焉又楊君與長史書亦云不審¶
方隅山中幽人爲己設坐於易遷戸中未亡後十六年當度往¶
<pb:CK-KZ_JY237_04p067b>¶
東華受書爲上淸仙公上相帝晨譜云年三十而不記去嵗按¶
二錄泰和二年丁卯時年二十七則是咸甯七年辛卯生也(顧云¶
咸和六年生又云司徒辟掾皆爲非實)自泰和三年已後無復蹤迹依譜年三十¶
卽是庚午年去世(又眞誥云從張鎭南之夜解而未審張解之法耆老傳云掾乃在北洞北石壇上燒香禮¶
拜因伏而不起明旦視形如生此壇今猶存厯然則是故求隱化早絶世塵也事別在第二卷中)妻建康令黃¶
演女卽姑娥皇之子名敬儀生黃民乃遣還家後離絶又出適¶
宛陵令戴耆之長史一女名素薰庶生出適越騎校尉晉陵華¶
瑛子名廣¶
掾子黃民字玄文升平五年辛酉生時掾年二十一仕郡主簿¶
察孝廉司農丞南蠻參軍臨沮令宋元嘉六年亡年六十九妻¶
<pb:CK-KZ_JY237_04p068a>¶
西陽令葛萬安女(萬安是抱朴子第二兄孫也)¶
黃民長子榮第一名預之宋元嘉十二年亡不知年幾有女名¶
道育隆安元年丁酉生宋孝建元元年甲午嵗於剡任埭山亡¶
(世謂之許大娘卧尸石壙不殯常有芳香之氣)¶
黃民小子名慶宋泰始五年已酉嵗亦於剡任埭山亡不知年¶
幾有女名神兒一名瓊輝元嘉六年己巳生齊永明四年丙寅¶
嵗亡(世謂許小娘東關道士多有識者)¶
　右所承長史後如此今唯有揆玄孫靈眞而已¶
楊君名羲成帝咸和五年庚寅嵗九月生本似是吳人來居句¶
容眞降時猶有母及弟君爲人潔白美姿容善言笑工書畫少¶
<pb:CK-KZ_JY237_04p068b>¶
好學讀書該涉經史性淵懿沉厚幼有通靈之鑒與先生長史¶
年並懸殊而早結神明之交長史薦之相王用爲公府舍人自¶
隨簡文登極後不復見有迹出(顧云是簡文師或云博士楊乃小簡文十嵗皆恐非實也)按¶
眞誥云應以太元十一年丙戌去又云苦不奈風火可修劍解¶
之道作告終之術如此恐以早逝不必丙戌也得眞職任略如¶
九華所言當輔佐東華爲司命之任董司吳越神靈人鬼一皆¶
關攝之楊先以永和五年己酉嵗受中黃制虎豹符六年庚戌¶
又就魏夫人長子劉璞受靈寶五符時年二十一興甯三年乙¶
丑嵗眾眞降㖟年三十六眞降之所無正定處或在京都或在¶
家舍或在山館山館猶是雷平山許長史廨楊恒數來就掾非¶
<pb:CK-KZ_JY237_04p069a>¶
自山居也¶
　　右楊君事大略如此須傳出更記¶
按眞誥中有云鳳巢高木素衣衫然者配况長史名也曾參出¶
田云云者離合長史字也許仙侯許卿者得眞位也給事常侍¶
者在官世也¶
有云許朝者卽長史叔南陽也¶
有云寅獸白齒者是虎牙也亦直云寅獸者亦云寅客亦云許¶
虎許牙也許主簿者牙位也華新婦者牙妻也似云名厚卽所¶
謂許厚華侯華書吏者牙婦弟也¶
有云瓊刃者譬訓掾小名也卽靑錄所載若鋒者矣企望人飛¶
<pb:CK-KZ_JY237_04p069b>¶
云云者卽離合掾官名也¶
有云許㹠子似是揆小名也¶
有云易遷夫人及斗者卽掾母陶科也¶
有云勿憂嗣伯之詭者卽長史弟小名也¶
有云來子雖善於爾者卽長史後母也¶
有云當奈張者何者卽長史父妾也¶
有云黃娥者卽長史娥掾婦母也出適黃家故曰黃娥本名娥¶
皇¶
有云演小子耳者卽娥皇壻黃演也¶
有云赤孫者卽虎牙兒也¶
<pb:CK-KZ_JY237_04p070a>¶
登升者三人(先生長史掾也)¶
度世者五人(虎牙黃民榮弟大娘小娘尋虎牙云遂得不死過度壬辰必是度世之限其餘無迹顯出黃民傳奉¶
經業道育亡有異徵恐或預例其二人亦可更在後世子孫若必以七世爲限則靈眞之子實鍾斯慶)¶
長史婦陶威女雖入易遷恐此自承陶家福耳不必關許氏五¶
人之數也¶
有云李東者許家常所使祭酒先生亦師之家在曲阿東受天¶
師吉陽治左領神祭酒¶
華僑者晉陵冠族世事俗禱僑初頗通神鬼常夢共同饗醊每¶
爾輒靜寐不覺醒則醉吐狼藉俗神恒使其舉才用人前後十¶
數若有稽違便坐之爲譴僑忿患遂入道於鬼事得息漸漸眞¶
<pb:CK-KZ_JY237_04p070b>¶
仙來游始亦止是夢積年乃夜半形見裴淸靈周紫陽至皆使¶
通傳旨意於長史而僑性輕躁多漏說冥旨被責仍以楊君代¶
之僑後爲江城縣令家因居焉今江乘諸華皆其苗裔也(華與許氏¶
有婚親故長史書與裴君殷勤相請也若如前篇中有保命所告則僑被罪也今世中周紫陽傳即是僑所造故與眞誥爲相¶
連也)¶
¶
¶
¶
¶
¶
