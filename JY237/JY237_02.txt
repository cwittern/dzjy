#-*- mode: org; -*-
#+TITLE: 真誥
#+DATE: 2011-11-02 10:52:03
#+PROPERTY: kxid KX233
#+PROPERTY: title 真誥
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1016
#+PROPERTY: id JY237
#+PROPERTY: JUAN 0
#+PROPERTY: JUAN 001
#+PROPERTY: JUAN 001
#<md:CK-KZ_JY237_02p001a>¶
<pb:YP-C_JY237_20ziji-01-0002a>¶
@fw重刋道藏輯要¶
　
* 眞誥¶
@by貞白眞人華陽隱居陶弘景著¶
　　
** 運象篇第一¶
　　　愕綠華詩¶
神嶽排霄起飛峯鬱千尋寥籠靈谷虛瓊林蔚蕭森　(此一字被墨濃¶
黵不復可識正中抽一腳出下似是羊字其人名權)生標美秀弱冠流清音棲情莊慧津¶
超形象魏林揚彩朱門中内有邁俗心我與夫子族源冑同淵¶
池宏宗分上業於今各異枝蘭金因好著三益方覺彌靜尋欣¶
斯會雅綜彌齡祀誰云幽鑒難得之方寸裏翹想籠樊外俱爲¶
#<md:CK-KZ_JY237_02p001b>¶
<pb:YP-C_JY237_20ziji-01-0002b>¶
山巖士無令騰虛翰中隨驚風起遷化雖由人蕃羊未易擬所¶
期豈朝華歲暮於吾子愕綠華者自云是南山人不知是何山¶
也女子年可二十上下青衣顏色絶整以升平三年十一月十¶
日夜降厶厶(剪缺此兩字卽應是羊權字)自此往來一月之中輙六過來耳¶
云本姓厶(又剪除此一字應是楊字)贈此(此一字本是權字後人黵作此字)詩一篇並致火¶
澣布手巾一枚金玉條脫各一枚條脫乃太而異精好神女語¶
見(此本是草作權字後人黵作見字而乙上之)君愼勿泄我泄我則彼此獲罪訪問¶
此人云是九嶷山中得道女羅郁也宿命時曾爲師母毒殺乳¶
婦玄州以先罪未滅故令謫降於臭濁以償其過與權(此權亦草作故¶
似前體而不被黵耳)尸解藥今在湘東山(本懸此中一寸)此女已九百歲矣(尋此應是¶
#<md:CK-KZ_JY237_02p002a>¶
<pb:YP-C_JY237_20ziji-01-0003a>¶
降羊權權字道輿忱之少子後爲晉簡文黃門郎卽羊欣祖故欣亦修道服食也此乃爲楊君所書者當以其同姓亦可楊權¶
相問因答其事而疏說之耳按升平三年是己未歲在乙丑前六年眾眞並未降事)¶
　右三條楊君草書於紙上¶
南嶽夫人與弟子言書識如左(弟子卽楊君自稱也此眾眞似是集洞宮時所以司命最在端¶
當爲主人故也夫人向楊說次第位號如此非降楊時也)¶
東嶽上眞卿司命君¶
東宮九微眞人金闕上相青童大君¶
蓬萊右仙公賈寶安(鄭人自此後皆是稱諸眞人之字非其人名也氏族亦見世道書傳中也)¶
清虛小有天王王子登(案青童高尊乃可不敢稱諱字此青虛是南嶽之師尚稱字獨不顯茅司命字¶
亦爲難詳也)¶
#<md:CK-KZ_JY237_02p002b>¶
<pb:YP-C_JY237_20ziji-01-0003b>¶
桐柏眞人右弼王領五嶽司侍帝晨王子喬¶
青蓋眞人侍帝晨郭世幹(衛人)¶
戎山眞人太極右仙公范伯華(幽人)¶
少室眞人北臺郎劉千壽(沛人)¶
嶓冢眞人左禁郎王道甯(常山人)¶
大梁眞人魏顯仁(長樂人)¶
岷山眞人陰友宗¶
陸渾眞人太極監西郭幼度¶
九嶷山侯張上貴(楚人)¶
岱宗神侯領羅酆右禁司鮑元節(東海人)¶
#<md:CK-KZ_JY237_02p003a>¶
<pb:YP-C_JY237_20ziji-01-0004a>¶
華山仙伯秦叔隱(馮翊人)¶
葛衍眞人周季通¶
陽洛眞人領西歸傳淳于太玄(西域人)¶
潛山眞伯趙祖陽(涿郡人)¶
勾曲眞人定錄右禁郎茅季偉¶
鬱絕眞人裴玄人¶
白水仙都朱交甫¶
三官保命司茅思和¶
太和眞人山世遠¶
　右二十三眞人坐西起南向東行(此於禮乃是南向以西方爲上而後女眞東向則應¶
#<md:CK-KZ_JY237_02p003b>¶
<pb:YP-C_JY237_20ziji-01-0004b>¶
　起南今反北者當是以側近高眞故也)¶
太和靈嬪上眞左夫人¶
北海六微玄清夫人¶
北漢七靈右夫人¶
太極中華右夫人¶
紫微左宮王夫人¶
滄浪雲林右英夫人(案右英是紫微姊今反在後當位業有升降耳)¶
上眞司命南岳夫人(此卽魏夫人也自說故不稱姓)¶
八靈道母西嶽蔣夫人(案有數號者並以多爲高西王母稱九靈則八靈宜在七靈前而今返在後者¶
亦所未詳又受讀黃庭事云北嶽蔣夫人與今不同)¶
#<md:CK-KZ_JY237_02p004a>¶
<pb:YP-C_JY237_20ziji-01-0005a>¶
上眞東宮衛夫人¶
方丈臺昭靈李夫人¶
紫清上宮九華安妃¶
朱陵北絕臺上嬪管妃¶
北嶽上眞山夫人¶
西漢夫人¶
長陵杜夫人¶
　右十五女眞東向坐北起南行(說此事時雖不記月日不知在何年旣是眾眞名位故出¶
以居前按眾眞位號前云以爲高者猶今世之徽號也)¶
六月二十一日夜定錄問云許長史欲云何尋道登答懃修眞¶
#<md:CK-KZ_JY237_02p004b>¶
<pb:YP-C_JY237_20ziji-01-0005b>¶
誠之意定錄又言昔有趙叔臺王世卿亦言篤學而竟不如人¶
意遂爲北明公府所引(此是乙丑年六月也自此前唯有六月十五日定錄授是答長史書論茅山中¶
事此前又已有一授不記何月日並在第四卷中自餘無有先此者北明公府酆都宮中官屬也)昔扉廓天津¶
採華赤邱是時聲穎靈袂蒙塵華喬(此卽應是說初降華僑事字少倚人)發煥秀¶
山高說延霄自謂玄響所振無往不豁旣濯以靈波實望與物¶
榮菴旣未能暢業駢羅遊岫逐逸然後知悟言之際應玄至少¶
於是佛(音弗)駕而旋偃靜葛臺夫玄刃無親流鑒遁眞若以雲壁¶
一往想齊獨邁俯自啓灑動應潛逸始乃吾等並有欣慨耳往¶
見況意相知篤末書云伏覽聖記事跡淵妙金策素著青錄玄¶
定遂跨塵俗逍遥紫陽何蕭蕭之清遠眇眇之眞貴哉若能者¶
#<md:CK-KZ_JY237_02p005a>¶
<pb:YP-C_JY237_20ziji-01-0006a>¶
矣請借來喻又云得道之階錯厲精神靖躬信宿洗誠求矜如¶
斯而言道已邇也然夤夜之間宜篤經營乃後得手結天維足¶
浮靈綱心遊太空目擊洞房不待久日也若五情愆波三魂越¶
𠫤於是三眞舞劍黃闕捷關耳可不力之可不力之¶
六月二十二日夜鷄鳴喻書此紫陽旨也¶
　右二條有長史寫¶
清靈眞人說寶神經云云(抄此修行事出在第三卷中不復兩載)¶
紫微夫人喻書如左云云(事亦在第三卷)¶
興甯三年歲在乙丑六月二十三日夜喻書此其夕先共道諸¶
人多有耳目不聰明者欲啓乞此法卽夜有降者卽乃見喻也¶
#<md:CK-KZ_JY237_02p005b>¶
<pb:YP-C_JY237_20ziji-01-0006b>¶
(此楊君自記也長史年出六十耳目欲衰故有咨請楊不欲指斥託云諸人)¶
又告云道士有耳重者云云(事亦在第三卷)¶
　右一條清靈眞人言¶
眞人告云櫛頭理髮欲得過多(事亦在第三卷)¶
　右一條紫微夫人言¶
其夜初降者適入戸未坐自言今夕波聲如雷弟子請問其故¶
答云向見東海中大波耳(弟子者楊君自稱也)¶
　右南嶽夫人言¶
又告云汝憎血否答曰實憎之云血在路上若汝憎之當那得¶
行又答曰當避之耳又云避之佳故不如目不見乃佳¶
#<md:CK-KZ_JY237_02p006a>¶
<pb:YP-C_JY237_20ziji-01-0007a>¶
　右南嶽夫人言¶
自此後諸眞共語耳¶
又云寶神經是裴清靈錦囊中書侍者常所帶者也裴昔從紫¶
微夫人授此書也吾亦有俱如此寫西宮中定本¶
問西宮所在答云是玄圃北壇西瑶之上臺也天眞珍文盡藏¶
於此中¶
　右南嶽夫人言¶
裴眞人又言此書與隱書同輩事要而卽可得用也一名七玄¶
隱書(右二十三日授訖此)¶
南嶽夫人見告云紫微左夫人王諱清娥字愈意阿母第二十¶
#<md:CK-KZ_JY237_02p006b>¶
<pb:YP-C_JY237_20ziji-01-0007b>¶
女也鎮羽野玄壟山主教當得成眞人者¶
　右一條先此一夕所授(此一條卽是二十二日夜與紫陽所喻同夕當復大應有事後云聲氣下¶
　亦是此夕楊後又追憶此一事更疏在二十二日例中故云先此一夕也)¶
　右從清靈來凡十二條有長史寫¶
六月二十四日夜紫微王夫人來降因下地請問眞靈旣身降¶
於塵濁之人而手足猶未嘗自有所書故當是卑高迹邈未可¶
見乎敢諮於此願誨蒙昧夫人因令復坐卽見授令書此以答¶
曰(此楊君自述事也例多如此)夫沈景虛玄無塗可尋言發空中無物可縱¶
流浪乘忽化遁不滯者也此二行皆浮沈冥淪儵遷灼寂是故¶
放蕩無津遂任鼓風柂存乎虛舟而行耳故實中之空空中之¶
#<md:CK-KZ_JY237_02p007a>¶
<pb:YP-C_JY237_20ziji-01-0008a>¶
有有中之無象矣至於書迹之示則揮形紙札文理昺注麤好¶
外著玄翰挺煥而範質用顯默藻斯坦形傳塵濁苟騫露有骸¶
之物而得與世進退上玷逸眞之詠下虧有隔之禁亦我等所¶
不行靈法所不許也今請陳爲書之本始也造文之旣肇矣乃¶
是五色初萌文章畫定之時秀人民之交別陰陽之分則有三¶
元八會羣方飛天之書又有八龍雲篆明光之章也其後逮二¶
皇之世演八會之文爲龍鳳之章拘省雲篆之迹以爲順形梵¶
書分破二道壤眞從易配別本支乃爲六十四種之書也遂播¶
之于三十六天十方上下也各各取其篇類異而用之音典雖¶
均蔚跡隔異矣校而論之八會之書是書之至眞建文章之祖¶
#<md:CK-KZ_JY237_02p007b>¶
<pb:YP-C_JY237_20ziji-01-0008b>¶
也雲篆明光是其根宗所起有書而始也今三元八會之書皇¶
上太極高眞清仙之所用也雲篆明光之章今所見神靈符書¶
之字是也爾乃見華季之世生造亂眞共作巧末趣徑下書皆¶
流尸濁文淫僻之字舍本效假是囂穢死迹耳夫眞仙之人曷¶
爲棄本領之文迹手畫淫亂之下字耶夫得爲眞人者事事皆¶
盡得眞也奚獨於凡末之麤術淫浮之弊作而當守之而不改¶
玩之而不遷乎夫人在世先有能書善爲事者得眞仙之日外¶
書之變亦忽然隨身而自反矣眞事皆邇者不復廢今已得之¶
濁書方又受學於上文而後重知眞書者也鬼道亦然但書字¶
有小乖違耳且以靈筆眞手初不敢下交於肉人雖時當有得¶
#<md:CK-KZ_JY237_02p008a>¶
<pb:YP-C_JY237_20ziji-01-0009a>¶
道之人而身未超世者亦故不敢下手陳書墨以顯示於字迹¶
也至乃符文神藻所求所佩者自復始來而作耳所以爾者世¶
人固不能了其端緒又使吾等不有隱諱耳冥中自相參解矣¶
內外自相關矣又四極明科高上禁重亦自不聽我等復爲世¶
間常書也我旣下手子固不解亦將何趣兩爲煩濫耶此亦當¶
闇其可否殆不足嫌想少暢豁於胸懷盡不自書之流分矣¶
上眞司命南嶽夫人授令書如左¶
若夫仰擲雲輪總轡太空手維霄綱足陟玉庭身升帝闕披寶¶
歙青上論九玄之逸度下紀萬椿之大生遂竦景電肅千霞煥¶
明眞言玄浪高談玉清激朱脣之流徽運日氣之零零爰乃吐¶
#<md:CK-KZ_JY237_02p008b>¶
<pb:YP-C_JY237_20ziji-01-0009b>¶
烽卻煙彈金奏瓊鸞音蒨粲鳳唱嘉聲耳若但應景下旋迴靈¶
塵埃參輦弊宇敖彿朝市來成眞才訓我弟子則玉振落響琳¶
鐘內抑周目五濁契闊愆室神勞臭腥填鼻歛氣遂閉蘭音於¶
中華之元退案金聲之劣劣而發耳夫神者言微於邇萬里必¶
接奇韻雖觸[金*音]鑒無滯故眞理之旣分聞遐則道高邈璞不肆¶
瑩而致有卑微之聰也今子乃有心覺之至將致嫌似之思外¶
觀流俗之對内有遲疑之悟乎不運事宜亦已邁也望所營者¶
道研咏者妙耳道妙旣得高下之音必坦然矣此非所謀吾子¶
加之至慮散蕩斯念宜愼之耳¶
　右三條有楊書¶
#<md:CK-KZ_JY237_02p009a>¶
<pb:YP-C_JY237_20ziji-01-0010a>¶
六月二十四日夜南嶽夫人見授令書此先是二十二日夕有¶
在別室共論講道紫微南嶽二夫人聲氣語音殊下不解其趣¶
今故授書此以答所共講者之疑心也初來見授時色氣猶不¶
平授畢可爾弟子唯覺色有不平都無他可道(此一條亦是楊君自記論)¶
南嶽夫人其夕語弟子言我明日當詣王屋山清虛宮令汝知¶
之所至也¶
其夕又言海東桐柏山西頭適崩二百許丈紫微王夫人云世¶
人之思慮何得事事眞審耶可不事有答其心也南嶽夫人言¶
戲之耳欲建竪之也瑩實之也¶
興甯三年歲在乙丑六月二十五日夜(此是安妃降事之端記錄别爲一卷故更起年¶
#<md:CK-KZ_JY237_02p009b>¶
<pb:YP-C_JY237_20ziji-01-0010b>¶
歲號首也)¶
紫微王夫人見降又與一神女俱來神女着雲錦䙱上丹下青¶
文彩光鮮腰中有綠繡帶帶係十餘小鈴鈴青色黃色更相參¶
差左帶玉佩佩亦如世間佩但幾小耳衣服儵儵有光照朗室¶
內如日中映視雲母形也雲髮鬃(此應是鬒字鬒黑髮貌也)鬢整頓絕倫作¶
髻乃在頂中又垂餘髮至腰許指着金環白珠約臂視之年可¶
十三四許左右又有兩侍女其一侍女着朱衣帶青章囊手中¶
又持一錦囊囊長尺一二寸許以盛書書當有十許卷也以白¶
玉檢檢囊口見刻檢上字云玉清神虎內眞紫元丹章其一侍¶
女着青衣捧白箱以絳帶束絡之白箱似象牙箱形也二侍女¶
#<md:CK-KZ_JY237_02p010a>¶
<pb:YP-C_JY237_20ziji-01-0011a>¶
年可堪十七八許整飾非常神女及侍者顔容瑩朗鮮徹如玉¶
五香馥芬如燒香嬰氣者也(香嬰者嬰香也出外國)初來入戸在紫微夫¶
人後行夫人旣入戸之始仍見告曰今日有貴客來相議論好¶
也於是某卽起立夫人曰可不須起但當共坐自相向作禮耳¶
夫人坐南向某其夕先坐承床下西向神女因見就同床坐東¶
向各以左手作禮作禮畢紫微夫人曰此是太虛上眞元君金¶
臺李夫人之少女也太虛元君昔遣詣龜山學上清道道成受¶
太上書署爲紫清上宮九華眞妃者也於是賜姓安名鬱嬪字¶
靈簫紫微夫人又問某世上曾見有此人不某答曰靈尊高秀¶
無以爲喻夫人因大笑於爾如何某不復答紫清眞妃坐良久¶
#<md:CK-KZ_JY237_02p010b>¶
<pb:YP-C_JY237_20ziji-01-0011b>¶
都不言妃手中先握三枚棗色如乾棗而形長大內無核亦不¶
作棗味有似於梨味耳妃先以一枚見與次以一枚與紫微夫¶
人自留一枚語令各食之食之畢少久許時眞妃問某年幾是¶
何月生某登答言三十六庚寅歲九月生也眞妃又曰君師南¶
眞夫人司命秉權道高妙備實良德之宗也聞君德音甚久不¶
圖今日得敘因緣歡願於冥運之會依然有松蘿之纏矣某乃¶
稱名答曰沈湎下俗塵染其質高卑雲邈無緣禀敬猥虧靈降¶
欣踊罔極唯蒙啓訓以祛其闇濟某元元宿夜所願也眞妃曰¶
君今語不得有謙飾謙飾之辭殊非事宜又良久眞妃見告曰¶
欲作一紙文相贈便因君以筆運我鄙意當可爾乎某答奉命¶
#<md:CK-KZ_JY237_02p011a>¶
<pb:YP-C_JY237_20ziji-01-0012a>¶
卽襞紙染筆登口見授作詩如左詩曰¶
雲闕竪空上瓊臺聳鬱羅紫宮乘綠景靈觀藹嵳峩琅軒朱房¶
内上德煥絳霞俯漱雲瓶津仰掇碧柰花濯足玉天池鼓枻牽¶
牛河遂策景雲駕落龍轡玄阿振衣塵滓際褰裳步濁波願爲¶
山澤結剛柔順以和相携雙清内上眞道不邪紫微會良謀唱¶
納享福多某書訖取視之乃曰今以相贈以宣丹心勿云云也¶
若意中有不相解者自有微訪耳¶
紫微夫人曰我復因爾作一紙文以相曉者以示善事耳某又¶
襞紙染筆夫人見授詩云二象内外泮玄氣果中分冥會不待¶
駕所其貴得眞南嶽鑄明金眇觀傾笈𢁥良德飛霞照遂感靈¶
#<md:CK-KZ_JY237_02p011b>¶
<pb:YP-C_JY237_20ziji-01-0012b>¶
霄人乘飈儔衾寢齊牢携絳雲悟歎天人際數中自有緣上道¶
誠不邪塵滓非所聞同目咸恒象高唱爲爾因書訖紫微夫人¶
取視視畢曰以此贈爾今日於我爲因緣之主唱意之謀客矣¶
紫微夫人又曰明日南岳夫人當還我當與妃共迎之於雲陶¶
間明日不還者乃復數日事又良久紫微夫人曰我去矣明日¶
當復與眞妃俱來詣爾也覺下牀而失所在也眞妃少留在後¶
而言曰冥情未攄意氣未忘想君俱咏之耳明日當復來乃取¶
某手而執之而自下牀未出戸之間忽然不見¶
六月二十六日夕眾眞來疏如左¶
紫微王夫人¶
#<md:CK-KZ_JY237_02p012a>¶
<pb:YP-C_JY237_20ziji-01-0013a>¶
紫清上宮九華眞妃¶
上眞司命南嶽夫人某師(凡此前後云某者皆楊君自隱名也)¶
紫陽眞人¶
茅中君¶
清靈眞人¶
茅小君¶
又有一人年甚少整頓非常建芙蓉冠著朱衣以白珠綴衣縫¶
帶劍都未曾見此人來多論金庭山中事與眾眞共言又有不¶
可得解者揖敬紫微紫清南眞三女眞餘人共言平耳云是桐¶
柏山眞人王子喬也都不與某語又前後初有眞人來見降者¶
#<md:CK-KZ_JY237_02p012b>¶
<pb:YP-C_JY237_20ziji-01-0013b>¶
時皆自不卽與某共語耳¶
各坐良久紫清眞妃曰欲復煩明君之手筆書一事以散意忘¶
言可乎某又襞紙待授眞妃乃徐徐微言而授曰我是元君之¶
少女太虛李夫人愛子也昔初學眞於龜臺受玉章於高上荷¶
虎錄於紫皇秉瓊鉞於天帝受書於上眞之妃以遊行玉清也¶
常數自手扉九羅足躡玄房霄形靈虛仰歠日根入宴七闕出¶
轡雲輪攝三辰而俱升散景霞以飛軒也非不能採擇上室訪¶
搜紫童求玉宮之良儔偶高靈而爲雙接玄引奇友于帝郎矣¶
直是我推機任會應度厯數俯景塵沬參龍下邁招冥求之雄¶
追得匹之黨耳自因宿命相與乃有墨會定名素契玉鄕齊理¶
#<md:CK-KZ_JY237_02p013a>¶
<pb:YP-C_JY237_20ziji-01-0014a>¶
二慶㩦鴈而行匏爵分味醮衾結裳顧儔中饋內藏眞方也推¶
此而往已定分冥簡青書上元是故善鄙之心亦已齊矣對景¶
之好亦已域矣得願而遊歡兼昔旨豈不冥乎自然此復是二¶
象大宗内外之配職耳實非所以變無反淡凝情虛刃靈刀七¶
累遺任太素保眞啓玉單景八空之謂也秀寂高清鬱輿流霄¶
使鳳歌雲路龍吟虎嘷天皇雙景遠升辰樓飛星擲光日月映¶
軀口吐冥煙眼激電光上寢瓊房流行玉清手掣景雲足陟金¶
庭若自此之時在得道之頃爲當固盡內外理同金石情纏雙¶
好齊心幃幙耳爲必抱衾均牢有輕中之接塵穢七神悲魂任¶
魄乎蓋是妾求氏族於明君耳非有邪也今可謂得志懷眞情¶
#<md:CK-KZ_JY237_02p013b>¶
<pb:YP-C_JY237_20ziji-01-0014b>¶
已如一方當相與結駟玉虛偶行此玄同掇絳實於玉圃併採¶
丹華於閬園分飲於紫川之水齊濯於碧河之濱紫華毛帔日¶
冕蓉冠逍遥上清俱朝三元八景出落鳳扉雲關仰漱金髓咏¶
歌玉玄浮空寢晏高會太晨四鈞朗唱香母奏煙齊首偶觀携¶
帶交裙不亦樂乎不亦得志乎明君其順運隨會妾必無辭且¶
亦自不得背實反冥苟任胷懷矣授畢復自取視而言曰今以¶
此書相詣庶豁其滯疑耳言畢乃笑良久紫微夫人曰眞妃之¶
辭盡矣論好之緣著矣爾亦不得復有所容也玄運冥分使之¶
然耳南岳夫人見授書曰冥期數感玄運相適應分來聘新搆¶
因緣此携眞之善事也蓋示有偶對之名定內外之職而已不¶
#<md:CK-KZ_JY237_02p014a>¶
<pb:YP-C_JY237_20ziji-01-0015a>¶
必苟循世中之弊穢而行淫濁之下迹矣偶靈妃以接景聘貴¶
眞之少女於爾親交亦大有進業之益得而無傷絕之慮耳千¶
神於是可使試觀不得復陳矣眞旌必可尅往雲軒必可俱駕¶
也吾往曾因紫微夫人爲汝構及此意今遂如願益使我欣欣¶
愼復疑矧於心胷矣我昨見金臺李夫人於清虛中言爾尚有¶
疑正之心色氣小有眼眼(謂應作悢悢字)汝違此舉誤人不小眞妃有¶
神虎內眞丹青玉文非爾所有者輩良才求寫故當不爲隱耳¶
今日相攜何但文章而已將必乘景王霄乎若有未悟者宜微¶
訪可否眞妃見夫人書言乃笑而言攜手雙臺娛歎良會景軿¶
同機於此齊乎¶
#<md:CK-KZ_JY237_02p014b>¶
<pb:YP-C_JY237_20ziji-01-0015b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_02p015a>¶
<pb:YP-C_JY237_20ziji-01-0016a>¶
　　
** 運象篇第二¶
清虛眞人授書曰黃赤之道混氣之法是張陵受教施化爲種¶
子之一術耳非眞人之事也吾數見行此而絕種未見種此而¶
得生矣百萬之中莫不盡被考罰者矣千萬之中誤有一人得¶
之得之遠至於不死耳張陵承此以教世人耳陵之變舉亦不¶
行此矣爾愼言濁生之下道壞眞霄之正氣也思懷淫慾存心¶
色觀而以兼行上道者適足明三官考罰耳所謂抱玉赴火以¶
金棺葬狗也色觀謂之黃赤上道謂之隱書人之難曉乃至於¶
此¶
紫微夫人授書曰夫黃書赤界雖長生之祕要實得生之下術¶
#<md:CK-KZ_JY237_02p015b>¶
<pb:YP-C_JY237_20ziji-01-0016b>¶
也非上宮天眞流軿晏景之夫所得言也此道在長養分生而¶
已非上道也有懷於淫氣兼以行乎隱書者適足握水官之筆¶
鳴三官之鼓耳玄挺亦不可得恃解謝亦不可得賴也要而言¶
之貞則靈降專則神使矣¶
夫眞人之偶景者所貴存乎匹偶相愛在於二景雖名之爲夫¶
婦不行夫婦之迹也是用虛名以示視聽耳苟有黃赤存於胸¶
中眞人亦不可得見靈人亦不可得接徒劬勞於執事亦有勞¶
於三官矣鷄鳴時南岳夫人授書曰雞旣鳴矣論好之緣篤也¶
紫陽眞人授書曰太虛遠逸高卑同接體賢之義著之於冥運¶
耳愼心係於黃赤之疑也
#<md:CK-KZ_JY237_02p016a>¶
<pb:YP-C_JY237_20ziji-01-0017a>¶
茅中君授者日玄標觸景俯和塵藹玉振愆房清風逸萬可不¶
勗之也¶
言畢諸眞人去眞妃少留在後曰又煩明君爲一辭也而授書¶
曰¶
忘懷蘭素暉心齊契方當數親虔清宇德與流景合宜歡會理¶
髮領秀伏度明君高尚靈映縱滯忘鄙耳言畢持手而下牀未¶
至戸之間忽失所在¶
六月二十六日夜降八眞人¶
紫微左夫人一¶
紫清上宮九華眞妃二¶
#<md:CK-KZ_JY237_02p016b>¶
<pb:YP-C_JY237_20ziji-01-0017b>¶
上眞司命南岳夫人三¶
紫陽眞人四¶
清靈眞人五¶
茅中君六¶
茅小君七¶
又有一人甚少整頓建芙蓉冠朱衣帶劍未曾見也意疑是桐¶
柏山眞人王子喬多論金庭山中事言多有不可解者恭敬紫¶
微上眞九華妃也¶
皆禮揖稱下官(此條重出而小異者前所書是楊君自記九華降事隱之不出從此後是更疏說長史事以示¶
長史故此一片兩本也)¶
#<md:CK-KZ_JY237_02p017a>¶
<pb:YP-C_JY237_20ziji-01-0018a>¶
上眞云昨與叔申詣清虛宮校爲仙眞得失之事耳近頓除落¶
四十七人都復上三人耳并復視爾輩之名簡如今佳耳許某¶
乃得在伯札中(許某卽長史名也楊君疏呈故不載名耳)¶
吾初不悟其如此益好也其洗心懃邁宗注理盡心殫意竭如¶
履氷火若久如此者眞人亦不得迯矣仙道亦不得隱矣但當¶
杜絕其淫色之念吾等亦卽可得見可疏示之此南岳夫人言¶
(此卽是前二十四日所道明日當詣王屋山事也)¶
中君曰伯舉在於下官耳大老子將復可念江東未見有如此¶
而懃道者然勿恃伯而忘道也虛妄者德之病華衒者身之灾¶
滯者失之首恥者體之籥遣此四難然後始可以問道耳於是¶
#<md:CK-KZ_JY237_02p017b>¶
<pb:YP-C_JY237_20ziji-01-0018b>¶
靈軫鳴轅日有仿彿也有淫愆之心勿以行上眞之道也昨見¶
清虛宮正落除此輩人名而方又被考罰以度付三官推之可¶
不愼乎¶
　右南岳夫人言¶
許長史愼臨尸弔喪年内耳示許仙侯如此(小君言言畢大笑)𠫤心旣¶
忘得亦不同鄙恥不除生籍不書許長史雖已[斬/豆]除當復曾除¶
而復除之(此清靈言)東卿司命甚知許長史之慈肅小有天王昨問¶
此人今何在修何道東卿答曰是我鄉里士也(鄉里者謂句容與茅山同境耳¶
非言本咸陽人也)¶
内明眞正外混世業乃良才也今修上眞道也此語乃稱人意¶
#<md:CK-KZ_JY237_02p018a>¶
<pb:YP-C_JY237_20ziji-01-0019a>¶
略有伯形(此南岳夫人言)¶
　右從六月二十四日來(凡二十四條並有楊書)¶
蕭邈眞才内鏡外和曾參出田丹心同丹素糸三遷來庇方頭¶
(此四句是離合作思玄字卽長史之字也)¶
錄名太極金書東州蹇裳七度躭凝洞樓内累旣消魂魄亦柔¶
守之不倦積之勿休五難旣遣封伯作侯(七度飛步事也洞樓洞房事也)¶
　右紫微王夫人所喻令示許長史¶
　右一條有長史寫¶
紫微夫人喻曰披華蓋之側云云(此事出在第三卷中)¶
　六月二十七日夜喻書此¶
#<md:CK-KZ_JY237_02p018b>¶
<pb:YP-C_JY237_20ziji-01-0019b>¶
　右一條有楊書¶
積精所感萬物盡應妙誠未匝則形華不盡形華不盡則洞房¶
之中難卽分明也吾昔受此法常向西北存之耳西北存如小¶
爲易見可明示如此(西北爲天地之爽内照之玄門也)¶
　六月二十七日紫陽所喻(此二十七日眾眞復降其事亦應甚多並不出)¶
　右一條有長史寫¶
二君各有六僮裴君從者持青髦之節一僮帶繡囊周君從者¶
持黃髦之節無囊¶
　右二條是甲手書¶
六月二十九日九華眞妃授書曰¶
#<md:CK-KZ_JY237_02p019a>¶
<pb:YP-C_JY237_20ziji-01-0020a>¶
景應雙粲雲會玄落龍秀五空採瓊閬臺長歌靈幙煥啓玉扉¶
眇矣遺事與世長辭霞軫絳波電赴紫栖共攜清響之外同遊¶
雲岫廣崖豈不善乎豈不樂哉日者霞之實霞者日之精君唯¶
聞服日實之法未見知餐霞之精也夫餐霞之經甚祕致霞之¶
道甚易此謂體生玉光霞映上清之法也¶
眼者身之鏡耳者體之牖視多則鏡昏聽眾則牖閉妾有磨鏡¶
之石決牖之術卽能徹洞萬靈眇察絕響可乎面者神之庭髮¶
者腦之華心悲則面燋腦減則髮素所以精元內喪丹津損竭¶
也妾有童面之經還白之法可乎精者體之神明者身之寶勞¶
多則精散營竟則明消所以老隨氣落耄已及之妾有益精之¶
#<md:CK-KZ_JY237_02p019b>¶
<pb:YP-C_JY237_20ziji-01-0020b>¶
道延明之經可乎此四道乃上清内書立驗之眞章也方欲獻¶
示以補助君之明照耳授畢取以見與某口答唯唯乞請之也¶
六月二十九日夜桐柏眞人同來降復諭授令某書曰¶
夫八朗四極靈峰遼遐奇言吐穎瓊音餐振晨飛陵清玄氣赴¶
霄體邁玉虛心遺艱鋒沈滯於眇羅之外凝和于寂波之表若¶
此人者必能旋騰玄漢周灑眞庭矣三元可得而見絳名可得¶
而立耳如其心併愆浪目擊色袂動與罔罟共啓靜興爭競之¶
分者此乃適仙路邈求生日闊也子其愼之某書畢取視乃以¶
見與(此前是桐柏辭也旣同一夕安妃授竟桐柏次㖟故云復授耳卒看如似猶是安妃故顯注之)¶
六月三十日夜九華眞妃與紫微王夫人南岳夫人同降眞妃¶
#<md:CK-KZ_JY237_02p020a>¶
<pb:YP-C_JY237_20ziji-01-0021a>¶
坐良久乃命侍女發檢囊之中出二卷書以見付今寫之題如¶
左¶
上清玉霞紫映内觀隱書¶
上清還晨歸童日暉中玄經¶
　右二卷名目(此題本應是三元八會之書楊君旣究識眞字今作隸字顯出之耳)¶
七月一日夜紫微王夫人¶
南岳夫人¶
九華眞妃¶
紫陽¶
桐柏¶
#<md:CK-KZ_JY237_02p020b>¶
<pb:YP-C_JY237_20ziji-01-0021b>¶
清虛三眞人¶
茅二君同降良久某乃自陳於眾靈求安身之術欲知貴賤之¶
分年命之會多少定限於是眞妃乃笑良久見授書此曰¶
明君夷質虛閑祕搆玉朗蘭淵高流清響金宮可謂能珍寶藏¶
奇幽眞内煥摽拂靈篇乘數順生素德神園丹錄玉清興煙拔¶
景冥鼓遐聲也必三事大夫侍晨帝躬高佐四輔承制聖君理¶
生斷死賞罰鬼神攝命千靈封山召雲主察陰陽之和氣而加¶
爲吳越鬼神之君也妾將挺命凝觀憑華而生靈飛九天虛音¶
飈房因運四覺玄梯同象紫名太上清文八景神映西暉德明¶
内隸乃受書乘氣得爲眞妃之任矣又當助君總括三霍綜御¶
#<md:CK-KZ_JY237_02p021a>¶
<pb:YP-C_JY237_20ziji-01-0022a>¶
萬神對命北帝制敕酆山又應相與攜袂靈房乘煙七元嘉會¶
希林内攄因緣也是故君姓於楊我得爲安妾自發玄下造君¶
自受書於西宮從北策景乘軿東轅握髦秉鉞專制東蕃三官¶
奉笏河山啓源天丁獻武四甲衛輪當此之時實明君之至貴¶
眞仙之盛觀也三官中常有諺謡云楊安大君董眞命神正我¶
等之謂耳蓋聖皇之方駕於今有二十八年也復二十二年明¶
君將乘龍駕雲白日昇天先詣上清西宮北朝玉皇三元然後¶
乃得東軫執事矣此自是君玉朗紫微金音虛領爲太極所旌¶
乃玄德上挺不復用懃學劬勞陟足山川矣若爲精勗之者當¶
小神清瑩鮮耳亦不甚今日不勞之舉也世俗縈網貴賤之間¶
#<md:CK-KZ_JY237_02p021b>¶
<pb:YP-C_JY237_20ziji-01-0022b>¶
涉塵塗之役在得失之津信非眞人所得經營乃自坦乎艱泰¶
之用任乎遇否之頃耳見明君之逸誠欣然也覩明君之否誠¶
慼顔也此二感發於顔色之上也復未足以致遠悲抱長慼矣¶
至於内冥偶景併首玄好輕輪塵藹參形世室妾豈以愆累浮¶
卑少時之滯而虧辱於當眞之定質耶夫陰陽有對否泰反用¶
二象旣羅得失錯綜此皆往來之徑陌耳今人居風塵之休盛¶
者乃多罪之下鬼趣死之考質也夫處無用於囂塗乃得眞之¶
挺樸任凡庸以内觀乃靈仙之根始也蓋富貴淫麗是破骨之¶
斧鋸有似載罪之舟車耳榮華矜世爭競徼時適足以誨愆要¶
辱爲伐命之兵非佳事也是故古之高人覽罪咎之難豫知富¶
#<md:CK-KZ_JY237_02p022a>¶
<pb:YP-C_JY237_20ziji-01-0023a>¶
貴之不可享矣遂肥遯長林棲景名山咀嚼和氣漱濯清川欲¶
遠此惡迹自求多福超豁絙聘保全至素者也君亦奚足汲汲¶
於人間之貴賤投身於榮辱之肆哉且方交兵日會三災向臻¶
神風駈除臭氣參天明金生穢於泥瀆寶玉投糞以招塵褰衣¶
振血濁精虧眞玄通遠逸是其時也君若其不耐風火之煙欲¶
抱眞形於幽林者可且尋解劍之道作告終之術乎自盡出嘿¶
之會隱顯之迹臨時分處有任於明君矣冥數上感有命而交¶
靈書玉臺眞契合景是以言單於辭心訖於筆妾豈獨歎於一¶
人乎蓋示名分之判例也書訖取以與某復曰君省此當少愈¶
不¶
#<md:CK-KZ_JY237_02p022b>¶
<pb:YP-C_JY237_20ziji-01-0023b>¶
　右從六月二十九日來凡十四條並楊君自記書¶
東卿大君昨夜四更初來見降侍從七人入戸一人執紫旄節¶
一人執華幡一名十絕靈幡一人帶綠章囊三人捧牙箱一人¶
握流金鈴乃年少於二弟二弟昨並倚立東向命坐乃坐耳良¶
久言語委曲先昨神女來降意本疑是王母女昨又來定是也¶
南眞說云是阿母第十三女王媚蘭字申林治滄浪山受書爲¶
雲林夫人(此兩事並是七月五日夜略記後更復委曲重數在後如此則右英夫人始以七月三日四日頻夕降也)¶
　右二條有楊自記¶
乙丑歲晉興甯三年七月四日夜司命東卿君來降侍從七人¶
入戸其一人執紫旄之節其一人執華旛一名十絕靈幡一人¶
#<md:CK-KZ_JY237_02p023a>¶
<pb:YP-C_JY237_20ziji-01-0024a>¶
帶綠章囊其三人捧白牙箱箱中似書也其一人握流金鈴侍¶
人並朱衣司命君形甚少於二弟著青錦繡裙紫毛帔巾芙蓉¶
冠二弟並同來倚立命坐乃坐耳言語良久七月六日夜司命¶
君又降良久喻書曰¶
若必範玄秉象清淨罕時遂拔羣幽藻戢翼高栖感味上契淵¶
渟岳峙蕭寥玉篇翫寶神生遺放俗戀調彈清靈澄景虛中五¶
道發明色絕化浪慾與淡并空同冥衢無視無聽爾乃遠齊妙¶
眞重起玄覺明德内圓靈摽外足矣終能策雲軿以赴霄書司¶
命之丹錄耳若精散萬念爲生不固炁隨塵波心不眞合適足¶
勞身神於林殂(謂應作岨字)實有誤於來學也其道微而易尋其道¶
#<md:CK-KZ_JY237_02p023b>¶
<pb:YP-C_JY237_20ziji-01-0024b>¶
艱而難得乎亦令示許長史(此二條又有長史寫)¶
許長史欲山居¶
宗道者貴無邪栖眞者安恬愉¶
至寂非弘順之主淡然非教授之匠故當因煩以領旡耳意云¶
爾不代謝奚必四時氣如呼吸千齡如寄趙子可憂不信而末¶
疑其心亦已醯矣¶
　司命君與南岳夫人言¶
爲道者常淵淡以獨處每栖神以遊閑安飲啄以自足無旂(謂應¶
作祈字)眄於籠樊哀樂所以長去夭閼何由而臻者乎¶
禀志各有所宅資性咸有其韻豈可履逐物之邪蹤矯我之正¶
#<md:CK-KZ_JY237_02p024a>¶
<pb:YP-C_JY237_20ziji-01-0025a>¶
業乎¶
何不肆天摽之極縱適求眞之内娛從幽淨以熙心綏所託以¶
栖意處東山以晦迹握玄筌於妙領保隋珠以含照遣五難於¶
胸次耶(此三條亦似是東卿言)¶
七月十五日夜紫微王夫人授書曰¶
懃精者味玄之靈摽也凝安者拘眞之寢衾矣子懃澡丹心競¶
赴高嶺可謂務道之柄懃甚至也然道柔眞虛守淡交物安靜¶
任栖神乃啓煥耳要而言之躁疾非盡理矣違之者亦取勞乎¶
　與許玉斧¶
七月十五日夜清靈眞人授詩¶
#<md:CK-KZ_JY237_02p024b>¶
<pb:YP-C_JY237_20ziji-01-0025b>¶
企望人飛若感若成威不內接驕女遠屏三四縱橫以入帝庭¶
厯紀建號得爲太齡亦必秀映四司元卿翻然縱羽遂登上清¶
(此離合掾大名名翽字也)¶
　與許玉斧(此夕又有中君授書與許卿答欲知洞天中之事今載在第四卷中)¶
鳳巢高木素衣衫然(此八字是作長史小名穆字也)履順思眞凝心虛玄(仍取此思¶
字玄字卽成長史字也)五公石腴彼體所便急宜服之可以少顏三八令¶
明次行玄眞解駕偃息可誦洞篇瓊刃應數(此瓊刃字卽是掾小名玉斧也與外¶
傳青錄義同故云應數)精心高栖隱嘿沉閑正氣不虧术散除疾是爾所¶
宜次服䭀飯兼穀勿違益髓除患肌膚充肥然後登山詠洞講¶
微¶
#<md:CK-KZ_JY237_02p025a>¶
<pb:YP-C_JY237_20ziji-01-0026a>¶
寅獸白齒(此四字卽是云虎牙也)亦能見機遂得不死過度壬辰偃息盛¶
木玩執周書(此八字卽是作楊字也)太極植簡金名西華學服可否自應¶
靈符理異契同神洞相求¶
　定錄中候告(道藥事是定錄言也)¶
　(此並離合譬喻四人姓名各詮所宜修行服御事尋辭意皆相貫次不知云何得兩人共說)¶
寓言必可用不用是無情焉得駕欻迹尋此空中靈微音良有¶
旨當用愼勿輕事事應神機保爾見太平¶
　右右英吟此¶
茅定錄言良箴也可記之仙才不用心煩曲故能得也(保命言)¶
八月中彼人必東秀蹔看燒香必也(保命臨去言)¶
#<md:CK-KZ_JY237_02p025b>¶
<pb:YP-C_JY237_20ziji-01-0026b>¶
　右從乙丑歲來凡十五條並有楊書¶
欽想風流託心靡景愧以愆昧鄙𠫤素彰思自策勵沐浴陶冶¶
濟否之階幸垂眷逮耳許玄惶恐再拜(長史大名謐字思玄今此直云玄其意未允)¶
詣賈先生(此是長史聞楊宣周紫陽說賈玄道等主知試校事故有此書賈卽以呈司命司命後所答云賈生近以¶
此書來者也周君說事在第四卷中也)¶
　右一條是長史自書本也¶
太元眞人以此書見與因授令書如左¶
若夫能眇邈於當世則所重唯身也罕營外難者則無死地矣¶
是以古之學者握玄筌以藏領匿穎鏡於紛務凝神乎山巖之¶
庭頤眞於逸谷之津於是散髮高岫經緯我生暉暉景曜採吸¶
#<md:CK-KZ_JY237_02p026a>¶
<pb:YP-C_JY237_20ziji-01-0027a>¶
五靈遊躡九道登元濯形投思絕空人事無營閉存三氣研諸¶
妙精故能迴日薄之年反爲童嬰耳苟事累沙會交軒塞路但¶
所守之不能勗也何試校之能停耶物物相要觸類興患天人¶
之眄豈時漏哉所司賞於修業所試在於不日新矣賈生近以¶
此書來託向亹亹可謂有情然無逝我梁有似逆詐耳¶
七月十六日(此一條又有掾書)省所諮有心哉子望對山嶺增懷遠想¶
欣然禀向常見此意夫爲道者精則可矣有情不懃則無所能¶
爲也懃而不專亦不能有成也要當令𠫤心消豁穢(此後人黵作穢字不¶
可復識)疾開散(此亦似東卿告長史)爾何以不數看東山鬱望三秀徘徊蓽¶
宇目擊林水平彼人往殆無所復益耳(凡云三秀者皆謂三茅山之峯山頂爲秀故呼¶
#<md:CK-KZ_JY237_02p026b>¶
<pb:YP-C_JY237_20ziji-01-0027b>¶
三秀也)¶
　右南嶽夫人與弟子言¶
夫言者性命之全敗也信者得失之關楗也張良三期可謂篤¶
道而明心矣¶
　右南嶽夫人與弟子言¶
性甚寬仁而所聞急而應物速者更違旨耳火棗事未宜問也¶
(論火棗事在後)¶
　右九華眞妃言¶
　右從太元來凡五條並楊書¶
轡景落滄浪騰躍清海津絳煙亂太陽羽蓋傾九天雲輿浮空¶
#<md:CK-KZ_JY237_02p027a>¶
<pb:YP-C_JY237_20ziji-01-0028a>¶
洞儵忽風波間來尋冥中友相攜侍帝晨王子協明德齊首招¶
玉賢下眄八阿宮上寢希林顛漱此紫瓊腴方知穢塗辛佳人¶
將安在懃之乃得親¶
七月十八日夕雲林右英王夫人授詩(此詩與長史兼及掾事)¶
高興希林虛遐遊無員方蕭條象數外有無自冥同亹亹德韻¶
和飄飄步太空盤桓任波浪振鈴散風中内映七道觀可以得¶
兼忘何必反覆酬待此世文通玄心自宜悟嘿耳必高蹤¶
七月二十六日夕紫微夫人喻作令與許長史絳闕扉廣霄披¶
丹登景房紫旗振雲霞羽晨撫八風停蓋濯碧谿採秀月支峯¶
咀嚼三靈華吐吸九神芒椿數無絕紀協日積童蒙携袂明眞¶
#<md:CK-KZ_JY237_02p027b>¶
<pb:YP-C_JY237_20ziji-01-0028b>¶
館仰期旡上皇北鈞唱羽人玉玄粲賢眾云河波浪宇得失爲¶
我鍾引領囂庭内開心擬穢衝習適榮辱域罕躡希林宮一靜¶
安足苦試去視滄浪¶
　右右英夫人所喻¶
　右從轡景來三篇並有長史寫¶
弱喪洞瀁篤靈未盡倚伏異因雲梯未抗雖有懷於進趣猶未¶
淵於至理矣君才實天工以清瀾凝浪於高韻志栖神乎太玄¶
期紫庭而步空矣有心洞於飛滯柔翰蔚乎冥契也動合規矩¶
等圓殊方靜和眞味吐納興音可謂縱誕德挺良爲欽然矣然¶
穢思不豁鄙𠫤内固淫念不漸靈池未澄將未得相與論内外¶
#<md:CK-KZ_JY237_02p028a>¶
<pb:YP-C_JY237_20ziji-01-0029a>¶
之期汎二景之交耳夫失機者貴在能改相釋有情今無妨矣¶
雖蹔弭羣聽故克和也前塗　(謂應作攸字)邈此比非一漏緒多端¶
當恒戰密苟情有愆散得隨事失悟言微矣將何以遏之將何¶
以遣之¶
　右七月二十六日夜雲林右英王夫人喻書見與勿答¶
　右一條有長史寫¶
世珍芬馥交道宗玄霄會振衣尋冥疇迴軒風塵際良德映靈¶
暉穎根粲華蔚密言多儻福沖淨尚眞貴咸恒當象順携手同¶
衾帶何爲人事間日焉生患害¶
　七月二十八日夕右英王夫人授書此詩以與許長史(後十二月¶
#<md:CK-KZ_JY237_02p028b>¶
<pb:YP-C_JY237_20ziji-01-0029b>¶
　長史答書云咸恒之喻卽是酧此詩也咸恒義出周易)¶
　右一篇有長史寫¶
清響散空神風灑林身超冥衢志詠靈音仁侯其人也欲以裴¶
眞人本末示郄者可矣其必克諧不善誘之心亦内彰也裴亦¶
何人哉(郄卽愔也小名方回裴眞人本末卽是清靈傳也有謝過及七經之士故令示之)¶
　八月七日夕右英王夫人授書令與許長史¶
　右一條楊書又有長史寫¶
守眞一篤者一年使頭不白秃髮更生夫内接兒孫以家業自¶
羈外綜王事朋友之交耳目廣用聲氣雜役此亦道不專也行¶
事亦無益矣夫眞才例多隱逸栖身林嶺之中遠人間而抱淡¶
#<md:CK-KZ_JY237_02p029a>¶
<pb:YP-C_JY237_20ziji-01-0030a>¶
則必孾顏而玄鬢也¶
玉醴金漿交梨火棗此則騰飛之藥不比於金丹也仁侯體未¶
眞正穢念盈懷恐此物輩不肯來也苟眞誠未一道亦無私也¶
亦不當試問¶
火棗交梨之樹已生君心中也心中猶有荆棘相雜是以二樹¶
不見不審可剪荆棘出此樹單生其實幾好也¶
雖云問也其欲希之近也當爲君問主領者三年更相問以卽¶
日始¶
　丑年(此二字長史後益上)八月七日夜雲林右英王夫人口授答許長¶
　史¶
#<md:CK-KZ_JY237_02p029b>¶
<pb:YP-C_JY237_20ziji-01-0030b>¶
凝心虛形內觀洞房抱玄念神專守眞一者則頭髮不白秃者¶
更軫(軫字亦應是琴)未有以百思纏胸寒熱破神營此官務當此風塵¶
口言吉凶之會身扉(凡作扉字者皆是排音非扉扇之扉也)得失之門眾憂若是¶
萬慮若此雖有眞心固爲不篤抱道不行握寶不用而自然望¶
頭不白者亦希聞也玉醴金漿交生神梨方丈火棗玄光靈芝¶
我當與山中許道士不以與人間許長史也¶
　八月七日夜紫微王夫人授答許長史¶
　右六條有掾寫¶
擬駕東岑人停景招隱靜仁德乘波來俱會三秀嶺靈芝信可¶
食使爾無終永噏眞獻金漿不待百丈井¶
#<md:CK-KZ_JY237_02p030a>¶
<pb:YP-C_JY237_20ziji-01-0031a>¶
　八月十六日夕清靈眞人授¶
　右一篇有長史寫¶
虛和可守雄蕭蕭可守雌夫蕭蕭者單景獨往也君絳宮中渠¶
(謂應作詎字)能仰飛空同上上雲玄之涯不道易聞而患不眞書易¶
得而患不行若專如此大天之中盡眞仙比肩也我亦無咎於¶
不能爲者¶
心不定而欲書將欲沽之哉意不往而求眞似欲衒之也願告¶
　八月十七日夜右英王夫人授書此與許長史(似答心求守雌之眞一也)¶
肇祖植德華條翁隊(卽謂七世祖許肇也隊字應作墜)頓足懸車無早晚也但¶
心堅注眞微密靈機則可矣至於高逸長嶺寢冥林澤縱時事¶
#<md:CK-KZ_JY237_02p030b>¶
<pb:YP-C_JY237_20ziji-01-0031b>¶
之難鄙遺九親而味神實美舉也心苟不專愆念填胸雖躡閬¶
山以遊步造圓壟以朝冥然亦必敗也若必空空我自當相告¶
有可動之時也今且未可議耶¶
　八月十七日夜保命仙君小茅口授與許長史¶
含仁守慈發拔幽憂單心慈誘栖神靈鏡者許長史其人也所¶
恨在於應物速招眞急耳夫浩挺虛映乃可守雌己求故當能¶
守之守之蓋易恐亦宜無不可耶¶
　八月十八日夜紫微王夫人授示許長史¶
　右四條有楊書¶
穆奉被音告頻煩備至仰䘖恩潤光華彌煥披覽欣慶感荷罔¶
#<md:CK-KZ_JY237_02p031a>¶
<pb:YP-C_JY237_20ziji-01-0032a>¶
極穆沉滯流俗豈忘拔迹輒已誓之中心思爲階漸考室東山¶
栖景林壑此志必也此舉決也方當憑庇靈宗諮禀神規若此¶
之心揆亦鑒之眞一之雌其道玄遠妙出秘領穆愆穢未蕩俗¶
累未拔胸心滓濁精誠膚淺未敢預聞南眞哀矜去春使經師¶
授以方諸洞房步綱之道八素九眞以漸修行不敢恪(謂應作怠字)¶
懈九眞至須幽靜人事雜錯患在未專耳昔人學道尋師索友¶
彌積年嵗經厯山岳無所不至契闊險試備嘗勞苦然後授以¶
要訣穆德薄罪厚端坐愆室橫爲眾眞所見採錄鑒戒繼至啓¶
悟非一古人有言非知之難其行之難夫人垂恩所賜自可徐¶
徐須(此須字長史自儳)移東山然後親授道之來也不計遲速恩之隆¶
#<md:CK-KZ_JY237_02p031b>¶
<pb:YP-C_JY237_20ziji-01-0032b>¶
也何限早晚命使願告敢不上答謹白(此長史答前右英論雌一事者掾爲書之旣被¶
儳更寫故此本得存焉)¶
¶
¶
¶
¶
¶
¶
¶
¶
#<md:CK-KZ_JY237_02p032a>¶
<pb:YP-C_JY237_20ziji-01-0033a>¶
　　
** 運象篇第三¶
北元中玄道君李慶賓之女太保玉郎李靈飛之小妹受書爲¶
東宮靈照夫人治方丈臺第十三朱舘中夫人著紫錦衣帶神¶
虎符握流金鈴有兩侍女侍女年可二十許夫人年可十三四¶
許¶
聞呼一侍女名隱暉侍女皆青綾衣捧赤玉箱二枚青帶束絡¶
之題白玉檢曰太上章一檢曰太上文(此記織檢上文亦同前九華也)¶
夫人帶青玉色綬如世人帶章囊狀隱章當長五丈許大三四¶
尺許¶
臨去授作一紙詩畢乃吟歌¶
#<md:CK-KZ_JY237_02p032b>¶
<pb:YP-C_JY237_20ziji-01-0033b>¶
雲墉帶天搆七氣煥神馮瓊扇啓晨鳴九音絳樞中紫霞興朱¶
門香煙生綠窗四駕舞虎旂青軿擲玄空華蓋隨雲倒落鳳控¶
六龍策景五嶽阿三素眄君房適聞臊穢氣萬濁蕩我胸臭物¶
薰精神囂塵互相衝明王皆摧爛何獨盛德躬高揖苦不早坐¶
地自生蟲¶
　八月二十二日夜靈照夫人授作此詩(此長史書作靈照夫人而楊君書多其靈¶
　照)¶
臨去吟曰心勿欲亂神勿淫役道易不順災重不逆永喪其眞¶
遂棄我適¶
復生許家不¶
#<md:CK-KZ_JY237_02p033a>¶
<pb:YP-C_JY237_20ziji-01-0034a>¶
我方當復來爾勤之而已¶
　右從北元來八條有長史寫¶
王子晉父周靈王有子三十八人子晉太子也是爲王子喬靈¶
王第三女名觀香自衆愛是宋姬子於子喬爲别生妹受子喬¶
飛解脫網之道得去入緱(外書作維字)氏山中後俱與子喬入陸渾¶
積三十九年觀香道成受書爲紫清宮内傳妃領東宮中候眞¶
夫人(此卽中候王夫人也)子喬弟兄七人得道(五男二女)其眉壽是觀香之同¶
生兄亦得道(此似别有眉壽事今不存而掾書中有夢見人云我是王眉壽之小妹疑此或當是相答也)¶
　右二條有楊書¶
駕欻敖八虛徊宴東華房阿母延軒觀朗嘯躡靈風我爲有待¶
#<md:CK-KZ_JY237_02p033b>¶
<pb:YP-C_JY237_20ziji-01-0034b>¶
來故乃越滄浪¶
　右英王夫人歌¶
乘飈遡九天息駕三秀嶺有待徘徊眄無待故當淨滄浪奚足¶
勞孰若越玄井¶
　右紫微夫人答英歌¶
寫我金庭館解駕三秀畿夜芝披華鋒(謂應作峰字)咀嚼充長飢高¶
唱無逍遥冬興有待歌空同酬靈音無待將如何¶
　右桐柏山眞人歌¶
朝遊鬱絕山夕偃高暉堂振轡步靈鋒(謂應作峰字)無近於滄浪玄¶
井三仞際我馬無津梁儵欻九萬間八維已相望有待非至無¶
#<md:CK-KZ_JY237_02p034a>¶
<pb:YP-C_JY237_20ziji-01-0035a>¶
靈音有所喪¶
　右清靈眞人歌¶
龍旂舞太虛飛輪五岳阿所在皆逍遥有感興冥歌無待愈有¶
待相遇故得和滄浪奚足遼玄井不爲多鬱絕尋步間俱會四¶
海羅豈若絕明外三劫方一過¶
　右中候夫人歌¶
縱酒觀羣惠儵忽四落周不覺所以然實非有待遊相遇皆歡¶
樂不遇亦不憂縱影玄空中兩會自然疇¶
　右昭靈李夫人歌¶
駕欻發西華無待有待間或眄五嶽峰或濯天河津釋輪尋虛¶
#<md:CK-KZ_JY237_02p034b>¶
<pb:YP-C_JY237_20ziji-01-0035b>¶
舟所在皆纏綿芥子忽萬頃中有須彌山小大固無殊遠近同¶
一緣彼作有待來我作無待親¶
　右九華安妃歌¶
無待太无中有待太有際大小同一波遠近齊一會鳴絃玄霄¶
顛吟嘯運八氣奚不酣靈液眄目娛九裔有無得玄運二待亦¶
相蓋¶
　右太虛南嶽眞人歌¶
偃息東華靜揚軿運八方俯眄邱垤間莫覺五嶽崇靈阜齊淵¶
泉大小互相從長短無少多大椿須臾終奚不委天順縱神任¶
空同¶
#<md:CK-KZ_JY237_02p035a>¶
<pb:YP-C_JY237_20ziji-01-0036a>¶
　右方諸青童君歌¶
控飈扇太虛八景飛高清仰浮紫晨外俯看絕落冥玄心空同¶
間上下弗流停無待兩際中有待無所營體無則能死體有則¶
攝生東賓會高唱二待奚足爭¶
命駕玉錦輪儛轡仰徘徊朝遊朱火宮夕宴夜光池浮景清霞¶
杪八龍正參差我作無待遊有待輒見隨高會佳人寢二待互¶
是非有無非有定待待各自歸¶
　右南極紫元夫人歌(按此諸歌詩並似初降語而嫌眾眞多高唱上清童紫元太
虛未嘗有雜降處¶
　恐或遺失耳有待之說並是指右英事非安妃也)¶
騰躍雲景轅浮觀霞上空霄軿縱橫儛紫蓋託靈方朱煙纏旌¶
#<md:CK-KZ_JY237_02p035b>¶
<pb:YP-C_JY237_20ziji-01-0036b>¶
旄羽帔扇香風電嘷猛獸攫雷吟奮玄龍鈞籟昆庭響金笙唱¶
神鍾採芝滄浪阿掇華八渟峯朱顔日愈新劫往方嬰童養形¶
靜東岑七神自相通風塵有憂哀隕我白鬢翁長冥遺遐歎恨¶
不早逸縱¶
　九月三日夕雲林王夫人喻作令示許長史¶
停駕望舒移迴輪反滄浪未覩若人遊偶想安得康良因俟青¶
春以敘中懷忘¶
　右右英吟此再三¶
龜闕鬱巍巍墉臺絡月珠列坐九靈房叩璈吟太无玉簫和我¶
神金醴釋我憂宴酣東華內陳鈞千百聲青君呼我起折腰希¶
#<md:CK-KZ_JY237_02p036a>¶
<pb:YP-C_JY237_20ziji-01-0037a>¶
林庭羽帔扇翠暉玉珮何鏗零俱指高晨寢相期象中冥¶
　右紫微歌此二篇¶
超舉步絳霄飛飈北壟庭神華映仙臺圓曜隨風傾啓暉挹丹¶
元扉景飡月精交袂雲林字浩軫(謂應作皓鬒)還童嬰蕭蕭寄旡宅¶
是非豈能營陣上自擾競安可語養生¶
　右玄壟紫微作¶
控晨浮紫煙八景觀派流羽童捧瓊漿玉華餞琳腴相期白水¶
涯揚我萎蕤珠滄房煥東霞紫造浮絳辰雙德秉道宗作鎮眞¶
伯蕃八臺可眄目北看乃飛元清淨雲中視眇眇躡景遷吐納¶
洞領秀藏暉隱東山久安人事上日也無虛閑豈若易翁質反¶
#<md:CK-KZ_JY237_02p036b>¶
<pb:YP-C_JY237_20ziji-01-0037b>¶
此孩中顏¶
　九月六日夕雲林喻作與許侯¶
解輪太霞上歛轡造紫邱手把八空炁縱身雲中浮一眄造化¶
剛再視索高疇道要旣已足可以解千憂求眞得眞友不去復¶
何求¶
　九月六日夕紫微夫人喻作示許長史并與同學(同學謂郗回也)¶
晨闕太霞構玉室起霄清領略三奇觀浮景翔絕冥丹空中有¶
眞金映育挺精八風鼓錦被碧樹曜四靈華蓋廕蘭暉紫轡策¶
綠軿結信通神交觸類率天誠何事外象感須覩瑤玉瓊¶
　九月九日雲林右英夫人喻作¶
#<md:CK-KZ_JY237_02p037a>¶
<pb:YP-C_JY237_20ziji-01-0038a>¶
紫空朗明景玄宮帶絳河濟濟上清房雲臺煥嵳峩八輿造朱¶
池羽蓋傾霄柯震風迴三辰金鈴散玉華七轡絡九垓晏眄不¶
必家借問求道子何事坐塵波豈能栖東秀養眞收太和¶
　九月九日紫微夫人喻作因許示郗(郗猶是方囘也)¶
二景秀鬱玄霄映朗八方丹雲浮高晨逍遙任靈風鼓翮乘素¶
飈竦眄瓊臺中綠蓋入協晨青軿擲空同右揖東林帝上朝太¶
虛皇玉賓剖鳳腦嗷酣飛蘂漿雲鈞迴曲寢千音何琅琅錦旌¶
召猛獸華幡正低昂香母折腰唱紫煙排棟梁總轡高清闕解¶
駕佳人房昔運挺未兆靈化順氣翔心眇玄涯感年隨積椿崇¶
形甘垢臭味動靜失滄浪我友實不爾榮辱昨已忘¶
#<md:CK-KZ_JY237_02p037b>¶
<pb:YP-C_JY237_20ziji-01-0038b>¶
　九月十八日夜雲林右英夫人作喻曰吾辭訖此¶
絳景浮玄晨紫軒乘煙征仰超綠闕内俯眄朱火城東霞啓廣¶
暉神光煥七靈翳映氾三燭流任自齊冥風纏空洞宇香音觸¶
節生手㩦熾(謂應作織字)女儛併衿匏瓜庭左徊青羽旗華蓋隨雲¶
傾晏寢九度表是非不我營抱眞栖太寂金恣愈日嬰豈似愆¶
穢中慘慘無聊生¶
　九月二十五日夜雲林右英夫人授作¶
三轡抗紫軒傾雲東林阿¶
　右英吟此道¶
　右從騰躍來凡十三篇並有楊書又雜有掾寫¶
#<md:CK-KZ_JY237_02p038a>¶
<pb:YP-C_JY237_20ziji-01-0039a>¶
遣滯恡賴窮行德不亦甚佳乎不患德之不報所患種福之不¶
多耳此一行則似乎福田也萬事云云盡可觸類矣¶
　十二月三日雲林右英夫人告¶
　右一條有楊書又有一本小異¶
穆惶恐言仁愛之至猥惠新詩雲藻綺絡金聲玉粲誠翰林之¶
奇秀華錦之盛肆也義類淵微仰覽無射佩之丹心奉以周旋¶
功德淺陋冥報已重福田之喻敢不自勵憑託徽猷情若山海¶
動靜啓悟望垂矜錄許穆惶恐言¶
　詣雲林右英夫人机前(此卽答遣滯恡書也有自起草存)¶
青童大君常吟詠曰欲殖滅度根當拔生死栽沉吟墮九泉但¶
#<md:CK-KZ_JY237_02p038b>¶
<pb:YP-C_JY237_20ziji-01-0039b>¶
坐惜形骸¶
太虛眞人常吟詠曰觀神載形時亦如車從馬車敗馬奔亡牽¶
連一時假哀世莫識此但是惜風火種罪天網上受毒地獄下¶
西城眞人王君常吟詠曰神爲度形舟薄岸當别去形非神常¶
宅神非形常載徘徊生死輪但苦心猶豫¶
小有眞人王君常吟詠曰失道從死津三魂迷生道生生日已¶
遠死死日已早悲哉苦痛容根華已顛倒起就零落生焉知反¶
枯老¶
以去月秋分日於瑤臺大會四君各吟此言以和玄鈞廣韶之¶
絃聲也(十月告云去月如似是九月南秋分必在八月則去月自爲通乎耳)¶
#<md:CK-KZ_JY237_02p039a>¶
<pb:YP-C_JY237_20ziji-01-0040a>¶
　十月十五日右英夫人說此令疏¶
　右五條有掾書¶
四旍曜明空朱軒飛靈邱玉蓋蔭七景鼓翮霄上浮九音朗紫¶
空玉璈洞太無宴詠三辰宮唱嘯呼我儔不覺椿已來豈知二¶
景流佳人雖兼忘而未放百憂長林眞可靜巖中多自娛¶
　十月十七日雲林夫人作與許侯¶
左把玉華蓋飛景躡七元三辰煥紫暉竦眄撫明眞變踊期須¶
臾四面皆已神靈發無涯際懃思上清文何事生橫涂令爾感¶
不專陰(烏禁反)㢌(烏賀反此應作喑啞言其速也)夫去機不覺年歲分¶
　十月十八日紫微夫人作¶
#<md:CK-KZ_JY237_02p039b>¶
<pb:YP-C_JY237_20ziji-01-0040b>¶
　右二篇有楊書¶
北登玄眞闕携手結高羅香煙散八景玄風鼓絳波仰超琅園¶
津俯眄霄陵阿玉簫雲上唱鳳鳴洞九遐乘氣浮太空曷爲躡¶
山河金節命羽靈徵兵折萬魔齊挹二晨暉千椿方嬰牙喪眞¶
投兢室不解可奈何¶
仰眄太霞宮金閣曜紫清華房映太素四軒皆朱瓊擲輪空同¶
津總轡儛綠軿玉華飛雲蓋西妃運錦旌翻然濁塵涯儵忽佳¶
人庭宿感應期降所招已在冥乘風奏霄晨共酣丹琳罌公侯¶
徒眇眇安知眞人靈¶
　右二篇十月二十日授(亦應是右英喻長史也)¶
#<md:CK-KZ_JY237_02p040a>¶
<pb:YP-C_JY237_20ziji-01-0041a>¶
　右二篇有楊書¶
車馬雖重爲路人所略推分任運有以招之不必𠫤也柸子誠¶
小還爲童史所偷故疾而惜之今冥鑒卽擒蓋所以懼惡而善¶
者别矣今雖嘿然不言小人足知靈驗有訓在其中非直區區¶
若此小小而不能坦也謹白¶
呈雲林右英夫人¶
　十一月十九日(此所答右英授事事今不存)¶
穆惶恐言沉染鄙俗流浪塵昧罪與年長愆隨日積幸遭玄運¶
靈啓其會披散氛霧朗然達觀眞靈清秀並垂戒悟猥辱文翰¶
華藻成林金聲玉振規矩有章父子凡微無以堪荷夙興策勵¶
#<md:CK-KZ_JY237_02p040b>¶
<pb:YP-C_JY237_20ziji-01-0041b>¶
不敢怠惰顒顒傾注言不自暢穆惶恐言(此亦是答右英詩不審的是何詩亦似不¶
存)¶
　右二條長史自書本¶
靈谷秀瀾榮藏身栖巖京被褐均衮龍帶索齊玉鳴形磐幽遼¶
裏擲神太霞庭霄上有陛賢空中有眞聲抑我曲晨飛案此綠¶
軒軿下觀八度内俯歎風塵縈解脫遺波浪登此眇眇清擾兢¶
三津竭奔馳割爾齡¶
　十二月一日夜南岳夫人作與許長史¶
飛輪高晨臺控轡玄壟隅手携紫皇袂儵欻八風驅玉華翼綠¶
幃青裙扇翠裾冠軒煥崔嵬珮玲帶月珠薄入風塵中塞鼻逃¶
#<md:CK-KZ_JY237_02p041a>¶
<pb:YP-C_JY237_20ziji-01-0042a>¶
當塗臭腥彫我氣百痾令心殂何不飈然起蕭蕭步太虛¶
　十二月一日夜方丈左臺昭靈李夫人作與許玉斧¶
清晨揖絳霞總氣霄上遊徊軿躡曲波遂覩世人憂辭旨蔚然¶
起不散三秀嵎何若巡玄鄉撫璈爲爾娛君安有有際我願有¶
中無¶
　右英作此¶
駕景遊賢良促轡東圃下¶
　右英吟此道¶
咀嚼玄句柔音蔚暢曲夾適宣辭喻摽朗欽欽之詠有由然也¶
玄宗以安我其會矣¶
#<md:CK-KZ_JY237_02p041b>¶
<pb:YP-C_JY237_20ziji-01-0042b>¶
　十二月十四日雲林夫人作與長史(此所答長史之詩詩今不存)¶
　右五篇有楊書¶
該清道難通幽妙達許侯其人也方將曜靈方邱騰躍暉霞身¶
飛九天作則羣眞師傅金闕撫極種人其德仁以融其教整以¶
和可謂天秀摽韻爲後民之圓匠也斧子乃潜晨密煥秀霄空¶
上託心玄宅神栖入領心摽寂刃歸形太初志割姻親於内外¶
寄幽會於隱觀矣雖自思入庇重岫穎翳雲暉故叛父也若父¶
愚可也交當同編雲札列名靈簡運會相遇何以陳之耶昔薛¶
旅字季和往學眞道於鍾山北阿經七試而不過卽長里薛公¶
之弟也不過者由淫妷失位𠫤鄙内滯石性不迴致敗其試耳¶
#<md:CK-KZ_JY237_02p042a>¶
<pb:YP-C_JY237_20ziji-01-0043a>¶
然其人好慈和篤又心愛嘯音鳳響及玄絃之彈是故虛唱凝¶
神徽聲感魂神不遂落由好嘯唱願鳳鳴之故矣長里先生燕¶
代人周武王時人也先生比乞之於太上太上故使生繫(謂應作繼¶
字)肇阿之陰運致欲其該微釋滯於染練新暉速升虛之超長¶
里君之願也若由(謂應作猶字)愆波不激淫𠫤由(謂應作愈字)出雖百過¶
試之故亦昔之薛旅耶師宗相期拂飾盡性苟能其事我亦罕¶
勞賢者之舉此復宜詳密告由來宿命之始想有已(應作以字)悟也¶
燕氣內果外柔沈德樂景故其人聞北風則心悲覩啓曜則懷¶
泰思駿騄以慕聘嘉柔順以變蔚彼人之心曷曾不爾乎此則¶
本鄕之風氣首邱之內感也苟能信之君其諧矣如其雍(謂應作壅¶
#<md:CK-KZ_JY237_02p042b>¶
<pb:YP-C_JY237_20ziji-01-0043b>¶
字)𠫤秉欲丹絳不暢靈人携手而空反高友歛袂而迴晏神氣¶
不眄其宅寂通不鼓其目命矣夫固可悲耶(長里之弟本燕代人故此稱其谷氣¶
以喻長皮之心也)¶
　十二月十六日夜右英告¶
　右二篇有楊書¶
太元眞人¶
雲林右英王夫人¶
南岳紫虛元君¶
九華眞妃¶
清靈眞人¶
#<md:CK-KZ_JY237_02p043a>¶
<pb:YP-C_JY237_20ziji-01-0044a>¶
紫陽眞人¶
桐柏眞人¶
昭靈李夫人¶
　右八人¶
　十二月十七日夜¶
方諸宮東華上房靈妃歌曲¶
紫桂植瑤園朱華聲悽悽月宮生蘂淵日中有瓊池左拔員靈¶
曜右掣丹霞暉流金煥絳庭八景絕煙迴綠蓋浮明朗控節命¶
太微鳳精童華顔琳腴充長肌控晨揖太素乘欻翔玉階吐納¶
六靈氣玉嬪把巾隨彈璈南雲扇香風鼓錦披叩商百獸舞六¶
#<md:CK-KZ_JY237_02p043b>¶
<pb:YP-C_JY237_20ziji-01-0044b>¶
天攝神威儵欻億萬椿齡紀鬱巍巍小鮮未烹鼎言我巖下悲¶
(按楊君記云東方赤氣中有言曰小鮮未烹鼎言言我巖下悲當必以此事諮啓司命故答稱此詩仍及後篇也)¶
太微玄清左夫人北渟宮中歌曲¶
鬱藹非眞虛太旡爲我館玄公豈有懷縈蒙孤所難落鳳控紫¶
霞矯轡登晨岸寂寂無濠涯暉暉空中觀隱芝秀鳳邱逡巡瑤¶
林畔龍胎嬰爾形八瓊迴素旦琅華繁玉宮綺葩凌巖粲鵬扇¶
絕億領撫翮扶霄翰西庭命長歌雲璈乘虛彈八風纏綠宇聚¶
煙豁然散靈童擲流金太微啓壁案三元起折腰紫皇揮袂讚¶
朗朗扇景曜曄曄長庚煥超軿竦明刃下盻使我惋顧哀地仙¶
輩何爲栖林澗¶
#<md:CK-KZ_JY237_02p044a>¶
<pb:YP-C_JY237_20ziji-01-0045a>¶
　十二月十七日夜太元眞人司命君書出此詩云是青童宮¶
　中内房曲恒吟讚此和神(其夜眾眞降集唯有此書存餘悉不顯後丁卯年論挺分事亦是十¶
　二月十七日恐偶同耳此前一事不應是卯年也¶
　右三條有楊書)¶
玄玄卽排起注之曰¶
故玄玄以八風爲關籥天地爲隄防四海爲甕盎九州爲粃糠¶
積之以萬殊蒸之以陰陽其陶鑄也充隆炊累剛柔清濁象類¶
不同呼吸吐合恭伯榮注之曰¶
九絕獸神禽也在乎羣猛之中猾狡乎激奇之際千年不足極¶
其變萬殊不足適其内日月不足照其眉八澤不足遊其足清¶
#<md:CK-KZ_JY237_02p044b>¶
<pb:YP-C_JY237_20ziji-01-0045b>¶
雲爲卑九垓爲淺八宏爲小四極爲近變動無常恒入之芥子¶
之内玉晨之玉寶太微之威神矣(此二條是釋神虎隱文中語不知何眞所告又無日月是¶
兩手同書)¶
君惶恐言仁德流映高廕彌綸每貽翰音恩逮繾綣旨諭有咸¶
恒之順宗期則玄霄之會雖欽願榮崇欣想靈誥竊懼熠燿之¶
近暉不可參二景之遠麗嘒彼之小宿難以厠七元之靈觀尊¶
卑殊方高下異位俯仰自失罔知所據凡善誘者勤其切磋忠¶
愛者憂其怠惰大易所以乾乾仲尼所以發歎於不倦者也自¶
奉教以來洗心自勵沐浴思新其勸奬也摽明得道之妙致其¶
檢戒也陳宿命之本迹淫𠫤所以喪基鄙滯所以伐德雖盧醫¶
#<md:CK-KZ_JY237_02p045a>¶
<pb:YP-C_JY237_20ziji-01-0046a>¶
之貢針艾扁鵲之獻藥石無以喻也子張存聖教於紳帶西董¶
佩韋絃以自矯蓋以外戒内以義規心仰衘清訓謹書之丹懷¶
藏之六腑奉以周旋弗敢失墜庶五難解凍於爐門七試飈靜¶
於淵谷方將逍遙東山考室龍林靈搆蕭蕭邱園沖深庭延雲¶
駕之奇友堂列羽服之上眞句金錫五芝之寶滄浪施長年之¶
珍期實夙夜之乃願信誓不敢誣於神明者也唯少鑒之君惶¶
恐言(此長史答右英前七月二十八日喻詩世珍芬馥交者并酬前書論薛旅事猶恐是十二月中也)¶
　右此一篇長史令乙寫¶
¶
¶
#<md:CK-KZ_JY237_02p045b>¶
<pb:YP-C_JY237_20ziji-01-0046b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_02p046a>¶
<pb:YP-C_JY237_20ziji-01-0047a>¶
　
** 運象篇第四¶
仙道寂寂尋之亦使人不勸也況復求之於無涯耶假令東山¶
忽有石髓磐結紫芝映林夜光煥燭燕胎曜峰靈津肆顯眾眞¶
羅吟人人往者皆得掇玄華而揖玉腴對天仙以散想也將必¶
相與把臂太虛駕絡慶雲矣未審子當力赴此二日暫遊山澤¶
不將故以官私自切不獲一果耶今之所以爲懈難者蓋闇推¶
於有無之間耳以無期我我亦無也空中有眞子不睹之不可¶
謂罕彷彿矣所望在於不褰裳耳二日可不果何時能屈駕看¶
金陵乎¶
　十一月二十九日夜定錄君告許侯¶
#<md:CK-KZ_JY237_02p046b>¶
<pb:YP-C_JY237_20ziji-01-0047b>¶
豈能割目前之近滯慕難成之遠功耶若故栖情邱林憑託京¶
畿者觀金陵以偶想將任意於吾子勿謂我無方從無以鑒矣¶
心單則試不眄神苦則教不生賢者之舉可不察耶¶
　保命君告¶
　右二條楊書斯告實至言矣¶
奉十一月二十九日告得道者以其能排卻衆累直面而進於¶
是百度自淨眾務雲散該其優者不足爲勞披于艱者可以表¶
心正月中必有龜山客來東山至時渠(此應作詎字)可不一力乎奉¶
覽高命欣然無量始入此月公私艱掇未獲從心命使(此本是今蹔字¶
後人改作命使)到京往反計日還便沐浴躬詣朝拜不失此月若吉日¶
#<md:CK-KZ_JY237_02p047a>¶
<pb:YP-C_JY237_20ziji-01-0048a>¶
未過願垂告敕又告賢者之舉復宜詳之昔未受上道之前有¶
欲索側人意有稱說堪陶奬者受隱書之後此計都冥也(此下有兩¶
字被黵又齊行剪去後似復更有語此論賢者之舉似仍是前書上紙而復酬十一月二十九日告此告今不存前十一月二¶
十九日告語不同又云正月龜山客來事如此復酬後定錄告亦可是右英書中兼有此語耳記不具存難用顯證)¶
　右二篇長史自書本¶
令懃者懃其事躭其玄微耳愼者亦觸類而作也學道之難不¶
可書矣有恥鄙之心者於道亦遼乎灌秉然後可貴耳賢者之¶
舉自更始爾今且當内忘¶
　右紫微夫人道此言(此是紫微見長史答右英道賢者之舉事故復酬此語也長史婦亡後更欲納¶
　妾而修七元家事最是所禁故屢有及之)¶
#<md:CK-KZ_JY237_02p047b>¶
<pb:YP-C_JY237_20ziji-01-0048b>¶
手筆何其落落盧醫之喻復有韋絃之功解凍爐門其旨乃佳¶
當實心在此濟矣¶
　定錄告(此是中君見長史答右英書復賞讚之也)¶
心已至也不復須詣山也每空懷以向眞單誠以汎道者雖欲¶
不教其可得乎瞻赴山澤乃更餘事耳要都無懷者實使人悒¶
然今可停也¶
　十二月一日夜定錄告許侯(尋此語復似酬到京不得來事事相關涉不可領)¶
正月二十七日將不能蹔詣欲營宅處耶龜山眞人似當其日¶
來未眞至齋者自可無彷彿且欲令彼見我乎¶
　正月十四日保命告(案此告極似前所疑事所以翻覆難解也從此正月起至後並是入丙寅年中¶
#<md:CK-KZ_JY237_02p048a>¶
<pb:YP-C_JY237_20ziji-01-0049a>¶
　事)¶
　右五條有楊書¶
轡景登霄晨遊宴滄浪宮綵雲繞丹霞靈藹散八空上眞吟瓊¶
室高仙歌琳房九鳳唱朱籟虛節錯羽鐘交頸金庭内結我冥¶
中朋俱挹玉醴津儵欻已嬰童云何當路蹲愆痾隨日崇¶
　二月九日夜雲林作¶
晨遊太素宮控軿觀玉河夕冥鬱絕宇朝採圓景華彈璈北寒¶
臺七靈暉紫霞濟濟高仙舉紛紛塵中羅盤桓囂藹内愆累不¶
當多¶
　二月十六日右英作¶
#<md:CK-KZ_JY237_02p048b>¶
<pb:YP-C_JY237_20ziji-01-0049b>¶
玄清眇眇觀落景出東渟願得絕塵友蕭蕭罕世營　吟此再¶
三¶
　右三篇有楊書¶
靈人隱玄峯眞神韜雲采玄唱非無期妙應自有待豈謂虛空¶
寂至韻故常在㩦襟登羽宮同宴廣寒裏借問朋人誰所存唯¶
玉子卓雲虛之駿抗翮於空同之上斯人矣豈不長揖南面永¶
謝千乘乎¶
　紫微詩及詠此¶
駕風騁雲軿晨登太渟邱絳津連岑振清波鼓浚流步空觀九¶
緯八剛皆已遊蹔宴三金秀來觀建志儔懃懈不相淹是以積¶
#<md:CK-KZ_JY237_02p049a>¶
<pb:YP-C_JY237_20ziji-01-0050a>¶
百憂¶
　二月三十日夜右英作¶
褰裳濟綠河遂見扶桑公高會太林墟寢宴玄華宮信道苟淳¶
篤何不栖東峯¶
　紫微夫人歌此¶
陵波越滄浪忽然造金山四顧終日遊罕我雲中人¶
　右英吟此¶
控景始暉津飛飈登上清雲臺鬱峨峨閶闔秀玉城晨風鼓丹¶
霞朱煙灑金庭綠蕊粲玄峯紫華巖下生慶雲纏丹爐練玉飛¶
八瓊晏眄廣寒宮萬椿愈童嬰龍旂啓靈電虎旗徵朱兵高眞¶
#<md:CK-KZ_JY237_02p049b>¶
<pb:YP-C_JY237_20ziji-01-0050b>¶
迴九曜洞觀均潛明誰能步幽道尋我無窮齡¶
　紫微夫人作¶
紫闕搆虛上玄館衝絕飈琳琅敷靈囿華生結瓊瑤騁軿滄浪¶
津八風激雲韶披羽扇北翳握節鳴金簫鳳籟和千鍾西童歌¶
晨朝心豁虛無外神襟何朗寥迴儛太空嶺六氣運重幽我塗¶
豈能尋使爾不終彫¶
　右英夫人作¶
翳藹紫微館鬱臺散景飈鸞唱華蓋間鳳鈞導龍軺八狼㩦絳¶
旌素虎吹角簫雲勃寫靈宮來適塵中囂解轡佳人寢同炁自¶
相招尋宗須臾頃萬齡乃一朝椿期會足衰劫往豈足遼眞眞¶
#<md:CK-KZ_JY237_02p050a>¶
<pb:YP-C_JY237_20ziji-01-0051a>¶
乃相目莫令心徂痧(側交反)虛刀揮至空鄙滯五神愁¶
　右紫微作¶
朝啓東晨暉飛軿越滄淵山波振青涯八風扇玄煙迴眄易遷¶
房有懷眞感人三金可遊盤東岑宜永甄紛紛當塗中孰能步¶
生津飄飄八霞嶺徘徊飛晨蓋紫軿騰太空麗眄九虛外玉簫¶
激景雲靈煙絕幽藹高仙宴太眞清唱無涯際去來山岳庭何¶
事有待邁¶
　四月十四日紫微夫人作¶
玄波振滄濤洪津鼓萬流駕景眄六虛思與佳人遊妙唱不我¶
對清音與誰投雲中騁瓊輪何爲塵中趍¶
#<md:CK-KZ_JY237_02p050b>¶
<pb:YP-C_JY237_20ziji-01-0051b>¶
　右同夕右英夫人吟歌此曲¶
松柏生玄嶺鬱爲寒林桀蘩葩盛嚴氷未肯懼白雪亂世幽重¶
岫巡生道常潔飛此逸轡輪投彼遐人轍公侯可去來何爲不¶
能絕¶
　右右英作¶
神玉曜靈津七元煥神扉靈遷方寸裏一躍登太微妙音乘和¶
唱高會亦有機齊此天人眄協彼晨景飛總轡六合外甯有傾¶
與危¶
　四月二十三日夜紫微夫人作¶
玄感妙象外和聲自相招靈雲鬱紫晨蘭風扇綠軺上眞宴瓊¶
#<md:CK-KZ_JY237_02p051a>¶
<pb:YP-C_JY237_20ziji-01-0052a>¶
臺邈爲地仙摽所期貴遠邁故能秀穎翹翫彼八素翰道成初¶
不遼人事胡可豫使爾形氣銷¶
　四月二十七日夜南嶽夫人作¶
　右十二篇有楊書又雜掾寫¶
清淨願東山蔭景栖靈穴愔愔閑庭虛翳薈青林密圓曜映南¶
軒朱鳳扇幽室拱袂閑房内相期啓妙術寥朗遠想玄蕭條神¶
心逸¶
　閏月三日夜右英作示許長史(案晉厯丙寅年閏四月也)¶
　右有楊書又掾寫¶
縱心空同津總轡策朱軿佳人來何遲道德何時成(吟此道)¶
#<md:CK-KZ_JY237_02p051b>¶
<pb:YP-C_JY237_20ziji-01-0052b>¶
有心許斧子言當採五芝芝草不必得汝亦不能來汝來當可¶
得芝草與汝食(此兩得及來並戲作吳音)¶
　右英吟此¶
　右二篇有楊書¶
八塗會無宗乘運觀囂羅化浮塵中際解衿有道家騁煙忽未¶
傾㩦眞造靈阿虛景盤瓊軒玄鈞作鳳歌適路無軌滯神音儛¶
雲波齊德秀玉京何用世間多¶
　授書畢又吟良久而復授令書此詩似不與書上相連也¶
坦夷觀天眞去累縱眾情體寂廢機駟崇有則攝生焉得齊物¶
子委運任所經¶
#<md:CK-KZ_JY237_02p052a>¶
<pb:YP-C_JY237_20ziji-01-0053a>¶
　右中候夫人作¶
薄宴塵飈領代謝緣還歸奚識靈劫期顧眄令人悲¶
　紫微夫人作¶
　右三篇有掾書¶
林振須類感雲蔚待龍吟玄數自相求觸節皆有音飛軿出西¶
華總轡忽來尋八遐非無娛同詠理自欽悼此四羅内百憂常¶
在心俱遊北寒臺神風開爾襟¶
　六月二十三日夜南極夫人作¶
登軿發東華扇欻儛太玄飛轡騰九萬八落亦已均蹔眄山水¶
際窈窕靈岳間同風自齊氣道合理亦親龍芝永遐齡内觀攝¶
#<md:CK-KZ_JY237_02p052b>¶
<pb:YP-C_JY237_20ziji-01-0053b>¶
天眞東岑(謂應作岑字)可長淨何爲物所纏¶
　六月二十三日夜中候夫人作¶
　右二篇有楊書又掾寫¶
五月十二日中君喻書(此九字題卷外從此後並似是丁卯年中授書此事皆論三許挺分也)¶
阿映遂能絕志山林懃心道味淨神注精研澄虛鏡玄亭獨宴¶
孑栖偶眞乃翁道遠之疇匹姜伯眞之徒也服炁挹夜卒獲其¶
益亦至事也昔又入在臨海赤山中赤山一名燒山遇良友王¶
世龍趙道玄傅太初者此數子始以晉建興元年渡江入東山¶
中學道耳並與相見數人之業皆勝於映矣映遂師世龍授解¶
束之道修反行之法服玉液朝腦精二三年中面有光華還顔¶
#<md:CK-KZ_JY237_02p053a>¶
<pb:YP-C_JY237_20ziji-01-0054a>¶
反少極爲成道但恨其所禀不饒不得高品之通耳於是司命¶
敕吾舉之使奏聞上宮移名東方諸署爲地仙時三官都禁左¶
郎遣典柄侯周魴主非使者嚴白虎來於赤山中卽欲執之以¶
去且詰其罪狀吾時禁牙(謂應作訝字)又乃馳答司命司命卽遣中¶
侯李遵握火鈴而來呵攝之於是魴及白虎乃走去耳李遵未¶
來之時映懼怖失膽亦喪氣矣亦賴龔幼節李開林助映爲答¶
對亦幾至敗也自無此二人及其師王世龍亦早惡矣魴誥(謂應¶
作詰字)之亦有實映答對亦可可三官出丹簡罪簿各執一通而¶
問映云夫欲學道慕生上隸眞人玄心栖邈恭誠高靈者當得¶
世功相及禍惡不遘陰德流根仁心上逮乃可步眞索仙度名¶
#<md:CK-KZ_JY237_02p053b>¶
<pb:YP-C_JY237_20ziji-01-0054b>¶
青府耳云何父手殺謝弓且亂逆三光又許朝斬李玘之頭以¶
代蔡扶之級又走斬射潘綦等支解鈴下曹表等水沉湯雲之¶
尸火燒徐昂之骸絞殺桓整刳割振噲酷害虐暴刑攬(謂應作濫字)¶
四十有三張皇訟冤事在天帝禍戾山積善功無一又汝本屬¶
事帛家之道血食生民逋愆宿責列在三官而越幸網脫奉隸¶
眞氣父子一家各事師主同生乖戾不共祭酒罪咎之太陰考¶
方加有如此積罪亦無仙者當可得欺太上之曹使汝得名刊¶
不死之紫錄耶汝其無對者有司必執也映自强長嘯振褐撫¶
髮爾乃整氣扉口叱咤而答曰大道不親唯善是與天地無心¶
隨德乃矜是以坂泉流血無違龍髯之舉三苗丹野逐(謂應作涿字)¶
#<md:CK-KZ_JY237_02p054a>¶
<pb:YP-C_JY237_20ziji-01-0055a>¶
鹿絳草豈妨大聖靈化高通上達耶吾七世父許子阿者積仁¶
著德陰和鳥獸遇凶荒之年人民飢饉加之疫癘百遺一口阿¶
乃施散家財拯其眾庶親營方藥懃勞外舍臨人之喪如失其¶
親救人之患如己之疾已死之命懸於阿手窮垂之身撫之如¶
子度脫凶年賴阿而全者四百八人仁德不隊(謂應作墜字)後當鍾¶
我等是以功書上帝德刊靈閣使我祖根流宗澤廕光後緒故¶
使垂條結華生而好仙應得度世者五人登升者三人錄名太¶
上策簡青宮豈是爾輩所可豫乎言畢魴等豁然而笑遵至而¶
去矣此意雖復是世龍之助吾亦壯其辭也於是卽得度名東¶
宮當爲仙之中者然其身中自宿有陰罪未了處已日就補復¶
#<md:CK-KZ_JY237_02p054b>¶
<pb:YP-C_JY237_20ziji-01-0055b>¶
解謝太上行當受書署者也蓋爾不復受考於三官已定名於¶
不死之錄矣今已移在竹葉山中或名此山爲蓋竹山山之東¶
面兩隴西上其中有石井橋橋之北小道直入其間有六叢杉¶
樹樹之左右三百步有小石深室室前有流泉水映與三人共¶
止其中此辰年當自蹔出還人食詭亦欲蹔還鄕里山之近處¶
令其家兄弟見之者也臨時自當令其弟知之所在乃又寄謝¶
令弟子懃之若欲至竹葉山索映亦卽得相見竹葉山東上石¶
橋橋之北小道甚徑易勿從南山上山南道絕險竹葉山中仙¶
人陳仲林許道居尹林子趙叔道此四人並以漢末來入此山¶
叔道已得爲下眞人仲林大試適過行復去此是竹葉山中舊¶
#<md:CK-KZ_JY237_02p055a>¶
<pb:YP-C_JY237_20ziji-01-0056a>¶
仙人也其王世龍趙道玄傅太初許映或名遠遊適來四年耳¶
　右從五月十二日至此並楊書受旨本¶
納納長者蔚蔚内明撥于昔累非復故形變扇澡鍊得道之情¶
和挹神心仰秀雲靈傾觀晨景德音蘭馨方及十載季瑋(謂應作偉¶
字)舉名每事勗焉勿復不精¶
　太和二年歲在丁卯十二月十七日夜太元眞人司命君告¶
　穆到丙子年爲十年矣時當七十二也到亥子年神化變鍊¶
　子年始餘十年¶
蕭條斧子和心凝靜道炁雖妙乘之亦整澄形丹空擢摽霄領¶
其神以暉其光將穎實侍辰(謂應作晨字)之高舉谷子之羅鼎(此古鼎字)¶
#<md:CK-KZ_JY237_02p055b>¶
<pb:YP-C_JY237_20ziji-01-0056b>¶
可謂秀落眾望縈渟之仙才又當懃進德修業淡然虛眄¶
　十二月十七日夜太元眞人司命君告玉斧(祖司徒府辟掾不赴隱在本縣¶
　茅山五年此十六字榮弟後所注其公府辟似妄也)¶
淵奇體道解幽達精虛中受物柔德順貞慈寬博採聞道必行¶
逍遙飛步啓誠坦平策龍上造浮煙三清實眞仙之領帥友長¶
里之先生必當封牧種邑守伯仙京傅佐上德列書絳名¶
　右說道許長史所得限分(爾時護軍長史此六字亦榮弟所注)¶
瑋灼清暉潜光翳眞二景落鋒飛霞流纏於焉玉子採此雙辰¶
遂開上道允得妙門儀璘洞煥玉標玄金登名五宮懸書七元¶
寔迭域之併羅爲上清之卿君是子内和感虛託眞情專之所¶
#<md:CK-KZ_JY237_02p056a>¶
<pb:YP-C_JY237_20ziji-01-0057a>¶
致亦南人雲軫之必駕三元景輦之携遊也(此云迭域卽谷希子也與前司命所¶
答谷子之羅鼎事同)¶
　右說道許玉斧所得之分(此前後二右字下說字出長史書云右清靈眞人說云云而楊君書¶
　無此四字當是于時楊向長史口道是裴君也)¶
此是道成懃至受書之時初所舉定目之名也亦得道齎詣之¶
分限矣[火*寺]而替者得來必無從矣當共寘此¶
　右五條有楊書長史寫兩本¶
保命告云許子遂能委形冥化從張鎮南之夜解也所以養魂¶
太陰藏魄于地四靈守精五老保藏復十六年殆睹我於東華¶
矣旣適潜暢莫覺不眞(許子卽是掾也按張係師爲鎮南將軍建安二十一年亡葬鄴東後四十四年¶
#<md:CK-KZ_JY237_02p056b>¶
<pb:YP-C_JY237_20ziji-01-0057b>¶
至魏甘露四年遇水棺開見尸如生出著牀上因舉麈尾覆面大笑咤又亡仍更殯葬其外書事迹略如此未審夜解當用何¶
法依如許掾似非劍杖也)¶
右英告曰自古及今死生有津顯默異會藏往滅智與世同之¶
者皆得道之行也若夫瓊丹一御九華三飛雲液晨酣流黃徘¶
徊仰咽金漿咀嚼玉蕤者立便控景登空玄升太微也自世事¶
乖玄斯業未就便當蹔履太陰潜生冥外身棄質養胎虛宅陶¶
氣絕籥受精玄漠故改容於三陰之館童顏於九鍊之戸然後¶
知神仙爲奇死而不亡去來之事理之深也¶
南人告云得道去世或顯或隱託體遺迹道之隱也或有再酣¶
瓊精而叩棺一服刀圭而尸爛鹿皮公吞玉華而流虫出戸仇¶
#<md:CK-KZ_JY237_02p057a>¶
<pb:YP-C_JY237_20ziji-01-0058a>¶
季子咽金液而臭聞百里黃帝火九鼎於荆山尚有橋領之墓¶
季主服雲散以潜升猶頭足異處墨秋咽虹丹以投水甯生服¶
石腦而赴火務光剪韮以入清冷之淵栢成納氣而腸胃三腐¶
諸如此比不可勝記微乎得道趣舍之迹無常矣(南人卽南眞夫人也此諸¶
仙人出諸傳記而事迹有參差不同者)保命又云旣適潜暢莫覺不眞如此之指¶
非眞尸也¶
　右四條有長史書¶
人死必視其形如生人皆尸解也視足不青皮不皺者亦尸解¶
也要目光不毁無異生人亦尸解也頭髮盡脫而失形骨者皆¶
尸解也白日尸解自是仙非尸解之例也¶
#<md:CK-KZ_JY237_02p057b>¶
<pb:YP-C_JY237_20ziji-01-0058b>¶
　右一條甲手書寫¶
若其人蹔死適太陰權過三官者肉旣灰爛血沈脈散者而猶¶
五藏自生白骨如玉七魄營侍三魂守宅三元權息太神内閇¶
或三十年二十年或十年三年隨意而出當生之時卽更收血¶
育肉生津成液復質成形乃勝於昔未死之容也眞人鍊形於¶
太陰易貌於三官者此之謂也天帝曰太陰鍊身形勝服九轉¶
丹形容端且嚴面色似靈雲上答太極闕受書爲眞人趙成子¶
死後五六年後人晚山行見此死尸在石室中肉朽骨在又見¶
腹中五藏自生如故液血纏裹於内紫包結絡於外¶
夫得道之士暫遊於太陰者太乙守尸三魂營骨七魄衛肉胎¶
#<md:CK-KZ_JY237_02p058a>¶
<pb:YP-C_JY237_20ziji-01-0059a>¶
靈掾氣¶
　右三條是長史鈔寫九眞經後服五石腴事¶
其用他藥得尸解非是用靈丸之化者皆不得反故鄕三官執¶
之也有死而更生者有頭斷已死乃從一旁出者有未歛而失¶
尸骸者有人形猶在而無復骨者有衣在形去者有髮脫而失¶
形者白日去謂之上尸解夜半去謂之下尸解向曉向暮之際¶
而謂之地下主者也¶
　右一條是掾鈔寫劍經後論尸解事¶
¶
¶
#<md:CK-KZ_JY237_02p058b>¶
<pb:YP-C_JY237_20ziji-01-0059b>¶
¶
¶
¶
¶
¶
¶
¶
¶
¶
#<md:CK-KZ_JY237_02p059a>¶
<pb:YP-C_JY237_20ziji-01-0060a>¶
　
** 甄命授第一¶
道授(此有長史掾各寫一本題目如此不知當是道家舊書爲降楊時說其事旨悉與眞經相符疑應是裴君所授所以¶
爾者按說寶神經云道日此後云我之所師南岳赤松子又房中之事惟裴君少時受行耳眞誥中有吾昔常恨此賴解之早¶
耳此語亦似是清靈言故也)君曰道者混然是生元炁元炁成然後有太極¶
太極則天地之父母道之奥也故道有大歸是爲素眞故非道¶
無以成眞非眞無以成道道不成其素安可見乎是以爲大歸¶
也見而謂之妙成而謂之道用而謂之性性與道之體體好至¶
道道使之然也(此說人體自然與道炁合所以天命謂性率性謂道修道謂教今以道教使性成眞則同於道¶
矣)¶
君曰太上者道之子孫審道之本洞道之根是以爲上清眞人¶
#<md:CK-KZ_JY237_02p059b>¶
<pb:YP-C_JY237_20ziji-01-0060b>¶
爲老君之師(此卽謂太上高聖玉晨大道君也爲太極左眞人中央黃老君之師)¶
君曰老君者太上之弟子也年七歲而知長生之要是以爲太¶
極眞人¶
君曰太極有四眞人老君處其左佩神虎之符帶流金之鈴執¶
紫毛之節巾金精之巾行則扶華晨蓋乘三素之雲(此二條事出九眞中¶
經卽是論中央黃老君也黃老爲太虛眞人南岳赤君之師裴旣師赤君所以崇其本始而陳其德位也)¶
君曰道有八素眞經太上之隱書也在世¶
君曰道有九眞中經老君之祕言也在世¶
君曰道有太清上經變化七十四方¶
君曰道有除六天之文三天正法在世¶
#<md:CK-KZ_JY237_02p060a>¶
<pb:YP-C_JY237_20ziji-01-0061a>¶
君曰道有黃氣陽精藏天隱月¶
君曰道有三元布經道眞之圖¶
君曰道有黃素神方四十四訣¶
君曰道有黃書赤界長生之要(長史書本杜家剪除此一行)¶
君曰道有赤丹金精石景水母¶
君曰道有青要紫書金根眾文¶
君曰道有玉清眞訣三九素語¶
君曰道有石精金光藏景錄形在世¶
君曰道有丹景道精隱地八術¶
君曰道有白簡素籙得道之名¶
#<md:CK-KZ_JY237_02p060b>¶
<pb:YP-C_JY237_20ziji-01-0061b>¶
君曰道有紫度炎光夜照神燭¶
君曰此皆道之經也黃書(杜家黵易此字爲經方)世多有者然亦是祕道¶
之事矣(天師取其名而布其化事旨大略猶同但每增廣其法耳此所云黃書赤界三一經涓子所說黃赤内眞者非¶
今世中天師所演也)¶
君曰仙道有飛步七元天綱之經在世¶
君曰仙道有七變神法七轉之經¶
君曰仙道有大洞眞經三十九篇在世¶
君曰仙道有大丹隱書八禀十訣¶
君曰仙道有天關三圖七星移度¶
君曰仙道有九丹變化胎精中記¶
#<md:CK-KZ_JY237_02p061a>¶
<pb:YP-C_JY237_20ziji-01-0062a>¶
君曰仙道有九赤班符封山墜海¶
君曰仙道有金液神丹太極隱芝¶
君曰仙道有五行祕符呼魂召魄¶
君曰仙道有曲素決辭以招六天之鬼在世¶
君曰仙道有黃水月華服之化而爲月¶
君曰仙道有徊水玉精服之化而爲日¶
君曰仙道有鐶剛樹子服之化而爲雲¶
君曰仙道有水陽青映服之化而爲石¶
君曰仙道有赤樹白子服之化而爲玉¶
君曰仙道有絳樹青實服之化爲黃金¶
#<md:CK-KZ_JY237_02p061b>¶
<pb:YP-C_JY237_20ziji-01-0062b>¶
君曰仙道有琅玕華丹服之化爲飛龍¶
　右此十七條在靈書紫文中並琅玕丹之所變化也  ¶
君曰仙道有九轉神丹服之化爲白鵠(右在茅司命傳中)¶
君曰仙道有天皇象符以合元炁亦在紫文中¶
君曰仙道有白羽紫蓋以遊五岳¶
君曰仙道有三皇内文以召天地神靈(右世中雖有而非眞本)¶
君曰仙道有玉珮金鐺以登太極¶
君曰仙道有神虎之符以威六天¶
君曰仙道有流金之鈴以攝鬼神¶
君曰仙道有素奏丹符以召六甲¶
#<md:CK-KZ_JY237_02p062a>¶
<pb:YP-C_JY237_20ziji-01-0063a>¶
君曰仙道有金眞玉光以映天下¶
君曰仙道有八景之輿以遊行上清¶
君曰仙道有飛行之羽以超虛躡空¶
君曰仙道有紫繡毛帔丹青飛裙¶
君曰仙道有白羽黑翮以翔八方¶
君曰仙道有翠羽華衣金鈴青帶¶
君曰仙道有曲晨飛蓋御之體自飛(在劍經中)¶
君曰仙道有三十七種色之節以給仙人¶
君曰仙道之妙皆有方也能盡此道便爲九宮眞人不但登仙¶
而已然道之多方各備則可知矣(此蓋能爲盡一條之道便得九宮眞人若各各備具則爲¶
#<md:CK-KZ_JY237_02p062b>¶
<pb:YP-C_JY237_20ziji-01-0063b>¶
太極眞人矣)君曰今子旣至心學道當以道授子耳然學者皆有師¶
我之所師南岳松子松子爲太虛眞人左仙公谷希子爲右仙¶
公昔太上以德教老子以得道松子以道授於我以得仙我之¶
得道於松子今子欲學道彼必試子試而不過是我之恥也今¶
旣語子以得道之方又悟汝以試觀之法於此試而不過者亦¶
子之愚也夫欲試之人皆意之所不悟情之所不及者而爲之¶
子愼之哉¶
君曰仙道十二試皆過而授此經此十二事大試也皆太極眞¶
人臨見之可不愼哉¶
君曰昔中山劉偉道學仙在嶓冢山積十二年仙人試之以石¶
#<md:CK-KZ_JY237_02p063a>¶
<pb:YP-C_JY237_20ziji-01-0064a>¶
重十萬斤一白髮懸之使偉道卧其下偉道顏無變色心安體¶
悅卧在其下積十二年仙人數試之無所不至已皆悟之遂賜¶
其神丹而白日昇天(此應是漢時人)¶
君曰昔青烏公者身受明師之教審仙妙之理至於入華陰山¶
中學道積四百七十一歲十二試之有三不過後服金汋而升¶
太極太極道君以爲試三不過但仙人而已不得爲眞人況俗¶
意哉(青烏公似是彭祖弟子也)¶
君曰大洞之道至精至妙是無英守素眞人之經其讀之者無¶
不乘雲駕龍昔中央黃老君隱祕此經世不知之也子若知之¶
祕而勿傳又昔周君兄弟三人并少而好道在於常山中積九¶
#<md:CK-KZ_JY237_02p063b>¶
<pb:YP-C_JY237_20ziji-01-0064b>¶
十七年精思無所不感忽然見老公頭首皓白三人知是大神¶
乃叩頭流血涕淚交連悲喜自搏就之請道公乃出素書七卷¶
以與誦之兄弟三人俱精讀之奄有一白鹿在山邊二弟放書¶
觀之周君讀之不廢二弟還周君多其弟七過其二弟内意或¶
云仙人化作白鹿呼周視之周君不應周君誦之萬過二弟誦¶
得九千七百三十三過周君翻然飛仙二弟取書誦之石室忽¶
有石爆成火燒去書二人遂不得仙今猶在常山中陸行五嶽¶
也子愼之哉¶
君曰昔在㽵伯微漢時人也少時好長生道常以日入時正西¶
北向閉目握固想見崑崙積二十一年後服食入中山學道猶¶
#<md:CK-KZ_JY237_02p064a>¶
<pb:YP-C_JY237_20ziji-01-0065a>¶
存此法當復十許年後閉目乃奄見崑崙存之不止遂見仙人¶
授以金汋之方遂以得道猶是精感道應使之然也非此術之¶
妙也¶
君曰眞人隱其道妙而露其醜形或衣敗身悴狀如癡人人欲¶
學道作此試人卒不可識也不識則爲試不過汝恒當愼此也¶
昔漢初有四五小兒路上畫地戲一兒歌曰著青裙入天門揖¶
金母拜木公到復是隱言也時人莫知之唯張子房知之乃往¶
拜之此乃東王公之玉童也所謂金母者西王母也木公者東¶
王公也仙人拜王公揖王母¶
君曰昔有傅先生者其少好道入焦山石室中積七年而太極¶
#<md:CK-KZ_JY237_02p064b>¶
<pb:YP-C_JY237_20ziji-01-0065b>¶
老君詣之與之木鑽使穿一石盤厚五尺許云穿此盤便當得¶
道其人乃晝夜穿之積四十七年鑽盡石穿遂得神丹乃升太¶
清爲南嶽眞人此有志之士也子其識之若有此試愼勿言不¶
能也¶
君曰昔有黃觀子者亦少好道家奉佛道朝朝朝拜叩頭求乞¶
長生如此積四十九年後遂服食入焦山太極眞人百四十事¶
試之皆過遂服金丹而詠大洞眞經今補仙官爲太極左仙卿¶
有至志者也非佛所能致是其中寸定矣(此說與傅含眞奉佛事亦同)¶
君曰昔毛伯道劉道恭謝稚堅張兆期皆後漢時人也學道在¶
王屋山中積四十餘年共合神丹毛伯道先服之而死道恭服¶
#<md:CK-KZ_JY237_02p065a>¶
<pb:YP-C_JY237_20ziji-01-0066a>¶
之又死謝稚堅張兆期見之如此不敢服之並捐山而歸去後¶
見伯道道恭在山上二人悲愕遂就請道與之茯苓持行方服¶
之皆數百歲今猶在山中遊行五嶽此人知神丹之得道而不¶
悟試在其中故但陸仙耳無復登天冀也(謝稚堅三處出一云葛玄相隨一云在鹿¶
迹洞中一卽是此未詳爲是一人當同姓名耳)¶
君曰晉初有眞人郭聲子在洛市中作卜師時劉石張臧四姓¶
並欲學道常自歎云不遇明師明師出而已不覺皆爲試不過¶
皆無所得也常當愼此有異不覺便爲試不過也人有學道之¶
心天網疎而不失皆並試人汝深思此意愼之也¶
君曰昔閭成子少好長生好學道四十餘年後入荆山中積七¶
#<md:CK-KZ_JY237_02p065b>¶
<pb:YP-C_JY237_20ziji-01-0066b>¶
十餘歲爲荆山山神所試成子謂是眞人拜而求道而爲大蛇¶
所噬殆至於死賴悟之速而存太上想七星以卻之因而得免¶
後復爲邪鬼所惑失其左目遂不得道而絕山中子當愼此之¶
試恒存於師也猶是成子用志不專頗有邪心故也¶
君曰黃子陽者魏人也少知長生之妙學道在博落山中九十¶
餘年但食桃皮飲石中黃水後逢司馬季主季主以導仙八方¶
與之遂以度世(此六國時魏非漢後魏世也)¶
君曰有劉奉林者是周時人學道在嵩高山積四百年三合神¶
丹爲邪物所敗乃行徙入委羽之山能閇炁三日不息於今千¶
餘年矣猶未升仙猶是試多不過道數未足故也此人但服黃¶
#<md:CK-KZ_JY237_02p066a>¶
<pb:YP-C_JY237_20ziji-01-0067a>¶
蓮以得不死耳不能有所役使也¶
君曰昔高邱子殷人也亦好道入六景山積五百二十餘歲但¶
讀黃素道經服餌术後合鴻丹以得陸仙遊行五嶽二百餘年¶
後得金液以升太清也今爲中嶽眞人(此說與劍經序亦略同)¶
君曰爲道當令三關恒調是根精固骨之道也三關者口爲心¶
關足爲地關手爲人關謂之三關三關調則五藏安五藏安則¶
舉身無病昔趙叔期學道在王屋山中時時出民間聞有能卜¶
者在市閭中叔期往見之因語叔期欲入天門調三關存朱衣¶
正崑崙叔期知是神人因拜叩頭就請要訣因以一卷書與之¶
是胎精中記拜受此書入山誦之後合神丹而升天此皆前事¶
#<md:CK-KZ_JY237_02p066b>¶
<pb:YP-C_JY237_20ziji-01-0067b>¶
之徵者汝當識此言(三關事與黃庭同並有說而無法)¶
君曰當存五神於體五神者謂兩手兩足頭是也頭想恒青兩¶
手恒赤兩足恒白者則去仙近矣昔徐季道學道在鵠鳴山中¶
亦時時出民間忽見一人着皮袴練褶拄桃枝杖逢季道季道¶
不覺之數數非一季道乃悟而拜謝之因語季道曰欲學道者¶
當巾天青咏大曆𨀅雙白徊二赤此五神之事也其語隱也大¶
厯三皇文是也(此卽太素五神事也别有經法)¶
君曰欲使心正常以日出三丈錯手着兩肩上以日當心心中¶
間暖則心正矣常能行之佳昔有姜伯眞者學在猛山中行道¶
採藥奄值仙人仙人使平倚日中其影偏仙人曰子知仙道之¶
#<md:CK-KZ_JY237_02p067a>¶
<pb:YP-C_JY237_20ziji-01-0068a>¶
貴而篤志學之而不知心不正之爲失因教之如此後遂得道¶
(定錄目許先生云姜伯眞之徒不知卽此姜不)¶
君曰常以夜半時去枕平卧握固放體氣調而微者身神具矣¶
如有不具便速起燒香平坐閉目握固兩膝上心存體神使兩¶
目中有白炁如鷄子大在目前則復故也五日一行之(此卽二十四神¶
中事也)¶
君曰食草木之藥不知房中之法及行炁導引服藥無益也終¶
不得道若至志感靈所存必至者亦不須草藥之益也若但知¶
行房中導引行炁不知神丹之法亦不得仙也若得金汋神丹¶
不須其他術也立便仙矣若得大洞眞經者復不須金丹之道¶
#<md:CK-KZ_JY237_02p067b>¶
<pb:YP-C_JY237_20ziji-01-0068b>¶
也讀之萬過畢便仙也房中之術導引行氣世自有經不復一¶
二說之(此謂徒服藥存修而交接之事不絕亦不得長生非言都不爲者若都不爲止服藥皆能得仙)經曰得¶
道者皆隱穀虫之法而見三尸之術夫穀虫死則三尸枯三尸¶
枯自然落矣殺穀虫自有別方得者祕之(此卽蘇傳中初神丸方也其餘雜法皆不¶
及此也)¶
君曰人生有骨錄必有篤志道使之然若如青光先生谷希子¶
南岳松子長里先生墨羽之徒皆爲太極眞人所友或爲太上¶
天帝所念者興雲駕龍以迎之故不學道而仙自來也過此以¶
下皆須篤志也(案此諸人學道皆有事迹並經辛懃而云不學自得其義未了墨羽應是墨翟亦或是木羽也)¶
君曰然則學道者有九患皆人之大病若審患病則仙不遠也¶
#<md:CK-KZ_JY237_02p068a>¶
<pb:YP-C_JY237_20ziji-01-0069a>¶
患人有志無時有時無友有友無志有志不遇其師遇師不覺¶
覺師不懃懃不守道或志不固固不能久皆人之九患也人少¶
而好道守固一心水火不能懼其心榮華不能惑其志修眞抱¶
素久則遇師不患無也如此則不須友而成亦不須感而動也¶
此學仙之廣要言也汝當思此¶
君曰夫喜怒損志哀慼損性榮華惑德陰陽竭精皆學道之大¶
忌仙法之所疾也雖還精胎息僅而補之內虛已徹猶非本眞¶
莫若知而不爲爲而不散此仙之要道生之本業也¶
君曰欲得延年當洗面精心日出二丈正面向之口吐死炁鼻¶
噏日精須鼻得嚏便止是爲炁通亦以補精復胎長生之方也¶
#<md:CK-KZ_JY237_02p068b>¶
<pb:YP-C_JY237_20ziji-01-0069b>¶
君曰食愼勿使多多則生病飽愼便卧卧則心蕩心蕩多失性¶
食多生病生病則藥不行欲學道者愼此未服食時也¶
君曰式規之法使人目明久而徹視常以甲子之旬取東流清¶
水合眞丹以洗目日向清明平旦二七過常行之佳(此事一出二十四神¶
中彼謂之拂童而用庚午日中時也)¶
君曰欲爲道者目想日月耳響師聲口恒吐死氣取生炁體象¶
五星行恒如跚空心存思長生愼笑節語常思其形要道也¶
君曰七五之法常當存之五者在身七者在經君曰世有下土¶
惡强之鬼多作婦女以惑試人若有此者便閇炁思天關之中¶
衡輔之星具身神正顏色定志意熟視其規中珠子濁不明者¶
#<md:CK-KZ_JY237_02p069a>¶
<pb:YP-C_JY237_20ziji-01-0070a>¶
則鬼試也知鬼試則思七星在面前亦可在頭上以卻之若規¶
中方明者仙道人也悟者便拜之不悟爲試不過若遇邪而謂¶
眞人亦是不過之例也子愼之焉(邪正相亂此最試之難者)¶
君曰飲食不可卒斷但當漸減之耳十日令減一升則半年便¶
斷矣斷穀自有方世多有者不復重說之世人之食桃檔以補¶
身不知桃皮之勝也桃皮別自有方¶
君曰斷穀入山當煮食白石昔白石子者以石爲糧故世號曰¶
白石生此至人也今爲東府左仙卿煮白石自有方也白石之¶
方白石生所造也又善太素傳所謂白石有精是爲白石生也¶
(此方在世)¶
#<md:CK-KZ_JY237_02p069b>¶
<pb:YP-C_JY237_20ziji-01-0070b>¶
君曰太素傳者道書也學此應奉太上老君上清皇人此皓然¶
虛映景中之道非仙之尊也老子所謂谷神是也¶
君曰王屋山仙之别天所謂陽臺是也諸始得道者皆詣陽臺¶
陽臺是清虛之宮也欲入山者此山難尚也下生鮑濟之水水¶
中有石精得而服之可長生(此山在河内泌水縣卽濟水所出之源也)¶
君曰大洞者神州是也神州別有三山三山有七宮七宮有七¶
變朝化爲金日中化爲銀暮化爲銅夜化爲光或化爲山或化¶
爲水或化爲石謂之七變七變有七經七經有二十一玉童隨¶
此書故曰大洞眞經讀之萬過便仙此仙道之至經也¶
君曰閬野者閬風之府是也崑崙上有九府是爲九宮太極爲¶
#<md:CK-KZ_JY237_02p070a>¶
<pb:YP-C_JY237_20ziji-01-0071a>¶
太宮也諸仙人俱是九宮之官遼(謂應作僚字)耳至於眞人乃九宮¶
之公卿大夫仙官有上下各有次秩仙有左右府而有左右公¶
左右卿左右大夫左右御史也明大洞爲仙卿服金丹爲大夫¶
服眾芝爲御史若得太極隱芝服之便爲左右仙公及眞人矣¶
君曰有尸解乃過者乃有數種並是仙之數也尸解之仙不得¶
御華蓋乘飛龍登太極遊九宮也(此謂自然得尸解爲地下主者之類耳非云託化遁變之¶
之例也)¶
君曰陽丹九轉世人皆有此術不復說之(此謂房中之事耳陽丹或應作陰丹)¶
君曰在人間學生唯當服藥子不斷穀則大洞未可得聞斷穀¶
之法世自有方¶
#<md:CK-KZ_JY237_02p070b>¶
<pb:YP-C_JY237_20ziji-01-0071b>¶
君曰吾欲說仙之妙論道之變化子必祕之愼識吾言也(當謂後二¶
條事)¶
君曰昔有郭崇子者殷時人也彭眞人之弟子嘗兄弟四人俱¶
行爲惡人所擊傷其左臂三弟大怒欲取治之崇子曰無用笑¶
而各去此人後仕宦而崇子譽致之數數非一此人乃往謝之¶
而猶譽不止其人曰我惡人也不可以受君子之施乃自殺後¶
崇子得道太極眞人以爲有殺人之過不得爲眞人(此蓋爲善之過尚招¶
其弊況爲惡乎今時事亦多有類此者故以爲戒)范零子少好仙道如此積年後遇司¶
馬季主季主將入常山中積七年入石室東北角有石　(此作之葉¶
反音卽是大瓮也或可是石牖)季主出行則語之曰愼勿開此如此數數非一¶
#<md:CK-KZ_JY237_02p071a>¶
<pb:YP-C_JY237_20ziji-01-0072a>¶
零子忽發視下見其家父母大小近而不遠乃悲思季主來還¶
乃遣之歸後復取之復使守一銅櫃又使勿發零子復發之如¶
前見其家季主遣之遂不得道(此事乃入不可思議之境然每當依此觸類愼之)¶
積功滿千雖有過故得仙功滿三百而過不足相補者子仙功¶
滿二百者孫仙子無過又無功德藉先人功德便得仙所謂先¶
人餘慶其無志多過者可得富貴仙不可冀也(此一條功過之標格也可不勉¶
乎)¶
　右道授卷訖此¶
　右一卷有長史書又掾書¶
¶
#<md:CK-KZ_JY237_02p071b>¶
<pb:YP-C_JY237_20ziji-01-0072b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_02p072a>¶
<pb:YP-C_JY237_20ziji-01-0073a>¶
　　
** 甄命授第二¶
　　　服术敘¶
紫微夫人(此有掾書兩本雖曰朮敘其實多原大略極論似乎不自書意也紫微才豐情綺動言富逸牽引始末恒¶
超理外其後所譬深明黃赤之致矣)¶
夫晨齊浩元洞冥幽始八炁靡渾靈關未理者則獨坦觀於空¶
漠任天適以虛峙於是淳音微唱和風合起二明鑒暉霄翳無¶
待也擁萌肇於未剖塞萬源於機上含生反眞觸類藏初爰可¶
矧萬歲以爲天願嬰札而長和耳何事體造靈神之冥鄉心研¶
殊方之假外哉自形無得眞之具器無任眞之用者誠宜步天¶
元之妙攝推萬精以極妙尋九緯以挺生覩晨景之逈照仰觀¶
#<md:CK-KZ_JY237_02p072b>¶
<pb:YP-C_JY237_20ziji-01-0073b>¶
煙氣則靈雲纏虛俯眄六律則八風扇威太無發洞冥之嘯圓¶
曜有映空之暉於是紫霞靄秀波激岳頽浮煙籠象清景遁飛¶
五行殺害四節交擲金土相親水火結隙林卉停偃百川開塞¶
洪電縱橫而呴沸雷震東西而折裂天屯見矣化爲陽九之災¶
地否閡矣乃爲百六之會亢悔載窮於乾極覩羣龍玃示流血¶
乎坤野爾乃吉凶互衝眾示災咎履坦道者將幽人貞吉居肥¶
遯者亦無往不利冒嶮巇也行必輿尸涉於東北則喪朋而悔¶
至苟大川之不利明坎井之沉零矣此皆人失其眞物乖我和¶
遊竟萬端神鬼用謀容使天地無常以百姓爲心於是太上眞¶
人愍萬流之鼓動開冥津以悟賢遂爾導達百變攝生理具居¶
#<md:CK-KZ_JY237_02p073a>¶
<pb:YP-C_JY237_20ziji-01-0074a>¶
福德者常全處危害者彫折御六氣者定壽服靈芝者神逸奇¶
方上術演於清虛之奧金簡玉札撰於委羽之臺窈窕神唱眞¶
暉合離歌其章則控晨太微用其道則揚輪九陔軒蓋於流霞¶
之陣眷眄於文昌之台或爐轉丹砂之幽精粉鍊金碧之紫漿¶
琅玕鬱勃以流華八瓊雲煥而飛揚絳液迴波龍胎隱鳴虎沫¶
鳳腦雲琅玉霜太極月醴三環靈剛若以刀圭奏矣神羽翼張¶
乃披空同之上文煒燁元始之室瓊音琅書發乎三玄之宮寶¶
紱紆三元之贈蘂珮發丹林之房上帝獻紫軿之重躍太眞錫¶
流金之火鈴神童啓轅九鳳齊鳴天籟駭虛晨鍾零鏗竦身抑¶
旄八景浮空龍輿虎旂遊扇八方上造常陽之絶杪下寢倒景¶
#<md:CK-KZ_JY237_02p073b>¶
<pb:YP-C_JY237_20ziji-01-0074b>¶
之蘭堂月妃參駟日華照容靈姬抱衾香煙溢窗顧眄而圓羅¶
邁矣何九萬之足稱哉然後知高仙之道蓋上尋靈之涂微妙¶
服御之致合神吉凶之用頓顯也自非無英公子黃老玉書大¶
洞眞經三十九章豁落七元太上隱玄者莫有羣偶於此術矣¶
復有體神精思寶鍊明堂朝適六靈使五藏生華守閉元關内¶
存九眞三氣運液而灌溉丹田亦其次也夫丹誠而蔬禴者亦¶
奚用東鄰之太牢哉乃可加以五雲水桂朮根黃精南燭陽草¶
東石空青松柏脂實巨勝茯苓並養生之具將可以長年矣吾¶
又俱察草木之勝負有速益於已者並未及朮勢之多驗乎旦¶
頃以來殺氣蔽天惡煙弭景邪魔橫起百疾雜臻或風寒關結¶
#<md:CK-KZ_JY237_02p074a>¶
<pb:YP-C_JY237_20ziji-01-0075a>¶
或流腫種痾不期而禍凑意外而病生者比日而來集也夫朮¶
氣則式遏鬼津吐煙則鎭折邪節强内攝魂益血生腦逐惡致¶
眞守精衛命餐其餌則靈柔四敷榮輸輕盈服其丸散則百病¶
瘳除五藏含液所以長遠視久而更明也古人名之爲山精之¶
赤山薑之精太上導仙銘曰子欲長生當服山精子欲輕翔當¶
服山薑此之謂也我非謂諸物皆當減朮爲益也且朮氣之用¶
是今時所要末世多疾宜當服御耳夫道雖内足猶畏外事之¶
禍形有外充者亦或中崩之弊張單偏致殆可鑒乎朮亦可以¶
長生永壽二可以卻萬魔之枉疾我見山林隱逸得服此道千¶
年八百比肩於五岳矣人多書煩不能服一二記示之耳今撰¶
#<md:CK-KZ_JY237_02p074b>¶
<pb:YP-C_JY237_20ziji-01-0075b>¶
服朮數方以悟密尚若必信用庶無橫暴之災旣及太平則四¶
炁含融天緯荐生災煙消滅五毒匿形二辰恒察萬物自成於¶
是時任子所運而御亦無復夭傾也今所言朮欲令有心取服¶
遏此災痾耳又頃者末學互相擾競多用混成及黃書赤界之¶
法此誠有生和合二象匹對之眞要也若以道交接解脫網羅¶
推會六合行諸節氣卻灾消患結精寶胎上使腦神不虧下令¶
三田充溢進退得度而禍除經緯相應而常康敵人執轡而不¶
失六軍長驅而全反者乃有其益亦非仙家之盛事也嗚呼危¶
哉此雖相生之術俱度之法然有似騁冰車而涉乎炎州泛火¶
舟以浪於溺津矣自非眞正亦失者萬萬或違戾天文譖害嫉¶
#<md:CK-KZ_JY237_02p075a>¶
<pb:YP-C_JY237_20ziji-01-0076a>¶
妬靈根鬱塞否泰用隔犯誓愆明得罪三官或搆怨連禍王師¶
傷敗或坑降殺服流血膏野或馬力以竭而求之不已若遂深¶
入北塞而不御者亦必絕命於匈奴之刀劍乎將身死於外而¶
家誅於内也可不愼哉可不愼哉我見諸如此等少有獲益徒¶
有求生之妄作常歎息於生生矣豈若守丹眞於絳宮朝元神¶
於泥丸保津液而不虧閉幽術於命門餌靈朮以頤生漱華泉¶
於清川研玄妙之祕訣誦太上之隱篇於是高栖於峯岫並金¶
石而論年耶諸侯安得而友帝王不得而臣也遠風塵之五濁¶
常清淨以期眞優哉悠哉聊樂我云(案此後應有朮方相連而二本並無乃別有掾書二¶
方似卽是此法今撰取在第三卷中)¶
#<md:CK-KZ_JY237_02p075b>¶
<pb:YP-C_JY237_20ziji-01-0076b>¶
　右一條有掾書兩本一黃牋一碧牋¶
方諸青童見告曰人爲道亦苦不爲道亦苦惟人自生至老自¶
老至病護身至死其苦無量心惱積罪生死不絕其苦難說況¶
多不終其天年之老哉爲道亦苦者清淨存其眞守玄思其靈¶
尋師轗軻履試數百勤心不墮用志堅審亦苦之至也視諸侯¶
之位如過客視金玉之寶如磚石視紈綺如弊帛者始可謂能¶
問道耳¶
方諸青童君曰人之爲道能拔愛欲之根者譬如掇懸珠一一¶
掇之會有盡時稍去外惡會有盡時盡則得道矣又近喻牛負¶
重行泥中疲極不敢左右顧趣欲離泥以蘇息道士視情慾甚¶
#<md:CK-KZ_JY237_02p076a>¶
<pb:YP-C_JY237_20ziji-01-0077a>¶
於彼泥中直心念道可免眾苦亦得道矣(謹案上相都無降受事唯有此二告及歌¶
詩一首恐未必是楊君親所瞻奉受記也)¶
西城王君告曰夫人離三惡道得爲人難也旣得爲人去女爲¶
男難也旣得爲男六情四體完具難也六情旣具得生中國難¶
也旣處中國值有道父母國君難也旣得值有道之君生學道¶
之家有慈仁善心難也善心旣發信道德長生者難也旣信道¶
德長生值太平壬辰之運爲難也可不勗哉(三惡道者生不得作人得作鳥獸虫¶
畜之三惡也)¶
太上問道人曰人命在幾日間或對曰在數日之間太上曰子¶
未能爲道或對曰人命在飯食之間太上曰子去矣未謂爲道¶
#<md:CK-KZ_JY237_02p076b>¶
<pb:YP-C_JY237_20ziji-01-0077b>¶
或對曰在呼吸之間太上曰善哉可謂爲道者矣吾昔聞此言¶
今以告子子善學道庶可免此呼吸弟子雖去吾教(謂應作校字皆猶差¶
懸也)千萬里心存吾戒必得道矣研玉經寶書必得仙也處吾左¶
側者意在邪行終不得道也人之爲道讀道經行道事者譬若¶
食蜜遍口皆甜六腑皆美而有餘味能行如此者得道矣(上宰亦無¶
降楊事有此及服日月芒事耳)¶
太虛眞人南岳赤君告曰人有眾惡而不自悔頓止其心罪來¶
歸己如川歸海日成深廣耳有惡知非悔過從善罪滅善積亦¶
得道也夫人遇我以禍者當以福往是故福德之氣恒生於此¶
害氣重殃還在於彼此學道之行也¶
#<md:CK-KZ_JY237_02p077a>¶
<pb:YP-C_JY237_20ziji-01-0078a>¶
又告曰惡人害賢猶仰天而唾唾不洿天還洿己刑(凡刑字皆應作形)¶
逆風揚塵塵不洿彼還灌其身道不可毁禍必滅己¶
太虛眞人曰飯凡人百不如飯一善人飯善人千不如飯一學¶
道者寒栖山林者益當以爲意(赤君亦無復别授事)¶
紫元夫人告曰天下有五難貧窮惠施難也豪富學道難也制¶
命不死難也得見洞經難也生值壬辰後聖世難也¶
我昔問太上何緣得識宿命太上答曰道德無形知之無益要¶
當守志行道譬如磨鏡垢去明存卽自見形斷六情守空淨亦¶
見道之眞亦知宿命矣又曰念道行道信道遂得信根其福無¶
量也¶
#<md:CK-KZ_JY237_02p077b>¶
<pb:YP-C_JY237_20ziji-01-0078b>¶
紫微夫人告曰爲道者譬彼持火入冥室中其冥卽滅而明獨¶
存學道存正愚癡卽滅而正常存也財色之於己也譬彼小兒¶
貪刀刃之蜜其甜不足以美口亦卽有截舌之患¶
玄清夫人告曰夫人係於妻子寶宅之患甚於牢獄桎梏牢獄¶
桎梏會有原赦而妻子情慾雖有虎口之禍(有此一異手寫本無此十九字恐是¶
脫漏)己猶甘心投焉其罪無赦情累於人也猶執炬火逆風行也¶
愚者不釋炬火必燒手貪慾恚怒愚癡之毒(又闕此十五字於辭有不應爾貪嗔¶
癡所謂三毒)處人身中不早以道除斯禍者必有危殆愚癡者火燒¶
手之謂也爲道者猶木在水尋流而行亦不左觸岸亦不右觸¶
岸不爲人所取不爲鬼神所遮又不腐敗吾保其入海矣人爲¶
#<md:CK-KZ_JY237_02p078a>¶
<pb:YP-C_JY237_20ziji-01-0079a>¶
道不爲穢慾所惑不爲眾邪所誑精進不疑吾保其得道矣¶
南極夫人曰人從愛生憂憂生則有畏無愛卽無憂無憂則無¶
畏昔有一人夜誦經甚悲悲至意感忽有懷歸之哀太上眞人¶
忽作凡人徑往問之子嘗彈琴耶答曰在家時嘗彈之眞人曰¶
絃緩何如答曰不鳴不悲又問絃急何如答曰聲絕而傷悲又¶
問緩急得中如何答曰眾音和合八音妙奏矣眞人曰學道亦¶
然執心調適亦如彈琴道可得矣愛慾之大者莫大於色其罪¶
無外其事無赦賴其有一若復有二普天之民莫能爲道者也¶
夫學道者行陰德莫大於施惠解救志莫大於守身奉道其福¶
甚大其生甚固矣¶
#<md:CK-KZ_JY237_02p078b>¶
<pb:YP-C_JY237_20ziji-01-0079b>¶
有人惡我者我不納惡惡自歸已將禍而歸身中猶景(謂應作影字)¶
響之隨形聲矣¶
　右眾靈教戒所言¶
按此三男眞二女眞並高眞之尊貴者降集甚希恐此是諸降¶
者敘說其事猶如秋分日瑤臺四君吟耳非必親受楊君也¶
三見易遷再云可待要乃起東山屋舍且可離護之耳問其故¶
未見答問眾靈云我或爾耶未詳此意欲識之(此一條楊君自記是論長史事)¶
數遊心山澤託景仙眞者靈氣將愍子之遠樂山神將欣子之¶
向化是故百疾不能干百邪不得犯屢燒香左右者令人魂魄¶
正而恒聞芳風之氣久久乃覺之耳覺之則入道入道則得仙¶
#<md:CK-KZ_JY237_02p079a>¶
<pb:YP-C_JY237_20ziji-01-0080a>¶
得仙則成眞(從前卷有待歌詩十篇接戒來至此凡八紙並更手界紙書後截半行書字卽是楊書淨覩天地行¶
此前當並有楊續書後人更寫別續之耳所以前脫三十四字楊所書今未知何事)¶
淨覩天地念飛仙淨覩山川念飛仙淨覩萬物念覆載慈心常¶
執心如此得道也人生者如幻化耳寄寓天地間少許時耳若¶
攝氣營神苦辛注眞將得道久道成則同與天地共寓在太無¶
中矣若洞虛體無則與太無共寄寓在寂寂中矣能洞寂者則¶
視之不見聽之不聞死生之根易解久長之年易尋尋之可得¶
解之可久¶
夫可久於其道者養生也常可與久遊者納氣也氣全則生存¶
然後能養至養至則合眞然後能久登生氣之二域望養全之¶
#<md:CK-KZ_JY237_02p079b>¶
<pb:YP-C_JY237_20ziji-01-0080b>¶
寂寂視萬物玄黃盡假寄耳豈可不懃之哉氣全則辟鬼邪養¶
全則辟百害入軍不逢甲兵山行不觸虎兕此之謂矣¶
學道之心常如憶朝食未有不得之者也惜氣常如惜面目未¶
有不全者也然面目亦有毁壞者猶氣亦有喪失要人之所惜¶
常在於面目慮有犯穢次及四肢耳若使惜氣常爲一身之先¶
急吾少見其枯悴矣(案此所云氣蓋是房中精氣之氣非呼吸之氣)¶
人隨俗要求華名譬若燒香眾人皆聞其芳然不知薰以自燔¶
燔盡則氣滅名立則身絕是故高人哂而遠之遂爲清淨生之¶
爲物譬日月天地此四象正與生生爲對失生則四象亦滅非¶
四象之滅生滅之也若使常生則四象常存非四象之常存我¶
#<md:CK-KZ_JY237_02p080a>¶
<pb:YP-C_JY237_20ziji-01-0081a>¶
能常生故也常生亦能生於無景何四象之足計哉災遘禍生¶
形壞氣亡起何等事耶似由多言而不守一多端而期苟免耳¶
是以玄巢頽枝以墜落百勝喪於一敗矣惜乎通仙之才安可¶
爲堅子致弊也(竪子致弊蓋爲膏肓之患不除借取晉景公之夢不爾則是別有小兒事也)¶
　南嶽夫人所言¶
鴻鷺對南旅以遐扇揚翮在於十百之野彼鳥自謂足矣然鷃¶
鳩歎其眇邈大鵬哂鴻舉之指(謂應作咫字)尺耳苟安其安而是非¶
自足故三鳥不相與議焉何譏之乎¶
　紫微言¶
　右八條並楊書¶
#<md:CK-KZ_JY237_02p080b>¶
<pb:YP-C_JY237_20ziji-01-0081b>¶
古之至人獨秉靈一之符玄覽委順之化明坦途而合變捫冥¶
樞以齊物故自然之表則存之而不論域領之内則論之而不¶
議矣昔玄風泯絕埃氣彌氛弘猶淪喪澆僞滋起馳驟之徒替¶
眞於崖分之外躁兢之羣饕利於形名之肆擅智生流蕩之患¶
希求致矜伐之累乖常適於所適離至當於非當矣名身孰親¶
道家良鍼(謂應作箴字)履淹者守一之至戒良可歎息¶
　六月八日夜保命告許長史¶
知以無涯傷性心以欲惡蕩眞豈若守根淨沖栖研三神所以¶
彌貫萬物而玄同鏡寂泯然與泥丸爲一而内外均福也可示¶
虎牙¶
#<md:CK-KZ_JY237_02p081a>¶
<pb:YP-C_JY237_20ziji-01-0082a>¶
　南嶽夫人言¶
促催進散不可令河上有事(散似是朮散河上水官也)¶
　保命言¶
不修道德及學道無成則肇功之徒不相逮也自頃未見有日¶
進之人矣學志故自少也(七世之德本鍾於學者若不學則非復所賴故以爲戒)徒攝上¶
道而不懃者故下鬼耳(下鬼謂下解主者鬼師耳不必是酆官之鬼也經中亦云如此)在官無¶
事夷眞内鍊紛錯不穢其聰明爭兢不交於胸心者此道士之¶
在官也¶
秀玄栖摽者雖山河崩潰而不眄志道存眞者雖寒熱飢渴猶¶
不護此一往之至也精散八虛魂遊萬涂或因風以投間或挾¶
#<md:CK-KZ_JY237_02p081b>¶
<pb:YP-C_JY237_20ziji-01-0082b>¶
魍以結痾將一切撥之而勿耳矣昔之道非今道也靈覺苟殊¶
百隟其如予何章聞之亦足以檢撲矣¶
　右九條並楊書¶
夫眞者都無情慾之感男女之想也若丹白存於胸中則眞感¶
不應靈女上尊不降矣縱有得者不過在於主者耳陰氣之接¶
永不可以修至道也吾昔常恨此賴改之速耳所以眞道不可¶
對求要言不可偶聽也有匹則不眞外併則眞假眞假之迹斷¶
可見也¶
　此一條應是裴君言某書¶
哭者亦趣死之音哀者乃朽骨之大患恐吾子未悟之相爲憂¶
#<md:CK-KZ_JY237_02p082a>¶
<pb:YP-C_JY237_20ziji-01-0083a>¶
耳極哀者則淫氣相及來子雖善於耳爾曹當柰張者何¶
　定錄君所戒¶
　右一條楊書後被割不盡¶
穆惶恐言逢遇玄運得聞宗告每事將順啓悟胸心仁廕纏綿¶
仰感罔極至於始終之分天然定理樂生惡亡人情常感哭泣¶
之哀奔臨之制内以敘情外以順禮賢庶所守莫之虧也穆内¶
雖修道外故俗徒未能披褐山栖帶索獨往不得不敘順情禮¶
允帖内外一旦違之旣恩情未忍亦懼傷之者至矣¶
夫人之言宛而附情弘道長教可謂遠矣輒當奉遵告敕使哀¶
不至傷哭不過慟栖道任適不敢有違謹白(此是答右英書本今闕所授事非謂¶
#<md:CK-KZ_JY237_02p082b>¶
<pb:YP-C_JY237_20ziji-01-0083b>¶
前中君所告趣死之音者而亦應相關涉也)¶
　右一條掾爲書¶
¶
¶
¶
¶
¶
¶
¶
¶
#<md:CK-KZ_JY237_02p083a>¶
<pb:YP-C_JY237_20ziji-01-0084a>¶
　　
** 甄命授第三¶
體[己](此一字後人儳益)標高運味玄咀眞呼引景曜凝靜六神煥領八¶
明委順靈根寶鍊三度養液和魂假使衝風繁激將不能伐我¶
之正性也絕飈勃藹焉能迴己之清淳耶爾乃空沖自吟虛心¶
待神營攝百絕栖澄至眞當使憂累靡干於玄宅哀念莫擾於¶
絳津也淡泊眇觀顧景共歡於是至樂自鎗零聞於兩耳雲璈¶
虛彈乎空軒也口挹香風眼接三雲俯仰四運日得成眞視盻¶
所涯皆已合神矣夫眞人之得眞每從是而獲耳不眞而强眞¶
亦於此而顛蹙也復使愆痾填籍憂哀塞抱經營常累憑惜外¶
道和適羣聽求心俗老忽發哀音之[兮冴](此作奚胡音猶今小兒啼不止謂爲咬㖘¶
#<md:CK-KZ_JY237_02p083b>¶
<pb:YP-C_JY237_20ziji-01-0084b>¶
也)長悼死没以悲逝必精滅神離三魂隕炁邪運空間魄告魍¶
魎乘我虛陣造遘百崇何可握生道以奔於死房陶靈風而踐¶
於尸室擲己吉象投之凶穢乎已聞高勝而故由豫屢睹明科¶
而釋疑遂羅洿上章使臭染隱書四極擊鼓三官尋𨥨誓信云¶
何而忘太初於焉而遊神虎奮爪毒龍效牙八方誠曠遏(謂應作曷¶
字)處而逃身謝之後方悟清僚之可羨言者之不虛矣且哀聲¶
亂眞干忤正炁明君胡不常處福鄕於此振衣而歸室乎正月¶
十一日夜安妃告(此一條是寅年正月九華告楊君相譏誚之事故南眞後復有所論也楊書)¶
眞人歸心於一正道炁摽任於永信心歸則正神和信順則利¶
貞兆此自然之感對初無假於兩際也夫惑生是非嫌遘疑似¶
#<md:CK-KZ_JY237_02p084a>¶
<pb:YP-C_JY237_20ziji-01-0085a>¶
潛滯於中抱間心裏外握察觀之炁内有緼結之哂遺初覺於¶
建始乖玄梯而密猜者有如此徒我見其敗未見其立矣蓋有¶
懷而懼者豈獨一人哉二月三十日夜南嶽夫人告許長史可¶
以示同炁而墮惑者(此是授長史令說喻楊君勿疑九華之事也楊書)故望洪濤之暨¶
天則知其不起乎洿池之中矣睹玄翰之汪穢則知其不出乎¶
章句之徒也(紫微言)眾藻集而龍章成羣聲會而雲韶諧辛酸備¶
則嘉味和耳(中候夫人答此二辭乃出抱朴子外篇博喻中後復有此例當是眾眞借取以譬而用之猶如所稱¶
周易毛詩中語耳)彼人何如梁伯鸞乎(中候言彼人當是指長史也)梁氏德狹也此¶
子蕭條氣遠甚矣夫垂蔭萬畝者必出峻極之嶺滔天振岑者¶
必發板桐之源洪哉積陰德之賢有似邠人也(紫微答邠卽豳國以比周太王¶
#<md:CK-KZ_JY237_02p084b>¶
<pb:YP-C_JY237_20ziji-01-0085b>¶
也自蔭以下至板桐之源亦是博喻中語唯改襄陵作振岑)彼愈北而聰明愈閉(右英言)聰者¶
貴於理道音於千載之外而得興亡之迹矣逸驎逍遙於太荒¶
之衣故無羈絡之憂靈羽振翅於玄圃之峰以遺羅絙之患何¶
其識吉凶哉(保命仙人答此復是博喻兩篇合爲今語而改機穽作羈落靈鶻作靈羽罩羅作羅絙耳)尋飛¶
絕影之足而不能騁逸於呂梁凌波泳淵之屬而不得陟峻攀¶
危彼子誠可才異也安能内攝哉輔機者欲仁人也德欲茂矣¶
繁林翳薈則羽族雲萃玄淵浩汗則鱗羣競赴若其宅心者眾¶
將何事於近(紫微言)¶
　右八條楊書又有掾寫¶
有道者皆當深研靈奧栖心事外但思味勤篤糟粕餘物亦足¶
#<md:CK-KZ_JY237_02p085a>¶
<pb:YP-C_JY237_20ziji-01-0086a>¶
自了耳(桐柏眞人言)夫清淨未若東山養眞未若幽林栖形景而虛¶
上遠風塵之網纏於是榮辱之羅何足以羈至士耶(右二條楊書)¶
夫金玉山積猶非我也胠篋之擔往矣猶非己也榮冕之盛陳¶
矣猶非貴也采艷之芬華矣猶非眞也能消而蕩之則淫𠫤之¶
心亡也鄙滯之門閉矣尚眞之覺漸也千(謂應作阡字)陌之情見矣¶
如其不爾四者皆成内賊之害外爲驩兜之患不去𠫤之不散¶
無所復營措於其間矣亦無事趣當爾也(戒長史也此三字本朱書亦應是右英夫¶
人言也)爲道者實有勤苦斯人也可謂必得之矣(右二條長史掾書)夫學¶
道者當得專道注眞情無散念撥奢侈保沖白寂然如密有所¶
覩熙然如潛有所得專專似臨深谷戰戰如履於氷炭始得道¶
#<md:CK-KZ_JY237_02p085b>¶
<pb:YP-C_JY237_20ziji-01-0086b>¶
之門耳猶未得道之室也所謂爲難者學道也所謂爲易者學¶
道也寂玄沉味保和天眞注神栖靈躭研六府惜精閉牝無視¶
無聽此道之易也卽是不能行此者所以爲難許侯研之哉斧¶
子瑩之哉(右右英所道令疏彼君勤其事者有獲福者多也)墮(謂應作隋字)之者禍敗積矣¶
范帥言不知道誰(應是鬼帥范疆矣)¶
　右二條有掾書¶
昔因華氏累白書敬靈道高邈音饗冥絕仰瞻九霄注心罔墜¶
矜逮不遺特蒙酬告雲華斐暢玉音粲發誘導恂恂啓悟丹至¶
披覽欣欣五情悅懌某志好有年未獲厶厶(缺失二字別本作剋遂)恭黨¶
幽晦始覩天日靈眞厶(此缺失一字別本作微字疑非)請訓誨交湊剋己補過¶
#<md:CK-KZ_JY237_02p086a>¶
<pb:YP-C_JY237_20ziji-01-0087a>¶
思釋鄙滯夙興勤惕悟寐自厲庶幾積誠卒獲微感玄運旣會¶
奉覲有期想(疑長此一字)良爲厶厶(缺失二字別本作延仰)生染迷俗沉溺塵¶
昧不達上眞謂道盡此決欲習性以靜之損厶(缺失一字四字朱書)以寶¶
之非爲色欲厶(缺失一字)多而患在難厶(缺失一字)至於水火之戒氷炭¶
之喻朗然照豁敬承清規務損之又損之厶(謂應是以字)至於死灰¶
也歎覺悟之不早恨知機之將晚用火之言其旨頗微思之觸¶
類良追愧悚¶
昔憑賴華氏每輒奬勸願其有成得見陶冶而躭味華競蹈道¶
不篤恒欲與共清閑使意盡言苦而已趣向不同密言難遇然¶
喁喁之懷要欲獻其丹款矣不審故可復有冀不(此二書長史答先因通華¶
#<md:CK-KZ_JY237_02p086b>¶
<pb:YP-C_JY237_20ziji-01-0087b>¶
僑意似酬前書而又言用火之言此授今闕)¶
　右二條厶書¶
茅小君去五月中失日有言云華僑漏泄天文妄說虛無乃今¶
華家父子被考於水官¶
華僑之失道由華騎之佞亂破壞其志念華團華西姑者三官¶
因之以試觀試遂不過僑於是得有死罪故名簡早削奪尋輸¶
頭皮於水官也可密尋彼家有此人名不是誰者(此前並是酬問華氏事不¶
知是子年丑年耳)¶
許朝者暴殺新野郡功曹張煥之又枉煞求龍馬此人皆看尋¶
際會比告訴水官水官逼許斗使還其邱墳伺察家門當衰之¶
#<md:CK-KZ_JY237_02p087a>¶
<pb:YP-C_JY237_20ziji-01-0088a>¶
子欲以塞對解逼示彼訟者耳是斗亡月亡日其應至矣君自¶
受命當能治滅萬鬼羅制千神且欲視君之用手耳欲令無他¶
者宜以此日詣斗墓叱攝煥等制敕左官使更求考代震滅爭¶
源也可勿宣此當言我假威於君矣不知君宜往試攝滅之耳¶
滅鬼之迹事中蹔應爾六月十六日夜小君授書此(此令楊君爲長史家¶
攝遏冢訟也許朝先爲南陽郡故得殺新野人而此三人事不出周魴誥先生中當是四十三條限也斗爲仙品而猶被水官¶
之逼者是喪服中殃氣尚相關涉故也)紙三百(酬鬼帥王延近報錄書以杵宗會有功)油三斗(酬鬼帥傅¶
晃近與功曹使者今勢威照鬼形使不得暴)青絹三十尺(酬鬼帥范疆近執載百惡滅訟散禍有功)銀叉¶
三枚(酬鬼帥深衛近防護疾者招魂安神使冢訟不行有殊功)¶
　右四條詭以六月十三日小茅君假作玉斧之形¶
#<md:CK-KZ_JY237_02p087b>¶
<pb:YP-C_JY237_20ziji-01-0088b>¶
以夢告於虎牙使令夫婦明輸此四種詭以酬四帥之禽鬼者¶
何以不復憶此可餘問(餘問謂令與同勿忩忩耳非使此四鬼帥本亦道家之祭酒也得下解法受書¶
爲鬼帥耳)旣有酬詭後長爲已用心也所以夢假於玉斧之形者虎¶
牙魂魄未得通接仙眞故也玉斧清淨藻潔久齋濯魄心近於¶
仙故假象以通夢也通夢而猶不悟可謂信之不篤或悟而忘¶
其詭可謂篤而不思¶
夫詭誓者悉皆受命密交愼不可令人知外書云我聞有命不¶
可以示人乎(毛詩楊之水篇云我聞有命不可以告人當謂此也)¶
　六月三十日夜小君授書密密示之¶
眞司科云有用力於百鬼騁帥御於天威者宜須此詭地下主¶
#<md:CK-KZ_JY237_02p088a>¶
<pb:YP-C_JY237_20ziji-01-0089a>¶
者解下道之文官地下鬼帥解下道之武官文解一百四十年¶
一進武解二百八十年一進武解一解之下者也夫心動於事¶
慾兼味於清正華目以隨世而畏死以希仙者皆多作武解也¶
(此武解之目世中諸人多有相類)宜服五飲丸去水注之氣可急合不但治疾¶
而已亦以住白而有氣色也¶
　六月二十三日夜南嶽夫人告(長史素患淡飲比來疾動故有此告五飲丸卽是世中者¶
　耳)¶
精合五飲丸當大得力且可自靜息乎(范安遠所言)語許長史無所¶
憂不煩此詭可還之(右保命君語許侯勿憂嗣伯之詭且還之)¶
　右右英夫人語¶
#<md:CK-KZ_JY237_02p088b>¶
<pb:YP-C_JY237_20ziji-01-0089b>¶
小君曰我二人吏兵恐宜詭謝獻以體上之密寶不爾小子後¶
不肯復爲爾用力也許厚之徒也許𤜤子所賴在其弟許牙所¶
賴在其父佳事不可忘也惡事不可忘也又爲寶密關達機密¶
銀亦爲次寶也其今多情彌精耳後勿復數爾勞損其神¶
　右小茅君㖟所言¶
許賤者戴石子之女也爲讎家薛世等所殺又世殺賤抱小兒¶
阿甯賤今在水官與兒相隨骸骨流漂亦訟在三官求對考今¶
生人也甯見殺時頭先患瘡瘡流面目(檢譜不見載賤當是婦人不顯名也)¶
　七月二日夜小君授書¶
其夕長史亦得(此夢字也眞書多如此)¶
#<md:CK-KZ_JY237_02p089a>¶
<pb:YP-C_JY237_20ziji-01-0090a>¶
死生之機得失之會蓋更切耳何不遠存玄味躭虛摽流乎求¶
之近應應愈賒也此亦入失之路耳想體尚高韻不細求之於¶
毫末矣¶
　七月二十六日夜紫微夫人授作令與許長史(右從小茅君來凡十八條¶
　楊書)¶
　七月二十七日禺中許主簿華侯當入靜中爾時無復所有¶
　爲防未然耳¶
近不得以疾篤告者我愼法之故且世人知未病之困必泄三¶
官之禁則累加漏身增瘵絕疾今何乃用憂之甚耶名身誰親¶
蓋宜思之¶
#<md:CK-KZ_JY237_02p089b>¶
<pb:YP-C_JY237_20ziji-01-0090b>¶
縱令以小代大如父何如大小俱來於母何如衰自己身訟自¶
家人耳三官自有成事憂惋亦無所解自非齊達於内外者將¶
不得不懼悸¶
今月六日是赤孫絶日先處事耳今雖停放無所復畏然四帥¶
逆已關之於都禁至日爲能遣尸殺使者看望之雖弗復慮矣¶
至日父母將入靜中靜中疾發亦無苦也我其日亦當視汝¶
　右三事小茅君說(右三條厶書)¶
八月六日父母將赤子入靜燒香北向陳乞於二君爾時自當¶
有所見所見萬無所苦也其日中時當有前日碧衣介華袴人¶
來在靜前立徘徊者小君也可就請乞也¶
#<md:CK-KZ_JY237_02p090a>¶
<pb:YP-C_JY237_20ziji-01-0091a>¶
八月六日中當有一人著平上幘多髭鬚長長爾著紫皮袴褶¶
將黃娥來此人是鬼帥王延也延自爲人作益爲將娥見人耳¶
娥其日或當被縛華書吏其日當內井上助主人耳日中當來¶
須臾去也故宜力上風注冢訟章於卻氣毒之來往也三過如¶
此考者匿矣夫散翳布考皆因人之不陳疾者懼焉則精胎內¶
戰是故疚痾流發非唯一身而已今所以令上章者亦以遏虎¶
牙之盈縮耳¶
　范中候所道如此(范中候名邈卽是撰南眞傳者)¶
許厚當謝詭南眞夫人吏兵告大章如此¶
　右小君¶
#<md:CK-KZ_JY237_02p090b>¶
<pb:YP-C_JY237_20ziji-01-0091b>¶
以小代大復請何爲當啓太上停之何如¶
　右小君¶
牙亦爾耶勿忩忩演小子耳許牙何豫乎焉敢復相追爾娥與¶
厚有水火之書吾近承南眞命推縛盡執也小鬼頭不制服豈¶
足憂亦許長史用心之所尅也¶
　右小君¶
許厚自是其丈人所責責亦至也責不以家事往來之賓經意¶
意亦當得之也云何每爾此自家長之教忌不豫我也重謝斗¶
當必釋耳范帥頃者以其不詭乃欲不復豫事我不聽之今無¶
爲也詭當一須疾愈送斗恒渴而飲不可飲食多困故而不可¶
#<md:CK-KZ_JY237_02p091a>¶
<pb:YP-C_JY237_20ziji-01-0092a>¶
食子婦不經心亦不可不令知死丈人之責耶故宜以家事爲¶
勤爲爾不已或能致之於丈人宇下受教耶¶
　八月二日夜小君授書此使示斧(右十條楊書)¶
許長史所使人盜他家狗六頭於長史竈下蒸煮共食之長史¶
何以不檢校使臭腥之氣薰染肴飯旣食而步上道亦已犯眞¶
人之星也¶
有一白犬俗家以許禱土地鬼神云何令人盜烹之土地神言¶
許長史教之使爾不言小人盜自爾也密尋之爾在宇下而不¶
覺恐方有此此亦足以爲一病宜愼¶
　八月六日夜茅小君授以與許長史¶
#<md:CK-KZ_JY237_02p091b>¶
<pb:YP-C_JY237_20ziji-01-0092b>¶
亦宜有辭詣南嶽夫人乞疾病得愈之意又宜辭詣保命定錄¶
二君辭旨當令如南嶽夫人疾者自當告乞於玄師不爾不差¶
易遷昨來道此別省(此二字題紙背)¶
　右四條楊書¶
男生許玉斧辭玉斧以尸濁肉人受聖愍濟拔每賜敕誡實恩¶
隆子孫常仰銜靈澤永賴天廕玉斧以駑鈍頑下質性難訓雖¶
夙夜自厲患於愆失此夕夢悟尋思此意皆玉斧罪責慙懼屏¶
營無地自厝靈道高虛肉人未達眞法唯執心守敬修行寶祕¶
而已或恐靈旨高遠誡喻幾微玉斧頑闇不能該悟如此之罪¶
日月臻積違法犯誡亦當千萬神母仁宥輒復原赦故今日憂¶
#<md:CK-KZ_JY237_02p092a>¶
<pb:YP-C_JY237_20ziji-01-0093a>¶
惶深重肝膽破碎唯晢(謂應作折字)骨思愆無補往過連陳啓煩多¶
希請非所兼以愧怖玉斧歸誠乞誓以今日更始當洗濯心誠¶
盟於天地靜守形骸軌承訓誨乞原父穆兄虎牙小大罪考玉¶
斧不修乞身自受責原赦大小若神母遂見哀愍許玉斧思愆¶
補過舉家端等受恩是永睹三光受命更生謹辭(此與是虎牙病時掾與南¶
眞辭也掾自書本)虎牙愼不可復履淹及見人之新淹者三元驚喪多¶
喜殺人¶
　八月二十四日南眞告¶
學道者常不能愼事尚自致百痾歸咎於神靈當風卧濕反責¶
他於失覆皆癡人也安可以告玄妙哉¶
#<md:CK-KZ_JY237_02p092b>¶
<pb:YP-C_JY237_20ziji-01-0093b>¶
　保命告牙(右二條有掾書)¶
須臾自吟曰朝華煥晨井九蓋傾青雲前此珪璋庸不識萬流¶
椿解落儵欻頃寅客何必人(或云是誡誡則能改)¶
右英晚而言曰見形之子守分業於儒墨栖沈之客步玄辭而¶
詠虛彼人自可晚曉耳¶
許伯兄弟復有心乎恐皮耳試復一悟忌其微路耳¶
　九月十八日茅保命告¶
可成與不極此舉¶
　定錄君說此¶
違内負心三魂失眞眞旣錯散魄乘其間夫爲道者當使内外¶
#<md:CK-KZ_JY237_02p093a>¶
<pb:YP-C_JY237_20ziji-01-0094a>¶
鏡徹宮商相應靈感於中神降於外信不虛也映昔亦如此諸¶
人陶其心今已消也夫須人陶而改者故下通耳所以懃懃期¶
不令在此近亦粗具(右小君言)世事非所期時運何足聞有道自當¶
見中路莫不煩吾欲因楊問便自知乃作此(右清靈)有間於邪而¶
邪炁爲之踴也非病也右安九華語念不宜多多則正散正散¶
而求不病猶開門以捍猛敵(右紫微語)治自當差無苦保命君言¶
何以至喪家保命君言¶
欲服符飲水使卽愈不欲者當與¶
　定錄君語¶
尋自差保命君語¶
#<md:CK-KZ_JY237_02p093b>¶
<pb:YP-C_JY237_20ziji-01-0094b>¶
多有所道甚云云覲當乙二第七無慮也(此一行楊君與長史書語耳)戲言¶
獪耳許長史勿笑此落廓不束高下失常定之勿疑若不加意¶
勿單用此愼示人愼示人¶
　一句保命告長史(又十四條厶書)¶
衰年體羸多爲風寒所乘當深頤養晏此無事上味玄元栖守¶
絳津體寂至達心研内觀屏彼萬累蕩濯他念乃始近其門戸¶
耳若憂累多端人事未省雖復憩靈空洞存心淡泊纏綿亦弗¶
能達也漁陽田豫曰人以老馳車輪者譬猶鐘鳴漏盡而夜行¶
不休是罪人也以此喻老嗜好行來屑屑與年少爲黨耳若今¶
能誓不復行者則立愈矣如其不爾則疹與年階可與心共議¶
#<md:CK-KZ_JY237_02p094a>¶
<pb:YP-C_JY237_20ziji-01-0095a>¶
耶(田豫字國讓漁陽雍奴人有幹略爲并州刺史遷衛尉年老求遜位與司馬宣王書曰年過七十而以居位譬猶鐘鳴漏¶
盡而夜行不休是罪人也年八十二亡引此語以動長史令去官也)¶
藥四丸日服一¶
行來宜詳前後已累言之矣¶
　右三條楊書¶
夢惡者明旦當啓太上一以正魂魄二以所除不祥¶
奉道之家當精治靜舍¶
　右二條厶書¶
禮言七十懸車懸車者以年薄虞淵如日之仄體氣就損神候¶
方落不可復勞形軀於風塵役方寸於外物矣許長史旣至此¶
#<md:CK-KZ_JY237_02p094b>¶
<pb:YP-C_JY237_20ziji-01-0095b>¶
時始可隱逸耶還親華陽之舘修乎黃老之業北河之命方旌¶
遷擢之華亦顯豈不快哉今此疾方愈也不足憂也雖爾愼接¶
於紛紛之務經緯人事之寒熱矣於今乃未可動腳動腳人當¶
言爾畏鬼(北河之命卽易遷所聞竇氏之言似有所疑者也)此年六月憂長史不佳非¶
重疾也今年許家鬼注小起雖爾無可苦保命及范中候已爲¶
申陳之右帥晨許肇亦深以爲意無所憂也去留之會死生之¶
事三官祕禁不宜外示今所以道此者蓋以皮(謂應作彼字)人已聞¶
至道於胷心也且可官身未宜去位可去可罷方更相示也¶
　右夜荀中候言此故書以示¶
人家有疾病死喪衰厄光怪夢悟錢財滅耗可以禳厭唯應分¶
#<md:CK-KZ_JY237_02p095a>¶
<pb:YP-C_JY237_20ziji-01-0096a>¶
解冢訟墓注爲急不能解釋禍方未已¶
　右保命答訪長史¶
¶
¶
¶
¶
¶
¶
¶
¶
#<md:CK-KZ_JY237_02p095b>¶
<pb:YP-C_JY237_20ziji-01-0096b>¶
¶
¶
¶
¶
¶
¶
¶
¶
¶
¶
#<md:CK-KZ_JY237_02p096a>¶
<pb:YP-C_JY237_20ziji-01-0097a>¶
　　
** 甄命授第四¶
遊精罔象誠不可信然多勞多事多念多端所以損神喪眞擾¶
競三關遂當以此害明德也故令許君之徒含景内魄若抑四¶
者研虛注靈則仙可冀¶
　定錄告¶
除治爾床席左右令潔靜理護衣被者使有常人常燒香使冷¶
然不雜也南岳上眞當數看出内便料理起居可使草及木瓜¶
耳手自先有風患是以今風氣之本至耳多云針灸佳益使人¶
無憂(此易遷令告長史也草及木瓜當是理衣下人名也)可迎黃民來出民奴旣欲來又¶
云其月末左右當小小疾患迎來在此則疾患除也當部分護¶
#<md:CK-KZ_JY237_02p096b>¶
<pb:YP-C_JY237_20ziji-01-0097b>¶
靜屋以爲急并欲得一室可栖息處今年欲取草當爲民奴留¶
之草今年自有本命厄非欲取也令其乞符自保而帶之¶
卧床後孤有懸風可安北面下一彰(謂應作障字)亦可以床著近北¶
壁下勿使虛懸晨夕當心存拜靜心存行道也(身旣有疾不能拜起故令心存¶
不替)斧有霍亂疾勿使冷食此兒常不大宜住此今自無他耳¶
　右易遷一夕再來四更中¶
獨來道此先初來又與保命俱(此似在縣下所授令掾還山使黃民歸家也易遷卽掾母亡後¶
得入易遷宮因呼爲號前所呼亦皆是也)¶
斧學道如穿井井愈深而去土愈難運出自當披其心正其行¶
乃得見泉源耳有人說中候言如此可令知之(李中候名遵卽撰茅三君傳者)¶
#<md:CK-KZ_JY237_02p097a>¶
<pb:YP-C_JY237_20ziji-01-0098a>¶
人學道譬如萬里行比造所在寒暑善惡草木水土無不經見¶
也亦試在其中也頃數聞人道此始乃悟之耳彼君念想殊多¶
渠(謂應作詎字)能成遠志不平昔時常多所恨始悟人難作而善不¶
可失云學道者除禍責此審爾當懃¶
　右易遷夫人所道¶
山嶽氣擾則强禽號於林川瀆結滯則龍虬慘於澤此自然象¶
也故豪盛微覺將類獸告其駭浪玄數纖兆而號咷徵乎治亂¶
矣斯蓋山川之盈縮非人事之吉凶若墳附邱山誠與汧岫等¶
波苟趣舍理乖則吹萬之用不同也非靜順無以要謙非虛栖¶
無以冥會是故死生之幾吉人不復豫苟思之無邪不爲禍害¶
#<md:CK-KZ_JY237_02p097b>¶
<pb:YP-C_JY237_20ziji-01-0098b>¶
　五月十四日右英夫人答孔辤(後人黯作謝安字孔氏孔默也云似是孔嚴兄弟長史父¶
　先爲嚴從兄坦前鋒都督是討沈充時旣有因緣故得此也)¶
　虎頃大號墓下事¶
自未得和神靜形俯頤幽精者疾源或與年而積耶若未能用¶
交賒之途者將奚促促於藥¶
　定錄仙人答孔求乞藥方¶
想早葬兄今注煙速消雖不辦妨於生者要欲得柩物時甯三¶
泉使凶氣泯靜也¶
小兒疾方行當示¶
　五月十七日夜保命仙君所言答厶(一字被剪除疑猶是孔字)所問疾患¶
#<md:CK-KZ_JY237_02p098a>¶
<pb:YP-C_JY237_20ziji-01-0099a>¶
　者(右從禮年來凡十九條並有掾書)¶
遵懃心香火有情向藥故有言消磨之愈疾謂其將聞斯而請¶
命耶(仙眞並呼藥爲消摩故稱消摩經也誦之亦能消疾也)¶
應南趍而北騁旣心口違矣夫捐薺以茹荼哂九成而悅北鄙¶
者(捐薺至此亦是抱朴博喻中語)我知其無識和音之聽鑒也當永爲吉人爰¶
及母奴然所起是學而不思浚井不渫蓋肉人之小疵耳無乃¶
此也今事結水禁猶有可申若許長史能於靜中若救之者則¶
一門全矣亦是師主祭酒之宜請而爲德惠乎¶
五月二十日夜右英作與長史(劉遵祖善譚說殷浩向庾亮稱之後一會談論殊不合遂名之¶
爲羊叔子鶴於是失名)劉遵心故爲修耳何不令其母服大遠志丸¶
#<md:CK-KZ_JY237_02p098b>¶
<pb:YP-C_JY237_20ziji-01-0099b>¶
　七月七日夜紫微夫人告¶
卽啓可得疏方不良久答言世間自有可尋索密用保命君問¶
紫微曰此方用牛黃銀屑者非若是者小爲難合(此卽今大鎮心丸也先以¶
水銀摩銀屑使消故爲難合)¶
紫微答但頷頭(右三條楊書)陸納兄弟清眞淳一有姜伯子之風知¶
欲有遠志欣然其祖父有陰德當慶流七世知陸苟子自誓乞¶
苦齋一年欲受經卿自(此二字後人儳益非眞)更量之劉遵乃有好心早¶
自知¶
　保命答許長史(陸納兄名始並有德行祖名英仕呉丹陽郡太守苟子當是人小名不詳是誰納爲尚書¶
　令太元二十年亡)¶
#<md:CK-KZ_JY237_02p099a>¶
<pb:YP-C_JY237_20ziji-01-0100a>¶
虞昭爲其兄子(此二字後人黵易作先人字本猶可識)事文書牽連身被攝繫方¶
未已殆欲無理賴其在世粗有功德且其家福德强章聞累疊¶
被上御事已散尋蒙追遣之其病雖篤無所憂許侯爲之甚至¶
密相示¶
　保命答許長史¶
庾道季身處陽官貴勢不能順天用法憒憒慢信心形不同自¶
少及長善功無一積惡不改其罪目已定今臨命方欲修德以¶
自濟免徒費千金之用不亦晚乎¶
　保命答許長史(庾龢字道季亮第二子也幼有才辭文義升平中爲丹陽尹表除諸侯六十餘事太和初¶
　爲領軍如此行迹不似爲惡恐是聞戒修善故得申遂)¶
#<md:CK-KZ_JY237_02p099b>¶
<pb:YP-C_JY237_20ziji-01-0100b>¶
郗囘父無辜戮人數百口取其財寶殃考深重惋(謂應作怨字)主恒¶
訟訴天曹早已申對回法應滅門但其修德旣重一身免脫子¶
孫豈得全耶回當保其天年但仙道之事去之遠矣太元眞人¶
答許長史(郗回父鑒清儉有志行不應殺掠如此或是初過江時擺併所致不爾則在京時殺賊有濫也鑒年七十¶
餘乃終卽得爲酆官職右從陸納來四條有甲手寫)平凝夷質淵通妙靈神造重絶栖眞¶
攝生太玄植簡太素刊名金庭内曜玉華外瑩朱軒四駕嘯命¶
眾精騁龍玄州飛雲浮冥必能上友逸臺之公下監御于太清¶
矣¶
　八月十七日夜紫微王夫人授令因許長史示郗¶
希遐遠曜冥響凝玄蕭浪上韻躭夢遯眞仰飛霄霧俯散靈根¶
#<md:CK-KZ_JY237_02p100a>¶
<pb:YP-C_JY237_20ziji-01-0101a>¶
飛步四覺内觀七緣者則必有丹書秀簡帝房之錄玄聲八振¶
栖身五嶽於是灌胎朝元吐納六液從容三道誨此景福上可¶
以策軒空洞下可以反華變黑矣若形羈榮羅鼓輪華園乘波¶
適物鳴簪風塵外有謀道之名内有百憂來臻者適足勞天年¶
以騁思終歸骸於三官耳齋之不專徒悟而無益可謂意不盡¶
言乎¶
蓋行眞炁當吐三納四乘七吞九今吸之不足躡之失序神漏¶
泝源精亡胎擾雖休糧日挹而莫知道與年喪矣欲階此渡也¶
其未接乎夫索長生者多津尋靈塗者千百何必用氷爐以盛¶
火趣償責於三官耶¶
#<md:CK-KZ_JY237_02p100b>¶
<pb:YP-C_JY237_20ziji-01-0101b>¶
　右中君言因許長史示郗¶
紫微夫人云郗若得道乃當爲太清監也若能聞要道而勤者¶
當至此格若不專篤而守迷行外舍道法者則都失也(紫微前語與太¶
元殊乖而如此所云當是迷不能勤乎要道司命顯其終迹故也)情不餘念者道乃來耳郗囘¶
猶未足以論至道耶(小君)郗綜婦丁淑英者有救窮之陰德又遇¶
趙阜之厄而不言内慈自中玄感皇人故令福逮於囘使好仙¶
也綜墓在東平淑英今爲朱陵嬪數遊三上司命亦令聽政焉¶
(此二人當是囘之曾祖也外書不顯)郗瞿與薛春華至垂心於門宗初不以生人¶
爲事然訟者多但不能咸制之耳每見諫考訴者甚懃至也時¶
節宜祠之耶此二人郗家之福鬼(外書亦無此二人不知是何親)郗雄與閻屈¶
#<md:CK-KZ_JY237_02p101a>¶
<pb:YP-C_JY237_20ziji-01-0102a>¶
女不相當負石之役于今未了喜擊犯門宗心常殺絕此二人¶
是郗家之禍鬼郗厶(黵除此名不可識)與殷武姬被考以燒殺朱奢李¶
賤以致災也其無後亦求代逮又與高豐相扇甚助馬頭之訟¶
石公未便可得佳恐不止耳亦何趣欺其婦耶省來懃懃試爲¶
掩正之亦無此諸人¶
　右保命答許長史¶
小君說言郗鑒今在三官爲劉季姜所訟爭三德事周馬頭在¶
水官訟其壻引理甚苦郗朗伊香之二人今爲牙女子奇求此¶
　范帥昨受江羅辭¶
郗相今爲大曹吏所逮其婦形嬰桃受事未了方索代人於此¶
#<md:CK-KZ_JY237_02p101b>¶
<pb:YP-C_JY237_20ziji-01-0102b>¶
家　此自是旁聽小君之言語耳不令書之爲自疏識以示耳¶
(此二十二字是楊君自記與長史)高齡反化晚而祭酒弱道氣不交靈助無主¶
是以羣邪纏玄急行其禍奚不宗生生乎於我助之有緣其婦¶
言亦急家事當須了之非他得豫¶
今六天之橫縱而太平之微薄靈不足以助順適足以招羣奸¶
所以神光披越而邪乘正任矣高齡之無德久矣鬼訟之紛錯¶
積矣許長史(黃氏黵作掾字)¶
將欲理之耶若翻然奉張諱道者我當與其一符使服之如此¶
必愈而𢾒(此豁字也)矣不然往詣水官所謂鳴呼哀哉(張諱卽天師名也楊不欲¶
顯疏也)邪氣入體鬼填胸次其將迴惑於邪正必不能奉正於一¶
#<md:CK-KZ_JY237_02p102a>¶
<pb:YP-C_JY237_20ziji-01-0103a>¶
平氣耶如此吾治疾之方殆不可得(正一平氣卽天師祭酒之化也)¶
彼往其子亦去何一身之永逝乎¶
　八月十九日夜保命君密語許長史¶
冢訟尤甚恐亦未已齡曾鑿敗古人碑銘之文以自顯焉陰賊¶
於鬼神弊(謂應作蔽字)善以自摽訴者誠多事以此爲首先¶
八月二十四日夜保命告欲取謝奉補期門郎而今已有兼人¶
北帝故權停之耳近差王允之兼行得代奉若服朮酒可未便¶
恭命也高耆亦可服朮其家冢訟亦爲紛紛朮遏鬼炁故必無¶
他耳范中候言此(謝奉字弘道會稽人仕至呉郡丹陽尹吏部尚書王允之敦同堂弟王舒子有智幹爲河¶
南中郎將江州遷衛將軍會稽封番禺侯年四十亡諡中侯高耆卽謂齡也期門郎酆都中官而記中不見此職惟有脩門耳)¶
#<md:CK-KZ_JY237_02p102b>¶
<pb:YP-C_JY237_20ziji-01-0103b>¶
從平凝來凡十四條有掾寫¶
夫觀物適任内順明靈託性命於高眞委形氣於神攝者亦剋¶
疆以永遐迴秋齡以保眞今德匠旣凝神杖信澄心密靜圓順¶
廣敬固天祐焉然胤嗣不多或時彫落將猶靈關失緯潜機未¶
鎮耳當今五氣滋曜常朗文昌之房三星結華每煥璇衡之内¶
是以玄潤胎萌遂其流根矣¶
我案九合内志文曰竹者爲北機上精受氣於玄軒之宿也所¶
以圓虛内鮮重陰含素亦皆植根敷實結繁眾多矣公試可種¶
竹於内北宇之外使美者游其下焉爾乃天感機神大致繼嗣¶
孕旣保全誕亦壽考微著之興常守利貞此玄人之祕規行之¶
#<md:CK-KZ_JY237_02p103a>¶
<pb:YP-C_JY237_20ziji-01-0104a>¶
者甚驗¶
六月二十三日中候夫人告公(孝武壬戌生此應是辛酉年而後又云上相座動後以臨登極¶
乃是後午未年此爲大懸)靈草廕玄方仰感旋曜精洗洗(似草竹言邊應詵詵字卽毛詩螽斯¶
羽詵詵兮宜爾子孫之義也)¶
繁茂萌重德必克昌¶
　紫微夫人作¶
福和者當有二子盛德命世(福和似是李夫人賤時小名也今晉書名俊容二子卽孝武并弟道¶
子也)¶
　同夜中候告(右三條楊書又掾寫)¶
德匠旣凝玄範自天安危之事未宜問也公傾注甚至所以未¶
#<md:CK-KZ_JY237_02p103b>¶
<pb:YP-C_JY237_20ziji-01-0104b>¶
相酬者豫事難論耳頃天氣激逸陰景屢變太白解體於二辰¶
之中愆勃於紫房之下王者惡焉天子有憂上相座動今聊作¶
讖密以相示(有此及讖有掾寫在掾自記修事後共紙尋眞綜迴文令難解耳今拘連相取又别疏出之其授之¶
時維當道其辭楊君後自更錯義皆是說晉代之事並有明徵也)¶
　　 相欺豈妙道要吾知之天祕能¶
　　 有術金之萬尋師疾逆除惡子¶
　　 自之制夷遂平世天命乘驅寶¶
　　 奇龍者墓可悲眞間世復思宜¶
　　 神熙逆厯有數在兹基無不無¶
　　 兵隆誰定帝紜室來之皇愼地¶
#<md:CK-KZ_JY237_02p104a>¶
<pb:YP-C_JY237_20ziji-01-0105a>¶
　　　先卒兒必虧金紛異五亂德天¶
　　 火數失期座當變見遠凶匠制¶
　 　規三由匠足不慮憂危撥保封¶
　 　寸莫其測源劉知向有明施者¶
　 　三五瑞天之代隆換迭相運推¶
　　 精氣神妙二參儀愼凡傳人賢¶
精氣神妙參二儀愼傳凡人賢者施封天制地無不宜子能寶¶
祕天知之吾道要妙豈相期自有奇神先兵規火寸三五天瑞¶
之隆代迭換運相推明匠保德愼無思驅惡除逆疾尋思萬金¶
之術龍之熙隆數卒三失由兒莫測其源劉向知有凶撥亂皇¶
#<md:CK-KZ_JY237_02p104b>¶
<pb:YP-C_JY237_20ziji-01-0105b>¶
復基乘天命世遂平夷制逆者誰必定期匠不足慮憂遠危五¶
世之間眞可悲墓厯有數帝座虧當見變異紛紛來金室在兹¶
枕麝香一具於頸間辟水注之來絕惡夢矣常存三關佳也¶
　右英告公(凡云公者皆簡文帝爲相主時也)¶
　右一條楊書(五字朱書)¶
太元眞人告許長史(此後非眞說)¶
我嘗見南陽樂子長淳朴之人不師不受順天任命亦不知修¶
生之方行不犯惡德合自然雖不得延年度世死登福堂練神¶
受氣名賓帝錄遂得補修門郎位亞仙次緣天資有分亦由先¶
世積德流慶所陶若使其粗知有攝生之理兼得太上一言之¶
#<md:CK-KZ_JY237_02p105a>¶
<pb:YP-C_JY237_20ziji-01-0106a>¶
訣如此求道無往不舉矣夫人所以不盡年壽中多夭遏涉世¶
者或遭刀兵之難致榮祿不終祚胤不長志道之人雖有一生¶
之心鑽求匪懈徒復遭遇眞文躭玄精微慕尚者眾得升騰者¶
稀經非不妙靈豈無感愚愚相隨安知修眞之本營神養性鎮¶
守之法世人積小以來形中傷犯者多帝一不治百神驚散考¶
試萬端所謂荒城之内荆棘生焉無妙術以自導修道以求仙¶
貪榮慕貴多垂成而敗皆由喪眞犯氣愚瞽罔昧豈識此機耶¶
致奪年滅筭萬事不成以此求生去生遠矣虛自苦耳太上有¶
玄機之道煥落七神枕中之要此道微乎妙哉初不傳於下挺¶
愚俗之人有此道者帝一治於玄宮萬神守備與天同心案訣¶
#<md:CK-KZ_JY237_02p105b>¶
<pb:YP-C_JY237_20ziji-01-0106b>¶
謹而修之登山越海萬試不干修仙升度所欲從心斯豈虛言¶
耶卿父子玄機邈世理妙接眞故可榮神之仙才而爲眾眞所¶
稱非吾獨所稱舉故當與卿同編仙錄無復理外之嫌亦已諮¶
啓卿故令知乃心¶
受用金龍玉魚此不可闕所以爾者詣太上前昭靈亦當粗具¶
近所寫神虎符意嫌不精可更書爲善卿前所道相王事頃面¶
郗囘亦知有好心但所得少耳自當保其天年也¶
見謝所作傳未易功乃能序述聖迹賞解作奇此是天發其心¶
昨亦已見司命君大以爲佳冥中自當報之有緣其子孫若知¶
醮靈岳祈天眞降應必也豈虛言哉謝家一門唐承之世繁林¶
