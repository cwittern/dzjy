#-*- mode: org; -*-
#+TITLE: 真誥
#+DATE: 2011-11-02 10:52:03
#+PROPERTY: kxid KX233
#+PROPERTY: title 真誥
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1016
#+PROPERTY: id JY237
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY237_01p001a>¶
<pb:YP-C_JY237_20ziji-01-0001a>¶
* 眞誥敘¶
誥者告也書有湯誥洛誥諸篇孔安國云誥以大義告乎天下¶
者是也經有緯緯者相經緯也其事皆足以輔翼乎經故言緯¶
也眞誥之作其緯於經者乎其目自運象至於翼眞檢者凡七¶
蓋有象乎緯能通乎緯必知誥矣陶君之意亦謂卦六十四道¶
之玄也道德五千言玄之道也其餘抉玄之奥鉤玄之微能與¶
易老貫者各形乎言各見乎事雖然事與言非玄矣其書所載¶
往往出乎緯之所以輔經者予少耽黃老說搜索道家者流幾¶
千家殫精日月無能深鑿其鍵嘗接江西道士吳靜拯言玄事¶
靜曰誤矣余驚拜曰願學道靜曰讀易乎讀易足矣後乃以易¶
#<md:CK-KZ_JY237_01p001b>¶
<pb:YP-C_JY237_20ziji-01-0001b>¶
悟所得者易也陶君固甚知道凡有啓於後學者其或自此始¶
歟太乙宮高士玉京外臣易如剛告余以茅山栞眞誥欲敘其¶
略昔者沈約遺陶君書深言先生糠粃流俗超然獨覽名書絳¶
簡至理精微唯欲下風問道未知厥路若有屬於誥者矣然陶¶
君銘茅山曲林舘迺云祈生翊命各謂知道參差經術跌宕辭¶
藻是數語者全爲誥設此翁一銘猶足爲山中無窮清風況書¶
乎嘉定十六年十一月冬至日朝散大夫行秘書郎高似孫敘¶
¶
¶
¶
