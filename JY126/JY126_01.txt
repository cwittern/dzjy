#-*- mode: org; -*-
#+TITLE: 洞真上清青要紫書金根眾經
#+DATE: 2011-05-31 16:04:38
#+PROPERTY: kxid KX127
#+PROPERTY: title 洞真上清青要紫書金根眾經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1315
#+PROPERTY: id JY126
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY126_01p037a>¶
* 洞眞上清青要紫書金根眾經卷上¶
　　@by上相青童君撰¶
青要帝君者乃九陽元皇玉帝之弟子以中皇元年𡻕在東維¶
天始告暉君育於玄丘玉國无崖之天瓊林七寶之下溟濛九¶
域之濱法化應圖三日啟晨厥姓堯諱字曰伯開仍有九龍翼¶
君側七色瓊鳳廕君身神驎含芝以玄哺天女吐精以觀眞玉¶
童擲華以却穢神妃散香以攘塵含嗽以胎息法秀自然華冠¶
二六面發金容體生靈符言韻金章七十二色洞暎玉清三晨¶
麗景六炁齊軿玄雲紫蓋生乎房飛精流光照其庭含眞獨操¶
熙頤靈嵎容序順化隨運沉浮栖心明霞之境敖浪玉國之墟¶
<pb:CK-KZ_JY126_01p037b>¶
執抗元皇之策落景九域之邱逍遙流盻遂經累劫方還清齋¶
雲房之間以紫雲爲屋青霞爲城黃金爲殿白玉爲床五炁交¶
結高臺連甍玉陛文階鳳闕四張金童侍側玉華執巾天仙羅¶
衛五千餘人備天之狩羽騎如鱗龍虎辟邪偶偶雙蹲玄炁九¶
會靈風揚煙芳香激天虛生瓊宮流精玉光洞暎十天蕭條高¶
暢獨演靈篇餐精嚥炁咀嚼玄根服餌還白玉酒金液流精玉¶
林結華日月皇泉鍊骨易髓舉體成眞元陽元皇玉帝君時乘¶
碧霞九鳳飛輿瓊輪羽蓋從桑林千眞萬乘億騎飛行侍仙三¶
十六人宴景霄庭來降於君與君共登九老仙都之京九曲之¶
房命西臺龜母開雲鳳之藴紫錦之囊出紫書眞訣玉篇以授¶
<pb:CK-KZ_JY126_01p038a>¶
於君君修行道備位登玉清太上大道君授君飛雲羽蓋流紫¶
鳳章金眞玉光豁落七元金神虎符流金火鈴青精玉璽九色¶
无縫之章單青羽裙飛行上清於是縱景萬變迴轉五晨策虛¶
召月攝日揚輪洞化離合與眞同靈解形遯變儵歘億千上登¶
三元朝謁玉宮遊覽无崖胤洛九天出入洞門攜契玉仙仰稟¶
高上元始太眞應炁順命位掌帝晨總統萬道无仙不關下攝¶
十天山靈河源五嶽四海莫不上隸於君自飛常圖於紫虛金¶
名於青宮紫書不可得而闚金根不可得而聞也¶
青要是紫清帝君之別號受元皇玉帝紫書妙訣皆眾經之要¶
秘九天之上書八會之隱文也¶
<pb:CK-KZ_JY126_01p038b>¶
玉帝命高上值眞總仙君科集寶目合爲眾經以紫筆繕文金¶
蘭爲篇皆出上皇玄古之道高聖所撰集集以成卷傳於青要¶
帝君帝君傳上虛皇元靈道君道君傳太素高靈洞曜道君道¶
君傳南極上元君上元君傳天帝君天帝君傳太微天帝君天¶
帝君傳後聖九玄帝君九玄帝君傳上相青童君掌籙瓊宮夫¶
有宿命應見此文者皆玄挺開會必有神仙定籙也玉帝寶祕¶
不傳於世妄說之者則九天㓨奸奏於帝君言子之罪太上使¶
五帝神兵罰子之身死爲下鬼充塞河源七祖父母受拷水官¶
學者愼科祕而奉焉若有金骸玉骨名書帝錄得見此文當依¶
九眞玄科修行法度案盟齎信金龍玉魚各一枚紫繒百尺青¶
<pb:CK-KZ_JY126_01p039a>¶
紋四十尺詣經師跪而授之師與弟子對齋七百日按科七百¶
年有人聽得三傳不依科文輕泄秘篇身沒鬼官七祖充責萬¶
不得仙¶
凡修上眞之道披詠黃庭玉景萬遍之根通釋三宮開明幽關¶
乃得修行紫書玉訣招眞致靈白日昇玄之法¶
紫書訣言凡修上眞之道當行上淸玉霞紫映內觀上法常以¶
本生上旬之日沐浴淸齋盛潔法服平旦入室以內觀開明玉¶
符淸華之水東向洗眼并嗽蕩口腹令內外淸虛口无餘味腹¶
无餘薰眼无餘視體无餘塵泊泊靜默唯道是身然後還南向¶
平坐瞑目內思紫炁出兆頭頂之上勃勃衝天氣冠巳形內外¶
<pb:CK-KZ_JY126_01p039b>¶
鬱冥便引紫炁仰嚥三十九通覺𤍠隨嚥入兆口腹之中嚥訖¶
開眼朗然豁除便叩齒三通仰咒曰¶
上淸流霞暉眞吉旦紫雲暎靈陽精交煥內注金門玉戸受觀¶
寶神和藏魂魄无散明皇九眞八道流羡攀雲招虛靈降紫漢¶
洞徹幽元三晨齊宴遊騰玉堂上拜帝館畢仰嚥三過止¶
¶
¶
¶
¶
¶
<pb:CK-KZ_JY126_01p040a>¶
此內觀開明玉符當以朱書白紙投水中東向叩齒三通咒曰¶
天无飛翳地无遊塵玉符蕩穢洗除非眞洞明玄虛招致靈仙¶
(畢)以水洗目漱口吩內外餘符水悉放之東流¶
紫書訣出上淸玉霞紫暎內觀經中篇修之八年紫雲覆兆身¶
目明徹視洞觀九天體生奇光縱景萬變飛行太空此道至妙¶
傳巳成眞人不行於世有金名玄圖綠字東華得有此文祕而¶
奉修眞靈易感招仙易成道僃炁盈白日飛昇愼勿輕傳以泄¶
靈篇¶
本生上旬之日者甲子旬生當以甲寅日爲上旬他皆如之¶
紫書訣言修上淸玉霞紫暎內觀之道常以月生一日取西流¶
<pb:CK-KZ_JY126_01p040b>¶
水三升盛以金器銅器亦佳以眞朱一兩內著水中名曰金精¶
石景水母玉胎之瑛露於中庭至月十五日正中令日精流光¶
玄暎於石景水母日象煥明水母之中東向書流霞開明洞觀¶
玉符投內石景水母中轉南向叩齒十六通仰呼日魂珠景胎¶
韜綠暎逥霞赤童玄炎飈像凡十六字畢閉眼存日中五色流¶
霞下冠兆身洞煥一形存見日中有一仙人形長八寸頭戴朱¶
陽赤冠衣絳錦丹裙下在兆身頭頂之上口引日中赤丹金精¶
石景水母之瑛灌漑兆形便臨所盛水中暎日光而微咒曰¶
耀羅丹陽元景敷陳赤鑪大明九炁齊眞三五運精二象交纒¶
玉胞石髓鍊故反新流霞玄注水母凝神和魂柔魄內外同煙¶
<pb:CK-KZ_JY126_01p041a>¶
仰餐丹華口啜日根靈芝盈溢面發金仙與炁同軀與日同存¶
乘景飛空上造帝晨(畢)仰向日十六嚥止取石景水母之瑛向¶
日洗目並沐浴形軀餘水放之西流行此九年面有金容內外¶
洞徹與日同光飛行玄虛上造日門此道高妙不傳下世輕泄¶
寶文罰以鬼兵身沒鬼官七祖獲殃¶
¶
¶
¶
¶
¶
<pb:CK-KZ_JY126_01p041b>¶
¶
¶
¶
¶
¶
¶
¶
¶
¶
¶
<pb:CK-KZ_JY126_01p042a>¶
此流霞開明洞觀玉符東向朱書白紙上叩齒十二通咒曰¶
太陽九道八眞齊明三五迴化混合丹靈石景玉胞朱丹之精¶
採納飛玄來降我形長與三晨同死俱生(畢)以符投於石景水¶
母之中¶
右上淸玉霞紫暎內觀上法一名金精石景水母玉胞經一名¶
採服日根招霞之道帝君常所寶祕紫筆書文紫金爲簡封於¶
太上九老仙都之房瓊宮玉室之內依科七百年一出有金名¶
玄圖綠字上淸得見此文帝遣太陽金童十二人侍衛巳身修¶
行九年尅得上仙白日昇天遊宴玉宮也¶
紫書訣言修上淸玉霞紫暎內觀之道白日昇玄之法常以月¶
<pb:CK-KZ_JY126_01p042b>¶
生三日取東井皇華之精三升井華水也盛以金器之中銅器¶
亦佳露著中庭至月十六日夜半令月精光玄暎於皇華丹景¶
洞明皇華之中兆東向書黃炁陽精洞明靈符投著皇華器中¶
轉西向叩齒二十四通仰呼曰月魄曖簫芬豔翳寥婉虛靈蘭¶
鬱華結翹渟金淸營炅容臺標凡二十四字畢閉眼存月中五¶
色流精紫光下冠兆身洞匝一形存月中有一眞人形長九寸¶
頭戴紫冠通身衣黃錦飛帬下在兆頭上口引月中黃華以灌¶
激兆形便臨皇華器中暎月光而微咒曰¶
靈舒耀華三五洞淸紫黃交降二炁混并天元離合運度虧盈¶
皇芝流溢黃胎結精景中眞人陶灌我形月君夫人固我黃甯¶
<pb:CK-KZ_JY126_01p043a>¶
玉佩金鐺使我徹明與月俱虧與月俱生長餐皇華昇入帝庭¶
浮遊太空匡御飛軿上享旡極億劫兆齡(畢)仰向月二十四嚥¶
止取皇華向月洗目及通身自盥洗畢餘殘悉放東流之水行¶
此九年目覩空洞徹見萬里逆究吉凶鍊容易體面有玉精體¶
生紫光乘空駕虛飛行上淸此道高妙不傳下世輕泄寶文罰¶
以神兵身沒幽泉殃流萬世長充鬼官¶
¶
¶
¶
¶
<pb:CK-KZ_JY126_01p043b>¶
¶
¶
¶
¶
¶
¶
¶
¶
¶
¶
<pb:CK-KZ_JY126_01p044a>¶
此黃炁陽精洞明靈符東向以黃筆書靑紙上叩齒十二通咒¶
曰¶
陽藏陰生二炁交周天元混合三五應符服御皇華靈降我軀¶
長享景炁與神同休落巳九玄叅駕飛浮(畢)以符放皇華之中¶
右上淸玉霞紫暎內觀上法一名藏天隱月玉胎之經一名八¶
素眞經服月皇華帝君常所寶秘紫筆書文紫金爲簡封於太¶
上九老仙都之房瓊宮玉室之內依科七百年一出有金名玄¶
圖綠字上淸得見此文帝遣西華玉女十二人侍衞兆身修行¶
九年尅得上仙白日昇天遊造帝房也凡行此道未至三日皆¶
沐浴蘭香淸齋别房不交人事靜思眞靈對景霄晨至日行事¶
<pb:CK-KZ_JY126_01p044b>¶
如覩帝顔積感髣髴尅日化仙若天陰无日亦可於室思而行¶
之道在精思故感而致焉¶
紫書訣言修行上眞之道當以三月九月十二月三日十五日¶
二十五日一年三月月三過行之此月是九天元父受化之月¶
日是遊宴九天上宮值合之時也每至其日沐浴淸齋於隱寂¶
之地不關人事正中時向東北之上仰天思九天元父姓名身¶
長九寸九分著玄黃素靈之綬頭戴七稱朱玉之幘无極進賢¶
之冠居九天之上太極瓊宮玉寶之府丹靈鄉洞元里中時乘¶
碧霞飛輿從十二飛龍二十四仙人匡鵠侍輪遊於虛玄之上¶
存思分明令如對顔便九拜於元父三過陰喚元父甲今有言¶
<pb:CK-KZ_JY126_01p045a>¶
乞與上昇奉侍帝靈輒叩齒九通仰咒曰¶
高上帝尊元始大神合眞胤炁形秀紫天乘雲駕浮落景八煙¶
迴輪曲降道廕我身得乘霄景奉侍靈轅今日八會上願開陳¶
所乞所啟莫不如言長享元吉與帝同存(畢)仰嚥九炁止如此¶
元父感悅帝尊欣喜卽命領仙注子金名九年精思尅遣瓊輿¶
下迎子身白日飛昇上造帝晨此道高妙如下世凡學所可參¶
聞自旡金名玄圖緑字上清莫得知見若於機會遇得寶篇皆¶
宿挺合仙但當寶錄密而奉行輕說非眞羅延七祖父母長閉¶
地獄萬刼不原身沒鬼官萬不得仙¶
紫書訣言凡修上眞之道當以二月七月十月月五日十六日¶
<pb:CK-KZ_JY126_01p045b>¶
二十九日一年三月月有三日此月是九天玄母合化始生之¶
月日是天元合慶變雌天德之日也是其日沐浴淸齋別室寂¶
處不關人事夜半露出中庭西南向仰天思九天玄母姓名身¶
長六寸六分著青寶神光錦繡霜羅九色之綬頭戴紫元玄黃¶
寶冠居九炁无極之上瓊林七暎之宮玉寶洞元之府九光鄉¶
上清里中時乘紫雲飛精羽蓋從十二鳳凰三十六玉女匡鳳¶
侍仙遊於太清之上旡崖之中存思分明朗然對前便九拜於¶
玄母三過陰喚玄母甲穢質貪眞仰慕上清乞與盻接得侍玉¶
靈叩齒九通仰咒曰¶
三元五離混化二元炁凝成神神變合魂胎養九天保固生門¶
<pb:CK-KZ_JY126_01p046a>¶
陰精玄降淘灌形源鍊質染炁受化自然今日何日玄母開陳¶
八願九會上獲天眞景響參微得啟玉晨骨騰肉飛乘虛絡煙¶
上造紫轅長輔帝臣(畢)仰嚥九過止如此玄母含暢帝妃憘懽¶
天眞下降得見靈顏卽命青宮注上玉名九年精思帝遣玉女¶
乘雲下迎上昇玉淸侍衞玄宮此道高妙非世所聞若有金名¶
標侍帝簡得見此文皆宿挺合仙尅得飛昇遊宴九天也愼勿¶
輕宣身沒三官七祖被拷長閉河源凡行此道皆當精心苦念¶
目瞻靈顏仰希玄降以要飛仙不得汚穢上干太眞身被禁閉¶
萬不得仙若天陰旡日亦可於靜室行事但使心目相應口響¶
相和神旡不感道旡不降學旡不成道降神附飛行太空也¶
<pb:CK-KZ_JY126_01p046b>¶
紫書訣言凡修上眞之道常以九月九日七月七日三月三日¶
此日是九天眞女合慶玉安遊宴霄庭敷陳納靈之日是其日¶
五香沐浴清齋隱處別室不交人事夜半露出燒香北向仰思¶
九天眞女諱字身長七寸七分著七色耀雲羅袿明光九色紫¶
錦飛裙頭戴玄黃七稱進賢之冠居上上紫瓊宮玉景臺七暎¶
府金光鄕旡爲里中時乘紫霞飛葢綠軿丹輿從上宮玉女三¶
十六人手把神芝五色華旛御飛鳳白鸞遊於九玄之上青天¶
之崖思畢心拜眞女四拜叩齒二十四通仰咒曰天眞迴慶遊¶
宴紫天敷陳納靈合運旡間上御玉宮下盻兆臣八會開張九¶
願同纒思微立感上虧神眞流精陶注玉華降身萬慶旡量長¶
<pb:CK-KZ_JY126_01p047a>¶
種芝田畢仰引炁二十四嚥止如此眞女感悅神妃含懽上列¶
玉帝奉兆玉名記書東華參篇玉清也修之九年面發金容體¶
暎玉光神妃交接身對靈眞尅乘飛葢遊宴紫庭也此法高妙¶
世所不行若有金名書字紫簡得見秘文骨挺應仙寶而宻修¶
計日成仙輕泄非眞罰以神兵長役幽泉七祖受累萬劫不原¶
紫書訣言日暉中玄之道常當丙午庚午之日日中時以九寸¶
明鏡一面露却於中庭令日精光暎於鏡中兆以南向面臨鏡¶
上叩齒二十四通呪曰¶
日精耀羅流光暎靈華芒八朗緯絡天庭厯度應運玉胞充盈¶
玄光童子日暉赤精迴眞曲暎停午洞明金鏡採霞混合我形¶
<pb:CK-KZ_JY126_01p047b>¶
二景同符與日齊并八十一息胃藏華生長保日月天地相傾¶
○仰天口注日光引嚥三十六息畢還以面臨鏡上又引嚥鏡¶
中日精四十五息畢還合八十一息也此日暉中玄之道也行¶
之三年目中童子有流紫玉光徹見萬里洞鑒旡窮面如赤丹¶
體發金容行及日影如飛乘空此玉帝上法傳於魯女女採精¶
以登玉庭其法寶秘不得妄傳傳非其人殃及七祖身役下鬼¶
萬不得仙凡修日暉中玄之道若天陰旡日亦可別室行事但¶
嚥炁倍於日中也當作百六十二息鏡每令精明勿使塵垢不¶
得妄令他人臨暎此至忌也經三人臨暎則日中童子赤精二¶
君云又下降令人失明神亡可不愼之¶
<pb:CK-KZ_JY126_01p048a>¶
此法西王母常所修授於青要帝君青要帝君授於魯女魯女¶
傳太陽女太陽女常於世中行之洞覩玄空面生金光年七百¶
嵗上和之年時人謂之年十七八常乘飛鳳遊行天下亦監察¶
有道人或降以眞炁有宿分者或於景響中遇而悟之得接眞¶
形便能飛行¶
紫書訣言凡夫朔會之日此以天地二炁交度度周則陰炁勃¶
蕩陽精虧降當其日一時之中天分操兵萬眞臨軒五星移度¶
十天同振修日暉中玄之道是其日當露出中庭以明鏡向日¶
兆身操大刀一口南向叩齒三十六通仰咒曰¶
日暉童子陽光赤精耀羅眞人影中玉靈厯運乘炁上下肅清¶
<pb:CK-KZ_JY126_01p048b>¶
陰員內謀上侵日庭天臨操仗帝臣輔兵三五正立陽光洞明¶
天地代食何祟敢生各反其位旡使虧盈玉帝告命靡不敬停¶
便引炁二十四息止如此則天地復位三五齊光童子感悅日¶
暉迴靈流光玄注陶降兆身則列名紫簡記篇玉清九年之內¶
得乘綠軿乘空駕虛飛行上清也¶
紫書訣言凡月蝕之日其夕陰炁虧陽炁盈度分相加二景相¶
征此皆天地有離合日月之別炁乘有月虧之夕便侵謀於正¶
炁也當此之時皆五星宿帝晨部司勒命太陰齊兵衞靈是其¶
夕當出中庭取清水一瓫兆身操刀一口臨水向月叩齒十六¶
通咒曰¶
<pb:CK-KZ_JY126_01p049a>¶
天地羅合負氣乘虧侵蝕月廬上干黃輝帝臣操杖玉晨捕非¶
天兵羅域神公放威有何賈生附景乘微速反初位无使有違¶
畢三過向月咒如此以刀右迴瓫水三過止臨水引炁十六嚥¶
畢月蝕卽解天景肅淸三五齊輝萬宮安甯也月中眞人夫人¶
靈光感悅意懽迴靈玄暎降子之情卽記北帝落子死名注上¶
清宮玉篇給子玉女十二人侍衞兆身九年如此得乘飛霞上¶
造月庭其道至妙不行於世得者寶祕愼勿輕傳此帝君紫書¶
上法王靈子所修項上常生紫光洞照十里中兩目有流精如¶
星暎照面發金容夜灼虛明役使太陽金童太陰玉女各十二¶
人其法至祕不得輕傳若天陰不見日月者亦於室內行此日¶
<pb:CK-KZ_JY126_01p049b>¶
潛相謀犯不可不救於正景也¶
紫書訣言凡修上淸之道未能騰景霄庭宴駕紫虛始欲涉學¶
雖託志幽阜長齋窮林猶不免於陽九之災承唐之年也¶
元始天王度厄寶眞玉符將可以防度此災此符與九天俱生¶
日月俱存涉洪泉而不沉履猛火而不燒經白刃而不傷夀萬¶
嵗而方翹佩之九年形變易容體生奇光乘空飛行上昇玉淸¶
依四極明科七百年有金名玉字紫簡靑宮聽傳三人輕泄不¶
眞身沒鬼官栲延七祖長閉幽泉萬劫不原¶
大劫度厄寶命長存符¶
¶
<pb:CK-KZ_JY126_01p050a>¶
¶
¶
¶
¶
¶
¶
¶
¶
¶
¶
<pb:CK-KZ_JY126_01p050b>¶
右元始九玄之精經太陽九會洪水滔天當以靑書白絹佩之¶
頭上浮翔淸波之上萬災不能傷保身長命久佩¶
小劫度厄寶命長存符¶
¶
¶
¶
¶
¶
¶
¶
<pb:CK-KZ_JY126_01p051a>¶
右九天太眞符經小陽九之周水火交橫萬災並興當以朱書¶
白絹佩之左肘入淵不沉入火不燃萬災不能害保身長命與¶
天同夀久佩神仙¶
大百六度厄寶命長存符¶
¶
¶
¶
¶
¶
¶
<pb:CK-KZ_JY126_01p051b>¶
右上皇玉天符經大百六之厄朱書白絹佩之頭上流災暴厄¶
所不能傷保身長命夀同三光佩之九年白日飛仙上昇¶
大淸¶
小百六度厄寶命長存符¶
¶
¶
¶
¶
¶
¶
<pb:CK-KZ_JY126_01p052a>¶
右高上紫虛玉符經小百六之厄黃書白絹佩之左肘左千妖¶
萬精疫癘橫流災所不能傷保身長命夀同天地佩之九年白¶
日¶
飛昇¶
陰陽度厄寶命長存符¶
¶
¶
¶
¶
¶
<pb:CK-KZ_JY126_01p052b>¶
¶
¶
¶
¶
¶
¶
¶
¶
¶
¶
<pb:CK-KZ_JY126_01p053a>¶
右三天童子玉符經天地改度萬癘交橫水火兵病千災並行¶
黑書白絹佩之與天同年與日月光九年飛行上昇太淸¶
右度厄寶命長存符以元始天王傳於九成公九成公者乃九¶
天丈人身長九尺目圓口方聲如雷頂有紫光暎照十天洞徹¶
太旡左右侍女二十四人著九色斑文之裘頭戴紫晨之冠座¶
紫虛之上空玄之中時乘飛鳳玄龍遊於白水沙州空山之上¶
自公受符以經七千餘劫屢履陽激陰否百六之周浩翔洪波¶
之上而旡厄會之憂召水母以塡源命九河而止流勑陰官而¶
自迎役六丁以自扶制五嶽爲玄梁導羽騎以汛舟逍遙清虛¶
極意遨遊承天厯數法傳後賢若有玄圖於帝簡錄字於上清¶
<pb:CK-KZ_JY126_01p053b>¶
當得此文得者位同靈仙超度百六白日昇晨帝給玉童玉女¶
各十二人傍衞己身惟當寶祕愼勿輕傳受符師弟子對齋九¶
日或三日資白絹年一尺紫紋三十二尺以誓九天之信建日¶
夜半露於中庭北向清酒一升脯一勾棗五十枚九桮中一請¶
符案上師叩齒二十四通奉請九天使者鑒眞大夫今有眞人¶
男女某甲好樂神仙生值季世萬災流行謹受上符度命長存¶
佩身之後與眞通靈免過厄難得爲上眞乘空駕虛飛翔太清¶
以符授弟子畢也餘饌隨意所散¶
紫書訣言凡修上清之道兆身父母伯叔兄弟於世上死亡兆¶
身未得絶跡故在人中身履死穢者三日當取清水一瓫眞朱¶
<pb:CK-KZ_JY126_01p054a>¶
一兩投於水中兆於庭中南向臨水叩齒九通咒曰氣化成神¶
尸變入玄三化五鍊昇入九天之劫更度甲身甲身更化得爲¶
眞人畢男死思玉童三人女死思玉女七人請瓫水以灌死人¶
之尸畢取水自洗手面仰天吩嗽畢又陰呪曰¶
天氣已清人化已生得生上天九變受形五苦三塗斷落死名¶
超度窮魂還反南庭止如此亡人卽更受化生於九天之上九¶
年得昇玉清之宮其法妙於大洞度七祖之法玉帝所祕不傳¶
非人有金名帝圖綠字紫文不得見此文未經施用輕告於人¶
七祖父母長閉鬼官三塗五苦萬劫不原四極明科七百年有¶
眞人聽傳¶
<pb:CK-KZ_JY126_01p054b>¶
紫書訣言凡上學之士遊行世路忽於道次遇見死尸穢炁干¶
身兆當行二十四步止正北向叩齒九通男尸思玉童三人女¶
尸思玉女七人來請兆玉谷之中皇芝素水以灌彼死尸之上¶
須臾存死尸更生成人便陰咒曰已枯復榮已滅復生得生上¶
天更禀太靈九天之劫反覆胎嬰穢累蕩滅白尸反生畢手拭¶
目二七過止如此穢炁卽解死人卽更受化後爲靈人也兆遇¶
二十四過行此鍊咒功滿德加名標上清二十四年尅乘雲輪¶
飛行九玄也紫書眞訣出自上皇玄古之道高聖所撰元皇玉¶
帝以傳青要帝君此訣標於妙用集爲金根眾經太帝以金晨¶
玉童西華玉女各二十四人侍衞靈文記功明善有犯上科奏¶
<pb:CK-KZ_JY126_01p055a>¶
罪於玉帝告下五帝神兵罰子之身七祖被拷長閉河源奉者¶
愼焉¶
<pb:CK-KZ_JY126_01p055a>¶
#+PROPERTY: JUAN 002
<pb:CK-KZ_JY126_01p055a>¶
元始天王經¶
元始天王稟天自然之𠃴結形未沌之霞託體虛生之胎生乎¶
空洞之際時玄景未分天光冥逮浩漫太虛積七千餘劫天朗¶
炁清二暉纏絡玄雲紫蓋映其首六氣之電翼其眞夜生自明¶
神光燭室散虛馥之煙栖心霄霞之境鍊容洞波之濱獨秉靈¶
符之節抗御玄降之章內炁玄崖濳想幽窮忽焉逍遙流盻忘¶
旋瓊輪玉輿碧輦玄龍飛精流靄耀電虛宮東遊碧水豪林之¶
境上𢠾青霞九曲之房進登金闕受號玉清紫虛高上元皇太¶
<pb:CK-KZ_JY126_01p055b>¶
上大道君金簡玉札使奏名東華方諸青宮¶
受命總統億津玄降玉華之女金晨之童各三千人飛龍毒獸¶
巨虬千尋玃天奮爪備衞玉關天威煥赫陳于廣庭飛青羽蓋¶
流紫鳳章金眞玉光豁落七元神虎上符流金火鈴結編元皇¶
位登玉清掌括上皇高帝之眞道備炁澄仍讚靈篇三十九章¶
玉慧激詞演究旡窮妙音發於始天玉響啟於洞門故號¶
　能書大洞眞經其道極尊與元始俱生高上妙化量難可勝¶
流音億兆而不休經萬劫而方新自无金簡玉名不得參聞後¶
學之徒懃志高尙棄累忘塵寂心長阜對景霄晨精齋苦念倦¶
不敢眠奏金簡玉札記名玉清然後得受大洞眞經口訣三元¶
<pb:CK-KZ_JY126_01p056a>¶
立到發音駭動九天有得此章上眞之根次有金簡奏札玉郎¶
名參東華便爲眞人室招虛生之暉堂降百和之煙玉華侍側¶
金晨衞形洞鑒極天之崖協三光以通眞運五晨以騁駕策飛¶
龍以御輪上登三素之宮拜謁太帝之前高上元皇之所禀太¶
上大道之極眞微乎元始靈化祕文以付上相青童君掌錄東¶
華使傳後聖應爲眞人者其道寶祕不傳下世輕泄神文身没¶
幽源殃及七玄長充下鬼萬不得仙上相青童君曰金簡玉札¶
出自太上靈都之宮刻玉爲札結金爲簡書以朱文編以紫繩¶
常以玄雲紫葢廕其房百和之香散其庭使西華玉女金晨玉¶
童各三百人典衞靈文元始天王受於太上大道君其眞科七¶
<pb:CK-KZ_JY126_01p056b>¶
百年三傳凡是學者雖未得此文其名皆已逆參青宮但旡金¶
簡玉字爾領仙侍郎典錄玉司常以陰察精麄其有勤尙苦志¶
皆令玄授此文使奏名玉皇三元東華太上當遣眞人授其眞¶
經後聖眾眞莫不先奏簡於東華投玉札於上清然後得受大¶
洞眞經精齋苦行上爲眞人末學之徒青宮无有金簡之錄玉¶
格旡有玄編之名神經亦不可得而授彼天魔亦不可得而收¶
眞靈終亦不降玉女亦不衞子之身今故禀上皇之科抄集品¶
次以爲後學開津之逕有心者宜加清齋督志懃尙注念玄眞¶
感徹玉皇奏簡青宮便得誦詠神經通釋幽玄太上尅遣丹輿¶
飛軿來迎兆身上登玉清然此經禁戒尤重非眞不傳¶
<pb:CK-KZ_JY126_01p057a>¶
太上常以正月一日七月七日九月九日一年三遣玉晨元皇¶
太極眞人領仙玉郎詣東華青宮校定眞仙簿錄其有金簡玉¶
名者卽言奏三元隨學深淺玉童玉女防衞其身若有漏泄輕¶
眞慢法爲玉童所奏雖有金簡卽被除移名鬼官身被風刀之¶
栲七玄之祖運蒙山之石塡積夜之河¶
凡積學之士每以其日當夷心寂室清齋靜念散香左右朱書¶
金簡八通紫繩結篇以奏高上玉皇東華青宮玉札八枚以奏¶
三元先於室內東向叩齒九通讀簡札一過畢口祝上啟太上¶
高上玉皇三十九帝二十四眞甲受生末世久染囂塵感荷先¶
慶福德所鍾得覩眞文今奏金簡言名玉清封付靈嶽長爲天¶
<pb:CK-KZ_JY126_01p057b>¶
臣乞白高上記名三元賜給玉童玉女衞身得乘飛霞上昇帝¶
宮畢起再拜奏高上玉皇金簡上篇¶
某嶽先生王甲字某甲本命某子某月生某年某月朔日子奏¶
金簡紫錄玉籍寶文上詣太上高上玉皇三十九帝二十四高¶
眞金簡紫輝玉景瓊宮¶
　右書紫文上一尺連金簡頭¶
係高上虛皇玉清東華青宮眞人王甲稽首再拜¶
　右書一簡上¶
奏言¶
　右書一簡上¶
<pb:CK-KZ_JY126_01p058a>¶
高上虛皇玉晨太上大道君二十四玉皇三十九帝尊甲季世¶
小臣忝染餘慶福祚所充得叅上眞謹依玄格正月一日上奏¶
金簡記名東華乞賜編錄降下眞靈得乘飛霞上昇帝晨身登¶
金闕朝謁玉皇謹奏¶
　右三簡上令足¶
某郡某縣鄕里某嶽道士王甲年如干𡻕字某甲¶
　右書一簡上¶
某子生某月子命屬某嶽某帝某里¶
　右書一簡上¶
太𡻕某子正月某子一日某子於某郡縣鄕中封某嶽奏¶
<pb:CK-KZ_JY126_01p058b>¶
　右書一簡上¶
合用金簡八枚紫繩編之北向讀簡一過畢起執簡再拜¶
奏三元君玉札上篇¶
某甲先生王甲字某甲本命某子某月生某年正月朔一日某¶
子奏金簡玉札仙簿錄籍符上詣白素元君黃素元君紫素元¶
君三元紫蓋金輝洞房宮¶
　右書一尺白文上連玉簡頭¶
係三元君玉清始學眞人王甲稽首再拜¶
　右書一札上¶
奏上¶
<pb:CK-KZ_JY126_01p059a>¶
　右書一札上¶
太素三元君甲昔有因緣福慶所種得受神經未敢披看謹依¶
東華玄格奉奏玉札記名青宮上言三元乞賜編錄降下眞靈¶
得昇帝晨上朝玉眞謹奏¶
　右書三札上¶
某郡某縣鄕里某嶽始學眞人王甲年如干字某甲¶
　右書一札上¶
某子生某月子命屬某嶽某帝某甲¶
　右書一札上¶
太𡻕某子正月某朔一日某子於某郡縣里中封某嶽奏¶
<pb:CK-KZ_JY126_01p059b>¶
　右書一札上¶
合用玉札八枚以紫繩編之西向讀玉札一過畢口祝上答¶
太素元君黃素元君紫素元君甲昔蒙眞師盟授眞經今奏玉¶
札記名三清乞賜給玉女眞靈降身得乘紫霞上登帝宮畢起¶
再拜奏東華青宮上相金簡一篇某嶽先生王甲字某甲本命¶
某子某月生某年正月某朔一日某子奏金簡青錄仙籍文上¶
太清玉寶金闕上相高晨師東海青童君東華方諸青宮¶
　右書青文一尺上連簡頭¶
係高上玉清青童上相始學眞人王甲稽首再拜¶
　右書一簡上¶
<pb:CK-KZ_JY126_01p060a>¶
奏言¶
　右書一簡上¶
太清玉寶金闕上相高晨師東海青童君甲沉染下俗慶運所¶
充福祚下流得生人道叅眞係炁志在絕跡栖身長阜託廕靈¶
嶽謹案玄科奉奏金簡記名上宮乞賜上編玉清降下神眞得¶
離下世上昇金闕進朝玉皇謹奏¶
　右書三簡上¶
封金簡玉札五嶽上法¶
某郡縣鄕里某嶽始學眞人王甲年如干字某甲¶
　右書一簡上¶
<pb:CK-KZ_JY126_01p060b>¶
某子生某月子命屬某嶽某帝某星¶
　右書一簡上¶
太𡻕某子正月某朔一日某子於某郡縣鄕里中封付某嶽奏¶
　右書一簡上¶
合用金簡八枚以紫繩結之東向讀簡一過畢口祝上啟¶
太淸玉寶金闕上相高晨師東海青童君甲宿緣福慶充流後¶
代蒙眞師成就得受上經謹奏金簡記名青宮乞賜編錄掌付¶
玉郎普告諸天諸地洞清洞淵洞源五嶽眾仙咸見右別降以¶
眞靈得乘飛霞上昇三清畢起再拜三面奏簡都畢還東向叩¶
齒九通咒曰¶
<pb:CK-KZ_JY126_01p061a>¶
元綱玄邈天眞幽冥蒙受先慶福加來生昔緣眞師誡授寶經¶
敢告三元上奏玉清金書東華錄籍記名長爲帝臣希降眞靈¶
賜給玉童玉女衞形得乘飛霄上昇金闕拜謁玉庭畢仰嚥液¶
九過止都記以簡札埋於所屬嶽令玉皇篇在北三元篇在西¶
青宮篇在東入土三尺堅築其上埋畢北向伏地叩齒九通又¶
咒曰¶
名奏玉格錄字上清金簡玉札結篇皇庭高上玄遐三元幽冥¶
眞官來降謹關有靈封簡神嶽錄奏三清列上東華著我玉名¶
得乘玄輿飛霞綠軿上造三元騰身帝晨訖起再拜元始天王¶
所受太上投簡求仙上法三奏簡札九年之內玉皇尅降丹精¶
<pb:CK-KZ_JY126_01p061b>¶
玉芝龍璽鳳章太極眞人來降子房三元尅遣玉童玉女三十¶
六人上相青童尅告五嶽給以仙官飛霞玄蓋迎子之身上昇¶
金闕之宮太上寶祕此文不傳於世故付上相青童掌錄以校¶
眞仙簿籍傳付應爲眞人者若有骨炁相宜或精求苦念感徹¶
上清得見上文其名便以逆注青宮依科奏簡便成眞人太上¶
以西華玉女三十六人侍衞靈篇記功明善子有此文常當燒¶
香禮念如奉君父神明自當降見於寢房也違科泄慢則身沒¶
鬼官長閉地獄萬不得仙明愼之焉諸學仙之家无有此文不¶
得妄動三十九章玉清寶經凡詠玉經皆駭動九天諸天王悉¶
禮伏聽音所徹高遠所制不小詠誦之日東華領仙玉晨卽校¶
<pb:CK-KZ_JY126_01p062a>¶
玉名有奏金簡者卽普告諸天諸地三界悉使詣界稽首旡有¶
金名玉札而詠三十九章則遙動高上卽下執司右別妄叩神¶
經之者皆忘神失精意性錯異怒喜旡常也學者億萬至於合¶
眞旡一懃苦求尋而鮮不中敗或自頽懈或興憤忿作性罵詈¶
誅擊神鬼或毀謗神文疑惑不眞或泄漏寶訣形露世間此皆¶
由東華旡有金名不爲三界稱善而爲眾魔所乘萬試所敗死¶
之徵也故三十九章不可得而妄動有得此經宜加禮拜清齋¶
修奉不妄詠諷久久自然當得金簡玉篇也¶
謁青宮投金簡玉格¶
凡學道道成應眞人皆先詣東華方諸青宮投簡謁青童君也¶
<pb:CK-KZ_JY126_01p062b>¶
東華有六門門內週迴三千里¶
東門名靑華門門郎姓邱名伯淵主學仙簿錄所經¶
南門名神華玉門門郎姓玉名祖思主眞人神仙出入所經¶
西門名玉洞門門郎姓庾名尙節主高上眾眞玉皇三十九章¶
二十四玉眞西龜王母所出入¶
北門名玉陰門門郎姓史名少華主眞仙及始學者犯糺退降¶
所經¶
東南門名天關門門郎姓名名五車主人宿命因緣簿錄得仙所¶
由¶
東北門名寒水門門郎姓童名林都主鬼爽轉敘所經¶
<pb:CK-KZ_JY126_01p063a>¶
右六門治天東𡾩山門有獅子巨獸各三百頭衞門侍門各三¶
千守士學道之人冝先知門名次第有知者則爲不死名便得¶
奏青宮然當入室燒香常存念門名及門郎姓字九年尅得乘¶
雲昇門也此道祕在玉寶宮內有得知者白日昇天輕泄傳付¶
非眞長閉夜獄終不得輕於東華靑宮也門內有三宮¶
第一宮名方諸靑宮¶
第二宮名玉寶靑宮¶
第三宮名玉華靑宮¶
宮內有玉樹數百株上有鵾鷂鳳凰九色之鳥下有芝草玉井¶
自生之泉飲之夀同三光獅子天獸附墻上相靑童君治在方¶
<pb:CK-KZ_JY126_01p063b>¶
諸靑宮之內金殿瓊房之裏眾眞侍女三千人侍衞左右玄暉¶
自映神燭自明靑霞廕其上紫霄繞其房宮內北殿上有金格¶
格上有玉格格上有學仙簿錄及玄名年深深淺金簡玉札有¶
十萬篇領仙玉郎典之有知者白日昇天玉寶王上相大司馬¶
高晨師治王寶青靑宮雲繞其房虛煙生其堂自明神燭照其¶
內眾仙玉女三千人侍衞左右宮內北殿上有金格格上有金¶
章鳳璽玉札丹青羽蓋昇仙法服以給成眞之人又有學仙品¶
目進敘及退降簿錄侍仙玉晨典之有知者白日昇天東海青¶
華小童治在玉華清宮紫雲蓋其上日月夾其宇眾仙玉女三¶
千人侍衞左右宮內東殿玉格上有寶經三百卷玉訣九千篇¶
<pb:CK-KZ_JY126_01p064a>¶
主學仙簿錄應爲眞人者授之玉晨監仙侍郎典者白日昇天¶
東華青宮俯仰之格¶
青童君曰凡學道求仙冝知俯仰之格有知者其名便以逆注¶
青宮當懃心苦念入室燒香存想六門三室之內使分明羅列¶
便叩齒三通仰咒曰¶
上清玄晨三宮六門典我玉名降我神眞龍裙羽章以給我身¶
上昇玉清東華投篇名刻金格長爲帝賓畢嚥炁九過止如此¶
九年尅得眞靈下降玉女見形玄雲綠軿來迎子身凡修此道¶
不得履淹入穢常當清齋念眞眞旡不降其法祕要不得妄傳¶
傳非其人殃及七玄身被風刀之栲眞人投簡正儀¶
<pb:CK-KZ_JY126_01p064b>¶
凡學道道成皆先詣東華青宮投金簡更受仙號當至神華玉¶
門未至門夾門有兩玉闕當伏闕左投簡須臾當報便起進門¶
下又伏門左須臾當有四眞人出引前便起直進方諸青宮伏¶
於階下臨時自當有侍者唱讚聽唱便起再拜眞人引上殿上¶
當從南階左行上伏於殿前須臾當有領仙玉郎齎金簡紫籍¶
來校定玉名名叅紫簿卽授玉札更署眞仙之號上昇玉清羽¶
童丹青飛裙金眞玉光流金火鈴玉童玉女各三十六人仙官¶
三十六人受署畢便起再拜退還階下又再拜至門止又再拜¶
皆向宮也至時自當有所主統所治住止遊於五嶽之儀格也¶
此青宮舊格不得妄傳未成眞人者詣東華方諸青宮上相青¶
<pb:CK-KZ_JY126_01p065a>¶
童君几前¶
某嶽先生王甲年如干𡻕一名某字甲某月生右金簡儀書一¶
簡上¶
此學道道成上詣青宮投金簡受署眞仙上格上相藏於玉寶¶
之宮不傳下世若有得者便是骨相合仙名應玉格自然亦得¶
上昇青宮也此法尤重不得妄宣有犯被拷三官深宜愼之¶
上清金闕宮俯仰之格¶
上清金闕宮在三元宮之北相去五萬里高上所處之東去玄¶
羽野西𡾩山九千里處玉清之西與天關連臺外有四門門有¶
兩闕一闕金一闕玉皆夾門左右門有羽衣守士各三百人獅¶
<pb:CK-KZ_JY126_01p065b>¶
子巨獸各三百首內有清精玉芝流霞之泉¶
東門名玉景金融門門有二玉晨王執九節之麾各鎭一半高¶
上玉清虛皇太眞之賓出入之所經¶
南門名洞寶瓊雲門主眞人飛仙遊宴八極周行五嶽出入之¶
所經¶
西門名玄京玉寶門主學仙受署眞人進敘錄簿所由經也¶
北門名朔陰極雲門主眞人犯非退降偏皇之任學素簡所經¶
由也¶
凡有四門門有兩闕金闕在左玉闕在右並高九千丈金闕以¶
金爲柱紫雲爲蓋刻金題闕眾眞飛仙之號玉闕以青玉爲柱¶
<pb:CK-KZ_JY126_01p066a>¶
綠雲爲蓋刻玉題闕上皇太眞之號八闕悉如是闕下則有青¶
龍白虎處在左右天獸巨虬備衞玉闕玉童玉女各三百人散¶
香其間闕上有九層金臺虛上玉晨領仙君所住門內周迴七¶
千里金闕宮處在中央中有金輝紫殿瓊房玉室後聖金闕帝¶
君所住紫雲廕其上綠霞繞房日月夾照神燭自明金眞玉女¶
散香虛庭流光八玄風鼓玄旌迴儛旄蓋玉樹激音琳枝自籟¶
百響互生此金闕之上館眾眞之所經其有四極眞人主領學¶
仙簿錄進敘退降及始學儀則皆由四極眞人也¶
眞人奉玉札儀格¶
夫學道道成皆詣東華青宮校定金名退更清齋三月書玉札¶
<pb:CK-KZ_JY126_01p066b>¶
一枚詣金闕謁金闕帝君儀法當於洞寶瓊雲門外投玉札伏¶
地須臾待報便起再拜四極眞人當引入進金闕下又在金闕¶
左玉闕右伏地須臾眞人引進紫殿當從左行繞玉景金融門¶
過東南行上登殿下伏階左領仙玉郎以紫鳳丹章飛行玉清¶
飛青羽蓋丹錦飛裙十絶龍幡使登三元宮流金火鈴玉札金¶
章令召千靈流雲玄霞九龍玉輿受號眞仙飛行太空侍唱儀¶
則事畢便起再拜揖謝三過此受號而已未得便見帝君畢當¶
直行詣朔陰極雲門金闕下東向伏地稱遊學先生王甲今受¶
帝君眞仙之號不勝喜慶謹詣闕謝聞乞丐虛上玉晨領仙君¶
記名玉闕係在眞仙之次起再拜次詣玄京玉寶門金闕下南¶
<pb:CK-KZ_JY126_01p067a>¶
向伏稱如上法次詣洞寶瓊雲門金闕下西向伏稱如上法次¶
詣玉景金融門金闕下東向伏稱如上法詣四門八闕畢還從¶
玉景金融門外更再拜伏地四極眞人當齎金札玉章授其身¶
時自當有五嶽仙官雲車來迎也其時自當有所之方面掌統¶
靈嶽之任也¶
詣玉清金闕宮後聖帝君几前¶
某嶽先生臣王甲年如干嵗字某甲¶
　右金簡文書一簡上¶
眞人謁金闕投簡受號上法此學道道成上詣金闕謁金闕帝¶
君更受眞仙之號拜謝儀則帝君常所寶祕以授成眞人之者¶
<pb:CK-KZ_JY126_01p067b>¶
不傳下世有得金闕宮名及金簡儀則此名逆注金格亦自然¶
得登金闕也¶
金闕宮門名此皆九天之隱名於地上之音異故高上虛皇道¶
君經易有九天之上西北門名易有去玄京寶門三千五百里¶
然運明梁之炁二門相通也眾眞之所遊敘次之所關旣登易¶
有之門便上昇帝堂得謁玄景玉寶便得進朝三元學者未登¶
此門宜知門名若徙涉山林絶志人間而不知門戸之所由天¶
眞之儀格何由得登金闕之宮夫存思之道不知神名所在神¶
固不降欲登金闕上詣東華不知其名格宮因何登此乃出九¶
天之上祕於金闕之裏知之者不死得者飛仙學者成眞人世¶
<pb:CK-KZ_JY126_01p068a>¶
間不學之士有知金闕宮名天下三界稱善萬神禮形千妖喪¶
目而况於積學之家耶其道寶貴不得輕傳非其人殃及七祖¶
已身受考旡復仙冀矣　　眞人披天關飛仙上法¶
天關者是九天之生門也治在九天東南角一名天圖一名天¶
關故爲三關也眾眞之所經神仙之所厯學者之由也其去金¶
闕五千里玉清上宮七千里得披三關便得上登金闕遊宴玉¶
清也¶
第一天關上有九層玉臺去地一千二百丈下有長蛇數千飛¶
龍毒獸備守玉關巨士三千人皆備交金之領奮牡門端太虛¶
玉晨監字虛上明處在玉臺之上飛雲流霞夾映其房日月玄¶
<pb:CK-KZ_JY126_01p068b>¶
照光洞玉清侍者眞仙三百人主上眞出入開關所由¶
第二天圖上有六層玉臺高九百丈下有長虵數千飛龍毒獸¶
備守玉關巨士三千人皆備交金之領夾門兩端太上監眞玉¶
郎字玄上伯鎭在玉臺之上丹雲紫蓋欝房玄光日月映其間¶
侍者眞仙三百人主監眾眞遊宴之所經¶
第三天關上有三層玉臺高六百丈下有長虵數千飛龍毒獸¶
備守玉關巨士三千人皆備交金領夾衞兩端太帝監眞玉司¶
郎字旡常生領生玉臺之上玄雲蓋其上虛煙馥其庭自明之¶
光煥其形侍者眞仙三百人主上天眾眞地下眾眞簿錄簡籍¶
所關由之凡受投金簡玉名之道當修披天關之法常當朝夕¶
<pb:CK-KZ_JY126_01p069a>¶
入室燒香叩齒十二通東向心拜四方存思見九天之端三關¶
之下厯然分明都盡次存七星在天之上隨運而轉我身在天¶
關星上七星運我身至天關玉臺之下便投玉札一枚奏名太¶
虛玉晨監自通見玉晨監以札記著玉格之上通我身至天圖¶
之下¶
次存我身還七星之上七星運我至天圖玉臺之下便投玉札¶
一枚奏太上監眞玉郎前自通見監眞玉郎以札記著玉格之¶
上通我身在天關之下¶
次存我身還七星之上七星運我至天關玉臺之下便投玉札¶
一枚奏太帝監眞玉司郎前自通見監眞玉司郎以札記著玉¶
<pb:CK-KZ_JY126_01p069b>¶
格之上通我身至金關之下玉清之宮¶
次存失去七星身在空玄之上溟涬之中無所倚見須臾覺在¶
金闕玉景金融門之上投金札一枚見四極眞人以玉案承札¶
入奏金闕帝君前四極眞人報與我俱登玉清之上次存玉清¶
之上四極溟然旡崖唯見青炁鬱鬱仰亦旡天俛亦旡地唯見¶
中央有金門四達內有瓊宮玉玄金枝夾生兩邊巨龍走獸遊¶
戲其巓存我周遊其間良久覺如睡眠已遠寢床身中覺怳怳¶
惚惚如體蹈空存遊洞都畢便叩齒三十六通仰天咒曰¶
三華寶曜玉都開明玄暉敷陳映監旡形金簡綠字尅奏玉名¶
朗覩九天上戲三清天關三圖迴登紫庭金闕受號東華記生¶
<pb:CK-KZ_JY126_01p070a>¶
得乘八景叅御飛軿畢嚥炁九過止¶
凡學之人而不知披天之關奏簡記名之道萬亦旡成也三關¶
總統諸天諸地上眞飛仙及始學簿錄莫不經於三關者也凡¶
積學之徒能使九天三關有玉名三關玉晨奏於太上大帝之¶
宮帝君自當遣玉童玉女各十二人營衞子身此太帝之上篇¶
以傳天帝君天帝君以傳南極上元君南極上元君以傳太微¶
天帝君太微天帝君以傳金闕帝君金闕帝君以傳上相青童¶
君使教後學應爲眞人者依玄科七百年內聽得三出上元君¶
以西華玉女九十人衞在南極紫房之內¶
青童君曰有骨相應玄得見此道知有投簡之法便成眞人但¶
<pb:CK-KZ_JY126_01p070b>¶
其科尤重不得輕泄夫學者積億遇眞者幾人故中央黃老君¶
云得見大洞眞經三十九章便白日昇天而有脩之者積年旡¶
成便謂經之不眞此皆坐由東華旡有金簡之目金闕旡有玉¶
札之名眞不爲其降而爲天魔所乘故有不感之效徒得神經¶
萬亦不成矣向使先奏金簡於青宮奉玉札於帝皇得給金晨¶
玉童西華玉女侍衞靈文普下諸天諸地三界稱善詠章萬遍¶
豈不有致瓊輿紫軿之感耶¶
披三關投玉札昇仙上文詣天關玉臺太虛玉晨監几下某郡¶
縣里鄕眞人王甲年如干嵗字某甲¶
指天圖玉臺太上監眞玉郎几下某郡縣鄕里眞人王甲年如¶
<pb:CK-KZ_JY126_01p071a>¶
干𡻕字某甲¶
詣天關玉臺太帝監眞玉司郎几下某郡縣鄉里眞人王甲年¶
如干嵗字某甲¶
　右書三玉札上令長一尺六寸¶
披金闕投玉札昇仙上文詣金闕宮玉闕帝君几前某郡縣鄉¶
里眞人王甲年如干𡻕字某甲某月生¶
　右書玉札上令長一尺六寸¶
靑童君云旡有金簡者銀木亦可當无有玉札者桐木亦可當¶
但令精好直理无關節耳¶
靑童君曰存披天關天圖天關上登靑宮金闕玉清之道當書¶
<pb:CK-KZ_JY126_01p071b>¶
玉札先入室叩齒十二通東向讀札畢仍備修存念之道畢取¶
札祕於雲錦之囊常燒香左右不得輕露此上眞之至號玉郎¶
之靈篇也¶
若有金名玉字逆注靑宮得見此道當依太眞之科齎金簡玉¶
札各一枚長一尺六寸廣二寸四分金龍玉魚各一枚紫繒百¶
尺靑紋四十尺以爲太眞之盟奉有經之師師東向受者北向¶
告北帝爲盟告七祖爲誓約不宣泄之信當依玄科七百年內¶
三傳傳非其人七玄之祖長充鬼役身没九泉萬不得仙篤志¶
之士希仙之夫當案科而奉眞依文而修焉¶
