#-*- mode: org; -*-
#+TITLE: 太上説西斗記名護身妙經
#+DATE: 2011-05-31 16:01:39
#+PROPERTY: kxid KX109
#+PROPERTY: pinyin Taishang Shuo Xidou Jiming Hushen Miaojing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0626
#+PROPERTY: id JY106
<pb:CK-KZ_JY106_01p015a>¶
* 太上說西斗記名護身妙經¶
爾時太上老君降蜀都以永夀二年正月七日爲正一天師說¶
東斗長生經竟復於是月十五日又降蜀都夜半靈景光照數¶
千里平地如水有白玉高臺在空玄之中老君隱几而坐詔正¶
一天師而謂曰吾有玄元大聖西斗眞經乃上天所寶度人無¶
量五天司會靈斗之君天人有命闕一不可吾又觀見眾生善¶
惡功過增減死生無不厯關西斗大計之司較錄世人受度之¶
名干屬命數無失毫分吾所以屢降授汝靈章惟此西斗大計¶
帝君記人善惡書人功過吾今爲汝演說流傳世人使汝盡得¶
五天之道天中之文五元之靈飛昇自然普度無窮也¶
<pb:CK-KZ_JY106_01p015b>¶
老君告正一天師曰玄元無形窮極杳冥大象無爲五斗尊靈¶
惟西方大帝主天之柄威猛號令降魔至神典司內外伐戮之¶
事搜察容隱邪鬼之形下記世人有善必錄有惡必記名號散¶
殊生死之限常有八百千萬億輪轉周回照見三塗五苦十善¶
九泉之境凡有去來必經方會之籍巨管琅篇校錄羣靈受度¶
之名非此不行太玄有命西斗帝君吾見太靈府中謡歌洞文¶
天之所寶祕莫得聞吾今以汝能尊奉大道復爲汝說西斗大¶
計之經若能至誠尊敬轉相受誦身得玄籍琅篇書其功勤上¶
聞諸天天部監授聞奏玄元玄元之上隨名度世名有善惡行¶
有功過昭然不隱記於玄籍吾今授汝西斗靈音與世流行救¶
<pb:CK-KZ_JY106_01p016a>¶
度幽冥至眞之章普度無窮¶
老君曰天道常象西斗記名無寂無響玄玄上淸太威眞帝萬¶
億神兵金鉞巨天孰敢留停殺伐斬滅魔靈妖精吾左有元榮¶
右有玄英招摇豐會統領魔形世人有命干及死生善惡根本¶
如纏如縈飛天神王照吾光明符籍之上毫分叮嚀我有洞章¶
至聖元靈至人得之時至飛昇世人奉之通關元庭冥運眞默¶
大明朗星急急如太上律令咒曰¶
　虛明冲寂　以道爲根　上極無上　紫微帝君¶
　眞中有靈　玄經正神　萬億神兵　森羅紏紛¶
　昭朗威令　總領人身　巨明終始　太皇高眞¶
<pb:CK-KZ_JY106_01p016b>¶
　急急如律令¶
　西斗第一白標眞君　　　西斗第二高元眞君¶
　西斗第三典皇靈眞君　　西斗第四將巨威眞君¶
老君曰凡誦是經必須齋戒沐浴寂默正身西向而立叩齒數¶
通至心望拜先念西斗大聖帝君二十一遍然後誦經凡有請¶
告醮禳災禍必於本命之日或每月七日九日十五日嚴置壇¶
場高及七尺低及七寸方濶九尺用通帛七尺爲旛書¶
大聖西斗帝君之字標於竿首或羅列珍寶或則種種香花置¶
於壇上或在家庭或在觀宇於中夜中修設淨醮迎拜¶
帝君所有奏請西望叩頭密誦眞經無不應騐長善絕惡名記¶
<pb:CK-KZ_JY106_01p017a>¶
諸天有聞靈音萬災不干斯經微妙無量度人¶
太上說經周竟重告天師曰西斗玄奥汝盡得之傳於下世勿¶
輕其文信受奉行斷死續生吾於曜靈七萬年復與於此演說¶
玄極是時老君垂示經畢寂無遺聲若有若無不知所在天師¶
受之傳於世矣¶
¶
¶
¶
¶
¶
<pb:CK-KZ_JY106_01p017b>¶
¶
¶
¶
¶
¶
¶
¶
¶
¶
¶
