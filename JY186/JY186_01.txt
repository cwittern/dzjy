#-*- mode: org; -*-
#+TITLE: 海瓊白眞君語錄
#+DATE: 2011-11-02 10:42:30
#+PROPERTY: kxid KX185
#+PROPERTY: pinyin Haiqiong Bai Zhenjun Yulu
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1307
#+PROPERTY: id JY186
<pb:CK-KZ_JY186_01p001a>¶
@fw重刻道藏輯要¶
* 海瓊白眞君語錄¶
　　　　　　　　　　　　　　@by紫壺道士謝顯道編¶
眞師海瓊白君與鶴林彭㭒紫元留元長於中秋之夕星垂月¶
落煙起露下千家閉戸一路無人相與㩦手過榴花洞須臾天¶
曉盤礴忘歸坐於磐陁之上命二子共席左右焉顧謂之曰天¶
上人間今夕何夕神霄路邈紫府人稀二子學仙久矣顧無疑¶
可以問乎¶
眞師曰老子云有物混成先天地生多少是說得好也後人謂¶
之道謂之心謂之性謂神者謂炁者謂一念者謂法謂教謂術¶
<pb:CK-KZ_JY186_01p001b>¶
謂情者嗚呼枝分派別豈知乎有物混成者存哉　眞師曰大¶
造無聲風自鳴籟自動冬去冰須泮春來草自生燕夏至鴻秋¶
歸霜天梅花開月夜螢火明此自然而然爾參到此處口欲言¶
而辭喪心欲緣而慮忘　眞師曰大造無爲元功不宰或問何¶
如曰巢知風穴知雨噫人哉　眞師曰世間所有一切法法中¶
所有一切門此皆合藥之方治病之藥也須知湯使其藥始驗¶
或問湯使何如曰心乃法之湯使也　眞師曰一日雷部將吏¶
報言但有一處安香爐卽是神霄玉清府　元長問曰經中有¶
謂神女三千六百常在我傍呪中有云勅吾身中三萬六千神¶
夫經呪皆太上語也謂之有耶無耶眞耶妄耶答曰夫人身中¶
<pb:CK-KZ_JY186_01p002a>¶
有內三寶曰精氣神是也神是主精氣是客吾是主金童玉女¶
是客所言神女三千六百及乎三萬六千神者此皆精氣所化¶
今人心猿意馬一日千里又況精衰於淫氣竭於嗔更且眼隨¶
色轉耳被聲瞞所益於己者幾何而所喪者不可勝言也曾不¶
知神光外散氣力四馳旣精氣不存而欲金童玉女在左右可¶
乎萬神一神也萬氣一氣也以一而生萬攝萬而歸一皆在我¶
之神也　眞師曰人之一念聚則成神散則成氣神聚則謂之¶
魂氣聚則謂之魄生曰人死曰鬼陽曰魂陰曰魄　眞師曰北¶
斗經非太上所作蓋漢時張正一所紀太上之旨以爲之今人¶
不知經旨徒然瞻星禮斗夫人之身所有一氣東升西沉上升¶
<pb:CK-KZ_JY186_01p002b>¶
下降亦如天地天地之氣曰陰與陽人所稟亦如之若夫天之¶
北斗晝夜常輪以分陰陽以定時刻故天地以之常存胡不思¶
人身一氣統之者誰能知所統之者則知身中之北斗也斗經¶
云家有北斗經六畜保興生此蓋身中北斗宰制其氣則眼不¶
欲視耳不欲聞鼻不欲香舌不欲味身不欲觸意不欲思畜此¶
精華自然至於宅舍安寧子孫榮盛也　眞師曰北極驅邪院¶
本只有崔盧鄧竇四將今卻增四名梅仙考召院本只有潘耿¶
盧查四將令亦增四名此皆後人所增卽非本法所有　眞師¶
曰古法官有用黃劉二將者又有高丁二將者復有用焦曾二¶
將者用桑何二將許謝二將者在其所受於師者用無不靈驗¶
<pb:CK-KZ_JY186_01p003a>¶
　眞師曰天心紫文云三元洞虛五行洞華八卦洞晨十方洞¶
眞今人行八卦洞晨法卻使動神字是不知其所始迷以傳迷¶
有如此者　眞師曰古無酆都法唐末有大圓呉先生始傳此¶
法於世以考召鬼神其法中只有八將三符四呪及有酆都總¶
錄院印後人增益不勝繁絮似此之類安有正法　眞師曰法¶
中明言北極驅邪院盍云天機院是故南極有天樞院如天上¶
左有天樞省右有天機省緣天機是北極之內院驅邪則外院¶
也彼天樞亦是南極之內院而南極又有進奏院在外也　㭒¶
問曰人之一念自可感動天地今凡發章奏差將吏旣以焚化¶
自可上達又何謂六天妖魔得以遏截者耶答曰一念之誠與¶
<pb:CK-KZ_JY186_01p003b>¶
道合眞故可感召眞靈無疑矣古者有孝心有誠心有義心有¶
慈心有剛心有忠心皆於肸蠁之間感天動地蓋其一心之專¶
一念之正所以然也今人焚章疏達帝宸此則科教使之爾緣¶
心念之感如以箭射物也彼章疏之感如持鎗刺物也箭雖遠¶
而急至鎗雖近而難及故章疏是有形之物妖魔得以遏截如¶
心念出於無形則妖魔如何遏截也元長問曰夫人念念紛起¶
起滅不停因何此念不能感召答曰子不見貓之捕鼠乎雙目¶
瞪視而不瞬四足踞地而不動心無異緣意不妄想六根順向¶
首尾一直所以舉無不中者也　眞師曰混沌旣分三才始立¶
人居天地之中其形雖小其神實大其形雖卑其神實高玉蟾¶
<pb:CK-KZ_JY186_01p004a>¶
向時詣闕奏事其章疏上寫字如粟及至天都其字如盞始者¶
在人間時章疏之紙亦甚短小及至天中章疏高丈餘闊二丈¶
以此觀之大梵隱語所謂雲炁結成一丈之餘天眞皇人按筆¶
乃書此之意也昔者觀清源志見天書于龍潭之上有曰詔黑¶
赤示之鯉魚昌黎辨之曰此上帝斬龍之文也其字不過一寸¶
想其在天亦不止一寸也以今觀之此無他天大所變者大人¶
小所現者小譬如人之照鏡鏡大面亦大鏡小面亦小自今而¶
後凡有章疏紙須高一尺不可過高字須大如粟不可過大此¶
語不誣也元長問曰嘗疑鍊度是兩件事不知是否答曰度人¶
經云生身受度一也又云死魂受鍊二也今觀朱陵景仙度命¶
<pb:CK-KZ_JY186_01p004b>¶
籙文有曰南昌宮所攝二宮一曰上宮一曰下宮上宮主受鍊¶
司事下宮主受度司事生身在下土故以下宮主之死魂升上¶
天故以上宮主之總而名之曰朱陵火府亦曰南昌鍊度司今¶
人所稱南昌上宮受鍊司眞官典者所用受鍊司印卻併主生¶
身受度符籙事委是無據旣言南昌受鍊司而又稱上宮受鍊¶
司此又無據今不須言上宮下宮亦不須説受鍊受度但云南¶
昌鍊度司卻用本司印方有所本爾其印文曰南昌鍊度司印¶
只用人間疊篆方圓一寸三分元長問罡步如何答曰罡步多¶
禹禹步惟五能合五行久久升舉大率罡步多以五步推五行¶
生剋步之如貓犬之伏蛇進五步退亦五步進七退亦七四方¶
<pb:CK-KZ_JY186_01p005a>¶
按五行生成之數及至蛇伏然後害之但看伏鼠亦然且貓犬¶
之伏蛇進退之間或爲人所衝擊或爲人所叱喚纔轉身卽蛇¶
得而害之蓋罡步不成也如八門遁甲隱身循形之法大要在¶
罡步神哉㭒問世所傳陰陽斗亦有疑焉答曰今人以左腳起¶
初星念魁至魒爲陽斗以右腳起初星念貪至破爲陰斗謬哉¶
是無據之論也飛神謁斗經云順則爲陽逆則爲陰從魁至魒¶
則爲順自魒而魁則爲逆大要只云子欲飛神莫忤眞人眞人¶
第三星也外此皆丁步丁步則爲踏單步則爲點如曰不然吾¶
不知矣㭒問召將或用叱咄可乎答曰前輩有云敬之如君父¶
驅之如僕使蓋呼召將吏之說則是以神感神也人若無威則¶
<pb:CK-KZ_JY186_01p005b>¶
神不全凡呼召時須是秉太上之勑命則左右呵斥儼然若存¶
庶幾可以我之神而役彼之神也　眞師吿㭒云今但專佩一¶
籙專受一職專行一法專判一司文字於一司將吏前專用一¶
符一水不過只是心與神會用之則靈耳恰如眞龍但一滴水¶
便作滂沛豈用如許繁耶元長問曰近世有行靈寶法者不曰¶
無此法也復有行圓通法者亦不曰無此法也更有行混元法¶
者亦不曰無此法也然其門類之多呪訣之繁而於道則不甚¶
正一也古者以正一傳教故所行之法簡而且易今曰靈寶何¶
異圓通今曰圓通何異混元今曰混元何異正一夫人之心本¶
自圓通本自靈寶本自正一本自混元以人之一心而流出無¶
<pb:CK-KZ_JY186_01p006a>¶
窮無盡之法蓋如天之一炁生育萬物也而又曰混元是一階¶
靈寶是一階圓通是一階正一是一階譬如杜鵑鳥或曰子規¶
或曰謝豹或曰白帝魂或曰映山紅或曰搗藥禽或曰蜀鳥其¶
實一杜鵑也　眞師曰法法從心生心外無別法元長問曰近¶
觀靈寶法之旁門又有曰圓通一法復有太上淨明院法一階¶
或有用太上淨明院印者或有用圓通印者其印文有靈寶圓¶
通混化玄祕八字列於八方其印之中又有司院省府四字其¶
印內文卻圓外文卻方蓋取圓通之意以愚意觀之靈寶圓通¶
混化玄祕此心印也故欲以此木印而盡此八字可乎所謂司¶
院省府此靈臺也故欲以此木印而爲此司院省府可乎殊不¶
<pb:CK-KZ_JY186_01p006b>¶
知靈寶本是圓通圓通本是淨明又何必尋枝摘葉如許之繁¶
哉答曰誠是圓通法所造一顆印說要圓通卻不圓通元長問¶
曰巫法有之乎其正邪莫之辯也答曰巫者之法始於娑坦王¶
傳之盤古王再傳於阿修羅王復傳於維陀始王長沙王頭陀¶
王閭山(山在閭州)九郎蒙山七郎橫山十郎趙侯三郎張趙二郎此¶
後不知其幾昔者巫人之法有曰盤古法者又有曰靈山法者¶
復有閭山法者其實一巫法也巫法亦多竊太上之語故彼法¶
中多用太上呪語最可笑者昔人於巫法之符下草書太上在¶
天今之巫師不知字義卻謂大王在玄呵呵元長問曰法中念¶
呪何如答曰呪者祝之義也夫祝之之意欲以達乎天地神明¶
<pb:CK-KZ_JY186_01p007a>¶
果爾則世間善惡之祝在在報應耳今又不然何哉是未知所¶
以呪之之意也夫井蛙之聒太清穴蟻之噪上靈則猶今人之¶
祝也是豈可以祝取報應哉如法中呪語一則太上金口所宣¶
二則往往皆將吏旗號所以呪之要在乎法法所以呪將吏亦¶
從之高眞亦聞之如今人念呪之不效者何哉蓋不審此呪意¶
也呪之意義貴乎心存目想則號召將吏如神明在前之説元¶
長問曰救苦經云天上三十六地下三十六太玄無邊際妙哉¶
大洞經或以爲陰陽二炁七十二候是否答曰此乃人身中事¶
也泥丸象天屬乾(乾數四乾金甲子金數四乾用九)尾閭象地屬坤(坤數六坤用六)故¶
四九三十六則謂之天上六六三十六則謂之地下此言人之¶
<pb:CK-KZ_JY186_01p007b>¶
頭上有三十六脈腹下有三十六絡天地亦如之惟人之心視¶
之不見聽之不聞故曰太玄無邊妙哉大洞也㭒問曰有五戒¶
其一曰不飲酒然酒亦不害於道愚恐昏迷其性故也酒果可¶
戒乎答曰藏經太上云高才英秀惟酒是耽麴糵薰心性情顛¶
倒破壞十善興起十惡四達旣荒六通亦塞　眞師告㭒云女¶
仙蕚綠華謂羊權曰修道之士視錦繡如弊垢視爵位如過客¶
視金玉如瓦礫無思無慮無事無爲行人所不能行學人所不¶
能學勤人所不能勤得人所不能得何者世人行嗜慾我行介¶
獨世人學俗務我學恬漠世人勤聲利我勤內行世人得老死¶
我得長生　眞師曰古人有言智過於師方堪傳授智與師齊¶
<pb:CK-KZ_JY186_01p008a>¶
減師半德而況書云師勞而功半師逸而功倍者此也　眞師¶
曰天下物惟有水銀與腦子假不得教中以精比水銀謂之汞¶
以頭髓謂之腦蓋水銀易飛腦子易走且如水銀腦子雖封鎖¶
在密處但有所以引之飛走則失其所在如椒之透水銀是也¶
今人精髓多爲淫所攝遂至枯竭哀哉　眞師曰先師陳泥九¶
昔在徽廟時嘗遇大洞眞人孫君與之曰昔者元始天尊與太¶
上老君所說經採摭編錄自成一藏且如北斗經南斗經消災¶
經常清靜經天童經靈寶度人等經玉皇天尊號從上諸事皆¶
有實蹟㭒問曰今之瑜珈之爲教者何如答曰彼之教中謂釋¶
迦之遺教也釋迦化爲穢蹟金剛以降螺髻梵王是故流傳此¶
<pb:CK-KZ_JY186_01p008b>¶
教降伏諸魔制諸外道不過只三十三字金輪穢蹟呪也然其¶
教中有龍樹醫王以佐之焉外此則有香山雪山二大聖豬頭¶
象鼻二大聖雄威華光二大聖與夫那义太子頂輪聖王及深¶
沙神揭諦神以相其法故有諸金剛力士以爲之佐使所謂將¶
吏惟有虎伽羅馬伽羅牛頭羅金頭羅四將而已其他則無也¶
今之邪師雜諸道法之辭而又步罡捻訣高聲大叫胡跳漢舞¶
搖鈴撼鐸鞭麻蛇打桃棒而於古教甚失其眞似非釋迦之所¶
爲矣然瑜珈亦是佛家伏魔之一法㭒問曰郷間多有喫菜持¶
齋以事明教謂之滅魔彼之徒且曰太上老君之遺教然耶否¶
耶答曰昔蘇鄰國有一居士號曰慕闍始者學仙不成終乎學¶
<pb:CK-KZ_JY186_01p009a>¶
佛不就隱於大那伽山始遇西天外道有曰毗婆伽明使者教¶
以一法使之修持遂留此一教其實非理彼之教有一禁戒且¶
云盡大地山河草木水火皆是毗盧遮那法身所以不敢踐之¶
不敢舉動然雖如是卻是在毗盧遮那佛身外面立地且如持¶
八齋禮五方不過教戒使之然爾其教中一曰天王二曰明使¶
三曰靈相土地以主其教大要在乎清淨光明大力智慧八字¶
而已然此八字無出乎心今人著相修行而欲盡此八字可乎¶
况曰明教而且自昧　眞師云或凡或聖如影隨形一爲無量¶
無量爲一譬彼日月現於眾水日月之光本無彼此隨水而生¶
逐眼而現一水千眼千日千月一水一眼一日一月千水一眼¶
<pb:CK-KZ_JY186_01p009b>¶
一日一月千水千眼千日千月如影隨形亦復如是取亦不得¶
捨亦不得不取不捨亦不可得㭒問曰世之所言陰丹陽丹此¶
外丹耶內丹耶答曰外丹難鍊而無成內丹易鍊而有成所爲¶
陰丹陽丹者即內丹也丹者心也心者神也陽神謂之陽丹陰¶
神謂之陰丹其實皆內丹也脫胎換骨身外有身聚則成形散¶
則成氣此陽神也一念清靈魂識未散如夢如影其類乎鬼此¶
陰神也今之修丹者可不知此　眞師告元長曰赤靈玉文云¶
東極寶華西極太清北極驅邪南極天樞此乃四極而中極五¶
雷實掌四極之司今都天大雷盡出神霄玉樞之上謂之景霄¶
大雷景霄雖在神霄之下乃元始駐蹕之司向者天眞遣狼牙¶
<pb:CK-KZ_JY186_01p010a>¶
猛吏雷部判官辛漢臣授之先師陳翠虛翠虛以授於我今以¶
付子子宜祕之　眞師曰神歸浩渺須彌小炁入虛無芥子寬¶
　眞師告㭒曰爾謂十一曜呪誠是太上所説明矣乎曰誠哉¶
曰嘻彼呪中有謂甘石推流伏然甘德石申皆星翁也卻是春¶
秋戰國時人甘石未生此經先有質之於此豈太上語哉嘻¶
眞師告元長曰爾謂世間混元如意之法誠然乎曰然曰嘻彼¶
法中有呪云北極佑聖眞君律令又曰三天扶教輔元大法師¶
律令果爾則可疑也佑聖乃周時人天師乃漢時人若是混元¶
法已在太上之先亦不應用太上老君律令也況佑聖與天師¶
乎何哉謂混元也嘻㭒問曰近聞圓通一法嘗竊疑之彼之法¶
<pb:CK-KZ_JY186_01p010b>¶
印內圓外方中有五行外有八卦省府司院列於四方以靈寶¶
圓通四字爲宗以混化玄祕四字爲本其間掇拾諸法符圖呪¶
訣創爲一家謂之圓通大法先生然之否乎曰神無方故曰圓¶
氣無體故曰通古者圓通之說卽是神炁混合出入虛無還返¶
混沌今若以形器卦數爲之其與眞箇圓通不亦遠乎況古無¶
此法嗚呼邪師過謬非眾生咎　眞師告㭒云汝知斗中擎羊¶
陀羅二使者否曰願聞其説曰擎羊乃人間之字在天上則是¶
掌善之音陀羅乃人間之辭在天上則是都大之字擎羊使者¶
手執玉瓶金色蓮花陀羅使者手持金盤白獬首香爐若世俗¶
之見誤矣　眞師曰先師嘗言人間有甚快樂也然苦樂常相¶
<pb:CK-KZ_JY186_01p011a>¶
循環樂無百年若有萬劫今之世者有錢底守死無錢底討死¶
未見天下人與錢爭命不與命爭錢噫　眞師告元長曰爾知¶
吾所説法皆心法否曰知之曰如何是心曰不知曰爾旣不知¶
何以行持曰凡所有法無非心法曰爾且行持久而知之知則¶
不知不知則知爾雖不知何異於知㭒與元長聞斯語已踴躍¶
悲慨大有警悟海瓊君笑而起¶
** 　　傳度謝恩表文¶
高上神霄玉清府雷霆令統五雷將兵提領雷霆都司鬼神公¶
事臣玉蟾言以今月十五日伏爲上清太華丹景吏神霄玉府¶
西臺令行仙都風雷判官臣彭㭒上清大洞玄都三景法師太¶
<pb:CK-KZ_JY186_01p011b>¶
乙雷霆典者九靈飛步仙官簽書諸司法院鬼神公事臣留元¶
長太上正一盟威法師充驅邪院判官南昌典者九靈飛步仙¶
官兼管雷霆都司鬼神公事臣林伯謙太上三五都功職籙神¶
霄玉府右侍經臣潘常吉太上三五都功職籙神霄玉府右侍¶
經臣周希清太上三五都功職籙弟子奉行天心正法驅邪院¶
判官兼幹五雷使院事臣胡士簡太上正一盟威法師行上清¶
混元天心五雷大法差充主管驅邪院事兼雷霆都司事臣羅¶
致大太上三五都功紫虛陽光祕籙弟子行上清北極天心正¶
法金闕內臺鍊度典者驅邪院右判官臣陳守默太上正一盟¶
威法師行靈寶天心玉晨五雷大法九靈飛步仙官主管驅邪¶
<pb:CK-KZ_JY186_01p012a>¶
黃籙院事臣莊致柔等臣付以道法奏准玉格注授前件差遣¶
卽日具表恭詣闕庭稱謝天恩者伏以法有正傳幸相承於師¶
訓職無虛授期仰答於天恩敢因拜貺之私輒控由中之悃臣¶
等蟪蛄如幻螻蟻何知忝編中國之泯實出大鈞之造仰乾坤¶
之覆載荷日月之照臨坐食懷慚奚功及物深惟曠劫以迨今¶
生粵有此身而迄兹際三惡不善殺盜邪淫六根無明貪嗔癡¶
愛罪洪如海業重於山賴上眞開懺謝之門使至蠢有披陳之¶
路旣與原已往之咎復爲弭未萌之災更昧皈依實負陶鑄夙¶
緣契道遇神霄五雷之書凡質希仙受太上九靈之旨故得掌¶
心握印筆下飛符役使風霆區別人鬼濟生度死輔正除邪豈¶
<pb:CK-KZ_JY186_01p012b>¶
墮身於塵坌之間敢飛步於魁罡之上古來傳授今故奉行內¶
鍊刀圭外儲功行體天行化佐國救民恭惟¶
高上神霄玉清眞王長生大帝陛下道大難名德博而溥羣生¶
父母王界月師端九旒於萬炁之先御八極於太空之表慈悲¶
濟世方便度人臣剡牘東臺厠員西府講分符破券之典效歃¶
血飲丹之儀誓領將吏以立殊勳全賴符圖而闡大教淵衷俯¶
鑒眞蔭潛孚願清海嶽之埃而鎖妖魔之洞庶闢虛無之閫再¶
揚正一之風干冒天威遵稟帝命如蒙覆護俾遂設施體未洞¶
眞胎氣更資於玉氣神其入妙心天允合於璇天臣等謹具表¶
奏以聞誠惶誠恐頓首稽首再拜謹言¶
<pb:CK-KZ_JY186_01p013a>¶
　　太歲戊寅嘉定十一年十月  日具位臣玉蟾表奏神¶
** 　　　霄吟三絶¶
渺渺神霄天玉京何岧嶤瓊花露濕蘂琪樹風鳴條瑶妃侍雲¶
笈羽童舞金翹嗟彼世間人紅塵徒朝朝¶
紫瓊飛清都翠雲護絳闕不見有星辰俯視但日月下世二千¶
年不敢向人説吾已成金丹留下飛仙訣¶
玉皇香案吏金闕禁垣卿寶爐烹日月鐵尺鞭雷霆曉鍊西山¶
雲夜前北斗星城南告樹精吾家在瑤京¶
　吾師海瓊君飛錫於康廬之間嘉定戊寅春有書相期於武¶
　夷子以宗幕銜檄中都夏往秋回價舟尋盟杳不可覓遂留¶
<pb:CK-KZ_JY186_01p013b>¶
　三絶以紀曾經云細君周希清聯鑣來游是年重九紫元子¶
　留元長子善書¶
止止菴前九曲溪我來倚櫂對斜暉逢人還問師歸未但見龍¶
蛇壁上飛(眞師默蹟飛動壁間)¶
飛步來尋換骨巖空餘遺蜕窆垠函紫元豈是無仙分底事憑¶
誰爲指南¶
今朝恰恰是重陽洞裏風飄桂子香卻與細君同採菊歸來滿¶
泛九霞觴¶
** 　　飛仙吟贈留紫元(三見)¶
夜騎玉鰲採明月蕊殿瑤臺寒徹骨三十六天不閉門風吹琪¶
<pb:CK-KZ_JY186_01p014a>¶
花散飛屑蕭韶鳴處隊仗多八萬霓裳歌白雪紫皇宴罷駕方¶
出整衣端簡去朝謁火鈴將軍呵一聲左右萬眞聳毛髮奏云¶
臣是雷霆吏舊因罪去辭丹闕紅塵埋身平至耳餐青飲綠守¶
苦節飛神登天來正渴是帝有酒覓一啜使臣一醉放臣歸歸¶
去人間向人說鳳凰閣下問歸途瓊童玉女卻問子天上日長¶
太清虛人間還似此間無搖頭不答徑拂袖白雲眇眇迷清都¶
洞中猿鶴更相認白石爛兮青松枯¶
** 　　題天慶觀¶
買得螺江一葉舟功名如蠟阿休休我無曳尾乞憐態早作灰¶
心不仕謀已學漆園耕白兆甘爲關令候青牛刀圭底事憑誰¶
<pb:CK-KZ_JY186_01p014b>¶
會明月清風爲點頭¶
** 　　題嶽祠¶
南來一劍駐三山分得平生風月懽誰宰旌陽應施藥本求勾¶
漏爲修丹蒙莊且慕漆園祿李老嘗爲柱下官我視榮華眞慣¶
見何如早鍊碧琅玕¶
** 　　乳燕飛華屋¶
極目神霄路斗杓南丹華翠景紅霞紫霧手折琪花今似夢十¶
二樓臺何處猶記得當時伴侣東府西臺知誰主憶當時自瀉¶
金瓶兩人間事等風絮¶
上皇赫赫雷霆主我何緣清都絳闕遽成千古白鶴青烏消息¶
<pb:CK-KZ_JY186_01p015a>¶
斷夢想鸞歌鳳舞應未得翻身歸去業債須教還淨盡這一囘¶
嘗遍紅塵苦歸舉似西王母¶
　　又¶
月插青螺髻柳梢頭夕陽荏苒西風搖曳數粒蒼山粘遠漢樹¶
色煙光紫翠飛騎氣半醒半醉劍胯秋空磨星斗指瓊童不得¶
鳴金轡恐驚動紫清帝¶
浮雲飛度蓬萊水憶山中松寒露冷猿啼鶴唳家在武夷巖谷¶
裏一畝烟霞活計嘆𡑋指人生百歲蘭畹芝田幾今古洞門前¶
小鹿啣花戲不知有人間世¶
** 　　贈蕊珠侍經潘常吉¶
<pb:CK-KZ_JY186_01p015b>¶
一點紅塵惹入心蕊珠殿上墮遺簪當時同降瑤臺路只是于¶
今彭鶴林夢到人間不知退夜夜窗下調玉琴笑指神霄歸未¶
得絳闕清都煙靄深¶
** 　　贈紫華侍經周希清¶
螓首蛾眉天上人不知何事到紅塵神霄蕊笈今誰侍紫府琪¶
花不敢春無夢去陪王母宴前生多是紫虛身寄言尋取蓬萊¶
路風送雙鸞上太旻¶
¶
¶
¶
<pb:CK-KZ_JY186_01p016a>¶
** 　鶴林法語¶
　　　　　　　　　@by門弟子福州天慶觀管轄兼都道正紫光林伯謙等編¶
嘉定壬午上元¶
祖師海瓊君以¶
度師鶴林君致書自浙而閩爲¶
度師鶴林君之父¶
先吏部覺非先生行黃籙事是日凌晨至止¶
度師袖香而前稽顙長跪其辭曰㭒居閩從先生之去晝夜行¶
道莫敢荒嬉天何言奪相所怙頃奏記致省道候且及所怙已¶
傾祈先生哀之實其傾背之時風霆飛鳴舉室芬異戸外晴晝¶
<pb:CK-KZ_JY186_01p016b>¶
人無所聞似亦異乎他人之死及葬陰雨連日倏爲之霽葬已¶
雨依然邦人亦有知而異之者㭒僭以黃籙致凂今先生來下¶
此黃籙之事其遂也三界幸甚萬靈慶甚¶
祖師曰吾子無庸過禮今日適上元亟命建靖治立玉堂置玉¶
匱司仍置黃籙所自辰及申文書成告盟天地植巨旛於門命¶
虛夷趙汝澮爲高功紫樞林時中爲都講紫光林伯謙爲監齋¶
芝房呉景安爲侍經玉靈鄧道寧爲侍香玉華陳彌隆爲侍燈¶
紫壺謝顯道爲直壇紫瓊趙收夫爲看班予攝行上清黃籙使¶
爲總監其以正月晦日補職二月一日行事四日成醮乃謝恩¶
五日祀雷凡齋醮事用古式九朝科飲如常儀¶
<pb:CK-KZ_JY186_01p017a>¶
度師曰諾¶
二月一日庚辰方旦大雨如注自一日雨而三日風雨陰晦其¶
三晝夜之間凡九朝一纔引班上謁卽霽朝罷復雨九朝皆然¶
二日辛巳之酉伏進章書人憂其雨方其伏章頓雨止四面雲¶
合獨壇上北辰烱然而壇外雨如織踰時事畢壇上雨亦滂下¶
觀者相慶¶
祖師曰陰晴天家事也偶然耳何憂何喜¶
三日壬午之夕有自家廟內得所覩者知是先靈之至¶
度師喜而入報¶
祖師遽止之曰聽其自爾大道無形不尚影像也法者道之用¶
<pb:CK-KZ_JY186_01p017b>¶
耳能致幽明也今誰有所睹何怪焉或問曰醮罷迎眞宣赦之¶
後大晴如未醮之前獨九朝之首尾凡三晝夜何其陰雨之如¶
此¶
祖師曰古今建黃籙多陰晦蓋幽魂苦爽出自陰關此亦感召¶
而然也七日丙戌召諸神吏併以祀雷禮畢以所刑之牲及酒¶
脯於巽地同丹符瘞之約以三日雷鳴掘符以安鶴林靖是年¶
以去冬不雨種麥方艱遇此黃籙土膏獲潤¶
醮已爲齋宮謝恩神吏言功¶
度師致謝曰先生行醮事此邦人之所未見而㭒之所得多矣¶
而沾丐生靈者亦不少也規行矩步藥石人心見所未曾光前¶
<pb:CK-KZ_JY186_01p018a>¶
絕後但先生聞所神異靈奇之告皆止之何耶曰偶然耳何庸¶
喜之吾亦不喜其有亦不憂其無但知行道奉法聽其自然所¶
以爾者憑此誠以徹其感恃夫法以行其事曾何憂喜於其間¶
使萌此念則奪吾正念耳¶
或問黃籙之義何理也¶
祖師曰九幽拔罪有金籙白簡之法金籙卽黃籙以故上天亦¶
立黃籙院黃者爲眾色之宗籙者爲萬眞之符此言黃中理氣¶
總御萬眞出幽入明濟生度死籙者亦錄之義錄鬼神之籍耳¶
黃者亦主之義主鬼神之事耳蓋幽明之鬼神有所主宰而攝¶
錄之也¶
<pb:CK-KZ_JY186_01p018b>¶
度師問曰斗爲帝車運乎中央臨制四方以察妖祥故經曰中¶
斗大魁總監眾靈又本經曰北斗七星天中大神魯語亦曰譬¶
如北辰而眾星拱之審如是則斗極是爲無配之象以其總御¶
星河故也或曰斗居天中乃云北斗何以言之殊不知斗柄所¶
指自子而始至亥而終晝夜常輪始終皆北故曰北斗也謂如¶
南斗乃二十八宿之中居北宿之首者非北斗比也近世惑於¶
南斗之名繪其象者其色皆赤又序於北斗之上其謬甚矣或¶
又曰斗宿在二十八宿之度居於北方何謂南斗殊不知璧在¶
北而曰東璧井在南而曰東井可以意會之也此理如何¶
祖師曰然則然矣按周天星圖及渾天儀與夫古今推步之書¶
<pb:CK-KZ_JY186_01p019a>¶
皆不言南斗在北斗之上亦無所謂南斗之名此特道教有所¶
謂南斗六司恐是天中隱星亦不可得而稽考也據法書有南¶
斗祕諱云魑[鬼*旨]𩲕𩲓[鬼*尊][鬼*勝]以屬南極朱陵火部火鈴之司又有¶
南斗內諱云吒那般曲大黑則是有所謂南斗也若欲冺之其¶
如經籍何¶
度師問曰五星六曜有流伏凌犯之躔悖逆薄蝕之異實災厄¶
禍患之所關也凡禳災度厄者必關告焉關告可也必法象而¶
立其燈焉金籙要畧云諸燈皆有式而獨不立此燈之式非遺¶
之也蓋羅計紫孛在天而爲隱曜彼固隱之此固顯之何謂也¶
祖師曰譬如北斗燈式而右弼星亦爲隱曜固不欲燈之但有¶
<pb:CK-KZ_JY186_01p019b>¶
八燈而已夫羅㬋(乃火之餘氣也計都乃土之餘氣也月孛乃金水之餘氣也紫氣乃木之餘氣也今但存)¶
十一曜之燈持於四星不必燈之可矣¶
度師曰漢天師未上昇時謂人曰苟有斗二升米來者吾皆爲¶
之譬如孔夫子自行束脩以上吾未嘗無誨焉也故當時號爲¶
斗米先生今人多據度人經云至士齎金寶盟心效天而傳乃¶
厚受䞋賂而猶且欲備鎭壇之儀何也蓋一切難捨無過己財¶
故曰以食爲天以財爲命所以令其齎金寶露繒帛者特欲其¶
割所難捨乃見眞誠苟若於中一萌貪念是又失其本旨矣¶
又曰一壇之醮重於上詞若主行之人有通眞達靈之道則奏¶
無不達矣故迎眞之始卽宣詞送眞之後卽焚詞項年於迎眞¶
<pb:CK-KZ_JY186_01p020a>¶
宣詞之後卻迎詞出中庭以焚之且如旣迎眞于北又宣詞於¶
此返迎詞出而焚之何也以此可見主行之人無所謂存思必¶
矣¶
祖師曰靈寶玉鑑云遷神寶旛其色用緋兩邊題三清神諱而¶
旛身題遷神寶旛四字今則旛色雖同尺寸有異書篆亦異昏¶
以遷神寶旛名之非也又如古法置二旛於五苦九獄燈輪之¶
內至攝召又置於香樂之前是二旛皆爲有用也今者不然竪¶
之門首徒爲美觀懵不知其用矣如太微迴黃旗合有旗式無¶
英命靈旛自有旛式今皆不知其所以然或旛或旗殆不可辨¶
又曰按黃籙律節文應召到亡魂當作善念以超度不得悽泣¶
<pb:CK-KZ_JY186_01p020b>¶
以傷神法官預行戒之戒之不嚴論如律此正度亡之意也夫¶
貪生惡死人情之常苟未能齊死生孰能忘其死乎惟其一念¶
尚存所以不能解脫故太上度生之意先破其惡死之念今則¶
不然非惟不能禁其悽泣之情而且巧爲昔容導之使泣以此¶
相感迷惑益甚¶
又曰神霄五雷大法載云上三元三天君白簡此一也中元金¶
書九天寶誥此一也下元登眞度命出離生死符此一也簡符¶
誥籙雖有異名皆太上濟度群生之用也今以吿命之告爲告¶
身之告以白簡與登眞符皆列其中給付亡者彼之得此果何¶
用耶¶
<pb:CK-KZ_JY186_01p021a>¶
又曰救苦長生二符功用甚大旣曰¶
元如符命是豈可輕所以路眞官有奏乞之請及其符成則又¶
密行三官及三十六獄今則不然其書也不曾奏乞其成也不¶
曾密行又皆付之他人之手而高功皆不預焉世之相傳謂此¶
二符頗有度亡之功每度一名須給一簡或十或百或千或萬¶
皆計其數不敢有闕竊嘗謂白簡是木赤文是硃若白木赤硃¶
可以度亡則九泉之下無不度者嗚呼神而明之存乎其人苟¶
非其人道不虛行使果皆通眞達靈之士誠有濟生度死之心¶
則雖一符一簡可以度萬魂有餘矣¶
又曰按古章儀與續章儀所載諸章格式是欲後人有所依據¶
<pb:CK-KZ_JY186_01p021b>¶
也今則不然一章全篇皆摸寫古本不敢改易一字若是則古¶
人伏章皆能記其章中之語亦豈難事哉伏章拜章存章上章¶
皆一意也苟不能如此但云焚章可矣卻委將軍符吏功曹使¶
者而齎送之夫設醮上章各分其職欲其專也是以心無雜念¶
身無雜務抱元守一如路眞官所謂去醮七日非醮中事不得¶
干預者方可行之今則不然有朝赴出喪而夕行上章者有代¶
師上章而不改姓名者不擇日分不辨方隅不分早暮不知禁¶
忌者此速咎於天者之所爲也可不謹歟¶
林伯謙問曰敢問科教何如¶
祖師曰古之聖人以道學難入世欲易迷設科戒儀範之文以¶
<pb:CK-KZ_JY186_01p022a>¶
一齊其外著注念凝神之法以正其心復以鍊氣胎元之方制¶
其食味又以祈眞朝謝之品滌其過尤然後趨於學無學之徒¶
臻乎冥寂栖於損又損之府契乎無爲則邪譎之關鍵不開鎮¶
靜之淳和可致故經有三籙七品夫三籙者一者金籙齋上消¶
天災保鎮國王惟帝王用之二者玉籙齋救度人民請福謝過¶
惟妃后臣寮用之三者黃籙齋濟生度死下拔地獄九幽之苦¶
士庶通用之七品者一者三皇齋求仙保國二者自然齋修眞¶
學道三者上清齋昇虛入妙四者指教齋禳災救疾五者塗炭¶
齋悔過請命六者明眞齋拔九幽之魂七者三元齋謝三官之¶
罪此等諸齋或一日一夜或三日三夜或七日七夜具如儀範¶
<pb:CK-KZ_JY186_01p022b>¶
要之皆有所本也是故出乾入巽而出入皆有呪存神念眞而¶
存念皆有法或鳴法鼓或思圓像或出侍衛宣通之官必明其¶
所出之方或請太上正眞生氣必顯其所入之處然道在人心¶
而尤須表奏者旣未能冥會則因事而後顯蓋人心無質運之¶
有境境淨則心明心明則行潔行潔則可以交神靈心明則可¶
以會天道故登壇告盟黃章表奏使心形俱盡人會神合也聞¶
之曰丹書萬卷不如守一予亦謂科書萬端不如守一苟知守¶
一則可因其末而究其本因其粗而入其精不然徒飾其外而¶
諠譁綺麗有同兒戲去道益遠矣何以通眞達靈哉¶
林伯謙問曰供奉之儀如何¶
<pb:CK-KZ_JY186_01p023a>¶
祖師曰古者交神之道誠敬爲先後之誠敬不足乃備物以爲¶
儀苟使將誠果能備物猶可言也物且未備瀆莫甚焉經曰可¶
以酌水獻花何必他求哉經又曰像世威儀則今之一切供獻¶
之品惟無愧足矣不然皆未免於瀆可不戒哉¶
度師曰按玉格天條凡設醮不得獻上眞紙錢大爲褻瀆古者¶
雖有冥器未有紙錢迄于漢末方有紙錢以之祭中下界鬼神¶
可也以之獻天眞可乎夫世之貪利之徒雖身經太陰而一念¶
尚存如萬光懺謂所闕所乏皆世財寶故紙錢之化欲破其念¶
耳¶
又曰科教中有關燈一節謂斗運乎中天實司人間禍福死生¶
<pb:CK-KZ_JY186_01p023b>¶
之權故急須投告無不應者苟力能辦醮當依密醮式或河圖¶
醮式隨心禱祝今有爲神祠慶生日而關燈者因疾病而許下¶
關燈者實未知關燈之妙處¶
祖師曰今世相傳皆知洞案之名而竟未知所以名者果何說¶
也按古制其案以朱爲飾盛三洞寶經於其上故謂之洞案凡¶
有關奏皆在洞案之前今則不然徒具一案不飾以朱此猶可¶
也貴獻文字皆在其上此猶可也甚者雜置諸物於其上或出¶
此以祝香或出此以宣詞取其近於帝尊之前也且天高聽卑¶
無遠不聞若曰取其近於帝尊之前其諸關奏果不聞乎夫豈¶
知徧滿虛空神明森然一念苟萌三界周知何分遠近高下哉¶
<pb:CK-KZ_JY186_01p024a>¶
又曰醮科之首冠以勑水是欲蕩穢也後世執而不變至於三¶
朝九朝之後入醮之初方行蕩穢若是則當九朝三朝之時穢¶
尚未蕩可以朝眞乎若謂像設旣陳自無氛穢入醮之初何用¶
勑水哉以予觀之凡行事之初便當勅水境淨則心明心明則¶
行潔行潔則可以交神靈心明則可以合天道旣勅水之後由¶
是而祝香請師朝眞皆以次舉矣¶
紫壺謝顯道問曰罡步大旨如何¶
度師曰子聞之師曰大率罡步多以五步推五行生尅步之如¶
貓犬之伏蛇進五步退亦五步進七退亦七四方按五行生成¶
之數及至蛇伏然後害之但看伏鼠亦然故云巫步多禹禹步¶
<pb:CK-KZ_JY186_01p024b>¶
惟五能合五行久久昇舉如八門遁甲太乙六壬孤虛之法大¶
要在罡步也又如今之人履魁躡斗夫豈知有大禁忌者存且¶
如經云子欲登眞莫觸眞人眞人第三星也又曰子欲召靈莫¶
塞天門天門文曲星是也凡步斗之法切忌干綱犯紀如腳步¶
橫截而過是謂之干綱如腳步誤踏而進是謂之犯紀如干犯¶
之時隨卽就其星首謝可矣¶
紫璚趙牧夫問曰今之所謂陰斗陽斗者¶
度師曰昔得之於師云冬至後自魁始爲陽斗夏至後自魒始¶
爲陰斗先步陽斗後步陰斗謂之火水未濟先步陰斗後步陽¶
斗謂之水火旣濟今人以左腳起初星念魁至魒爲陽斗以右¶
<pb:CK-KZ_JY186_01p025a>¶
腳起初星念貪至破爲陰斗謬哉是無據之論也飛神謁斗經¶
云順則陽逆則陰從魁至魒則爲順自魒至魁則爲逆大要只¶
云子欲飛神莫忤眞人第三星也外此皆丁步也¶
伯謙問曰臘有五臘何謂也¶
祖師曰正月一日爲天臘此日五帝會九炁於東方青天是天¶
蓬都元神開元應太皇府之日也五月五日爲地臘此日五帝¶
會三炁於南方丹天是欻火律令大神入神霄玉清府之日也¶
七月七日爲道德臘此日五帝會七炁於西方素天是天猷副¶
元帥開元照靈虛府之日也十月一日爲民歲臘五帝會五炁¶
於北方玄天是翊聖大元帥開元景丹天府也十二月遇臘日¶
<pb:CK-KZ_JY186_01p025b>¶
爲王侯臘此日五帝會萬炁於上方玄都玉京是玄武大元帥¶
開元和遷校府之日也以上五日乃五帝攢會之日五神開府¶
之初是爲五臘矣¶
祖師曰子習聞之舊矣漢陸賈爲玉清元始法師總仙上眞領¶
黃籙院事又辛漢臣今爲雷霆都司狼牙猛吏晉陶弘景今爲¶
蓬萊都水司監唐褚遂良今爲五雷使者顏眞卿今爲北極驅¶
邪院左判官李陽冰今爲北極驅邪院右判官李白今爲東華¶
上清監清逸眞人白樂天今爲蓬萊長仙主又如晉女仙魏華¶
存今爲紫虛元君領秩仙公唐女仙謝自然今爲東極眞人彼¶
何人斯可不勉之¶
<pb:CK-KZ_JY186_01p026a>¶
又曰按神霄玉格曰籙稱元命眞人謂行正一之道令自修其¶
元命以得其眞豈有凡俗以眞人爲職銜公然妄用至於奏聞¶
當須克己自思所修有無眞人之行儻無眞人之行輒書眞人¶
之職罪及九祖天赦不該只許稱授甚法籙下稱法銜不稱籙¶
銜者同俗人授卽稱弟子¶
顯道問曰近聞圓通一法嘗竊疑之彼之法印內圓外方中有¶
五行外有八卦省府司院列於四方以靈寶圓通四字爲宗以¶
混化玄秘四字爲本其間掇拾諸法符圖呪訣創爲一家謂之¶
圓通大法¶
眞師然之否乎曰神無方故曰圓炁無體故曰通古者圓通之¶
<pb:CK-KZ_JY186_01p026b>¶
說卽是神炁混合出入虛無還返混沌今若以形器卦數爲之¶
其與眞箇圓通不亦遠乎¶
祖師曰漢天師有云人能六根清淨方寸澄徹久而行之可以¶
坐役鬼神呼召雷雨今之學法之士不本乎道不祖乎心人自¶
爲師家自爲學以開光附體爲奇以影跡夢想爲妙其所召之¶
將吏則千百姓名其所補之法職則眞人使相或以師巫之訣¶
而雜正法或以鬼仙降筆而謂祕傳問之則答爲依科別之則¶
執爲眞授嘻邪師過謬非眾生咎一盲引眾迷以傳迷哀哉¶
度師因與紫樞談及符水一事以謂求者未必皆敬信之人或¶
有試求之者予亦試以與之往往亦不驗¶
<pb:CK-KZ_JY186_01p027a>¶
祖師聞之曰不可彼以假來我以眞受至於驗與不驗卻是他¶
事¶
祖師又曰不問靈不靈不問驗不驗信手行將去莫起一切念¶
度師謂伯謙曰爾祖師所治碧芝靖予今所治鶴林靖爾今所¶
治紫光靖大凡奉法之士其所以立香火之地不可不奏請靖¶
額也如漢天師二十四治是矣古三十六靖廬是矣許旌陽七¶
靖是矣(靖治律曰民家曰靖師家曰治)¶
祖師曰夫建壇設醮其實一也議者曰天無浮醫四炁朗清河¶
海靜默山嶽吞煙日月不行璇璣停輪上下開通二儀交泰當¶
此之時百靈眾眞冥相交會是故醮告之際必欲如此可也但¶
<pb:CK-KZ_JY186_01p027b>¶
上章拜詞迎眞降聖遇此天色似亦感通若曰拔亡度魂必須¶
陰雨而後可若曰禳災度厄必須晴明而後可故凡醮祭准此¶
也¶
度師謂顯道曰予嘗聞之¶
師曰老聃有三寶一曰慈二曰儉三曰不敢爲天下先許旌陽¶
有八寶曰忠孝廉謹寬裕容忍呂洞賓有四寶曰無妄一也不¶
貪二也至誠三也守一四也陳泥丸有五寶一曰智二曰信三¶
曰仁四曰勇五曰嚴臨事多變使人莫測謂之智專心致志守¶
一如常謂之信濟人利物每事寬恕謂之仁處事果決秉心剛¶
烈謂之勇謹勿笑語重厚自持謂之嚴東方蠻雷仁者也能爲¶
<pb:CK-KZ_JY186_01p028a>¶
風雨長養萬物南方蠻雷勇者也申明號令賞善罰惡西方蠻¶
雷嚴者也肅殺元氣霹靂群動北方蠻雷智者也伏藏坎位遇¶
時而起中央蠻雷信者也四時飛伏令不妄發此乃心傳之妙¶
(眞中有神誠外無法)¶
祖師曰方咫之木致於地上使人蹈之而有餘方尺之木致於¶
竿之端使人踞之而不定非物有大小也蓋心有虛實耳猛虎¶
行草木偃毒鴆怒土石揭蓋神全則威大精全則氣雄也射似¶
虎者見虎而不見石斬暴蛟者而不見水當是時目視者有所¶
不見耳聽者有所不聞此蓋以神用形之道也心不疑乎手手¶
不疑乎筆忘手筆然後知書之道夫蕩穢者必召五帝之炁伏¶
<pb:CK-KZ_JY186_01p028b>¶
虺者必役五星之精苟召役不至則何以爲之神猶母也炁猶¶
子也以神召炁以母召子熟敢不至¶
度師曰昔有高僧詩云一池荷葉衣無盡數樹松黃食有餘剛¶
被世人知住處山僧今日又遷居續有修仙之士亦賦一絕云¶
飢餐舌下津還飽寒發丹田火便溫自有隨身窮活計不如求¶
我莫求人似此二詩亦可以少汰身口之濁謀耳¶
祖師曰修眞之士誠心以立其志苦節以行其事精思以徹其¶
感忘我以契其眞苟能如此經云宇宙在乎手萬化在乎身又¶
曰人能常清靜天地悉皆歸世人未必知此能於喧中得靜濁¶
中得清作平等觀了一切念動無質礙得大安藥是謂之道如¶
<pb:CK-KZ_JY186_01p029a>¶
其不然瞻星禮斗亦可也念經誦咒亦可吾不知矣¶
又曰吾聞之先師曰古仙上聖口口相傳不立文字吾今於世¶
書而錄之得悟之者可傳聖道無悟無得悟者自得得悟聖道¶
無古無今其去非古其來非今所可傳者只謂之事不謂之道¶
道本無傳道無聲色道無相貌道無古今道無往來¶
又曰行法如做官修道如隱遯¶
又曰客至有問及十二功曹者遂爲訓釋云天罡屬辰辰戌丑¶
未謂之四正以其屬土居於中央故曰四正罡字從四從正以¶
辰爲土故此功曹謂之天罡太乙屬巳巳爲雷門又曰風門水¶
口又爲九天太乙十神之位故此功曹謂之太一勝光屬午午¶
<pb:CK-KZ_JY186_01p029b>¶
爲離明本非勝光乃騰光也小吉屬未大吉屬丑皆天之貴神¶
甲戊庚乃天之三奇以牛羊爲貴故大吉小吉皆爲吉神也傳¶
送屬申申爲坤坤爲地戸地戸爲雲會雲上於天故曰傳送從¶
魁屬酉從字去聲從者隨也從也以其在戌魁之傍故曰從魁¶
也河魁屬戌戌亥爲河源戌爲天河故此魁神名曰河魁登明¶
屬亥亥爲天門也神后屬子子屬坎坎爲陰后天后故曰神后¶
寅爲功曹寅艮也坤艮皆土艮爲山坤爲地山澤通氣是故艮¶
坤爲雲會所以寅申爲功曹傳送之神也大衝屬卯卯爲雷也¶
雷神謂之天衝也度人經所謂擲火萬里電也流鈴八衝雷也¶
此雖十二功曹實天帝肘臂之助¶
<pb:CK-KZ_JY186_01p030a>¶
** 　武夷升堂¶
　　　　　　　　　　　　　@by門人煙壺葉古熙等錄¶
此一瓣香混沌未判前萌芽龍漢新元初枝葉無陰陽地龍盤¶
虎踞得乾坤外雨洒風吹崑崙山上蕊不花華池水邊樹無影¶
濃烟非色薰透太清頂門瑞藹無聲化入元始鼻孔持起則妖¶
魔膽碎焚時則籟動風鳴方知道釋迦親手栽培孔子無心採¶
取全太極未分之氣乃虛空不死之根爇向爐中恭爲¶
先聖先師出言吐氣上祝¶
一人有慶萬國咸寧六府孔修百揆時敘遍天地皆是大羅聖¶
境盡山川同作玄都玉京莫有學道眞人知常高士疑團未剖¶
<pb:CK-KZ_JY186_01p030b>¶
智鎖未開凡聖同共一隻眼看賢愚共開三十舌問所謂是列¶
三玄戈甲布八極弓矛見義若不爲夫何勇之有¶
天谷問曰大道本無名因甚有鉛汞師答云顯無形之形者大¶
道之龍虎露無名之名者大道之鉛汞復問曰五金之內鉛中¶
取銀八石之中砂中取汞修鍊內丹如何答云鉛中之銀砂中¶
汞身內之心陰內陽¶
雪巖問曰藥物有浮沉清濁火候有抽添進退運用在主賓生¶
旺在刑德此理如何師答云終日採大藥何處辨浮沉終日行¶
火候誰人知進退五行全處無生剋四象和時不主賓¶
復問曰前弦後弦金數水數二八十六爲一斤藥何方採取何¶
<pb:CK-KZ_JY186_01p031a>¶
地烹鍊¶
答云前弦金數後弦水數採得一斤烹一斤¶
谿翁問曰師指所授本是大道弟子所傳又學金丹未審大道¶
與金丹是同是別¶
師答云渡河須是筏到岸不須船¶
復問曰金丹之學在乎藥物爲先藥物之用在乎火候爲要何¶
者爲藥物何者爲火候¶
師答云藥物陽內陰火候陰內陽會得陰陽旨大藥一處詳¶
孤菴問曰眞鉛眞汞眞虎眞龍不知是何物丁公黃婆姹女嬰¶
兒不知作何用¶
<pb:CK-KZ_JY186_01p031b>¶
師答曰會得本來三二一不會依前一二三¶
復問曰鉛本屬北何曰金鉛汞本屬南何曰木汞¶
答曰女子著青衣郎君披素練¶
篠泉問曰龍哈虎嘯旣非口鼻之間夫唱婦隨不在心腎之內¶
汞旣非離鉛旣非坎兌不爲虎震不爲龍正在迷塗願求丹訣¶
師答云坎離謾想心和腎震兌休尋肺與肝了得陰陽兩箇字¶
天然夫婦虎龍盤¶
復問曰唾涕精津氣血液鍾離言是屬陰涕唾精血腦氣神王¶
鼎汞爲七返未審此理如何解會答云鑿石方逢玉¶
默菴問曰金丹未成如何是有龍虎金丹已成如何是無龍虎¶
<pb:CK-KZ_JY186_01p032a>¶
師答云始於有物無人識乃至無形有處知¶
復問曰滿堂渾是客誰是主人翁¶
答云一字兩字重千聖擔不起¶
煙壺問曰金丹之道在易則乾坤坎離在天則斗箕日月在丹¶
則龍虎水火在藥則鉛銀砂汞在人則夫婦男女不過曰陰陽¶
二字愚已知之矣所謂太極眞土此爲何義¶
師答云千峰勢到嶽邊止萬泒聲歸海上消¶
紺雲問曰夫欲鍊金丹者須洞曉陰陽深明造化方能追二氣¶
於黃道會三性於元宮攢簇五行合和四象如何是金丹之旨¶
師答云金者天發殺機丹者虛中有象¶
<pb:CK-KZ_JY186_01p032b>¶
復問曰大道本無物如何可譬喻答曰談河難濟渴¶
復問曰大道本一理如何有分別答云畫餅不充飢¶
復問曰可謂是似玉在石未曾開今日忽然光爍爍答云清風¶
與明月凡聖盡沾恩¶
** 　　持綱云¶
大道無形大丹無色動中靜靜中動動靜如如無內有有內無¶
有無默默會得則本無迷悟不會則目有聖凡所以魏伯陽之¶
河土姹女許旌陽之水上鐵舟鍾離權之金液還丹劉海蟾之¶
玉華眞水如是則月圓月缺不離水雲去雲來何礙天¶
** 　　結座云¶
<pb:CK-KZ_JY186_01p033a>¶
所以昔毗陵薛眞人向禪宗了徹大事然後被杏林眞人穿卻¶
鼻孔所謂千虛不博一實張紫陽云終日行未嘗行終日坐未¶
嘗坐可謂憐兒不覺醜今辰莫有向行坐中得見悟眞篇麽縱¶
饒得見悟眞篇抑且不識張平叔諸人如魚飲水冷暖自知還¶
知薛眞人旣是了達禪宗如何又就金丹窠臼裏腦門著地若¶
識得破天下無二道聖人無兩心若識不破時喚侍者一聲侍¶
者應喏師云早上喫粥了麽侍者云喫粥了師云好物不中飽¶
人喫¶
** 　　常州清醮升堂¶
祝香罷師乃云雲從龍風從虎山鳴谷應響合影隨若是知音¶
<pb:CK-KZ_JY186_01p033b>¶
何妨漏泄¶
僧問我音釋迦文佛曾爲忍辱仙人未審爲仙何似爲佛¶
答云水向石邊流出冷風從花裏過來香¶
進云恁麽則楞嚴經云十種仙人不得正覺又作麽生答云紅¶
輪光爍爍爭奈覆盆何¶
進云傅大士因甚卻道饒經八萬劫終是落空亡𠰚答云有爲¶
皆是幻無相乃爲眞¶
進云四果仙人與五通仙人是同是別¶
答云一等是麫由人造作¶
進云必竟神仙何如般若答云眞鍮不換金¶
<pb:CK-KZ_JY186_01p034a>¶
進云且道老胡與老聃有何優劣答云必竟水須朝海去到頭¶
雲定覓山歸¶
進云如是則一點水墨兩處成龍答云鵝王擇乳素非鴨類¶
進云還許作家漢向這裏打破藩籬得麽¶
答云蝦跳不出斗僧禮拜¶
道人問欲知火候通玄處須共神仙子細論答云潘閬倒騎驢¶
進云君火臣火民火野火周天火卯酉火天罡火必竟如何是¶
大藥火候¶
答云金烏西沉玉兔東升¶
進云聖人傳藥不傳火答云莫怪天機都漏泄皆緣學者太迷¶
<pb:CK-KZ_JY186_01p034b>¶
蒙¶
進云眾生未悟如何指迷答云汝見無舌人解語麽進云如此¶
則始於有作人皆見及至無爲眾始知也答云恍惚裏相逢杳¶
冥中有變進云所謂是灰心行水火定裏採眞鉛耶答云白鹿¶
能飛步蒼龜解固形¶
進云因是乃知藥中有火火中有藥也¶
答云吾友高姓道人不告禮拜而去¶
道士問承聞金丹大藥三千六百門養命數十家且如大道無¶
傳必竟有箇相似底麽答云是進云夾脊雙關之理如何答曰¶
頭垂背曲哀憐生進云默朝上帝如何答云用盡眼光存頂𩕳¶
<pb:CK-KZ_JY186_01p035a>¶
何曾夢見大還丹進云肘後飛金晶𠰚答云休將螢火爇須彌¶
進云兩曜聚明堂又作麽生答云眉間有甚奇特處何不囘心¶
照絳宮¶
進云上至泥九下至尾閭中有三田妙在何處答云離種種邊¶
名爲妙道¶
進云還是存麽答云不進云漱咽按摩想念存守呼吸閉固提¶
挈勒縮必竟如何¶
答云笑倒南嶽萬年松進云如何卽是¶
答云屙屎喫飯有什麽難¶
進云莫是眞陰眞陽謂之道麽¶
<pb:CK-KZ_JY186_01p035b>¶
答云人能常清靜天地悉皆歸¶
進云因甚順行逆行天莫測或是或非人不識𠰚答云一吟一¶
醉一刀圭進云可謂人人有分箇箇圓成答云莫把黃泥喚作¶
金道士禮拜¶
有一士人來問師日視之不見名曰希聽之不聞名曰夷希夷¶
則不問且道如何是仰之彌高答云百尺竿頭一布巾進云鑽¶
之彌堅𠰚答云分明題出酒家春進云瞻之在前又如何答云¶
相逢不飲空歸去進云忽然在後答云洞裏桃花也笑人進云¶
念兹在兹也¶
答云君子謹其獨不可須臾離進云所謂是終日如愚答云甕¶
<pb:CK-KZ_JY186_01p036a>¶
裏不怕走了鱉士人禮拜¶
師乃舉拂子打一圓相云三問三不答四問四不知如今費唇¶
舌笑殺五須彌¶
師復云適來僧問四果仙人與五通仙今是同是別也是奇時¶
底問頭只今諸人還知五通四果之理麽五通魚入網四果兔¶
游罝堪笑貪程者還郷不到家通五通兮果四果丙丁童子來¶
求火新婦騎驢前家牽一似猢猻看水磨卓錫一下下座¶
** 　　廬士升堂¶
師陞座乃云過去無釋迦當來無彌勒疑殺天下人是賊方識¶
賊¶
<pb:CK-KZ_JY186_01p036b>¶
道士出云見義若不爲夫何勇之有師曰將謂化冷毛士禮拜¶
師曰若果有疑不須更問士云如何是太上第一義師曰急急¶
如律令士云疑殺天下人師曰爲有五湖無范蠡致將几杖賜¶
呉王¶
士云清靜經云大道無形因甚生育天地¶
師曰一夜月生海幾家人倚樓¶
士云大道無情因甚卻運行日月¶
師曰雲來山裹帽風起樹搖頭¶
士云旣是大道無名卻又長養萬物此理如何¶
師曰無風荷葉動决是有魚行¶
<pb:CK-KZ_JY186_01p037a>¶
士云天如何傾於西北師曰女媧皺卻手¶
士云地何故陷於東南師曰大爲不知源¶
士云魚以水爲命因甚死在水裏¶
師曰到頭霜用夜經寓人前塗縍¶
師曰不信但觀潮進退士云死之徒十有三𠰚師曰何如更看¶
月盈虧士云動之死地亦十有三𠰚師曰六隻骰子滿盤紅士¶
云生死事大無常迅速又且如何師曰朝廷有道青春好士云¶
帝得血流無用處不如緘口過殘春師曰太湖三萬六千頃士¶
禮拜士退師乃云問到海變桑田答到衣磨劫石何曾夢見太¶
上道終教笑殺成音王且道如何則是咄無人知此意令我憶¶
<pb:CK-KZ_JY186_01p037b>¶
南泉¶
師復舉云五通問佛佛有六通因甚吾有五通佛云那一通你¶
問我師卻云大小釋迦被五通仙人輕輕捺𢭵眞得口眼喎斜¶
敢問諸人那裏是釋迦老子敗闕處師有頌曰釋迦文佛五通¶
仙鼻孔依然沒半邊昨夜四更山吐月泥牛孔動四擇天¶
師示眾云從生至死只是者箇條條倩你剝落各要洒洒而歸¶
做得主把得定牢籠不肯住呼喚不囘頭常光現前壁立萬仞¶
孤逈逈峭巍巍圓陀陀光爍爍臨崖撒手自肯承當絕後再甦¶
欺君不得若能恁麽方説得人能常清靜天地悉皆歸所以道¶
天地與我同根萬物與我同體無苦寂滅道無作上任滅且道¶
<pb:CK-KZ_JY186_01p038a>¶
作麽生道癡人面前不得說夢¶
上堂云諸多學徒聽予宣演不可以知知不可以識識向不放¶
長得在來日也¶
上堂云拈起便會不會便休何故如此良久云父母所生口終¶
不爲子說¶
上堂云天下無難事都來心不專旣是無難卻又專心作麽若¶
不專心一期不易此意如何大蟲看水磨¶
上堂云無手人欲行拳時如何孝子喪父母時如何餓狗見熱¶
油鐺時如何有人知得下落不妨同過喫茶¶
上堂云一去無消息憐伊也恨伊聲聲聞杜宇謾道不如歸¶
<pb:CK-KZ_JY186_01p038b>¶
上堂云虛空有血混沌有骨爛泥裏有刺還會麽泥滑滑泥滑¶
滑¶
上堂云聞時富貴見後貧窮便道貧窮應未得一家六口日春¶
風¶
上堂云昨日失便宜達摩缺卻當門齒今日得便宜趙州東壁¶
挂葫蘆吽吽¶
上堂云若便下坐¶
上堂云雨兒似織絲絲知是從何出江水滔滔流向滄溟又作¶
麽良久云你且道眉高幾尺眼闊幾丈¶
上堂云更嫌何處不風流便下座¶
<pb:CK-KZ_JY186_01p039a>¶
** 　　平江鶴會升堂¶
祝香問答罷¶
師乃云問話且止問亦無窮答亦無盡一問一答復有何益縱¶
有懸河之辯曾何擬議其玄微使皆飛屑之辭亦莫髣髴其要¶
妙諸人還知麽混沌未判之初氣象何殊今日父母未生以前¶
一生參學事畢粤自兩周之季始自三教之興孔氏則四端五¶
常釋氏則三乘四諦老氏則三洞四輔若夫孔氏之教惟一字¶
之誠而已釋氏之教惟一字之定而已老氏則清靜而已所謂¶
是人能常清靜天地悉皆歸其在孔氏者豈不見云吾嘗終日¶
不食終夜不寢終日如愚三月不違仁善養吾浩然之氣念兹¶
<pb:CK-KZ_JY186_01p039b>¶
在兹則其庶乎屢空也必矣夫爲道學者如何致君堯舜上再¶
使風俗淳其在釋氏者豈不見云二六時中常光現前壁立萬¶
仞如鷄抱卵常使暖氣不絶綿綿密密無令間斷則所謂臨崖¶
撒手便肯承當絕後再甦欺君不得也必矣夫爲禪學者如何¶
臨濟入門便喝有理不在高聲德山入門便棒打草只要蛇驚¶
其在老氏者豈不見云洞曉陰陽深達造化追二氣於黃道會¶
三性於元宮攢簇五行合和四象龍吟虎嘯夫唱婦隨玉鼎湯¶
煎金爐火熾節候旣周脫胎神化功成名遂身外有身也必矣¶
夫爲仙學者如何牽將白虎歸家養產箇明珠似月圓必竟三¶
教是同是別不知說箇何年事直至而今笑不休¶
<pb:CK-KZ_JY186_01p040a>¶
師復云日月如梭光陰如箭柳線牽將春色去荷錢買得夏風¶
來隨朝開櫻筍之厨釋氏結蠟人之制十洲三島盡雲筒月筑¶
之流四海五湖俱雨笠煙簑之客無限廛中散聖幾多物外高¶
仙凡聖同居隱顯莫測叙謝不錄¶
** 　　結座云¶
皇宋嘉定十四年秀葽紀月清和天湖山已還武林債風月復¶
結姑蘇緣姑蘇其月十有四四眾共結純陽會純陽眞人此日¶
生漂灘舊有仙游記我聞唐代呂純陽師是鍾離字雲房親傳¶
金液還丹訣得道之時游荆襄世人還識純陽否鶴頸龜腮身¶
弊垢或時磨鏡市中行或時賣墨街頭走或稱姓田或姓囘江¶
<pb:CK-KZ_JY186_01p040b>¶
口京口歸去來曾擔兩甕過廬阜復吹雙笛行天台青帽紅袍¶
長爛飲袖有青蛇威凜凜洪都度得西山施霅川度得東林沈¶
朝游百粵暮三呉形神聚散俄有無茶中傳授郭上竈酒裏點¶
化何仙姑或衣白襴或紙襖一劍橫空幾番倒大笑歸從投子¶
山片言勘破黃龍老太平寺裏舊題詩三入岳陽知不知黃昏¶
武夷拂衣去午夜君山翫月歸醉倒狂歌歌則舞一局棋殘幾¶
今古清風明月黃鶴樓白蘋紅蓼湓江浦當年飲罷一刀圭誰¶
信無中養就兒空存畢法十八訣未肯輕輕說與伊舊曾三舉¶
嗟不第自言父是呂諫議囊中瑞約無藥銀天外徜佯乘劍氣¶
先生劍法無人傳千變萬化常忽然天將間生生靈異四月純¶
<pb:CK-KZ_JY186_01p041a>¶
陽卦屬乾取將坎畫歸離腹化作純乾陽氣足故能御氣化飛¶
龍所至度人留異躅平江此會異諸方獨是今年復異常往歲¶
會時常肹蠁雲端仙鶴日翺翔兹命野人陞此座未免從頭爲¶
説破要須會得純陽心始堪學得純陽道道可道如何學撮土¶
爲香未是眞知音自有張天覺¶
¶
¶
¶
¶
¶
<pb:CK-KZ_JY186_01p041b>¶
¶
¶
¶
¶
¶
¶
¶
¶
¶
¶
<pb:CK-KZ_JY186_01p042a>¶
** 　東樓小參(重出)¶
　　　　　　　　　　　　　@by門人紫璚子趙収夫錄¶
至道在心卽心是道六根內外一般風光內物轉移終有老死¶
元和默運可得長生是故形以心爲君心者神之舍心寧則神¶
靈心荒則神狂虛其心而正氣凝淡其心則陽和集血氣不撓¶
自然流通志意無爲萬緣自息心悲則陰氣凝心喜則陽氣散¶
念起則神奔念住則神逸夫人之一身其心之神發於目而能¶
視視久則心神離不在乎貪而喪心也腎之精發於耳而能聽¶
聽久則腎精枯不在乎淫而敗腎也肝之魂發於鼻而能嗅嗅¶
久則肝魂散不在乎嗔而損肝也膽之魄發於口而能言言久¶
<pb:CK-KZ_JY186_01p042b>¶
則膽魄死不在乎躁而暴膽也至道之要至靜以凝其神精思¶
以徹其感齋戒以應其眞慈惠以成其功卑柔以存其誠心無¶
雜念意不外走心常歸一意自如如一心恬然四大清適心不¶
在耳孰爲之聲心不在目孰爲之色心不在鼻孰爲之香心不¶
在口孰爲之言氣聚則飽神和則暖所以道心者氣之主氣者¶
形之根形是氣之宅神者形之具神卽性也氣卽命也心靜則¶
氣正正則全氣全則神和和則凝神凝則萬寶結矣施肩吾曰¶
氣住則神住神住則形住必也忘其情而全其性也性全則形¶
自全氣亦全道必全也道全而神則旺氣則靈形可超性可徹¶
也返覆流通與道爲一上自天谷下及陰端二景相逢打成一¶
<pb:CK-KZ_JY186_01p043a>¶
塊如是久久渾無閒斷變化在我與道合眞或者謂心動則神¶
疲心靜則神昏一動一靜則不得無動無靜亦不得則必竟如¶
何嬌如西子離金闕美似楊妃下玉樓日日與君花下醉更嫌¶
何處不風流¶
　　又¶
眞師示㭒以頌曰三家村裏黃三嬸三更轉身失卻枕打著阿¶
家鼻孔頭明日起來尋蠣鋟咄春人飲春酒春棒打春牛¶
㭒問曰此莫是歸根復命底道理麽¶
師云父母所生口終不爲子説㭒又問曰此理如何師云鐵鏝¶
頭上杏花紅㭒問未審還有些契合也無師云昨日街頭兩箇¶
<pb:CK-KZ_JY186_01p043b>¶
賣柴漢被人打折當門齒你因甚替他叫屈㭒云咦只是恁地¶
師云你試道看¶
㭒卻頌曰鐵饅頭上杏花紅四面玲瓏處處通踏著稱鎚硬似¶
鐵新羅只在海門東¶
** 　　冬至小參(重出)¶
身中一寶隱在丹田輕如密霧淡似飛煙上至泥丸下及湧泉¶
乍聚乍散或方或圓大如日輪五色霞鮮表裏瑩徹左右囘旋¶
其硬如鐵其軟如綿其急如電其緊如弦重逾一斤飛遍三千¶
遇陰入地逢陽升天金翁採汞姹女擒鉛依時運用就內烹煎¶
冬至之後夏至之前金鼎湯沸玉爐火然龍吟東嶽虎嘯西川¶
<pb:CK-KZ_JY186_01p044a>¶
黃婆無爲丁公嘿然身中夫婦雲雨交懽天乙生水在乎清源¶
離己坎戊以土爲先土中有火妙在心傳如龍養珠波涵玉淵¶
如鷄抱卵暖氣綿綿磁石吸鐵自然通連花蒂含實核中氣全¶
禾花結穗露蕊團圓陰陽造化萬物無偏人與萬物初無媸妍¶
守得其法天地齊年不守之守如一物存回風混合碧草芊芊¶
其中變化萬聖千賢始由乎坎終至乎乾卯酉沐浴進退抽添¶
有文有武可陶可甄聖胎旣就一鏃三關卻使河車運水登山¶
三尸六賊膽碎心寒銀盂盛雪一色同觀鷗入蘆花月照崑崙¶
玉壺涵冰卽成大還烏飛兔走造物清閑金液鍊形玄關精根¶
玉符保神絳宮丹元晝運靈旗騏驥加鞭夜孕火芝一朵金蓮¶
<pb:CK-KZ_JY186_01p044b>¶
一聲雷電人在頂門青霄萬里蟾光一輪移爐換鼎以子生孫¶
得道尸解陸地神仙功圓行滿身登紫雲以神合道道合玄元¶
凝虛鍊靜高超四禪跳出混沌法身無邊只此眞機何千萬篇¶
一言簡易十月精虔但觀奎婁莫守幽燕夜月飯蛇秋露飲蟬¶
晝夜二六十二周天但將此語凝神精研¶
** 　　西林入室¶
有一明珠光爍爍照破三千大千國觀音菩薩正定心釋迦如¶
來大圓覺或如春色媚山河或似秋光爽巖壑亦名九轉大還¶
丹謂之長生不死藥步步華嚴妙宮殿重重彌勒寶樓閣牆壁¶
瓦礫相渾融水鳥樹林共寥廓缺唇石女駕土牛跛腳木人騎¶
<pb:CK-KZ_JY186_01p045a>¶
紙鶴三業三毒雲去來六根六塵月綽約所以然者本體空誰¶
言何似當初莫此珠價大實難酬不許巧錐妄穿鑿若要祕密¶
大總持只於寂滅中摸索幾多衲子聽蟄雷幾箇道人藏尺蠖¶
茫茫盡向珠外求不知先天那一著那一著何須重注腳注腳¶
也不惡好呵兄弟杜宇聲隨曉雨啼海棠夜聽東風落¶
¶
¶
¶
¶
¶
<pb:CK-KZ_JY186_01p045b>¶
¶
¶
¶
¶
¶
¶
¶
¶
¶
¶
