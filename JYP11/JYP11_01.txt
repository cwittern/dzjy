#-*- mode: org; -*-
#+EXPORT_ID: JYP11
#+TITLE:
#+WITNESS: CK-KZ JYE
#+BASEEDITION: YP
#+SEC: 01
<pb:CK-KZ_JYP11_01p011a>¶
世宗憲皇帝鄙選當今法會序(儒釋道)¶
朕自去臘閱宗乘之書因選輯從上古德語錄聽政餘間嘗與¶
在内庭之王大臣等言之自春入夏未及半載而王大臣之能¶
澈底洞明者遂得八人夫古今禪侶或息影雲林棲遲泉石或¶
諸方行腳到處參堂乃談空說妙者似粟如麻而了悟自心者¶
鳳毛麟角今王大臣於半載之間略經朕之提示遂得如許人¶
一時大徹豈非法會盛事選刻語錄旣竣因取王大臣所著述¶
曾進呈朕覽者擇其合作編爲一集錫名當今法會附刋於後¶
朕惟如來正法眼藏湼槃妙心如杲日在空有目共覩迷者自¶
迷悟者自悟誠於此一超直入則經綸萬有實爲行所無事朕¶
<pb:CK-KZ_JYP11_01p011b>¶
一日二日萬幾諸臣朝夕不懈於位莫非平治天下之爲而卽¶
於此深嘗圓頓甘露之味可知此事之爲實際理地而非狂參¶
及解路所可得而託之朕居帝王之位行帝王之事於通曉宗¶
乘之虛名何有况此數大臣皆學問淵溥公忠方正之君子一¶
言一行從無欺妄又豈肯假此迎合爲謟諛小人之事朕又豈¶
肯默傳口授作塗污慧命之端誠以人果於心性之地直透根¶
源則其爲利蓋自他至大而至普朕之惓惓於此固非無謂而¶
然也卷中言句所爲師子袛三𡻕便能大哮吼可以啟人[弓*口]信¶
廣布正燈是選之傳或於宗風不無小補至在内焚修之沙門¶
羽士亦有同時證入者六人其所作亦附刋焉是爲序¶
<pb:CK-KZ_JYP11_01p012a>¶
雍正十一年癸丑九月望日御筆¶
¶	
