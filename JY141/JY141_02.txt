#-*- mode: org; -*-
#+TITLE: 參同契
#+DATE: 2011-05-31 16:54:23
#+PROPERTY: kxid KX142
#+PROPERTY: pinyin Cantong Qi
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1007
#+PROPERTY: id JY141
<pb:CK-KZ_JY141_02p001a>¶
@fw重刊道藏輯要¶
* 　参同契¶
@by魏伯陽眞人著　　　　　　　　　@by抱一子陳顯微注¶　
** 　　上篇¶
乾坤者易之門戸眾卦之父母¶
　金碧經曰神室者丹之樞紐眾石之父母魏君謂乾坤者易¶
　之門戸眾卦之父母其義一也非神室則無以成丹非乾坤¶
　則無以見易乾坤純體之卦也六子破純體而爲卦也麻衣¶
　曰乾坤錯雜乃生六子六子即是乾坤破體是則六子因乾¶
　坤而生而六十四卦亦莫不出於乾坤故曰眾卦之父母父¶
<pb:CK-KZ_JY141_02p001b>¶
　母之體本是純陽純陰自六子之生而純陽純陰之體破矣¶
　烏可復純乎陳希夷曰破體鍊之純體乃成是知破體鍊之¶
　可返純體而入道眾石鍊之可歸神室而成丹然而眾石非¶
　外物也吾身中之眾卦也神室亦非外物也吾身中之乾坤¶
　也欲鍊大丹先設乾坤爲神室神室旣設而變化在乎其中¶
　矣¶
坎離匡廓運轂正軸¶
　乾坤旣奠陰陽自交乾下交坤而爲坎坤上交乾而爲離坎¶
　離成而變化又在乎其中矣陳希夷曰日爲天炁自西而下¶
　以交於地月爲地炁自東而上以交於天男女交精之象也¶
<pb:CK-KZ_JY141_02p002a>¶
　日月往來寒暑生焉四時成焉晝夜分焉陰陽定焉天地不¶
　能寒暑也以日月遠近而爲寒暑天地不能四時也以日月¶
　南北而爲四時天地不能晝夜也以日月出没而爲晝夜天¶
　地不能晦明也以日月交會而爲晦明陰陽雖妙不外乎日¶
　月造化雖大不外乎坎離是故眾卦之變雖不齊而不出坎¶
　離之中爻周流乎六位也猶車輻之設雖不一而不出乎一¶
　轂之運居其中也坎離中爻謂坎中之一陽離中之一陰上¶
　下往來六爻之內老子曰三十輻共一轂當其無有車之用¶
　達者得其道而運身中之日月常人昧其理而違造化之陰¶
　陽則未免有覆隍之虞脫輻之咎其於匡郭正轂果何有哉¶
<pb:CK-KZ_JY141_02p002b>¶
牝牡四卦以爲橐籥覆冒陰陽之道猶工御者準繩墨執銜轡¶
正規矩隨軌轍處中以制外¶
　乾者純陽牡卦也坤者純陰牝卦也坎者陰中有陽離者陽¶
　中有陰牝牡相交之卦也故謂之牝牡四卦其他六十卦或¶
　偏陰在上或偏陽在下或偏陽在上或偏陰在下陰陽不純¶
　牝牡不交不可謂之牝牡惟此四卦覆冒陰陽之道以爲橐¶
　籥乾坤者橐籥之體坎離者橐籥之用知四卦體用則猶工¶
　者準繩墨而就規矩御者執銜轡而循軌轍處其理於中制¶
　其妙於外庶幾舉無差忒動合自然也¶
數在律厯紀月節有五六經緯奉日使兼併爲六十剛柔有表¶
<pb:CK-KZ_JY141_02p003a>¶
裏¶
　律厯之中一月三十日而牝牡四卦之餘適有六十卦以卦¶
　奉日一日兩卦一卦爲經一卦爲緯朝屯暮蒙朝需暮訟以¶
　至旣濟未濟而卦象內外剛柔之體朝在上則暮在下剛在¶
　表柔在裏并兼前四卦則周易六十四卦皆爲吾用是則大¶
　丹之道可以參諸易而參同契之所以作也¶
朔旦屯直事至暮蒙當受晝夜各一卦用之依次序旣未至晦¶
爽終則復更始日辰爲期度動靜有早晚¶
　麻衣曰消息畫象無止於辭辭外見意方審易道又曰卦有¶
　反對最爲關鍵反體既深對體尤妙　屯卦也反之爲　蒙¶
<pb:CK-KZ_JY141_02p003b>¶
　卦也自需訟以下皆以倒體爲次如頤小過之類不可返者¶
　則以對體次之故　頤卦則以　大過卦次之此對體也自¶
　朔旦用屯蒙至晦爽用旣未晦爽循環終而復始可見朝陽¶
　則暮陽晝動則夜靜親疎迴互主客遞分消息盈虛避就生¶
　殺進火忌斯須之謬退符防毫髮之差抽添須辨浮沉運用¶
　審之昏曉學者因象而求意得意而忘象可也悟眞篇詩云¶
　此中得意休求象若究群爻漫役情是也¶
春夏據內體從子至辰巳秋冬當外用自午訖戌亥¶
　卦有內外二體內卦三爻法一年之春夏一日之子後午前¶
　外卦三爻法一歲之秋冬一日之午後子前內卦法陽外卦¶
<pb:CK-KZ_JY141_02p004a>¶
　法陰乾坤交泰之象春夏養陽秋冬養陰子後進火午後退¶
　符其理一致¶
賞罰應春秋昏明順寒暑爻辭有仁義隨時發喜怒如是應四¶
時五行得其理¶
　賞爲陽罰爲陰仁爲陽義爲陰喜爲陽怒爲陰朝則行陽以¶
　應春夏暮則行陰以應秋冬苟能應四時之宜自然得五行¶
　之理非區區行賞行罰汲汲爲義爲仁與夫作喜作怒也魏¶
　君假是以喻陰陽生殺云耳况丹者至陽之精倘有纖毫陰¶
　炁煆煉未盡終未成就修眞之士動靜語默之間可不謹歟¶
　至如好生利物仁慈寬恕惠愛忠信和喜清靜眞實不妄之¶
<pb:CK-KZ_JY141_02p004b>¶
　類皆陽也好殺害物殘忍嫉忿貪慳凌侮驕傲狠愎淫慾虛¶
　詐不實之類皆陰也戒陰修陽陰將自亡陰盡陽純自然成¶
　眞¶
天地設位而易行乎其中矣天地者乾坤之象也設位者列陰¶
陽配合之位也易謂坎離坎離者乾坤二用二用無爻位周流¶
行六虛往來旣不定上下亦無常幽潛淪匿變化於中包囊萬¶
物爲道紀綱¶
　此段魏君自解以乾坤爲神室列陰陽配合之位使坎離交¶
　於其中以成變化之功易謂坎離者日月爲易也日月乃天¶
　地之易坎離即人身中之易乾坤其體也坎離其用也二用¶
<pb:CK-KZ_JY141_02p005a>¶
　無爻位周流行六虛往來不定上下無常幽潛莫測淪匿難¶
　尋而變化於中生成至寶猶陰陽交感化生萬物而爲道之¶
　紀綱也¶
以無制有器用者空故推消息坎離没亡¶
　金碧經曰有無相制朱雀炎空紫華曜日砂汞没亡魏君之¶
　言蓋發明金碧經之旨也其旨蓋以性火眞空制命水至寶¶
　火體本空遇物而現而虛明無我者皆火德也及乎運火於¶
　太虛鼎器之中使彌天紫焰遍界紅光金宫玉闕變現千端¶
　神獸靈龍飛騰萬狀此鉛汞也亦坎離也固非無也然作用¶
　旣已果安在哉故云故推消息坎離没亡¶
<pb:CK-KZ_JY141_02p005b>¶
言不苟造論不虛生引驗見效校度神明推類結字原理爲證¶
坎戊月精離己日光日月爲易剛柔相當土旺四季羅絡始終¶
青赤白黑各居一方皆稟中宫戊己之功¶
　易卦納甲法坎納六戊離納六己坎爲月離爲日故曰坎戊¶
　月精離己日光日月二字合爲易字故曰推類結字是皆原¶
　理爲證而非虛造言論也易旣不外乎日月丹豈不本乎坎¶
　離然坎之與離皆存戊己古人云都緣彼此懷眞土遂使金¶
　丹有返還況土旺四季羅絡始終水火木金雖各居一方而¶
　皆禀中宫土德也張紫陽詩云四象五行全藉土土德之功¶
　大矣哉蓋土者金母也知五行之俱歸於土則知五行之俱¶
<pb:CK-KZ_JY141_02p006a>¶
　變爲金然後能會造化於中宫種黃芽於后土矣¶
易者象也懸象著明莫大乎日月窮神以知化陽往則陰來輻¶
輳而輪轉出入更卷舒¶
　金碧經曰丹術著明莫大乎金火窮微以任化陽動則陰消¶
　魏君以易繫辭參之然大易之道垂象於日月大丹之道著¶
　明於金火金火即坎離也故金精盛則玉兔增輝火德旺而¶
　金烏倍烈學者旣窮其神而知其化使陽往而陰來輻輳而¶
　輪轉遞互出入相爲卷舒取大易爻象而爲節符視日月昏¶
　明而行火候自然奪天地之機盜造化之妙矣¶
易有三百八十四爻據爻摘符符謂六十四卦晦至朔旦震來¶
<pb:CK-KZ_JY141_02p006b>¶
受符當斯之時天地媾其精日月相撢持雄陽播元施雌陰化¶
黃包混沌相交接權輿樹根基經營養鄞鄂凝神以成驅眾夫¶
蹈以出蝡動莫不由¶
　易有三百八十四爻藥有三百八十四銖二十四銖爲一兩¶
　三百八十四銖爲十六兩即二八之數據爻象陰陽升降之¶
　理摘卦爲符而視符行火符即爻畫非别有符也據易言之¶
　謂之卦據丹言之謂之符故曰符謂六十四卦也卦當陽生¶
　之震則火進一陽之符當斯之時神室鍊其精金火相運推¶
　雄陽龍也雌陰虎也播玄施者龍騰玄天而降雨也化黃包¶
　者虎入后土而産金也上天入地混沌交接之象也於是權¶
<pb:CK-KZ_JY141_02p007a>¶
　輿而立其根基經營而養其鄞鄂其神旣凝其軀自成也大¶
　而天地細而蝡動有形有氣者莫不由是而出惟產此一點¶
　於外乃降本流末爲生生不窮之道產此一點於內乃返本¶
　還源長生超脫之道也¶
於是仲尼讚鴻濛乾坤德洞虛稽古當元皇關雎建始初冠昏¶
炁相紐元年乃芽滋¶
　形炁未具曰鴻濛具而未離曰渾淪易曰易有太極是生兩¶
　儀易猶鴻濛也太極猶渾淪也乾坤者太極之變也合之爲¶
　太極分之爲乾坤故合乾坤而言之謂之渾淪分乾坤而言¶
　之謂之天地仲尼讚易首陳乾坤爲易之門戸以乾坤洞虛¶
<pb:CK-KZ_JY141_02p007b>¶
　之德而藴鴻濛之易也關雎之詩冠昏之義取二炁相紐而¶
　言也乾坤未分則謂之渾淪陰陽相紐則謂之始初列子曰¶
　太初炁之始也太始形之始也故曰關雎建始初也金丹者¶
　太乙元君取乾坤未分陰陽未離之炁化爲眞汞鍊作眞丹¶
　故曰先天一炁混元至精又曰有物混成先天地生金碧經¶
　曰元君始鍊汞神室含洞虛玄白生金公巍巍建始初其旨¶
　在此元年者首年也修鍊之初首初一年滋生黃芽金丹成¶
　矣學者當觀時節因緣下手用功採取至寶以結丹頭丹頭¶
　旣得自然默會天機而立超聖地世人迷昧不曉天機妄以¶
　私意測度或錯認邪蹊或誤求外物又豈知神靈至寶生於¶
<pb:CK-KZ_JY141_02p008a>¶
　虛無者耶蓋乾坤未分陰陽未判自有其時也學道之士切¶
　在至誠專心歸向道眞一旦逢師授之口訣或熟讀是書豁¶
　然契悟則自能曉悟其時旣悟其時方能採至寶於虛無取¶
　靈物於恍惚或問曰虛無恍惚之中豈有物耶答曰豈不見¶
　陽燧取火方諸取水其火其水憑虛而生但人未知虛空之¶
　中自有天然神通妙用視之不見聽之不聞摶之不得者耳¶
聖人不虛生上觀顯天符天符有進退屈伸以應時故易統天¶
心¶
　顯天符者日月也日月有進退屈伸與易卦陰陽升降往來¶
　代謝之理相應故知易統天心而作易聖人有大功大德於¶
<pb:CK-KZ_JY141_02p008b>¶
　天下豈虛生也哉¶
　復卦建始萌長子繼父體因母立兆基消息應鍾律升降據¶
斗樞三日出爲爽三震受庚西方八日三兌受丁上弦平如繩¶
十五三乾體就盛滿甲東方蟾蜍與兔魄日月氣雙明蟾蜍視¶
卦節兎魄吐精光七八道已訖屈折低下降十六轉受統三巽¶
辛見平明三艮直於丙南下弦二十三三坤乙三十日東北喪¶
其朋節盡相禪與繼體復生龍¶
　大道形于造化而造化至難窺測也苟能窺造化而測其機¶
　則能探道妙而盜其用非眞仙上聖疇克爾哉古之聖眞仁¶
　天下之心不可思議也旣測造化之機而利諸已復明造化¶
<pb:CK-KZ_JY141_02p009a>¶
　之妙而利諸人在己者固可以心知意會而示人者非假象¶
　䚽文將何以發明使人默而識之乎於是仰觀俯察於天地¶
　之間而顯造化之妙用者莫大乎日月旁求於經書之中而¶
　載造化之妙理者莫出於易卦又將日月往來盈虧之迹校¶
　易卦爻畫變動之理莫不相參而一致是則參同契之所由¶
　作也謂參大易之理同造化之妙契大丹之道也今觀乎一¶
　陽初生其卦爲復震下坤上震爲長男坤爲母乾爲父復卦¶
　本是純坤一陽自乾來變下爲震故曰因母立兆基震具乾¶
　體而微然積漸二陽以至三陽則乾體成矣故曰長子繼父¶
　體消息應鍾律者一月增一爻也據斗樞者一時進一爻也¶
<pb:CK-KZ_JY141_02p009b>¶
　每月初三日月現微明於西方庚位應震之一陽初生而周¶
　易納甲法震卦納六庚其造化之理參合如此初八日月現¶
　上弦於南方丁位應兌卦二陽生而納甲法則兌納六丁以¶
　至十五日月滿於東方甲位則乾卦又納六甲其時卦備三¶
　陽兎蟾俱盛蟾蜍本金氣之精故視卦節而漸旺玉兔乃卯¶
　木之魄故望太陽而吐光七八者十五也三五之道已終則¶
　滿者虧而伸者屈高者低而升者降至十六日一陰生而當¶
　陰用事月於平旦現在西方辛位以應巽卦納辛至二十三¶
　日月於平旦現南方丙位應艮卦納丙至三十日月没東方¶
　乙位應坤卦納乙節盡則又相禪與陽復用事繼體生龍龍¶
<pb:CK-KZ_JY141_02p010a>¶
　者震也八卦之中獨坎離二卦不與者往來升降於六卦即¶
　坎離之二用也坎離之用大矣哉¶
壬癸配甲乙乾坤括始終七八數十五九六亦相應四者合三¶
十陽炁索滅藏八卦布列曜運移不失中¶
　乾納六甲六壬坤納六乙六癸八卦之中惟乾坤納二榦餘¶
　卦只納一榦故曰壬癸配甲乙乾坤括始終以顯乾坤之中¶
　皆有眞水也少陽數七少陰數八合之得十五老陽數九老¶
　陰數六合之得十五四者合之得三十應一月之數七八九¶
　六者四象也大易之理與造化之理莫不一致也至三十日¶
　月没之際陽氣索然滅藏過是則一陽又復生矣宛轉循環¶
<pb:CK-KZ_JY141_02p010b>¶
　終而復始運移不失其中則準造化而無差應卦爻而不忒¶
　矣¶
元精眇難覩推度效符證居則觀其象準擬其形容立表以爲¶
範占候定吉凶發號順時令勿失爻動時上察河圖文下序地¶
形流中稽於人心參合考三才動則循卦節靜以因彖辭乾坤¶
用施行天地然後理可以不順乎¶
　元精者至靈至神之至寶也生於虛無無形象之可睹隱於¶
　眇忽無踪跡之可求將欲採之必洞曉陰陽深達造化推其¶
　符證効其法度居則觀象而準擬其形容動則立表以占候¶
　其吉凶上察天文下觀潮候中稽人心更須循卦節而行陽¶
<pb:CK-KZ_JY141_02p011a>¶
　則動勿失爻象變動之時體彖辭而行陰則靜不失至柔含¶
　光之理如是則乾坤之用在我施行而靈神之精可得而採¶
　取矣況八風調則甘露降陰陽泰則醴泉生是皆天地治也¶
　和則致祥乖則致厲可得不謹歟¶
御政之首管括微密開舒布寶要道魁柄統化綱紐爻象內動¶
吉凶外起五緯錯順應時感動四七乖戾誃離俯仰¶
　用功之初猶御政之首須當遏絶凶淫屏去嗜慾管括元氣¶
　使微密堅固無走泄之虞自然布寶於金胎生神於玉室苟¶
　毫髮差殊則如政事錯謬應時感動天變乖離其要在乎運¶
　火候於精微體斗杓之運轉爻象內動吉凶外興五緯或差¶
<pb:CK-KZ_JY141_02p011b>¶
　列宿隨戾矣¶
文昌統錄詰責台輔百官有司各典所部¶
　丹居神室猶人君之立國而人君之立國蓋取於天象有三¶
　台公輔之位有文昌統錄之司台輔之職則坐而論道調燮¶
　陰陽使百官各任其職故詰責在台輔也統錄之司則揆量¶
　人材黜陟賢否使百官各盡其能故統錄在文昌也百官有¶
　司各稱其職則民物安妥而天下太平眾卦火符不失其度¶
　則萬化流通而聖胎增長然治國者在一人之所招修丹者¶
　在一心之所感而已¶
日合五行精月受六律紀五六三十度度竟復更始原始要終¶
<pb:CK-KZ_JY141_02p012a>¶
存亡之緒或君驕溢亢滿違道或臣邪佞行不順軌弦望盈縮¶
乖變凶咎執法刺譏詰過貽主¶
　此段五六以明水土之用也土數五日之數五而五行之數¶
　亦五也水數六月之數六而六律之數亦六也自甲至癸十¶
　榦謂之十日而五榦剛五榦柔此日之數五也月律十二而¶
　六律六吕此月之數六也五其六而爲三十度度竟復更始¶
　者晦朔循環也金火二物互相存亡於晦朔之間或君驕溢¶
　亢滿違道者土數多而分兩違也或臣邪佞行不順軌者水¶
　銖不定也分兩盈縮則乖變凶咎不當責火過在土也金碧¶
　經曰非火之咎譴責于土蓋謂此也¶
<pb:CK-KZ_JY141_02p012b>¶
辰極受正優游任下明堂布政國無害道內以養己安靜虛無¶
原本隱明內照形軀閉塞其兌築固靈株三光陸沉温養子珠¶
視之不見近而易求¶
　丹居神室猶北辰在上以正眾星人君布政以臨萬國中正¶
　而不動則森羅順共端拱而無爲則天下和平是則爲政法¶
　天而丹法爲政也則當隱藏其明回光內照無爲靜默固蒂¶
　深根日月與萬象俱沈使光輝之不露嬰子共玄珠增長本¶
　温養之無虧無爲功裏見神功非有相中生實相視之不可¶
　見聽之那得聞然近而易求非從外得在學者陰功善行何¶
　如耳¶
<pb:CK-KZ_JY141_02p013a>¶
黃中漸通理潤澤達肌膚初正則終修榦立末可持¶
　黃者中宫之色丹者中宫之寶周易坤卦六五文言曰君子¶
　黃中通理正位居體美在其中暢於四肢發於事業美之至¶
　也而況身有大丹懷藏至寶則其精神異常肌膚潤澤可知¶
　矣大抵欲爲神仙先爲君子德行或慊於君子則人道猶未¶
　充況仙道乎故魏君取易居中履正之辭以發明有中形外¶
　之理使上根之士聞之則積行累功而登仙中士聞之亦不¶
　失爲善人君子也¶
一者以掩蔽世人莫知之¶
　經曰了得一萬事畢而一之妙理豈易知之者耶苟知是一¶
<pb:CK-KZ_JY141_02p013b>¶
　而後可以得是一如是之一眞一之一也非數之一也眞一¶
　之一自道而生而數之一則天一生水之一也知一自道生¶
　則大丹之道無餘藴矣故曰一者以掩蔽但世人莫能知之¶
　耳¶
上德無爲不以察求下德爲之其用不休上閉則稱有下閉則¶
稱無無者以奉上上有神德居此兩孔穴法金氣亦相須¶
　天道下濟而光明地道上行而卑暗坤道上行而其體本靜¶
　靜則無爲而不可以察求乾道下濟而其體常動動則有爲¶
　而自强不息上閉稱有者坤道上行閉之則有水而水有形¶
　下閉稱無者乾道下濟閉之則有火而火無迹無者以奉上¶
<pb:CK-KZ_JY141_02p014a>¶
　者乾可以索坤而上行也上有神德居者坤則含眞一之寶¶
　也乾下濟則能生坤之氣坤上行則能生乾之金其要在乾¶
　坤二竅互相爲用上下交泰則金多而氣自生氣多而金自¶
　盛是則金之與氣實相須此乾坤二妙用也¶
知白守黑神明自來白者金精黑者水基水者道樞其數名一¶
陰陽之始玄含黃芽五金之主北方河車故鉛外黑內懷金華¶
被褐懷玉外爲狂夫¶
　白者銀也黑者鉛也知白守黑謂鍊銀於鉛也鍊銀於鉛則¶
　神明自生銀爲金之精鉛爲水之基五行之中惟獨水之數¶
　一合道之樞而爲陰陽之始也雖非眞一之一而得眞一之¶
<pb:CK-KZ_JY141_02p014b>¶
　用故眞一之道先取金子爲黃芽之根金子即水也欲合萬¶
　殊而爲一必先於萬殊之中求其一者而爲基也此金丹之¶
　法有取於用鉛者其理如此所以謂水爲道樞也論至於此¶
　始明水得眞一之用而未是眞一之一也水之生數一水之¶
　成數六以成數六言之則水一含土五也故鉛外黑內含金¶
　華而有玄含黃芽之妙用焉水者五行之始鉛者五金之主¶
　水本居北搬運而南使水自下升載寶而上如河車之運故¶
　曰河車以黃雜黑故曰被褐謂鉛質本賤也而白銀在內故¶
　曰懷玉謂至寶冥藏也大抵造化之理莫不以賤護貴以晦¶
　養明以卑保尊以狂養聖雖外視狂夫而內懷至寶可見機¶
<pb:CK-KZ_JY141_02p015a>¶
　緘不露良賈深藏豈可與急急於人知者同日而語哉魏君¶
　之旨雖本在鉛而義亦兩及之¶
金爲水母母隱子胎水者金子子藏母胞眞人之妙若有若無¶
髣髴大淵乍沉乍浮進退分布各守境隅¶
　銀是金鉛是水金生水故金爲水母水者金子鉛藏銀故母¶
　隱子胎子藏母胞金胎處鉛中即是眞人在淵內或現或隱¶
　乍沉乍浮及乎用鉛旣已水退淵澄眞人出現則又各守境¶
　隅矣金碧經曰灰池炎灼鉛沉銀浮其旨同此¶
採之類白造之則朱鍊爲表衛白裏眞居方圓徑寸混而相拘¶
先天地生巍巍尊高¶
<pb:CK-KZ_JY141_02p015b>¶
　採之類白者採浮銀至寶於西方造之則朱者結金丹聖胎¶
　於南室丹成顯象如混沌雞子白裏貞居方圓徑寸混而相¶
　拘此魏君顯示先天之法象也旣生於天地之先其巍巍尊¶
　高豈可思議¶
旁有垣闕狀似蓬壺環匝關閉四通踟蹰守禦固密閼絶姦邪¶
曲閣相通以戒不虞可以無思難以愁勞神炁滿室莫之能留¶
守之者昌失之者亡動靜休息常與人俱¶
　神室之中法象旣圓世界成立金輪在外如墻闕之周遮世¶
　界居中同蓬壺之美麗銀山鐵壁之堅密則使閼絶姦邪以¶
　正無虞瓊樓玉閣之四通則可游戲神通而無礙當是時也¶
<pb:CK-KZ_JY141_02p016a>¶
　可以無思難以愁勞保護太和如持滿器一念動止則法身¶
　隨焉神炁充身至難保護守之則昌失之則亡學者勉之哉¶
是非厯藏法內視有所思履斗步罡宿六甲次日辰陰道厭九¶
一濁亂弄元胞食炁鳴腸胃吐正吸外邪晝夜不卧寐晦朔未¶
嘗休身體日疲倦恍惚狀若癡百脈鼎沸馳不得清澄居累土¶
立壇宇朝暮敬祭祠鬼物見形象夢寐感慨之心歡而意悅自¶
謂必延期遽以天命死腐露其形骸舉措輒有違悖逆失樞機¶
諸術甚眾多千條有萬餘前卻違黃老曲折戾九都¶
　世間法術不可勝計雖厯藏諸法在學者明辨邪正審察是¶
　非而已如閉目內視而思五臟之精光步斗而行以取天罡¶
<pb:CK-KZ_JY141_02p016b>¶
　之正炁按日辰而祭甲厭九一以行陰吐正炁而吸邪濁元¶
　胞而服炁晝夜不臥晦朔無休身體日疲精神恍惚或立壇¶
　而祠鬼或感夢以祈神諸術雖多皆非正法將期延壽反更¶
　夭亡腐臭形骸枉傷天命誠可悲嘆又豈知金液還丹並與¶
　父母肉身變化而飛騰者哉如前所述諸法皆違背黃帝老¶
　君之道觀其舉措反獲戾於九都之府矣¶
明者省厥旨曠然知所由勤而行之夙夜不休伏食三載輕舉¶
遠遊跨火不焦入水不濡能存能亡長樂無憂道成德就潛伏¶
俟時太乙乃召移居中洲功滿上昇應籙受圖¶
　世之明斯道者省魏君所述之旨知所以修鍊之由勤而行¶
<pb:CK-KZ_JY141_02p017a>¶
　之夙夜無替不踰三年丹道成就便可出水入火輕舉遠近¶
　變化靈通消遙自在然道成德就須當潜伏人間積功累行¶
　以待太乙元君之召然後移居中洲膺圖受籙功滿上昇身¶
　歸紫府所謂功滿三千大羅爲仙功滿八百大羅爲客在功¶
　行之高下云耳¶
火記不虛作演易以明之偃月法鼎爐白虎爲熬樞汞日爲流¶
珠青龍與之俱舉東以合西魂魄自相拘上弦兌數八下弦艮¶
亦八兩弦合其精乾坤體乃成二八應一斤易道正不傾銖有¶
三百八十四亦應卦爻之數¶
　古有丹書述火候功用謂之火記凡六百篇其旨不外乎周¶
<pb:CK-KZ_JY141_02p017b>¶
　易然火記之作豈虛而無據耶當演易以明之可也易有三¶
　百八十四爻即周天火候上下二弦二八一斤之數一斤記¶
　三百八十四銖適與卦爻相應乾爻一百九十二坤爻一百¶
　九十二而乾坤之道備矣偃月爐者謂玄關一竅之體用也¶
　其竅半白半黑如半弦月故曰偃月爐知偃月爲爐鼎則大¶
　丹之道思過半矣白虎在下爲發火之樞機青龍居上起騰¶
　雲之風浪其間眞汞變化流珠是則東龍與西虎相交陰魄¶
　與陽魂相制運神功於金鼎煆聖藥於玉爐倒造化之機翻¶
　乾坤之用非天下之至通其孰克知此哉¶
金入於猛火色不奪精光自開闢以來日月不虧明金不失其¶
<pb:CK-KZ_JY141_02p018a>¶
重日月形如常金本從月生朔旦受日符金返歸其母月晦日¶
相包隱藏其匡廓沉淪於洞虛金復其故性威光鼎乃熺¶
　日月與金最爲長久自開天闢地以來日月之形如常而未¶
　常虧明眞金之重如初而未嘗奪色盖三者一體也人徒見¶
　金精盛而月倍明以知金自月生而不知月之明本生於日¶
　也故會合之際月藏其明沉淪同虛以受日化乃能生金而¶
　金性本出於日故其堅剛重實禀太陽之色具太陽之性也¶
　萬物遇火莫不銷壞惟金入火色不奪光經百鍊而愈堅度¶
　大冶而益赤蓋火乃太陽之氣金乃太陽之精金入猛火乃¶
　復其故性是以鼎爐火熾則金色愈增而威光熹然可愛矣¶
<pb:CK-KZ_JY141_02p018b>¶
子午數合三戊己數稱五三五旣和諧八石正綱紀呼吸相含¶
育伫恩爲夫婦黃土金之父流珠水之母水以土爲鬼土鎮水¶
不起朱雀爲火精執平調勝負水盛火消滅俱死歸厚土三性¶
旣會合本性共宗祖¶
　八石外藥也以三五譬之子水一午火二子午之數合而成¶
　時也土數五故戊己稱五也三五和諧水火土三者合會也¶
　三相爲夫婦互作君臣如八石之互相制度也土生金故土¶
　爲金父土剋水故土爲水鬼流珠汞也生於日而結爲金金¶
　生水故流珠爲水母以水沃之則火不炎以土鎮之則水不¶
　濫是則三物一家都歸戊己也水得土則消火得土則息金¶
<pb:CK-KZ_JY141_02p019a>¶
　得土乃歸其父也土爲金父則火爲金祖故曰三性會合則¶
　本性共宗祖也¶
巨勝尚延年還丹可入口金性不敗朽故爲萬物寶術士服食¶
之壽命得長久土遊於四季守界定規矩金砂入五內霧散若¶
風雨薰蒸達四肢顏色悅澤好髮白皆變黑齒落生舊所老翁¶
復丁壯耆嫗成姹女改形免世厄號之曰眞人¶
　胡麻又名巨勝此凡藥也服之尚可延年況神丹乃純陽之¶
　精其性如金剛之不壞而金在萬物之中爲至貴之寶苟得¶
　服之壽命長久豈不萬倍於凡藥乎辰戌丑未四方皆有土¶
　可見金木水火皆資土而立而五臟之數五雖稟金木水火¶
<pb:CK-KZ_JY141_02p019b>¶
　其實亦資土五而榮也金者土之子眞丹入腹而金氣入於¶
　五臟之內則溟濛煙霧遍體薰蒸如陶冶之中火正熾時而¶
　上水下施如烟如霧其時四肢百脈淫淫若春澤薰蒸而流¶
　布自然回顏換骨返老還嬰顏色光鮮精神悅澤髮白返黑¶
　齒落更生老翁變作壯年耆嫗翻成姹女形體改換世厄自¶
　逃晝夜清明神識不寐法身與幻質皆充陰魄與陽神俱妙¶
　方可謂之眞人矣當是時雖混塵凡而不同三界雖居濁世¶
　而莫測行藏欲去則直造蓬洲放意則徑超象外矣¶
朝粉投火中色壞還爲鉛冰雪得温湯解釋成太玄金以砂爲¶
主稟和於水銀變化由其眞終始自相因欲作服食仙宜以同¶
<pb:CK-KZ_JY141_02p020a>¶
類者植禾當以黍覆雞用其子以類輔自然物成易陶冶魚目¶
豈爲珠蓬蒿不成檟類同者相從事乖不成寶是以燕雀不生¶
鳳狐兔不乳馬水流不炎上火動不潤下¶
　物類相感有不期然而自不容不然者胡粉本鉛燒就而再¶
　投火中則其色變壞復化爲鉛冰雪本水結成再得火氣則¶
　復化爲水至寶之生本出乎太陽眞精結靈聚秀初結成硃¶
　砂則其中已有眞汞眞汞離母則曰水銀水銀在大冶之中¶
　爲太陽所鍊歲久凝爲白銀白銀歷久始變黃金則是金本¶
　以砂爲主砂者神也故曰神砂汞者精也故曰水銀今者鍊¶
　丹之初先採陽精變化爲砂次取水銀與砂相合研和二物¶
<pb:CK-KZ_JY141_02p020b>¶
　煆鍊成金旣已成金方用鉛養蓋眞精生化出乎太陽本與¶
　太陰交合而生須得眞鉛始堪服食眞鉛生於太陰故曰同¶
　類金得眞鉛如子得母以此相輔陶冶易成譬之以黍種禾¶
　以雞抱卵同稟相感同氣相須也苟不知此别求異類則徒¶
　勞心力枉費工夫猶燕雀不能生鳳狐兔不能乳馬水不可¶
　以蒸物火不可以潤物也知此理則砂汞合而精神生水火¶
　交而蒸潤得是火居水下而可以遂炎上之功水居火上而¶
　可以成潤下之德非天下至精其孰與於此哉¶
世間多學士高妙負良材邂逅不遭遇耗火亡貨財據按依文¶
說妄以意爲之端緒無因縁度量失操持搗治姜石膽雲母及¶
<pb:CK-KZ_JY141_02p021a>¶
礬磁硫黃燒豫章泥澒相鍊持鼓下五石銅以之爲輔樞雜性¶
不同種安肯合體居千舉必萬敗欲黠反成癡僥倖迄不遇聖¶
人獨知之稺年至白首中道生狐疑背道守迷路出正入邪岐¶
管窺不廣見難以揆方來¶
　金丹之理妙奪造化迥出思議之表不遇至人徒勞測度若¶
　用外物尤其狂妄守邪背正又非賢才往往學道之人不肯¶
　堅心尋師訪友苦志勤求或有始無終或狐疑中道蹉跎白¶
　首衰老無成是皆以管窺天自高自滿者之過也然明明日¶
　月蕩蕩乾坤寒暑往來朝昏相代無非大道方來之理不遇¶
　至人難以揆度學者宜先積行累德以祈感遇切勿自欺到¶
<pb:CK-KZ_JY141_02p021b>¶
　此寶山空手歸去¶
若夫至聖不過伏羲始畫八卦効法天地文王帝之宗結體演¶
爻辭夫子庶聖雄十翼以輔之三君天所挺迭興更御時優劣¶
有步驟功德不相殊制作有所踵推度審分銖有形易忖量無¶
兆難慮謀作事令可法爲世定詩書素無前識資因師覺悟之¶
皓若褰帷帳瞋目登高臺¶
　魏君天資挺拔猶且因師覺悟故嘆金丹妙理非有形有兆¶
　實難忖難量雖三聖寓是理於易經而八卦參玄機於造化¶
　象指旣形之妙言彰可兆之功揆之參同猶存世法雖聖人¶
　審分銖而制作使學者探𧷤隱而推求奈何指祕辭心道超¶
<pb:CK-KZ_JY141_02p022a>¶
　象外參同不作冥昧奚明此魏君所以準窮理盡性之書述¶
　超凡入聖之道如執左契似褰前帷本出師資非干前識是¶
　知天機雖遠而人人有分大道不隱而世世得人勿謂宿有¶
　仙骨方可希求當知但辦肯心無不可者翻覆魏君前後謙¶
　辭始知前眞慈悲之旨¶
火記六百篇所趣等不殊文字鄭重說世人不熟思尋度其源¶
流幽明本共居切爲賢者談曷敢輕爲書若遂結舌瘖絕道獲¶
罪誅冩情著竹帛又恐泄天符猶豫增嘆息俛仰綴斯慮陶冶¶
有法度未忍悉陳敷略述其紀綱枝條見扶疎¶
　世之學者見丹經紫書火候之說述進退文武之功有始終¶
<pb:CK-KZ_JY141_02p022b>¶
　起止之異不狐疑者鮮矣所以諸經多云有六百篇以載火¶
　候功用殊不知言殊旨一體異用同旣識朝屯暮蒙之返覆¶
　則知晝姤夜復之循環如轉璇璣如循軌轍雖文辭之鄭重¶
　實囑付之勤渠故彰六百篇以周三百日不出乎進退兩卦¶
　但在夫始終一誠心志精專絲毫不忒嘆夫聖言不隱世不¶
　熟思故魏君復敘三篇無非一理蓋欲調析紀綱陳敷法度¶
　使後學易明厥量大哉¶
以金爲隄防水入乃優游金計有十五水數亦如之臨爐定銖¶
兩五分水有餘二者以爲眞金重如本初其三遂不入火二與¶
之俱三物相含受變化狀若神下有太陽炁伏蒸須臾間先液¶
<pb:CK-KZ_JY141_02p023a>¶
而後凝號曰黃輿焉歲月將欲訖毀性傷壽年形體爲灰土狀¶
若明牎塵¶
　欲鍊大丹先以純金修築城郭周遭圍繞然後取眞水入於¶
　其中始無滲漏或謂金隄或言城郭皆此意也欲築金隄但¶
　知四象五行全藉土之理則金自然生成矣會用五行眞土¶
　能成五行眞金蓋土者金母也旣成五行眞金則能櫃五行¶
　眞水蓋水者金子也水土金三物紐結成方寸之形而嬰兒¶
　現象於其間矣及夫運用上昇則金光滿室騰騰若車輿之¶
　行故號黃輿也但臨爐定則金重不過五分放水多些少不¶
　妨其三不入火二與俱者木三火二也火二與木三俱不入¶
<pb:CK-KZ_JY141_02p023b>¶
　如人之魂神本自無體寓物而現修眞之功但鍊水土金三¶
　物三物旣結就而成寶則魂神自然與之俱妙矣水入金隄¶
　本是凝液借太陽在下之氣伏蒸煆鍊變成黃輿火力旣周¶
　神功旣足則千變萬化鳳輦龍車皆是物也及乎脫胎則形¶
　體閃爍如明牎日影射塵之狀此魏君顯露功成變化之象¶
　奈何世人不知妄行忖測曾未夢見敢肆臆說惟親詣者能¶
　知之耳¶
擣治并合之馳入赤色門固塞其際會務令致完堅炎火張於¶
下晝夜聲正勤始文使可修冬竟武乃陳候視加勤愼審察調¶
寒温周旋十二節節盡更相親氣索命將絶休死亡魄魂色轉¶
<pb:CK-KZ_JY141_02p024a>¶
更爲紫赫然成還丹粉提以一丸刀圭最爲神¶
　此言運用之功動天地之橐籥如擣而治之直至南方赤門¶
　方固閉而使水火際會此功晝夜不絕先以文升次以武降¶
　周旋十二時一日旣終更宜勉强至於氣已索然命將垂絶¶
　百豚歸根萬竅俱寂非歸寂非死也絶後重甦金光轉紫狀¶
　如紫粉一刀圭許時時呈露處處現前變化不測神妙不可¶
　思議矣¶
推演五行數較約而不煩舉水以激火奄然滅光明日月相激¶
薄常在晦朔間水盛坎侵陽火衰離晝昏陰陽相飲食交感道¶
自然¶
<pb:CK-KZ_JY141_02p024b>¶
　若以五行較之火見水則奄然滅光然日月亦水火也每遇¶
　合朔而不相傷何也蓋天地陰陽交感相食自有定數定期¶
　無水盛火衰之害能察其機而盜用之則宇宙在手萬化在¶
　身雖水火之相剋而合爲夫婦金木之間隔而自然交通然¶
　天下莫能見而莫能知也悲夫¶
名者以定情字者緣性言金來歸性初乃得稱還丹吾不敢虛¶
說倣傚聖人文古記題龍虎黃帝美金花淮南鍊秋石玉陽加¶
黃芽賢者能持行不肖毋與俱古今道由一對談吐所謀學者¶
加勉力留念深思維至要言甚露昭昭不我欺¶
　此言還丹之所以稱還丹也還者以情言丹者以性言金來¶
<pb:CK-KZ_JY141_02p025a>¶
　歸性初者言金公本我性所生今使之復見其母還歸本初¶
　與姹女相合結成嬰兒故曰還丹紫陽詩曰金公本是東家¶
　子送在西鄰寄體生認得喚來歸舍養配將姹女結親情是¶
　也古今名稱雖不同其實一道也¶
¶
¶
¶
¶
¶
¶
<pb:CK-KZ_JY141_02p025b>¶
¶
¶
¶
¶
¶
¶
¶
¶
¶
¶
<pb:CK-KZ_JY141_02p026a>¶
** 　　中篇¶
乾剛坤柔配合相包陽稟陰受雄雌相須須以造化精氣乃舒¶
坎離冠首光耀垂敷玄冥難測不可畫圖聖人揆度參序元基¶
四者混沌徑入虛無六十卦周張布爲輿龍馬就駕明君御時¶
和則隨從路平不邪邪道險阻傾危國家¶
　乾坤剛柔二者配合遞相包含則自然陽稟與而陰受藏也¶
　蓋陽雄則播施陰雌則含受孤陽不生孤陰不育雄雌二者¶
　相須精炁舒布以成造化如人受胎莫不以陰陽相交爲之¶
　造化故當以乾坤二卦爲始今云坎離冠首者蓋乾坤爲天¶
　地坎離爲日月天地定位不能合而爲一而交於其中合而¶
<pb:CK-KZ_JY141_02p026b>¶
　爲一者日月也故乾坤爲藥之體坎離爲藥之用所以只言¶
　坎離冠首者以明大藥之用全在坎離也是則乾坤爲鼎而¶
　坎離爲藥耳然坎離之用即於乾坤二體之間上下往來飛¶
　潛不定豈易畫圖哉聖人欲揆度其玄妙以告學者惟觀六¶
　十四卦之中一陽畫一陰爻或在上或在下玄冥難測但當¶
　如明君之御時而以六十卦爲輿泰然無爲以就駕則可晏¶
　然而順步徐徐進道雍容和易穩路平驅自始至終周循諸¶
　卦安有險阻之患故曰和則隨從路平不邪苟不達此妄行¶
　邪徑則有顛覆之憂傾危之咎矣劉海蟾云莫教翻卻紫河¶
　車與此意同蓋言路雖平夷須防險阻不可不謹也¶
<pb:CK-KZ_JY141_02p027a>¶
君子居其室出其言善則千里之外應之謂萬乘之主處九重¶
之室發號出令順陰陽節藏器伺時勿違卦月屯以子申蒙用¶
寅戌餘六十卦各自有日¶
　修丹之士一年處室尤爲艱難所動雖小所感甚大如萬乘¶
　之君深居九重動止語默關係天和如易所謂君子居室應¶
　在千里正可爲比惟當順陰陽之降騰隨刑德而進止如懷¶
　至寶如護目睛如養胎兒如持滿器俟時之至不可違於卦¶
　月屯則自子至申蒙則自寅至戌其餘諸卦各自有時蓋一¶
　日兩卦一時一爻欲識陰陽須分晝夜欲知晝夜須分黑白¶
　黑白旣分卦爻斯得易曰通乎晝夜之道而知者此也¶
<pb:CK-KZ_JY141_02p027b>¶
聊陳兩象未能究悉立義設刑當仁施德逆之者凶順之者吉¶
按歴法令至誠專密謹候日夜審察消息纖芥不正悔吝爲賊¶
　兩象者屯蒙也未能究悉者不敢盡泄火候天機也學者遇¶
　師得旨依時下手結就丹頭須當按乎曆法至誠專密謹候¶
　日夜審察消息遇陽則進如當仁而施德遇陰而退如立義¶
　而設刑順之則吉逆之則凶如其間毫髮不正則有悔吝存¶
　乎其間而爲賊害如苗中之草菜鏡中之塵垢且世人鍊丹¶
　砂猶恐水火差誤況兹金液大丹乎¶
二至改度乖錯委曲隆冬大暑盛夏霜雪二分縱橫不應漏刻¶
風雨不節水旱相伐蝗蟲湧沸群異旁出天見其怪山崩地裂¶
<pb:CK-KZ_JY141_02p028a>¶
孝子用心感動皇極近出己口遠流殊域或以招禍或以致福¶
或興太平或造兵革四者之中由乎胷臆¶
　二至者陰陽之始從出也苟乖錯其用則天變隨之夏雪冬¶
　雷災異斯慘二分者陰陽之所交分也苟乖錯其用則天變¶
　亦然山崩地裂水旱爲災不可勝言矣此蓋運火之士失時¶
　差誤而眞胎損害世界崩摧孝子喻眞胎皇極喻禍福或致¶
　太平或致兵革或以招禍或以致福皆由運火之士胸臆所¶
　感召也鍊丹之法與世法無殊然治世之所感召猶如影響¶
　况奪天地之造化而與天地合其德同其運耶¶
動靜有常奉其繩墨四時順宜與氣相得剛柔斷矣不相涉入¶
<pb:CK-KZ_JY141_02p028b>¶
五行守界不妄盈縮易行周流屈伸返覆¶
　火候禍福旣如前章則當動靜有常如循繩墨不可差四時¶
　之宜自然與二氣相得剛不侵逾柔不退縮或屈或伸或返¶
　或覆五行周流各守疆界方可無虞¶
晦朔之間合符行中混沌鴻濛牝牡相從滋液潤澤施化流通¶
天地神靈不可度量利用安身隱形而藏始於東北箕斗之鄕¶
旋而右轉嘔輪吐萌潛潭見象發散精光¶
　至于晦朔之間則當合符行中如混沌鴻濛不可度量蓋牝¶
　牡相從滋液潤澤施化流通之時也豈可用工乎故利用安¶
　身隱形而藏却自箕斗之郷嘔輪吐萌發散輝光可也寒山¶
<pb:CK-KZ_JY141_02p029a>¶
　子詩云不得露其根根子自墜蓋體用不同施功亦異故也¶
昴畢之上三震出爲徵陽氣造端初九濳龍陽以三立陰以八¶
通故三日震動八日三兌行九二見龍和平有明三五德就三¶
乾體乃成九三夕惕虧折神符盛衰漸革終還其初　巽繼其¶
統固濟操持九四或躍進退道危　艮主進止不得踰時二十¶
三日典守弦期九五飛龍天位加喜六五　坤承結括終始韞¶
養眾子世爲類母上九亢龍下德于野用九翩翩爲道規矩陽¶
數已訖訖則復起推情合性轉而相與¶
　魏君以一月之間月形圓缺喻卦象進退自初三日爲一陽¶
　初八日爲二陽十五則三陽全而乾體就十六則一陰生二¶
<pb:CK-KZ_JY141_02p029b>¶
　十三則二陰生三十日則三陰全而坤體成昴畢在西方庚¶
　位如上卷所言震庚見西方之意亦同餘備述于前卷魏君¶
　重復言之欲學人深明體用耳¶
循據璇璣升降上下周流六爻難可察覩故無常位爲易宗祖¶
　一日之間火候周旋如璇璣之運自子升上至午降下周歷¶
　六爻雖無形迹可觀而默運造化會之於心其時靈藥隨日¶
　往來升降上下未嘗停止豈有常位所以與大易陽生陰降¶
　之理合也謂爲易宗祖者聖人先悟金丹之理以自修持超¶
　凡入聖而後述是理於易以示後人是知大易之作本諸大¶
　丹而大丹之道乃易之宗祖也¶
<pb:CK-KZ_JY141_02p030a>¶
朔旦爲復　陽氣始通出入無疾立表微剛黃鍾建子兆乃滋¶
彰播施柔暖黎蒸得常¶
　半夜子時火候起緒也一陽未生火候未動眾陰群居如眾¶
　庶無統及乎火候旣動陽氣始通播施和暖薰蒸鼎器光明¶
　旣兆則爲萬物發生之主是時修鍊之士便能默會進火之¶
　機以微剛爲表準出入往來收放無疾自兹以往漸漸增修¶
　以至純乾坤鍊成寶大凡初功尤宜加謹前輩詩云夜寒宜¶
　向火護眾到天明此即播施柔暖黎蒸得常之義也¶
臨　爐施條開路正光光耀漸進日以益長丑之大吕結正低¶
昻¶
<pb:CK-KZ_JY141_02p030b>¶
　丑時進二陽火候也至是則光耀漸進開玄路正光明也陽¶
　自下生當就下結其時用功正低待過此一爻漸以放仰以¶
　隨化機故曰結正低昂¶
仰以成泰　剛柔並隆陰陽交接小往大來輻輳於寅運而趨¶
時¶
　寅時進三陽火候也至是則剛柔交分陰陽各半上水下火¶
　是則精水上騰神火下仰仰者欲升騰者欲降陰陽交接小¶
　往大來造化輻輳於此¶
漸厯大壯俠　列卯門榆莢墮落還歸本根刑德相負晝夜始¶
分¶
<pb:CK-KZ_JY141_02p031a>¶
　卯時進四陽沐浴之候也其時晝夜始分生殺相半萬物至¶
　春敷榮而榆莢至是獨落蓋榆莢應星星至曉隱以金丹與¶
　森羅萬象相參而萬象森羅亦生於日月故也¶
夬　陰以退陽升而前洗濯羽翮振索宿塵¶
　辰時進五陽火候也至是則五陽上升水源清澄如禽出水¶
　振洗羽翼將欲奮飛爲沖天之舉矣¶
乾　徤明威廣被四鄰陽終於巳中而相干¶
　巳時進六陽火候也至是則純乾體就月圓水滿光盛神盈¶
　正而不偏圓而不缺光被四表明遍十方矣¶
姤　始紀緒履霜最先井底寒泉午爲蕤賓賓伏於陰陰爲主¶
<pb:CK-KZ_JY141_02p031b>¶
人¶
　午時退一陰符候也至是則陰爲主而陽爲客苟不識主中¶
　賓賓中主則差之毫釐爲害不細勿以一陰方萌未能爲害¶
　奈何井底寒泉而履霜氷至前輩所以切切論賓主之分者¶
　以此¶
遯　世去位收斂其精懷德俟時棲遲昧冥¶
　未時退二陰符候也¶
否　塞不通萌者不生陰伸陽屈没陽姓名¶
　申時退三陰符候也¶
觀　其權量察仲秋情任畜微稚老枯復榮薺麥芽蘖因冒以¶
<pb:CK-KZ_JY141_02p032a>¶
生¶
　酉時退四陰符沐浴候也薺麥應日故至八月芽蘖日魂胎¶
　於酉也木至是而胎藏土至是而沐浴故酉爲沐浴之候¶
剝　爛肢體消滅其形化炁旣竭亡失至神¶
　戌時退五陰符候也¶
道窮則返歸乎坤 元恆順地理承天布宣¶
　亥時退六陰符候也¶
元幽遠渺隔閡相連應度育種陰陽之源寥廓恍惚莫知其端¶
先迷失軌後爲主君無平不陂道之自然變易更盛消息相應¶
終坤始復如循連環帝王乘御千載尚存¶
<pb:CK-KZ_JY141_02p032b>¶
　磁石吸鐵陽燧取火方諸取水皆陰陽相感隔礙相通之理¶
　豈能測其端倪哉修丹之功始若迷昧及乎火候旣終丹力¶
　旣熟方知身爲世尊如帝王之乘御矣此道豈外乎終坤始¶
　復之機哉魏君重復言之可謂明盡矣¶
將欲養性延命卻期審思後末當慮其先人所稟軀體本一無¶
元精雲布因炁託初¶
　夫血氣之屬各有性而性未嘗不出於正也血氣之屬各有¶
　命而命未嘗不出於情也然性本正矣及乎迷失眞性而淪¶
　溺於邪蹊甚至爲凶人爲蛇爲蝎爲異類變其性而爲邪性¶
　者有矣命本情矣及乎明心見性了知一切眾生各因淫欲¶
<pb:CK-KZ_JY141_02p033a>¶
　而正斯命於是鍊精化炁入聖超凡變其命而爲正命者有¶
　矣知性之本然後能養知命之正然後能延試思夫人之始¶
　初稟受形軀之時本一正性也而父母交精元炁雲布果出¶
　於正耶果出於情耶圓覺經謂命因慾有與此同㫖¶
陰陽爲度魂魄所居陽神日魂陰神月魄魂之與魄互爲宅舍¶
性主處內立置鄞鄂情主營外築垣城郭城郭完全人民乃安¶
爰斯之時情合坤乾乾動而直氣布精流坤靜而翕爲道舍廬¶
剛施而退柔化以滋九還七返八歸六居男白女赤金火相拘¶
則水定火五行之初上善若水清而無瑕道之形象眞其難圖¶
變而分布各自獨居¶
<pb:CK-KZ_JY141_02p033b>¶
　夫情性生於魂魄魂魄生於明暗明暗生於日月日月生於¶
　陰陽聖人以乾坤剛柔動靜闔闢之機推測之此大丹之道¶
　所以契大易也其要不出乎以陰陽爲度也故日出於卯則¶
　天明而魂盛日入於酉則天暗而魄盛魂爲陽神魄爲陰神¶
　魂以晝爲室魄以夜爲宅其實不出乎明暗二機也夫人晝¶
　明則用魂用神而魂神本性也夜暗則歸精歸魄精魄本命¶
　也命生情故以精魄爲城郭性生心故存心神爲鄞鄂城郭¶
　固全人物乃安當斯之時以情營外然後乾坤合而剛柔動¶
　靜闔闢之理得矣於是一運之氣周乎太空升降混淪俱化¶
　眞土九金八木七火六水還返歸居皆入於土矣歸土則五¶
<pb:CK-KZ_JY141_02p034a>¶
　行全而萬物生其中男見白形女呈赤色蓋五行聚會而金¶
　火相拘火鍊金而金櫃水如湯在鼎而玉鼎湯煎如鼎在爐¶
　而金爐火熾只言水金火三者總在土中言火則自然有木¶
　造化旣成鉛凝汞結於鼎中則水之爲功又善之上者也至¶
　寶無瑕至眞難摸火候旣足五行分布則又各自獨居而不¶
　相凌犯矣¶
類如鷄子黑白相符縱廣一寸以爲始初四肢五臟筋骨乃俱¶
彌歷十月脫出其胞骨弱可捲肉滑若鉛¶
¶
¶
<pb:CK-KZ_JY141_02p034b>¶
　　　　　　　　　　　　　　　　縱廣一寸橫微狹焉¶
　　　　　　　　　　　　　　　　法身在其中矣前輩¶
　　　　　　　　　　　　　　　　有云爭如跳入珠光¶
　　　　　　　　　　　　　　　　內踴身直到紫微宫¶
¶
陽燧以取火非日不生光方諸非星月安能得水漿二炁玄且¶
遠感化尚相通何況近存身切在於心胸陰陽配日月水火爲¶
效徵¶
　陽燧者鍊五色石作鏡向日以艾取火淮南子謂之火方諸¶
　又有水方諸以水晶爲珠向月取水又謂之陰燧陽燧方諸¶
<pb:CK-KZ_JY141_02p035a>¶
　若不假日月則不能生水取火人身之中陰陽升降與天地¶
　造化同運其間水火交遇之理亦豈外夫日往月來交會之¶
　機以求證效哉¶
耳目口三寶固塞勿發通眞人潛深淵浮游守規中旋曲以視¶
聽開闢皆合同爲己之樞轄動靜不竭窮離炁內營衞坎乃不¶
用聰兌合不以談希言順鴻濛三者旣關鍵緩體處空房委志¶
歸虛無無念以爲常證難以推移心專不縱橫寢寐神相抱覺¶
悟候存亡顏容浸以潤骨節益堅强排卻眾陰邪然後立正陽¶
修之不輟休庶炁雲雨行淫淫若春澤液液象解冰從頭流達¶
足究竟復上升往來洞無極怫怫被容中反者道之驗弱者德¶
<pb:CK-KZ_JY141_02p035b>¶
之柄耘鋤宿汚穢細微得調暢濁者清之路昏久則昭明¶
　耳不聽則坎水內澄目不視則離火內營口不言則兌金不¶
　鳴三者旣閉則眞人優游其中須用無念無慮不可愁勞委¶
　志虛無心專不逸緩體處空中房者無他意也蓋欲人守雌¶
　抱一緩弱其體獨處空房之中寢寐則神相抱覺寤則審候¶
　存亡然後排卻陰邪純陽積聚一身之中太和充溢象解冰¶
　之液液如春澤之融融庶氣雲行如雨如霧上下往來從頭¶
　達足脩之不輟污穢盡除筋骨調暢顏容光澤骨節堅强血¶
　化白膏神形俱妙但七門旣返殆若亡生百脈俱沉形氣銷¶
　盡力弱不支昏濁如醉此乃道之驗德之柄也昏者明之基¶
<pb:CK-KZ_JY141_02p036a>¶
　濁者清之源自兹以往圓明洞照虛徹靈通莫不自昏濁始¶
　也¶
世人好小術不審道淺深棄正從邪徑欲速閼不通猶盲不任¶
杖聾者聽宫商投水捕雉兔登山索魚龍植麥欲穫黍運規以¶
求方竭力勞精神終年不見功欲知服食法事約而不繁¶
　世人棄正從邪嗜好小術徒勞心力至老無成焉知大道之¶
　妙至簡至易約而不繁者哉¶
太陽流珠常欲去人卒得金華轉而相因化爲白液凝而至堅¶
金華先唱有頃之間解化爲水馬齒琅玕陽乃往和情性自然¶
迫促時陰拘畜禁門慈母養育孝子報恩嚴父施令教勅子孫¶
<pb:CK-KZ_JY141_02p036b>¶
五行錯王相據以生火性銷金金伐木榮三五與一天地至精¶
可以口訣難以書傳¶
　人命在卯日出於卯而萬物仰之以生則是萬物皆借太陽¶
　之精以立命矣太陽流珠者命寶也其此命寶寓神則營營¶
　而亂思亂思則逐物而遷化矣寓精則持盈而難保難保則¶
　撓念而欲泄矣故曰常欲去人但世之知是理者鮮矣雖知¶
　之而能存者又鮮矣然太陽之寶本木魂之精若得金華而¶
　制伏之則化爲白液凝作黃芽如馬齒琅玕之狀拘畜酉門¶
　而成變化其法以五行吞啖之理如父驅子如子投母似母¶
　養育似子報恩故先用火銷金次用金伐木皆如嚴父之驅¶
<pb:CK-KZ_JY141_02p037a>¶
　子然後化爲水水者木之母也故曰母育復凝成金水者金¶
　之子自子變母故曰報恩其要不出三五與一所謂三五一¶
　都三箇字古今明者實然稀苟不遇至人授之口訣豈可輕¶
　易以文字窺測天機也耶¶
象彼仲冬節草木皆催傷佐陽詰賈旅人君深自藏象時順節¶
令閉口不用談天道甚浩廣太元無形容虛寂不可覩匡郭以¶
消亡謬誤失事緒言還自敗傷别序斯四象以曉後生盲¶
　仲冬之節萬物歸根當斯之時造化難測觀夫天道則閉塞¶
　不通浩廣而難知察彼太玄則虚寂隱淪無形之可睹果何¶
　據而測造化之機耶魏君别序四象以示後來具于下章¶
<pb:CK-KZ_JY141_02p037b>¶
子當右轉午乃東旋卯酉界隔主定二名龍呼于虎虎吸龍精¶
兩相飲食俱相貪榮遂相㘅嚥咀嚼相吞熒惑守西太白經天¶
殺氣所臨何有不傾狸犬守鼠鳥雀畏鸇各得其功何敢有聲¶
　子從右轉來東卯午從東旋來西酉皆越九轉也如此則龍¶
　從火裏出虎向水中生熒惑守西而制金太白經天而晝見¶
　矣自然龍呼于虎虎吸龍精錘離先生詩云莫謂此身云是¶
　道獨修一物是孤陰須知一陰一陽之謂道男女媾精萬物¶
　化生而後可語還丹矣苟二物不合三五不交水火未濟剛¶
　柔離分則陰陽隔絶天地閉塞所謂偏陰偏陽謂之疾也¶
坎男爲月離女爲日日以施德月以舒光月受日化體不虧傷¶
<pb:CK-KZ_JY141_02p038a>¶
陽失其契陰侵其明晦朔薄蝕掩冒相傾陽消其形陰凌災生¶
男女相須含吐以滋雌雄錯雜以類相求¶
　天地所以能長久者以日月往來陰陽交會相資以發光輝¶
　一纔失度則有薄蝕之患人之坎離猶天地之日月也能以¶
　類盜天地之機乎¶
金化爲水水性周章火化爲土水不得行故男動外施女靜內¶
藏溢度過節爲女所拘魄以鈴魂不得淫奢不寒不暑進退合¶
時各得其和俱吐證符¶
　此言金水爲夫妻水火爲配耦之妙金生水水性濕苟無土¶
　以制之則未免過溢之患木生火火生土土生而後水不得¶
<pb:CK-KZ_JY141_02p038b>¶
　行拘收藏蓄而與火爲配耦是則金木相剋得爲夫婦者假¶
　火之力也水火相剋而爲配耦者假土之力也然後進退合¶
　時各得其和而隨時變現俱吐符證矣¶
丹砂木精得金乃并金水合處木火爲侣四者混沌列爲龍虎¶
龍陽數奇虎陰數耦肝青爲父肺白爲母腎黑爲子脾黃爲祖¶
子五行始三物一家都歸戊己¶
　金木甲庚相資爲用者彼此懷眞土也金四與水一合化土¶
　五木三與火二合化土五雖東木之龍西金之虎東三西四¶
　奇耦不齊及乎分作三家合成一舍則都歸戊己矣¶
剛柔迭興更歷分部龍西虎東建緯卯酉刑德並會相見歡喜¶
<pb:CK-KZ_JY141_02p039a>¶
刑主伏殺德主生起二月榆落魁臨於卯八月麥生天剛據酉¶
子南午北互爲綱紀一九之數終而復始含元虚危播精於子¶
¶
¶
¶
¶
¶
¶
¶
¶
<pb:CK-KZ_JY141_02p039b>¶
　自子至巳爲乾剛自午至亥爲坤柔識此迭興之理則自然¶
　龍西虎東子南午北建緯卯酉生起殺伏互爲綱紀各得時¶
　矣二月本生起而西酉臨之故榆死歸根八月本殺伏而東¶
　卯臨之故薺麥發生自西卯順行九轉然後見南方之子自¶
　東酉逆行九轉然後見北方虛危此一九之數含元虛危播¶
　精於子者此也¶
關關睢鳩在河之洲窈窕淑女君子好逑雄不獨處雌不孤居¶
玄武龜蛇蟠虬相扶以明牝牡竟當相須假使二女共室顏色¶
甚姝令蘇秦通言張儀結媒發辨利舌奮舒美辭推心調諧合¶
爲夫妻敝髮腐齒終不相知若藥物非種名類不同分劑參差¶
<pb:CK-KZ_JY141_02p040a>¶
失其紀綱雖黃帝臨爐太乙執火八公擣鍊淮南調合立宇崇¶
壇玉爲階陛麟脯鳳腊把籍長跪禱祝神祇請哀諸鬼沐浴齋¶
戒冀有所望亦猶和膠補釜以磠塗瘡去冷加冰除熱用湯飛¶
龜舞蛇愈見乖張¶
　此言一陰一陽之謂道偏陰偏陽之謂疾苟得其配不勞餘¶
　力自然交通以結聖胎苟不得其配則徒勞萬般枉費神思¶
　終不可得愈見乖張矣¶
¶
¶
¶
<pb:CK-KZ_JY141_02p040b>¶
¶
¶
¶
¶
¶
¶
¶
¶
¶
¶
<pb:CK-KZ_JY141_02p041a>¶　
** 　　下篇¶
惟昔聖賢懷玄抱眞服鍊九鼎化跡隱淪含精養神通德三光¶
津液腠理筋骨緻堅眾邪辟除正氣長存累積長久變形而仙¶
憂憫後生好道之倫隨傍風采指畫古文著爲圖籍開示後昆¶
露見枝條隱藏本根託號諸石覆謬眾文學者得之韞櫝終身¶
子繼父業孫踵祖先舉世迷惑竟無見聞遂使宦者不仕農夫¶
失耘商人棄財志士家貧吾甚傷之定錄此文字約易思事省¶
不繁披列其條核實可觀分兩有數因而相循故爲亂辭孔竅¶
其門智者審思用意參焉¶
　魏君慮世人不達其故又指古之聖賢懷玄抱眞莫不服食¶
<pb:CK-KZ_JY141_02p041b>¶
　九鼎通德三光故除邪存正化形而仙憂憫後生好道之流¶
　將仙經妄行箋註不惟自無見聞亦併與其子孫迷惑故甚¶
　傷之又述此篇¶
法象莫大乎天地兮玄溝數萬里河鼓臨星紀兮人民皆驚駭¶
晷影妄前卻兮九年被凶咎皇上覽視之兮王者退自改關鍵¶
有低昂兮害氣遂奔走江淮之枯竭兮水流注于海天地之雌¶
雄兮徘徊子與午寅申陰陽祖兮出入復終始循斗而招搖兮¶
執衡定元紀¶
¶
¶
<pb:CK-KZ_JY141_02p042a>¶
¶
¶
法¶
¶
象¶
¶
圖¶
¶
¶
¶
<pb:CK-KZ_JY141_02p042b>¶
¶
¶
寅¶
申¶
陰¶
陽¶
出¶
入¶
圖¶
¶
<pb:CK-KZ_JY141_02p043a>¶
¶
¶
¶
¶
¶
¶
¶
¶
¶
¶
<pb:CK-KZ_JY141_02p043b>¶
升熬於甑山兮炎火張設下白虎唱導前兮蒼液和於後朱雀¶
翺翔戲兮飛揚色五彩遭遇羅網施兮壓之不得舉嗷嗷聲甚¶
悲兮嬰兒之慕母顛倒就湯鑊兮摧折傷毛羽漏刻未過半兮¶
魚鱗狎獵起五色象炫燿兮變化無常主潏潏鼎沸馳兮暴湧¶
不休止接連重疊累兮犬牙相錯距形如仲冬冰兮闌干吐鍾¶
乳崔嵬而雜側兮交積相支拄¶
　此段魏君全彰玄關法象以示人也¶
陰陽得其配兮淡泊而相守青龍處房六兮春華震東卯白虎¶
在昂七兮秋芒兌西酉朱雀在張二兮正陰離南午三者俱來¶
朝兮家屬爲親侣本之但二物兮末而爲三五三五之與一兮¶
<pb:CK-KZ_JY141_02p044a>¶
都集歸二所治之如上科兮日數亦取甫¶
¶
¶
¶
¶
¶
¶
¶
¶
¶
<pb:CK-KZ_JY141_02p044b>¶
先白而後黃兮赤黑達表裏名曰第一鼎兮食如大黍米自然¶
之所爲兮非有邪僞道若山炁自相蒸兮興雲而爲雨泥竭遂¶
成塵兮火滅化爲土若檗染爲黃兮似藍成綠組皮革煮成膠¶
兮麯蘗化爲酒同類易施功兮非種難爲巧惟斯之妙術兮審¶
諦不誑語傳於億世後兮昭然自可考煥若星經漢兮昺如水¶
宗海思之務令熟兮反覆視上下千周燦彬彬兮萬遍將可睹¶
神明或告人兮心靈將自悟探端索其緒兮必得其門戸天道¶
無適莫兮常傳與賢者¶
　大丹九鼎者謂神丹大九轉之功也此乃無上至眞超出三¶
　界之上藥至於第一鼎之丹亦須小九轉之功足備方成黍¶
<pb:CK-KZ_JY141_02p045a>¶
　米之狀此玄珠之象也其狀或白或黃或青或黑或赤初無¶
　定色又如眞珠之狀古人謂之摩尼寶珠常現五色又曰體¶
　似眞珠狀丹砂本非赤皆親詣之語其他妄言形狀指畫千¶
　般自誑何益與其未識而妄言招譴曷若勤勤懇懇參師訪¶
　道必到親見之地然後立言亦未爲晚縱得之於身不立言¶
　亦何害魏君奉勸學者且熟讀是書千周萬遍至誠不怠或¶
　感神明告人或得心靈自悟自然探其端倪得其門戸所謂¶
　天道無適無莫常傳與賢者是也愚嘗述立聖篇首篇云大¶
　道無私感即來神仙此語豈虛哉苟非著意求鉛汞爭悟天¶
　機脫聖胎亦此意也¶
<pb:CK-KZ_JY141_02p045b>¶
參同契者敷陳梗槩不能純一泛濫而說纖微未備闕略髣髴¶
今更撰錄補塞遺脫潤色幽深鈎援相逮旨意等齊所趨不背¶
故復作此命五相類則大易之情性盡矣¶
　
　五行相得而各有合¶
¶
乙(浮左)丁(文火)己物辛(世銀)癸鉛¶
¶
三木二火五土四金一水¶
¶
甲(沈右)丙(武火)戊藥庚(世金)壬汞¶
<pb:CK-KZ_JY141_02p046a>¶
大易情性各如其度黃老用究較而可御爐火之事眞有所據¶
三道中一俱出徑路¶
　大矣哉道之爲道也生育天地長養萬物造化不能逃聖人¶
　不能名伏羲由其度而作易黃老究其妙而得虛無自然之¶
　理爐火盜其機而得燒金乾汞之方是皆仰觀俯察遠取近¶
　用或寓於言或修於身或託於物事雖分三道則歸一也¶
枝莖華葉果實垂布正在根株不失其素誠心所言審而不誤¶
　道不在言言猶枝莖華葉也因言會意意猶果實垂布也因¶
　意會道道猶根株也枝葉易見果實易知而根株則難見難¶
　知也言則易知意則易會而造道之妙者鮮矣然而根株雖¶
<pb:CK-KZ_JY141_02p046b>¶
　隱發露於葉莖大道幽玄發明於言語況魏君誠心之言審¶
　而不誤在學者深造自得之耳¶
會稽鄙夫幽谷朽生挾懷素朴不樂歡榮棲遲僻陋忽略利名¶
執守恬淡希時安平宴然閑居乃撰斯文歌敘太易三聖遺言¶
察其旨趣一統共論¶
　魏君生於東漢會稽上虞人也挾朴懷素忽略利名隱居學¶
　道潛默修眞不知師授誰氏深造道玄得太乙火符金液九¶
　轉大還神丹之妙旣已利己又以利人乃撰斯文開示後學¶
　其功大矣其德盛矣而猶以鄙朽自牧至人謙晦如此哉此¶
　書與三聖所作太易意趣大統相合故命曰參同契云爾¶
<pb:CK-KZ_JY141_02p047a>¶
務在順理宣耀精神神化流通四海和平表以爲厯萬世可循¶
序以御政行之不繁引內養性黃老自然含德之厚歸根返元¶
近在我心不離己身抱一無舍可以長存配以服食雄雌設陳¶
挺除武都八石棄捐審用成物世俗所珍¶
　讀是書者務在順太易相參之理近求諸已使其間所言神¶
　通變化之用歸之於精神心術之微則入神致用之妙得矣¶
　入神致用之妙得則仙道成矣豈惟學仙學道者賴是書哉¶
　序以御政則行不繁而四海平表以爲厯則神化通而萬世¶
　法引內養性則合黃老自然之道含歸眞返元之德配以服¶
　食則設雌雄制伏之事但世人不當認爲外藥耳苟妄認爲¶
<pb:CK-KZ_JY141_02p047b>¶
　外藥則武都雄黃四神八石之類鍊而服之去道遠矣審其¶
　用而爲爐火之術則能鍊世銀而爲黃金乾水銀而爲白金¶
　亦可爲世俗所珍也¶
羅列三條枝莖相連同出異名皆由一門非徒累句諧偶斯文¶
殆有其眞礫硌可觀使予敷僞卻被贅愆命參同契微覽其端¶
辭寡意大後嗣宜遵委時去害依託丘山循遊寥廓與鬼爲鄰¶
化形而仙淪寂無聲百世而下遨遊人間敷陳羽翮東西南傾¶
堯湯厄際水旱隔并柯葉萎黃失其華榮吉人相乘負安穩可¶
長生¶
　此書三篇大率首尾辭旨相仰魏君發明丹道再三敷敘重¶
<pb:CK-KZ_JY141_02p048a>¶
　復其言者蓋欲學者首尾相參易於曉會故其言謂此書三¶
　條皆枝莖相連其辭旨雖取喻不同似出異路其實一門而¶
　已豈徒然諧偶累句以求美誦耶殆隱藏至理礫硌可觀因¶
　命曰參同契者魏君自取是名也旣以是書示後世則魏君¶
　自是隱矣遂委時去害依山託跡形化而仙至於百世一下¶
　遨遊人間游戲三界指示玄門濟度羣品則未嘗不敷陳羽¶
　翮借便於人也何異孔子十翼易經乎魏君豈一日忘天下¶
　乎然魏君之旨則在乎使東木南火西金三物歸於一家如¶
　前篇三者俱來朝之義使人尋文會旨也至於道成之後身¶
　外有身如吉人相乘負無往而不自由雖當堯之洪水湯之¶
<pb:CK-KZ_JY141_02p048b>¶
　大旱萬物萎黃海變桑田而其一靈妙有乘眞金法身往來¶
　自如出入無碍可謂安穩獲長生矣¶
　　
　鼎器歌¶
圓三五¶
¶
¶
¶
¶
¶
¶
<pb:CK-KZ_JY141_02p049a>¶
　鼎身周圍一尺五寸以象三五之數蓋圍十五而徑五寸也¶
　三五者謂東三南二一五也中五二五也北一西四三五也¶
　本一太極○之中而含三五之妙變五行爲三五變三五爲¶
　一○金丹之妙盡於是矣故鼎器象焉¶
寸一分¶
　厚一寸一分¶
口四八¶
　四象八卦合之十二也鼎口周圍一尺二寸以象一日十二¶
　時循環十二位而不出鼎口之義也¶
兩寸唇¶
<pb:CK-KZ_JY141_02p049b>¶
　鼎唇厚二寸如兩層之狀象乾坤兩儀橐籥之形亦如人有¶
　重唇也¶
長尺二¶
　鼎高一尺二寸象一年十二月表周年火候滿於一鼎自十¶
　一月鼎底陽生一寸至周歲則滿鼎矣¶
厚薄均¶
　鼎上下厚薄均匀表安爐立鼎無偏頗不均之處¶
腹齊三¶
　安置鼎器須要平正使鼎口齊鼎心鼎心齊鼎腹三者旣齊¶
　使無傾側之患¶
<pb:CK-KZ_JY141_02p050a>¶
坐垂温¶
　鼎象人身人象鼎使口齊心心齊腹如是而坐垂温者用火¶
　不必猛所謂温温鉛鼎是也¶
陰在上陽下奔¶
¶
首尾武中間文¶
　進陽火則子丑寅爲首辰巳爲尾退陰符則午未申爲首戌¶
　亥爲尾首尾俱用武火至中宫沐浴則用文火也¶
始七十終三旬¶
　始終百日之功聖胎已就矣¶
<pb:CK-KZ_JY141_02p050b>¶
三百六善調均¶
　百日之後更須謹調二百六十日火候足成三百六十日滿¶
　一周年之功也¶
陰火白黃芽鉛¶
　陰眞君詩云火候遇陰爲太白是也陰黑也黑中用白陰中¶
　用陽也至寶得陰火方變作黃芽産於陰方黑鉛故也¶
兩七聚輔翼人¶
　陰眞君神室歌曰后土金鼎生死長七蓋七者火之成數也¶
　所貴生界亦用七死界亦用七故曰生死長七於陰陽兩界¶
　用火不差則兩火聚而自然輔翼其中之眞人矣¶
<pb:CK-KZ_JY141_02p051a>¶
贍理腦定昇玄子處中得安存¶
　嬰兒在鼎戀玄而往天玄在上則嬰兒隨昇愛護安存莫著¶
　外境欲知端的意北斗面南看¶
來去遊不出門漸成大情性純¶
　閉固微密使無漏泄之虞則聖體漸大而情性愈純矣¶
卻歸一還本源¶
　聖胎旣就火候旣終則歸一還源也¶
至一周甚辛勤密防護莫迷昏¶
　一年火候甚是辛勤在修鍊之士尤宜密加防護惺惺不迷¶
　可也¶
<pb:CK-KZ_JY141_02p051b>¶
途路遠復幽元¶
　前輩詩云一粒還丹大似拳時人服了便登仙莫教些子塵¶
　綠隔阻隔蓬萊路八千¶
若達此會乾坤刀圭霑凈魄魂¶
　修眞至此方能曉會乾坤之理而盜天地之化機日飲刀圭¶
　使魂靈魄聖也¶
樂道者尋其根審五行定銖分¶
　是理不出乎五行苟好道參玄尋其根源審五行之細微定¶
　銖分之輕重則默而識之不待口傳而自悟解在學者專心¶
　致意精思入神而已¶
