#-*- mode: org; -*-
#+TITLE: 參同契
#+DATE: 2011-05-31 16:54:23
#+PROPERTY: kxid KX142
#+PROPERTY: title 參同契
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1007
#+PROPERTY: id JY141
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY141_01p001a>¶
* 參同契序¶
夫物之成乎形象者久則必毀而乾坤不毀物之聚乎精華者¶
久則必散而日月不散物之麗乎木火土水者其質終壞而眞¶
金不壞物之屬乎砂石草木者其性可死而眞丹不死然則乾¶
坤也日月也眞金也眞丹也皆物之至神者爾是以仙家金丹¶
之號非苟而取故金丹者象乾坤以爲體法日月以爲用乾坤¶
吾身之天地也坎離吾身之日月也乾坤升降則有候坎離配¶
合則有機至寶鍊成一得永得此其所以不毁不散不壞不死¶
歟大矣哉金丹之道包空括壤越數超形非其他妙法三千六¶
百門所可望洋矣先聖欽重道寶懼泄非人每以心傳不形竹¶
<pb:CK-KZ_JY141_01p001b>¶
素後漢魏伯陽悼大道之幾鬱憫志士之無師始以所得古文¶
金碧龍虎經假象託趣演而伸之紓發丹祕曉諸未悟目之曰¶
周易參同契其辭古意深人病難讀徐從事張隨彭眞一皆嘗¶
傳註今所見惟彭耳然文義雖詳而眞機尚隱近時俗解類以¶
旁門附會視彭益舛貽誤後學不足觀矣抱一先生陳君天稟¶
夙穎洞明性命之宗嘉定癸未遇至人于淮之都梁盡得金丹¶
眞旨寶慶初來輦下以慈濟心接挽後輩始得參同契讀之迎¶
刃無留疑已而盡謝朋從入室修鍊者餘年功益深而道益著¶
於是以其親履實詣者筆諸訓解言入微而義釋辭不費而理¶
彰猶蔡墨之辯神龍和氏之指眞玉丹道有所恃賴矣昔伊川¶
<pb:CK-KZ_JY141_01p002a>¶
程子謂世有至難者三事爲國而至於祈天永命養形而至於¶
長生學而至於聖人三者其功則一皆可以奪造化今先生之¶
道非但養形而已也後學能熟味此篇深求而自得之然後知¶
先生之所謂道有非言語文字之所能及者矣易曰神而明之¶
存乎其人僕洗耳先生造極之論殊久且預聞著述之意於是¶
乎書先生名顯微字宗道後隱以少微名維揚人也號抱一子¶
有立聖篇及顯微卮言并抱一子書傳行于世云有宋端平改¶
元夏五月朔旦金華洞元天璧壺道人鄭伯謙拜手謹序¶
¶
¶
<pb:CK-KZ_JY141_01p002b>¶
¶
¶
¶
¶
¶
¶
¶
¶
¶
¶
<pb:CK-KZ_JY141_01p003a>¶
* 参同契序¶
夫道大矣哉造化不能違也神聖不能測也天地賴之以生聖¶
人不得而名不可以心思不可以言議不可以智知不可以識¶
識以性會之猶隔天淵况以情求之者乎及乎道生一也一生¶
而後道可得而神明矣一者有物混成先天地生是也大哉一¶
乎天地之母造化之本萬物之祖也萬物莫不皆具此一而卒¶
未能長存也關令尹子曰天地成理一物包焉物物皆包之是¶
則一物一身各有一乾坤也且人之一身陰陽性命魂魄寤寐¶
動靜生死之類皆二也各具之一果安在哉老子曰了得一萬¶
事畢一者金丹也金丹者返本還元歸根復命之妙道也丹者¶
<pb:CK-KZ_JY141_01p003b>¶
會乾坤交坎離簇陰陽合男女使二者復變而爲一以至九宮¶
八卦七政六位五行四象三才之生於二者莫不皆歸於一然¶
後會之丹金者五行之極五行相生至金而極天一生水水生¶
木木生火火生土土生金金最後生備五行之氣造化之功用¶
全矣金之爲寶鎔之得水擊之得火其柔象木其色象土水火¶
土木四性俱備厯萬年而不朽經百鍊而愈堅實剛健純陽之¶
至寶也天得純陽故曰乾爲金一得純陽故曰金丹神得純陽¶
故曰金仙其揆一也釋氏以地水火風四大假合修證金身得¶
無量壽地水火風即土水火木四者不堅所以易壞惟一堅密¶
身乃金剛不壞亦斯道也丹以金爲名者此也聖人知夫二可¶
<pb:CK-KZ_JY141_01p004a>¶
以返一一可以返道故得九還七返八歸六居攢五簇四會三¶
合二之理廣而至於周天三百六十五度二十八宿七十二侯¶
十二分野八節四時凡造化之所有者無不會合此金丹之用¶
非天下至神至聖孰得而知之然天機雖秘代不乏人在夫一¶
念之精微可以感天動地若人善根純熟好道心切捨人間事¶
求出世因研究道眞孜孜玄學攷仙經窮聖典低心訪友下意¶
求師必遇至人授之口訣志道而不遇者有矣無志而遇者未¶
之有也眞仙上聖多述經書開示後學惟東漢魏眞人準易作¶
參同契三篇獨盡元秘述至道之血脈敘大丹之骨髓近世學¶
道之士罕見古文今得是書可謂丹經之祖矣其論至備而密¶
<pb:CK-KZ_JY141_01p004b>¶
隱天機其旨至微而顯陳法象是經旣作古今箋註者非一然¶
皆未明魏君之本旨所以張紫陽深疾後世迷徒恣其臆說將¶
先聖典教妄行箋註蓋嘆註是書之謬也嗟夫金丹大藥難遭¶
難遇非世間事是書所述至深至秘非世間法苟未遇至眞未¶
達淵奥徒恃廣覽妄釋聖經豈不紊瀆高眞迷誤後學而招禁¶
空之醜耶愚遭遇師眞積有嵗月每覽是書愛其敷敘詳備自¶
入室辦大事之後遊戲人間以訪人接友爲樂勘辨賢愚審察¶
邪正痛傷近世得道者稀悟眞者少雖復顯露天機亦未易會¶
解二三道友聞是而勸愚註之且曰是書之旨昧千載矣諸家¶
之註旣不足觀達道之人又不時見今君不註則魏君之道將¶
<pb:CK-KZ_JY141_01p005a>¶
誰發明愚應之曰魏君不言乎熟讀千周萬遍神明自能告人¶
在學者精勤耳何待贅辭况愚騰騰兀兀懶散度時豈暇事筆¶
硯耶自是而後二三道友每相會談道之際輒舉一二叚求釋¶
其旨在錢塘八九年間口釋是書不覺將盡一旦錄以示愚惟¶
欠數段求足成前文且請爲序愚因嘉之信手補註就序金丹¶
之所以云端平改元二月圓日抱一子陳顯微序¶
¶
¶
¶
¶
<pb:CK-KZ_JY141_01p005b>¶
¶
¶
¶
¶
¶
¶
¶
¶
¶
¶
<pb:CK-KZ_JY141_01p006a>¶
* 參同契後序¶
丹經紫書行於世者多矣惟魏伯陽依金碧龍虎經托易象作¶
參同契敷敘丹法最爲精詳呂眞人之歌當晶金碧參同不計¶
年妙中妙兮玄中玄高象先詩亦雲金碧龍虎參同契留爲萬¶
古丹中主蓋美之至也越郡舊有彭眞一註本僕襄得之玩讀¶
無處數過而辭深義隱邈不可窺扣諸江湖學仙之流亦莫不¶
以是病衹嘆日道淵乎哉嵗在甲辰陽月下絃日天錫繃幸獲¶
遇抱一先生陳君於山隂之大雲明年夏五圓日再遇於在所¶
之佑聖觀先生且語僕日子志於道更當爲道立功事當狥友¶
人之請作參同契解一編中所著辭率皆直指漏露丹秘會無¶
<pb:CK-KZ_JY141_01p006b>¶
留機寶欲開後學冥昧之途不敢爲古書幽深之語子能謀爲¶
傳行計善行豈小哉僕旣受其書篝燈靜讀玄玄之妙朗在目¶
前不惟魏君本旨赫然彰明而諸經書所秘而不敢言者且昭¶
揭同契者指南也敬募諸有緣相光而鋟之梓所冀磀相授受¶
參同契者指南也敬募諸有緣相與而鋟之梓所冀遽相授受¶
同志甲覽因交悟解立登眞玄其或有未能盡愁淵微猶俟夫¶
師之親指者則亦未免爲旁門邪徑殊術臆說似是而寶非者¶
亂惑也後之覽者願加之意¶
¶
¶
<pb:CK-KZ_JY141_01p007a>¶
* 參同契跋¶
當間先蓮高象先詩雲金碧龍虎參同契留爲萬古丹中王又¶
古今諸仙多尊參同契爲丹法之祖蓋古有金碧龍虎經辭寡¶
意今世人莫曉至漢魏君伯陽演經爲契魏君越之上盧人今¶
越之公庫頒行惟以彭曉箋義而爲善本然世氏遷革今所行¶
者已非彭眞獨首敘光明鏡圈得魏君之旨至於諸家之註皆¶
以旁門附會故張平叔慨嘆世人將仙經妄行箋註者是也抱¶
一先生陳君自淮游浙學者以是書質其椇僞蓋世之好異之¶
士或以參同契爲僞書猶今所行麻衣之易也愚師事抱一先¶
生最久親聞奥論謂魏君以伯陽自名寶老氏之化身也而參¶
<pb:CK-KZ_JY141_01p007b>¶
同契辭章近古全述眞機寶魏君之言非常人所可擬述也猶¶
麻衣之易寶陳希夷記錄麻衣之言非世儒可道而或者妄傅¶
以爲已作惑譔後人是猶貪天之功豈不獲罪於天耶愚聞是¶
語心融意釋因請抱一先生爲之註然而先生無心事事不可¶
以筆硯免愚時以一二段求釋其旨嵗月旣久言成全編敬命¶
梓工以傳同志噫金碧經待參同而始顯參同得先生解而始¶
明是猶春秋之有左傳又得杜預爲之釋也上天憐憫學道者¶
流生先生於斯世發明丹經之秘奥學者秘而傳諸母貽輕泄¶
漏慢之譴不勝至禱時端平改元正旦希微子王夷焚香再拜¶
誓民敬跋¶
<pb:CK-KZ_JY141_01p008a>¶
重刊道藏輯要¶
　參同契目錄¶
　卷上¶
　　上篇¶
　卷中¶
　　中篇¶
　卷下¶
　　下篇¶
　　　法象圖¶
　　　寅申陰陽出入圖¶
<pb:CK-KZ_JY141_01p008b>¶
　　　五行相得而各有合圖¶
　　　鼎器歌¶
　　　希識子王夷後序¶
¶
¶
¶
¶
¶
¶
¶
