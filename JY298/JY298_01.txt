#-*- mode: org; -*-
#+TITLE: 華蓋山浮邱王郭三真君事實
#+DATE: 2011-11-02 11:14:36
#+PROPERTY: kxid KX286
#+PROPERTY: title 華蓋山浮邱王郭三真君事實
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0778
#+PROPERTY: id JY298
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY298_01p026a>¶
* 華蓋山三仙事實序¶
仙道自古尚矣而世之紀錄或不得其詳焉間因其微而病其¶
著一斥之以眇茫恠誕者有之又孰知其靈蹤異跡昭赫彰著¶
信有不可揜焉耳其可均謂之誣哉撫之崇仁華蓋山又曰寶¶
蓋山浮邱王郭三眞之祠也浮邱者與容成子黄帝遊周末授¶
靈王太子晉漢授詩於申公與楚元王友度王褒以仙卽古浮¶
邱公也或傳王方平云郭乃王氏族因託邑尹姓猶未之詳然¶
以代稽之至人神化因時而顯固或然矣而託姓之說亦鄙諺¶
不足取也迨晉元康間王郭始師事公永平二年二月一日二¶
仙上升則是山由晉始著稱矣按紫清白眞人云公生於商仕¶
<pb:CK-KZ_JY298_01p026b>¶
於周隱於漢化於晉至隋開皇間尚留巴陵華蓋山也宋元累¶
旌以封諡若山之曰華林山衡州小廬山潭州浮邱山江陵之¶
寶蓋山歙縣宣州太平州金華俱有黄山皆三仙遺跡也當是¶
時名卿鉅夫若顏魯公李宗諤李沖元吳文正虞文靖輩之記¶
審矣而廣錄所載凡旱癆疾疢禱祠縈襘之應在在有之故所¶
奉祠宇亦不下百餘是豈非至神無方而能然乎余少慕靈跡¶
洪武己巳獲謁祠焉壬申奉¶
旨降香于山皆有異徵暨配孔氏累疾叩輒應永樂甲申秋復¶
謁夜夢白衣仙坐臥內翌日登峯頂初雨晝息天燈夜現山麓¶
九月朔日竣事畢紫玄洞現圓光大如室芒彩華煜若仙居其¶
<pb:CK-KZ_JY298_01p027a>¶
中予再拜遂辭殆還感至德之神亟欲叙其異焉噫是非目覿¶
耳濡其能盡信之哉且夫眞仙神化蓋不世出其靈質仙風皆¶
天眞法慧所至故其神庥靈貺垂澤萬世而不泯其亦宜矣而¶
兹山穹秀卓絕迥出遊氛浮埃之表孰無雲軿霞躅往來陟降¶
於其間也其可失所紀歟惜先後所述多庸鄙弗典願飾而未¶
遑今年夏蒙¶
旨纂修道典謹以是錄正而附之因叙其實於首使千萬載之¶
下知慕夫仙者庶不以眇茫怪誕視也乎而生民蒙惠之大昭¶
之國祀與兹山齊久不其偉歟時永樂五年端陽節正一嗣教¶
道合無爲闡祖光範眞人領道教事四十三代天師張宇初齋¶
<pb:CK-KZ_JY298_01p027b>¶
沐謹序¶
¶
¶
¶
¶
¶
¶
¶
¶
¶
<pb:CK-KZ_JY298_01p028a>¶
華蓋山三仙事實序¶
死而有靈之謂神長生不死之謂仙道不同也神往往能禦災¶
患芘生民仙志在修鍊飛升而已鮮有推德以及人者惟華蓋¶
三仙則不然禱雨雨應禱疾疾瘳求嗣而得嗣求藥而得藥四¶
方之人蒙福者眾此所以羣然傾心而起敬也歟觀顏魯公碑¶
載本末甚詳但稱晉元康三年二月一日二仙上升攷之晉史¶
無所謂元康有永康而已豈公筆誤邪因識其疑以竢知者景¶
定辛酉九月朔崇禧散吏約山朱煥敬書¶
¶
¶
<pb:CK-KZ_JY298_01p028b>¶
¶
¶
¶
¶
¶
¶
¶
¶
¶
¶
<pb:CK-KZ_JY298_01p029a>¶
** 華蓋山三仙事實序¶
稟造化而生者人也妙造化而運者神也峙然爲造化之重鎮¶
者山也山以神而靈人以神而安神居其山人崇其神而能敬¶
其山此理勢之然也撫州華山三峯聳雲爲江右絕嶺乃浮邱¶
王郭三眞君飛升得道之所國有旱澇則禱之民有疾疫則求¶
之危可轉而安禍可轉而福叩心一萌其應如響終歲朝謁不¶
絕於秋尤甚景定庚子九月朔旦祥偕里人王克明羽衣郭守¶
成詣山朝拜忽睹殿宇輪奐一新裝嚴壯麗乃夜醮于壇事畢¶
覩當山住持延茶語話議論清灑爽氣逼人待人接物禮貌温¶
如且無嗜利之心眞神仙地位中人從而詢之乃陳其姓元應¶
<pb:CK-KZ_JY298_01p029b>¶
其名顯者其字荆山其號也且言往來江湖已二百四十甲子¶
矣蔣山金壇黄鵠開元玉笥承天南嶽壽寧華林壽聖平江乾¶
元皆嘗爲之領袖祥笑而詰之曰捨彼瑤宫瓊宇而居此參天¶
之山頂去清華而然寂寞得無慕道若王郭之慕浮邱者乎荆¶
山肅容儀之過矣予豈敢當姑舍是但弔於仙眞有請於予焉¶
三眞之棟宇翬飛矣三仙之像貌裝嚴矣但缺實錄昔亦有之¶
歲在戊午炎帝炳靈竟爲灰燼今不復存子能爲山間鋟梓乎¶
祥等夙蒙仙惠聞言而悅遂諾其請翌日與王兄再炷瓣香敬¶
對三眞誓刊此錄洎歸徧求其本始得道士黄彌堅所纂者紀¶
載頗略備述三眞受累朝之封命歷代名公之序記修鍊升舉¶
<pb:CK-KZ_JY298_01p030a>¶
之顚末靈顯感應之實跡視黄本差詳而互有得失祥等不愧¶
愚庸集二本所長列爲一十四卷未敢校正其是非姑存本以¶
竢知者雖然華山乃江南重鎮三眞乃華山靈神福澤於人多¶
矣必有民中之秀出校正其是非儻改而正諸不亦宜乎時景¶
定辛酉貞元節廬陵佩籙弟子劉祥王克明百拜齋沐謹言¶
¶
¶
¶
¶
¶
<pb:CK-KZ_JY298_01p030b>¶
¶
¶
¶
¶
¶
¶
¶
¶
¶
¶
<pb:CK-KZ_JY298_01p031a>¶
** 華蓋山三仙事實序¶
浮邱公事跡多見於傳記諸書故學者類能言之惟王郭二眞¶
之仙道非顏魯公及李沖元採摭其行實記載其本末則知之¶
不能悉也觀其服膺師訓跋履山川不憚險遠積功累行愈顯¶
愈微此老子所謂爲道日損損之又損以至於無爲之謂歟吁¶
神仙之學豈易至哉夫何吾黨之士學夫子之學而鮮克臻其¶
域者果能以二眞之學移以學吾夫子之學有不至其至者哉¶
是足以爲吾儒之勸也惜乎刊板毀於壬辰兵亂人鮮克聞主¶
兹山之祠者江碧澄氏營搆殿亭寮宇旣畢復慨念兹山靈響¶
若此而事實將遂湮微是不可不急也乃購求全集較其殘缺¶
<pb:CK-KZ_JY298_01p031b>¶
勸率好道之士合力繡梓以廣其傳有德容孔氏者玄妙觀之¶
管轄也爲督其事又得在城沙氏友和者捐資以足其美於是¶
不數月而功畢仙之德澤濟人之多而感人之深如此也俾余¶
爲序余四世祖綠峯兄弟起廢玉庭觀而新三眞及眾聖之像¶
復架屋臨紫玄之崖以爲隱息之所雖經劫火而至今名舊張¶
家寮焉其忠厚不沒人善有自來矣今得聯名仙籍斯幸矣又¶
何辭夫碧澄資質温純待眾以寬不汲汲於利惟以營造修葺¶
爲務每曰此吾輩分內事也使居是山者人人能如碧澄之用¶
心勤力以奉祠祀則兹山之興復也不難矣碧澄字源遠今四¶
十三代天師至山嘉其年少而克守清規撫景賦詩若干首俾¶
<pb:CK-KZ_JY298_01p032a>¶
收之賜以職劄爲改今名云此亦兹山之盛事也故併及之青¶
龍在辛未歲夏五月南村鄕友張顏序¶
¶
¶
¶
¶
¶
¶
¶
¶
<pb:CK-KZ_JY298_01p032b>¶
¶
¶
¶
¶
¶
¶
¶
¶
¶
¶
<pb:CK-KZ_JY298_01p033a>¶
#+PROPERTY: JUAN 001
<pb:CK-KZ_JY298_01p033a>¶
* 華蓋山浮邱王郭三眞君事實卷之一¶
　　　　　　　　　　　　　@by玉笥山道士沈庭瑞述¶
按太平御覽云歙縣西北有黄山高一千一百八十仞豐洛水¶
出焉天寶六年勑改北黟(音伊)山其山有摩天戛日之高霞城洞¶
室巖竇瀑泉無峯不有山中峯乃浮邱公仙壇彩霞靈禽棲止¶
其上世傳黄帝嘗命駕與容成子浮邱公同遊會于此昔有人¶
到壇所忽見樓臺煥然樓前有蓮池左右有積鹽積米遂歸引¶
人取之了不知處山下時聞山上仙樂之聲又按九域志云宣¶
州亦有黄山乃黄帝與浮邱仙人鍊丹於此浮邱仙壇正在天¶
都峯太平州亦有黄山一名浮邱山乃浮邱養仙雞之所¶
<pb:CK-KZ_JY298_01p033b>¶
　　
** 浮邱公度周靈王太子王子晉¶
王君名晉字子喬亦名喬字子晉周靈王太子也生而神異幼¶
而好道雖燕居宫中往往不食端默之際累有神仙降之雖左¶
右之人弗知也常好吹笙作鸞鳳之音聲貫行雲響滿宫掖白¶
鸞延頸鼓翼集而聽之奇禽異鳥率舞庭砌以爲常也一旦天¶
台山神仙浮邱公降授道要使修石精金光藏景鍊形之法是¶
時靈王二十二年穀洛鬭將毁王宫王欲壅之太子晉諫之王¶
弗聽卒壅之不從子晉之諫¶
　　
** 浮邱公授丹與王子晉¶
子晉諫王不從以忤旨退居別宫齋戒思浮邱公公密降其室¶
<pb:CK-KZ_JY298_01p034a>¶
賜以靈藥接以登嵩山後數年友人桓良遇子晉於緱山之上¶
謂良曰七月七日我當升天可與故人會別也至是故人與桓¶
良羣官登山見子晉棄所乘馬於澗下飲齕如期子晉乘白鶴¶
揮手謝時人升天而去是時羣官拜別迴拜所乘馬馬亦飛空¶
而去今惟拜馬澗存爲子晉今爲右弼司侍帝宸主領五嶽眞¶
人年少身長八尺項負圓光並載雲笈王氏傳¶
　　
** 浮邱公授詩學與申公¶
漢書言浮邱伯吕后時猶在長安楚元王交及申公從之授詩¶
學蓋齊人也浮邱漢時隱於儒生猶老子之隱於柱下也¶
　　
** 浮邱公度王褒¶
<pb:CK-KZ_JY298_01p034b>¶
王褒字子登漢安國侯陵七世孫黄門侍郎揩之子以元帝十¶
三年乙酉生少勤墳典大將軍王鳳辟爲從事高蹈不屈年四¶
十三跪辭二親求學長生之道入華陰山寢息空林鳥獸爲侣¶
轗軻辛勤亦云至矣如是九年大雪摧林空巖無侣殆將殞斃¶
而精誠不迴至眞玄感夜半聞簫鼓之聲須臾漸近千乘萬騎¶
浮空而來神人各乘三雲之輦手把虎符停駕而言曰吾太極¶
眞人西梁子文也一眞人曰吾華蓋上公浮邱伯也聞子好道¶
劬勞山林誠可愍也褒叩頭千萬願授長生之道太極眞人曰¶
吾等主神仙之司憫子有志故來相過乃以太極青精飯上仙¶
靈方授之浮邱伯授以五靈夜觀之道雲琅冰霜之珍再拜而¶
<pb:CK-KZ_JY298_01p035a>¶
服之於是身有金映項生圓光能飛行萬里受神策拜爲太素¶
清虚眞人領小有天王主三元四司給玉童玉女各三伯人得¶
乘八景飛輿出入上清今麻姑小有天仙王峯亦眞人所理載¶
王氏傳旴江志¶
　　
** 浮邱公遺跡¶
豫章職方乘云昔浮邱公隱於華林山故山之南一峯號曰浮¶
邱其山三峯皆卓拔高險危秀周回百里不生惡草及猛獸有¶
三觀曰浮邱今在豫章奉新縣西南五十里及有華林泉亦是¶
浮邱遺跡又太平御覽云衡州有小廬山一名浮邱山在縣西¶
一百八里高六里三千步東西二十里南北四十里言其山似¶
<pb:CK-KZ_JY298_01p035b>¶
九江廬山故曰小廬山又古老傳說浮邱公上升之所兼有道¶
觀存焉又九域志云潭州亦有浮邱山江陵府有華蓋峯皆浮¶
邱遺跡¶
　　
** 唐神武皇帝遣使詣華蓋山華林山投簡¶
大唐開元神武皇帝李隆基命是乙酉八月降誕夙好道眞願¶
蒙神仙長生之法位忝君臨不獲朝拜謹令高士孫智良齎信¶
簡投剌浮邱石室以爲金龍驛傳(以青瑤刻之)¶
　　
** 山圖雜載¶
宋朝翰林學士李宗諤所修圖經云寶蓋山在縣南二百里高¶
二十二里山形如寶蓋因以爲名絕頂有王郭二眞君壇¶
<pb:CK-KZ_JY298_01p036a>¶
唐魯郡公顏眞卿所紀王郭二眞君碑云按地圖得屬邑崇仁¶
縣華蓋山王郭二眞君壇存焉¶
宋朝錫命加封詞誥與夫實錄銘文皆曰華蓋山今二名並書¶
之以詔來世¶
　　
** 唐撫州崇仁縣橋仙觀王郭二眞君碑銘¶
　　　　@by金紫光祿大夫行撫州刺史上柱國魯郡開國公顏眞卿撰并書¶
粤以江南之地佳麗垂名山嶽之間宛有仙洞予祇膺聖澤廉¶
察臨川一日按地圖得屬邑崇仁縣華蓋山有王郭二眞君壇¶
存焉欣睹異事未原其始他日公餘因令軍將往山下訪求碑¶
銘果得一石記乃隋開皇五年焚修道士李子眞於壞碑上再¶
<pb:CK-KZ_JY298_01p036b>¶
錄出其文則知王郭二眞者仙不顯名王則方平之再從郭乃¶
王之族弟也始於金華山修道以圖輕舉尋遊洞府自玉笥將¶
之麻姑洞中道經一山問故老曰此爲何山對曰巴陵華蓋山¶
也二眞君相與言曰此山福地名亦異焉因求卜止再鍊神丹¶
山下父老詣而再拜曰敢問眞人之名字曰吾等修志於虚無¶
不欲述焉後有一道士來謁敢問眞人之師曰吾師浮邱先生¶
先生則上界大仙也頃於金華山遇焉二眞君能走石飛符興¶
雲致雨或有人苦疾暴亡往而吿之卽飛符以救之嵗將大旱¶
卽致霖雨以濟之至晉元康三年二月一日綵雲連晝仙樂喧¶
風二眞君乃驂鸞駕鶴冉冉上升今上升之壇及浮邱先生之¶
<pb:CK-KZ_JY298_01p037a>¶
壇存焉其後立觀焚修境邑將旱若詣壇禱之則雲雨立應美¶
乎故事昭然仙蹤儼若雖遺史籍安泯聲華鸞鶴對飛共作壺¶
中之客林巒疊秀別含象外之春因與府官議崇觀宇永列焚¶
修尋差軍將以公用錢詣山換殿宇門廊不日而回云工畢矣¶
子德慚好道任忝分符原始要終罕測沖天之日擒文染翰用¶
貽千古之芳銘曰¶
　玄牝之門存心養神學則彼眾得者幾人冉冉千古堂堂二¶
　眞丹成巖谷道應穹旻綵雲色煥仙樂聲匀遲日初麗桃華¶
　正新驂鸞拔俗駕鶴超雲言歸紫府笑別芳晨山存華蓋長¶
　含異春恩流豐澤用濟烝民浮雲勢速好月生頻儼若聖址¶
<pb:CK-KZ_JY298_01p037b>¶
　永播清芬¶
　　
** 三眞記¶
　　　　　　　　　　@by江南西路轉運司李沖元撰¶
臨川山秀水靈頗多前代神仙遺跡丹井仙壇往往雜出於圖¶
記文字間可以考信而崇仁華蓋山王郭二眞君祠靈跡尤著¶
唐顏魯公取隋開皇五年舊碑所載事爲記不著名字州里而¶
世系復舛謬惟曰於金華山遇浮邱公授教後居此常山能飛¶
符走石興雲致雨使死者甦病者起以晉元康三年上升當時¶
人有問眞君名字者皆秘而不言其後州縣歲時水旱禱之立
應而郡人男女疾疫祈禳無不之至走旁郡數千里人皆恭敬¶
<pb:CK-KZ_JY298_01p038a>¶
齋潔然後敢登山不爾風雷雨雹虎豹虵蚖蜂蠆之變立至祠¶
中併立浮邱公像山上猶有仙壇存焉熙寧中州以王郭異事¶
上之朝廷神宗皇帝詔封王爲冲應眞君郭爲誠應眞君而偶¶
遺浮邱公事故旌號不及元符二年洪州夏不雨民有憂色右¶
正言王公桓以漕使權領州事聞三眞人感應如此乃蔬食齋¶
居遣崇仁縣主簿葉祖文詣祠下迎請眞像至府城率僚屬迓¶
於城門之外館於天慶觀中陰雲隨至焚香懇禱雨卽大霔三¶
日始霽稼穡勃興郡人歡呼嘆未曾有莫不德公之賜公曰浮¶
邱爲二眞人師而褒禮未加甚非所以嚴奉高眞之意乃符臨¶
川主者具浮邱公始末請命於朝廷而屬門吏李沖元考覈其¶
<pb:CK-KZ_JY298_01p038b>¶
事而記之沖元謹按劉向列仙傳稱王子晉遇浮邱公接以上¶
嵩山而漢書言浮邱伯吕后時猶在長安楚元王交從之授詩¶
學蓋齊人也唐林寶元和姓纂亦載浮邱伯云子晉師之而子¶
晉乃周太子然則浮邱公蓋又出於子晉之先莫知其來之遠¶
近意其漢時隱於儒生猶老子之隱於柱下也嗚呼神仙之學¶
古無有也自秦皇漢武好方士長生不死之術世始知有神仙¶
而劉向因之爲列仙傳獨載王子晉師浮邱公而浮邱公反無¶
傳然則當向時已莫得而考矣王郭當晉元康時遇浮邱則疑¶
若常在人間豈有意接引於後來耶夫神仙之學大抵宗本黄¶
帝老子以清淨無爲虚心寡欲爲本而佐以陰功密行及鍊丹¶
<pb:CK-KZ_JY298_01p039a>¶
服氣之術要之非超邁灑落者不能爲也方其混跡人間未必¶
有顯稱大抵以名爲深戒迨其仙去始著異跡使人知所向而¶
已此其用意豈淺識狹慮者所能髣髴而秦漢之君富有天下¶
窮兵黷式心侈意盈神荒氣蠹乃欲長生不死是果足以出造¶
化越古今乎然近世爲此學者反以釣名賈利僕僕公卿之門¶
求獻其說且偃然居之不疑自謂已當經崑崙涉太虚遊乎恍¶
惚之庭矣聞其風者至或危坐敬聽不敢竊議會不察其人眞¶
超然世表者乎歷觀前代諸仙皆卓絕不羣擺落塵累率有造¶
微參寥之致雖未御風乘雲伍跡人間而己不與世俗並軌方¶
駕矣推是心以往庶或近之王公高明厚德君子也頗以鄙言¶
<pb:CK-KZ_JY298_01p039b>¶
爲然故叙浮邱公事而併記之元符二年七月二十七日記¶
<pb:CK-KZ_JY298_01p039b>¶
#+PROPERTY: JUAN 002
<pb:CK-KZ_JY298_01p039b>¶
　　
** 二眞君實錄¶
　　　　　　　　　　　　　@by玉笥山道士沈庭瑞述¶
夫學神仙者皆累世修行積功盈德內修其心外潔其行如是¶
則世世卽有神仙降而爲師以傳至道道之成也功及於人功¶
之備也升而仙矣故經云積學爲眞人此之謂也華蓋山王郭¶
二眞君本汴州陳留人王則方平之遠孫郭乃王之族弟¶
　注一本云王郭二眞君本汴州陳留縣太原坊人遠祖方平¶
　也漢舉孝廉除郎中加至太中大夫黄門侍郎祖延嗣父死¶
　晉元帝時嘗進春秋義家素長厚累積善功母氏許夫人年¶
<pb:CK-KZ_JY298_01p040a>¶
　三十偶一夕夢月華滿室神光射人覺而有妊乃雙育二子¶
　精神競爽迥出儔品一名道想一名道意道想隨府尹之姓¶
　道意隨縣令之姓尹姓王令姓郭及長不喜塵事惟慕出家¶
　父母不能移其金石之志遂置疏與二子投師二眞執父手¶
　疏詣大梁天節山玄元觀禮浮邱公爲師師諱良本北海人¶
　也侍下元有二高弟子一姓黄名語一姓吳名質師承道學¶
　多涉嵗華備受寶錄晝夜不輟旣而二眞同志事師希求出¶
　離¶
二眞素秉仁孝節操高潔才智之優人莫能及而性樂神仙之¶
道始於本郡玄元觀出家師事浮邱公後因隨往金華山採藥¶
<pb:CK-KZ_JY298_01p040b>¶
浮邱遂委付黄吳二眞人曰宜精思勤修不日道成吾當付度¶
仍授二眞以導養之術二眞年幾三七曰暮行持終始如一師¶
嘉善之一日浮邱與二眞云吾有所往後會未期言訖忽失師¶
所在二眞朝夕傾慕泣禱于天誓欲再見本師以終道業忽一¶
夕夢神人告曰但向江南絕頂三峯卽可見也二眞旣獲祥應¶
不辭迂遠乃操瓢負笠直抵江南徧厯洞府¶
　注一本云尋至江南將入撫州道遊筆架山(今屬臨川縣西北五十里有觀¶
　曰永興)道過靈谷山其山危峻(去臨川縣東二十三里高四里一百步世傳二眞鍊丹於山中¶
　今立觀曰隱眞)入撫州謁州牧(牧姓阮名程)迎敬禮焉特送入郡東精舍¶
　安息(今立觀曰天慶舊名天寶)一日二眞出撫州城到玉笥山徧觀三十¶
<pb:CK-KZ_JY298_01p041a>¶
六峯洞天福地次上九仙峯正見華蓋山卓然特出二眞入作¶
　禮次到小峯駐舄久之(今玉笥山葆光觀前第二重案山有華蓋亭祠屬臨江新淦縣)復道¶
　過閤皁山(今山前小峯有王郭壇猶存屬清江縣)道遊豐城縣之富城少憩次¶
　日同造羅山之下(初有觀曰同仙後易名丹霞故地曰同造俗訛同早云)次升羅山之¶
　上遙見華蓋三峯(其名曰望仙峯)將之麻姑便道至一山見其獨秀¶
　羣峯環之下有小澗二眞登山少憩(今名中華山屬建昌軍廣昌縣東二十里)再¶
　經過一巖棲息久之(今屬南城縣東五十里地名石巖內有二仙祠)復至麻姑洞止¶
　遂覩昔日遠祖方平會麻姑之地乃登一山眺望四顧忽見¶
　向南三峯聳空(今二眞所登之山曰仙玉峯及三仙之祠山下觀曰大中祥符)¶
自玉笥山將之麻姑道見一山三峯聳空乃詢諸鄕老曰此爲¶
<pb:CK-KZ_JY298_01p041b>¶
何山對曰巴陵華蓋山也二眞相與言曰此山福地名亦異焉¶
我師遺言江南絶頂三峯處所想師必在其處遙拜敬禮¶
　注一本云二眞別麻姑望山西五七里一峯登覽(今名仙山南城縣西¶
　五里上有二眞君之祠)次別山王君先行至一橋款佇候郭君之來(今南¶
　豐有會郭橋)復見一山如筆峭拔聳空登而息焉(今有二眞之祠存焉在南豐縣¶
　西北四十里其山蒼翠插天見于數百里之外若歲大旱祈禱必雨又西漢吳王芮嘗於此山祭記萬軍因名曰軍山)¶
　又登一山卓望華蓋遺下一桃今有桃木猶存(属宜黃縣地名剌桑亦浮¶
　邱公遺跡也)復入撫州告別州牧出之西津望一山聳峻二眞相¶
　顧曰此山定佳遂登山四望則水秀山奇左拱右揖略少棲¶
　息因遺金一秉埋於山頂曰此山異日因是得名(今西津之金石臺乃¶
<pb:CK-KZ_JY298_01p042a>¶
二眞遺金之所故今有觀曰仙隱)次至銅山(今名峨峯山有觀曰龍泉)次至地名左橋望隔¶
　一山雲氣蒙覆有若黃龍升天之狀二眞登山顧笑曰此山¶
　亦可爲居民植福之場下山度橋次觀山形勢有山自溪左¶
　發足疊疊未易悉數行至地名七里山其勢獨雄乃相顧曰¶
　此山佳勝眞神仙修鍊之地於是前進五里則其山巋然左¶
　拱右揖前引後遮秀水前朝若百里宗派千山環拱似虎踞¶
　龍蟠二眞登山遂相與棲息於此時天色已晚清風徐來明¶
　月當空二眞依松陰之下談笑忘寐黎明南望山頂拜尋華¶
　蓋三峯拜訖雲霧豁然面前一直三峯如削遠出天表二眞¶
　喜曰此卽麻姑所見之山也我師重覩應在卽矣於是就山¶
<pb:CK-KZ_JY298_01p042b>¶
　鑿青石刻云超然蹤跡清若壺冰興隆萬世棲息千眞刻訖¶
　乃埋於所止於松陰之下曰他日時復一遊於此成道之日¶
　當福澤此邦之民迨今香火茂盛他所莫及鄉人初置茆舍¶
　三間號曰仙遊亭(今立觀初曰紫府後次曰昭清觀名仙遊山建殿嘗鋤獲丹鼎詳載相山志有顏魯¶
　公碑銘)二眞日夕遊憩于松陰之下鍊五神丹曰吾欲補五臟¶
　之眞氣益三田之精華丹就而服之入巴陵縣蒙令迎見焉¶
　(令姓夏字子嬰)送二眞入縣西道院安下(今立觀曰玉清舊名景雲)次日備齋講¶
　禮齋畢二眞少息於寓居二眞遂同出市訪問鄉老顧北巴¶
　陵想多勝處况此縣山水秀異風俗淳厚謂有人物應時而¶
　出有繼吾道行者焉遂遍歷管下(今皆爲奉香火道場)然後尋師行至¶
<pb:CK-KZ_JY298_01p043a>¶
　縣之西南百步之間有一地稍平坦前橫小溪遂化居民可¶
　就此置一道場建立尊像儻有灾咎宜於此崇善修福其後¶
　居民立名曰善修道院(今有觀曰善修舊名永崇)又至數十步之間度橋¶
　則曰橋似一去處於是臨眺觀覽顧曰此地之勝亦爲植福¶
　之場(今立觀曰無爲舊名義興)度江望東南行步憩于一坪上其後鄕人¶
　亦創亭曰仙亭(今立觀移額曰再興亭左舊有松一株其大數圍亦某手植云觀有孫尚書覿記載于志)¶
　又東南十五里之間望一地似可遊歷而無路可入遂繞遍¶
　山徑忽得路方登臨其地鄕人名其地曰遶山(今立觀亦曰遶山)自¶
　遶山便道數里間駐舄九日看閱經教升舉之後鄕人因立¶
　觀曰九眞望三眞之像則曰首經華蓋二眞嘗望縣治西北¶
<pb:CK-KZ_JY298_01p043b>¶
　有山可眺因登焉戲取石作塔以語鄕人有灾難宜於此禳¶
　度鄕人如其言皆獲應焉(今立觀曰凌雲舊名北塔青華山)次度水南二十¶
　里間登一坡謂曰此地亦佳(今立觀曰招華)次至東南四十里間遊¶
　覽至夜遂在張逸人家求宿張氏迎待甚禮詰其姓氏則曰¶
　吾等本姓王郭自金華至此往華蓋訪吾師浮邱焉餘外則¶
　不答後逸人因以其宅奉香火故立觀曰招眞次望西南至¶
　一坪曰此地宜種玉否則植芝草於田內可也棲息一日然¶
　後方往焉(今立觀曰玉田世傳蓋王眞君手植故呼曰玉田至梁時有眞人簫子雲始於此地種玉又更名玉¶
　田)二眞自金華來有從者姓華名大參逐二眞遍歷江南因¶
　至巴陵到地名斤村失二眞所在遂隱居小山今其山上有¶
<pb:CK-KZ_JY298_01p044a>¶
　　華蓋仙祠名華公山蓋華大隱仙之地也¶
於是尋到華蓋山果見其師師曰子等修眞之志誠難沮抑再¶
授以修眞鍊質之道二眞習鍊行持寒暑勿怠偶一日師謂二¶
眞曰子等之道今將成矣然無以澤民則功不能備(一云非能爲官澤民¶
何以立功)宜外習三五飛步之術(一云法)九一上清之法(一云文今鄧有功所進饒¶
洞氣於華蓋山得石函法書者卽此是也)以濟于時以全功行吾卽爲子奏名金闕¶
方升帝所(一云功行滿足)則爲神仙矣二眞依其言傳而習之元康元¶
年十一月二十二日(一云景元元年七月七日)浮邱公調琴於山北玉亭館¶
之西俄彩雲瑞靄彌谷連空仙樂喧轟儀仗偉集雲中有朱衣¶
捧詔言曰上帝詔浮邱先生上升之次盡以微言妙旨付度二¶
<pb:CK-KZ_JY298_01p044b>¶
眞浮邱先生卽駕龍輦凌霄而上二眞攀拜而別二眞修鍊於¶
其庵所常吐雲爲橋度至山之絶頂禮斗朝天其處立二仙壇¶
(故觀名橋仙今勑改曰崇仙)自後所習仙道愈加精確能走石飛符興雲致¶
雨遠近庶俗苦病急難詣而告者則飛符以救之歲或旱暵請¶
禱則澍澤以濟之其救灾拔難之功不可殫述又因修鍊大丹¶
丹成神彩靈光徹于象緯之間時掌天象者恠之奏于時君云¶
江南有瑞氣騰天此天子氣也君命臣以下議之朝論罔知所¶
謂於是命將遣師渡江搜訪時主將李元晏也元晏被命統兵¶
收伐旣至華蓋山下但見山之周迴紫雲瑞氣繚繞令軍士瞰¶
之二眞聞而笑曰吾儕修志虛無豈冀有上乃化仙兵布滿雲¶
<pb:CK-KZ_JY298_01p045a>¶
中與凡兵戲戰雖交鋒屢鬭竟無所傷士卒射之以箭但見箭¶
頭落地皆變爲瓦礫兵將疑懼(今地名戰坪與馬跡石猶存田家子今尚有收獲瓦頭箭)俄¶
又黑雲四集一方爲之晦冥將士戰慄進退莫能元晏等方悟¶
神仙叩首謝過願獲光明誓不敢干忤眞聖須臾雲氣頓捲祥¶
光赫然尋有桂枝寶弓自空而降光彩奇異非世間有元晏得¶
弓差人持進于朝具陳所以帝見而駭乃命百官辯之惟宰相¶
李仲甫奏曰此是上天神仙遊戲之弓斯蓋陛下聖德感召國¶
有至人且獲異寶百僚稱賀勑命元晏班師乃遣中使詔迎二¶
眞二眞辭曰吾等居山當福澤民庶竟辭召命¶
　注一本云詔使旣還奏對訖上遂再下勑命差使臣李仲德¶
<pb:CK-KZ_JY298_01p045b>¶
　同撫州刺史劉平暉臨川令黃思護巴陵令夏子嬰同詣華¶
　蓋山朝謝至晉惠帝時上升¶
晉元康三年二月一日王郭二眞亦在山北玉亭館奉玉皇詔¶
命上升乃留言鄕人曰吾去後若遇蟲灾旱潦疾苦急難艱於¶
嗣續於此禱祈吾當以福澤應之汝等但能忠孝君親持心平¶
直濟貧拔難隨力爲之此大功德也其或不忠不孝不義不仁¶
嫉妬諂曲之徒雖殫財竭產爲祀斷髮然身而至若不能首改¶
吾終不應之矣言訖王駕青鸞郭乘白鶴仙樂儀仗前迎霓旌¶
靈官後擁冉冉上升從辰至巳祥雲彩霞移時望之方沒所屬¶
具事以聞有旨應二眞經行之地並崇觀宇山東建仙林觀山¶
<pb:CK-KZ_JY298_01p046a>¶
南建南眞觀山北玉亭館建上仙觀山西二眞修行道院常吐¶
氣爲橋步至絶頂朝天禮斗之處建橋仙觀(熙寧八年奉勑賜爲崇仙觀)觀¶
前有一山若飛龍登天之勢乃浮邱先生常居之地謂之浮邱¶
壇仙弓降處謂之弓山仙凡兵交戰處號曰戰坪二眞上升時¶
有仙女奏樂處謂之仙女峯二眞朝天禮斗處號曰仙壇並爲¶
古跡升舉之後二眞所治處玉帝遣三十六員仙官一十八純¶
土地衛護之無令穢觸洎後如紫玄洞五嶽壇下馬臺鵝公垍¶
鹿頭山血木凹煎茶凹牛頭凹着暮峯淨水池投龍潭香鑪峯¶
並爲聖跡與夫所立觀宇是也自是郡邑歲遇荒歉蟲灾人罹¶
厄難凶禍詣壇禱之無不昭應遂使四方之民不憚其遠而至¶
<pb:CK-KZ_JY298_01p046b>¶
焉庭瑞久聞勝事未詳本末因訪求古跡遺銘得此實錄昭然¶
仙蹤儼若故備書以告來者¶
　　
** 勑封王郭二眞詔書¶
中書門下牒¶
準　詔中書門下神靈所在民實賴於庇庥利澤有聞朕豈忘¶
於褒顯撫州上仙觀王眞人郭眞人仙風高邈德施昭彰藐居¶
華蓋之名山深得浮邱之妙道一方走望無遠弗臻千里祈禳¶
有誠斯答蓋薦升天之美號以旌及物之陰功¶
　王眞人宜加號冲應眞君¶
　郭眞人宜加號誠應眞君庶期遐遠之人永被康禳之福故¶
<pb:CK-KZ_JY298_01p047a>¶
　兹詔示想宜知悉¶
牒奉　詔書如前牒至準　詔書故牒¶
　熙寧八年七月日牒¶
　　　給事中參知政事　吕¶
　　　禮部侍郎參知政事王¶
　　　吏部侍郎平章事　韓¶
　　　左僕射兼門下侍郎平章事王¶
　　神宗皇帝改橋仙觀爲崇仙觀牒¶
中書門下　牒崇仙觀¶
撫州奏據崇仁縣令郭峻狀準州帖差人齎到¶
<pb:CK-KZ_JY298_01p047b>¶
勑牒二道加號華蓋山王眞人爲冲應眞君郭眞人爲誠應眞¶
君差往祭吿置造牌額於上仙觀安遂躬親齎領前去祭告爲¶
無上仙觀宇所有勑牒權暫令橋仙觀看管尋檢會本山腳下¶
元有仙林南眞橋仙上仙四觀內仙林南眞上仙三觀並無觀¶
宇只有橋仙一觀存焉所蒙朝廷降到勑牒二道見權令橋仙¶
觀看管其上件古觀元未有正額係帳供申乞申奏賜勑額存¶
養道眾住持許令焚修專切看管賜到勑牒祇應祈禱州司所¶
據本官申述照會朝廷降到華蓋山王眞人爲冲應眞君郭眞¶
人爲誠應眞君置造牌額於上仙觀安置比來勘會得本山腳¶
下元有上仙觀等各是倒廢其地盡沒入官不敢專行蓋造只¶
<pb:CK-KZ_JY298_01p048a>¶
有相近橋仙一觀祖來觀宇尊像係存留名目並無勑額元有¶
水田六百餘把亦係收屯入官爲無人承嗣自來祈求本山只¶
有本縣道士一名在彼祇應伏緣今來已準朝廷降到冲應眞¶
君誠應眞君勑牒只在本處收掌州司欲乞就令所存一觀爲¶
上仙觀特降勑命賜一名額依舊存留元有尊像水田六百餘¶
把選差名行道士焚修祇應逐時祈禱看管降到勑牒候勑旨¶
牒奉勑並依奏宜特賜崇仙觀爲額牒至準勑故牒¶
　熙寧八年十二月二十八日牒¶
　　　工部侍郎參知政事元¶
　　　禮部侍郎參知政事王¶
<pb:CK-KZ_JY298_01p048b>¶
　　　左僕射兼門下侍郎平章事王¶
　　
** 哲宗皇帝封浮邱先生爲超應眞君¶
江西轉運司元符二年奏乞¶
賜浮邱先生封號準元符三年八月八日勑道本無心妙斯有¶
應精神之感發自窈冥美矣三仙澤乎一國活枯流涸屢報豐¶
年旣崇華蓋之封宜顯浮邱之學超升眞號式慰輿情可特封¶
超應眞人¶
　元符三年九月十六日¶
　　朝奉大夫權江南西路轉運副使借紫王桓徽宗皇帝勑¶
　　封浮邱眞君爲號寶誥¶
<pb:CK-KZ_JY298_01p049a>¶
準政和七年八月九日勑恢太始希夷之旨嘉惠萬方旣博延¶
山林遺逸之士以倡後學又尚論邃古有道者而褒顯之所以¶
昭欽崇之實意益天下之福也撫州崇仁縣崇仙觀超應眞人¶
研精觀妙知化窮神翱翔太虛後世所仰朕志加尚增賁强名¶
爰錫贊書姑示至意可特封浮邱眞君¶
　政和七年八月初九日奉¶
勑如右牒到奉行告浮邱眞君奉¶
勑如右符到奉行¶
　政和七年八月十五日下¶
　　　中書侍郎臣侯蒙¶
<pb:CK-KZ_JY298_01p049b>¶
　　　中書舍人臣賈　安宅¶
　　　太師魯國公臣　宣¶
　　　太師魯國公臣　京¶
　　　少保兼門下侍郎詹中¶
　　　門　下　侍　郎　深¶
　　　左司郎中陳　仲　宣¶
　　　吏　部　太　宰居中¶
　　　右　　　　　弼　缺¶
　　　左　　　　　輔　缺¶
　　　少宰尚書左　丞　昴¶
<pb:CK-KZ_JY298_01p050a>¶
　　　吏　部　尚　書　克公¶
　　　吏　部　侍　郎　煥¶
　　　員　 外　 郎　子詢¶
　　
** 理宗皇帝加封孚佑正佑顯佑眞君詞命¶
嘉熙丁酉十月二十七日準¶
勑寶蓋爲江南絶頂有唐顏眞卿記載存焉撫州崇仁縣華蓋¶
山崇仙觀浮邱眞君等比年以來靈貺彌者衛民扞寇焱遠舉¶
兮雲中啜水蠲痾厲遄驅於山左庸增美號式報洪休抑聞耕¶
鑿之民尤畏旱乾之虐其稽里諺毋作神羞可依前件特封孚¶
佑浮邱眞君正佑冲應眞君顯佑誠應眞君¶
<pb:CK-KZ_JY298_01p050b>¶
　嘉熙元年十月二十七日¶
<pb:CK-KZ_JY298_01p050b>¶
　
#+PROPERTY: JUAN 003
<pb:CK-KZ_JY298_01p050b>¶
　　
** 道士章元樞編華蓋山事實¶
按華蓋山峙於臨川廬陵二境之間其在圖則屬撫州崇仁山¶
之高三十有五里周迴四百餘里中有紫玄之洞卽浮邱公與¶
王郭二眞修鍊升舉之所華夷圖所載寶蓋山是也又按温州¶
永嘉縣亦有華蓋山其洞周迴四百里名容成太玉之天冲妙¶
先生李思聰有詩云山如華蓋勢穹崇霞織冰崖黛潑濃危聳¶
層霄數百里狂奔四海一千峯冷光突兀三生石老翠嶙峋五¶
粒松玉帝祠宮朱殿外遶壇花蘸水溶溶又按杭州餘杭縣亦¶
有紫蓋山其山有紫玄洞其得道之仙未詳載記惟崇仁之華¶
<pb:CK-KZ_JY298_01p051a>¶
蓋自晉以來靈響浸著州縣祈禱無不獲應有顏魯公碑沈仙¶
翁實録該載甚詳宋熙寧中本州守令以碑銘奏于朝特加寶¶
號若三眞顯化之地不知幾焉吾邑山巖猶可究竟異鄕蹤跡¶
難盡搜尋元樞自冠褐之後因訪問尊宿聞知詳細今逾一紀¶
矣念念三眞之跡而未原事實今者天與之幸得遇全文又得¶
李君公諺所箋注在前皆有依據歲月廷長香火愈盛或加剏¶
建在沈君尸解之後不載記傳使後來無由討論元樞輒不揆¶
庸愚廣加搜訪凡所目擊或得之傳聞無不悉書而備誌之將¶
以闡揚眞風皈崇聖化使四方之士修禳祈禱各隨其方而加¶
敬焉將見福遂願心無感不應所謂道在邇而不必求諸遠也¶
<pb:CK-KZ_JY298_01p051b>¶
儻能依二眞遺言平直忠孝濟貧拔難隨力爲之依此行持旋¶
卽昭應今有華蓋景跡并三眞隨方顯應之地凡是洞天福地¶
觀宇峯巖以至創立壇場悉皆譜錄於後¶
　　
*** 洞¶
紫玄洞迺浮邱先生王郭三眞君燕處之地檢校神仙圖錄功¶
　過之庭在第一峯之下萬丈峭壁之中洞之門面三陽之地¶
　象八卦之形上下懸絶東西壁立而洞旁有石髮石耳奇花¶
　異草怪石巨塊不可名狀惟三眞上升壇前可遙望崔嵬蒼¶
　石間隱然有石門二片青芝綠竹叢生洞巖白雲紫霧簇乎¶
　境阜懷藴金碧蓄洩風雷蓋上靈校籍于中神仙棲息之府¶
<pb:CK-KZ_JY298_01p052a>¶
　也厯代方士或忘命攀緣而上捫蘿踐草有若猿猱傍觀心¶
　膽爲碎由朝至暮將及洞門纔離數丈必有非常之風透體¶
　徹骨冷如冰雪不容前進仍洞府之限正如崑崙又若蓬島¶
　上闊下斂無階而升不過引手叩頭而返嗟乎仙聖異境非¶
　身能輕舉者豈造次到哉¶
雷洞在第一峯之陰嵌空懸絶四山瞻望無路可通天將雨霧¶
　則雷洞之間雲升一縷有若飛煙須臾蓊冥彌漫八表風雨¶
　立至雷電交馳神化倏焉莫測其妙謹按太玄仙品明科經¶
　略云浮邱王郭三仙眞君主隸掌吳楚分野人民生死罪福¶
　五穀豐歉水旱等籍故有仙官三十六員雷神諸司千將萬¶
<pb:CK-KZ_JY298_01p052b>¶
　兵各領其職也昔有塑工李某者自山上而下至中途忽見¶
　黑雲奔湧中隱隱如雷漸近霹靂一聲雲氣中間見雷神徧¶
　身皆青握斧駕車如是者三魂飄颺驚怖倒地及抵山下乃¶
　知一雨滂沱時山上日出纖雲亦無今麻溪溪上有雷公嶺¶
　亦二眞驅雷之地¶
　　
*** 凹¶
煎茶凹乃浮邱王郭三眞於此烹茶殆今名存¶
血木凹乃王郭二眞遣將吏收縛誅斬精魅之處血射其木所¶
　以名之距正壇七里¶
　　
*** 臺¶
<pb:CK-KZ_JY298_01p053a>¶
下馬臺乃浮邱眞君升壇下馬之所¶
著碁臺乃二眞弈棋之所¶
翻經臺乃二眞看經之所¶
　　
*** 嶺¶
退心嶺初登華蓋半山之腰一嶺橫踞愈高愈嶮朝拜之士至¶
此非篤志堅誠者未免退心所以名之¶
劍脊嶺在三峯之間兩旁下視萬丈懸崖僅有一徑遊人莫不¶
驚怖以謂如履劍脊也若志心稱三眞之號願賜祐助則履如¶
平地心安神定不以爲難¶
打鼓嶺李元晏於此置更籌謂之打鼓嶺又云擊鼓助戰之所¶
<pb:CK-KZ_JY298_01p053b>¶
　距崇仙觀二里¶
華大嶺乃王郭二眞隨從之僕名華大成道於此嶺朝參因以¶
　名之後訛爲畫樹嶺距崇仙觀三十里¶
　　
*** 坑¶
淨水坑朝眞之士於此盥漱淨穢之所¶
止馬坑浮邱公升壇於此止馬¶
𢀿坑仙瓢也王郭二眞洗瓢之所¶
止晚坑李元晏統兵至此值夜之所¶
納坑元晏公兵過州縣應副糧料於此納粮食¶
　　
*** 壇¶
<pb:CK-KZ_JY298_01p054a>¶
浮邱壇迺浮邱燕處之所今丹井猶存¶
王喬壇迺王子晉朝師浮邱之壇¶
著衣壇迺二眞著衣見師之處¶
五嶽壇乃五嶽聖帝僉議人間罪福之所¶
王郭壇乃王郭二眞遙望閤皂之地今載崇眞宮圖¶
上升壇屬建昌麻姑山丹霞洞仙王峯石殿後古老相傳乃浮¶
　邱公弟子清虛眞人王褒上升之地每歲春夏攝蟲形如蠅¶
　身入座砌壁使不害稼秋蟲脫殻化去靈驗非常迄今如是¶
　　
*** 巖¶
隱仙巖在第一峯之陽絶嶠人蹤罕到或攀援陟之者毛髮皆¶
<pb:CK-KZ_JY298_01p054b>¶
　聳及至則洞室空濛層崖晃朗世言昔有仙人隱居其中而¶
　歲久莫得傳焉¶
金雞巖乃浮邱養仙雞之所羽毛爲金色每歲大稔則金雞必¶
　現否則隱之近有樵者時於巖口拾得金雞屎其堅如石¶
龜鳳巖屬崇仁地名广石麻陂上距縣正南長安鄕二十四都¶
　其巖廣闊開朗中安華蓋三仙之像兼有石門丐福之士四¶
　序紛然凡所祈叩響答昭彰¶
禮石巖石峯圓聳勢欲傾倒如高簷下覆有若朝天禮斗之像¶
　橫徑三十餘丈中可容人正向朝瞰最高有華蓋仙亭向北¶
　處亦有窩泉清不涸俗名裏石¶
<pb:CK-KZ_JY298_01p055a>¶
華仙巖屬宜黃縣北三里仙桂鄕二都巖懸拱似橋又名橋仙¶
　巖下有觀曰元寶蓋王郭二眞經遊尋師之地高約二十餘¶
　丈深約四五丈橫闊十餘丈¶
　　
*** 丹井¶
浮邱丹井在山西玉庭觀仙殿前冬不涸夏不溢蓋仙眞之遺¶
　澤在焉玉庭觀舊爲玉庭館浮邱公調琴之所也王郭二眞¶
　君相繼於此修鍊冲升仙橋山橫陳乎其前仙女峯屹立於¶
　左眞神仙宅也至今丹井宛然時有光瑞宋末觀宇頽圮奉¶
　香火者視爲傳舍至咸淳乙丑有觀近進士張希逸號綠峯¶
　張炎發號清壺張普生號雲岫禮請葛溪冲虛觀道士無隱¶
<pb:CK-KZ_JY298_01p055b>¶
　吳好生遠來起廢於內給水濟人求之者無不應效張公著¶
　號天牖兄弟等又念靈跡不可湮晦遂出力鼎創法堂一所¶
　及勸率衆信重新修建仙殿門廊自此香火復興金精蕭冰¶
　崖酌此水有詩云仙家舊館玉爲庭白日山頭笙鶴鳴我來¶
　酌此丹井水洗我讀書雙眼明¶
仙人巖在建昌南城縣五十里有王郭二眞祠乃經行之地亦¶
　有隱仙蛻骨於巖者至今顯應¶
伏虎巖屬建昌距南城縣五十里王郭二眞跨虎過此迨今名¶
　存鄕人創菴崇奉仙祠又名虎巖山¶
　　
*** 景致¶
<pb:CK-KZ_JY298_01p056a>¶
玉庭舘浮邱調琴王郭敬聽之所自後浮邱冲舉王郭二眞亦¶
　於此地上升今名玉庭觀¶
雞鳴山李元晏統兵起早至此雞鳴故名¶
馬軍營元晏屯馬軍之所近有戰坪¶
百鹿源浮邱眞君燕居於此百鹿馴之因以名焉距玉庭館相¶
　近¶
弓山王郭二眞遣仙兵與李元晏凡兵戰罷雲中墜下桂枝弓¶
　一張於此山迨今名存其地多生弓弦藤蓋當時遺跡也¶
鵝公垍仙鵝展翼之所今仙鵝池祈眞觀例係顯跡¶
掣傘洞朝仙之人到此多有被疾風掣去傘者¶
<pb:CK-KZ_JY298_01p056b>¶
鍊墨竈距崇仙觀稍遠與烏龜峯相近乃真仙製墨之所¶
鍊丹井在第二峯之側香潔而味甘居山者藉此而飲每歲冲¶
　升之月傍有仙鶴花產焉¶
煎茶泉在第三峯之下二眞嘗取水烹茶¶
　　
*** 奇異¶
瓦箭王郭二真化李元晏凡兵所射之箭落地皆變化爲瓦至¶
　今彼地有之猶有人得之者¶
瑞鑪三峯之上自產之物仰覆三層其形甚古可辟瘟灾故名¶
　曰瑞鑪人能至誠叩禱隨意掘地卽獲否則終日求之不得¶
　自晉迄今不知幾年而瑞鑪之感應愈掘愈有未嘗吿盡圓¶
<pb:CK-KZ_JY298_01p057a>¶
　齊堅潤儼如陶冶之爲聖化如此¶
橫兠王郭過江以木橫江而渡今謂之橫兜其樹尤存又名橫¶
　槎屬崇仁鄕¶
丹砂王郭二真君在聖寶山撒丹砂於山頂悉化爲石其圓麗¶
　宛若丹砂一名藥圓子¶
石甲王郭二真君化凡兵甲胄器械悉皆變化爲瓦使無所施¶
　爲其勇山下亦有老宿收得者¶
石髮多生紫玄洞上洞下精細如髮可爲蔬茹又聞亦可繫縳¶
　物色一名王郭線或有人得之將與葷味同煮卽化爲水¶
馬跡正在戰灘乃當時李元晏所戰之地迨今馬跡騾跡石上¶
<pb:CK-KZ_JY298_01p057b>¶
　猶存¶
虎跡石距上仙觀近乃常日王郭二眞跨虎於此少憩遺跡尚¶
　存又名虎跡石在崇仁河亭上路傍¶
　　
*** 祥瑞¶
金燈生於清夜必天氣朗清山寒風寂乃見初生三五十點散¶
　爲一二百巵合而復散少則復多須臾之間百千萬點上下¶
　相接星燈渺蒙相映¶
金船有如星之移躔霞之曉夕亦若飛煙一抹過電駿奔其狀¶
　靡常隱顯莫測¶
圓光圓若車輪或大或小現於紫玄洞上五色輝華光芒奪目¶
<pb:CK-KZ_JY298_01p058a>¶
　歲當冲升之時及良辰吉日眞仙降現於其間或一位或三¶
　位見者皆獲禎祥¶
仙鶴間或翔現鄕老傳云往古鶴現多是三隻最巨白餘小者¶
　不可數記多在一二百隻宋之國初尤甚近歲雖現祇三隻¶
　而已¶
靈芝世傳三峯之內產紫芝玉芝金英草太清草仙木英芝皆¶
　山中得道遇焉¶
仙藥三峯之上草木世有疾者禱而採服無不愈者¶
朝元相宋紹興中八月晦日道民曾彥通詣山朝拜至第二峯¶
　日方午忽祥光屬天只見朱砂大擁一輪圓光直上頂門出¶
<pb:CK-KZ_JY298_01p058b>¶
　五色金光圓光中有聖像衣上清服秉簡朝天是時同行謝¶
　有成亦見之鄕老謂之朝元相輪曠歲或一現¶
投龍潭正在紫玄洞之下昔朝廷嘗遣使投奠金龍玉簡潭深¶
　無底鄕人每於此祭賽求雨謂之打龍潭¶
藏書源正在紫玄洞之下萬丈峭壁有樵夫曾誤入其中獲金¶
　經數卷持歸夜夢道士三人來取次日奉還尚留下他日再¶
　遊不得其路迨今其書猶存字不可認歲旱坊團迎書叩雨¶
　旋獲昭應距玉庭觀近¶
大雨鼎俗名黃水桶其初出之際本自山間每鄕坊迎請禱雨¶
　立獲感通乃二眞所爲之鼎或傳云今爲天官所取不復有¶
<pb:CK-KZ_JY298_01p059a>¶
　也¶
流珠坑正在此山之北乃當日二眞遺珠使龍戲逐之地迨今¶
　有珠潭及珠坑距本山近¶
石崖靈篆在紫玄洞上嘗有志人遊隱仙巖過一巨石復有可¶
　行之地見峭壁之上有篆文光彩煥然筆勢遒勁因以小石¶
　記于片石持歸同志者卜日再往時晴日方午大雷震動疾¶
　風甚雨走石揚砂摧折巨石不復再見而靈篆得傳於世矣¶
　　
*** 靈篆¶
¶
¶
<pb:CK-KZ_JY298_01p059b>¶
¶
¶
¶
¶
¶
¶
　此篆本山道士散施四方可辟萬邪治療百病凡妖惑疫疾¶
　用此制之無不珍滅在在處處神物護持¶
收食苗蟲歲歲至栽插之後應諸傷苗害物之蟲盡皆收攝在¶
　山周迴巖穴之間殿廡道院等處如毬堆積不可勝數居山¶
<pb:CK-KZ_JY298_01p060a>¶
　者指曰香蟲不尔則飛襲擾人揮之莫去及乎稼穡登場方¶
　令散去¶
毛公庵在第二峯之陽故有基址藥臼存焉¶
　
*** 十二峯¶
浮邱峯江南福地華蓋名山絶頂之所號曰正壇位應浮邱真¶
　君¶
王仙峯位應王仙真君¶
郭仙峯位應郭仙真君¶
仙女峯三仙上升仙女奏樂之處¶
香鑪峯變現瑞鑪之所朝拜士庶多有求得者¶
<pb:CK-KZ_JY298_01p060b>¶
五真峯浮邱王郭三真君及黃仙吳仙五人燕寓之所¶
綠竹峯王郭二真君手植綠竹之所¶
駐仙峯地名斜田上有三仙殿宇¶
集仙峯地名苦竹其上皆箭簇石光瑩可愛山之下靈泉出焉¶
　冬夏不竭¶
白銀峯地名烏龜坪¶
道嶺峯在崇仁鄕三十八都上有三仙祠¶
石榴峯在崇仁鄕五十一都當日二仙曾遺石榴於其地距咸¶
　口觀之北¶
　　
*** 三十六福地¶
<pb:CK-KZ_JY298_01p061a>¶
天節山玄元觀¶
婺州金華山¶
筆架山永興觀¶
玉笥山華蓋亭¶
撫州天慶觀今玄妙觀¶
靈谷山隱真觀¶
閤皁山王郭壇¶
同造山丹霞觀¶
羅山望仙觀¶
廣昌中華山¶
<pb:CK-KZ_JY298_01p061b>¶
建昌軍麻姑洞¶
仙王峯祥符觀¶
南豐縣會郭橋¶
南豐縣軍山¶
仙巖山元寶觀¶
金石臺仙隱觀¶
峩峯山龍泉觀¶
仙遊山昭清觀¶
景雲玉清觀¶
永崇善修觀¶
<pb:CK-KZ_JY298_01p062a>¶
義興無爲觀¶
石步遶仙觀¶
看經九真觀¶
北塔凌雲觀¶
繆坊招華觀¶
逸人居招真觀¶
芝草山玉田觀¶
響石寶臺觀¶
玉亭上仙觀¶
雲橋崇仙觀¶
<pb:CK-KZ_JY298_01p062b>¶
　已上靈跡並詳載沈仙翁述二真實錄注更不重書¶
吉陽徊仙觀王真君修真之暇經遊吉州登吉陽山憩於山下¶
　徘徊良久壇前樟木其大數圍乃王仙手植樹下有丹竈至¶
　今存焉今徊仙觀屬廬陵縣距城四十里¶
太和迎仙觀郭真君經行到吉州太和縣距縣六十里觀曰迎¶
　仙乃郭真君遊憩之所王真君來會郭真君迎之於此云¶
駐舄佑仙觀王郭二真離迎仙十里之間駐舄利佑民庶今立¶
　觀曰佑仙距太和六十餘里¶
洞口王仙觀吉州太和縣距縣百里地名九州洞口上有王仙¶
　山觀傍鍊丹竈猶存并手植紫荆花樹其大數圍至今花時¶
<pb:CK-KZ_JY298_01p063a>¶
　不減晉時觀亦名王仙云¶
値夏太霄觀吉州廬陵縣地名值夏有觀曰太霄乃王郭二真¶
　經過之地正值盛夏因以名焉至今鄕老呼其地曰値夏¶
大篙渡永興觀王郭二真之吉州近城十五里阻大江舟人見¶
　難二真取篙擲水乘之而過兩岸觀者瞻敬今名大篙渡登¶
　岸處有觀曰永興檢法曾大鼎云二真到日盛暑蚊子如市¶
　二真以扇驅之誓曰蚊蚋遠去至今永興獨無蚊蚋¶
<pb:CK-KZ_JY298_01p063a>¶
#+PROPERTY: JUAN 004
<pb:CK-KZ_JY298_01p063a>¶
　　
*** 宫觀¶
浮雲觀屬本邑地號明村距縣三十五里實崇仁鄕二十一都¶
　乃華蓋祠至唐鄧葉二仙亦嘗棲止其地¶
<pb:CK-KZ_JY298_01p063b>¶
雲元觀在縣正南地名龍源山頂有華蓋靈蹤以遺文考之其¶
　山起於晉泰始間實浮邱真君濟衆之所¶
延壽觀在縣西南十五里興觀之由本鄕民迎華蓋禱雨獲應¶
　因立祠宇宋元豐間重修堂殿¶
洞雲觀距縣南二十里本華蓋祠宇是觀起於唐代聯數百祀¶
　迄宋慶歷丙戌重建峯巒環擁亦佳地也¶
祈真觀在本縣青雲鄕四十二都本華蓋道場宋太和中有仙¶
　鵝七隻向望自華蓋而來下門外池中乾德間二百餘隻聚¶
　於觀之松篁開寶中亦現侍郎樂史爲之記去觀三里有湯¶
　泉病疥者浴之必愈丞相無盡居士作漕江西經遊其地有¶
<pb:CK-KZ_JY298_01p064a>¶
　詩曰誰知馬上腰金客洗盡塵埃換玉顏邑中孫公懋亦有¶
　詩賦湯泉¶
靈興觀在縣南三十里本祠華蓋香火至崇寧丙戌之間觀宇¶
　落成兼主太浮山淳熙乙巳章元樞作記¶
洞仙觀距縣東南五十里屬禮賢鄕二十七都地名西源田心¶
　山額東華仙奉華蓋鄰都有太華山¶
鄧林觀距邑溪南奉三仙香火近有助道五通之祠¶
白鶴觀距縣東北三十里地名譚坊又名三清山¶
清溪觀距縣東北二十里地名羅梘上有仙壇¶
寶真觀屬崇仁鄕三十八都地名寨陂又三十七都有會仙峯¶
<pb:CK-KZ_JY298_01p064b>¶
　地名橫兜¶
游仙觀屬崇仁鄕三十六都地名大坑同都有饅頭堆¶
吾章觀屬崇仁鄕三十八都地名苦竹三十七都有龍山¶
建興觀屬崇仁鄕三十二都地名觀坑同都有龍石嶺¶
函口觀屬崇仁鄕五十一都地名函口¶
龍停觀距觀東二十里地名沙陂奉華蓋香火舊有水田四百¶
　餘把禮賢鄕有若干名山¶
延昌觀本華蓋道場有田爲民所占尊像並移在觀近山間名¶
　曰筋竹凹今靈官尚能呵護凡佃延昌觀田者必須收成之¶
　日以竹爲斗詣山交穀往往亦有斗數否則必有蟲蝗水旱¶
<pb:CK-KZ_JY298_01p065a>¶
　雀鼠之患¶
唐興觀正在羅山望仙峯下距縣五十里青雲鄕七都丹桂里¶
　地名唐坪有田二千把係華蓋道場今觀基猶存¶
雲臺觀在本縣長安鄕五都地名河川華蓋道場¶
上崇觀屬崇仁鄕三十四都距寨下相近¶
龍塘觀屬穎秀鄕今名彭山華蓋道場祈禱有應¶
飛茅觀在羅山下隔嶺有太虛觀¶
巴山觀在巴山崇仁鄕四十二都鄰都有甘竹壇下渡山¶
翁誠觀屬禮賢鄕二十六都地名黃棖堆去郭墟相近¶
興樂觀距縣東四十里祠三仙香火屬穎秀鄕十九都地名航¶
<pb:CK-KZ_JY298_01p065b>¶
　步湖西於太和二年建鄰都有龍興山真駐亭¶
上雲觀距縣南二十五里屬長安鄕二十都地名巖石章坊華¶
　蓋仙興雲致雨救旱之地宋朝始立觀¶
上方觀距縣北二十五里屬青雲鄕十九都地名馬旗嶺下有¶
　王郭二真之壇宋宣和中建¶
寶臺觀距縣南七十里隸崇仁鄕二十二都地名白竹峯本王¶
　郭扣石之地其石方廣四尺二石之枝扣之清越¶
侣仙觀距縣西五十里大唐建奉三仙香火屬青雲鄉四十三¶
　都¶
保安觀距縣南六十里有隋開皇五年古鍾奉華蓋仙屬崇仁¶
<pb:CK-KZ_JY298_01p066a>¶
　鄕十都地名斤村又同都招華觀亦是二真遺跡¶
凌霄觀距縣南二十五里有王郭二仙壇存焉屬長安鄕十一¶
　都地名河川山名大岡香火甚盛¶
聶坊觀距縣東四十五里乃居民崇奉王郭二仙禱祈之地舊¶
　名梓陂道院在秋下穎秀鄕¶
章仙觀距臨川縣南四十五里屬長安鄕地名荷嶺上有接雲¶
　山乃王郭二仙顯靈之地本南郡王子章震真人道場新豐¶
　鄕百二都有北華山香火甚盛歲無虛日¶
靈泉觀距臨川縣西南五十里隸長安鄕山名雷公蓋當日華¶
　蓋驅雷之地今禱雨響應山有雷池¶
<pb:CK-KZ_JY298_01p066b>¶
白鶴觀去臨川縣南六十里隸長安鄕地名神嶺禪尋山蓋當¶
　日華蓋道場香火甚盛峨嶺有長興觀¶
洞林觀距臨川縣西南四十里山名潭頭名博陂烏石隸新豐¶
　鄕正華蓋仙祠請求無不如願¶
集仙觀臨川縣南十里有王郭壇殿碑刻猶存誠二仙顯應之¶
　地迨今愈盛春季士女多遊訪其地名仙臨山¶
臨溪觀距臨川縣南七十里隸新豐鄕本名鑪峯山亦浮邱王¶
　郭壇四方嚮慕¶
崇興觀屬臨川縣十五里係靈臺鄕地名衆湖實華蓋三仙祈¶
　禱顯應之地碑刻登載稍詳¶
<pb:CK-KZ_JY298_01p067a>¶
新興觀距臨川縣南五十里隸積善鄕名聚雲山蓋三仙給雨¶
　之地一方所賴無禱不應¶
席湖觀距臨川縣東南五十里隸崇德鄕會原保名左鵝峯舊¶
　傳二仙經行之地今朝亦盛¶
妙音觀屬金谿縣其觀有石鍾乃當日王郭二仙遺跡亦傾邑¶
　士夫朝拜之地望仙招真翠微瑞雲皆華蓋遺跡四方依賴¶
靈仙觀在金谿縣東名真遊峯蓋當日華蓋經遊之地迨今香¶
　火歲無虛日¶
靈昌觀距宜黃縣南五里乃三仙香火之地祈求應感今玉清¶
龍巖仍奉三仙祠宇¶
<pb:CK-KZ_JY298_01p067b>¶
東林觀距宜黃縣南四十里名九峯山蓋王郭道場¶
招仙觀距樂安縣南數百步華蓋曾遊香火茂著¶
仙遊觀距樂安縣有王郭二仙亭蓋當日曾遊¶
南華觀距樂安縣東北乃三真香火之地¶
橫源觀距樂安縣南雲蓋卿奉三仙香火以至常清元真南真¶
　西隱清溪諸處靈跡時奉華仙¶
延禧觀屬建昌軍南城縣西乃王郭道場¶
無爲觀距南城縣西南二十五里名景華山隸雅俗鄕實王郭¶
　棲息之地士庶朝謁應感昭然¶
何仙觀隸瑞州高安縣王郭二仙舊至此地問此爲何山因名¶
<pb:CK-KZ_JY298_01p068a>¶
　焉劉仙師洞處其中丁王二仙壇在其上¶
逍遙觀屬豫章郡東南六十里舊名龍泉云王郭遊厯之地宋¶
　治平中賜今額¶
崇仙觀隸富州距城二十里梅仙鄕云王郭自閤皁山經過於¶
　此憩焉¶
紫極觀隸富州長樂鄕距升舉山十五里實二真憩息之鄕麻¶
　山有王郭壇香火甚盛距進賢縣十五里¶
太極觀隸富州茂才鄕乃黃初平送浮邱至此以其形似金華¶
　山故名之香火極盛歲無虛日題詠甚多¶
遊仙觀屬吉州永豐縣地名騰田本王郭經遊之地後易名龍¶
<pb:CK-KZ_JY298_01p068b>¶
　仙仍縣治有寧仙觀亦二真道場¶
慶龍觀屬永豐縣距縣東二十里龍洲突起鄕民崇奉王郭二¶
　真禱祈悉應及有定真觀亦仙蹤也¶
洪都觀今亿白鶴隸永豐距縣觀今名白鶴隸永豐距縣三里¶
　乃王郭二真鍊丹之處尚存古碑¶
嵩山觀隸永豐距縣西南五里古跡王郭二仙感應之地每歲¶
　春月傾邑士庶禱祈如市先名靈興山宋紹興十四年請今¶
　額邑人謝峯爲之記¶
華蓋院隸衡州衡山縣西北三十里間正處南嶽之下乃浮邱¶
　王郭修鍊遊息之地¶
<pb:CK-KZ_JY298_01p069a>¶
　　
*** 名山¶
大浮山距崇仁縣南三十里隸長安鄕十一都其靈應起於宋¶
　元豐己未之間實華蓋顯應之地故號曰浮山崇邑士庶有¶
　疾苦則親叩其上以其地近则朝往而暮可還凡所祈禱必¶
　獲感格又鄕民有心願至重者多許三山朝拜以華蓋爲大¶
　已峯爲中大浮爲小迨今昭應不減昔日¶
靈興山有四處本縣西門外係第一處又縣南二十里地名陳¶
　墟广石係第二處又左坊距縣二十五里地名唐陂係第三¶
　處穎秀鄕二十都勸農里係第四處各有仙洞所奉之真特¶
　尊華蓋¶
<pb:CK-KZ_JY298_01p069b>¶
大岡山屬十一都地名河川上有王郭祠遠邇依賴祈禱昭著¶
　環山修竹引衆壑之清風瞰殿平池浸高空之皓月真勝地¶
　也有神護之¶
新華山今有四處其一則邑之東南三十五里地名長岡與黃¶
　仙姑棲真巖聲跡相聞上有庵室殿宇創建在高垍之前顯¶
　化之初亦甚昭著其二則目今香火之盛高垍新華是也山¶
　水奇特祈禱昭苔士夫崇奉日無虛時其三則屬長安鄕十¶
　一都地名朝坑距縣西南四十里亦有三仙之祠其四則樂¶
　安縣屬地名塔上距縣七里上有仙亭於乾道戊子年始興¶
朝華山屬長安鄕地名根村上有華蓋三仙之祠蟲旱祈雨暘¶
<pb:CK-KZ_JY298_01p070a>¶
　如禱田家依嚮一方願焉¶
寶蓋山屬長安鄕五都開元里距縣三十五里地名郭家石小¶
　羅下山上殿宇像貌尊嚴亦華蓋香火¶
盤龍山屬邑南地名張山距縣十五里係長安鄕五都上有王¶
　郭仙壇¶
南嶺山屬長安鄕五都開元里地名龍源水東距縣十五里上¶
　有華蓋祠¶
天寶山峭拔森聳遠邇奇觀在縣東南三十里屬禮賢鄕二十¶
　都上有華蓋祠本朝開寶間創建下有仙巖¶
金石山在縣正南屬長安鄕二十三都地名長山里石距縣十¶
<pb:CK-KZ_JY298_01p070b>¶
　五里祠奉華仙¶
雞籠山在縣正南三十里屬長安鄕二十四都地名王陂上有¶
　華蓋仙祠¶
寨帽山在縣正南玉田觀十里距縣三十里離大岡二里本是¶
　華蓋仙壇休廢今久淳熙庚子陳監稅重興迨今隆盛何亞¶
　曩日又更名曰逍遙屬長安鄕十一都時歲在辛丑七月七¶
　日圓光大現踰時方沒創亭於殿側曰圓光¶
靈寶山今有三處其一在禮賢鄕二十六都紅旗嶺相近去厚¶
　山巖可十里因野豕傷稼乃立華蓋壇宇今有道士焚修祈¶
　丐響苔其二則屬邑地名懷仁亦華蓋道場祈禳多應第三¶
<pb:CK-KZ_JY298_01p071a>¶
　處在宜黃五都黃土磜¶
通靈山距縣三十五里地名周舍本華蓋仙祠隸頴秀鄕二十¶
　三都與臨川井山相近¶
朝真山在本邑地名十字路口上有華蓋仙祠¶
南華山距縣七里地名後鑿上有華蓋仙祠又一處在南源驢¶
　陂一處在宜黃縣南五十里地名孤山¶
南巖山距縣十五里地名冷水姜坊上有華蓋仙祠¶
油榨山在地名二源上有華蓋仙祠¶
懸鍾山在地名巴宫上有華蓋仙祠¶
門樓山在邑南地名魯步淨居院前上有華蓋仙祠¶
<pb:CK-KZ_JY298_01p071b>¶
厚杵山本邑西南三十六都地名廖桑華蓋仙祠¶
石榼山本邑西南地名陳源係華蓋道場¶
仙石山距縣西南十里地名陳源係華蓋道場¶
東華山距縣南四十里係華蓋道場又斤村坂白竹峯等處悉¶
　有又一處在宜黃縣上疎溪¶
一吾山本邑西北地名柴棚俗號第一峯本浮邱之壇久廢今¶
　興初曰一華近名金華¶
二吾山距第二峯甚近俗號第二峯本冲應真君之峯雖無祠¶
　殿其下有廟依焉地名石臼¶
三吾山俗號第三峯蓋誠應真君之峯也地名上城距縣十五¶
<pb:CK-KZ_JY298_01p072a>¶
　里隸青雲鄕十七都山腳衡石峭拔聳空至絶頂則有土其¶
　色滋潤環殿脩竹清陰可喜遠近祈禳無不獲應¶
朝元山屬青雲鄕十七都地名高塘距縣西北三十里烏羅山¶
　相近係華蓋道場¶
聖寶山本有兩處其一則在免府其二在楮源距縣正西二十¶
　五里係華蓋道場¶
中華山本有四處其一屬崇仁鄕三十四都地名黃岡墟又曰¶
　磜頭距縣西南四十里係華蓋道場第二處在臨川縣新豐¶
　鄕地名孤山聳峻峭拔不可建殿宇但有壇存焉鄕人有懇¶
　但詣壇所祈之則應亦號中華山三處屬廣昌縣東二十里¶
<pb:CK-KZ_JY298_01p072b>¶
　四處在宜黃縣待賢鄕地名清溪源有松皆合抱又撫州之¶
　樂安吉安之永豐亦皆有之¶
雷公山屬崇仁鄕二十一都地名牢源上有羣仙之祠距縣正¶
　西三十五里臨川有雷公山觀名龍泉皆是王郭起雷救旱¶
　之所¶
太靈山地名沙源管坊距縣正東三十五里上有三應殿宇¶
　老松長檜青貫四時丹桂黃花香傳午夜三仙靈應一境尊¶
　崇正隸頴秀鄕二十都¶
仙華山地名志源本華蓋道場士庶丐福春秋頗盛真靈之感¶
　昭答無遺¶
<pb:CK-KZ_JY298_01p073a>¶
郭誠山在邑東地名山頭俗傳乃郭仙顯應之所因以名焉上¶
　有仙祠¶
發水山在邑東地名江湖嶺傳坊距縣五十里俗傳華蓋寓此¶
　發水救旱因以得名至今有祠綿綿不絶¶
仙住山在邑東地名譚坊創建之由政因歲旱迎華蓋三仙駐¶
　於此山以祈甘澤仙到之後大雨霶霈焦枯並起不復送仙¶
　因留住此山故名¶
櫟山在十五都有華蓋祠今廢每旱月雲興卽雨鄕民以此爲¶
　信¶
禪盂山隸禮賢鄕二十八都有華蓋祠係農家禱雨之所¶
<pb:CK-KZ_JY298_01p073b>¶
姚嶺峯在長安鄕三都地名長坑上有華蓋仙亭去縣十五里¶
　下卽姚坊¶
檀峯山隸青雲鄕連山里六都地名黃墟檀田亦華蓋道場距¶
　縣三十里¶
遇仙亭距縣五十里有長尋高峯歲旱村民欲立仙壇迎華蓋¶
　仙禱雨平其地得一石如升上有金堆長不及寸瀹而視之¶
　有眉目如人像光彩燦爛因名浮邱金仙好事龕而祀之因¶
　見小精石疾病雨暘蟲螟祈之無不立應有利其金竊去者¶
　僵仆其側或合門狂病鄰人夢羽衣持劍至其家令首謝之¶
　卽安遠近敬畏又以銀製王郭二像侍其側¶
<pb:CK-KZ_JY298_01p074a>¶
烏岡仙亭在六都係華蓋道場吳臺觀地名郭墟¶
觀前山屬崇仁鄕三十七都地名罕撫去縣七十里¶
茶華山及朝前山鳳凰山遊仙山靈觀並在華山下¶
旗峯鄕距縣三十里屬青雲鄕長安二鄕之界峯之表有仙巖¶
　高二丈深五尺闊三尺遠觀巖面有若蓮花將開之形乃王¶
　郭經遊遠邇嚮慕巖下出石乳香與真乳相類峯之前有香¶
　鑪峯上有王郭石光彩有如釋氏所謂菩薩石之類¶
聚仙山起於淳熙壬寅上元前期進龍廟神附䰟報云華蓋羣¶
　仙取元日來銅岡給水救民疾苦至日有雷雨卽是其時及¶
　期果如前說有香鑪旛子之類斤村諸遊尋於其地建祠立¶
<pb:CK-KZ_JY298_01p074b>¶
　像以聚仙名之朝拜紛集¶
彭山隸穎秀鄕四十四都係華蓋祈禳感應之所修葺嚴肅¶
招仙山隸禮賢鄕二十七都地名桃源上係華蓋感應道場¶
盧嶺山同鄕二十八都地名廬山係華蓋道場¶
金華山隸臨川縣西南六十五里新豐鄕地名黃銅墟係華蓋¶
　浮邱道場又一處在富州長樂鄕地名蔣坊¶
厚靈山距臨川縣南七里係華蓋道場¶
萬歲峯隸臨川招賢鄕去縣三十里地名戰坪亦華蓋山道場¶
巖嶺山隸臨川縣積善鄕地名界山距縣南六十五里亦華蓋¶
　道場¶
<pb:CK-KZ_JY298_01p075a>¶
浮遊山隸臨川縣長樂鄕距縣東北七十里地名清湖乃浮邱¶
　經過之地顯靈不減曩日與筆架山相近¶
大明山隸臨川縣地名淒源係華蓋道場¶
佛嶺山距撫州城河東八十里地名虵王寨乃王郭二仙顯靈¶
　之地上山五里有桃花院又上二里方登壇香火乃高僧所¶
　主又名佛嶺¶
崇峯山隸金谿縣歸政鄕距縣北四十里乃華蓋道場香火日¶
　興遠近加敬¶
梅州嶺隸金谿縣歸德鄕距縣南五十里亦華蓋道場¶
華蓋堂隸宜黃縣待賢鄕上疏源距縣東南六十里乃王郭道¶
<pb:CK-KZ_JY298_01p075b>¶
　場舊額名南華山因江西憲陶公遊其地易以今名親書額¶
　牌¶
刺桑重山距宜黃縣南四十里上有浮邱仙壇蓋當日王郭尋¶
　師之地近立觀曰招仙香火甚盛俗訛爲次莊云¶
石笋山隸宜黃縣西待賢鄕地名白土有院在其下蓋三仙道¶
　場¶
覆龍山隸宜黃縣待賢鄕距縣東南四十里係華蓋道場¶
西華山隸宜黃縣待賢鄕地名水口觀坑係華蓋道場又一處¶
　在富州¶
寨華山隸宜黃縣仙桂鄕有觀曰棲靈係華蓋道場¶
<pb:CK-KZ_JY298_01p076a>¶
感應山在宜黃縣郭係華蓋顯靈之地傍有器械廟¶
重華山隸崇賢鄕地名余溪亦華蓋道場¶
靈應山在樂安縣西北五里實華蓋三仙之別殿每大旱禱之¶
　必應邑人以靈應名之又一處在崇仁唐陂¶
甑蓋山在樂安縣忠義鄕四都距縣五里亦三仙行宫遠邇祈¶
　禱無不感應¶
興國山隸樂安縣忠義鄕地名黃源嶺上有華蓋祠宇¶
中華山隸樂安縣西二十里樂安鄕十四都仙殿雖廢靈跡猶¶
　存內產瑞鑪鄕民祈禱無不感應傍有雞籠山昔悟真譚五¶
　雷名一明俗名渭字濟卿祈禱于上風雷大應如再興山在¶
<pb:CK-KZ_JY298_01p076b>¶
　樂安縣忠義鄕四都西華山在忠義鄕三都見有仙壇俱係¶
　三仙香火蟲蝗雨旱官民朝仰¶
芙蓉山屬崇仁鄕地名函溪上山一十五里似芙蓉之未敷以¶
　形得名頂上有仙巖巖之下乃浮邱王郭葛吉諸仙道場山¶
　頂有自然靈泉不溢不竭冬夏如一在縣南一百里下有芙¶
　蓉院¶
靈峯山屬建昌南城之南六十里係華蓋道場¶
佛容山隸南城宜黃二縣之界南北二庵皆奉華山香火距麻¶
　姑山五十里¶
霧應山距佛容山二三里亦華仙壇所¶
<pb:CK-KZ_JY298_01p077a>¶
標旗山隸南城太平鄕距縣北四十里係華蓋道場¶
應祈山隸南城雅俗鄕距縣南三十里係華蓋道場¶
雲臺山隸新城縣北十五里係華蓋道場香火茂著¶
蟬峯山隸新城縣藍田鄕二十五都係華蓋道場焚修¶
鵠仙山隸富州蓋王郭二仙道成以後侍師浮邱跨黃鵠駐舄¶
　於此因以名焉自後樓觀落成熏修益盛建殿鋤獲丹鼎銅¶
　鑪今立觀曰廣福¶
升華山隸富州長樂鄕地名蔣山上有華蓋殿宇下乃蘇山龍¶
　潭¶
龍門山隸富州距角陂稍近王郭經遊之地¶
<pb:CK-KZ_JY298_01p077b>¶
青銅山隸南豐距城西五里恭上耆地名樂坊上係三仙道場¶
　祈禱有應傍亦有楊梅山相連¶
聖華山隸宜黃縣待賢鄕地名巖背俟坊係華蓋道場頂有合¶
　抱古木¶
浮邱山屬潭州益陽距縣百里有觀曰凌虛州府迎仙祈禱之¶
　地蓋浮邱鍊養之所¶
錦繡谷屬潭州寧鄕縣西四十里有浮邱市市前有山謂之小¶
　廬山其下有鍊丹壇傍有觀曰清修觀後乃浮邱修真之所¶
　地多花木故曰錦繡谷¶
紫蓋峯屬衡州南嶽高五千四百餘丈有紫霞華籠之狀其形¶
<pb:CK-KZ_JY298_01p078a>¶
　如蓋本謂之華蓋峯又云小紫蓋者亦謂之華蓋峯也諸峯¶
　並朝祝融如拱揖之狀獨此峯面南唐杜甫有詩云祝融五¶
　峯尊峯峯迭低昂紫蓋獨不朝爭長勢相望是也天氣澄明¶
　有雙鶴徊翔其上有鶴鳴臺頂有仙人池西有紫蓋院¶
洞巖山屬吉州吉水城東三十里觀曰宋陵有王郭洞三仙巖¶
　其巖橫闊十餘丈高約三十餘丈巖內有洞乃王郭鍊丹之¶
　地役使鬼神建石輪藏石鼓石鍾石鐃鈸石鹽麪石龍隨狀¶
　能吐清泉四季長流不溢不竭石出瀑布絶頂有三峯廬陵¶
　呼爲小華蓋¶
王仙師壇隸吉水州上有三跪膝痕蓋當日王真君朝天之地¶
<pb:CK-KZ_JY298_01p078b>¶
　屬修德鄕¶
中華山乃三真香火福地吉水州地名漁梁距城十五里與東¶
　山王仙壇鄰其山峯峻峭拔上有殿宇樓閣寮舍士庶朝仰¶
　紛然及春秋尤盛天燈無夕不見至於圓光亦時出現靈響¶
　極著祈禱無不感通或旱澇蟲蝗民有疾疫州縣必祈禳於¶
　此山隨禱隨應¶
芳華山隸吉水州地名虎溪亦三仙香火山上有石洞中有雷¶
　神主司雨澤士庶祈福感應如響昔有人夜醮壇上假宿其¶
　山夢中爲神抛擲山下而無所傷自後朝山者竟不敢宿焉¶
南華山屬吉州廬陵縣山名薌城距縣五十里其山三峯高聳¶
<pb:CK-KZ_JY298_01p079a>¶
　二壇對峙皆三仙香火朝山設醮靈感非一夜亦現天燈焉¶
佑華山屬廬陵距縣三十里地名橫溪因鄕人請香火建祠於¶
　其山遂爲巫者數輩據其壇所一夕雷電交作擊巫死於山¶
　下旋卽雨霽今係天慶觀道士甘務敏在此山創殿立觀請¶
　額曰延真至今香火日盛一日¶
萬華山昭福觀距贛城之西三十五里乃華蓋三仙福地朝仰¶
　輻輳殿閣道藏偉如也皆彭伯藥所立¶
兕山隸富州相距八十里係范曉山名玉成開山鼎建正殿法¶
　堂兩廊門廡開雲堂接待過往高士蒙教所賜名修真道院¶
　爲額¶
<pb:CK-KZ_JY298_01p079b>¶
#+PROPERTY: JUAN 005
<pb:CK-KZ_JY298_01p079b>¶
　　
** 沈道者傳¶
沈庭瑞五代南唐時人住筠州高安縣故吏部郎中彬之仲子¶
也(沈彬亦得仙事載稽神錄)天性孤介形貌秀徹初名有鄰南唐保大中棄¶
妻入于玉笥山梅仙觀精思院(今名承天宫)易名庭瑞性坦率嘗不¶
由刺字直造縣宇前期吉州刺史到山戲之曰沈道者何日道¶
成庭瑞應聲成詩曰何須問我道成時武帝壇前自有期手握¶
藥苗人不識體含仙骨俗爭知書符解遣龍蛇走動印還教山¶
嶽移時看玉皇飛詔下參天鸞鶴自相隨每遇深山古洞或數¶
日不返嚴寒風雪常單衣危坐或絶食經月或縱酒行歌緣峭¶
壁升喬木若猿猱之狀骨肉相尋便卻走避忘情混俗人莫之¶
<pb:CK-KZ_JY298_01p080a>¶
測嘗寄食閤皁山中作異俗輩盛夏向火同道者往往問其故¶
終不答宋雍熙二年正月內於玉笥山先不食七日至上元日¶
早晨辭道侣歸所居院集仙亭讀人生幾何賦畢無病而終命¶
其徒以度人經一卷土星畫像一軸爲殉如其言而葬之後二¶
年二月二十日有閤皁山道士曾昭瑩來自閤皁遇沈于葛仙¶
壇曾問所往云吾暫到廬山尋知己乃以前所藏經畫贈之別¶
詩云南北東西事人間會也無昔曾遊玉笥今又返元都雲片¶
隨天闊泉聲落石孤丹霞人有約邀共煮菖蒲昭瑩攜至玉笥¶
話及方知沈已亡具述途中相遇出所留經畫及詩示人衆皆¶
駭異卽其壟而觀之見其土交橫坼裂傍有穴尺餘得片紙遺¶
<pb:CK-KZ_JY298_01p080b>¶
詩云虛勞營殯玉山前殯後那知已蛻蟬應是元神歸洞府更¶
無遺魄在黃泉靈臺已得修真訣塵世空留悟道篇堪嘆浮生¶
今古事北邙山下草芊芊開塚而視惟有空棺耳¶
　　
** 詹太初¶
詹太初字元祚本武夷山冲佑觀道士宋熙寧中來灑掃華蓋¶
山一日縣宰郭公峻請禱於山纔出邑太初卽以詩迎謁云鶴¶
報星郎入洞遊匆匆攜杖別浮邱崎嶇走出白雲路踴躍來迎¶
清政侯瑞氣遠浮山鳳喜朱衣高照野花羞敢邀朝斾歸茆結¶
紫笋黃精願少留遂相友善且以丹砂療其痼疾宰歸語同寮¶
有張縣尉欲觀聖境因往訪之行未數里太初亦先知之以詩¶
<pb:CK-KZ_JY298_01p081a>¶
謁于道周云梅仙隊仗訪蓬萊野叟寅緣欲款陪旗腳界開青¶
嶂色馬蹄踏破白雲堆山川發秀森林杪猿鶴聞風出洞隈應¶
有真人相笑語仙翁果老裔孫來坐未交談有田婦過尉注目¶
而意不在太初太初曰楚人沐猴而冠耳尉怒已失太初及登¶
山問太初何在其徒對曰前日晝寢寤忽鳴鼓退去矣暨歸縣¶
宰謂尉曰君行未久太初詣縣退職尉方悔悟然其退山退職¶
及遇尉於塗中始信其非常流也¶
　　
** 毛道人¶
毛道人失其名字不知何許人建炎間居華蓋山人爲結庵於¶
三峯之側冬夏單衣自種植以爲糧多歷年所時人但呼毛公¶
<pb:CK-KZ_JY298_01p081b>¶
莫知敬重惟以癡癲待之口不談時事逢人輒笑一日至山巓¶
語人曰明日去矣但往視其庵亦旣焚爇莫知其所惟藥臼存¶
焉紹興甲寅元日至承天宫遇道士姚彥章授以銅印姚不受¶
笑而持去泊于官廳夜每扃戸常不寐朝而出外未嘗啟關凡¶
三教文書無不成誦每遇神祠多所毁棄居民聚衆以辱之雖¶
傷甚流血用水洗滌卽無痕損好登高木以兩足倒懸枝梢嘗¶
道過安城不度橋而入水者慮其溺死俄而登岸衣不濡後嘗¶
題詩於南陽養素庵云仁者從來好樂山樂山宜隱向深灣包¶
藏遯世慕高潔浣濯靈臺養素閑杜老每思千廣廈盧仝惟愛¶
數茅間卷舒遂作忘機客榮辱窮通事莫關爰隱於此自是不¶
<pb:CK-KZ_JY298_01p082a>¶
復見矣¶
　　
** 饒處士¶
饒洞天撫州臨川人初爲縣吏後夢神人曰汝用心公平執法¶
嚴正名已動天矣夢覺而悟遂以洞天華蓋山夜見上升壇前¶
五色寶光上衝霄漢尋光掘地遂獲金函一枚開視有玉篆仙¶
經題曰天心經正法處士遂獲靈文莫知其妙居常隱形精思¶
感徹一羽人謂曰子宜見譚先生名紫霄可以師焉自兹數年¶
尋厯獲遇先生於南豐旣蒙教導頓悟玄理仍攜處士謁見東¶
嶽帝君帝曰奉三仙道旨令授子寶印陰兵處士受已再厯諸¶
塗制命陰魔馘滅凶妖祈禳水旱嘯命風雷役神使靈救人利¶
<pb:CK-KZ_JY298_01p082b>¶
物於是四方慕道者凡數百人從游一日率諸弟子登華蓋之¶
巓授以至道而誓曰護氣希言絶利聲色立功爲上謝過次之¶
救人疾病灾荒水旱爲上功忠孝和順仁信爲本行行此者道¶
合陰隲雖未拜太上亦居仙矣又曰今名綠竹峯真仙之會子¶
被召不可留也揮手別諸弟子鼓風揚塵行及奔馬倐爾不知¶
所之自兹正法流傳矣¶
　　
** 感應朝山求藥¶
丞相張無盡作青城山丈人觀記云洞府之深則神可修而凡¶
可度草木之靈則壽可延而疾可愈今華蓋之山左右前後一¶
草一木烹而飲之可以療病考驗古今信有之矣每日三峯朝¶
<pb:CK-KZ_JY298_01p083a>¶
拜紛集未必全是賽願其間多有苦於疾痛叩仙求藥者無不¶
應焉凡欲求之必先章醮或誦經號建大勝緣其或無力者秪¶
許朝拜亦可卜之杯筊或就西北之境或許東南之隅隨地採¶
之悉是妙藥煮則香氣噴馥飲則疾痛頓除長剪深鋤連根和¶
葉不問其名一發收取藥草入手又須卜懇或以酒煮或以水¶
煎疾安之時當伸謝悃凡求藥歸家置于淨堂大仙案上以香¶
供之始覓淨器煮焉要須過熟至誠遙望絶頂叩齒服之亦宜¶
齋潔無不效驗前後顯應奚啻千萬今環山別有天然妙藥所¶
恨不盡識其名今書所聞無慮數件敬錄於後¶
　　半夏　　草烏　　桔梗　　山茵陳　　黃精¶
<pb:CK-KZ_JY298_01p083b>¶
　　龍鬚草　　細辛　　牛膝　　鬼臼¶
邑有羅撫幹彬無嗣日夕默禱華蓋朔望就昭清醮奏種種祈¶
叩希賜夢應至紹興辛未忽夢紫衣道士一人以李子三枚相¶
惠其間一枚稍壞次日詣華蓋謝夢此想是三子也次年果生¶
一子至甲戌年又生一子後再生一子名燁者雖長入學然不¶
免夭亡果應一李朽壞之夢仙之夢應靈感如此¶
　　
** 化將官齋以遺兵士觸穢¶
紹興末國朝招軍一日有將統領新招萬弩營兵二百餘人入¶
昭清華蓋壇上宿穢汙糞狼藉不可具道至夜將領忽夢道士¶
三人自雲中現求齋將領遂拜禮云某在此目今未備可少候¶
<pb:CK-KZ_JY298_01p084a>¶
再拜已而忽失道士次日早具以所夢白聞師長知觀元道行¶
同入殿燒香則睹塑像儼然似夢中所見者將領深自思省此¶
大仙非求齋也想軍兵觸穢多矣上真欲其潔齋亦潔之義也¶
再拜旋卽起軍不得住此將官亦可謂有敬信者矣¶
　　
** 樵者獲紫玄洞下仙書¶
華蓋紫玄洞下一日有樵者姓盧因至其處採蓆草愈覓愈有¶
不覺行至一洞見有石兀牀榻几案備足案上香鑪一所餘香¶
噴馥傍有經書數卷其正中一卷方看及半樵者瞻敬已而收¶
書歸家莫辯其旨乃與鄰居姓黃之家出示其書不可識因藏¶
留迨今猶存其本元取六卷歸後盧樵夜夢道士來取遂還五¶
<pb:CK-KZ_JY298_01p084b>¶
卷仍留一卷今在黃僎家收掌每遇祈禱叩之隨應去玉亭觀¶
八九里之間福此一坊民感賴焉¶
　　
** 郭真君化身湖北救人難病¶
乾道間湖北有一土豪家貲巨萬宅染時疾一日忽有道人登¶
門教化僕搖手指曰道人你去無所有主人全家不安道人曰¶
是何疾苦僕答曰時行瘟疫道人曰我能呪水使病卽安僕曰¶
果如此主人看道人要什麽如命供應且候我歸報覆主人纔¶
聞喜不自勝遣僕傳語留坐隨卽汲水與道人呪勑道人得水¶
吸入口內盥漱數四然後委僕急將入與主人公喫自大至小¶
每人飲之所病當愈不俟終日僕將水入主人叩齒飲之周旋¶
<pb:CK-KZ_JY298_01p085a>¶
合家所患清涼頓覺强健旋卽使僕重重傳語道人未審道人¶
高姓道人曰予姓郭問所居何處曰子居撫州崇仁縣地名何¶
處曰在華蓋山下草庵主人知其姓氏居止急令安頓門下炊¶
飯打麫以待直欲款留遽言子適過此知宅中有灾故來拯救¶
病旣安予已約一道友前之名山不克久駐主人曰可住寒家¶
雖一年二載亦不爲多何故便去道人曰我一二日間便轉來¶
不須見慮挽留不住而去主人候之累日彌月積年終不見返¶
於是遣人備信物厚幣齎到山下徧尋郭道人庵經日無有樵¶
夫鄕老喚之曰此山下素無郭道人庵豈非山上郭真君顯化¶
如此汝當速齎香紙重作醮謝其人如所言登山謝之回至邑¶
<pb:CK-KZ_JY298_01p085b>¶
中胡家店安下徧告知識嗟乎真仙化身靈感昭著如此¶
　　
** 華蓋巖警戒劉廚裸露¶
乾道末五月中旬宜黃縣之附郭三四里有巖曰華仙觀名元¶
寶本王郭顯應之地巖竇奇怪石梁橫亘上下遠近弗有是爲¶
美觀是月觀修雷齋有劉廚者平日慢易於仙佛略不信之是¶
夕寢于三仙閣仙本在絶頂因修殿移在閣中劉廚裸露無所¶
忌憚便旋之類就閣簷而下殊無避忌良久忽覺有路自閣而¶
下劉隨路往焉遽至竹山之間前進不得方知落在草莽長聲¶
求救衆人啟關視之但見赤體在竹山之下問之但云急救衆¶
人披榛踐棘揭劉上至平處移時神定方語及云初小遺之際¶
<pb:CK-KZ_JY298_01p086a>¶
便見有路可行因而乘便下去但見竹山四圍目前黑暗所以¶
方覺大聲求救始知得罪於王郭二仙而仙真慈悲使不致大¶
傷但顯其過而昭其靈聞者莫不心怖知畏¶
　　
** 夢華蓋真仙衣衮冕服¶
淳熙己亥二月一日正王郭沖舉之日元樞奠香茶焚賀疏至¶
夜於二鼓後忽夢在本觀陞殿之際遽見華蓋三應真君相貌¶
端嚴儼如平昔及觀首飾則各垂旒冕以至衣裳幃帳望之偉¶
如也傍觀兩隅則星位羣仙各衣凡衣鮮艷殊異方讚嘆瞻禮¶
遽爾夢覺元樞細思此事若以意想而成則華蓋不應有旒冕¶
之服今切想三真仙奉上帝錫命恐人世未知故以夢示元樞¶
<pb:CK-KZ_JY298_01p086b>¶
使喻及信敬者如浮邱功行昭著爲列仙之冠然王郭真君恐¶
又非江南主者之任當別有爵封權柄今錄于此姑俟賢士或¶
濟夢感而暗合則此疑可釋矣¶
　　
** 山南老人應王家求嗣¶
饒州有王省幹因朝華蓋到邑與元樞邂逅語及華山景物王¶
遽云吾師曾聞山南老人否某應云不知君何故言此渠云予¶
前身是也某遂問其故曰先君無嗣徧禱弗應訪諸老宿云君¶
欲繼承不遠千里求華蓋方可遂齋潔登程累日始到絶頂命¶
黃冠建醮焚詞許每歲一朝俟有子則大作勝事以酬仙貺迨¶
至第三載宿山之夜忽夢道士三人相揖曰謝汝遠來汝本無¶
<pb:CK-KZ_JY298_01p087a>¶
子今遣山南老人與汝爲嗣言訖夢覺擁被而已詳味其意喜¶
甚不俟天曉盥潔陞殿百拜以謝歸日妻遂懷喜月滿果生一¶
子自後齎質信就山修造建醮謝恩每歲不缺至某長成又攜¶
某同往朝拜自後只某獨來某見今有子五人荷仙之賜曷勝¶
報稱予親聞其說故敬書矣¶
　　
** 羣仙尊讓浮邱坐次¶
紹興問邑之善友塑巴山四仙華山三仙玉隆十二仙像工畢¶
擇日詣巴山安奉本意爲巴仙而設羣仙附焉一日登山列位¶
敬以梅欒鄧葉居正位傍分諸位循次而座方定炷香起立禮¶
文致醮之初遽爾風雨交作雷電震耀衆皆不安燈燭明滅不¶
<pb:CK-KZ_JY298_01p087b>¶
容致敬咸謂怨有觸犯會之杯筊皆不之答以至近憂遠慮祈¶
叩弗應至於再四內一尊宿越班而告仙曰豈非梅欒鄧葉西¶
山羣仙而以教主華蓋浮邱超應真君置于座末爲之不安羣¶
仙有尊讓請居正中之位盍是此事則願求吉卦言訖一擲獲¶
吉衆皆擲地驚嘆仙凡意向旋卽移浮邱居中梅欒鄧葉左右¶
分座其次許吳王郭班序羅列已而再祝曰如是仙位已定告¶
乞風息雨止庶幾衆信安逸無致畏懼勝緣克就皆仙之賜須¶
臾霹靂一聲雲收霧捲星河耿耿磬韻揚揚異香襲人誠意愈¶
恪遂獲旣事¶
　　
** 檀香華蓋金像記¶
<pb:CK-KZ_JY298_01p088a>¶
檀香金像象華蓋三仙真君故知郡熊公故事公諱溥字博文¶
政和中因處上庠晨夕景仰旣第司錄容州郡有火灾風勢狂¶
急公具冠裳再拜像現空中斯須頓息宰建德方寇搶攘公齋¶
冥禱竟免於難守海康公素以家山仙跡勝遊施之奉仙昭清¶
觀基焉遂像奉香火于本觀像飾嚴潔備極精巧嘗有偷兒利¶
其直夜規取之靈響震耀懼而復還時亦嗟異元樞素聞其事¶
念欲鑱石以傳不朽一日會熊公諸孫言及後得表兄禮州教¶
授吳君琮作記復以聖像刻碑傳諸四方誠奇事焉¶
　　
** 真仙降附童子¶
本邑將仕郎吳經昨傳授上清祕法於紹興丁丑中秋詣山朝¶
<pb:CK-KZ_JY298_01p088b>¶
拜忽真仙附降童子據案而坐言語異常須臾索紙筆書云三¶
峯峭拔萬仞聳空洞天岑寂吾處其中仍跋云中秋之夜吾會¶
正一真人鄧葉二公下赴汝家回眸少頃跪領仙翰嗟嘆無已¶
是晚宿于仙壇乃周回四顧眺望聖境因思巴山有圓光亭居¶
於壇側今兹勝地尚闕此亭殊未滿意儻真仙報應令經建造¶
卽當遵從是夜監山道士江若沖密禱真仙欲求仙旨令經建¶
造符水亭經初不知其端翌日拜辭壇下遽蒙真仙再附童子¶
勸作符水圓光亭經當思圓光亭乃經所願今添符水亭未審¶
仙意江若沖方言此意乃若冲默禱併蒙感格也經卽領仙旨¶
於戊寅中元建造迨至落成時方中秋敬往表懺又蒙童子報¶
<pb:CK-KZ_JY298_01p089a>¶
應許現圓光翌日午間遽見紫玄洞中烈風颼然雲霧交集暴¶
雨隨至少頃洞中擁出五色仙橋遠跨橋仙觀踰時乃收經感¶
仙意厚遂再命工鏤鍾一口以序本末永鎮靈壇迄今見存可¶
考¶
　　
** 誦華蓋真君聖號免溺死¶
華蓋山下地名辟富有陳四客鄕人呼爲花四郎其家祀仙甚¶
謹長子往高郵軍作商舟行溺水其餘皆死獨其子急呼大仙¶
聖號抱桅竿順流一日一夜不知所在近泊蘆林有二老人棹¶
一小舟來救扶𢱲上岸以火燎甦飼以糜粥近二三日稍覺輕¶
健二老舟中略無所有又以餘糧相遺囑別云此去猶有三五¶
<pb:CK-KZ_JY298_01p089b>¶
程未有人家望此前行必達所在渠依所言前進果逢徑而歸¶
其家以爲已死備孝禮終七齋僧方罷但見羸形狼狽及門舉¶
家皆疑以爲鬼物久之方信始詢其故乃云臨危之際以念華¶
蓋浮邱三仙聖號求救之功得以再活¶
　　
** 誦聖號免山崩壓死¶
山近地名七富有一鄕民偶忘姓氏累世奉祀三仙紹興間忽¶
然山崩俗諺謂之山嘯所居前後左右同時崩摧一家同聲誦¶
大仙聖號求救四簷之外盡爲深坑獨一家如在高臺之上更¶
無餘地因以全活自後遷基其地亦壞¶
　　
** 村僕喫肉登山獲警戒¶
<pb:CK-KZ_JY298_01p090a>¶
曹坪陳早偉明乾道間春月治疊朝山隔宿叮囑佃賓二十餘¶
人準備肩輿行李等類凡預在行者無不齋戒內獨有鄢牙推¶
兒其日渠家買猪頭烹煮欲熟父云兒係陳都巡宅帶汝上山¶
不可喫肉其子云上山自是本主干我甚事咀嚼之後卻隨例¶
登山醮奏罷歸至中途忽爾不見當陳早云想此僕隨後必來¶
夫何抵夜未到次早使人上山尋邏到血木凹下忽見笠子一¶
箇微有小徑下至半嶺又見頭巾一枚久之又見行李在焉更¶
無損動卻以別僕拈歸徧尋其人忽在山北地名至晚坑側猿¶
懸三門前虛空縳起立地不記人事迨晚𢱲歸以火炙醒次日¶
方能言語問之云約到半山忽見四人着緋力士扯揭而下不¶
<pb:CK-KZ_JY298_01p090b>¶
知到此旋卽再許願首雪乞赦原方得甦醒如此警戒¶
<pb:CK-KZ_JY298_01p090b>¶
#+PROPERTY: JUAN 006
<pb:CK-KZ_JY298_01p090b>¶
　　
** 大仙遣雷治凶徒¶
淳熙初廬陵僻遠村落兩家兄弟六人上山朝拜至山頂日方¶
亭午遂問山主此中有頭牲否山主曰此勝境也去天咫尺安¶
得動葷其人說我起來途中未嘗斷此如昨日住宿處亦殺犬¶
一隻今此旣無且喫素飯朝拜旣畢至晚又不肯就庵下宿臥¶
必要居仙殿正壇下約一更盡庵下忽聞一人長聲叫救山主¶
秉燭登壇照見五人盡雷火所傷不省人事內一人雖被火稍¶
省人事發言求救云是盡被雷火燒打扛𢱲下庵中仍結許願¶
醮求哀首悔內四人頓活兩人爲首者身體俱冷但心頭微温¶
<pb:CK-KZ_JY298_01p091a>¶
而不能言迨天明顧夫扛下至二三程許二首者俱死四人無¶
恙自後凶徒皆知畏敬凡上山者無不齋戒焉¶
　　
** 告仙免壓死¶
大浮山下有彥先者偶遺其姓於宋淳熙己亥年五月五日屋¶
後忽然有聲急看乃是山崩其勢必壓倒舉家人口皆就死地¶
倉惶無措遂合家望大浮山告華蓋三仙求救許醮拜山告訴¶
哀切忽然山裂止住一家全活迨今其圻猶在此事顯應尤著¶
彥先宅近半里有張邦昌者其家同日遭山咲壓死者半噫彥¶
先告仙者獲福如此邦昌未告者獲禍如此世之人安得不嚴¶
事於仙真乎¶
<pb:CK-KZ_JY298_01p091b>¶
　　
** 吳一鶚夢授法書¶
淳熙壬寅歲九月二十六日甲子天將欲明時吳君一鶚夢在¶
華蓋山崇仙觀相似坐於三層靠背竹牀之上俄睹其山江道¶
士着山谷褐衣來訪吾遂牽接上竹牀上相對作揖敘話間忽¶
在一樓上江師不見別有二道士內着紫一人長髯道貌紫色¶
清癯其次一人不肥不長雍容濟楚各執得一卷紙寫文字與¶
吾相揖吾稽首叩頭問手中何文道士曰是法書吾爲借看旣¶
得卽入袖中卻堅爲求覓一人相允內紫衣長髯者有怒意堅¶
來取索吾遂與爭吾分明記是夢中然心下說只要入我袖中¶
雖夢覺亦得其相允者遂勸得紫衣道士下樓去吾傍有一人¶
<pb:CK-KZ_JY298_01p092a>¶
着皁短小身材數令吾急開籠收藏法書不久叫得一人似地¶
客黃權來開籠卻收訖夢覺正在追思所夢良久又睡着復夢¶
前去樓上二道士再上來吾高聲叫本師適間謝法書跪拜不¶
記數目紫衣方有笑容吾跪前進言所賜法書其間無訣節切¶
望教誨紫衣云待我取來看就腰間小袋子取出數片黑石相¶
似長纔寸許約大半寸抛從卓子肱上過變成小劍十數次爲¶
之其劍漸長約近四寸吾心中自說想是飛劍之法道士將劍¶
看了再抛過化成一活魚約長三寸提在手中青綠白色紋絡¶
如繡頭尾鱗甲分明隔鱗照見腸肚運動道士纔看地上忽湧¶
出泉如池闊一尺餘放魚在內遊戲良久化爲一禽其大如鵠¶
<pb:CK-KZ_JY298_01p092b>¶
眉目分明衣毛如錦綠白相間兩頭兩身前後相重飛向吾頂¶
上盤旋吾自思此神仙相試不要震懼忽飛上左臂稍久紫衣¶
云來不要驚他鵠立地上傍有小盆內竚麻子紫衣云尋常多¶
費糧食此是天樞院討來吾爲求少許紫衣云不可吾再三求¶
覓遂微笑曰你也會得些子將葫蘆來傾得一粒如大麻子安¶
在吾手中傍又一道士手托得有小青圓子如針頭大將手指¶
撥數和麻子共得十一粒吾云被地神收卻些子道士微笑吾¶
纔轉身有一道士在後亦喫小青圓吾亦爲乞得二十餘粒併¶
先所得將抛入口中覺有二三粒稍大用力嚥下約又有二三¶
四粒落地吾中心說此是仙藥我旣喫了必有仙分不勝歡喜¶
<pb:CK-KZ_JY298_01p093a>¶
便拜謝三道士其二道士同下巖穴中去吾兩手扶捉石上懸¶
頭窺覷卻見二道士在睡牀說話吾自思不可去恐被失或致¶
觸犯尚有紫衣長髯道士在先拜處睡吾忽自覺悟此是華蓋¶
浮邱王郭三真君低頭便拜近前說今日得遇真仙願求濟世¶
之術尋常行法救人符水無靈願求教誨紫衣云汝何苦要法¶
靈吾云爲見世人多被邪崇侵害枉傷性命誓願救人正再拜¶
求教間忽爾夢覺喉中丹藥猶若哽然其日甲子吉邑之善友¶
借法院朝禮真聖吾遂拜疏略言得意請三仙就法院崇奉願¶
求護助俾道法靈顯至二十七日書記其事自後吾符水昭應¶
勝於前日因詣華蓋山請三仙像歸及裝修訖其夜又夢紫衣¶
<pb:CK-KZ_JY298_01p093b>¶
長髯并二道士到其家堂前吾瞻拜之際遂忽夢覺一日元樞¶
到吾家偶序及予近傳得華蓋九一上清法一部俟早晚奉傳¶
吾厯厯言及前事元樞且驚由此以思則知三真顯著誨人不¶
倦接引方來未見有如此者¶
　　
** 朝山母病頓安¶
紹興戊寅間章元樞兄楫爲老母吳氏染疾危篤徧禱弗應遂¶
齋戒朝華蓋數日當還夫何未至一日偶問蓬仙遂沐三真仙¶
子下降老母令炷香叩兄歸期及所患安否仙運箕賜詩云華¶
峯高頂截雲衢曾翫真仙鍊藥鑪此境不應容易到歸來百病¶
自蠲除翊日兄至母病頓安自後老母獲享眉壽俾兄楫等以¶
<pb:CK-KZ_JY298_01p094a>¶
全南陔之養皆仙賜焉¶
　　
** 賈氏還魂言冥間事¶
淳熙甲辰四月二十八日郎官姪吳塤彥和妻賈氏午間無疾¶
暴死一時不醒人事渾身盡冷親屬環視無救賈氏遽然眼微¶
開似有所言遂問其故云有三婦人邀去前港邊看大水忽見¶
塤母云冠子碎教歸家中無人看顧母與鄰人程節級送歸良¶
久復見塤父及塤祖着皁衫紫褑子祖叫賈氏云小仔我要歸¶
來奉你夫妻老賈氏問阿翁你已老如何養我夫妻老祖但笑¶
以苔之又云百五十郎家周保是我後來不住他家要歸來你¶
家後屈指云我今數日子要歸來賈氏卻問阿翁歸在何日云¶
<pb:CK-KZ_JY298_01p094b>¶
只候天符牒下便歸但你是新婦消我不得尚有半月十日病¶
復云我日逐在昭清仙亭上我多時要歸只又爲你家無飯與¶
我吃亦無衣裳又云我有一宅屋四井錢三條街一口塘歸來¶
賈氏又見一判官執簿示言你夫本分兩平莫愁前頭尚有快¶
活處又云你夫捨錢百貫在東嶽但得六十功果列在第七行¶
簿上賈氏問如何只得六十判官云幽冥之情休問賈氏言畢¶
乃甦再三問前所言云皆不知徐與水喫方始脫然甦醒至黃¶
昏賈氏復云我似有不好處可急救我言訖如前死去約一時¶
久方甦言見有人在門首叫我去索送鞋錢久而無人供應卻¶
見三人入來在牀前一人着紫一人着綠一人着白紫衣者令¶
<pb:CK-KZ_JY298_01p095a>¶
賈氏問塤三八娘二十貫文如何不要又問劉家有許多錢許¶
多田如何不要塤叩頭苔云畏天畏罪福他人之物不敢要紫¶
衣云此二事但是試你卻別指一室錢米與賈氏看云是你夫¶
底良久扃鎖訖將鑰匙三箇與賈氏收在其家卓子上其紫衣¶
二人復與賈氏說我是東嶽善惡二判官你十座星辰倒卻八¶
座只得兩座及得一位傍照更得你夫星辰救及你阿翁歸來¶
所以你未着去不是如此你多時去少頃紫衣持簿於家中卓¶
子上執筆抄錄簿上皆黑小字賈氏認不得但認得朱書心好¶
二大字復示賈氏云你夫心好我明日去奏言畢而去其家如¶
前與賈氏水喫後復甦再四問之皆云不知吳塤乃於五月一¶
<pb:CK-KZ_JY298_01p095b>¶
日早備香紙入東嶽聖帝前謝過及善惡司謝罪出嶽門見兄¶
城次陽問其故塤舉實以告兄云汝祖奉華蓋香火甚謹扣之¶
響苔昔就經遊之地建立大殿裝塑三仙聖像名昭清觀最爲¶
傾邑偉觀以至堂室門廡常住田產皆汝祖施今汝祖言日逐¶
在昭清觀仙亭上者此其所施功果報應顯然想冥數已足再¶
來出世汝可再往彼昭告塤領兄之言次日徑往昭清誦經追¶
薦至五月二十二日天明賈氏生下一兒二十三日夜賈氏忽¶
夢一紫衣長髯道士仗劍入家中來貼符呪水賈氏夢中問道¶
士朝日來此何有閑錢與你道士云不是要錢我昨日送一眷¶
屬來你知得否你不要罵他更宜愛惜至六月十五日鄰家買¶
<pb:CK-KZ_JY298_01p096a>¶
羊肉與賈氏喫賈氏其夜又夢昭清謝觀主入來云不要將羊¶
肉汁污壞小兒口言畢而去至六月二十九日夜賈氏夢中見¶
三人道士入來二人坐花瓶上一紫衣道士直入臥內云我是¶
華蓋二仙來看你小兒兩夜夜啼從今夜去不啼也覺來果然¶
頓止予切觀此段浮邱王郭真君經遊顯跡化人昭著此深爲¶
建殿立像施田行善長者之勸故書之¶
　　
** 華蓋辟邪靈符應驗¶
辟邪靈符子自纂集鏤板散施後往往感應十有八九乃一日¶
有黃秀才名彬請一本歸供養置于廳事門上邂逅其妻招一¶
鄰婦同入後園下梅子歸家忽然頭目眩暈身體壯熱似染邪¶
<pb:CK-KZ_JY298_01p096b>¶
祟至夜遂夢兩人來門外廳下丐飯喫其妻不允旁有人助云¶
何不入去討其人指門上符云不敢入妻當云你出門外立待¶
我討些與你喫言訖夢覺次日彬入園方悟舊有古墓二所因¶
備飯祭之旋卽頻愈由此而思符之有靈端不誣矣¶
　　
** 浮邱真君治龍源山頂水恠及靈跡¶
龍源山屬崇邑正南初來山頂有水恠春夏間嘗爲水患浮邱¶
初至江南軍山道過斯境見山奇水秀因遊覽焉且知恠之爲¶
患也遂以鍾覆之曰是後永不得爲民害卽今之沸湖是也湖¶
自覆鍾之後其水常沸歲久愚民無知利其鍾之直遂計而取¶
之然愈掘愈陷卒不可得頃有流民由此而婦人於其地產焉¶
<pb:CK-KZ_JY298_01p097a>¶
往往污觸其沸遂止若欲修湖則必叩仙而往否則有水灾及¶
多蜂蠆山有錢倉乃真君役地神歸錢以濟貧困者昔有樵夫¶
至其地窺見石開其內錢不可較仍有錢三百餘散在地其人¶
計無以將之又慮人知乃以餘者歸而圖夜以取焉因以土石¶
封記及再來則石已合矣歸夢道士語之曰此乃吾賑貧之物¶
不可妄得餘金酬汝封倉爾山上有石室禱祈則雲物出焉或¶
現圓像則霧自此出霧旣交則就中現光其色有五或跨橋如¶
虹直指華峯其出無定西有龍潭歲旱則禱山投龍甘雨如澍¶
其下懸崖壁立蒲針茸茸泉石相映誠爲異觀壇側有石牛天¶
成呼曰藥井汲之雖淺用之不竭浮邱曾於此棲神以法濟衆¶
<pb:CK-KZ_JY298_01p097b>¶
宋紹興中羽人嘗於殿基獲石法器乃今之法水盂也而瓦已¶
化爲土矣中有沸湖二字是已踰千載其間興廢亦屢矣大抵¶
神護威嚴小有所觸則風雷震動擊搏隨之紹興間逸人羅公¶
璋同道士鄒從周立仙像焉落成之夕圓像有三橋光燈炬燭¶
天如舡如橋異香四襲自夜達旦羅公感之故謝疏中有云瑞¶
相圓明式顯靈常之道祥光炳燿莫窮變化之神瞻敬有歸歡¶
汴何極千載之微風復振三仙之故址重輝後有以穢觸之者¶
復有天灾亦上聖除舊布新之意也紹熙辛亥羽流黃宗一糾¶
衆新之至七夕當里士人羅公無逸時同邑人黃衷黃震及羅¶
斗南方乘閑野步忽見天燈三炬自山焦而上至夜半登書樓¶
<pb:CK-KZ_JY298_01p098a>¶
觀之則幾百餘矣是後間出然止於三五或十餘而已昨以禱¶
祠不恭而兩爲雷驚俗咸畏而莫之輯至庚申羅公與黃道士¶
叩仙而修焉尊像祠宇於是備矣告成之際金燈時現祥光盛¶
出人亦爲常而不之異至是歲六月復修行道像以爲迎請之¶
用其像實是川道士鄒林卿所捨也至二十三日日中圓象忽¶
現其光尤大於常時是山高與華山幾齊而復與對峯絶頂仍¶
有甘泉茂林脩竹桃李間錯焉其四小崖石有文盡成冰波之¶
狀有大小石門因神仙冲舉以劍揮之闢路取道昔有軍衆過¶
此推倒一角陰責而死者三百人世謂唐杜甫師得道之地也¶
鍊丹壇井及遺跡俱存¶
<pb:CK-KZ_JY298_01p098b>¶
　　
** 朝山禱雨¶
華蓋居常朝拜歲無虛日隆冬盛夏雲霧蓊然蓋其常也絶頂¶
之上寒燠不時有虔禱者旋掃陰霾卽騰曦馭頃年淨薌吳城¶
爲親徼福許朝仙峯已而協願詣山謝焉連日阻雨就旅次炷¶
香遙望三真以祈晴霽次日果如所禱往返安逸因哦詩紀其¶
事云浹旬凍雨路成泥那更漫天雪霰飛多謝真風盪陰翳萬¶
峯頂上湧晴輝感應可見矣凡登正壇若纖雲不起千里可觀¶
古今名賢長篇秀句題詠山間使覽者含英咀華深有珍味高¶
峯異景無所逃焉¶
　　
** 孫尚書朝山感應¶
<pb:CK-KZ_JY298_01p099a>¶
孫尚書覿南遷次臨川輳廬陵道聞盜掠高安新淦之間少留¶
崇邑仙遊山道祠款久偶有微恙因奉香火陞殿再拜以丐靈¶
響且約俟安步登絶頂以答真貺已而悉如祈禱一旦齋潔不¶
憚險阻敬陟雲巘頓忘疲倦若履平地章疏纔終徧覽勝槪因¶
留詠云煙蘿茂密可躋攀不假籃輿已到山送曉鳥聲青嶂外¶
乞靈人在白雲間亭前空想鸞驂跡洞口猶存蘚暈班異日丹¶
砂如換骨乘風尚可訪金關¶
　　
** 陳檢法母虞宜人病夢三真授銅筯卽愈建寶殿¶
華蓋寶山於寶祐戊午春因野火延燒殿宇道院盡爲煨燼片¶
瓦不留雖草創以蔽風雨殊失舊觀景定庚申仲春寶唐寓貴¶
<pb:CK-KZ_JY298_01p099b>¶
陳帥之子檢法諱同祖聞邊事警急挈家居于古嶺莊其母宜¶
人虞氏宿有氣疾因憂時警病勢愈重倉皇莫措時檢法恭詣¶
仙壇叩乞聖水救療服餌之餘病中恍見道士三人衣彩衣乘¶
彩雲冉冉降于莊舍中有道士美髯豐頰至于庭次授虞氏銅¶
筯一雙曰宜人爲疾所苦今授此筯當卽平善無憂矣言訖揖¶
去虞氏便覺身輕其疾患卽愈但聞異香芬馥襲人虞氏乃命¶
合室具吿前言莫有曉者越十有三日虞氏與其子登山謝水¶
旣陞殿拈香仰視三真曰前者病中所見卽此仙也於是大設¶
醮筵謝恩而退旋復命工建立寶殿名牌聖案鐘鼓爲之一新¶
以答聖貺焉¶
<pb:CK-KZ_JY298_01p100a>¶
　　
** 廬陵周顯述三眞靈異¶
廬陵周顯於寶祐戊午年間家人有姙懷懼而有事顯欲出將¶
行趑趄發心敬禱三真是夜夢二羽衣在顯家修醮顯對羽衣¶
言顯有事不暇相陪欲出外幹事如何其羽衣答言汝莫妨公¶
幹但有事吾二人自爲理會夢覺數日收家信報生童男生產¶
甚艱又於景定庚申合家爲疥瘡所楚未免一與禱三真復蒙¶
桴鼓之應又至咸湻乙丑春仲男文慶文貴在家相繼患豆疹¶
之疾數日不食不起全家有憂色顯焚香遙叩三真祈男所患¶
無諸難事隨卽長男文慶夢道士三人來家令男將手診視視¶
畢言其病不妨男乃夢覺言罷未幾復夢前道士再來診視用¶
<pb:CK-KZ_JY298_01p100b>¶
藥而去不數日間飮食無阻收沒淨盡長男遂獲更生謹刋板¶
就于紫玄洞上以廣其傳用答恩貺¶
　　
** 縣司迎華蓋真仙禱雨¶
湻熙壬寅仲夏越月焦涸民情駭悸宰趙公宜中率僚佐士庶¶
迎三真像建齋於玉清殿獲甘雨連日四野沾漑於十九日瑞¶
光燭天者再雲雨晦冥非虹非電萬目奪視到七月一日邑人¶
共建大醮初獻焚詞罷霶霈大作至四更乃止是嵗果獲有年¶
¶
¶
¶
