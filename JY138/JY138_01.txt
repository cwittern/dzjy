#-*- mode: org; -*-
#+TITLE: 太極葛仙公傳
#+DATE: 2011-05-31 16:54:16
#+PROPERTY: kxid KX139
#+PROPERTY: title 太極葛仙公傳
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0450
#+PROPERTY: id JY138
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY138_01p054a>¶
* 太極仙公傳序¶
仙道尚矣繇神農氏雨師而來代有人焉至周老氏以清靜無¶
爲爲宗學焉者奉之以爲教父其道益顯白於天下秦漢之君¶
好長生方士雲集霧布飛騰變化者亦班班有人載之傳記不¶
誣也吾邑葛仙公吳時得道而仙者也距今蓋千二百年矣種¶
民相傳觀宇祀事逾久而逾盛香燈晨夕崇奉如一日然非夫¶
道德有在亦烏能臻此歟余宦山東秩滿丁家艱還鄉里青元¶
觀高士譚道林偕其同門友五人過余袖書一通出以示余曰¶
此吾仙公傳也觀本仙公故宅仙公昇舉之後即宅爲觀以奉¶
之幾將千載矣聞風訪道者恒至而問焉患未有以語其詳也¶
<pb:CK-KZ_JY138_01p054b>¶
先師竹巖翁有志於此有年所矣間嘗語吾曰夫蔭其樹者猶¶
愛其枝矧學其道而可不知所自哉昔呂先生嘗撰仙公傳一¶
卷道藏之燬有間矣訪求未之獲也世遠而事逸事之逸兹非¶
吾山中之甚闕典歟僅得閤皂山所記仙公傳一卷此書是已¶
將鋟諸梓病其弗備而未果也既而先師厭世羽化弟子將圖¶
踵成先志以無忘先師平素眷眷攸念惟先生爲加潤色而傳¶
諸好事者則豈惟山林是幸抑亦一邑神明之觀也余再三辭¶
不獲命乃受書讀數過顧其敘次繁蕪而尚多放失於是重加¶
編次爲傳一卷易曰神而明之存乎其人仙公之道神矣學其¶
道者能修而明之則眞其人也仙道亦烏有不可幾哉道林勉¶
<pb:CK-KZ_JY138_01p055a>¶
之竹巖翁姓貢氏名惟琳世家丹陽之柳茹通儒耆善鼓琴慕¶
仙公之道而學焉者道林受業師也道林名嗣先世家丹陽之¶
於溪師弟子皆丹陽望族云歳在丁巳二月朔朱綽序¶
¶
¶
¶
¶
¶
¶
¶
<pb:CK-KZ_JY138_01p055b>¶
¶
¶
¶
¶
¶
¶
¶
¶
¶
¶
<pb:CK-KZ_JY138_01p056a>¶
* 太極葛仙公傳¶
　　　　　　　　　　　　　　　@by青元觀譚嗣先編¶
仙公諱玄字孝先姓葛氏句容人也¶
　列傳云葛天氏之後封于葛遂以國爲氏歷代諸侯也陶弘¶
　景仙公碑云丹陽句容都鄉吉陽里人張偘句容誌云青元¶
　觀梁天監七年建在縣西南三百餘歩葛仙公宅也鍊丹井¶
　在焉¶
其先琅琊人後漢驃騎將軍僮侯盧讓國於弟艾來居此土¶
　抱朴子曰葛盧有大功受爵立宅舍於博望里于今基兆石¶
　礎在焉別傳云高祖廬漢驃騎大將軍封下邳侯讓國與弟¶
<pb:CK-KZ_JY138_01p056b>¶
　艾託遂南遊江左逍遙丘壑適丹陽句容見其山水秀麗風¶
　俗湻厚因居焉金陵誌云列仙傳曰本姓諸葛遠祖征江漢¶
　次丹陽之句容因止而歎曰獨身在此何諸之有葛姓始此¶
祖矩安平太守黃門郎父焉字德儒州主簿山陰令散騎常侍¶
大尚書¶
　雲笈七籖云父諱孝儒別傳云父孝儒歷大鴻臚¶
仙公生於漢延熹七年甲辰四月八日¶
　按別傳云仙公父素奉道法即遣人詣本里玄靜觀求香水¶
　浴兒時有自然道士支道紀莫知其所由來欣然謂曰吾昨¶
　夢通玄眞人自大羅天下降明日當往賀尚書生奇男越一¶
<pb:CK-KZ_JY138_01p057a>¶
　日果來賀求兒看父令抱兒出道紀起敬尚書驚問道紀曰¶
　此兒有紫氣覆之狀如寶蓋神光煥耀當爲神仙非常兒比¶
　尚書曰仙聖寥邈得壽考以爲宗嗣足矣道紀因作禮十方¶
　仙聖爲讚曰身雖輪聖化魂神無暫滅宿福積重綠昔願非¶
　今日大羅眞人降仙聖含眞出天龍漱香花濯我鍊胎質微¶
　言將誰信靈期玄佑畢道心超不二混成表元一獨悟本無¶
　想放則大乘逸頌畢長揖而出倏然不見¶
生而秀頴英姿振發天才超軼性識明茂學通古今經傳子史¶
靡不該覽¶
　葛洪神仙傳曰公備覽五經又好談論¶
<pb:CK-KZ_JY138_01p057b>¶
八歳父薨繼遭母喪克盡孝道每見園池臺榭有父手澤履跡¶
輙仰天號哭飛鳥爲之悽鳴服既闋即有邁俗之志居常好彈¶
琴誦老莊安閒淡泊內足無求年十五六名振江左州郡欲辟¶
爲掾仙公笑曰蔬食被褐枕石漱流吾所樂也豈能以彼而易¶
此哉卒辭之志欲遯跡靈嶽遐求異人乃着羽服入赤城山精¶
思念道常服餌术能絕穀連年不饑¶
　列傳云仙公年十八九東入括蒼省其叔彌彌字孝公時授¶
　業於其居曰予常念子幽窈與人事疎闊仰盻青雲俯臨滄¶
　海險阻艱難備嘗之矣今天下求士子才術奇博盍出仕乎¶
　答曰玄稟性愚鈍不適世用負愧先緒謝干祿之客辭負鼎¶
<pb:CK-KZ_JY138_01p058a>¶
　之士當絕志巖穴棲心煙霞流浪山水期與涓子爲友赤松¶
　結交惟叔父遠弘道藝講論五經俾洙泗之風翕然復振策¶
　名王室亮天熙載垂裕後昆耳彌曰子絕頴離倫超凡入聖¶
　吾不及也陶碑云從祖彌豫章等五郡太守別傳以爲叔誤¶
恒周旋括蒼南嶽羅浮金精玉笥長山蓋竹天台蘭風等山雖¶
歴游名嶽時還京邑或止石頭四望山所或游於烈洲恒與謝¶
稚堅黃子陽郭聲子相隨¶
　眞誥云鹿跡山洞主有謝稚堅又云謝稚堅張兆期就毛伯¶
　道劉道恭請道與之茯苓特行方服之皆已數百歳游行五¶
　嶽也黃子陽者魏人也學道博落山中九十餘年但食桃皮¶
<pb:CK-KZ_JY138_01p058b>¶
　飲石中黃水後逢司馬季主以導仙八方與之遂以度世晉¶
　初有眞人郭聲子在洛市中作卜師也¶
漢光和二年正月朔仙公於天台上虞山感太上遣玄一三眞¶
人太極徐眞人授以三洞四輔經籙修行秘訣金書玉誥符圖¶
又命王思眞披九光玉藴出洞玄大洞靈寶經典七品齋目勸¶
戒法輪無量通玄轉神入定等經以授仙公¶
　別傳云今天台桐柏觀有法輪寺三眞降經之所存焉李含¶
　光大洞經序云太極眞人徐來勒以大洞經授仙公¶
吳初左元放自洛而來仙公從受白虎七變太清九鼎金液丹¶
經鍊氣保形之術治病劾鬼秘法三元眞一妙經行之三年於¶
<pb:CK-KZ_JY138_01p059a>¶
是五通具足化遯無方矣¶
　眞誥云漢建安中左元放聞江東有神山故渡江尋之神仙¶
　傳云公尤長於治病鬼魅皆見形或遣或殺¶
是時吳主愛賞仙異尤敬憚仙公欲加榮位仙公不聽求去不¶
得以客禮待之常共游宴動相諮禀一日與吳主坐樓上時久¶
旱見道間人民所作請雨吳主曰百姓請雨寧可得乎仙公曰¶
易得耳即便書符令人着社中一時之中天地晦冥大雨流潦¶
中庭平地水尺餘吳主曰水寧可使有魚乎仙公曰可復書符¶
水中須臾有大魚百許頭各長一二尺走水中吳主曰可食乎¶
曰可遂使取治之乃眞魚也又嘗從呉主船行到烈洲還遭大¶
<pb:CK-KZ_JY138_01p059b>¶
風百官船無大小多漂没仙公船亦不知所在吳主歎曰仙公¶
有道亦不能免此乎乃登四望山使人鉤船船沒已經宿忽見¶
仙公從水上步來衣履不濕既至尚有酒色謝吳主曰昨因侍¶
從而伍子胥見强牽逼卒不得捨去煩勞至尊曝露水次吳主¶
欣然曰先生爲神靈所招道德所致也¶
　吳越春秋云伍子胥伏劒而死吳王乃取屍盛以鴟夷之器¶
　投之江中子胥因隨流揚波依潮來往¶
仙公一日之間能至數十處嘗有客仙公於坐上方與客語門¶
中又見有一仙公迎他客而水側又有一仙公投釣不能别何¶
者爲眞也又嘗有客至爲客置酒無人傳杯杯自至客前客飲¶
<pb:CK-KZ_JY138_01p060a>¶
不盡杯亦不去也仙公性好酒飲酒一斛每飲醉便入深淵澗¶
中卧竟日酒解乃出身不濡濕亦積薪烈火而坐其上薪盡而¶
衣冠不灼畫流水即爲逆流十丈許¶
　抱樸子云余從祖仙公每大醉及夏天盛熱輙入深淵之底¶
　一日許乃出者正以能閉氣胎息故耳¶
又嘗與客對食客曰食畢請作一奇戲仙公曰得無促欲有所¶
見乎卽吐口中飯盡成大蜂數百頭飛行作聲或集客身莫不¶
震悚但不螫人良久張口羣蜂還飛入口嚼之故是飯也又時¶
天寒仙公謂客曰居貧不能人人得爐火請作天火共使得暖¶
仙公因張口吐氣赫然火出須臾滿屋中客盡得如在日中亦¶
<pb:CK-KZ_JY138_01p060b>¶
不甚熱又盛暑中諸書生請仙公作可以戲者仙公時仰卧使¶
人以粉粉身未及結久答曰熱極不能起作他戲因徐徐以腹¶
揩屋棟數十過還復床上及下冉冉如雲氣腹粉着屋棟連日¶
猶在仙公嘗行卒逢所親邀止道間樹下折草刺樹以杯器承¶
之汁流如泉杯滿即止飲之皆如美酒也又取土石草木以下¶
酒入口皆是鹿脯其所刺樹以杯承之杯至卽汁出杯滿即止¶
他人取之終不爲出也有好事少年數十人從仙公游學嘗船¶
行見器中藏書札符數十枚因問此符之驗能爲何事可得見¶
否仙公曰符亦何以爲乎即取一符投江中流而下仙公曰何¶
如客曰吾投之亦能爾仙公又取一符投江中逆流而上曰何¶
<pb:CK-KZ_JY138_01p061a>¶
如客曰異矣又取一符投江中即停立不動須臾下符上上符¶
下三符合一處仙公乃取之又江邊有一浣衣女仙公謂諸少¶
年曰吾爲卿等走此女何如客曰善乃投一符於水中女便驚¶
走數里許不止仙公曰可以使止矣復以一符投水中女卽止¶
還人問女何怖而走答曰吾自不知何故也又於水濱見鬻魚¶
者仙公謂之曰欲暫煩此魚到河伯處可乎漁人曰魚已死矣¶
何能爲曰無苦也乃以魚與仙公仙公丹書紙納魚口中擲魚¶
水中魚即躍躍而去俄頃魚還躍上岸吐墨書青色如木葉而¶
飛去又嘗以數十錢使人散投井中以一器置井上呼錢令出¶
錢皆一一飛從井口出悉入器中又嘗爲客夏致氷雪冬設生¶
<pb:CK-KZ_JY138_01p061b>¶
瓜棗能拍床使行指蝦䗫及諸蟲飛鳥燕雀魚鼈之屬使之舞¶
皆應絃節如人止之即止仙公與人俱行能令去也三四尺乘¶
虛而步或有請仙公仙公意不欲往主人强之不得已隨去行¶
數百步言腹痛止而卧地須臾死舉頭頭斷舉四支四支斷便¶
臭爛蟲生不可復近請之者怖遽走告仙公家見仙公故在堂¶
上此人亦不敢言之走遠死處己失尸所在¶
　陶碑云公馳涉川嶽龍虎衛從詭譎倜儻縱倒河山眞誥云¶
　亦能乘虎使鬼無所不至¶
仙公又感太上授以霹靂火府雷法策役雷神誅伐不道時有¶
神廟此神常使往來之人未至廟百步必下騎乘步行否則立¶
<pb:CK-KZ_JY138_01p062a>¶
致變怪廟中有大樹數十株上有眾鳥人莫敢犯仙公乘車過¶
不下須臾有大風囘逐仙公車塵埃漫天從者皆辟易仙公乃¶
大怒曰小邪敢爾以手指風風便止以符投廟中樹上鳥皆墮¶
地而死後數日廟樹盛夏皆枯廟屋尋火起焚燒悉盡嘗至武¶
康過主人家主人病祭祀道精精人使仙公飲酒精人言語不¶
遜仙公大怒曰姦鬼敢爾勅五伯曳精人付柱鞭脊即見如有¶
人牽精人出者至庭抱柱解衣投地但聞鞭聲血出流離精人¶
故尚鬼語乞命仙公曰赦汝死罪汝能令主人病愈否精人曰¶
能仙公曰與汝三日期病者不愈當治汝精人乃見放病者果¶
愈又嘗過華陰有大蛇爲妖化美婦惑一士人仙公乃作田夫¶
<pb:CK-KZ_JY138_01p062b>¶
驅黃犢而耕回語士人以蛇妖狀復引視古井中蛇所啖人骨¶
教令東走其蛇在網帳中張口將向士人仙公即時爲斬蛇又¶
誅小蛇無數以符令士人服之俄吐蚯蚓蝦䗫之類甚多士人¶
乃無恙於時有一道士頗能治病從中國來欺人言我已數百¶
歳仙公知其誑後會眾坐仙公謂所親曰欲知此公年否所親¶
曰善忽有人從天上下舉坐矚目良久集地著朱衣進賢冠入¶
至此道士前曰天帝詔問公之定年幾許而欺誑百姓道士大¶
怖下床長跪答曰無狀實年七十三仙公因撫手大笑忽然失¶
朱衣所在道士大慚遂不知所之¶
　眞誥云公長於變幻¶
<pb:CK-KZ_JY138_01p063a>¶
初仙公嘗於荆門紫蓋山修鍊值天寒衣服藍縷跣足而行時¶
有屈氏二女見之憐其忍冷夜作雙履次日往獻暨至則仙公¶
已去所鍊丹鑪灰尚温二女撥灰得丹一粒分服之自是卽不¶
饑後俱隱去時人以爲得仙又在旴江麻姑山小有洞天修鍊¶
鑿五井以象五行上應五星至今其泉消息盈虛從一至五周¶
而復始若有度數焉¶
　上清集云葛孝先初鍊丹時常以念珠持於手中每日坐丹¶
　鑪邊常念玉帝全號一萬遍别傳云仙公凡經行七十二處¶
　修鍊皆有仙壇鍊丹靈跡¶
最後於閤皁東峰建卧雲庵築壇立竈以鍊金丹于時瑞氣祥¶
<pb:CK-KZ_JY138_01p063b>¶
光照暎山谷嘗於洞口金沙池中浴丹其泉忽然涌漲金沙騰¶
沸至今丹池之內金沙自沸又嘗於西峰石壁上石臼中擣藥¶
因墮藥一粟許有飛鳥食之遂不死至今月夜其鳥鳴作丁當¶
杵臼聲世名擣藥鳥仙人琴高嘗騎雙鯉訪仙公於卧雲庵相¶
與置酒酣飲醉而卧及醒雙鯉已化爲石仙公乃以雙鶴與之¶
琴高遂乘鶴去雙鯉石至今在後山間仙公鍊丹既成乃藏之¶
於東崖石室曰吾以待廣積功行超度羣品醮謝天地然後服¶
之庶幾三天書名九霄列職無愧於心也¶
　別傳云仙公丹成作頌曰流珠流珠役我形軀奔馳四海歷¶
　覽羣書披尋不悟惟思若愚焚遍金召燒竭汞珠資財蕩散¶
<pb:CK-KZ_JY138_01p064a>¶
　抱膝長吁吾年六十功效躊躇賴師指授元氣虛無窈冥中¶
　起恍惚中居眞陰眞陽一吸一呼先存金鼎次認五罏離火¶
　激海坎水升虛玉液灌溉洞房流酥天機眞露萬類難如眞¶
　人度人要大丈夫天長地久同看仙都念兹在兹語吾記吾¶
仙公山居嘗慨然念窮魂滯魄沈淪惡趣於是刪集靈寶經誥¶
撰成祭鍊大法生天寶籙靈符秘訣等奏聞天帝建立法壇每¶
於三元八節吉日良宵普召地獄魂魄詣壇祭鍊行持之後屢¶
有感格¶
　別傳云甲午歳下元祭鍊時有一鬼王長五丈衣緋袍稽首¶
　再拜言曰諸鬼每蒙眞仙祭拔數百萬眾俱獲超生矣且聞¶
<pb:CK-KZ_JY138_01p064b>¶
　北帝勅示云葛眞人祭鍊年深名書金簡上列天曹也言訖¶
　而退¶
吳主嘗清齋焚香延仙公訪以仙道于時弟子張泰言孔龍鄭¶
思遠等侍仙公對曰仙道微妙夫學道者從微至著自邇陟遐¶
國君萬機之餘能清心守一其則不遠矣吳主歎美其言¶
　別傳云吳主曰朕以暗昧未達玄旨秘典齋直修眞捷徑道¶
　經之品何者爲先符圖秘要何者爲妙仙公避席曰學道求¶
　仙先修戒行方見漸階道行既立乃可服食靈藥導引元氣¶
　嚥納和津呼吸陰陽如此可爲地仙救度災厄卻禍來祥者¶
　須齋直此經出太上靈寶洞玄大道無極自然眞一五稱文¶
<pb:CK-KZ_JY138_01p065a>¶
　中其文義趣弘深難可概舉唯九轉還丹金液玉醴皆得乘¶
　雲駕鶴白日昇天如大洞眞經誦之便可昇舉三皇內文五¶
　嶽十地神洲七變七寶靈圖內篇皆上仙之所寶至尊至重¶
　可度陽九百六之災眞人超邁三界者由此道也吳主書之¶
　金簡封以玉函終身欽奉焉¶
太子登以仙公有道術築別館延之訪以長生之道對曰至道¶
之精窈窈冥冥至道之極昏昏默默無視無聽抱神以靜形將¶
自正必靜必清無勞汝形無搖汝精乃可長玄此廣成子以告¶
黃帝者也今殿下位居儲副將嗣大寶要在清心寡欲遠佞尊¶
賢拔擢英豪光宅天下燮調四序撫育羣黎此四海無疆之休¶
<pb:CK-KZ_JY138_01p065b>¶
也太子善之¶
　别傳云嘉禾二年正月朔日辭太子而去¶
一日仙公辭吳主曰山林微賤久藉恩庇今當違遠丹陛恐未¶
有再見期願陛下息兵子民推誠惠物永安宗社長享太平吳¶
主曰卿名隸丹臺豈久淹塵世者也嘉禾三年正月一日登括¶
蒼山謂弟子張泰言鄭思遠等曰吾比爲吳王所留未誦洞經¶
於是以所受上清靈寶諸經精心研誦赤烏元年戊午十一月¶
初一日甲子太上遣天吏以金簡玉書册文錫命仙公第一錫¶
命曰太上玉書勅無上學仙弟子葛玄先世苦行累劫立功損¶
身布施濟度危亡積感太上遂令名注玄都上仙定籍是故英¶
<pb:CK-KZ_JY138_01p066a>¶
明智慧誕降德門所以才質玉秀馨蘭清發天姿逸穎卓然挺¶
拔道模淵偉獨步羣萃高辭世榮抱朴尚質注意仙經含光守¶
一徜徉林麓不戀朝市慈心度人拳拳不輟道德既充宜有錫¶
命今賜子天寶羽服丹霞繡帔飛羅之裙芙蓉寶冠金眞神虎¶
仗命魔幢役海召山所爲在意第二錫命曰無上學仙弟子葛¶
玄索隱繙經長齋靜念存思專精苦而不倦再錫子八景玉輿¶
龍駕乘雲項生圓光金章玉文以酬宿德紀綱道門後賢仰止¶
秉持法輪太上尊教三天所詮矣第三錫命曰無上學仙弟子¶
葛玄體德弘道開化未悟普濟羣品俱超妙覺功成名揚高眞¶
信伏三界羣靈尊奉穆穆恩盈十方咸濟所欲也宜錫子位爲¶
<pb:CK-KZ_JY138_01p066b>¶
太上玉京太極左宮仙公總統三界六天大魔王之官主行三¶
洞經籙給眞仙玉童玉女各五百人侍眞左執九曜之華旛右¶
捧洞玄之眞經龍旂虎節遊行上清九宮一年三朝太上玄都¶
玉京金闕太上錫命天帝承書一如三天故典天帝諱遠奉勅¶
命告行於霍童山仙公乃謂門人曰五芝吾已盡服受書已定¶
當以七年秋八月十五日上昇也¶
　王氏神仙傳云葛眞人七世修積方證左宮仙公之任別傳¶
　云昔十方諸天啟請眞王大帝演說九霄大梵雷霆玉經勅¶
　元卿等可同太尉黃鉞雷霆大使尚父等侍衛瓊輿上登三¶
　境奏聞元始求旨流傳俄頃二帥還奏曰百辟會集於三省¶
<pb:CK-KZ_JY138_01p067a>¶
　大帝遂升元皇洞眞之輦諸天車從火鈴侍衛部眾詣三天¶
　門下首謁太上玉京左宫仙公於天機省次謁九州都仙於¶
　天樞省後謁三天大法師於太玄都省又元始天尊昔勅太¶
　清無上元君令九州都仙判雷霆太省事太上玉京太極左¶
　宮仙公判雷霆玄省事三天大法師判雷霆都省事浮丘大¶
　仙僉書雷霆三省事乃知仙公天職亦在三省矣¶
赤烏二年正月一日仙公登勞盛山精思念道是日中感太上¶
授以千眞科戒乃與眾眞演說勸戒未悟流傳於世時吳主於¶
方山爲仙公立洞玄觀¶
　金陵六朝記云仙公於方山上得道白日昇天山有洗藥池¶
<pb:CK-KZ_JY138_01p067b>¶
　名白上池見在建康實錄云今方山猶有仙公煮藥鐺及藥¶
　臼在¶
仙公弟子五百餘人入室者張泰言孔龍鄭思遠也及李參王¶
玄冲也¶
　别傳云于時李參蜀郡人及王玄冲訪道鶴鳴雲臺嵩山少¶
　室間聞吳有仙人葛公往師焉問曰道始於无无先无後无¶
　古无今不審孰爲先後仙公曰本無先後左右高下貴賤形¶
　象之殊是以字之曰道也仙公又曰子宿命當度世遂於天¶
　台山立壇授五嶽眞形圖告之曰此太上傳命之信西王母¶
　之所尊執山神魔王皆得役使三界奉迎也又以太上金丹¶
<pb:CK-KZ_JY138_01p068a>¶
　大經靈寶自然五稱寶曜文三皇內文大有妙經金眞玉光¶
　靈書紫文大洞三十九章太霄隱書明鏡圖錄金書玉字凡¶
　十卷及大極龍騰芝草告盟仙官各令佩帶令入室弟子鄭¶
　思遠具宣口訣云金陵六朝記云白仲都仙公弟子亦白日¶
　昇天¶
仙公嘗告思遠等曰吾昔從左元放所受太清等丹經今悉以¶
付汝然上天禁重勿傳非人也若有志心之士宜依四極明科¶
盟跪授之其諸品符籙洞眞洞玄洞神眞經等是太極眞人徐¶
來勒授我此乃上方禁文自有飛仙守衛吾昇舉之後可傳諸¶
名山洞臺勿閉天道也又以仙藥各一丸并流明七曜紫丸之¶
<pb:CK-KZ_JY138_01p068b>¶
丹與令服之既服丹即神怡體輕不復飢渴乃謂玄冲等曰子¶
等當還嵩山齋三年復往王屋山精思大法也玄冲等請留侍¶
曰子心但存我我卽可見不必依戀也嵩高諸眞當復教子矣¶
後五年復當付子秘訣成子之道方得洞視無形如明鏡中物¶
也又謂曰子等當處閬風臺三百年然後乃升天耳夫仙道有¶
卽時升天者亦有十年數十年百年數百年亦有千年數千年¶
至萬年而後升天者由其挺分與功行多少也未得升舉之時¶
皆居五嶽名山及八海中十洲三島其中皆七寶宮殿瓊樓玉¶
房仙藥眾寶尤多不可名狀鸞鳳麒麟交躍戲舞玉樹瓊林自¶
然音樂凡仙人之未升舉者多居此諸名山也要在勤而行之¶
<pb:CK-KZ_JY138_01p069a>¶
耳¶
　別傳云玄冲等長跪曰竊聞有七聖披七色法服而二聖高¶
　仙或在終南赤城嵩山不審何經所載可得聞否仙公曰高¶
　仙是南極眞人與南極侍郎也所謂十方神仙化形是正眞¶
　也七聖玄紀云赤君下教變迹與六弟子俱皆顯姓名也¶
仙公以升舉有期當立壇醮謝天地山川百靈乃於福庭之中¶
築壇名八景擇吉日登壇告謝天地于時天花舞空神光燭天¶
至赤烏七年八月十五日忽仙樂寥亮旍幢翳天麟駕羽車浮¶
空沓至仙童玉女靈官翊衛下降壇所有飛天神王手捧玉詔¶
謂仙公曰太上有命仙公再拜受詔詔曰勅无上學仙弟子靈¶
<pb:CK-KZ_JY138_01p069b>¶
寶經籙大法宗師葛玄久專至道善養胎精演眞經祭鍊於沈¶
魂集仙典開明於後學可謂陰功濟世密行齊眞名隸玉都身¶
歸天界可特賜玄位爲太上玉京太極左宮仙公總統二界六¶
天大魔王之職主行三洞四輔經籙事可於甲子歳八月十五¶
日午時上升徑赴闕庭仍賜玉函金丹仙衣等太上詔命天帝¶
承書依法啟迎一如三天舊典勅天帝諱遠奉旨告行於閤皁¶
福庭仙公受詔畢跪服金丹遂與弟子言別登着衣臺身披離¶
羅之服頭戴芙蓉之冠項負圓光手執玉簡絳裙朱履玉佩鳴¶
珂坐八景琅輿霓旍絳節前後導從仙童玉女左右擁衛祥雲¶
白鶴盤繞碧空冉冉而升弟子鄒明等攀戀不已於是仙公停¶
<pb:CK-KZ_JY138_01p070a>¶
駕空中賦詩二篇然後上升而去其一曰眞人昔遺教愍念孤¶
癡子蔽邪不信道禍亂由斯起身隨朝露晞悔恨何有已罪大¶
不可掩流毒將誰理冥冥未出期劫盡方當止轉輪貧賤家仍¶
復爲役使四體或不完蹩躠行乞市不知積罪報怨天神不恃¶
大道常無爲弘之由善始吾今獲輕舉修行立功耳三界盡稽¶
首從容紫宮裏停駕虛无中人生若流水臨別屬素翰粗標靈¶
妙紀其二曰我今便升天愍念諸儒英大道體虛无寂寂中有¶
精視之若冥昧窈窈中昭明莫言道虛誕所患不志誠奚不登¶
名山誦是洞眞經一諷而一詠玄音徹太清太上輝金容眾仙¶
齊應聲十方散香花燔煙栴檀馨皇娥奏九韶鸞鳳諧和鳴龍¶
<pb:CK-KZ_JY138_01p070b>¶
駕翳空迎華蓋曜杳冥翛閑劫仭臺帝釋歘降庭八王奉丹液¶
挹漱身騰輕逍遙有無間流朗絕形名神童俠侍側自然朝萬¶
靈飄飄八景輿遊宴白玉京七祖生福堂先亡悉超生王侯能¶
篤信必爲天下貞大人體至德一切䝉其成其三曰散誕遊山¶
水吐納靈和涎鍊氣同希夷靜詠道德篇至心宗玄一冥感今¶
乃宣飛駕乘九龍飄飄升紫煙華景曜空衢紅雲擁帝前暫紆¶
蓬萊宮倐忽已賓天偉偉眾眞會渺渺陵重玄體固無終劫金¶
顏隨日鮮歡樂太上境悲念一切頑誰能離死壞結是冥中綠¶
悠悠成至道無有入無間微妙良難測智者謂我賢若能弘眾¶
妙輕舉升神仙仙公上升時年八十一仙公在世時恒凭一桐¶
<pb:CK-KZ_JY138_01p071a>¶
木几及上升後其几化爲三足白麂時出山上¶
　陶碑云三足白麂百齡不異其質孔懌會稽記云仙公得道¶
　後几遂化爲三足獸至今上虞人往往於山中見此案几蓋¶
　欲飛騰之兆也¶
初仙公嘗遊會稽有賈人自海中還云經一神廟廟神使主簿¶
傳教語賈人曰欲附一書與葛公可爲致之主簿因以函書擲¶
賈人船頭如釘著不可取及達會稽輙以報仙公仙公自取之¶
卽得題曰太極左宮仙公也¶
　賈善翔高道傳曰乃東華小童君書也字皆科斗古文¶
仙公嘗著道德經序及清靜經傳授次第又著斷穀食方三卷¶
<pb:CK-KZ_JY138_01p071b>¶
入山精思經一十九卷集慈悲道場九幽大懴法十卷云¶
　唐書藝文志云葛仙公錄狐子方金訣三卷¶
仙公鋉丹井銘¶
　　　　　　　　　　　　　　宋莆川方峻景通撰¶
仙公冲晦營鍊長林仙公顯明海島流音方臺白麂丹砂黃金¶
神飛萬天井存于今碧梵函丈銀床半尋涵清冽寒滌慮洗心¶
德地不改短綆汲深我長斯民知宗青元周詢故里景仰遺研¶
勒銘琳館庸永厥傳¶
吳太極左仙公葛公之碑¶
　　　　　　　　　　　　　梁華陽隱居陶弘景撰¶
<pb:CK-KZ_JY138_01p072a>¶
道冠兩儀之先名絕萬物之始者固言語所不得辯稱謂所莫¶
能荃焉云何以文字述云何以金石傳古其遂休也則日月空¶
照遂嘿也則生人長昬是故出關導以兩卷將升摛其玉文令¶
懷靈抱識之士知杳冥之有精焉自時厥後弈代間出雲篆龍¶
章之牒炳發於林岫瓖辭麗氣之旨藻蔚於庭莚其可以垂軌¶
範著謠誦者迄於兹辰昔在中葉甘左見駭於魏王象奉擅奇¶
於吳主至如葛仙公之才英俊邁蓋其尤彰彰者矣公於時雖¶
厯游名嶽多居此嶺乃非洞府而跨據中川東視則連峰入海¶
南眺則重嶂切雲西臨江滸北傍郊邑斯濳顯之奧區出處之¶
關津半尋石井日汲莫測其源三足白麂百齡不異其質精靈¶
<pb:CK-KZ_JY138_01p072b>¶
之所弗渝神祇之所司衛麻衣史宗之儔相繼棲託後有孫慰¶
祖亦嗣居彌歳山陰潘洪宇文盛少秉道性志力剛明前住餘¶
姚四明隩國爲立觀直上百里榛途險絶既術識有用爲物情¶
所懷天監七年郡邑豪舊遂相率與出制不由已以此山在五¶
縣衝要舍而留止於兹十有五載將欲移憇壇上先有一空碑¶
久已摧倒洪意以爲蔭其樹者尚愛其枝況仙公眞聖之遺蹤¶
而可遂淪乎乃復建新碑於其所願勒名迹以永傳隱居不遠¶
千里寓斯石而鐫之仙公姓葛諱玄字孝先丹陽句容都鄉吉¶
陽里人也本屬琅琊後漢驃騎僮侯廬讓國於弟來居此土七¶
代祖艾卽驃騎之弟襲封僮侯祖矩安平太守黃門郎從祖彌¶
<pb:CK-KZ_JY138_01p073a>¶
豫章等五郡太守父焉字德儒州主簿山陰令散騎常侍大尚¶
書代載英哲族冠吳史公幼負奇操超絕倫黨神挺標峻清輝¶
卓逸墳典不學而知道術纔聞已了非復軌儀所範思識所該¶
特以域之情理之外置之言象之表吳初左元放自洛而來授¶
公白虎七變罏火九丹於是五通具足化遯無方孫權雖愛賞¶
仙異而內懷猜害翻琰之徒皆被挫斥敬憚仙公動相諮禀公¶
馳涉川嶽龍虎衛從長山蓋竹尤多去來天台蘭風是焉遊憇¶
時還京邑視人如戲詭譎倜儻縱倒河山雖投鳬履墜叱石羊¶
起蔑以加焉于時有人漂海隨風渺漭無垠忽值神島見人授¶
書一函題曰寄葛仙公令歸吳達之由是舉世翕然號爲仙公¶
<pb:CK-KZ_JY138_01p073b>¶
故抱朴著書亦云余從祖仙公乃抱朴三代從祖也俗中經傳¶
所談云已被太極銓授居左仙公之位如眞誥并葛氏舊譜則¶
事有未符恐教迹參差適時立說猶如執㦸侍陛豈謂三摘靈¶
桃徒見接神役鬼安知止在散職一以權道推之無所復論其¶
同異矣仙公赤烏七年太歳甲子八月十五日平旦升仙長往¶
不返恒與郭聲子等相隨久當授任玄都祗秩天爵佐命四輔¶
理察人祇瞻望舊鄉能無纍纍之歎顧眄後學庶垂汲引之慈¶
敢藉邦族末班仰述眞仙遺則云爾¶
　　九垓夐絕　七度虛縣　分空置境　聚氣搆天¶
　　物滋數後　化起象前　命隨形轉　神寄業傳¶
<pb:CK-KZ_JY138_01p074a>¶
　　霜野於衰　竹栢翠微　泉墟共往　彭羨獨歸¶
　　生因事攝　年以學祈　如金在冶　如帛在機¶
　　仙公珪警　臨齠發穎　襄童比迹　項孺聯影¶
　　濯質綺闈　凝心黛嶺　虎變已攄　龍輈遂聘¶
　　朅來台霍　偃蹇蘭穹　碧壇自肅　玉水不窮¶
　　巡芳沐道　懷古惻衷　表兹峻碣　永扇高風¶
　　蘭風寓憇　已勒豐碑　此土舊居　未鐫貞琰¶
　　今之遠裔　仰慕清塵　敬思刋樹　傳芳來葉¶
宋勅封勅云山川勝境仙聖所居其盛德茂功顯聞於世者朕¶
必秩而祀之惟眞人寄言立稱咸造宗極出入無畛與道翺翔¶
<pb:CK-KZ_JY138_01p074b>¶
壇宇琳宮積有年矣祈禳休應美利在民肆加褒榮特建崇號¶
尚祈歆懌永福此邦可特封沖應眞人(崇寧三年)¶
勅云莊周氏云神人使物不疵癘而年穀熟仙之謂與爾修於¶
名山以成妙道世傳飛升尚矣在崇寧間固已錫封乃者部使¶
者從邦甿之請復以祀禱應響歳事屢豐之狀來上朕於方士¶
說無所嗜嘉其有功於民爰命禮官用衍稱謂若夫乘雲御風¶
遊乎八極之表何有於名然姑以見朕褒表之忱可特封沖應¶
孚佑眞君(淳祐六年)¶
¶
¶
