#-*- mode: org; -*-
#+TITLE: 老子説五廚經註
#+DATE: 2011-05-31 15:53:25
#+PROPERTY: kxid KX059
#+PROPERTY: pinyin Laozi Shuo Wuchu Jing Zhu
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0763
#+PROPERTY: id JY062
<pb:CK-KZ_JY062_01p041a>¶
* 老子說五厨經序¶
臣聞易曰精義入神以致用也利用安身以崇德也富哉言乎¶
富哉言乎是知義必精然後可以入神致用用必利然後可以¶
安身崇德義不精而云致用用不利而云安身身不安而云知¶
道者未之有也然則冲用者生化之主也精氣爲物謂之委和¶
漠然無間有與立矣則天地大德不曰生乎全其形生者在乎¶
少思寡欲抱璞尋和遊心於淡合氣於漠且清明在躬志氣如¶
神嗜欲將至有開必先故聖人垂教以檢之廣業以持之專氣¶
致柔以道其和響晦宴息以窒其欲洗心藏密窮神知化然後¶
安身而國家可保德用而百姓不知是以自天祐之吉無不利¶
<pb:CK-KZ_JY062_01p041b>¶
矣伏讀此經五章盡修身衛生之要全和合一精義可以入神¶
坐忘遺照安身可以崇德研味滋久輒爲訓註臣草茅微賤恩¶
霈特深天光不違自忘鄙陋伏土慙懼徘徊如失臣愔頓首頓¶
首謹言¶
¶
¶
¶
¶
¶
¶
<pb:CK-KZ_JY062_01p042a>¶
* 老子說五厨經註　　　　　　　@by唐京肅明觀尹愔註¶
　夫存一氣和泰和則五藏充滿五神靜正五藏充則滋味足¶
　五神靜則嗜欲除此經是五藏之所取給如求食於厨故云¶
　五厨爾¶
一氣和泰和¶
　一氣者妙本沖用所謂元氣充用在天爲陽和在地爲陰和¶
　交和爲泰和也則人之受生皆資一氣之和以爲泰和然後¶
　形質具而五常用矣故老子曰萬物負陰而抱陽沖氣以爲¶
　和也則守本者當外絕二受以全生分內存一炁以和泰和¶
　和一而性命全矣故老子曰專炁致柔能嬰兒乎¶
<pb:CK-KZ_JY062_01p042b>¶
得一道皆泰¶
　得一者言內存一炁以養精神外全形生以爲居泰則一炁¶
　冲用與身中泰和和也故云得一如此則修生養神之道皆¶
　合於泰和矣老子曰萬物得一以生¶
和乃無一和¶
　言人初禀一炁以和泰和若存和得一則和理皆泰至和旣¶
　暢非但無一亦復無和不可致詰如土委地故老子曰吾不¶
　知其名¶
玄理同玄際¶
　玄妙也理性也此言一炁存乎玄際和理出其性性修反德¶
<pb:CK-KZ_JY062_01p043a>¶
　而妙暢於和妙性旣和則與玄同際故老子曰同謂之玄也¶
不以意思意¶
　意者想愛也言存一炁以和泰和者愼勿存想受以緣境識¶
　當凝神湛照令杳然空然使和暢於起念之前慧發於忘知¶
　之後瞻彼闋者則吉祥止矣若以意思意意想受塵坐令焚¶
　和焉得生白故老子曰塞其兌閉其門終身不勤¶
亦不求無思¶
　但不緣想受則自發照慧照慧之發亦不自知若知求無思¶
　卽涉想受與彼思意等無差别老子曰無名之朴亦將不欲¶
意而無有思¶
<pb:CK-KZ_JY062_01p043b>¶
　內存一炁但令其虛虛卽降和和理自暢雖則不緣想受納¶
　和强假意名旣非境識所存是以於思無有老子曰用其光¶
　復歸其名¶
是法如是持¶
　如是內存泰和泰和之法和暢則是法皆遣遣法無住復何¶
　所持以不持爲持故云是法如是持也¶
莫將心緣心¶
　心者發慧之質想受之器也正受則發慧邪受則生想言人¶
　若能氣和於中心正於內內照清靜則正慧湛然鑒明而塵¶
　垢不上淵澄而萬象俱見見象無主謂之常心若以心得心¶
<pb:CK-KZ_JY062_01p044a>¶
　緣心受染外存諸法內無慧照常心旣喪則和理亦虧故莊¶
　子曰得其心以其心得其常心物何爲最之也¶
還莫住絶緣¶
　夫以心緣心則受諸受若正受生慧自得常心慧心旣常則¶
　於正無受何等爲緣旣無緣心亦無緣絶湛然常寂何所住¶
　乎老子曰損之又損之以至於無爲也¶
心在莫存心¶
　慧照湛常則云心存於絕無住故曰莫存心照旣不將而隨¶
　迎心緣則無絕而無住矣¶
眞則守眞淵¶
<pb:CK-KZ_JY062_01p044b>¶
　眞者謂常心慧照清靜不雜也若湛彼慧源寂無所染旣無¶
　知法亦無緣心則泰和含眞本不相離故云守爾¶
修理志離志¶
　理者性也志者心有所住也若絕外境受此心也則性受也¶
　言修性者心有所注但得徧照若外塵已絶境識無注離形¶
　去智同與大通性修反初圓照無滯內外俱靜玄之又玄則¶
　離於注想矣¶
積修不符離¶
　上令修性離志則內外俱寂無起住心亦無空心坐忘行忘¶
　次來次滅若積聚修習不能忘泯起修一念髮引千鈞內照¶
<pb:CK-KZ_JY062_01p045a>¶
　旣搖外塵咸起則與彼離志不相符合也¶
志而不修志¶
　若心無所住則何由漸悟必因所住而得定心故云志也不¶
　修志者明離志而不積修忘修而後性定則寂然圓照¶
己業無己知¶
　因心注而慧業清靜故云己業內忘諸己外忘諸物於慧照¶
　心無毫芒用則於己業自忘知故云無己知¶
諸食氣結氣¶
　夫眞氣凝結以和泰和和一皆泰則慧照常湛令口納滋味¶
　以充五臟身聚泡沬載其形生受體於地凝濕於水禀熱於¶
<pb:CK-KZ_JY062_01p045b>¶
　火待息於風四緣結漏皆非妙質故緇涅一氣昏汨泰和令¶
　生想受則動之弊穢矣¶
非諸久定結¶
　言人當令泰和舍一無所想受守眞常湛則與太和合體今¶
　以諸食結氣故非久定結也¶
氣歸諸本氣¶
　四緣受識六染生弊地水火風散而歸本根識旣染則從所¶
　受業也¶
隨取當隨洩¶
　取者受納也洩者發用也夫想有二受業有二應隨所受納¶
<pb:CK-KZ_JY062_01p046a>¶
　發用其徵若泰和和一則一炁全和致彼虛極謂之復命復¶
　命得常謂名正受正受澹業能生慧照慧照湛常一無所有¶
　則入無間矣一者則食炁歸諸四緣業成則淪於六趣矣¶
¶
¶
¶
¶
¶
¶
¶
<pb:CK-KZ_JY062_01p046b>¶
¶
¶
¶
¶
¶
¶
¶
¶
¶
¶
