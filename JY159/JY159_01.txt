#-*- mode: org; -*-
#+EXPORT_ID: JY159
#+TITLE:十六品經 Shiliupin Jing
#+WITNESS: YP JYE
#+BASEEDITION: CK-KZ
<pb:CK-KZ_JY159_01p001a>¶
* 十六品經序¶
文殊師利法王子白言人心道心本是一乘乘無上下分於人¶
心上心自悟迷乃下心賴以證澈是曰寶經唯吾¶
道祖普濟羣生大覺世界誓願洪深奉¶
勅宣化妙義斯呈廣爲說法度有緣人前前後後古古今今隨¶
地說法隨緣現身久久圓滿十六品經遇緣斯說得今以成此¶
有彼合來往紛紜更兼人我相相相爭義因以晦不傳於今萬¶
緣堅固乃有法成總無爲法本此一心千慮萬念利益眾生唯¶
恃此寶乃得生生生生有道其道在誠功自已立行自已行此¶
經昭著胥被眾生拯之水火拔之沉淪奉此朝夕千秋維新克¶
<pb:CK-KZ_JY159_01p001b>¶
新厥德仍然接引吾道烱烱世緣冥冥一顯宗旨大義日星可¶
爲寶鑑眾志咸平虛靈不昧本體乃明後有作者萬刼同春善¶
哉善哉速如郵行¶
¶	
¶	
¶	
¶	
¶	
¶	
¶	
<pb:CK-KZ_JY159_01p002a>¶
* 十六品經題詞¶
予隨侍¶
呂帝千百年來見法聞法深知我¶
帝君度世慈心無窮無盡無量無邊兹十六品經乃天仙之心¶
傳覺世之心鐙也夫¶
帝君之經多矣吐詞爲經無非妙典奚必以十六品靳之顧時¶
各不同地各不同人各不同隨宜說法每皆一期方便非必如¶
此經之直示金丹秘妙緣久而始會合成帙也牟尼法寶字字¶
奇光洵非人間世所易易覩往嵗南中亦曾分刻流佈而未彚¶
其全卽莫當厥旨且不無疎畧遺訛之處門下士惠覺總而輯¶
<pb:CK-KZ_JY159_01p002b>¶
之蓋取大丹一斤之義是眞有合於¶
慈悲說法之心今復同及門大固志秋大器法嗣恩洪等共爲¶
重訂全書宗正以是經冠諸首予奉¶
命總理督辦謹詳誌其顚末如是至此經之妙義雖以滄海濡¶
墨須彌爲筆終刼贊之亦不能盡予故弗敢多着言詮唯願天¶
下後世之讀是典者一一印之於心廣佈而流通之是大千普¶
度一慈航也宏教弟子柳守元熏沭題詞¶
¶	
