#-*- mode: org; -*-
#+EXPORT_ID: JY159
#+TITLE:十六品經 Shiliupin Jing
#+WITNESS: CK-KZ JYE
#+BASEEDITION: YP
#+SEC: 03
<pb:CK-KZ_JY159_03p001a>¶
@fw1重刋道藏輯要¶

* 　十六品經(八品經　五品經　三品經)¶
孚佑上帝純陽呂祖天師著¶

** 　八品經¶

*** 　　太極證眞闔闢品第一【圖images/JY159_JY159_03_1a6-9.jpg】¶
¶	

爾時¶
<pb:CK-KZ_JY159_03p001b>¶
玉皇至尊在兜率凌霄天宮同¶
瑶池聖母演說開天皇極普濟妙法五老帝君偕十洲三島五¶
嶽四瀆三界眞𠎣咸集左右聽說妙法時有¶

東嶽帝君出班奏曰昔有天符下降爲因眾生悖逆君親欺凌¶
父母染貪塵慾婪酷利名奸盜邪淫[禾*嵗]污濁亂人我互執骨肉¶
忿爭特勅報折子孫釁災地土遵卽抄錄部洲夭喪麻痘流行¶
百千萬億旱澇稼穡十損七八罪重者殲嗣罪輕者疾[瘟-囚+日]寃魂¶
盈司莫能濟拔饑饉載道日不聊生如斯罪報眾生仍不修省¶
無由濟拔伏望慈尊哀憐愚昧救大苦惱佈頒恩命轉祻成祥¶
令皆皈依正道離諸障礙人無橫夭國泰年豐庶滯魂賴以超¶
<pb:CK-KZ_JY159_03p002a>¶
昇則疾疫除而淸泰俾天淸地甯物阜氣平¶

玉帝聞曰善哉善哉塵寰汚濁惡貫乾坤天地[日*守]㫻轉輪障業¶
因迷正道故作過愆已勅警化孚佑三教宗師呂帝君下界大¶
闡𤣥化啟悟盲聾諭講微妙圓通無極太極大道滌蕩世界塵¶
氛咸使改邪歸正是時吾奉¶

至尊無爲妙旨拯救生靈俾人看誦者能釋幽寃宿苦善解在¶
世愆尤悉化君正臣直父慈子孝兄弟和睦互愛六親禮義不¶
失家道淸甯眾等肅誠諦聽吾教¶

太極無形先天地生氣神合併混一鴻濛一氣旣動動而履陽¶
其卦應乾動極復靜靜而生陰其卦應坤輕淸上浮乾道曰天¶
<pb:CK-KZ_JY159_03p002b>¶
重濁下凝坤道曰地夫天者天運不息氣旋如環夫地者地定¶
以靜風勁而載天地互附體用以全天依於地地依於天日者¶
陽氣積而精外明也月者陰氣積而魄含景也陰陽之理悉係¶
於易璇璣之要經緯存焉此天地化工之變也六十卦象一倒¶
一正一降一升升而合陽降而符陰修丹之士演卦屯䝉屯卦¶
升陽䝉卦符陰大有上下反正須明陰陽之奧晦朔之分亥子¶
初交丹結之靈任督二脉陰陽之精通暢百脉流轉一身自然¶
而然非神之能水火二炁上下之分足底湧泉二氣之根昇入¶
尾閭符合而君一水一火右命左精上昇夾脊雙關貫通達此¶
泥丸而返明堂默灌五宮下重樓中直往絳庭復流丹府晝夜¶
<pb:CK-KZ_JY159_03p003a>¶
不息難以壅停眞火無候大藥無斤以神馭氣至道乃成人稟¶
三才體全太極心先天地廓徹圓通本性虛湛用運和冲神化¶
自然綿綿忘情觀天之道執天之行精化爲炁炁化爲神煉神¶
還虛號之長生眾生不悟迷亂七情喜怒哀樂神喪於形悖忤¶
綱常違逆彝倫因溺慾浪種種不仁子不孝親臣不忠君兄不¶
愛弟弟不敬兄婦不順夫友不信朋仁義乖張形神不甯虛浮¶
詐僞剛狠自矜貢高我慢護已挫人以致¶

上帝震怒罪釁災迍稼穡不收骨肉飄零橫亡夭死水火[瘟-囚+日]刑¶
尙不知省怨憾神明愚頑愆重¶

勅吾降臨闡教開宗說法度生各宜修省誠一於心忠孝慈義¶
<pb:CK-KZ_JY159_03p003b>¶
積德累功痛返前非改過自新靜而悟道默而養神吾傳至理¶
宏示天人若能參覺頓超苦輪吾憐眾溺屢化身形遍巡宇宙¶
普度羣生此經首品畧演修因後註七品爲大梁津信受皈依¶
名列¶

天庭覺之者靈謗之者轟悟之者證果於仙籍傳之者利益於¶
三生¶

皇極聖道勿視以輕助之者增福延夀滅之者永墮幽冥¶
天神鑒察報應昭明齋戒禮誦萬神咸欽城隍里社遵教奉行¶
在壇眾生歡喜信受作禮而退¶

*** 　　𤣥元孝道五行品第
二【圖images/JY159_JY159-03_4a1-3】¶
<pb:CK-KZ_JY159_03p004a>¶
　　　　　　　　　　　金¶
　　　　　　太極　火　土　水¶
　　　　　　　　　　　木¶
初三月¶

爾時¶
純陽呂帝君曰吾因往昔心存於道隨形托化未嘗迷根昧性¶
固不失本源亦難逢至訣身世浮沉累受累修積功積德誓行¶
孝悌忠義仁慈後遇¶

東華洞主正陽帝君遂聞大道飛昇金闕證聖成眞憐諸苦惱¶
遊行三界普濟羣生近有¶
<pb:CK-KZ_JY159_03p004b>¶

天旨勅度業海盲聾但貪名逐利者多證聖修眞者少藐視人¶
輕惟懷已勝性如狼虎噬毒尤加心口置於兩途機謀狥於萬¶
種染慾者萬億惜命者幾何¶

太上曰我有三寶保而持之一曰慈二曰儉三曰不敢爲天下¶
先以慈能勇以儉能廣故不敢爲天下先而能以成其器所謂¶
眞者虛心絕慮保氣養精應物而不存於物養虛而體於虛空¶
情意了然厥修元始六關嚴守一息恆存氣神不竭神氣相溶¶
伏其氣於臍下守其神於身中神氣孚合關捩開通爾口說道¶
道居何處心不忘道道已得處體聖賢心行聖賢事方爲道矣¶
吾承¶
<pb:CK-KZ_JY159_03p005a>¶

恩命接引眾生慧照汝等尙不信受妄行智巧播弄奸頑掩詐¶
雜眞眞難領悟可見浮生無有仁德吾體天地之心爲心但願¶
羣迷普修慈善冥心注神神與氣符服膺元氣勿喪三般今爲¶
眾生開演易理喻以前聖而譬曉𤣥微見易包於道道包於易¶
採而行之潛而修之默而守之勤而煉之則神昇紫府位列𠎣¶
班乾坤混合易象如斯○一氣旣判兩儀之源窮神知化周匝¶
環綿知微知彰隱顯難言絡繹不絕光範太𤣥自矜不長惟曲¶
可全守道以訥任兌必愆致中抱一履和而謙以卑而積以柔¶
而堅心動爲意意轉情牽情牽着妄妄引多愆夫人之情也見¶
物如虎之逐人之意也見物如龍之纒動心不滅照心難圓命¶
<pb:CK-KZ_JY159_03p005b>¶
在於腎性屬於乾心凝爲神神靜爲性窮理盡性混茫無端神¶
歸無爲煉煆三元視而不見聽而不諠言而無聲萬慮俱捐五¶
行之道水火化焉火水相洽水火互兼火中有土水中有焰火¶
旣生土三性以全以土制水水溢必旋導水濟火水火交歡金¶
木合併氣神相連金情木性驅煉膠粘中宵漏永光透重簾温¶
和頤養升汞降鉛金浮木墜赤日當天火要水濟水賴火炎以¶
柔制剛剛柔連綿煉成一塊非汞非鉛能升能降號曰胎仙運¶
火煉藥神與氣以火喻神以氣喻藥以神合氣氣足神全河¶
車之數運氣周天心息相依腹存目蠲戊土從坎進之陽火已¶
土從離退之陰符進合與退含之太𤣥元海之竅循之泥丸五¶
<pb:CK-KZ_JY159_03p006a>¶
炁混合萬象朝天時人不識附會亂傳人道未了仙道難全欲¶
修眞道人道合𠎣參而行之𠎣聖同肩受形父母體合情緣移¶
神脫氣朔會嬋娟二氣相資龜蛇盤旋混聚凝結胞胎是全温¶
養十月體符先天劈開混沌顯象燦然懷育乳哺母形羸煎子¶
漸養成體固神完脫氣化育罔極昊天所云脫化妙理幽𤣥胎¶
元之道符合坤乾陽施陰受情性交連今世迷徒散内溺外七¶
情惜憐六根頓壞失本忘眞不知警戒火燥水崩氣離神汰顧¶
子恤妻掌中珠愛父母洪恩眼中塵礙不孝悖逆罪愆廣大汝¶
旣惜子當惜父母汝若孝親子亦孝汝汝不敬親子亦違忤父¶
母衰顏電光草露感氣受形當思乳哺吾今垂經首孝爲務五¶
<pb:CK-KZ_JY159_03p006b>¶
行之先百行之路順其志顏天神擁護活祖不參𡻕月空度不¶
孝之輩身劈雷部報應昭明速當醒悟闇室可欺於心神明難¶
以掩飾欲學仙道長生先修人道爲急易曰憧憧往來朋從爾¶
思氣和乃神之衢也精化乃藥之務也還精補腦如濛如霧以¶
無生有世罕修也天形何以長門樞何不蠧内照慧寶光燦燦¶
明珠府眾生所以不能悉心領悟者由乎情着於物恩迷於愛¶
也若致柔以怡迴骸反視則道斯存矣¶

廣成子曰無視無聽抱神以靜詩曰上天之載無聲無臭西方¶
學曰無智無得無所得故如電如露應作是觀¶

太上曰反者道之動弱者道之用大音希聲大象無形俗人昭¶
<pb:CK-KZ_JY159_03p007a>¶
昭我獨若昏夫天地所以長久者以其不自生也大哉聖之言¶
乎仲尼有曰毋必毋固孟氏有曰勿忘勿助皆存神馭氣之階¶
也今人不自知耳養氣之道要在綿綿譬如流水之曲暢恍若¶
飛雲之凌空乍似圓珠之滚盤旣如嬰兒之無我中庸曰闇然¶
日章壁經曰其心休休夫豈皆泛語哉今古聖賢若車同軌世¶
俗無知妄分三教不識千燈處一室共明萬法循一理共聖不¶
參至理𤣥微妄執是非人我尋枝摘葉鼓舌誇唇逞臂着迷盲¶
修瞎煉後之學者盡被牽引而不悟也但願眾生精進於道矢¶
心於誠莫泥於象莫着於文尊師親友虛已以敬默然悟之長¶
生可躋矣卽說偈曰北一天地精普化於萬靈乾坤能轉軸龍¶
<pb:CK-KZ_JY159_03p007b>¶
虎潛眞踪六魔以消蕩三元景燦明烏兔結中谷龜蛇蟠内庭¶
遊行超宇宙掌握囘死生驅掣雷電光鬼怪悉潛形敢有違逆¶
者劈體如纖塵慧光所照處災厄悉和平敬受而誦讀名奏於¶
天宮¶

帝君說經已畢時有祥雲香靄瑞氣盤旋鶴馭碧空¶
師囘駕已眾等投地稽首俯伏作禮信受而退¶

*** 　　眞一忠悌養育品第
三【圖images/JY159_JY159-03_7b8-9】¶
　　　　　　　　金水相平　　造物以生¶
¶	
孚佑道人題　　　及時採取　　獲我丹功¶
<pb:CK-KZ_JY159_03p008a>¶

爾時¶
純陽呂帝告金陵大眾曰吾因鶴城徐氏久在空門實踐樂施¶
致身顚沛年逾七十道心不退雖無冲舉亦有深功因承¶

玉音命度蒼生慧照乾坤感誠降彼已說微妙眞經中太極闔¶
闢𤣥元孝道一品二品化育之機但彼處眾生貢高我慢姤嫉¶
貪嗔屢以善道化之羣生執着不了卽有二三闡法皆不體吾¶
普濟之念各懷私意作逞高能善言慈誨不勸於人以教外虛¶
浮矜誇於已未得仙地不信至言可嘆可喟行吾道者積功修¶
德勸善化惡講教忠孝勵勉信誠養氣致柔從容中道明無人¶
非幽無鬼責和平眾性循順民情以道義行仁慈利物濟生愍¶
<pb:CK-KZ_JY159_03p008b>¶
貧恤苦慈悲惻隱澤及昆蟲至於草木亦不傷殘憫人凶恤人¶
苦放生戒殺具大慈悲行方便心勝如齋戒體天地德卽是修¶
持行吾道者如遇不善之人以德以理化之苟弗依善而幻抝¶
者亦當和氣怡顏以接所以宣聖循循然善誘人婁師德唾面¶
自乾何曾嗔怒若克已泰而不驕彼必化惡歸善乃闡教之功¶
設使不教民戰是爲棄之焉無罪哉如遇敬道之人以恩以善¶
結之苟錯行道而偏著者必當引解聖經以悟易曰同聲相應¶
同氣相求孔子曰以友輔仁皆因德惠若盡已和而不同彼必¶
皈正起敬乃闡教之功設使顚而不扶心何忍乎豈不愆歟天¶
下之人有教無類爲師作傅當以忠恕敬肅順氣怡顏義以爲¶
<pb:CK-KZ_JY159_03p009a>¶
質禮以行之遜以接之信以成之深則厲厲則難從淺則揭揭¶
則生亂言不重則不威至哉守一心平氣和氣和神暢神暢體¶
舒浩然天地俯仰無愧翕然性情不離體用存眞一心超眞一¶
道吾聞¶

太上曰先天而生生而無形後天而存存而無體靜爲之性心¶
在其中動爲之心性在其中心生性滅心滅性現如空無相湛¶
然常滿夫大道無象内存於有眞性無外不生其心居境忘境¶
無象以存守乎無體固蒂深根養於天眞若忘若存精以合炁¶
炁以合神¶

太上曰神以形生精以氣盈知其神氣可以長生引先聖語以¶
<pb:CK-KZ_JY159_03p009b>¶
合三教非妄枝葉以悞羣生若能頓悟可保眞形吾因傳經維¶
揚誑傲故示教於金陵以忠悌品普化羣生不願持齋惟願信¶
心齋之謂齊以齋於心心不修持齋胡爲功只知戒口罔知𢦥¶
心卽心是道堅守勿輕爾等侍壇各有宿因得聞斯道以靜塵¶
心塵慾克盡大道昭明仍取毘陵五品𤣥文合品傳揚易換品¶
經敬而持之吾當降靈語維揚眾各改嗔心毋蹈前非枉廢修¶
因若壞種子必加罪懲信心敬受必獲超昇道没窮富勸勿擇¶
人言有必無知眞未眞修道之人心無毫塵得道之士行多隱¶
貧道非財受受傳信人以利求吾吾何以聞虛已覓道聖必顯¶
靈勿作人師將人視輕阻人參修報殃滅門善言當喻誣話休¶
<pb:CK-KZ_JY159_03p010a>¶
論被褐懷玉焉可量人昔我¶

太上曰見小曰明守柔曰剛用其剛而復其明無遺身殃夫無¶
爲故無敗無執故無失臯陶稱舜御眾以寛仲虺贊湯克寛克¶
仁若矜而無乖戾羣而無阿比躬自厚而薄責人斯近道矣故¶
聖人修身以道修道以仁嘉善以矜不能至道斯凝柔於遠人¶
天下歸仁以贊天地化育而參三才今學𤣥者外丹搬弄四黃¶
内丹止於功坐不思五金非八石之母幻身非先天之道所以¶
燕不生鳳狐不乳馬以幻身作養以砒[石*(鹵-卜)]行持非眞父母氣不¶
相接神不相投安能鍊外而養内也夫六魔滅而六通存三尸¶
斬而三光現不離乎身非著乎身今悟參者以爲坐得夜坐日¶
<pb:CK-KZ_JY159_03p010b>¶
臥何以鍊形十二時中行而勿失以神馭氣以氣運精精不役¶
形不於情生情不動移精不溺崩精非有生因情而生以精合¶
氣和翕天眞天眞非眞眞以强名懷人我念豈爲道心行道之¶
士體天地心曰儒曰釋曰道三教非離於心儒以謙和釋以忍¶
辱𤣥以致柔精氣神非柔莫得戒定慧非忍莫守仁義德非和¶
莫御柔忍和厥中乃成中者性也性本乎善進乎陽火以情伏¶
性退乎陰符以性歸情所爲性者木也汞也神也火也龍也蛇¶
也所云情者金也鉛也精也水也虎也龜也皆譬語也以神運¶
精則精化氣以金尅木則木成材驅龍就虎龍虎交歡以心伏¶
身心身翕泰以情歸性情性和溶以鉛歸汞汞鉛膠漆以龜絡¶
<pb:CK-KZ_JY159_03p011a>¶
蛇蛇龜盤旋非口口傳皆强猜也儒所以行釋所以寂𤣥所以¶
存寂者寂於生老病苦死指寂幻也行者行仁義禮智信指行¶
政也存者存金木水火土指存神也生老病苦死以寂之仁義¶
禮智信以行之金木水火土以存之物生於土而喪於土人生¶
於氣而喪於氣能靜土能養氣𤣥可參矣卽說偈曰大哉𤣥眞¶
水火相勻以情歸性非著貪嗔虛無妙道[酉*已]合天心此天心者¶
非血肉心厥一以眞勿二以傾由誠而入由默而成相非有靈¶
靈於寸誠吾以誠格非以財臨守道諸子先修汝心勿肆高傲¶
勿著頑空戒暴戒怒積德積仁勸孝於親勸忠於君勸信於友¶
勸恤於貧勸慈於物勸和於隣莫誇已勝莫滅他人富亦無根¶
<pb:CK-KZ_JY159_03p011b>¶
何須自矜貧豈常貧何須怨嗔貧不求諂富不驕凌善善惡惡¶
報應昭明汝若修善子孫旺興汝若作惡後代凋零恤孤憐老¶
戒殺放生日積月累必獲修功三元保舉萬聖助成他年行滿¶
拔宅超昇¶

師宣偈畢會中諸天仙侶同聲稱贊稽首法壇謝禮¶
天尊悉心信受願體¶

帝君寶經誓行平等除三毒遠六塵淨心明性俯首¶
師前時¶

駕駐眞境𠎣樂浮空白鶴飛翔丹霞映室大眾作禮於是煉石¶
弟子守中伏跪於地以是篇乃三才之位因敬贊曰統觀八品¶
<pb:CK-KZ_JY159_03p012a>¶
摶空成塊如天之覆如地之載日月璧合光輝常在上下古今¶
貫徹無礙金碧參同印合匹配五次傳經八卦相對眞覺以還¶
次第明誨¶

*** 　　眞覺胎還靜定品第
四【圖images/JY159_JY159-03_12a5-7】¶
　　　　　　　　　滿而不溢　　顚而防危¶
¶	
　　　　　　　　　象體乾天　　樞合四時¶

爾時¶
呂帝復吿眾生曰世幻羣盲不體於無盡滅於有往往求道著¶
妄迷眞不知道自身來非身搬運華嚴經云心如工畫師等淸¶
<pb:CK-KZ_JY159_03p012b>¶
靜緣起首楞嚴以狂性歇歇卽菩提聞復翳根除塵銷覺圓淨¶
湼槃曰因愛生憂因憂生怖夫爾等怖心皆從愛生離此愛海¶
名爲眞覺金剛經曰一切爲有如夢幻泡如電如露應作是觀¶
汝等久誤頑空多相多迷如斯道義可能覺否可能行識故佛¶
名經曰有愛則生愛盡則滅體此生滅可以共語非吾愽求眾¶
聖多諭皆因三教人妄分歧枝葉橫出懸隔霄壤根本究參同¶
歸一理心絕塵勞是爲虛靖又以釋教是寂滅道殊不自知楞¶
嚴經曰寂滅者寂一心非息動滅非生已之滅識巳生處方知¶
滅處圓覺經曰慧目肅淸者乃淸内境内境不生眞實性定性¶
定情靜便明先天先天曰神凝神入坤而生藥靈後天曰氣運¶
<pb:CK-KZ_JY159_03p013a>¶
氣入乾而還丹功所謂眞性寂然不動感而遂通以神煉藥馭¶
氣養神氣注於神非卦象形火種相續丹鼎常温故似天地循¶
環不停悟圓靜覺以靜覺心不取幻化及諸淨相了知身心皆¶
爲𦊱礙無知覺明不依諸礙西方之學離幻是道所以天地不¶
言而成先天眞性來虛無中後天眞定從忍辱明兀而默存凝¶
精化神蔽物喪志散氣分靈不爲物累以神保精精依神化性¶
靜神融¶
太上有曰常以無欲以觀其妙常以有欲以觀其竅採其欲竅¶
以合𤣥妙故¶
佛世尊曰以寂滅力而起至靜住於淸靜吾今說法天神簇擁¶
<pb:CK-KZ_JY159_03p013b>¶
雷火監壇金童爇香玉女散瓊萬聖咸集滌蕩塵氛更有妙經¶
吾說全文伏聞¶
無上玉皇胎息妙經曰胎從伏氣中結氣從有胎中息氣入身¶
來爲之生神去離形爲之死知神氣可以長生固守虛無以養¶
神氣神行卽氣行神住卽氣住若欲長生神氣相注心不動念¶
無來無去不出不入自然常住勤而行之是眞道路¶
胎息銘曰三十六咽一咽爲先吐惟細細納惟綿綿坐臥亦爾¶
行立坦然戒於諠雜忌於腥羶假名胎息實曰内丹非只治氣¶
决定延年久久行之名列上仙葢¶
玉皇乃金丹之祖此經最宜細心體會又有¶
<pb:CK-KZ_JY159_03p014a>¶
無上玉皇心印妙經吾葢向曾心註今亦全示爾等¶
無上(至尊之極稱)玉(光輝潔白之狀)皇(萬天之主)心(德之本體)印(符信之驗)妙(恰好之辭)經(通常之路)¶
上藥三品(凡病雖多根惟三種對症用藥只有一劑)神與氣精(神天地之眞機氣陰陽之眞脉精性命之¶
眞髓)恍恍(無見之見)惚惚(無聞之聞)杳杳(小之又小無小可小)冥冥(微之又微無微可微)存無(伸出¶
拿空手)守有(不昧本來人)頃刻而成(不落階級)迴風混合(水乳交融)百日功靈(打成¶
一片)默朝上帝(靜[示*里]會合)一[糸*已]飛昇(形神俱妙與道合眞)知者易悟(動容揚古道不墮悄然機)¶
昧者難行(百年鑽故紙無有出頭時)履踐天光(頭頭皆顯露物物體元平)呼吸育淸(如火消氷¶
如氷消火)出𤣥入牝(内無所出外無所入)若亡若存(亡無可亡存無可存)綿綿不絕(萬古常新)¶
固蒂深根(萬緣頓息)人各有精(道不遠人)精合其神(抱元眞自得)神合其氣(守一¶
性自調)氣合體眞(不欠分毫眞常獨露)不得其眞(見聞中求)皆是强名(認賊作子)神能¶
<pb:CK-KZ_JY159_03p014b>¶
入石(何堅不破)神能飛形(四大本空)入水不溺(一口吸盡西江水)入火不焚(紅爐火内¶
鍊黃金)神依形生(火賴薪傳甚勿錯過)精依氣盈(花借地開乘時自種)不凋不殘(益無可益¶
損又何損)松柏靑靑(本分道人原無二色)三品一理○(渾然太極)妙不可聽(全體畢露何待¶
舉揚)其聚則有(保在當人)其散則零(失迷萬刼)七竅相通(本無隔礙)竅竅光明(觸著¶
便是)聖日聖月(萬里長空收暮雲)照耀金庭(淸光遍九洲)一得永得(得個甚麽)自然¶
身輕(腳下分明)太和充溢(性遍虛空)骨散寒瓊(裁氷爲雪)得丹則靈(煆丸成聖)不得¶
則傾(本聖落凡)丹在身中(如王秉劍)非白非靑(著相魔生)誦持萬遍(法輪常轉)妙理¶
自明(粉碎虛空)眾等諦聽諦聽依此鍊修皇君詔見吾今闡法徑指¶
眞詮拒絕塵心道心坦然廣行陰德囘悟三元功德不修虛湛¶
難聞塵心未了仙境難昇此身不修更待何年道凝德潤可期¶
<pb:CK-KZ_JY159_03p015a>¶
天仙泰然靜定自超人寰迷津夢覺乃見根源任心不了吾難¶
訓言大丹之理養氣調元但安神息卽是胎還所謂眞人潛乎¶
深淵情性合一妙理自然虛明内照慧日當天信而行之𠎣聖¶
同肩在壇大眾聞師說已於是道一居士稽首座前而作頌曰¶
至聖𤣥篇誨垂法壇喻譬三教集諸聖言以儒以釋明我之𤣥¶
以忠以孝開闡愚頑大德參天仁慈普宣救眾厄難惠眾眞詮¶
大聖大慈大悲大願普度羣生化立經緣降我金陵靈光燦然¶
有病卽痊有災卽捐勝如父母教育兩全吾等夙因得聞太𤣥¶
感以夢授錫以判軒微音之要[𤣥*少]不可言信之者得悟之者𠎣¶
敬述鄙句上贊師前他年行滿願侍慈顏¶
<pb:CK-KZ_JY159_03p015b>¶

爾時道一居士同法眾等稽首壇座贊稱不已感謝洪慈焚香¶
共禮但見瑞雲如葢下馭壇前異香遍空氤氲大地聖力昭彰¶
嘆不能盡悉皆信受作禮而退¶

*** 　　丹結信實達道品第
五【圖images/JY159_JY159-03_15b5-7】¶
　　　　　　　　　　陰從乎陽　　柔順於剛¶
¶	
　　　　　　　　　　出無入有　　君子遯鄕¶

爾時¶
呂帝諭毘陵大眾曰吾爲五陵龍沙顯跡夙善應徵雖升降輪¶
迴不全而仙眞妙道合闡故南郡大和重陽成道以證仙鄕東¶
<pb:CK-KZ_JY159_03p016a>¶
海虞都孝女修因而登善果皆因守信者得惇倫者證吾承¶
上帝勅下塵寰只爲眾生背理違德忍作殘酷曲以枉直佞以¶
雜仁上逆君親下傲鄕閭沽虛釣譽設險坑生以致聖君降以¶
眚災水火[瘟-囚+日]刑仍不悛改罪障頻仍吾曾說經維揚金陵在壇¶
眾生信之者百一謗之者無窮不能安神立命抑且弄巧忘眞¶
奸諛之術貫乾盈坤矜誇已能誑祖欺神不去冥心反恣業身¶
弗能遵奉競晦眞空螳螂逞臂蛙鼓弄聲自阻至道全無見聞¶
流浪黑海有辜¶

帝恩維揚輕傲金陵欠湻親汝毘陵當加肅誠旣歸吾教布德¶
施仁孝悌忠信損己安人一切物命蠢動含靈惜命勿傷慈愍¶
<pb:CK-KZ_JY159_03p016b>¶
天生人性本湛因物蔽䝉運神於塵神由塵昏上天之道循繹¶
無情化育萬象抱合頤冲天體爲圓有緯有經晝則自左而旋¶
乎右夜則自右而左旋行順乎四時不知寒暑生滅萬物不知¶
滅生無知故存無知故明人能體之可以長生長生之道妙用¶
在人天依乎地運泰虛冲行而無凝地依乎天靜以附氣而不¶
墜傾人之有精如天有地生於坎宮寄一氣中地由天旋萬物¶
以生精由氣化百體皆從精不從化情染則傾地不從旋陰極¶
必崩進火退符如天左右陰陽互執月移日中涵内愼外氣續¶
神功處中致和存心以誠心非有心心爲之神氣非呼吸氣屬¶
虛靈守如蓬壺形如雞子想若連環焉敢形容¶
<pb:CK-KZ_JY159_03p017a>¶

太上曰多言數窮不如守中故當常照非散非凝如此行持藥¶
用周身温養子珠百脉咸通保乎元精鍊乎元形精有不足補¶
之以味形有不足補之以氣西南得朋補氣之方以母召子同¶
類相將念不可起起則火炎意不可散散則火寒入藥鏡曰水¶
怕乾火怕寒差毫髮不成丹又云水能流火能燄在身中自可¶
驗黜聰明絕視聽内照元眞外忘物用兼修信誠自然慧定立¶
信之源非誠莫効以圮橋進履爲心以程門立雪爲教范張雞¶
黍約期不忘管鮑交誼與利無較季札挂劍事死如生郭汲竹¶
馬兒童遮道以信於君必忠以信於親必孝以信交友必久以¶
信處隣必睦以信修道必昌以信[示*己]神必效修行以信爲宗若¶
<pb:CK-KZ_JY159_03p017b>¶
執狐疑自暴欺心失信於人¶

天神必加果報¶
皇天常照於物大道由誠而得有德必有其言有言未必有德¶
得道如痴如愚豈可誑言削福臨財不戀於財臨色不貪於色¶
超靈脫竅之功致知而在格物仲尼問禮問官宣聖尙然未足¶
知之可以爲知不知莫言己得忍辱必成至人虛已自然受益¶
傳曰危者安其位亡者保其存大哉贊易之要故坤以簡能乾¶
以易知易則易知簡則易從天下之理貴乎得中陰順陽健由¶
簡而成所以易道厥配丹功知易變化𠎣途可登所云金丹竟¶
是何物金屬坎水丹屬離火離火譬心非血肉心乃云元神坎¶
<pb:CK-KZ_JY159_03p018a>¶
水配精非交感精乃先天金以神運精精不飛騰不飛不騰名¶
爲元精此元精者爲命靈根所以還丹謂還其心外境不迷内¶
境自澄心卽是丹丹卽是心能悟之者可保丹心丹心卽道丹¶
道卽心息因胎住胎因息存息從心起心靜息融調息之道息¶
息歸根根非有根由炁而生存無所存存一於中貫乎𤣥牝達¶
運天庭爾不精通休說道深汝能行之空谷傳聲非谷得聲由¶
空得宏能空外境六魔潛形卽說偈曰嗟彼紅塵中盡溺利與¶
名不知性保命妄談死與生弗究生殺機枉將性命窮未死先¶
學死逢生莫殺生萬物生復死元神死復生此心不塵了空誦¶
萬千經但把諸緣盡方能眾慮空慧劍可戮妖妖平大道明九¶
<pb:CK-KZ_JY159_03p018b>¶
層臺不登何以見虛空時人憑口講口會心未能由道不由心¶
由心道自成安得由心者俾鍊鉛汞精¶

呂帝說經已畢復告大眾曰若有眾生見聞是經體而行之卽¶
使三尸遠退眾邪不干萬神加庇但要遠塵靜事守心定性仙¶
階可步還有精氣神經三品乃秘奧𤣥文歸根要旨共完八品¶
象易兩儀六虛之義汝等積仁修德吾當普授於世若各壇姤¶
嫉矜傲不能授此仙機判經之地尙未擇取惟信心皈吾者得¶
之爾當信受吾必孚靈遇後三經蓬萊卽詣¶

師囘光已各各禮謝信受而退¶

*** 　　實腹保精固命品第六¶
<pb:CK-KZ_JY159_03p019a>¶

爾時¶
呂帝曰昔曾厯刼天寶元年正月九日登鬱羅虛梵天宮上朝¶
至尊侍於¶

虛皇天尊几下與十極眞人演說大週伏火靈砂丹訣時有十¶
方無量聖眾南辰北斗三官四聖三界五嶽妙行高眞咸集雲¶
宮聽聞大法爾時¶

天尊告眾眞曰吾因世人墮業不省慾海沉淪屢命孚佑帝君¶
與諸仙眾常降塵凡頒布大乘靈寶度人諸品妙經萬八千卷¶
散於天下四大神洲四海羣盲惟知念誦不解悟功諂事失誠¶
愆尤日積心三口四隨報轉輪漂蕩汨没染諸獄障空落畜種¶
<pb:CK-KZ_JY159_03p019b>¶
難復人身因惡報生貫塞宇宙莫能救拔深可哀憐復諭予曰¶
爾屢修道德掌握𠎣籍功行克備諸天尊仰但塵緣未盡於未¶
來世唐貞觀二年八月初四日子時汝當誕河南呂家爲男吾¶
命苦竹火龍正陽三眞人度傳爾道復晉𠎣階汝當於世爲吾¶
闡化天人咸歸正教吾受命訖生呂宅幼而穎異知孝悌謹言¶
動節喜怒勸父發粟濟饑貧人廣活後以應舉赴途於槐陰路¶
畔遇正陽鍾師一枕黃粱夢覺遂棄家修眞於開元庚申四月¶
十四日果證復返玉京侍御金闕復承¶

上命勅濟世迷演經化度證明性命之階勵勸忠孝之本與諸¶
𠎣侶集斯經文共成八品傳一二品留之廣陵演三四品付之¶
<pb:CK-KZ_JY159_03p020a>¶
金陵說五品於毘陵等眾今降精氣六七品信州授爾會等仍¶
降後八品煉神返虛靈符眞咒授之臨江秘而未傳吾諭各處¶
刋刻經完對換信心者靈昧理者朦但吾印爾心非印爾經覺¶
者自得悟者自成八品經中得經綏靈煉形保身息氣養神句¶
淡理朴得悟能宏夫精氣神號之三靈元精與淫泆之精本非¶
二精元氣與呼吸之氣本乎一氣元神與思慮之神同於一神¶
太空廓朗欲化其精先守其性欲調乎氣先虛其心動以養氣¶
靜以鍊虛應而勿違覺而勿隨故曰虛極靜篤氣轉神迴非功¶
德可求非義禮可爲若行禮義功德是乃華塵之施抱元養朴¶
忘物含虛𥥆㝠之中眞精自歸精無定位因情而隳精不循欲¶
<pb:CK-KZ_JY159_03p020b>¶
築我靈基以元精而化爲元炁由元炁而累殻軀腎爲寄精之¶
府心涵元炁之墟精敷五臟溺情而變淫泆炁通六腑出竅而¶
感吸噓不知養氣而精匪培不知保精而炁匪囘炁歸元海則¶
精保炁散六門則精飛腎雖寓精之穴神實運精之機雷起水¶
底陰寓陽而爲屯水滋山下陽布陰而爲䝉不知醖釀火燥而¶
致轟不識烹鍊金溺而不昇今之世人自逞盲聾不見曰見不¶
聞曰聞迷名利肆於驕矜盲五色喪乎五音養血鍊精保爾靈¶
根赤龜眞髓變作庚辛黃芽出土會合乾坤心腎二氣往來交¶
吞腎右屬陰爲魄腎左屬陽爲魂肺傳心液以滋腎肝攝元精¶
以潤心腎修而龜縮首心養而龍潛鱗神不移色則精守精不¶
<pb:CK-KZ_JY159_03p021a>¶
散欲則氣溶制實腹於一闡虛心而靈烹之以温温之火養之¶
以乾乾之功若飛若伏若亡若存用之不勞守之不凝故有無¶
相生難易相成虎膺金腎氣足而肝氣生由肝氣以絕腎之餘¶
陰而腎氣過肝爲純陽龍符火心液勝而肺液旺由肺液以絕¶
心之餘陽而心液過肺爲純陰陰中煉陽陽中煉陰腎中取水¶
氣中取金金性沉重而喜墜故潤下而易漏火性輕飛而喜昇¶
故炎上而易烘以金制火以重制輕故冬至後陽昇於地地抽¶
其陰以太陰抽爲厥陰少陽添爲陽明厥陰抽爲少陰陽明添¶
爲太陽夏至後陰降於天天抽其陽以太陽抽爲陽明少陰添¶
爲厥陰陽明抽爲少陽厥陰添爲太陰如日受月魄月受日魂¶
<pb:CK-KZ_JY159_03p021b>¶
譬以抽添智者自明以水制火火無焚木之咎以火制水水有¶
發金之功息心以打坐爲法心不息而遭魔弄養氣以訥言爲¶
務訥偶弛而被邪朦實其精不由氣化則精溺害養其氣不操¶
精本則氣難徵是知精馭於氣氣馭於神神合其虛三才乃成¶
遂說偈曰一爲天地根羣品賴生功一三開萬化宣曰天地人¶
人爲萬物靈三才具我身我身何所寶寶曰精氣神地未辟於¶
陰内含於眞陽天未辟於陽内含乎眞陰人足陰陽體胡不鍊¶
爾眞世迷全不省離本妄追尋憶昔吾胎化皆由頓斷成形合¶
虛空體方稱羽化名爲憐人世苦說法度盲聾盲者人還瞎聾¶
者人不聽虛生以浪死空受業迷輪若肯信心參吾㩦汝上昇¶
<pb:CK-KZ_JY159_03p022a>¶
不日丹書下魚龍認假眞悟明天地理方可云眞人¶

呂帝復告眾等曰吾說此經乃是精寶若人信受卽證眞元留¶
經之處潛修道果者得金丹訣¶

詔證𠎣階者入天𠎣派皆各授受化昇¶

天京咸登大羅爾等息心調氣鍊神養虛視爾勤功再行保¶

奏眾等稽首¶

帝前作禮而退¶

*** 　　鍊陰聚氣陽圓品第七¶

爾時¶
呂帝又曰黃帝訓言觀天之道執天之行人能體之可以長生¶
<pb:CK-KZ_JY159_03p022b>¶
天地隨氣而化陰陽降升有經有緯寒暑相承試譬諭爾爾當¶
諦聽日之所經謂之黃道橫絡天腹中分二極謂之赤道平分¶
天體春夏之交陽極生陰天行速急而其氣淸故五日爲候三¶
候爲氣六氣爲時四時爲年一年之候三百六十眞氣結聚八¶
萬四千冲和之氣在於中焉四萬二千上爲陽位四萬二千下¶
爲陰位天雖爲陽而存眞陰地雖爲陰而發眞陽冬至之節氣¶
發於陽一氣上升至七千里循之六氣上升四萬二千里數陽¶
至陰位故氣常温應乎春分再升六氣陽氣已極故氣酷熱而¶
爲夏至夏至之候陰氣出天一氣下降至七千里循之六氣下¶
降四萬二千里數陰至陽位故氣爽涼爲之秋分再降六氣陰¶
<pb:CK-KZ_JY159_03p023a>¶
氣已極故氣嚴寒而爲冬至陰陽互合二氣相承陽中有陰資¶
之下降降極至陽陰中有陽資之上升升極至陰陰陽兩育亘¶
古長存人質兩儀炁結父母心環斗極形合神存天秉斗機人¶
秉心樞心有二穴左𤣥右牝下入氣海上通𤣥虛陰陽之鼎實¶
心統之陽中之陰純聖駁愚心樞之上天元主之心樞之下地¶
元主之流行運化契合兩儀天一生水在人曰精地二生火在¶
人曰神天三生木在人曰魂地四生金在人曰魄天五生土在¶
人曰體五行混一三極凝居兩儀化育海產明珠腎爲精府陰¶
中之陽精受於陰聚而靈者曰魄日以附月譬之於人以魂育¶
魄氣受於陽散而神者曰魂月質受日譬之於人以魄檢魂陰¶
<pb:CK-KZ_JY159_03p023b>¶
陽化育二氣良能天得炁成地得炁榮人得其氣可造長生守¶
其眞形形神自靈忘言息慮衞血煉精神以煉氣氣以藏神火¶
輪眞主坐鎭中宮心本自虛氣以自靈黃芽出土妙理須窮虛¶
無塵色道發乾宮息其神炁養其根靈腎有一百九十二根[弓*𤣥]¶
絲鍊鉛皈炁炁化神滋光明大海飛出赤雞腎氣傳肝肝氣傳¶
心心炁下交如日施德月以舒光陽秉陰受雌雄相須恆順地¶
理承天布宣心常馭氣氣融精化心常顧息神存氣留上煉𤣥¶
精以補其腦中煉元精以補其神下煉金精以補其腎上調其¶
神中調其氣下調其精精非其精精由氣成氣非其氣由氣育¶
神精氣若隳神何以甯保精曰命守神曰性氣屬黃婆調神馭¶
<pb:CK-KZ_JY159_03p024a>¶
精結爲三友水火平勻譬之媒媾以諧姻婚𤣥珠產就定意聚¶
眞天精地髓金浮水沉火光燭金金炁浮空上朝紫府壁破山¶
衝河車上下犬化雞昇剝復否泰[弓*𤣥]望晦明陰陽消長坎水金¶
精血化白膏變立乾坤丹田湧火眞氣薰蒸烹鉛煉汞木母金¶
公二八會乎壬丙一三煉乎甲庚性命關鍵顚倒之功鸞車鳳¶
輦玉殿丹宮種黍珠海底起赤龍潭中地雷震動天雨滋生龍¶
潛虎伏理爕寒温無中生有理妙機深六洞塵無三台景明萬¶
神朝祖一氣歸根太乙元君棲泥丸宮挈其子氣攝靈光昇振¶
霹𩆝而不知臨刀刅而不驚吹之以無孔之笛撫之以無[糸*𤣥]之¶
琴嗟夫心殺境則爲𠎣境殺心則爲人須未死學死莫逢生殺¶
<pb:CK-KZ_JY159_03p024b>¶
生世人不悟諭汝重重若去其情識而氣自得守其虛靈而神¶
自明神貪境則氣散神歸室則氣融氣透關節如風行霧潤氣¶
循經絡如海發雷鳴眞氣足而常飽心氣爽而夢淸汗泪絕而¶
有驗金寶現而功成噓呵乾汞寒暑難侵天花亂墜瑞氣繽紛¶
守無爲而氣自化操無慮而功自成止可心驗勿令眼徵若視¶
之以眼目是鏡染於魔精心不主靜無以固道氣不行運無以¶
存眞臨動不知其動者超乎動處靜不知其靜者出乎靜虛極¶
則明明極則瑩虛明俱忘粉碎虛空復說偈曰動則動神炁靜¶
則靜心意六腑炁和融三尸焉敢滯妄念兩不生調息於眞慧¶
保爾精氣榮方可將神寓日用動靜中皆爲神所累動靜兩忘¶
<pb:CK-KZ_JY159_03p025a>¶
機鍊神常住世隨物溺漂沉神由境抛棄爾不養精氣何得神¶
棲住煉炁與煉精炁與神常馭炁聚形可存神散形徒廢欲識¶
保神方勿將精氣痺思之復思之莫墮幽冥趣¶

呂帝說二品畢時有白鶴鳴空金光遶室其經命眾秘之待吾¶
諸會中以經驗合方可授受經完刋刻留化羣生若人施印百¶
千萬本布留宇宙闡揚吾教吾必復奏¶

上帝名列𠎣宮若人毁吾經典罪刑黑籍永墮三塗吾體天宣¶
化救度羣盲正魔演道䝉¶

勅馬關二帥檢察經功信心參悟必證𠎣階自當引度褻神謗¶
典天神密察罪犯難蠲爾等匱藏待大闡吾教之人汝等勿憚¶
<pb:CK-KZ_JY159_03p025b>¶
遠近聽侍妙法¶

帝說經畢眾等人各頂禮稽首而退¶

*** 　　豁目洞神飛昇品第八¶

爾時¶
元始天尊在七寶林中與諸𠎣眾宣說靈泉丹旨眞一𤣥機時¶
有洞府羣𠎣無極聖眾靈[女*(氾-氵)]玉女各捧旌幢咸聽妙法¶

天尊是時昇臨寶座手執如意放大光明照滿十方一切境界¶
梵宇金𠎣諸大菩薩三界羣眞天龍八部各駕雲軿遍覆會前¶
承斯光明九天無礙霄壤徹明飛走潛伏悉臻化育忽然下方¶
災怨之氣冲上寶林繞蔽不散諸天聖眾各懷恐怖稽顙道前¶
<pb:CK-KZ_JY159_03p026a>¶
願聞法旨¶

天尊告曰今斯濁氣充塞道境乃是下方人民不忠不孝不義¶
不仁嫉姤欺誑巧詐機心奸佞狂徒利己損人以致九天遊弈¶
採訪日直糾察等神通行申奏¶

玉帝震怒降下[瘟-囚+日]㾮饑饉使民迭遭旱澇警悟世塵修省改過¶
世人不知懺悔返生嗟怨詆毁聖神恚憾天地故此結鬱之氣¶
冲上天庭如斯濁愚益增魔障妙行眞人出班稽顙俯伏作禮¶
天尊慈仁廣庇羣生世業迷盲望憐垂濟¶

天尊告言曾有五嶽四瀆曹官見四部洲災愆重大哀求玉帝¶
愍救眾生已勅警化孚佑帝君下降闡經拯拔化度羣迷業海¶
<pb:CK-KZ_JY159_03p026b>¶
眾生不改癡頑不修己善妄求財福貪愛牽連人我相爭是非¶
不了觀世經文視爲故紙愆根日重難以拯拔諸天聖眾聞¶

天尊言悉皆俯伏林中垂淚悲苦上告¶

天尊塵寰赤子利欲迷心生値憂煎死墮地獄無有了期伏望¶
天慈神威普化頒符解釋道炁同臻¶

聖駕俯臨萬災悉滅¶

天尊諭言世濁難分不勞吾降仍勅純陽演正警化孚佑帝君¶
再行化度以救羣生人間善惡之事一月一奏改善者增祿延¶
福子孫作惡者降殃災滅家口用彰天討以警浮塵帝君領旨¶
俯謝¶
<pb:CK-KZ_JY159_03p027a>¶

天恩辭別寶林以知慧神力駕鶴馭雲車行至臨江府繆丁村¶
遇見月明庵中有一李常蓬打坐修煉至功眞一無妄於是見¶
形庵中諭之請箕蓬聞¶

帝言焚香百拜隨置箕砂¶

呂帝卽降乃諭前言復吿蓬曰吾奉¶

帝命遍厯五陵四海八極九洲闡教垂經浮沈濁世行化度人¶
爭奈人心高貢不思往過幻染多非惟婪世財不修善果間有¶
一二慕吾道者亦被邪師妄引返墮輪迴念彼人心危極天理¶
難明道未開通塵先塞滿只到無常形歸地壤魂散天空水火¶
分離轉入四生串形六道由刼墮刼難復本源所有煉神返虛¶
<pb:CK-KZ_JY159_03p027b>¶
無人可吿常蓬聞諭再拜箕前弟子有緣幸䝉¶

師降煉神之道哀懇垂言願體修行恩憐拯濟¶

呂帝告曰世之學𤣥日慕神仙不修己性不煉汞鉛貪求物境¶
迷亂眞源說是談非操持不善不知修心是道心不外遊自然¶
神定神定炁和炁和丹結開通爲基見性爲本現前不昧出入¶
涓涓太虛妙理道炁綿綿廣言不如養素多論豈若抱元四達¶
皇皇若有所在三田兀兀固我根源全形則生保眞則靈精爲¶
神本氣爲神主形爲神宅神大用則隳神大勞則絕人生者神¶
形托者氣有從無生形隨神寓心地下功全抛世慮返朴還湻¶
保護眞炁譬如燃燭蠟盡火滅譬如汲井桶漏水乾除情去慾¶
<pb:CK-KZ_JY159_03p028a>¶
志在希言湛然不動運息連綿三年不漏可結下丹目有光明¶
顯我眞𤣥六年不漏可結中丹陽神漸出大道昭然九年不漏¶
大丹克全飛騰自在身列仙班馭氣者神淸不死形昇於天馭¶
世者氣濁淪亡體喪於泉知其生無死之苦學其死乃生之源¶
不見中見是爲靈顯着見中見乃謂魔出息不涉萬緣入息¶
不溺枯偏神爲炁子炁爲神母神炁相逐形影隨焉胎母旣結¶
神子自存常握其神以保其形主人若在屋豈能傾時加修葺¶
補漏遮風四大幻軀一包膿血污濁之體安能上昇着相煉幻¶
徒費修功所謂眞道養神僞道養形内全性命外逆人情陰德¶
伏鬼陽德伏人二德旣備道果堪成絕除烟火滅貪戀心内修¶
<pb:CK-KZ_JY159_03p028b>¶
性命外積德功行止坐臥惟定虛靈設使身坐心被物遣如此¶
打坐是煉頑空所謂奇特身外之身所謂了當粉碎虛空祖經¶
有云知空不空名爲照了要在不思而得不勉而中神領意會¶
一徹萬融寂然不動𤣥關之體感而遂通𤣥關之用身不動炁¶
爲抽心不動神爲添神微炁聚爲之還元以靜制靜爲之文烹¶
以靜制動爲之武煉萬緣頓息爲之結胎抱本還虛爲之脫胎¶
切莫泥身著形泥境着物四維不著𤣥關可得眞機妙應語默¶
視聽方寸湛然自分體用身心意合三家相共虛靜澄心克感¶
克應先天至精虛無空炁原無質形取塡之道盡屬黃庭喻之¶
傀儡線牽形動須知動機在人手擎將手體眞盡知運用照物¶
<pb:CK-KZ_JY159_03p029a>¶
不迷蓮浮水淨命寶若結性珠光瑩隱顯相扶有無錯綜神本¶
至虛道本至靜故虛則無礙靜則無欲保我性命觀化知復宇¶
宙之中三才之内形形合道物物含靈生生化化反求自明循¶
以天道不息我心動而無爲循以地道載物我身靜而不持天¶
地闔闢之機我心動靜之樞降服身心法天象地¶

太上曰厚其生於死必輕惟無生賢於貴生命由身累及生死¶
性由心役及浮沉命固心虛道隱無名圓明返本刼運皆空身¶
定形固形固了命心定神全神全了性神全形固抱元可成絕¶
念爲養火之要體虛乃鍊藥之功坤身乾心復命之根華池孰¶
守紫府孰膺夾脊雙關能降能昇氣冲關節精滿神凝虛無之¶
<pb:CK-KZ_JY159_03p029b>¶
谷四時以成天地之道轉物無情貫一屢空語之顔曾飯疏飲¶
水曲肱仲尼樂在其中不妄作勞日修月新天星地潮自然而¶
成守陽是魂守陰是魄所以眞人煉魂合魄慧發冥冥泰定神¶
凝金形玉質本乎精成大藥旣熟身乃飛輕時聞天樂竹絲之¶
淸綵雲繚繞穩步南宮昔承¶

師訓得此𠎣成修煉之法築爾丹址鑿井尋鉛取汞鍊炁石腳¶
淸泉勿用雜類一炁兩儀三才鼎制選鍊名山良友匡濟仍請¶
高道禮誦科文¶

玉皇玉樞三官眞武南北斗經朗誦洞章除滌[禾*嵗]氛須候酉年¶
酉月酉日酉時起首入室悉換新衣古𠎣上昇丹井存誌壇所¶
<pb:CK-KZ_JY159_03p030a>¶
置造另行諭知精進堅修抱本還虛斯經垂世盡露天機默兀¶
濳修神昇紫微功滿德備¶

玉詔來㩦卽說偈曰全精保身身安無欲全氣養心心靜絕物¶
全神返虛虛極靜篤水流故澤水凝自淸動靜屬心心靜道明¶
氣結以胎伏母腹中十月氣脫身中有身一朝出現與母相分¶
今之煉士黑雲蔽空不有慧風日月遭朦一陰生忿一陽生欲¶
忿從氣起慾從精熾被物境牽失其南北昧於生死皆因愛慾¶
窒慾止念懲忿戒心心安氣和氣和神淸抱元守一超三界空¶
脫灑無礙身列天庭寸絲不挂萬里昭明¶

呂帝復告常蓬曰吾今所說卽是靈泉丹詔之雲笈煉化神虛¶
<pb:CK-KZ_JY159_03p030b>¶
之妙經凡有皈依盟天可傳如遇非人不可妄授偕之五陵共¶
完八品慧照宇宙信心者少鶴城童子深慕吾道將吾諸經普¶
取歸一併刋勸人度化𤣥門功證非小如能印施百千萬本普¶
及天下四海五陵吾當保奏¶

天庭名昇上界澤降玉麟此經所在之處災障不干萬神密護¶
設有善信男女朝夕解悟禮誦之者白日冲虛得成聖道不入¶
陰司如有毁經滅教之人城隍里社檢舉以聞雷火二部卽加¶
報應斯經功德不可稱量汝當信受必振𤣥風¶

師說經已蓬百拜禮謝信受奉行¶

　此經直揭道藴明傳隱奧特恐洩露太過故每凑拍成文復¶
<pb:CK-KZ_JY159_03p031a>¶
　間以訓世之語俾共渾忘於不覺其中秘旨難以言詮而人¶
　乃往往專求之語句之間噫失之遠矣此爲¶

聖心無量大慈悲處故特拈出廣化弟子惠覺謹誌¶
¶	
<pb:CK-KZ_JY159_03p032a>¶

** 　五品經¶

　　玉蟾眞人讚¶
　稽首頂禮孚佑帝君駕鶴乘鸞下白雲闡教指迷津楞伽音¶
　聲喚醒諸盲人¶

　　太函眞人讚¶
　慧日威光寂照尊導師能作世間眼欲於苦海設津梁故向¶
　𤣥關宣秘典優鉢那華一現時頻伽迦陵音宛轉靈苗枯槁¶
　幾欲摧雲際晴飛法雨點丹霞紫氣白雲間萬籟無聲天語¶
　響合目冥心聳耳聽消盡浮生顚倒想願與十方諸善士同¶
　證金仙無上覺末刼仙從師口生威神功行難思議吾儕若¶
<pb:CK-KZ_JY159_03p032b>¶
　欲報師恩當度眾生無數億¶

*** 九重闔闢勅演棲眞大典拔濟苦海洞妙𤣥微仙經觀心除妄品第一¶

爾時演正帝君因下界凡迷機巧變詐如鬼如域凶狠毒惡如¶
狠如虎造諸愆尤上帝震怒命司過諸神厯察人民罪案盡依¶
天律註定刼數其在刼眾生不可勝紀帝君大慈垂涕奏曰下¶
方生民非不欲斷惡修善趨吉避凶無奈至道難明狂心難遏¶
是以恣念亂爲罹諸業網獲罪昊天容臣下凡默與羣盲明指¶
修身養性之訣存理遏欲之道庶使眾生易悟易曉自能銷除¶
妄念調伏狂心不惟能脫苦縳若人行持不退竟可登仙成佛¶
伏惟聖主勅臣施行帝德好生欣准師奏師出左掖柳眞人稽¶
<pb:CK-KZ_JY159_03p033a>¶
首曰今古仙佛哀愍眾生已曾宣說無限妙法欲冀眾生聞法¶
受持免墮輪迴無奈眾生不肯信受反加誹謗轉增惡趣墮大¶
地獄今慈尊雖有神通願力縱使一身具千手眼又安能援天¶
下之沉溺[耳*卩]師曰諸仙諸佛所說經法辭義幽𤣥濁世眾生根¶
鈍智淺不能通曉且厯代仙佛所說大道尙有未闡之秘今我¶
下凡明指聖賢心法以闡仙佛秘旨縱有妄洩天機之罪倘得¶
眾生超舉豈非悲願眞人聞言且悲且喜於是帝君率諸天神¶
王眞仙聖眾謂諸大弟子曰一切眾生背覺合塵虛生浪死燒¶
煮於火宅之内汨没於苦海之中皆由眾生縱貪瞋癡自戕心¶
性使客塵覆卻明珠迷雲蔽住杲日以至流入諸趣無有出期¶
<pb:CK-KZ_JY159_03p033b>¶
我視眾生如所生子豈忍爾等墮於輪迴受諸苦惱故爲闡說¶
仙佛奧旨我作醫王療爾心病爾等冥心諦聽當爲爾說一切¶
眾生欲求長生須體大道欲體大道先須觀心觀心之法眼欲¶
返視耳欲返聽鼻欲返聞舌欲返嘗意欲返觀神光一出卽使¶
返照妄念一起卽使返覺古人云不怕念起只怕覺遲念起卽¶
覺覺之卽無故當一念將萌勿令更生枝葉卽迴光内燭而妄¶
根頓滅道𤣥居士曰一出便收來旣歸須放下龍虎經曰至妙¶
之要先存後忘先存之以虛其心次忘之以廓其量此古聖之¶
至訣也是以欲滅諸妄務在觀心釋氏曰照見五藴皆空度一¶
切苦厄故一妄照了卽一妄之眞如一念覺了卽一念之菩提¶
<pb:CK-KZ_JY159_03p034a>¶
陰符經曰秉靈燭以照迷情持慧劍以割愛慾迷情旣破靈燭¶
可忘愛慾旣斷慧劍亦捐此皆觀心之法也旣知觀心當明心¶
體此心自無始以來無生無滅無去無來至虛至明至眞至誠¶
空空洞洞了了靈靈不可以有無而度之不可以色相而窺之¶
窮之於天地之先莫知其始究之於天地之後莫知其終天地¶
賴此而覆載日月賴此而照臨虛空賴此而廣濶萬靈賴此而¶
變通三教聖人教人修道無非修此一心爲眾生時此心不減¶
爲仙佛時此心不添釋氏云心精洞圓含裹十方體如虛空無¶
有邊際當下便是動念則乖無奈眾生不識本心認賊爲子以¶
奴役主以妄累眞是以輪迴生死無有休息深爲哀愍仙師說¶
<pb:CK-KZ_JY159_03p034b>¶
經已畢時有五雲覆室瑞色縈堂於是莫來佛子出班讚曰闡¶
經度刼好生爲心笛音落處消塵氛仁慈孚佑尊仙佛咸欽拔¶
濟善因深莫來佛子曁眞仙神王皆大歡喜作禮信受而退¶

*** 　　開基採藥品第二¶

演正帝君曰自有身來迷性失命七魄拔舍三尸敗戶六賊乖¶
搏四大幻𣺌長者以短夀者以夭淸者以濁智者以愚失乎聖¶
父聖母之氣純乎凡父凡母之氣知飲知食無異披毛戴角惟¶
聖人以道全形以術延命挹無涯之元氣續有限之形軀脫凡¶
父凡母之氣純乎聖父聖母之氣故煉性煉形不難成佛成祖¶
須知此身未生之先一呼一吸氣通乎母旣生之後一呼一吸¶
<pb:CK-KZ_JY159_03p035a>¶
氣通乎天人能靜坐返心内照於無爲無妄中自有如電如露¶
一點眞陽勃勃然引八𤣥關透乎長谷竟乎泥丸化爲玉液琤¶
琤然降於五内驅一切關竅之邪蕩一切臟腑之[禾*嵗]且必以神¶
馭氣以氣定息呼吸出八隨其運轉任他太極虛空打成一片¶
丹基如春氣之生核神龍之養珠紫陽眞人曰金鼎湯常煖玉¶
爐灰怯寒以其打成陽址在乎用意煖之藏神守之故曰火冷¶
由意散火起由意炎能知陽抽陰不怕藥不堅能知藥救火豈¶
至燥金丹若夫採藥在乎有爲必知無爲方得有爲南華經云¶
至道之精窈𥥆冥冥道德經云𥥆兮冥兮其中有精夫精甚正¶
眞精乃眞種眞種乃洞洞眞種雖洞洞採藥施其功夫眞種者¶
<pb:CK-KZ_JY159_03p035b>¶
何也或名陽精或名𤣥珠或名黃芽或名眞鉛或名𤣥牝種種¶
稱號莫可名窮凡有形動皆屬濁塵安可比同雲房老祖曰一¶
身皆屬陰何處是陽精陽精能知象象象乃通明吾嘗曰𥥆𥥆¶
冥冥生恍惚恍恍惚惚結成團若修眞者不知眞種非落空漢¶
卽枯坐漢未得歸根旁門汎汎本其師傳無有正帆皆知子時¶
窄不知子時寛能知活子時何怕藥無丹夫萬神已暢定有惡¶
龍戰幾場血定𤣥黃將判猶未判男女正同房恍恍惚惚莫使¶
奔放所謂靜而動抽出眞陽添我眞汞戊土能敦眞鉛降趁我¶
藥苗嫩急採入高巷玉虛眞人曰眞鉛與汞配藥裹煆金剛重¶
陽眞人曰文武火候默默貫老嫩浮沉細細商仙師說經已畢¶
<pb:CK-KZ_JY159_03p036a>¶
時甘露下降諸仙稽首於是玉蟾眞人出班端拱讚曰四生父¶
母仁慈帝君闡演丹訣洩天文吐霧篆祥雲喝散氤氲霞客普¶
欣聞玉蟾眞仙及諸洞仙子皆大懽忻命諸弟子䖍誠持受而¶
退¶

*** 　　煆鼎煉爐品第三¶

演正帝君曰夫爐爲偃月懸胎名焉𤣥牝聚焉嬰兒結焉顆珠¶
成焉黃芽茂焉匪金匪鐵匪玉匪石匪硃匪砂黃庭爲鼎煆爐¶
氣家百脉交充三元會洽乾作鼎而坤作爐端養仙花且鼎無¶
氷魄則陰液不生不生則火龍靈根不長爐無玉蕊則陽氣不¶
孚不孚則水虎命蔕盡屠故爐有陽升降以之鼎有陰闔闢成¶
<pb:CK-KZ_JY159_03p036b>¶
之一升一降一闔一闢靑龍白虎金烏玉兔天魂地魄相抱留¶
戀煉成至寶無二無一方許天眞若夫火候必在工夫未得丹¶
時須藉武火以鎔之巽風以吹之審其火之無不然也旣得丹¶
時須藉文火以養之神水以沃之若過則損之不及則益之決¶
其火之無不然也紫陽眞人曰一十月工夫存杳杳綿綿之息¶
三萬年氣數在來來往往之間海蟾眞人曰卦行火候周天畢¶
孕箇嬰兒鎭海田時莫月鼎眞人出班端拱請曰大道無言至¶
象無形有言必彰有形必明無使黑風一到墮孽淵塵龍者何¶
也虎者何也烏者何也兔者何也魂者何也魄者何也祈師昭¶
白以闡靈文師眞曰離日爲汞己土爲汞以龍居水變化莫窮¶
<pb:CK-KZ_JY159_03p037a>¶
生生殺殺莫測其功雲行雨施風疾雷轟佛有毒龍𤣥有燭龍¶
穴有火龍降其火龍以積寒汞降之者降其心中眞火火性不¶
飛則汞積汞積則龍濳龍濳則火純火純則陰滅陰滅則眞鉛¶
與眞汞合眞龍與眞虎洽故曰不積汞無以取其鉛不降龍無¶
以伏其虎戊土無名强名曰虎虎者鉛也坎也燥也烈也損人¶
肉骨傷人性命也易曰風從虎又曰履虎尾不咥人人能馴以¶
豢之懼以循之則先天足而虎伏虎伏則鉛棲鉛棲則汞虛汞¶
虛則虎神虎神則龍現龍現則虎騰虎騰則龍飛故無心眞人¶
曰對境無心一氣歸根萬神朝祖混混沉沉捧捧存存兀兀騰¶
騰綿綿相續方是修行悟眞云先把乾坤爲鼎器次搏烏兔藥¶
<pb:CK-KZ_JY159_03p037b>¶
來烹火龍眞師曰坎内黃男名汞祖離中𤣥女是鉛家坎一陽¶
居中爲烏離一陰居腹爲兎譬以男女異室決不生育鉛汞異¶
爐決不成丹紫虛眞君曰吾有黃婆守正媒之導其意也意引¶
坎内黃男配離中𤣥女夫妻一媾卽變純乾謂之取坎塡離還¶
我先天本體魂魄者陰陽之謂也聖人以魂運魄故能長生眾¶
人以魄攝魂故多促殞魂晝寓目魄夜舍肝寓目能見舍肝能¶
夢聖人有覺無夢眾人有夢無覺與其夢中說夢不如覺𥚃尋¶
覺葢因魄有精因精有魂因魂有意因意生魄魄也魂也龍也¶
虎也烏也兔也二也一也長生眞人曰夜深龍吟虎嘯時速駕¶
河車無暫歇紫淸眞人云奔歸氣海名朱驥飛入泥丸是白鴉¶
<pb:CK-KZ_JY159_03p038a>¶
吾亦有曰天魂生白虎地魄產靑龍運寶泥丸住搬精入上宮¶
仙師說經己畢時鳳舞鸞翔瑞雲漫空諸仙歡喜於是莫月鼎¶
眞人出班稽首作禮讚曰偃月爐中熾焰騰又非柴炭又非薪¶
吹噓不用外調息煆煉還須内養神姹女騎龍旋鼎外金翁跨¶
虎奔壺心海田馭鶴搜寒玉西土留烏鎔兌金法按屯䝉𣷹抽¶
度功旋壇墠有無形丹還九轉明珠燦光遍千山琪樹春蓬島¶
點石驚羽客塵寰闡教度羣生願今世世聆𤣥奧願化人人體¶
聖心願起沉疴蘇白骨喝開鐵鎻鬼魂升讚願說畢同諸仙作¶
禮而退¶

*** 　　空形虛命品第四¶
<pb:CK-KZ_JY159_03p038b>¶

演正帝君曰修眞之道在乎煉形煉形有五金液煉形玉液煉¶
形太陰煉形太陽煉形惟一以貫眞空煉形内觀其心心無其¶
心外觀其形形無其形無形形空無心心空天地空太古空虛¶
空空地獄空人鬼空任有無常無處追踪以此長年夀算無窮¶
宏忍大師曰會運身者如運甕然身處甕外則甕身活身處甕¶
中則身甕死以其能空則滅者生不空則生者滅四祖曰一切¶
煩惱業障本來空寂六祖曰凡夫卽佛煩惱卽菩提前念迷卽¶
凡夫後念悟卽佛前念著境卽煩惱後念離境卽菩提百丈佛¶
祖曰心源湛寂法海淵深迷之者永刼沉淪悟之者當時解脫¶
放曠喻如虛空淸淨同於皓月始從克念之功必證無爲之地¶
<pb:CK-KZ_JY159_03p039a>¶
所以大覺世尊修寂滅而證眞常斷塵勞而成正覺三世諸佛¶
不分在家出家只要辦心成道厯代祖師以無染爲宗故得天¶
魔拱手外道皈依上酬四重之恩下濟羣生之苦又曰論道之¶
源如水在氷氷外求水非是總要自性淸靜自可證果又曰諸¶
弟子所起念處日日都未解脫邀福是便未見根株且自以爲¶
善便非眞善善隱德也所謂天下莫能知莫能見其盜機也聖¶
人盜天地之道三教皆然所謂宇宙在乎手萬化生乎身故其¶
機若盜焉修道者採日精月華採卽此機也故欲立功修當先¶
知月窟天心之位又曰覺源便是此中𤣥坤濁乾淸體自然莫¶
向他方尋位置坎離乃竟占先天又曰覺正覺明是爲上乘覺¶
<pb:CK-KZ_JY159_03p039b>¶
者守中道也人能時時以戒爲梯爲航無上能至闊海能渡大¶
寂佛祖曰一性永性必至無上地位又曰三定性得覺果又曰¶
如嶽如海心念永持軒轅老祖曰明心之德昏蔽日開無亢無¶
卑和平是福又曰丹無無心無心之心將許有成太上諭修丹¶
訣曰道體法用貴乎雙修孤行無耦種而不收體用兼得何舍¶
何求晃朗太虛與吾何有虛皇上眞曰道雖内外合一尤須始¶
終貫通敬以勝怠謹可有功吾嘗曰養氣忘言守降心爲不爲¶
動靜知宗祖無事更求誰眞常須應物應物要不迷不迷性自¶
住性住氣自囘氣囘丹自結壺中配坎離陰陽生反覆普化一¶
聲雷白雲朝頂上甘露灑須彌自飲長生酒逍遥誰得知坐聽¶
<pb:CK-KZ_JY159_03p040a>¶
無[糸*𤣥]曲明通造化機都來二十句端的上天梯又有百字曰本¶
性好淸靜保養心猿定酒又何曾飲色慾已罷盡財又我不貪¶
氣又我不競見者如不見聽者如不聽莫論他人非只尋自己¶
病官中不係名私下憑信行遇有不輕狂如無守本分不在人¶
殻中免卻心頭悶和光且同塵但把俗情混因甚不爭名曾共¶
高人論故學子當時時正覺其心魔之蔽道最忌反意生心使¶
自不知耳有顯有應皆魔道無見無聞是大乘無說無相眞妙¶
理有作有爲是旁門毋許著相著念著心覺之不覺在自念降¶
之不降三心不可得最妙之術也眞正辦道者先斷礙生信信¶
當正信正信者無爲法也無爲卽中道也能信無爲則生定定¶
<pb:CK-KZ_JY159_03p040b>¶
後則慧慧則無往不知不覺能眞知正覺有何不成上果也故¶
心心相印則傳心法正己是也吾友高眞人曰人能了卻浮緣¶
頓破無明可直超三界光勝日月有異無遮動靜鬼神莫測惜¶
世人明正不習知偏不禁可爲慟也皆爲浮緣不捨解脫無期¶
甘墮苦海愿落輪迴枉受鬼神之威振相隨吉凶而化轉皆認¶
無常爲常錯看浮合爲實之故耳爾諸弟子信受研窮粉碎形¶
骸鎔冶虛空當知大道卽是眞空念起爲幻色念滅卽眞空眞¶
空是何面目冰消水靜相同仙師說經已畢時瑞氣騰空異香¶
滿室諸仙端拱信受而退於是玉淸眞人出班讚曰死性性生¶
機守命濳虛息究竟無一物寂靜空萬慮能虛黃芽長能空眞¶
<pb:CK-KZ_JY159_03p041a>¶
種慧龍虎相濟合男女成婚配欲擒寒玉魄趁此陰陽濟孕箇¶
混沌團烹之恍惚意綿綿無塞間默默常如是劈開太極圖超¶
出四大内現體金剛燦洞洞齊天地仙佛眞祕奧誰識箇中趣¶
萬物不能縛五行無所制成仙豈二訣入聖同一氣師今垂訓¶
詮廣度諸愚昧稽首法座前願人長受持¶

*** 　　脫胎出陽品第五¶

演正帝君曰火候旣足眞胎欲產嬰兒在胎涵養旣久延滿十¶
月脫出其胞由太𤣥而昇天谷是謂眞人卽所謂主人翁也佛¶
曰淨識𤣥曰嬰兒卽所謂眞種子也葢嬰兒當遷胎易鼎之時¶
透太𤣥關劈開乾戶神光湧湧霹𩆝轟轟翻身躍出乃冥棲氣¶
<pb:CK-KZ_JY159_03p041b>¶
穴之間又開一混沌矣夫此穴乃神仙脫胎定息之關嬰兒安¶
身立命之所原係熟境順路而歸赤子旣安處靜域寂坐道場¶
須密加護持愼於將養始則藉坤母黃芽以育之繼則歛天地¶
生氣以哺之此感彼應發邇見遠其中赤子一呼一吸一升一¶
降一往一來一動一靜罔不自若必須觀心除妄直到水窮山¶
盡絕無半點客塵煩惱則寂湛眞常自在旡礙𤣥竅嬰兒得大¶
安穩葢温養嬰兒乃修仙首務勿爲外緣所侵内妄所亂行住¶
坐卧不可暫忘語默動靜不可稍忽若驪龍養珠慈母育子朝¶
夕防衞寤寐顧復更須嚴守關元不可輕縱出去恐一出而迷¶
途遂失舍而忘歸待厯年老成九載功完自有靈通變化之妙¶
<pb:CK-KZ_JY159_03p042a>¶
陽神出現了卻眞空成金剛不壞之體天地同夀之翁旣登仙¶
闕混入凡塵施我法乳推我赤誠汲引後學普度眾生三千行¶
滿八百功成丹書宣詔白鶴來迎羽軒載我金光逼人異香縹¶
[糸*𦕈]天樂雜鳴湘靈鼓瑟玉女吹笙左有絳節右有霓旌飛昇金¶
闕同歸始靑仙師說經已畢諸仙稽首皆大歡喜於是桂英仙¶
眞出班端拱讚曰闡經度刼恩遍十方諸神仙子列成行同聲¶
共讚揚鶴舞鸞翔紫氣靄蒼茫五品成功諸弟子恭謝上帝䖍¶
叩眞仙神王均願信受奉行作禮而退¶
　此經引合禪𤣥秘語點汞成丹矣弟子惠覺謹誌¶
¶	
<pb:CK-KZ_JY159_03p043a>¶

** 　三品經¶

　　梓潼帝君讚¶
　道法𤣥𤣥妙淸微道德尊萬言妙諦示良因紫氣貫鴻鈞和¶
　氣氤氲妙理洩黃庭¶

　　高虛淸明天主留開經偈¶
　人身有三寶爲神與精氣生天生地人無極而太極後天本¶
　先天一元分妙緒五德配五行五常權五位三才合撰者三¶
　教總歸一斷障除根賊情冺昭𤣥契天地道法𤣥𤣥𤣥涵精¶
　義玉淸上淸境太淸𤣥關秘透洩示天人修行有階級至哉¶
　妙道言宇宙濳消沴化彼諸眾生溥爲增利益¶
<pb:CK-KZ_JY159_03p043b>¶

*** 至道極𤣥大乘度刼三品眞經上卷¶

爾時𤣥元廣法天尊在玉淸聖境淸微宮中與諸大天尊無極¶
神王飛天大聖同詣元始座下推閱刼會檢錄𤣥圖天尊憫念¶
下方眾生惡孽過多刼運深重慨爾太息爰迺出班頫𩕄作禮¶
上白元始天尊前曰下方眾生客氣用事分門立戸互爲謗訕¶
交相攻擊以致一切無知凡愚接踵效尤罔所忌憚故諸厄刼¶
因仍無已臣今欲以微言往復開示俾此三教之人咸知殊途¶
同歸之義庶彼眾生無起障礙稍保眞宗且修道之士誤守陳¶
言用功舛謬迷亂靈臺終喪本根臣今以已意摭拾往訓作爲¶
三品妙諦聊當漆室一燈俾升仙成佛無難言下了悟未審此¶
<pb:CK-KZ_JY159_03p044a>¶
時可以出示伏惟聖慈明降玉音元始天尊曰善善如爾之言¶
女今發此願力廣爲眾生說法是誠無比最上功德我爲女說¶
女諦聽之是諸眾生各執成見惟反復詳明委曲開導務使眾¶
生各各明了其中因緣吾准女下方有矢誠竭力勷協成功之¶
人度二十類與證無上妙果列諸天班與諸一切金仙同位大¶
羅有能出力効用者咸與各各受福俾各始無所染終無所累¶
隨意均如所願女宜勉之於是天尊於甲申𡻕與諸弟子闡演¶
靈章天尊曰夫人一身惟精氣神此精氣神是名三寶至聖無¶
爲皆自此得此三寶物雖由後天然人少知不可思議卽彼先¶
天莫或失此失此三寶不能無爲則昧先天所謂先天不但無¶
<pb:CK-KZ_JY159_03p044b>¶
爲無所爲爲至無無爲無無無爲乃無無無如是無無乃爲先¶
天然此先天無物不有有此先天遂有後天物物先天皆一先¶
天此一先天爲各先天各分先天以成後天旣成後天乃得三¶
寶此三寶物爲人乃全念三寶物其一曰精其所謂精在天爲¶
漢爲日月星斗曜光明爲雨爲露爲氷雹霰爲雪霜瀣在地爲¶
水爲江爲河爲海爲藏爲泉爲坎爲井爲瀦爲山澤脉爲石中¶
髓在人爲精爲性命根爲血月體爲口齒齦其一曰氣其所謂¶
氣在天爲體貌象形質爲陰爲陽爲日月星斗曜運行盈虛消¶
長爲五色雲爲霞爲霧爲氤氳靄爲生物心爲化爲育在地爲¶
德爲承受資爲萬物幹爲山水原爲生爲殺爲發爲藏爲世運¶
<pb:CK-KZ_JY159_03p045a>¶
刼盛衰升降爲萌爲甲在人爲氣爲肢體運動作舉持爲聲爲¶
明爲臭爲聽爲身使令爲死生關其一曰神其所謂神在天爲¶
樞爲眞主宰爲默運行爲日月星斗曜精靈爲風吹萬爲雷閃¶
震爲慈爲威爲造化功爲生物本在地爲能爲翕爲闢爲萬類¶
形爲嶽爲瀆爲甯爲靜爲鎭定宗爲安敦仁在人爲神爲眼中¶
光爲心思慮爲智爲睿爲良知能爲丹汞胚爲精氣宰爲覺爲¶
悟爲軀殻原爲夀夭基如是三寶得之匪易旣匪易得能弗護¶
惜所護惜故功在淸靜不摇其精無使滲漏安居本舍眞眞如¶
如一晝夜間周行三百六十一度還歸本舍如如不動爲丹鉛¶
資然所謂精皆氣所攝氣一外馳精遂瀉泄故固其精當在守¶
<pb:CK-KZ_JY159_03p045b>¶
氣氣何以守要心無慾淸虛澹靜毋故作爲所謂氣者只在𤣥¶
關方寸之中引養引恬常常自在其氣渾灝混混沌沌彌綸罔¶
間如是如是然後下與精合不隔乃復水乳交融爲一大丹藥¶
物漸次完備止加火候入鼎奏功何爲火候其神爲是葢所謂¶
精非氣莫攝而精與氣非神莫運固精養氣止在存神存神之¶
功貴絕思慮內無所出外無所入感兆悉捐漠漠淡營豈然融¶
液𨶑寂無因如是存存其神存宮所謂神宮只在丹府丹府旣¶
固神斯靜專統運精氣以結大丹狀如嬰兒靈相燦然乃從𩕄¶
門出遊三界一呼吸間遍厯十方無所阻滯一或留礙則有三¶
災來相侵蝕精妙未圓成功盡廢三災爲何一曰罡風如是罡¶
<pb:CK-KZ_JY159_03p046a>¶
風其利如刃其銳如錐透入𩕄門一時三刻穿諸骨節直至湧¶
泉肢體毛髮一時解脫化爲羽絲飄蕩無著乃此罡風無能侵¶
蝕則有毒火從下而上透入頂門還攻臟腑旁灼四肢毛孔髮¶
際一瞬息間化爲灰燼乃此風火均無所害如是功能亦可云¶
至第生勝解則有五雷各率所部環相攻擊道未圓通一瞬心¶
間精神四散永不凝聚故知大道當臻至極未究𤣥奧難脫三¶
災所有三寶俱爲烏有惟彼達士知此言故瓢笠相隨跋涉山¶
川訪求高眞研窮大道永離三災然此大道亦甚難言所難言¶
故直窺無始無始之始至無無始無無無始乃爲先天先天之¶
道不可擬議無可擬議有何言說不能言說而爲言說所與言¶
<pb:CK-KZ_JY159_03p046b>¶
說端於何起葢可說道只於有爲何名有爲以無爲得葢此無¶
爲於有爲始所謂有爲若何用功究所用功當問心君所謂心¶
君具大解悟觀諸陰陽動靜變化仰體太陽法其剛運仰體太¶
陰通其消息更極四時則其循環默會太極究其本原如是博¶
觀一切造化冥心寂坐冥氣獨存寂坐獨存於是心君了無一¶
物向所養成大丹所結嬰兒我相與天地通然必廣求高眞指¶
示不遇眞人指示精微罔明大道卽有所明亦在皮膚其中𤣥¶
奧終無所得未得其奧安明大道故知大道必求眞傳葢此眞¶
傳各有師承暗中一撥豁然了了旣能了了遂通𤣥𤣥旣通𤣥¶
𤣥則知大道旣名有知遂爲有得得此至𤣥遂可無爲然雖功¶
<pb:CK-KZ_JY159_03p047a>¶
至又宜積行或三千行或千五百或積千行或五百行如是圓¶
滿各證正果乃積行後又當立功或立千功或八百功或五百¶
功或三百功或百五十或積百功如是功行圓滿具足各證正¶
果功行大者證大因果或爲金仙列居天班或在人世作萬法¶
主或住三洲享淸靜福功行次者亦住大羅爲無爲仙逍遥快¶
樂或住名山或遊濁界爲道宗公功行淺者長住泉石不生不¶
滅永脫三災故知聞道有先後殊無有難易但所證果則視功¶
行所積功行各證其果然欲證果須聞大道欲聞大道須重三¶
寶無是三寶莫獲長年有限𡻕月功不深至莫聞大道大道未¶
聞所積何爲卽其所積皆非宏功巨業不立大行未滿遽思上¶
<pb:CK-KZ_JY159_03p047b>¶
聖名得大道如無所得觀彼至人所爲入道汲汲皇皇如恐弗¶
及遍訪高眞爲說元妙投諸險阻無所畏避投諸患難無所震¶
懾投諸水火無所恐怖投諸魔障無所囘惑投諸一切種種磨¶
苦無所悔憾如是誠䖍上感高眞爲示其要乃能徹悟無所𦊱¶
誤還歸趺坐默運𤣥功仰觀俯察通乎𤣥𤣥猶不自已混跡塵¶
世闤闠輻輳廛井之間行種種行立種種功乃思此等功行或¶
淺更發宏誓行無量行立無量功願盡累刼一切有知無知眾¶
生俱聞大道登諸彼岸乃此功行須千百刼尙不能殫如是功¶
行果能具足乃證無上至於無爲至無無爲如是無爲與天地¶
俱不與同盡葢此天地俱爲有爲有所爲爲則必有盡天有所¶
<pb:CK-KZ_JY159_03p048a>¶
爲故天亦老地有所爲故地亦荒至人無爲旣臻無爲有何荒¶
老未有天地此至人存旣有天地此至人出天地荒老此至人¶
安微乎微乎如是至人我亦難名然究其極人人如是何以如¶
是以先天故如是先天人人所有乃人有此而多昧昧此又何¶
故葢有先天不無後天旣有後天乃有六根旣有六根遂生六¶
識六根謂何其一目是乃此目根觀諸色相生種種心而昧先¶
天其一耳根聽諸聲音生種種心而昧先天其一口根出諸是¶
非生種種心而昧先天其一鼻根聞諸臭香生種種心而昧先¶
天其一舌根䑛諸甘苦生種種心而昧先天其一身根厯諸境¶
界生種種心而昧先天故此六根是名六賊欲聞大道先淸六¶
<pb:CK-KZ_JY159_03p048b>¶
根六根不淸生諸惡識此六根者於何得淸昔有達士知所由¶
道一切聞見境界因緣都無所住觀不以目聽不以耳緘口吸¶
舌終日如愚息氣以踵置身無用一切舉動皆以神運如是六¶
根完全具足而如無有無有六根有何惡識乃無惡識安生惡¶
趣以無識趣故無𦊱礙無𦊱礙故心君泰甯如是心君果無染¶
著乃安爐竈投諸三寶能結大丹所結治故用坎中水噀巽地¶
風運離宮火共撰三寶此三爲一大丹乃成旣成大丹龍虎伏¶
降陰陽定位然必拜求高眞指受祕訣精微以證其果維彼下¶
士罔知其故妄意造作搬弄採鍊種種邪術背道愈甚如此背¶
誤則有種種魔障相尋上千天怒下犯刑憲若彼隱淪躭心泉¶
<pb:CK-KZ_JY159_03p049a>¶
石知此門故煉氣甯神聚此三寶欲成大丹然或修持不得證¶
果終罹三災可知大道亦甚難言如此等眾尙莫能遁况彼眾¶
生不明大道罔惜三寶六根寖熾七情孔彰視此三寶若非已¶
物夫人一身止精氣神不愛其精任意作喪如彼漏[𠂋/巳]注一勺¶
水無所增益漸次瀉泄不瞬息間遂無涓滴不愛其氣任意縱¶
橫如彼瓣香置諸紅爐聽其焚灼更加炭火不瞬息間卽爲灰¶
燼不愛其神任意耗斁如彼孤燈置諸風前聽其煽摇無所遮¶
護不瞬息間卽爲撲滅危乎危乎失此三寶則失其生墮諸惡¶
刼展轉循環靡所止住我悲眾生爲說此道若有善士依吾所¶
說或遁深山或居塵世或住道院或搆茆庵鍊此三寶如是不¶
<pb:CK-KZ_JY159_03p049b>¶
懈自有眞人明示其要第此眾生以六根故生彼六識以六識¶
故生彼七情豈知七情迷惑本眞本眞旣失七情斯狂然此七¶
情每種於愛此何以故葢此愛者爲情之根無所爲愛乃無所¶
欲旣無所欲有何可喜無所可喜斯無所惡無喜無惡有何忿¶
怒旣無忿怒恐懼不作乃無恐怖哀兆悉捐故知愛者種諸情¶
根不絕其根而故强制其所制者皆爲末流如彼洚水洞洞盪¶
盪勢稽於天不塞其原不淸其流任意隄防終遭墊溺如彼炎¶
火熯熯赫赫氣冲九霄不抽其薪不截其道任意撲滅反助炎¶
威卽隨所觸旋爲懾伏如彼海汛漭漭蒼蒼滉滉湯湯此息彼¶
作彼歛此猖有何[糸*巳]極感之召之俱隨此心因緣而長惟彼至¶
<pb:CK-KZ_JY159_03p050a>¶
人知此種故立宏誓願發勇猛心仗智慧劍斬其根苗𠞰其醜¶
類無使七情依附而生葢此七情爲一大關而此愛欲爲關之¶
鍵斬鍵奪關跳離閾限撒手坦行無所阻滯克明至道爰躋高¶
眞我悲眾生爲此一愛生種種魔起種種障迷惑顚倒自離母¶
腹以迄死亡鮮所悔悟卽有高人耳提面命如鼓聾夫如燭矇¶
瞍終無所覺歎哉歎哉乃復狂誕妄希聞道以乞長生學仙學¶
佛如彼盲史履嶨(音學)而𣪌(音頭)如彼屠兒淬刀事神如盜胠篋禜¶
禳祈福匪爲弗得亦有其尤然則欲聞至道𤣥妙非割所愛以¶
斷七情終屬妄想我爲女說此種因緣女宜諦聽夫此七情於¶
何能除其所除道當思無我曷名無我我本非我我非此我我¶
<pb:CK-KZ_JY159_03p050b>¶
有何愛惟其有我而執爲我執我爲我無乎非我無非是我無¶
我弗愛此非我有而愛殉之彼非我有而愛殉之凡諸一切有¶
聲有臭有形有色種種外物均非所有而我殉之如蠅逐臭如¶
蟻附羶如蜂鑽窗見睍撲刮以至貪婪饕餮𨆪趨颿如[車*厯]轆嗜¶
如啑(音霎)𠴲(音㙮)爾攫我摶揋(音畏)如野鶩趨唼菰米罔所止足然試¶
思我未有我時曾何如是應爲爽然匪惟此說隙駒犳(音勺)影光¶
陰朝露不瞬息間我爲烏有我旣無我我愛何爲我自捫心啞¶
然一笑以此參究愛何弗除旣除其愛無所弗除欲也惡也喜¶
也哀也懼也怒也私也情也俱隨此愛一時而盡第人於愛如¶
膠如漆輙難解脫人溺於愛如墮廣奫(音斌)氽(吞上聲)泅求出茫無¶
<pb:CK-KZ_JY159_03p051a>¶
涯涘我深憫惻爲施寶筏以度羣溺奈何眾生沉淪己久無梯¶
無航嘆哉眾生予爲女計予有一術其術爲何必先能忍曷爲¶
能忍當自思維旋加猛省我聞昔人享極富貴子女盈室親友¶
滿座凡諸玩好綺繡膏粱羅列四筵高堂廣厦畫梲雕楹娛心¶
悅目一旦捐捨其所可愛心印斯道於是決時則有魔障嬌啼¶
宛轉勸阻毁謗甚至涕淚相環抱引不得解脫而此高人忍心¶
弗顧視如墮甑棄如敝屣厞(音費)跡穼(音森)谷窅窱之間罔所㕧(音咦)¶
嗁(音題)於是𢾅(音杜)齂(音懈)覂(音俸)閺(音文)𤣥默莫見莫聞務使此心無一¶
情種擴然(音曠)㝗(音朗)猶必混跡塵世囂煩經種種境觀種種象¶
而親與物游戲出入果無染着然後拜求𤣥關祕訣修煉三寶¶
<pb:CK-KZ_JY159_03p051b>¶
然所修煉固必除情尤須治心治心之法要將如何我施法乳¶
女善哺之何爲治心心兮本淸心兮本靜曠然閒然皆心之體¶
我治此心須如本體淸如沇(音衍)水漻(音聊)然莫濁靜如谼(音洪)谺(音牙)¶
條然莫喧曠如天地莫測其至閒如廣漠莫知其涯如是此心¶
了無一物或如死灰或如止水死灰難然止水可鑑或如明鏡¶
物過無形如如菩提爲道之根明鏡常磨菩提時潤明鏡膽寒¶
菩提心印膽寒則一切物皆遁心印則一切道皆生吾知無知¶
吾見無見無耳無目無意想識如是無有至無無有然後此心¶
無物可撼無可撼者是名坐忘旣可與忘乃可授道可以通關¶
調龍馴虎開基打汞若物未忘是能戰物弗能靖物欲希聞道¶
<pb:CK-KZ_JY159_03p052a>¶
中之祕訣匪爲無益亦且有害是知聞道先殲渠魁何爲渠魁¶
七情是也尤必掃蕩其賊之巢復見淸靜虛曠本體毋使六賊¶
稍有闚闞此爲何說治心是也除七情以治此一心純一心以¶
養其大丹然或作爲不正之術匪惟昧道亦且眯性葢所謂性¶
迺天付屬故治心者爲此性故心之必治性何可眯然則養性¶
功弗可緩性何以養葢此性者原於無始本之太極判乎後天¶
後天之性有理有氣理分眞妄妄失本眞氣分淸濁濁昏固有¶
旣昏旣失不可名性而曰後天若彼太極理氣渾然無妄無濁¶
是爲性天至於無始不可言性亦不爲命非性非命何以謂性¶
原於無始要知無始非性非命是爲太虛一點種子此點種子¶
<pb:CK-KZ_JY159_03p052b>¶
種爲極根於是有命而復成性養其根者養此種子然此種子¶
恍恍惚惚𣺌𣺌冥冥無聲無臭無影無形於何下手用功養之¶
養之之道先養後天後天之性有理有氣淸濁眞妄一不可齊¶
於何能養養之治之去妄澄濁去妄匪易澄濁維難我悲眾生¶
指示此道先從此始何從此始惟淸無欲無欲斯眞惟眞無僞¶
無僞斯淸淸則能明眞則能體於何可以明之體之淸眞之至¶
無弗燭照燭照之明何道弗體然此妄濁當復何除閻浮下界¶
妄濁相渾我爲指示必須仚(音軒)然高舉㞤(音岑)贔(音備)無與世緣眑¶
(音杳)坐睇膝莫見莫聞此心淸淨無一渣滓然後可以除妄而澄¶
其所禀濁禀濁旣澄此心淸淨更無客塵來相染着然人有心¶
<pb:CK-KZ_JY159_03p053a>¶
斯具此性旣具此性豈能無情故治心者必除五覺以去五障¶
乃明五性而通五𤣥何爲五覺一無因覺葢人此身靜坐圜內¶
萬籟俱寂眾象未呈耳無所受目無所接湛然默默混混沌沌¶
悶悶噩噩兀兀存存忽起一念挻(音羶)扔(音仍)縱橫如㹶(音廷)奮骹(音[高*支])¶
如鹿斯奔上溢月窟旁極天根䟫(音棖)之莫得捄之不能其爲害¶
道不爲不甚故學道者先除此覺此覺何由可以除之除之之¶
道去妄存誠一未然覺境所未厯事所未至便當放下庶使此¶
心漻然而淸淵然而靜淸兮靜兮爲道之根何忽無端先境而¶
生未事而動萬慮攫搏百念攻擾及至履境接事應物殊爲不¶
然卽使所念與之相合敝精勞神耗氣殆甚何如無覺委諸自¶
<pb:CK-KZ_JY159_03p053b>¶
然故學道者此覺不除難與聞道除此覺道忘境遺事打疉此¶
心如太虛然一聲色覺耳之所聞目之所見妍媸美惡態度萬¶
千自我觀之如夢幻然無奈不悟而實着之先意豫逆周張計¶
畫憧憧擾擾紛紛紜紜吅吅(音喧)本體翳翳其陰如忥(音戲)如愚總¶
弗能淸安究大道甯殲厥身故學道者杜聰黜明使主人翁常¶
自惺惺若此覺存是爲煩惱煩惱顚倒無有出期忐(音坦)忑(音忒)罔¶
甯心君出舍必爲除之朗朗靈靈無緣無因外內悉平以耳爲¶
目以目作耳縱極聲色不見不聞一過去覺貞吉悔吝情隨境¶
忘何得何失何弱何强彼昏不知多事糾㤐㤐懘懘心莫甯¶
戁(音赧)混混懮懮(音㓜)無事而妄爲之顚狂以此體道如汎桮船航¶
<pb:CK-KZ_JY159_03p054a>¶
東洋海無畔無援縋(音墜)一綫綆墜千仞淵非惟弗得亦貽後患¶
故學道者必除此覺毋爲執着無爲留滯渾渾淪淪無物不化¶
更無妄覺以淆眞覺一私知覺自作聰明罔由正道豈知私知¶
害道尤甚𩂸(音沉)霾反覆汨汨莫伸非惟害道實斫性命故學道¶
者務除此覺此覺不除雖除他覺究昧正覺夫此大道如坦塗¶
然不從正覺以履坦塗墮入旁門左道歧徑千條百派混跡其¶
中雖有棒喝鮮能悔悟雖有指南無復奉行四覺俱忘而存此¶
覺終喪厥殻可勿戒乎我悲此士爲闡斯言靜然漠然一循自¶
然毋故作爲失其本然何爲本然此心之性性中之覺謂之眞¶
覺眞覺之覺是名正覺正覺之覺迺爲大覺此大覺者先覺是¶
<pb:CK-KZ_JY159_03p054b>¶
也不倚於數不倚於理毋意毋必毋固毋我率其本眞任其自¶
然上通三天下徹九淵明乎無始達乎無終微乎微乎𤣥而又¶
𤣥道曰聖智儒曰通神佛曰寂照皆眞覺也皆正覺也皆大覺¶
也皆先覺也覺非其覺是謂妄覺妄覺不除昧眞覺矣然除五¶
覺尤去五障何爲五障一曰魔障葢此魔障或生於心或着於¶
境或動於物或屬於身生於心者爲人我見爲榮辱見爲得失¶
見爲是非見爲强弱見爲利名見爲好勝見塺(音梅)賨(音宗)靈臺罔¶
能解脫屬之身者疾患相侵饑寒相侵得意相侵苦樂相侵得¶
適慵惰反復相侵囮(音訛)引糾縛動相迕觸更以履境有順有逆¶
順則爲易逆則爲難入世斯易出世甚難乃復遇物美好盈前¶
<pb:CK-KZ_JY159_03p055a>¶
娛心快志意戀斯專如是魔障人皆有之學道之士不去此障¶
死難聞道然此魔障一一去之又有疑障不可不知何爲疑障¶
大道易知大道簡能明師一點暗室之燈晃晃朗朗如琉璃瓶¶
奈何奈何疑障種根一人談道眾口吅(音喧)𠱠(音陵)㗊(音戢)囂慫慂熒¶
惑頓生背正卽邪以僞亂眞若處喬木下墜幽岑至哉聖言谷¶
神不死眾妙之門大哉聖道虛無因應淸靜恬甯何用異說恣¶
肆紛紜乃爲疑障自惹邅(音旃)迍(音肫)可憐不悟終落孽因我告修¶
士必正師承毋惑邪說毋走旁門淸虛澹定養精養神𤣥關𤣥¶
牝黃婆嬰兒陰陽水火坎離乾坤只在方寸諸名何用諸色不¶
存如是簡易有何疑團不去此障惑端叢焉然此障除又有理¶
<pb:CK-KZ_JY159_03p055b>¶
障此理障者害道愈甚各執偏障罔或達觀儒障在實道障在¶
虛釋障在空障於實者執其偏理履諸幻境應諸幻事視諸幻¶
身皆爲實有役志勞神敝形耗氣以爲此皆理所應爲不知此¶
言皆爲障也若夫人生仁義慈惠忠孝節烈此皆天地浩然之¶
氣執實而行未可虛視然使所見理解未融獨持偏理反落惡¶
因煦煦之仁孑孑之義小忠愚孝儒門所譏况學道者嘆哉眾¶
生爲障於實每墮火坑無有悟者我爲說法其靜惟之聖賢心¶
印默識精參會通徹悟無一間焉障於虛者偏執其理一味頑¶
坐淨其塵垢或且謂此道在是矣罔求祕訣涵養三寶雖曰致¶
虛而實非道夫此至道不在於實亦不徒虛虛虛實實方爲𤣥¶
<pb:CK-KZ_JY159_03p056a>¶
要障於空者執其偏理罔知眞性徒談空空空非所空乃爲頑¶
空究於本來眞如自在懵懵然也凡此諸障未能參同以致門¶
戸參差不一反唇相譏視爲氷炭儒議道虛道議釋空釋議儒¶
道反覆譏議終無已時不知天地教雖分三其實一本爲彼理¶
障則歧視之嘆哉嘆哉實障則迷迷則難悟虛障則枯枯則無¶
實空障則寂寂則偏滅古之聖人實而能虛虛而能實觀空不¶
空空無所空是爲至道參合而得惟落理障無由知之學道之¶
士可無戒乎理障可除則有一障此障之根起於文字惟文字¶
障實爲心障五千祕言皆從𤣥悟作文字觀更失其旨乃或不¶
悟墮此障中則有種種邪言曲說新奇可喜沁入心脾害性戕¶
<pb:CK-KZ_JY159_03p056b>¶
形卽古至人立爲眞諦多屬寓言或曰坎離或曰爐鼎或曰姹¶
女或曰嬰兒或曰龍虎或曰陰陽或曰𤣥牝或曰[牲-生+主](音注)物皆寓¶
言也障於文字多作搬弄豈知大道在精氣神養此三寶是養¶
種子此種子者種爲極根如彼諸說皆此一氣一氣之元卽是¶
種子認得種子諸說紛紛皆爲糟粕食其糟粕抑又何爲則此¶
文字非道眞詮以身體之一切可捐捐其文字又愼師承惟此¶
師承爲障之由尤宜明察遍訪高眞指授𤣥妙不得其人則有¶
終生身心障矣葢彼初學於道夢夢一誤投師授以外道紛紛¶
紜紜罔能徹悟奉爲指南終生循之身心牢錮卽有眞人指示¶
正覺心或誹之身或背之一味浮言以邪售邪以邪信邪於是¶
<pb:CK-KZ_JY159_03p057a>¶
種種障礙生焉故學道者愼擇高明去身心障此障獲除諸障¶
濳踪諸障旣消靈臺淸淨迺可與明五性之妙何爲五性一曰¶
水性一曰火性一曰木性一曰金性一曰土性土性多濁濁者¶
多厚金性多斷斷者多果木性多慈慈者多仁火性多剛剛者¶
多躁水性多柔柔者多靡靡易悠游躁易忍刻仁易和煦果易¶
强勇厚易暗塞暗塞者愚强勇者亂悠游者奸和煦者陷剛忍¶
者殘故五性偏功貴交濟柔以克剛剛以克柔仁濟以果果濟¶
以仁土暗少智高明克之高明不克失用柔矣然此五性本於¶
五行此五行者人身皆備其一爲水腎之德也其二爲火心之¶
德也其三爲木肝之德也其四爲金肺之德也其五爲土脾之¶
<pb:CK-KZ_JY159_03p057b>¶
德也命在於脾氣藏於肺魄舍於肝神居於心魂附於腎故修¶
身者修此五德自全五性然而五方風氣不同禀賦斯異或受¶
水性而生焉者則偏於柔柔則多慵受木性者偏於仁愚愚則¶
多蔽受火性者則偏於剛剛則多戾受金性者則偏於果果則¶
多愎受土性者則偏於暗暗則不明不明則離離則背道然此¶
五行本於陰陽水性爲陰火性爲陽穉陽爲木少陰爲金土備¶
二氣而實陰也然水爲陰而實根陽故水之性內明外暗外柔¶
內剛火性爲陽而實根陰故火之性外明內暗內柔外剛木爲¶
穉陽而實陰生爲曲爲直曲者陰也直者陽也金爲少陰而生¶
於陽爲從爲革從者陰也革者陽也土爲冲氣而爲正陰凡此¶
<pb:CK-KZ_JY159_03p058a>¶
四者皆附麗之故其爲性各寄旺焉要知五行精麗於天質成¶
於地神附於人水曰智也龍濳其形火曰禮也虎踞其央木曰¶
仁也謂之木母金曰義也而爲金公土曰信也其名黃㜑然此¶
五性不外五行而此五行不離陰陽曰陰曰陽本乎太極太極¶
之極是爲無極故明五性可通五𤣥何以明之生生尅尅水能¶
生木則木母全木能生火則虎能神火能生土則命根固土能¶
生金則金公從金能生水則龍身騰第不尅之則無所制故水¶
尅火則虎不烈以火尅金則金不流以金尅木則母不衰以木¶
尅土則土不陷以土尅水則龍不飛生而復尅尅而復生生生¶
尅尅如環無端然後五行無有偏勝五行交濟五性斯全能知¶
<pb:CK-KZ_JY159_03p058b>¶
此者實明極理於此語以五𤣥之妙自可心得何謂五𤣥或曰¶
乾𤣥或曰坤𤣥或曰法𤣥或曰道𤣥總爲𤣥𤣥然此五𤣥不外¶
陰陽而此陰陽不離五行故明五行則知五性旣知五性乃通¶
五𤣥通乎乾𤣥則知天道法其自然乃能無爲通乎坤𤣥則知¶
地理法其剛柔乃克交濟通乎法𤣥則知因應變化無端測之¶
無朕通乎道𤣥後天先天有無爲者乃悉其微爲通𤣥𤣥上天¶
下地道法精深罔弗知之知而無知而無不知無所不知而實¶
無知是謂得道學道之士欲通五𤣥先明五性欲明五性先去¶
五障而除五覺絕其七情驅其六賊而淨六根乃能通之然必¶
拜求高眞指示其中𤣥竅乃知開基安爐設鼎撰結三寶復我¶
<pb:CK-KZ_JY159_03p059a>¶
本體本體旣立涉身三界施我法乳普度羣迷三千行滿八百¶
功成自有霓旌絳節相迎上朝玉闕證位高眞爾諸學人黽勉¶
力行¶

　　玉鼎眞人讚¶
　大道虛無萬象空先天天在後天中三才結撰成今古二氣¶
　環生闢混濛六識淨時空六道三靈現化統三宗玉液金精¶
　凝妙象丹符朱篆洩玄穹寶林妙諦開元始靈寶精微暢道¶
　風一字宣揚皆棒喝三緘透發悟空同廣導眾生成鉅典萬¶
　刼輪迴入卷空繡嶺瓊花含妙解屾林靑鳥唱宗工天心見¶
　處茫無限地軸迴時萬法雄漏洩𤣥元眞理盡普天法鼓震¶
<pb:CK-KZ_JY159_03p059b>¶
　羣聾¶
¶	
<pb:CK-KZ_JY159_03p060a>¶

*** 　　至道極𤣥大乘度刼三品眞經中卷¶

葢聞天地一氣絪緼化生萬物惟人爲靈得理之全得氣之正¶
貴擅天爵富有良能尊於萬物胚胎羣生失此幾希喪其本眞¶
異於萬物而墮其倫全之爲聖保之爲人安之則大化之爲神¶
參諸天地三才鼎分故知此身得之甚難失之甚易匪惟甚易¶
一失永失墮諸輪迴無有轉日我爲道者重示五𤣥其諦聽之¶
天之蒼蒼彌綸布濩有形非形有象非象是諸形象本有定色¶
此其爲實然論形色恍恍惚惚實無定象冲漠無朕何虛如之¶
惟虛則靈惟實能覆虛虛實實變化極神故通乾𤣥乃知虛實¶
乃弗滯凝法其自然運化從心周還無息大丹乃成地道敦厚¶
<pb:CK-KZ_JY159_03p060b>¶
懬(音[貝*廣])㝗(音朗)無垠上虛下實萬物資生上實下虛萬物歸根虛虛¶
實實與天長存體也艮止用也流行山現妙質水顯妙神質以¶
載物神以鍾靈無神無質無質無神神行質受質以神行虛實¶
交濟妙合一凝學道之士克悟斯旨剛柔合德虛實相生故通¶
乾𤣥復明此因乾坤定位大丹乃成若夫道𤣥匪假言說將以¶
爲實何實非虛將以爲虛何虛非實將欲言其虛虛實實實於¶
何在虛於何明虛中之實不可名實實中之虛不可言虛實莫¶
爲實虛莫爲虛莫爲虛實而究不無虛虛實實而究難言虛虛¶
實實微乎微乎不可爲虛而實是虛不可爲實而虛本實不可¶
以言虛虛實實而實不外虛虛實實至哉道𤣥無所名象淵淵¶
<pb:CK-KZ_JY159_03p061a>¶
其淵難探厥旨故悟斯𤣥丹九轉矣至於法𤣥受之師承原諸¶
天命流行坤輿大道旣成法極神妙變化由心神通莫測天地¶
一囊日月壺中芥子須彌大千毫末揮斥八極塵視六合乍合¶
乍離倏無倏有入幽出顯虛空泯漠驅神役鬼雷電交作謂之¶
爲虛何所不有謂之爲實何者非無得心應手心手相印心無¶
其心手何所增不於手得隨心而運變幻無端天地爲證微乎¶
微乎生生不已惟通道𤣥迺臻斯詣故通法𤣥道斯成矣其一¶
𤣥𤣥無所言說並絕思維微妙恍惚極於希夷更千百刼未有¶
傳者我今爲世敷揚此旨爾諸弟子其諦聽之葢此𤣥𤣥在昔¶
元始天尊言之竊聞其說自天而上至無量天中有至人𤣥之¶
<pb:CK-KZ_JY159_03p061b>¶
又𤣥天爲之宰地爲之攝人物幽明咸會諸極運化古今而無¶
轍迹主持刼會而無端倪聖不可聖神不可神無無無無無而¶
亦有虛虛虛矣虛而亦實聖不見增愚不見損天位乎中天亦¶
不知地承其流地亦不識極一切物皆運不覺其存非存其過¶
非過斯其𤣥𤣥從何擬議從何想像若透斯旨𤣥而𤣥矣夫此¶
五𤣥通之匪易學道之士究參厥旨屏棄一切濳心討探𤣥解¶
超然冥悟獨契深晰精微始覺本眞歸來祕鑰丹鉛自具爐火¶
抽添無煩異授陰陽定位龍虎交調不事搬弄自然而然若弗¶
明此客塵染着六根主權七情孔熾墮落火宅安究𤣥微我今¶
開說誰復能悟則有種種異論紛起分門別戸各持一端反唇¶
<pb:CK-KZ_JY159_03p062a>¶
譏誚始猶執理互爲攻勸各存一見持論立說要皆爲道左右¶
保護雖或出言不無過激明道之心總屬公誠其流旣遠私弊¶
叢生彼此相擊各樹黨援名爲衞道而實爲已究所從來皆門¶
外漢嘆哉嘆哉此種之人在儒爲腐在道爲賊在釋爲孽其爲¶
夢夢有何殊乎豈知三教本出一原會通斯旨並可不立羲古¶
以前有何異趣宣聖誕生太上現化所參同契性道昌明爲一¶
爲出爲一爲入入世之教先敦倫常君父尊嚴臣子忠孝兄弟¶
孔懷夫婦造道生育種類乾坤萬古誕養羣品天地爲補化機¶
不失造物是輔斯教不明萬世聾瞽物盈土滿洪荒之初世界¶
混茫上下失怙故知此教爲道之倚然溯其始詎可擬議惜哉¶
<pb:CK-KZ_JY159_03p062b>¶
至教久乃不然窮通貴賤貧富高低大小强弱多寡彼此名利¶
時勢束縛塵攖流浪生死顚倒相尋爭奪攘竊詭詐環生計巧¶
百出以術愚人奸雄間發濁亂人倫相結以勢相傾以能舌鋒¶
肆起是非莫分往復駁辨同類相侵各樹赤幟一理紛紜一見¶
爲此一見爲彼相同者附相異者譏莫分莫辨得失是非莫究¶
厥旨莫晰厥微豈知斯道異中之同同中之異異同之中更有¶
同異是非混淆得失舛亂逞其臆說不顧道理雖同一教譬如¶
讐敵不攻不擊一息不甯誰復平心公論罔爽嘆嘆要言何人¶
解悟嗟彼同門猶如是險况其他乎且又有說人心之壞壞於¶
文字以文字學則工於外一切語言咸崇粉飾粉飾之辭專心¶
<pb:CK-KZ_JY159_03p063a>¶
於外心乎外者必遺於内心乎悅人必至忘巳心乎傳世忘乎¶
自治心乎蘄勝忘乎自歛心乎誇博忘乎反約心乎綺麗忘乎¶
矢誠巧僞日增本質日斵葢文字興性命理微可不戒乎可不¶
愼乎吾嘗聞之天文燦爛昭於河漢地文絢熳草木變幻人文¶
璀璨樂和禮辨皆出自然無故巧飾至文不文文出於實出於¶
實者文斯爲至後世多文亦如無文文非無文爲文非文非文¶
之文文實非文更可嘆者習於文字無乎不聞聞非所聞醜[言*已]¶
狂博至尊無文至親無文皆以文行巧僞生矣本非忠孝文爲¶
忠孝本非友恭文爲友恭放肆閨門作爲綺語凡諸所爲敗閑¶
蕩檢以文文之以致流弊禍及椎魯皆爲污染變質而文卽僞¶
<pb:CK-KZ_JY159_03p063b>¶
去眞反樸而巧機械輩興眾生無恆匪惟不忠不孝不弟不慈¶
不正而且有甚奸盜詐僞顯爲不法鷙狠柔惡陰肆毒謀古道¶
不存今生罔悟江河下逝無與挽者儒教失實其流所及愈遠¶
愈紛愈僞愈亂猶弗自悟結社要盟互相標榜動生毁謗矯誣¶
上帝喝佛罵祖欺滅鬼神譏訶釋道正教正宗誚爲異端仙經¶
佛典斥爲邪說謂道謂釋毁棄倫常豈知謬論神天共憤抑且¶
流禍斯世斯民此何以故葢此儒流爲民之望表之不正影愈¶
邪焉然此之輩皆係小儒爲腐爲妄若彼大儒則必不然大儒¶
所見直窺本原知儒之道與道與釋同條共貫無有二者儒與¶
釋教總原於道道根於性性仍於天天無二理人無三教教分¶
<pb:CK-KZ_JY159_03p064a>¶
於三從後起見溯原究委有一無二大儒知此罔所分別各盡¶
其道事君以忠因分自盡事親以孝竭力趨承兄友弟恭視處¶
何位造端夫婦以正防淫事神維誠洽人以仁愛及草木恩被¶
蟲昆畏天明命履地惕乾無慚幽獨克承以謙知道變化教匪¶
一端但辨邪正無妄譏焉是爲聖賢道極於天作君作師經綸¶
參贊君臣定位父子分嚴友恭道立兄弟情連夫婦道正陰陽¶
無愆天地以位萬物熙恬風雨調和寒暑以時嘉祥洊至沴氣¶
以除民物仁夀仙佛何殊生爲世榮終歸上淸立極天人與天¶
地存釋教淸微肇於浩刼觀空以空虛無寂滅昔有至人名曰¶
然燈立於中古轉大法輪教化度脫無量眾生佛傳始盛次有¶
<pb:CK-KZ_JY159_03p064b>¶
佛出號釋迦文自種民天降神部洲是時周昭甲寅之𡻕西印¶
度國有迦維衞其國王者名曰淨飯四月八日太子斯誕三十¶
二相八十種好以夙願故舍國修道雪山六載精思苦行鵲巢¶
於頂藤穿䣛脛臘月八日覩明星出豁然超悟具六通識負龍¶
象力開來繼往闡教西域初於鹿院繼祇陀林黃金布地佛教¶
崇興四十九年應化不一是時比邱曁比邱尼并優婆塞與優¶
婆夷凡數千人俱同聽法無不得度有舍利弗智慧第一佛嘗¶
因之宣說法要有大弟子名大迦葉得佛心印傳佛正宗佛親¶
授記是爲初祖又有弟子名阿難陀多聞第一於佛滅後傳佛¶
教典流佈人間今之佛藏皆所宣傳延及達摩以大神通一夕¶
<pb:CK-KZ_JY159_03p065a>¶
收攝三十六處邪魔外道設洪誓願自西印度厯恆沙河至南¶
贍部說法演教宗門大展授祕密旨從超悟得明心見性佛法¶
無多一切掃除片言隻字參悟本來凡諸聰明聞見知識杜絀¶
不事渾渾默默頷領宗旨悟諦因緣無無所無空無所空内觀¶
此心如虛空際如千江月如鏡如泡如花中香如是空空以無¶
無空故無所執一字之妙通達無礙前無無前後無無後匪由¶
聞見𤣥覽超忽任諸見聞頽然自喪以因緣故得無因緣禪宗¶
乃熾又有厯代諸大法師通經律論取大法藏闡譯文字搜剔¶
妙藴傳諸三千大千一切闡浮提界廣爲眾生說無量因解諸¶
煩熱化淸凉境拔諸苦惱離火宅厄濟諸幽魂脫地獄趣化諸¶
<pb:CK-KZ_JY159_03p065b>¶
六道獲天人樂利賴無窮象教以昌流傳旣久厥旨無聞凡彼¶
細流罔得眞傳東西剽竊言語爲宗機鋒相對口舌爭雄所謂¶
禪者闡演秘奧認本來面無用浮飾若其流弊貽害後人迷失¶
眞宗累主人翁出離故舍入無何有𣺌茫漂泊墮野狐禪迷妄¶
狂悖呵佛罵祖儼大知識抑又甚者謬妄罔悟以譌傳譌譌以¶
譌承我佛如來法法何法爲究本根故空諸法文字不立非去¶
文字恐後學流求文字中昧失本來故去文字豈知文字正難¶
盡去去文字者曾何沿流但執文字作文字觀弗從文字究佛¶
祕旨離失眞宗是文字障斯害道矣更可憫者罔知是經是佛¶
心印流傳人間爲彼眾生廣說要法俾有解悟卽彼下等愚暗¶
<pb:CK-KZ_JY159_03p066a>¶
不明資經懺悔原令此輩生恭敬心朝夕諷誦久或明生了生¶
死念力諸善行脫輪迴趣或悟精微超諸上乘非第口誦無悔¶
悟心便可宥罪[(白/心)*⻏]假口誦亦獲利益是彼誦時生大歡喜高吟¶
朗咏令諸幽明一切眾生邪魔異類幽魂餘孽得聞是經普沾¶
勝利咸䝉濟度非說是經但假口誦無持受心無恭敬心無誠¶
信心無踴躍心無均利心無無私心乃爲誦經乃獲功德自流¶
日下日下日壞一切佛典指爲衣食誦經之家以虛文求誦經¶
之人以虛文應一切眾生以虛文故故輕是經而諸佛法罔有¶
存者要知是經具大解脫如淸涼風化諸煩躁如摩尼珠化諸¶
煩惱如般若船渡諸溺者如波羅密到諸彼岸如漆室燈燭諸¶
<pb:CK-KZ_JY159_03p066b>¶
幽暗具此種種無量利益但作文字草草看過便如糟粕曾何¶
所賴以故禪宗知此等故掃除一切冥心内觀空内外相寂坐¶
𤣥默領一參頭究極旨趣有歸於空空無所空以無空故乃明¶
斯旨若住暗室張一熖炬無物不見無不明朗罔所障礙無障¶
礙故心體備具性天完足與天地俱不爲物囿不有於物斯之¶
爲梵梵音淸澈幽明交濟斯之謂禪禪理淵微天人悉究究厥¶
旨者佛菩提種如是如是西來大意作如是觀佛法盡矣若夫¶
道者開於元始示諸祕旨流衍𤣥綱道爰生法法傳靈寶顯無¶
量應金科玉律運御乾坤統率神人但彼眾生罔獲聞道道法¶
無傳太上降生厥多神異聖母誕育從左腋出脫胎靈舍於祥¶
<pb:CK-KZ_JY159_03p067a>¶
李下鬚髩皤然指李爲氏八十一年始離母腹與尼山聖及雪¶
山佛共出一時爲三教祖統御萬聖傳法無疆五千餘言言言¶
妙諦隱柱史中開化羣倫罔有契者紫氣東來靑牛西度有一¶
善世關門尹喜夙悟眞𤣥未獲其旨覩兹靈跡知有異人自關¶
而出爰矢誠悃膝地頫首向座乞法道德祕文親相授受傳諸¶
後世爲道宗旨入世出世得聞斯言利賴普被領其旨要長生¶
天地與諸浩刼脫諸度趣超證人天隨乾坤位匪可年計與天¶
地同不與天地同其荒老迨後闡教八十六度度諸眞人超證¶
𤣥理道法廣佈爲諸神仙被以梯航能悟之者靜坐圜中淸虛¶
寂淡悟徹本原一切作爲搬弄偷換舉不屑爲自獲眞宗爰正¶
<pb:CK-KZ_JY159_03p067b>¶
天人得無量果迨後道傳淸靜法門罔或繼者於是則有修命¶
之說分合陰陽交配水火取坎塡離透闢𤣥關開基打汞安鼎¶
起爐煉氣鎔精鼓舞神元撰結金丹涵養孕育爰受靈胎以成¶
我相是以後天諸種種功復還先天本來眞體雖於太上道德¶
眞詮落歸第二然亦修行正法眼藏乃其流遠支派愈紛遂有¶
種種旁門左道竊其餘說創爲邪論充塞正途則有採取眞陰¶
以滋鼎鉛採取眞陽以益鼎汞則有一種偷陰換陽吸月呵精¶
以助之長於是邪人妄附遁辭迺置鼎器損人利已更復猖獗¶
造諸惡孽巧誘無知誤墮惡術迷失眞宗喪失性命永刼輪迴¶
深可哀惻復有一種妄意大道其人亦知此種惡業乃求正途¶
<pb:CK-KZ_JY159_03p068a>¶
未獲眞傳求諸紙上一切陳言誤認糟粕以爲法乳遂有靜坐¶
屏氣凝神於子午中抽添火候豈知𤣥關一點眞竅本位不明¶
從何能透乃至升水水不可升提挈眞陽出離本舍無復收攝¶
較諸枯坐一無所事其禍慘烈豈知大道止在淸靜一有作爲¶
弊叢生矣夫此大道原諸無極爲太極根生陰生陽造化羣品¶
養育生靈功用浩博本體如如無形無像無色無聲無臭味法¶
以無所無故無所事淸虛淡定寂靜逍遙乃於本體無所障礙¶
以無障礙故無損壞以無損壞故無所失以無失故道體具足¶
本體圓明妙用顯行變化莫測因應無心通諸幽明涵諸天地¶
貫諸古今昭諸人倫無終無始無鉅無細無乎不在無乎不行¶
<pb:CK-KZ_JY159_03p068b>¶
出有入無爲物祖根故知遡流不知窮源得其源者厥流斯晰¶
若究其流雖可得源然流斯極功反多緒以故至人言淸靜教¶
在於玉局開示眞𤣥無他作用獨指本源俾從𤣥超掃除一切¶
大道乃明明大道者無所用心而實此心以無用故乃無不得¶
無不得故乃無不通以無不通是爲眞人待斯眞人衍斯妙道¶
無奈風會漸漓醕悶以斯風會生斯種人以斯種人習斯種教¶
宗儒教者斥釋與道縱其論辨止道其迹未悉厥原故所辨駁¶
自多敗缺夫究極旨儒者此命此心此性道者亦然釋亦同然¶
其始賦受無有異者其中功詣或有不同爲儒爲實先致其知¶
致知本虛乃求諸物格物爲實物情旣晰本知斯致知體旣徹¶
<pb:CK-KZ_JY159_03p069a>¶
洞洞怡然五官之宰如如照耀罔所蔽焉心君泰甯天命在我¶
夫此性命三教合一豈惟儒流克明厥德爲釋亦然但其用功¶
各有師承佛教言空故小聲聞以斯聲聞落第二層此何以故¶
葢聲聞覺弄精神通用變易得以斯所爲若或誤用易墮他途¶
反失佛性卽無所誤而尋途轍終有所係其於佛法超然冥契¶
不存些子罔所𦊱礙究非厥旨故於文字一切掃除獨尋眞宗¶
眞宗旣徹萬化通焉維彼聲聞卽是格致維彼參悟卽是誠正¶
誠則必明又何所事格致之功葢知爲道爲夢覺關而誠與正¶
人鬼攸分旣意已誠是脫鬼趣超正人天格物致知曾何所用¶
是釋入門途徑較㨗而儒之功較佛爲密然而成功則一而已¶
<pb:CK-KZ_JY159_03p069b>¶
若夫吾道本於無爲而究其要無所不爲參論𤣥契博觀廣攬¶
以究本原本原旣得無所事焉是其用功亦參格致第所格致¶
與儒微殊而所參究與釋微同異者不殊同者不一然溯所以¶
曾何別乎是故三教鼎分角立而不可無微乎顯乎有一無二¶
儒以治世道以濟時釋以其教主持斯世爲度眾生普敦盛會¶
自開闢來人皆宗儒人皆修道人皆學佛爲聖爲賢孰臻斯詣¶
爲仙爲佛孰造其極習儒教者儒冠儒服儼儒中人而實非儒¶
博聞醜記獵取聲名修已之業曾無所事反諸幽獨負慚多矣¶
心地不明誠理盡喪揆之詩書所踐何事囂然志氣高談闊論¶
動引昔賢巧爲依傍而實大誤以墮本來是諸儒者發淸靜心¶
<pb:CK-KZ_JY159_03p070a>¶
無墮惡因無人無我各盡所事踐形復性克履厥言於君盡忠¶
於親盡孝友愛恭順信實不欺慈以接眾仁以育物不驕不吝¶
虛中善受不侮寡不虐無告不貪不淫不拂本性道之眞仙¶
釋之古佛不過如是如是之人乃能祀神神卽其人乃能奉佛¶
佛卽等倫不假修鍊道體永貞不假參悟佛性圓明不假養氣¶
大丹自成不假知悟禪理印眞在天爲天天尊其名在人爲人¶
人共尊親長存三界爼豆斯馨萬世永賴三教師承是大聖賢¶
爲萬世尊出入陰陽理治乾坤上覆下載悠久無倫佛也仙也¶
釋也道也無乎不奉無乎不欽不生不滅無等無倫三教宗師¶
一炁歸根爾諸弟子信受奉行¶
<pb:CK-KZ_JY159_03p070b>¶

　　玉函妙相眞人讚¶
　解徹𤣥𤣥妙三教總歸宗一元開闢洩宗風道法啟鴻濛萬¶
　象咸空奧典利無窮¶

　　守中道人補讚¶
　三品眞經闡至道大乘正教啟瑤編人身亦有三淸境無極¶
　太極始純乾三才天地人卽道朗朗分明日月懸箇中一點¶
　𤣥關祕無見無聞象帝先無無不無是眞無眞常眞如乃眞¶
　𤣥三教之根道爲本水流何得忘厥泉孚佑上帝大道祖觀¶
　音說法舌生蓮能繪水聲暄日彩曲闡微妙何淵淵不是神¶
　仙十種法不是空宗無相禪三淸聖境如來地一一直透覺¶
<pb:CK-KZ_JY159_03p071a>¶
　明圓始認天樞眞關竅繼達靈寶禹餘天現身說法心法現¶
　藩籬妙有不拘牽是空不空祖刼内非有亦有威音前一黍¶
　米珠藏世界七還九轉好精研妙空妙無人難會谷神不死¶
　此眞傳立定天根圓法像玉淸高躡斗牛躔巍巍功德慈悲¶
　祖無量光明照大千飛騰變化難思議尋聲救苦般若船七¶
　覺傳經開萬派演兹三品結良緣合八聚五成十六偌大金¶
　丹分量全千淘萬鍊鍊復鍊金仙方是眞神仙¶
¶	
<pb:CK-KZ_JY159_03p072a>¶

*** 　　至道極𤣥大乘度刼三品眞經下卷¶

大道之根原於無始生天生地生人生物無乎不有無乎不存¶
或靜息機或動行神出有入無爲萬化根入幽出顯爲造物心¶
古不爲古匪今斯今微乎微乎不可以名名之爲道亦起於人¶
我聞在昔太極未闢一炁混淪陰陽交雜混混沌沌天地倒亂¶
五行紛更乾坤失敘日月無明人物銷鑠世界咸湮乍無乍有¶
若浮若沉惝恍𣺌忽汨没紛紜或上或下飄蕩無憑是諸上聖¶
仙佛眞人帝天神宰祖𤣥高尊一切金剛不壞法身遇兹刼會¶
感化邅迍以兹銷鑠漸喪其神形神互化罔保元眞一失永失¶
盡撥本根萬年苦行累刼良因以斯厄故無與爲存中有至人¶
<pb:CK-KZ_JY159_03p072b>¶
名曰元始憫兹刼運大顯威神攝諸帝釋上聖高眞曁諸元宰¶
佛菩提根一切聖神納諸黍米珠中藏之又復收攝萬炁祖根¶
於一指甲奉與至人號曰無象納諸𤣥竅經三萬度厯一大會¶
涵養孕育哺以𤣥炁運以神精轉以靈胎煦以元意由子入丑¶
大氣初凝𤣥風漸鼓元宰陶鈞始乃一炁上浮氤氲於是淸輕¶
凝結渾灝環轉周輪如是輪轉經三萬度無所停息轉轉不已¶
漸次淘勻而斯一氣累落渣滓漸結爲地維重爲濁綱維八極¶
粗者爲峙淸者爲流以兹流峙鎔化山河凡諸一切五行本質¶
各以其精撰形成色遍布堪輿互聚元炁永固坤貞維彼昊天¶
鼓舞盤旋一氣包舉重復凝精以斯地道亘古無傾與天對待¶
<pb:CK-KZ_JY159_03p073a>¶
化化生生上者施與下者順成靡終靡極或載或成無疆之化¶
天地成能以斯天地交感化生内出盤古是大至人憫兹宇宙¶
混沌不淸氣機尙塞化育難行爲此之故特顯化身一晝一夜¶
七十二變變諸種類各肖其形終變妙相厥體具均頂天履地¶
是名爲人得理之正得氣之淸得精之妙得神之靈乃爲三才¶
角立鼎分可知生天生地生人生物各類無乎不肖無乎不神¶
非此至人奚能有因是此至人秉教無象御居玉淸極之恍惚¶
無可思議淸微之境主持一切天道地道人道魔道水澤幽冥¶
輪迴六道檢閱刼數推運乾坤主持天人仙佛眞宰黜陟超證¶
因緣果報御攝提格大荒落界無思無爲運化無心以無無心¶
<pb:CK-KZ_JY159_03p073b>¶
故無無爲以無無爲故無無形無聲無臭無等無倫無無無法¶
亦無無名無𦊱無礙無無無情以無思議至無無神以無神故¶
無所不明無所不屬無所不行化無不化育養適均是爲元始¶
居於玉淸端拱𤣥默運化古今淸虛寂定杳亡杳存無物不體¶
無息不生主宰𤣥要同歸始靑厥生在木厥成在金禀象離火¶
坎水䝉屯歸極戊土中和爲君出大神咒燮理六陰陰靜而動¶
陽極斯伸一陰一陽五行聚精妙合闢塞虛空涵凝是諸五方¶
配諸五行各有一帝各居其心各司厥職各運乃神各奉𤣥令¶
各奏厥成是諸帝屬各各有守以宣元運以布皇仁而此元始¶
以無量身度無量刼保固元氣任數推遷無意無必妙極自然¶
<pb:CK-KZ_JY159_03p074a>¶
是此元始居玉淸中運無量身極大神通分身應化各以其神¶
入居人身各各一頂各一元始寓居其中爲一身主爲萬氣宗¶
是此人身各以所得元始化身各顯神通極諸不可思議之時¶
無所侵害無所危殆無生無滅無動無靜神舍安然無乎不注¶
以斯之故故雖刼運更代𨔛嬗而此𤣥宰仍無毁壞各以其所¶
分化化身復歸玉淸還集元始得匪所增仍圓妙相故知元始¶
統於一元一元分化極於萬象萬象森羅總歸一元一元變化¶
無所端倪無所思維靜極而動動亦如如動極而靜靜亦如如¶
一動一靜一靜一動任諸動靜或分或合或復或離無不各有¶
一元始相各以其相各成妙體各以其相無假收攝各復本來¶
<pb:CK-KZ_JY159_03p074b>¶
仍歸一體而元始相尊居玉淸微乎微乎是此玉淸聖境莊嚴¶
在大羅天極無上上至無所擬於無能名至虛至𤣥絕頂之處¶
非具金剛純一妙體極無所上功德苦行爲諸天尊至尊眞人¶
望瞻翹首𣺌忽莫憑終無由至以無至者故其𤣥境微妙莫測¶
但以刼運循環往復皆所禀受是故五老偕諸眞宰上詣玉淸¶
請授要旨乃見元始坐玉淸中法座莊嚴天所希有是諸法界¶
無有等者淸虛廣漠寂淡逍遥眾所罕覩俄見其天五色並麗¶
忽有罡風轉如車輪運行廓外而此玉淸化諸億萬莫可度量¶
此億萬天各各現化一元始尊出眾妙音如一妙音普爲上下¶
帝釋眞人說眾妙因解消厄會躋斯眾生或脫苦趣詣𤣥都境¶
<pb:CK-KZ_JY159_03p075a>¶
講說因緣葢此因緣原諸浩刼爲諸天宰此種微妙匪可言傳¶
惟在學人各以所得論於元始剖析精深至哉斯境包含周遍¶
罔有外者是諸天人欲觀斯勝惟絕思維端居靜默趺坐凝神¶
空彼眾有如無此身如無此心懬㝗浩𣺌如虛空際神閒氣靜¶
息機於密則有妙境從坐而開是諸玉淸一切勝槪星羅碁布¶
森然具現而此元始應化化身端拱𤣥寂坐法座中現諸法象¶
與吾神接葢此元始一理撰結萬氣歸根至眞無妄爲無妄者¶
乃見其神微乎微乎非虛非實若有若無無耳口鼻無聲色味¶
無意想識乃契厥微而獲覩之自𤣥教息無與言者我今指示¶
玉淸妙道學道之士克體淵源屏絕思議默𤣥靜悟心不著物¶
<pb:CK-KZ_JY159_03p075b>¶
以無無意解祕密因參同妙契於活子時調息氣機萬神攝伏¶
外内太素攝諸法象咸歸無有入黍米珠觀諸天地現一切法¶
日月星辰山河嶽瀆萬昌億類大千世界一切形聲色相體質¶
無不具足外相淸好觀者各以其意得之出八極外立乎天根¶
見諸天地如一脫粟是諸色相各於微塵刹中現之無所不有¶
而實無有是此𤣥微曾何擬議至哉微乎誰造其極我聞元始¶
爲闡此妙極於無爲觀空非空空無所空視有非有有則俱有¶
惟空不空而實空空惟有不有而實有有有乎空乎空乎有乎¶
空中之有有不爲有有中之空空不爲空空其所有有其所空¶
是爲眞𤣥𤣥而又𤣥寓諸天中爲天地根寓居人中爲人身祖¶
<pb:CK-KZ_JY159_03p076a>¶
修性修命修道之士修此祖根祖根完具萬氣俱凝氣歸於命¶
命統乎性性也氣也命也道也𤣥也眞也祖也根也是爲元始¶
玉淸妙道夫此妙道傳於元始元始下傳歸本𤣥要此𤣥要機¶
藏於玉淸淸微宮中紫霞錦囊非眞眞人夙器深重道根淸淨¶
未可與聞迺者至人法號靈寶憫兹下士未獲聞此至𤣥道妙¶
累刼經生無由解脫至於終極輾轉輪迴爰現法身在香林苑¶
闡演靈章金科玉律運化乾坤拔度天人利濟羣品拯救幽魂¶
是諸妙法廣佈閻浮流傳濁界依法持修超證妙果遵律䖍行¶
普周六道然此法典金格精嚴持修之士非淸淨體非淸淨心¶
非淸淨行莫究𤣥微葢斯妙法變化無端極恆河沙亦難比擬¶
<pb:CK-KZ_JY159_03p076b>¶
上通於天極天外天至無極天乾𤣥之天乃無所象並無能容¶
無非是法所周流處下通於地極諸扶桑至虞淵谷及於地所¶
不載之處無非是法流通環轉放而行之彌於六合卷而藏之¶
退歸於密云有非有似無非無象則成像空亦如空匪可思議¶
究何言說本之於心應之無迹來鮮端倪去仍罔極視之不見¶
聽之無聲造化由我天地爲因因應匪測度數莫尋微乎妙哉¶
無古無今無等無倫淸虛𤣥密罔所由明惟此至人以至𤣥道¶
演至𤣥法流通宇内雖至愚夫獲聞𤣥訣咸得奉行無有弗應¶
無有弗靈無弗如意無弗從心故知妙法無有不欽無有不伏¶
無有不承究厥由來本乎至眞眞實無妄萬法歸身以身體法¶
<pb:CK-KZ_JY159_03p077a>¶
以法衞生生生不息法法斯神神明變化極乎無因在閻浮提¶
爲法之師鬼神敬禮天人悉欽宗風以震役御雷霆呼風喚雨¶
救濟羣倫驅邪縛魅宇宙澄淸人倫以正道德昌明入無出有¶
法法𨔛承至道法備德行崇深功業廣被神歸上淸若夫修士¶
苦參𤣥奧養氣鍊形則有魔王統率眷屬來相侵擾乃仗斯法¶
收服邪精爰無所侮克究𤣥冥無所恐怖無所礙滯無所障蔽¶
乃克悉心鍊氣鎔神故知斯法保護諸道無能外者然此妙法¶
是靈寶尊在上淸境親受元始𤣥理所撰匪可易得靈寶尊居¶
上淸之境禹餘宮中手摶太極分陰分陽以奇變偶以偶成三¶
以三化萬至億萬萬以及無算還以無算仍復一奇歸諸太極¶
<pb:CK-KZ_JY159_03p077b>¶
無所虧缺亦無詿漏並無盈數以斯之故睇觀𤣥微知此至道¶
各寓妙法乃以所見卽成是法故知是法皆道之髓非體道者¶
是法不傳微乎妙哉我昔幸見禹餘聖境居天之心其色炳燿¶
其象昭明其形空闊其體淸淨無物不有無理不存紛紜雜遝¶
萬象森森靜無所有而無不有動無不形而實無形千眞萬宰¶
聖賢仙靈佛菩提眾罔不在焉下至凡夫愚與不肖莫不各各¶
有一靈寶至妙至𤣥無極變化至神明法惟落後天生種種障¶
障蔽靈臺致使一切妙法神化無由著見久乃汨没愈失本眞¶
本眞旣失萬法湮淪悲哉嘆乎一失均失無有存者墮落火坑¶
因仍流轉與蠢動同詎不悲乎夫此上淸具神通界境致昭嚴¶
<pb:CK-KZ_JY159_03p078a>¶
其所具設無不華美而禹餘宮色相莊嚴上懸華葢有五色雲¶
四面繚繞放五色光照燭一切大千世界皆成五色祥光瑩徹¶
無有隱者其中復出微妙異香化爲氤氲和藹之氣徧布諸天¶
諸地之處一切天人餐是𤣥氣皆各滿足無有厭者以斯勝槪¶
集諸天人咸至其下俄見上淸聖境廓開現諸樓閣琪花珠寶¶
玉樹瓊枝仙禽異獸各各一名罔可形狀又現一切殿閣樓臺¶
金碧焜煌霞彩燦爛一切眞聖𤣥宰高士星冠劍履環珮瑶琚¶
往來出入各顯妙相復有天眞玉女之輩霞髻雲鬟瓊珮彩裳¶
各捧牟尼寶珠一粒環繞道前忽現天尊神人之像猙𤢆奇狀¶
各執利刃弓矢戈㦸現三首眼各能言視化六手臂各有捧持¶
<pb:CK-KZ_JY159_03p078b>¶
環立拱護變化無端是諸天人遠觀遐矚(音竹)莫能相卽讚嘆希¶
有無有異者夫此妙境罕所覯聞罕有能至至𤣥至妙幾絕形¶
容豈知此中更有𤣥奧挹其𤣥奧眞爲莫測太極渾涵萬象具¶
足以一黍米藏諸世界以一芥子納諸須彌以一毫端建諸梵¶
刹以一微塵現諸法像以一竅聲化億萬聲以一孔氣變千萬¶
形俄而日月任其盤旋俄而風雷恣其怒號以有爲無原無而¶
有非眞非幻造化無方是諸靈寶岀大妙音爲諸眞宰啟諸道¶
藏宣說靈妙無量之法傳以淸靜不二之儀金符玉篆科律森¶
嚴傳授祕密無上心印金章玉質丹黃妙色無極𤣥文轉授天¶
人流佈塵世依科修奉乃者天尊慈悲度刼各以所得靈寶心¶
<pb:CK-KZ_JY159_03p079a>¶
印妙法眞傳金科玉律下度人世遇諸眞人道德崇高可與授¶
者遂設玉局親相指示廣被遐裔流諸後世罔敢不遵緣是慈¶
腸遂各苦行以衍無疆厯千萬刼保固天地燮理陰陽調和元¶
氣養育羣品利賴幽明超證神仙安奠五嶽建宰五方化及草¶
木莫有異者是此妙法天子得之建太平治諸侯得之立齊治¶
本士庶得之厥身以正鳥獸得之厥性以靈昆蟲得之而全其¶
命草木得之而遂其生山川得之而鍾靈異湖海得之而儲其¶
神修道之士得此至要正位天眞儒流得之而文明盛釋氏得¶
之而見性眞凡諸無情無聲無色得此妙法各悟原因幽冥罪¶
眾得之而永脫乎輪迴故知妙法無可思議無可想像無可言¶
<pb:CK-KZ_JY159_03p079b>¶
說無可指示以我觀物以物觀理以理觀數以數觀天以天觀¶
道以道觀法因法成象因象成形因形成質因質成名因名成¶
物因物成人因人成教爰有太上宗靈寶法垂範後人故知上¶
淸眞境妙法開道德教無窮無極豈不微乎豈不微乎是此太¶
上原於元始傳於靈寶降生塵世示諸靈異聖躬誕育鬚髩皓¶
然凡諸語言文字𤣥奧無用師資各體其要各會其微浩刼之¶
前一切因緣各各明了浩刼以後一切道法各各貫通上極於¶
天上天之載一切𤣥微各各徹悟下極於地至於幽冥一切祕¶
密各各了然中極人事倫常道德禮樂國政度數文章至理淵¶
微至道𤣥要一切宏綱細目端委各各通達心心印證至聖尼¶
<pb:CK-KZ_JY159_03p080a>¶
山深相讚歎古今希有以斯絕倫妙質殊才諦觀𤣥微具大神¶
通無邊法力憫諸眾生罕聞大道如聾如瞽盲心昧志爰闡靈¶
章極五千言發揚道德淸靜無爲至𤣥眞要奧理昌明教法廣¶
備罔有遺旨爰有至人誕生其時隱諸下吏爲關門尹法諱曰¶
喜生而靈異聰慧超羣一瞬息間千行俱透博極羣書廣參𤣥¶
奧惜乎無傳一間未達爾者太上放大毫光照燭是處産此異¶
人實爲道器可傳斯旨迺駕靑牛西度函關維時至人默坐𤣥¶
眄(音麪)知有眞人自東而來爰伸積愫長跽道旁丏求𤣥祕是時¶
太上知是傳人乃著道德眞經授之是此至人言下大悟豁然¶
了了遂得天地不傳妙寶永垂至教被于無疆因著文始眞經¶
<pb:CK-KZ_JY159_03p080b>¶
九篇闡揚道德太上以斯妙道有傳至教已立後世永賴乃復¶
一氣歸於太淸大赤宮中爲道宗師是此天宮在太淸境爲諸¶
天地𤣥關至奧一切天尊帝釋眞宰聖賢仙道佛菩薩祖皆從¶
此天印證𤣥奧得聞斯祕乃可得入大羅仙班是兹天宮爲𤣥¶
之鍵一切有爲無爲至聖至神眞人如欲得觀靈寶妙相乃欲¶
更進仰窺玉淸聖境莊嚴必從是天經厯𤣥妙或幸得睹是此¶
太淸爲神仙都凡諸境界一切勝境光景逈異是諸異卉奇葩¶
香艷[火*𤣥]睛摇目素所希見復有山陵谿谷怪石異木靈巖絕壑¶
藏諸珍禽異獸虎文豹采墨麟白澤靑鳥赤鳳之物種種不同¶
變現靈異各有殊觀又復各現雲臺方丈綺閣雕楹朱甍畫檻¶
<pb:CK-KZ_JY159_03p081a>¶
白玉爲街黃金甃砌五色寶石徧佈諸地其中復有上𤣥眞宰¶
天尊大聖羽士黃冠金童玉女各佩五色雲霞之衣從容雅步¶
出入逍遥自然快樂内復有諸天神雲將或御虬龍或駕赤虎¶
各執寶械環衞諸天是時太上默坐睇膝無所宣示爾時五帝¶
長跽(音桂)几前乞法垂教頫𩕄恭恪未敢遽起太上慈顏忽爾開¶
霽乃爲五老指示精微慨爾言曰吾之至教久著一經名曰道¶
德授於尹喜傳流人世依教持行登證仙道是時五帝各白道¶
前是此道德淸靜眞經幽深𤣥遠下士修道罕窺其密伏願聖¶
慈示以𤣥要爾時太上爲五帝言此至眞妙道之𤣥微匪可口¶
授要諸心參若或求諸語言之間人皆泛視不由師承妄爲臆¶
<pb:CK-KZ_JY159_03p081b>¶
揣多墮旁門故第言其淸靜無爲收攝一切客塵妄動然後示¶
以至道𤣥微之所端倪俾其漸悟默會眞𤣥今爾再四求指其¶
要我爲言之子宜靜聽葢此太淸居天之中爲天樞紐名曰𤣥¶
關生天生地生人生物皆從此天先地而生有此一天然後氣¶
通無象之始因無象中一𤣥妙理藴釀元炁乃獲長保先天後¶
天曁諸天地山川人物若非是天圜轉生化氣機遂息故諸仙¶
佛聖賢眞宰非通是天無由會見玉淸聖境此固修士道德具¶
足之時所宜急講者也吾昔於世以我觀天因見我身亦有太¶
淸至𤣥之境其中𤣥關統攝諸氣先天後天咸於此判分陰陽¶
界立水火門上不於上必通於下下不於下必通於上上下相¶
<pb:CK-KZ_JY159_03p082a>¶
通必經是關左而會右右而會左必通是關然後歸一引陰交¶
陽必度是關引陽濟陰必度是關是諸眞水度關濟火是諸眞¶
火度關濟水渾水火而共出一原會陰陽而歸於太極判極爲¶
兩合兩爲一總會此關無有逾者然此𤣥關居臍之中非上非¶
下非左非右非前非後非淺非深盼睞二氣嘿會神精始由下¶
被終圖上升匪虛匪實匪形匪聲形聲俱冺象態難名凡諸修¶
士趺坐屏息澄淸萬慮調伏元神内無物擾外無塵攖任彼一¶
切有情無情魔障相尋中有所言亦各無心極彼分擲不見不¶
聞如是淸靜無所緣因乃得默運眞元之精由於氣海上至太¶
淸自太淸境徧厯周身一切法界至於上淸禹餘宮中經乎氣¶
<pb:CK-KZ_JY159_03p082b>¶
機至出納司上會玉淸還乃下濟至於太淸大赤宮中與諸一¶
切三寶法物融結成境渾爲太極先天之妙開基空闊納諸眷¶
屬無有遺者爾乃得以收攝元神居處其中各家眷屬環相圍¶
繞如坐鐵城如入奧室如登極頂如入廣淵罔有見者是諸天¶
宮更現光景供其娛玩復獻妙飲瓊漿玉液供其啖食復有祥¶
光四面繚繞照燭一切無爲法界是諸眞宰羣相引導香花徧¶
滿供具各足乃獲登於大羅仙班是此至要總極𤣥微匪所易¶
得爾諸五老各以其身保護斯人得正妙果我昔聞此至𤣥要¶
道以爲此身此心此理本之三淸還乃以所始得之身仍從太¶
淸詣玉淸境是則此身與天無異三淸妙道取之於已各各具¶
<pb:CK-KZ_JY159_03p083a>¶
足無或闕焉但此妙道傳於太上至精至微至𤣥至奧雖及顯¶
揚初學之士未獲師承無能致力我今於世廣施法乳開方便¶
門示以㨗徑爲彼三教各述良因俾爾後學按法習行雖於至¶
道未悉𤣥微然苟力行亦或有得是諸弟子剗淨異同人我之¶
見詳視審聽無生障礙共證是因葢人一身惟精氣神固精養¶
氣心神安甯藏其𤣥宰無俾喪傾然此功要先淨六根六賊旣¶
伏七情無因旣無情識乃無煩惱以無煩惱因無情想以無情¶
想因無妄心乃得此心淸靜無爲若太虛然無所不有而如無¶
有無無有故始無所障無所障礙乃無不靈惟靈斯神惟神斯¶
通通無弗通遂明𤣥奧我示修士先須主靜欲靜須誠欲誠須¶
<pb:CK-KZ_JY159_03p083b>¶
敬欲敬須愼愼無妄言愼無妄動愼無妄意愼無妄因至無妄¶
因雖厯煩雜嘈沓之處罔有妄者以無妄故内斯甯謐主一無¶
適以存其誠如是存誠乃與歸靜靜之之極明自生焉由其能¶
明是以能行儒者敦行一切倫常罔有愧怍則可入德希聖希¶
天釋者能行觀空得空而非頑空求佛於心以心印佛卽心卽¶
佛卽佛卽心相彼如來如是如是道士志人能敦厥行始以其¶
神御諸元氣旣以其氣收攝其精精足則一切氣皆足氣足則¶
一切神皆足神足其氣氣足其精精足其神如是具足大丹乃¶
成是諸三教分門別戸究所由來皆從一極尋原究委則彼歸¶
宿仍會極中匪惟始終歸本太極無二無三卽其功行由知而¶
<pb:CK-KZ_JY159_03p084a>¶
行由敬而誠由誠而靜由靜而明由明而神其中次第無所紛¶
更惟彼儒者多事格物其教爲實惟彼釋氏從事靜參止明性¶
體超乎命元其教爲空若夫道流性命雙修先固本根後參𤣥¶
要虛不爲空實不徒實故其爲教合天地人無有外者至哉道¶
乎立於無始生天生地生人生物運化古今磅薄宇宙入幽出¶
顯拔度羣倫或儒或釋爲聖爲賢爲佛菩薩皆於斯道是二是¶
一以至王侯將相宰臣修此妙道福祿爾昌治國甯民聖明天¶
子修此妙道運祚悠長如天無疆嘆哉斯道推運刼會敦固坤¶
輿遷流時序升沉二象運行陰陽體統太極保固天根視之不¶
見聽之不聞因應變化神乎其神修道之士克會𤣥微鍊精氣¶
<pb:CK-KZ_JY159_03p084b>¶
神立其命原固其本眞徐悟本來得入眞諦然後積累三千八¶
百深宏功行以證金仙復由太淸淸靜無爲受法靈寶闡揚玉¶
淸元始眞一至道積種種功行種種行願盡累刼立無量無等¶
之功德於是殊勛懋績完足迺始親受玉皇誥命爲大羅天無¶
上無爲至眞𤣥宰號爲天尊與天地倶微乎妙哉爾諸弟子諦¶
聽斯旨各各明了至𤣥至道微妙因緣如法修持生大智慧無¶
二無疑乃有十方至眞上宰默爲保護一切魔王咸爲俯首在¶
世長年或膺寵祿位極人臣或住名山逍遥快樂天仙廣化故¶
奉天勅爲演此經云偈曰至哉妙道法無等亦無倫一切有情¶
屬咸䝉是經利¶
<pb:CK-KZ_JY159_03p085a>¶

　　廣化眞君讚¶
　寶灋虛𤣥得未曾元皇演化闢蒼冥靈寶九天開赤炁萬法¶
　歸宗復一元道德天微傳象教混淪濁界露天心上清蓬噩¶
　希觀相鬱勃婆羅轉法輪𤣥炁坱升廓碧落露篆凝虛現始¶
　靑玉符頒御吞浩刼化化無端徧玉京蘭林香噴陵谷易鳥¶
　篆虬章定玉衡祖根蟠結天根固三十六宮盡含春眞師洩¶
　漏𤣥𤣥妙一字因緣證上乘¶

　此經是三淸秘旨是三洞眞文無敢贅讚一詞甲寅十月舟¶
　過維揚得之爰於八品經五品經詳加校正合訂一帙以便¶
　讀誦名曰十六品經意取大丹之數亦符心傳之意也弟子¶
<pb:CK-KZ_JY159_03p085b>¶
　惠覺薰沐再誌¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY159_03p086a>¶

*** 柳祖師三品經後記¶

嘗謂天經地緯絢爲璀璨之文章海藏河沙衍夫𤣥妙之義藴¶
久矣玉局宏開兩間盡絪緼之氣聿哉貝書廣譯三乘極梯筏¶
之言古今來聖賢心印仙佛傳燈載諸金石播諸竹帛雖徧五¶
千四十八數而增益之烏足計經典之指歸也哉則是仙經𤣥¶
範之昭垂於宇宙間者朗朗然炳如日星煌煌然光被上下又¶
烏可以燭照而數計也尙何品之云乎尙何三品之云乎我¶

孚佑帝師誓無量度人之願現身說法普濟羣迷一片婆心隨¶
時方便憫兹下土凡愚汨没日甚斵喪日深更兼左道狂瀾肆¶
行妄誕愈見浸熾而於三教本原不特𣺌焉莫究且復彼此交¶
<pb:CK-KZ_JY159_03p086b>¶
譏互相攻擊正道之榛蕪聖言之閼塞非我¶

孚佑帝師振臂一呼大施覺路幾幾乎墜地斯文糜爛人心矣¶
爰於壬午之𡻕鶴駕臨凡降夫夏汭集眾弟子結涵三宮闡演¶
靈章恢宏正化厯十餘載至壬辰𡻕始吿竣天工付厥鐫印其¶
經典之透闢三教宗旨理致淵深分者合之二者一之晦者明¶
之疑者晰之統發乾坤之祕大彰今古之微誠希有之眞文實¶
至𤣥之寶籙津梁末學啟迪後人大功德力豈守元之所能殫¶
述哉又豈守元之所敢仰讚也哉第憶數十年來凡經營典務¶
守元幸忝列侍從得以稍伸贊襄奔走後先時親優渥含哺法¶
乳餐聽妙音見聞斯道之萬一於聖側固屬涵三諸弟子因緣¶
<pb:CK-KZ_JY159_03p087a>¶
際遇然皆我¶

孚佑帝師惓惓不已不厭不倦之訓勉而成斯懋績也於是大¶
典鐫印之後我¶

師卽證無上玉淸之果而諸子亦被利賴無窮之休獨惜近念¶
餘年沿習漸微廣佈未幾甚有於斯典計慮者迺得金陵孫子¶
守恕夙慕𤣥宗久飴道味獲親餘澤仰覩鴻文欣然拜悅矢力¶
重梓以廣流通復慮經軸莊嚴奉持者未免凛科律之戒不能¶
朝夕玩索以期體行似於聖心博施之功有所閉礙遂請易爲¶
簡帙裝訂成函而其矢誠繕錄者則上元恪誠解子也工竣乞¶
誌始末於經後守元思至人窮神而達化固無等倫則其敷演¶
<pb:CK-KZ_JY159_03p087b>¶
至言博採而旁搜應無涯涘特是道之精湛雖已洩於探幽鈎¶
隱之際然而文之昭布必有賴乎燮綱調[糸*巳]之人𤣥教藩籬得¶
斯誠信之子可作東南半壁矣我¶

孚佑帝師無量度人之願不幾有所慰藉乎哉將見是函之徧¶
惠海隅使眾生咸聞道要獲覩眞宗則三品之一而二二而三¶
三而窮之什百千萬俾人人心目中皆有此三品一典其功德¶
力眞不可燭照而數計也孫子流衍之功與解子臨摹之力其¶
福蔭又不與斯典常存歟守元幸叨見聞之榮敢肆筆道其始¶
末以誌册尾將以爲天下後世聞知者勉修厥德云爾是爲記¶
時旃䝉單閼孟陬上浣方山道士宏教眞人弟子柳守元稽首¶
<pb:CK-KZ_JY159_03p088a>¶
拜撰¶
¶	
<pb:CK-KZ_JY159_03p089a>¶

* 十六品經後跋¶

此經彚十六品爲一卷金丹法也全經之義貫徹天人非專論¶
金丹而以金丹之數輯成者葢以吾¶
孚佑上帝爲金丹鼻祖而所謂天仙法無一非金丹法耳夫金¶
丹之妙大之有關於道德之源精之有合於性命之微釋曰圓¶
覺儒曰太極實皆不外乎是所可太息者南宗北宗之傳不絕¶
如綫矣人何由深造自得優入聖域乎今幸¶
孚佑上帝覺世慈心度人洪愿叠示此經以貽後學前八品詳¶
示詮諦而會其極中五品顯指淵微而攬其要後三品更合三¶
淸之[六/厶]秘以闡一元之樞機學者果能常目在之心悟之身體¶
<pb:CK-KZ_JY159_03p089b>¶
之力行之則大羅天可由斯直達矣予叨膺守壇任又值重訂¶
全書之時爰敬誌數語卷末俾人知是經所在常有天神護持¶
讀者愼勿作常典觀焉可也覺源守壇大惠眞人吳鳳洲敬跋¶
¶	
¶	
¶	
¶	
¶	
¶	
¶	
<pb:CK-KZ_JY159_03p090a>¶

* 十六品經後跋¶

十六品經者乃¶
孚佑上帝覺世之眞詮傳道之妙典也會三教精微爲萬法宗¶
主非尋常鼎爐鉛汞龍虎嬰姹之說而究亦闡其秘而賅其全¶
理仍不外乎性命道正妙統乎仙佛上合三淸之密旨而體無¶
極下綜萬古之丹經而集大成舉凡九轉之精功三才之法象¶
天仙之心傳煉丹之要訣莫備於斯莫㨗於斯莫詳明貫澈於¶
斯矣葢自此經出而人人可登大羅無上之境不啻有雲梯之¶
可升高焉不啻有慈航之可渡海焉噫正如日麗中天十方朗¶
照頓破塵世之夢因大開昇仙之覺路耳敻乎至矣[卄/(&#xE553;-圭+戊)]以加矣¶
<pb:CK-KZ_JY159_03p090b>¶
小子蒲自甲寅以來陸續得觀各品編輯訂校已幾七載迄庚¶
申𡻕始有定本視宗正舊刋較詳今同學公校全書宗正而重¶
訂之首將是刻收入集中噫是經也擷千七百餘處之精華厯¶
數十百年乃獲振興於道運昌明之會而吾人亦且生生滅滅¶
於其間而不自知今幸值覺源洪濟一旦克成千秋盛舉此天¶
時[耳*卩]抑人事[耳*卩]要皆吾¶
孚佑上帝之仁心有以默運於大千世界之中而固早於始作¶
之日預示乎此日之流通廣佈若操劵然若符契然讀是經者¶
當思教育之深恩而溯淵源之有自庶不負度世慈心云爾惠¶
覺弟子蔣予蒲守中氏謹跋¶
¶	
