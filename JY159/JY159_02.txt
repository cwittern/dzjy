#-*- mode: org; -*-
#+EXPORT_ID: JY159
#+TITLE:十六品經 Shiliupin Jing
#+WITNESS: CK-KZ JYE
#+BASEEDITION: YP
#+SEC: 02
<pb:CK-KZ_JY159_02p001a>¶

* 孚佑帝君寶誥¶

** 　　至心皈命禮¶

唐朝得道，宋室開元，拜正陽而上輔玉皇，賜寶劍而下降妖怪，¶
遍現十方行大化，默遊三界救羣生，總督九關傳玉旨，護持三¶
教闡金綸。九皇贊仰煉雲砂，中天職理參辰曜，龍沙會上號𤣥¶
師，紫府宮中居法位，宏誓未完，此心未冺。方方垂訓，處處顯神，¶
大聖大慈，大仁大孝，勅封三十三天，大法宮中，金蓮臺上，代天¶
宣化，統領眾生，扶理正陽，總督關教，華蓋掌道大士，警化孚佑¶
上帝，純陽呂祖天師，親身救刼誓願度人眞廣慈尊。¶

** 　　至心皈命禮¶
<pb:CK-KZ_JY159_02p001b>¶

蕭宇𤣥臣，香林仙宰，道冠八洞金函，職奉三淸玉勅，氷壺煉，炁¶
結祥靄於大乙之扉，星劍騰，輝印寶光於上樞之殿，綸巾貫巽¶
德之風，羽袖本乾元之體，採雲芝，化金龍於𤣥鼎，成霧柳，變玉¶
虎於瓊鐺，神貫日烏，氣吐丹虹萬里，精凝月兔光開，珠露千霄¶
醉鶴，垂綸法振，五雷號令，飛鸞執拂，身爲三教綱維，慧力開𤣥，¶
威風攝崇，大聖大慈，大仁大孝，玉淸協化，紫洞持宗，天曹逸史，¶
瑤池較籙，西竺明𤣥，北極梵宰，三界行人，六府選仙，靈通肇化，¶
𤣥都孚佑帝君，純陽演正興行持刼妙道濟世天尊。¶

** 　　至心皈命禮¶

玉淸内相，金闕選仙，化身爲三教之師，掌法判五雷之令，黃粱¶
<pb:CK-KZ_JY159_02p002a>¶
夢覺，忘世上之功名，寶劍光騰，掃人間之妖怪，四生六道，有感¶
必孚三界十方，無求不應，黃鵠溪頭留聖蹟，玉淸殿内煉丹砂，¶
存芝像於山崖，顯仙踪於古洞，衍法門之香火，作𤣥嗣之梯航，¶
大聖大慈，大仁大孝，開山啟教，元應祖師，天雷上相，靈寶眞人，¶
純陽演正警化孚佑帝君興行妙道天尊。¶

** 　　至心皈命禮¶

玉淸神霄，上府冲𤣥，靈寶雷霆，太行上師，五雷主判仙卿，一炁¶
自然，虛無通𤣥，度人無量，當太乙之權衡，掌九天之樞紐，大慈¶
大悲，大眞大教，三台無上眞人，五洞明師，高上老純陽演正警¶
化孚佑帝君，兼三十六雷神，管諸嶽之神煞，羣仙都領袖，眾聖¶
<pb:CK-KZ_JY159_02p002b>¶
之眞僊，無上一炁天尊。¶

** 　　至心皈命禮¶

巍巍無上宮，𣺌𣺌淸微境，至道極無爲，𤣥通昭靈應，綜儒釋道¶
之全，而統歸一貫，合天地人之撰，而妙藴三才，厯恆河沙刼，廣¶
濟羣迷，徧大千世界，溥施法乳，玉律金科，字字洩乾坤之秘奧，¶
龍章鳳篆，言言示仙佛之筌蹄，闡發太極先天津梁，垂於弈異，¶
宣揚皇風，帝澤位詣卓乎天眞，大悲大願，大聖大仁，玉淸眞宰，¶
道極無爲，至𤣥至聖，萬炁持衡，孚佑現化三教宗師，𤣥元廣法¶
天尊，圓通文尼眞佛。¶

** 　　至心皈命禮¶
<pb:CK-KZ_JY159_02p003a>¶

虛微𤣥奧，靜化幽冥，演無上之𤣥元，消萬刼之罪果，降魔度世，¶
立道超迷，功高上洞之雷司，德庇人天之世界，大慈大化，大願¶
大尊，隱顯萬方，逍遥億國，興天地之體，共日月之照，掌三十六¶
極之仙銜，管七百八界之神册，立洪洪大志，度億億凡生，最高¶
最上，廣化廣仁，𤣥𤣥應化，功高普度，億感大成，萬正紫極眞人，¶
垂慈接教伏邪警世帝君興行妙道天尊。¶

** 　　至心皈命禮¶

中天無上宮，三教慈悲主，繼道統於列聖，垂規範於萬眞，演八¶
品五品之奧旨，示仙子佛子之慈航，大哉正位，蓬萊𤣥功，廣博¶
偉矣，尊居峻極，覆照崇隆，號令十方，作金闕之上宰，統攝五嶽，¶
<pb:CK-KZ_JY159_02p003b>¶
爲仙佛之宗師，懲咎褒良，消灾弭沴，大悲大願，大聖大慈，開壇¶
啟教，𤣥應祖師，帝師無上，慈光援引，純陽演正警化孚佑妙通¶
帝君，興行妙道天尊。¶

** 　　至心皈命禮¶

正陽一派，妙行降生，尊居金闕之中，位列震宮之上，佛號光圓¶
自在，道稱𤣥應祖師，忠誥孝誥立綱常，垂示道儒，寶筏性宗命¶
宗闡𤣥化，指明仙佛金丹。十年苦行證果，六陽九轉功成。遊行¶
三界，作塵世之醫王，爲上天之糾察，現妙相而攝服四夷，幻眞¶
形而引援三教，發下三十願，願願度人，徧厯百千壇，壇壇降筆，¶
收緣救刼，鋤惡褒良，普度羣生，超離諸苦，大慈大悲，大仁大孝，¶
<pb:CK-KZ_JY159_02p004a>¶
帝師無上宮主，純陽演正警化孚佑妙通宏仁普惠帝君，𤣥元¶
廣法天尊。¶

** 　　至心皈命禮¶

無極一聖，應化度人，化身爲三教之師，紫府掌糾司之令，性宗¶
道德，體湛寂而眞常，命蕆(音闡)東華，煉九還而七返，恆河寶筏，道¶
岸津梁，丹成庚月，先天法藏，拈華正眼，了無四相，不别三門，功¶
德洪深，人天示現，領玉淸靈寶之簡，命奉彌羅金闕之靈符，普¶
度有緣，咸登正覺，四生六道，無不垂恩，三界十方，有求則應，刼¶
超元會，果證圓通，大悲大願，無聲無臭，祖師天醫，上將玉淸，内¶
相金闕，選仙靈寶，眞人演正警化孚佑帝君，興行妙道三五神¶
<pb:CK-KZ_JY159_02p004b>¶
德一炁眞君，廣濟正道，神人九梵符籙眞人，興隆大道天尊，光¶
圓自在通佛。¶
¶	
