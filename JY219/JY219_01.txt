#-*- mode: org; -*-
#+TITLE: 橐籥子
#+DATE: 2011-11-02 10:47:36
#+PROPERTY: kxid KX217
#+PROPERTY: title 橐籥子
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1188
#+PROPERTY: id JY219
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY219_01p032a>¶
* 橐籥子(陰丹內篇附)¶
　　
** 三道明眞反本第一¶
橐籥子曰天有其精地有其靈若人得之可以長生在天成象¶
在地成形形象稟氣氣生精靈不可去形取象不可去象取形¶
取形卽失象失象卽無形問曰天精者何也地靈者何也而能¶
死生人乎答曰天精者寶也地靈者寶也曰寶者何也曰金也¶
玉也昔玄帝運金於洞天青童埋玉於陰宫故知天無寶而日¶
月不大明地無寶而山嶽不恒靜人無寶而形神不常全問曰¶
寶者從何而生然若是乎答曰陰陽結氣天地覆載春以暄之¶
仁也夏以暑之禮也秋以涼之義也冬以寒之智也變化若此¶
<pb:CK-KZ_JY219_01p032b>¶
而遂成焉陰多則爲金陽多則爲玉吾亦然知而然矣問曰有¶
他藥作之乎答曰凡藥作之者以陰運陽轉柔成剛以五行之¶
氣而滋之四時之氣而鼓之是以變化亦同自然矣問曰天地¶
長久可不爲有寶乎曰然問人天地同乎曰同問人何不齊天¶
地長久而人俄頃哉答曰天地爲無欲其寶常存故能長久人¶
心有欲其寶喪焉所以俄頃耳曰天地之寶今巳識矣在人之¶
寶所未曉願聞其義對曰人之寶者以骨爲金以髓爲玉以神¶
爲精以靈爲識人旣染欲卽髓竭而骨枯髓竭卽精不神骨枯¶
卽靈不識靈不識卽神散精不神卽氣亡是故心爲之耄面爲¶
之皺腦爲之減髮爲之素皆由身寶漸去去盡卽死也曰吾面¶
<pb:CK-KZ_JY219_01p033a>¶
巳皺髮巳素其死乎對曰然問曰吾以無欲其寶可復乎曰不¶
可復也問向言天地無欲故能長久人旣與天地不殊吾欲法¶
天地無欲其寶不可復何也對曰寶者難得而易失子已失矣¶
難可復之曰君欺我耶謂我有寶卽生無寶卽死我見未死卽¶
應寶在旣是寶在無欲卽合長存反言無欲不得復寶性命之¶
重無相戲耶曰吾不戲子問更設何法而復寶焉曰子非神監¶
於是惑人遂三日三夜不寢不寐思之不逮至於骨立曰神監¶
之理茫然莫解思惟先生賜垂乙密對曰神監者監物復自監¶
故名神監曰我只見監在於物不聞有自監之監耶曰不能自¶
監何名神監子旣不明爲子重述之矣且天地無欲其寶常存¶
<pb:CK-KZ_JY219_01p033b>¶
尙被四時之所蒸寶欲枯焉五行之所轉寶欲竭焉是故玄帝¶
青童埋金塡玉者用補天地之枯竭也所以明不息焉靜不動¶
焉今子心有欲其寶將盡不知有塡補之理空擬守枯骨竭髓¶
子之固也何如天地乎曰悟矣愚智有隔晦爽自昧今聞是言¶
信知頺顏之可嬰素髮之可黑曰非金頺顏之不嬰非玉素髮¶
之不黑子但勤求當獲之矣我奉師言子以可教相隨竭奉吾¶
必授君矣¶
　　
** 五行建位泉石第二¶
橐籥子曰天生五才去一不可况金丹之道其可忘之乎見子¶
積勤不恡所祕今欲演說夷心靜形夫五才者上緖乎天而五¶
<pb:CK-KZ_JY219_01p034a>¶
曜立焉下積乎地而五嶽鎭焉中成乎人而五臟生焉周行萬¶
物終不殆於眞元問曰眞元者何答曰元氣也曰元氣與五才¶
同乎曰元氣者其大也則籠罩八隅其小也則潛藏一毫嘔坤¶
吐乾出有入無五才受統遂成物先故五才不離元氣元氣不¶
離五才混其名卽一辨其功卽殊故元炁爲五才之君五才爲¶
元氣之臣是故君臣相臨而不可去曰金丹用其元氣五才乎¶
曰用之耳元氣五才其有形乎曰元氣本無形因精而生有得¶
服者不死不生元氣去五才而不見五才失元氣而不行曰吾¶
㓜探玄業而十數年所聞先生至言皆義驚耳目理動神眞願¶
示金丹中元氣五才之形曰吾豈於上業外而得耶名目之似¶
<pb:CK-KZ_JY219_01p034b>¶
分明耳且元氣者水銀也五才者五金也曰水銀元氣意盡忘¶
言五金卽愚心莫曉曰五金者黑鉛也問曰爲鉛一色別更有¶
之答曰子未知此應甚疑惑誠一聽吾論之矣所以水銀爲元¶
氣者謂水銀混沌混沌不可以形象說飛之卽爲朱砂則少陽¶
也反朱砂爲水銀則少陰也其黑鉛者化之爲黃丹卽太陽也¶
變黃丹爲黑鉛卽太陰也此之二物神不能測聖不能知一陰¶
一陽分理四方千變萬化制伏眾石作道之本爲丹之源且鉛¶
也外黑水數一也砂色內白金數四也以一配四五義立焉曰¶
道之將極矣在乎神丹今奉解釋悲感交契爲當一物便用爲¶
復別有枝葉二物爲根八石爲莖曰往聞先生云金玉塡補天¶
<pb:CK-KZ_JY219_01p035a>¶
地况其人乎願盡聞之開發心目曰子旣隨吾何慮不得夫道¶
不可倉卒而得之求眞不可卒爾而得之更待他日爲子一論¶
　　
** 八卦繫象指明第三¶
橐籥子曰八卦之精繫象於月此道至大非口談說爲子冩圖¶
令子分别¶
初三日夕月出庚其象震其精木其味酸其名青¶
¶
¶
¶
¶
<pb:CK-KZ_JY219_01p035b>¶
¶
¶
¶
¶
¶
¶
¶
¶
¶
¶
<pb:CK-KZ_JY219_01p036a>¶
初八日夕月出丁其象兌其精金其味辛其名白¶
¶
¶
¶
¶
¶
¶
¶
¶
¶
<pb:CK-KZ_JY219_01p036b>¶
十三日夕月出甲其象乾其精金其味辛其名白¶
¶
¶
¶
¶
¶
¶
¶
¶
¶
<pb:CK-KZ_JY219_01p037a>¶
十六日平明月見辛其象巽其精木其味酸其名青¶
¶
¶
¶
¶
¶
¶
¶
¶
¶
<pb:CK-KZ_JY219_01p037b>¶
二十三日平明月見丙其象艮其精土其味甘名雄¶
¶
¶
¶
¶
¶
¶
¶
¶
¶
<pb:CK-KZ_JY219_01p038a>¶
二十九日平明月没乙其象坤其精土其味甘其名雌¶
¶
¶
¶
¶
¶
¶
¶
¶
¶
<pb:CK-KZ_JY219_01p038b>¶
橐籥子曰子欲思此務精心神道自通天符問曰曾聞先生之¶
言八卦者八石也今見其六不見其二可盡聞之乎答曰此之¶
二象天地尙隱吾何敢泄天道耶吾實不經師訣爲精感所通¶
耳乃詣爲言遂反心入無七日六夕乃悟耳神會似見五金仙¶
君爲說三化五轉之道不知所以然矣行于陌上鼓腹而歌詣¶
吾門曰小子巳明矣吾謂之曰嘉乎長生之道子之得矣¶
　　
** 四序剛柔成嵗第四¶
橐籥子曰天以四時成乎萬物人以四氣養其形骸况爐火妙¶
道而不法之乎問曰爐火妙道何也對曰天之道陽動於子而¶
昇於巳春夏也陰萌於午而降於亥秋冬也四時氣順而一嵗¶
<pb:CK-KZ_JY219_01p039a>¶
成焉九日炎盛五金飛焉曰向聞先生之言若出潢洿而泏滄¶
海者矣¶
　　
** 九一道備無爲第五¶
橐籥子曰一陰一陽之謂道夫道始一而終九是故金丹九轉¶
必備五常實由陰陽之所生乃悉天地以奉之萬象通精神靈¶
合啓一象不足卽瓦礫何殊故能變化骨肉輕氣眞身獲廣莫¶
之逍遙遂大羅之放逸於是生死冰泮塵濁煙收拜倒景之¶
玉皇禮生清之宫闕或受命於東華奉冊於霄漢亦明七代之¶
福積善哉無爲不弘而自成也¶
¶
<pb:CK-KZ_JY219_01p039b>¶
¶
¶
¶
¶
¶
¶
¶
¶
¶
¶
