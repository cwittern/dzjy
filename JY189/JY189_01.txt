#-*- mode: org; -*-
#+TITLE: 重陽分梨十化集
#+DATE: 2011-11-02 10:43:12
#+PROPERTY: kxid KX188
#+PROPERTY: title 重陽分梨十化集
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1155
#+PROPERTY: id JY189
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY189_01p001a>¶
* 重陽分梨十化集序¶
丹陽先生系出扶風大辨之宗親也家貲鉅萬子孫詵詵自幼¶
業儒不爲利祿謹性好恬澹樂虛無嘗謂其人曰我因夢遇異¶
人笑中得悟大定丁亥秋果有重陽眞人别終南遊海島欲結¶
知友同赴蓬萊共禮本師之約東抵寧海首往范明叔之遇仙¶
亭丹陽繼至參謁眞人一見驩然昔傾蓋目擊而道存知丹陽¶
夙有仙契遂丁寧勸以學道修眞丹陽識其諄誨敬請眞人諧¶
至郡城居之南庵命其名曰全眞日夕與之講道於其中必欲¶
丹陽夫婦速修持棄空緣離鄕井爲雲水遊其初夫婦易從也¶
眞人誓鏁庵百日是孟冬初吉賜渾梨令丹陽食之每十日索¶
<pb:CK-KZ_JY189_01p001b>¶
一梨分送於夫婦自兩塊至五十五塊每五日又賜芋栗各六¶
枚及重重入夢以天堂地獄十犯大戒罪警動之每分送則作¶
詩詞或歌頌隱其微旨丹陽悉皆酬和達天地陰陽奇偶之數¶
明性命禍福生死之機由是屏俗累改衣冠焚誓狀夫婦信嚮¶
而師焉逮己丑歲從眞人西歸至梁汴間居閱歲眞人蟬蛻仙¶
去丹陽盡傳其道廼與其徒西走終南訪眞人舊隱築環堵而¶
居之十稔宗闡其教徒弟雲集不可勝數歲在壬寅丹陽飛錫¶
東來復還鄕邦一日語諸門人曰眞人乎昔著述已有全眞前¶
後集又其遊吾鄕時所著類皆玄談妙理裒集得三百餘篇分¶
爲三帙上曰下手遲中曰分梨十化下曰好離鄕此集關西雖¶
<pb:CK-KZ_JY189_01p002a>¶
已刊印然傳到鄕者何其罕邪門人共對曰眞人向至寧海化¶
師父寔其根始他處尚且刊行况鄕中乎當重加校證編次亦¶
作三帙命工縷板以廣其傳丹陽門人靈眞子朱抱一携是集¶
訪余謂余曰鄕老先生范趙劉三公已作總序每帙別求爲序¶
引余答曰僕方且對燈窗事雕篆以謀進身繼箕裘之緒得無¶
媿於忘名利出塵世者乎然自謂爲兒童時素識丹陽有慕道¶
之心又親覩眞人鏁庵勸化之事不能以淺陋辭因留其分梨¶
十化一帙故樂出是言庶使四方嚮道之士知全眞之教有利¶
於人也大矣若夫二先生戒勸之文神異之跡其他記序歌詩¶
載之已詳姑敘其丹陽夫婦出家入道之本末云時大定癸卯¶
<pb:CK-KZ_JY189_01p002b>¶
歲寧海州東牟鄕貢進士馬大辨謹序¶
¶
¶
¶
¶
¶
¶
¶
¶
¶
<pb:CK-KZ_JY189_01p003a>¶
#+PROPERTY: JUAN 001
<pb:CK-KZ_JY189_01p003a>¶
* 分梨十化集¶
@by終南山重陽子王喆撰¶
　　
** 水雲遊¶
且住且住十月小春當宜鎖戸一百日鍊就重陽也並無作做¶
渾身要顯唯眞素掛靈明紙布信任他走玉飛金自恬然不顧¶
　　
** 丹陽繼韻¶
不住不住火院當離深宜別戸害風仙化我扃門這修行須做¶
腥羶戒盡常餐素掛體唯麻布待百朝鎖鑰開時效吾師内顧¶
　　
** 贈丹陽絕句¶
成一今朝正一時渾梨滋味怎生知若能會飲西江水直與王¶
<pb:CK-KZ_JY189_01p003b>¶
風緊厮隨¶
　　
** 丹陽次韻¶
風仙成日鎖庵時賜我渾梨味頗知心已離家雲水去道通秘¶
奥虎龍隨¶
　　
** 水雲遊¶
玉性玉性玉鎖緊嚴金關牢釘玉房深百日清清玉輝光一併¶
玉匙開闡通仙徑玉門中傳令玉童來便許全眞玉皇宣已定¶
　　
** 丹陽繼韻¶
玉性玉性玉戸牢封金門緊釘玉房中見箇驪龍玉虎來吞併¶
玉關能啟通捷徑玉童傳宣令玉皇天至矣無私玉詔今番定¶
<pb:CK-KZ_JY189_01p004a>¶
　　
** 贈丹陽夫婦¶
唯公芋栗兩般餐道味應同此味甘六六正當呼十二前三三¶
與後三三¶
　　
** 丹陽次韻¶
芋栗今朝喜得餐滋味如同玉液甘箇内修完三十六世上爭¶
知十有三¶
　　
** 贈孫姑¶
二婆猶自戀家業家業誰知壞了錢若是居家常似舊馬公無¶
分做神仙¶
　　
** 贈丹陽夫婦¶
<pb:CK-KZ_JY189_01p004b>¶
十一離分馬秀才直須款款認頭迴三塗苦楚安排放兩塊泥¶
團總不猜棚下冷言無活計樓頭暗應没家財願惺願悟休相¶
喚便是教賢出得來¶
　　
** 丹陽繼韻¶
風仙得道禀高才落筆成章釣我迴一性不教塵裏昧三光須¶
向箇中猜眞心悟後忘人我慧眼開時棄色財今日又知離子¶
味有緣拂袖不歸來¶
　　
** 贈丹陽¶
背上葫蘆酒滿沽無中卻有有中無清光滑辣般般識月裏瓊¶
林永不枯¶
<pb:CK-KZ_JY189_01p005a>¶
　　
** 丹陽繼韻¶
瓊漿玉液不須沽舌上甘津不暫無傳得風仙澆溉法靈苗慧¶
草永難枯¶
　　
** 贈丹陽夫婦芋栗¶
栗子前來看芋頭二人共食過重樓三三便得三三味六六須¶
知六六由用劎能揮身外影將針會捉水中漚饒君做盡千般¶
計怎免荒郊一土丘¶
　　
** 丹陽又韻¶
從今垢面更蓬頭不憶歌歡舊酒樓趖避家中冤業債追陪物¶
外好因由嗟身有似風前燭歎命還如水上漚得遇修眞生正¶
<pb:CK-KZ_JY189_01p005b>¶
覺免教一性卧荒丘¶
　　
** 水雲遊¶
思算思筭四假凡軀干甚厮翫元來是走骨行屍更誇張體段¶
靈明慧性眞燦爛這骨骰須換害風子不藉人身與神仙結伴¶
　　
** 丹陽繼韻¶
思算思算妻妾兒孫休來戲翫這冤親繫腳繩兒宜一刀兩段¶
靈源悟徹元燦爛這一番更換馬風子辭別家鄕與風仙作伴¶
　　
** 分梨詩¶
三塊滅三塗人人一二餔味能枯北海香會透西湖玉浪溶溶¶
滚金波密密鋪恰如文義顯全在者之乎¶
<pb:CK-KZ_JY189_01p006a>¶
　　
** 丹陽繼韻¶
一遇出泥塗沖和味得餔龍吟震山谷虎嘯透江湖欲要金丹¶
結須教玉篆鋪通斯咸變化何況於人乎¶
　　
** 爇心香¶
坐殺王風立殺扶風只因伊貪戀家風爭如猛捨認取清風好¶
同行好同坐共携風我即眞風你即佯風小春天總賴温風將¶
來雪下怎奈寒風窗兒裏門兒外兩般風¶
　　
** 丹陽次韻¶
此箇扶風幼習儒風遇風仙傳得清風風狂便做總笑余風這¶
風風風風得煞似心風脫俗宜風離境收風向玄關要捉雲風¶
<pb:CK-KZ_JY189_01p006b>¶
香風不斷悅我松風待好風來靈風至便乘風¶
　　
** 與丹陽¶
芋栗遺賢往不還休心何用在機關常怜家計爲縈絆怎得身¶
軀暫處閑一對沉毬頻輥轉兩團猫食最癡頑若教會得清凉¶
語也許隨余住好山¶
　　
** 丹陽繼韻¶
便尋出計不思還打破氣財酒色關滅火消煙永遇樂立身行¶
道放心閑須教己後成功行豈敢依前放軟頑大抵男兒憑志¶
氣將來决定住三山¶
　　
** 恣逍遙¶
<pb:CK-KZ_JY189_01p007a>¶
若要修行須當子細把金關玉門牢閉上下沖和位交溉濟得¶
來後惺惺又同猜謎輥入虛空卻投根蔕毫光在爛銀霞際五¶
彩新鮮直靈瑩膩分明徹淨清闃然細細¶
　　
** 丹陽繼韻¶
二氣綿綿調來細細向瓊壺裏頭封閉子午宮前玉金周濟這¶
玄妙分明免教商謎天上靈苗海中根蔕霞光布燦無涯際忽¶
見眞容如同玉膩通元始修行在乎子細¶
　　
** 與丹陽¶
害風遊歷水和雲六葉輪迴鐵板分敲遍世間俱不曉心知唯¶
有箇人聞¶
<pb:CK-KZ_JY189_01p007b>¶
　　
** 丹陽次韻¶
寶瓶宮裏看祥雲雲去雲來邪正分分劈心琴成曲調調高聲¶
韻自然聞¶
　　
** 與丹陽¶
一箇渾梨作四分翁婆共啖莫紛紛梨分不爲分離事果結須¶
看結裹文水湧頻教烏兔飲火來休把赤心焚若通水火成顛¶
倒冷淡清閑自喜聞¶
　　
** 丹陽繼韻¶
分梨悟到四離分漸覺心灰性不紛妙妙虎龍寧有說玄玄金¶
玉豈關文靈苗宜向火中溉慧草堪於水裏焚直待大丹丹不¶
<pb:CK-KZ_JY189_01p008a>¶
漏眞消眞息自然聞¶
　　
** 神光燦¶
金關叩戸玉鎖扃門閑裏不做修持杳默昏冥誰會舞弄嬰兒¶
睡則擒猿捉馬醒來後復採瓊芝每依時這功夫百日只許心¶
知自在逍遙做就唯舒展紅霞光彩敷披罩定靈明方見本有¶
眞慈一粒神丹結正三重焰緊緊相隨過瑤池透青霄頂上無¶
爲¶
　　
** 丹陽繼韻¶
風仙鎖戸馬鈺辭巢寂然澹乎自持了幹根源豈肯攀戀妻兒¶
識破氣財酒色憑清淨固養靈芝當下手暗修完功行不許人¶
<pb:CK-KZ_JY189_01p008b>¶
知隱密藏機蓄響便須當做箇玉褐懷披潑殺無明火燭自是¶
心慈忍辱得何味況善芽生仙佛常隨通玄妙這眞功卻是無¶
爲¶
　　
** 與丹陽¶
栗與芋芋與栗兩般滋味休教失性與命命與性兩般出入通¶
賢聖都要知都要知便是長生固蔕時休想瑤臺并閬苑六家¶
珍寶出天池¶
　　
** 丹陽繼韻¶
重陽仙設芋栗贈我夫妻莫前失要知命要知性從此超凡要¶
入聖妙玄知妙玄知身中子午倒顛時水鄕無漏金丹結自然¶
<pb:CK-KZ_JY189_01p009a>¶
雲步赴瑤池¶
　　
** 眞歡樂¶
便把戸門安鎖鑰內更藴最奇略安鑪竈鍛鍊金精養元神修¶
完丹藥二粒圓成光灼灼虛空外往來盤礴五彩總扶持也無¶
施無作冥冥杳杳非投託占盈盈赴盟約蓬萊路永結前期定¶
長春瑤芳瓊萼等接清凉光徧爍放馨香自然雯作裏面禮明¶
師現眞歡眞樂¶
　　
** 丹陽次韻¶
酒色氣財關遠鑰事務簡當而略方堪可水裏尋金固元初修¶
持仙藥鍛鍊須教明更灼祥煙裊自然磅礴這箇好功夫並無¶
<pb:CK-KZ_JY189_01p009b>¶
些爲作昏昏默默無依託湛澄中有期約眞消息只在靈臺對¶
雲霞瓊林花萼燦爛光輝眞漸爍性靈靈有何佳作闡大道清¶
吟顯清歡清樂¶
　　
** 與丹陽¶
今展誰曉五分裁陰二陽三口各開知味不遭三界苦通甘免¶
卻九幽災乾坤未判何方住父母生前甚處來悟得此因成大¶
覺從今款款鍊靈臺¶
　　
** 丹陽繼韻¶
攀緣斷制自心裁心地開時性亦開返照只知家業苦迴光頓¶
覺火坑災志隨靈鶴先歸去意在林泉不復來物外逍遙功行¶
<pb:CK-KZ_JY189_01p010a>¶
累丹成捧出上瑤臺¶
　　
** 爇心香¶
這箇王風自小胎風大來後變做心風遍行遊歷正是狂風每¶
閑閑處詩曲作似長風謁馬儒風說與仁風諕他成急急驚風¶
亂爲下手鎖了防風便怎生醫得你破傷風¶
　　
** 丹陽又韻¶
此箇扶風不會祥風遇風仙傳得玄風奇哉風味清淨家風這¶
一般風風得好屏淫風施布仁風闡出祥風教風行處處聞風¶
知風妙趣捨俗如風補破傷風風光好得眞風¶
　　
** 與丹陽¶
<pb:CK-KZ_JY189_01p010b>¶
這番這番芋頭栗這迴須要知詳悉恰似餳和蜜五穀中來花¶
蘂出甜則一般甜熱冷兩般怎生詰又似膠與漆皮膚中來樹¶
裏汁粘則一般粘陽陰兩般如何述築箇環墻上有蓋四面無¶
門何處入三歲孩兒娶了妻六十老翁無家室若能會得此機¶
關摩訶般若波羅蜜省省省吉吉吉没口婆婆長叫屈頌曰故¶
將亂道惑公心惑去惑來直到底惑得動時你是我惑不動時¶
我是你¶
　　
** 丹陽繼韻¶
風仙五次賜芋栗夫婦同餐各知悉大道如同餳與蜜攀戀宜¶
乎家跳出清清滋味忒甘甜難說難言不可詰俗情恰似膠與¶
<pb:CK-KZ_JY189_01p011a>¶
漆攀戀無異飲銅汁猛悟迴頭無𦂍粘物外超然閑著述不羨¶
榮華車與蓋眾妙之門深走入無中嬰姹結夫妻日月交光晃¶
神室從今達達玉玄關般若波羅蜜中蜜省省省吉吉吉一靈¶
眞性無沉屈頌曰凡心滌盡見眞心澆溉靈根雲腳底自然陡¶
頓忘人我始覺元初父母你¶
　　
** 玉花洞¶
要知端的默默細想須憑因果致令喜悅投歸玄妙便把門兒¶
鎖惺惺了了眞堪可有自然香火淨中寂閴分明一箇師父來¶
看我¶
　　
** 丹陽繼韻¶
<pb:CK-KZ_JY189_01p011b>¶
得其眞遇怎敢怠慢勤修功果緊擒意馬無令顛劣便把心猿¶
鎖逢魔逢難全然可蓋謂舞煙火本師說破元初這箇爭甚閑¶
人我¶
　　
** 無夢令¶
今則與公照燭無夢令中詳錄古聖富春詩六白瑩光如玉丁¶
屬丁屬三塊各人知足¶
　　
** 丹陽次韻¶
師父今朝傳燭塵事不堪齒錄離別富春姑各自鍊烹金玉聽¶
屬聽屬了了眞如願足¶
　　
** 爇心香¶
<pb:CK-KZ_JY189_01p012a>¶
謔號王風實有仙風性通禪釋貫儒風清談吐玉落筆如風解¶
著長篇揮短句古詩風斤運成風鵬化摶風恣雲遊列禦乘風¶
冬寒閉戸念見高風更坐無鑪眠無被任霜風¶
　　
** 丹陽繼韻¶
仙侣王風來化扶風啟虔誠特顯家風出神入夢跨鶴乘風要¶
馬風風風取信便隨風見景投風藉甚儒風脫家緣故做心風¶
不迷假相直認眞風更捉風飈乘風馬駕雲風¶
<pb:CK-KZ_JY189_01p012a>¶
#+PROPERTY: JUAN 002
<pb:CK-KZ_JY189_01p012a>¶
　　
** 黄鶴洞中仙¶
你待堅心走我待堅心守栗子甘甜美芋頭翁母同張口開取¶
四時花綻取三春柳一性昭然全得他玉液瓊漿酒¶
<pb:CK-KZ_JY189_01p012b>¶
　　
** 丹陽繼韻¶
不敢心狂走極謝師眞守芋栗今番六次餐美味常甘口不作¶
東牟叟不戀東風柳參從風仙物外遊共飲長生酒¶
　　
** 黃河清¶
根固源澄宜鎖戸清清堅守深洞轉加温煖悉屏嚴凝寒凍別¶
是風流雅致頓知得超昇管中得自然開悟長生遇玉花正好¶
拈弄元初本有眞靈明明處這迴搜見鉛汞便令結就一粒金¶
丹堪貢顯現祥光瑞耀更來往隨鸞引鳳十洲三島神仙喜慶¶
迎共羾¶
　　
** 丹陽次韻¶
<pb:CK-KZ_JY189_01p013a>¶
師父專專封閉戸非干固濟雲洞亦非誇衒能受三冬飢凍爲¶
我愚頑戀俗用機化玄言必中等待子自悟知其遇捨家物外¶
拿弄怡然頓覺元初捐塵累便烹鉛更烹汞於澄湛中保養神¶
珠爲貢直待功成行滿恁時節攜雲跨鳳赴蓬萊島仙童遠遠¶
來迎羾¶
　　
** 憶王孫¶
分明七寶更休論七座門開各有門一四一三各彼吞返陽魂¶
便是長生保命存¶
　　
** 丹陽繼韻¶
風仙師父妙談論說透無爲清淨門舌上甘津味得吞溉精魂¶
<pb:CK-KZ_JY189_01p013b>¶
陰裏陽生萬劫存¶
　　
** 玉京山¶
失笑迷陰化不來頑愚心鎖硬怎生開直饒富貴沒殃災天年¶
限終久落輪迴鬼使早相催兒孫難替得有何推恁時悔恨哭¶
聲哀方知道學道是仙材¶
　　
** 丹陽又韻¶
慷慨男兒跳出來名韁并利鎖豁然開宜乎了幹死生災超彼¶
岸休望再頭迴師父教言催道裝當結裹没心推任教妻子哭¶
哀哀關西去做箇駕雲材¶
　　
** 臨江仙¶
<pb:CK-KZ_JY189_01p014a>¶
栗子味招全道子(眞人訓馬先生法名通一字全道道號無憂子)芋頭滋味引迴頭各¶
人喫了並無憂四三通十二箇箇下重樓喫得過時氷是水水¶
中兩點浮漚一來一去幾時休若教同我願管取得眞修¶
　　
** 丹陽繼韻¶
大悟立身蓑笠好遇投相應迴頭訓予全道號無憂慧眸觀玉¶
洞雲步上瓊樓赤鴈頭鑽清晏地白鷗足捧浮漚兩般混合最¶
休休要除三界苦堪把一靈修¶
　　
** 黃河清(按一百八數)¶
九曲黃河分九轉洪波大浪清淨九江共同合就俱來歸正九¶
鼎中間顯現九宮闡端流一定玉翻金潑盈盈處倒侵九曜開¶
<pb:CK-KZ_JY189_01p014b>¶
影九霄翠碧相齊九臯有鶴鳴迎接精瑩九光洞明返照靈輝¶
堪並九曲神珠跳躍九仙至如然游泳湛殫澄徹成功行九天¶
通聖¶
　　
** 丹陽繼韻¶
九曲黃河流轉九陽陰逆順清淨九池之内涌出龍泉端正九¶
會亘初湛寂九關現靈波永定美芝祥瑞天然秀九莖自是無¶
影九霞覆鼎澄輝九還火鍊神丹轉光瑩九玄祖先要救攀仙¶
肩並九九重陽口訣暗傳得非凡游泳累眞功行將來去九霄¶
參聖¶
　　
** 臨江仙¶
<pb:CK-KZ_JY189_01p015a>¶
八卦分明鋪擺定二人各四陽陰中間玄妙細搜尋若能知此¶
味便是得眞金恬淡隱藏清與淨甜甘卻顯佳音八都山上出¶
高岑正當堪眺望方是好登臨¶
　　
** 丹陽次韻¶
八識通知心已定徧觀物物皆陰不如留意則追尋水中閑養¶
火玉内要生金直待陽純丹不漏恁時可稱知音超然雲步上¶
瑤岑不勞極目望自見好光臨¶
　　
** 詩與丹陽¶
百日扃門意已投定須堪可作朋儔馬猿返性緣攀戀桃杏爲¶
人也害羞從此果能成決斷端然眞箇好因由撑篙已在中流¶
<pb:CK-KZ_JY189_01p015b>¶
裏難下逍遙得岸舟¶
　　
** 丹陽繼韻¶
今朝誓狀謹相投做箇灰心物外儔鍊氣頤神常有樂上街展¶
手畧無羞擘開世網歸眞趣跳出樊籠得自由參從本師雲水¶
去逍遙坦蕩駕神舟¶
　　
** 絕句¶
謾說修行學大道切須先向身中考勸公第一莫多情天若有¶
情天也老¶
　　
** 丹陽次韻¶
得遇明師歸正道迴光返照心頭考自然開悟絕塵情箇內修¶
<pb:CK-KZ_JY189_01p016a>¶
完仙不老¶
　　
** 莫思鄕(贈丹陽)¶
栗子味堪收更出馨香是芋頭今後喫時思想定追求爲甚般¶
般各六籌細認細尋搜芋有青苗栗有蒭空外地中歸一處休¶
休說破玄玄你越愁¶
　　
** 丹陽繼韻¶
意馬下功收不放心猿暫出頭一點靈明歸太素何求通六幽¶
微罷運籌芋栗更閑搜知味聞香識破[艹/鄒]須向空中尋響喨無¶
休眞樂眞歡散盡愁¶
　　
** 贈孫姑¶
<pb:CK-KZ_JY189_01p016b>¶
在家只是二婆呼出得家緣没火鑪若會修行成鍜鍊教人永¶
永喚仙姑¶
　　
** 望蓬萊¶
逢九變逢九變須用寶刀裁陰魄莫隨魔鬼轉陽魂合趕好梨¶
來今已免輪迴公聽取公聽取道眼正堪開四假身軀宜鍜鍊¶
一靈眞性細詳猜有分看蓬萊¶
　　
** 丹陽次韻¶
通眞九通眞九箇内下功裁便使龍蛇騰地去卻教雲鶴下天¶
來晨看暮潮迴白蓮綻白蓮綻自有碧蓮開清淨門中通出入¶
無爲路上免搏猜定是到蓬萊¶
<pb:CK-KZ_JY189_01p017a>¶
　　丹陽問余不住飲冷水何故答曰我自甘河得遇純陽眞¶
　　人因飲水焉故作是詞¶
害風飲水知多少因此通玄妙白麻衲襖布青巾好模好樣眞¶
箇好精神不須鏡子前來照事事心頭了夢中識破夢中身便¶
是逍遙達彼岸頭人¶
　　
** 丹陽繼韻¶
馬風得遇心塵少通得玄中妙自然恥戴皂羅巾眞息綿綿營¶
養不神神慧燈不住通天照性命須當了金鑪便是鍊丹身坦¶
蕩逍遙做箇散閑人¶
　　
** 蘂珠宮¶
<pb:CK-KZ_JY189_01p017b>¶
栗子二三箇這芋頭的端六箇分付清閑唯兩箇尋思箇甘甜¶
味怎生箇五臟明明箇又六腑不差些箇更有金丹此一箇十¶
二箇請翁婆會則箇¶
　　
** 丹陽繼韻¶
芋栗又分六箇遇投三謂懷眞箇(芋者遇也投三者眞人乃三官人也)立子三人¶
總忘箇(栗者立也予子三人皆長立故有是句)細搜尋就中認箇中箇性月圓圓¶
箇眞歡樂不愁些箇或問扶風因甚箇報君知捨那箇得這箇¶
　　
** 贈丹陽¶
莫慮王風冷王風自不寒百朝欻地過出路你咱看¶
　　
** 丹陽繼韻¶
<pb:CK-KZ_JY189_01p018a>¶
有漏常愁冷無情不覺寒要通雲外境捨俗慧眸看¶
　　
** 感皇恩¶
百日鎖庵門分梨十化閑閑澄中淨養眞假箇人嘆問直受如¶
斯瀟灑我咱知得也誠清雅别有一般分明好畫頻頻親擎出¶
暫懸挂那懣要看萬斛珍珠酬價恁時傳說下些兒話¶
　　
** 丹陽次韻¶
鍾呂遣風仙專行教化故鎖庵門即非假用機誘我暗剔靈明¶
惺灑脫家風狂做棄儒雅眞箇內容難描難畫六銖衣光彩體¶
披掛手擎丹顆瑩瑩光明無價蓋因傳得些非常話¶
　　
** 報師恩¶
<pb:CK-KZ_JY189_01p018b>¶
爲何不倦寫詩詞這箇明因只自知一筆書開眞正覺三田般¶
過的端慈迴光返照緣觀景固蔕深根恰及時密鎖玄機牢閉¶
戸喚來便去赴瑤池¶
　　
** 丹陽次韻¶
今朝跪領本師詩秘密玄機喜得知勘破萬緣忘假相滌除六¶
慾起眞慈男婚女嫁休心日意滅情忘捨俗時恭從吾師雲水¶
去將來決定到天池¶
　　
** 贈丹陽¶
酒初醒夢初驚月初明性初平如覺悟是前程¶
　　
** 丹陽次韻¶
<pb:CK-KZ_JY189_01p019a>¶
醉中醒睡中驚暗中明箇中平心開悟得前程¶
　　
** 誓丹陽¶
子孫入道七祖出離地獄子孫得道九祖生天如退道累祖先¶
　　
** 悟南柯¶
芋栗今番徹賢愚兩共餐一能陽氣做團團一箇沉淪陰魄愈¶
摧殘來者歸清淨迷人俗冗盤通全跳入好仙壇恰恰同居吉¶
吉永相看¶
　　
** 丹陽次韻¶
立遇心通徹清香味得餐水中紅焰結成團雪裏瓊花爛漫不¶
凋殘性燭明金闕神丹晃玉盤齊修六度與三壇出自吾師内¶
<pb:CK-KZ_JY189_01p019b>¶
景自然看¶
　　
** 絕句¶
二婆只識世間居不識蓬瀛有玉壺若肯迴頭修覺悟名傳永¶
永喚仙姑¶
　　
** 玉堂春¶
玉性金眞人人皆可化玉液金丹頻頻迎迓玉兔金烏光光相¶
次亞照玉欄杆種玉芽玉蘂金莖長長生不謝玉女金童常常¶
看舍玉鎖金匙門門開闡下賞玉堂春對玉花¶
　　
** 丹陽繼韻¶
玉悟金通心心從教化玉虎金龍時時相迓玉灩金波澄澄成¶
<pb:CK-KZ_JY189_01p020a>¶
次亞見玉溪中產玉芽玉葉金枝榮榮無朽謝玉姹金嬰閑閑¶
看舍玉戸金關明明開上下唱玉堂春賞玉花¶
¶
¶
¶
¶
¶
¶
¶
¶
<pb:CK-KZ_JY189_01p020b>¶
¶
¶
¶
¶
¶
¶
¶
¶
¶
