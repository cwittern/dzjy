#-*- mode: org; -*-
#+EXPORT_ID: JY163
#+TITLE:五經合編 Wujing Hebian
#+WITNESS: CK-KZ JYE
#+BASEEDITION: JYE
<pb:CK-KZ_JY163_01p001a>¶

* 五經合編序¶

大士之降法壇，灑甘露以灌漑靈心，慈悲之度人無量。我¶
純陽仙師之慈濟㜑心，亦與¶
大士相侔。其飛鸞宣化，到處說法，如恆河沙之難量。而世所傳¶
集全書，雖不能盡高深之萬一，亦可以仰窺一斑。集中如此壇¶
重訂之《五經合編》，最足以發也，何也？¶
仙師度人心切，必本妙經。經之爲言徑也，人所共由，人所必由¶
之徑。非得¶
仙師度之，得其途者或寡矣。¶
仙師如何度之，度以其心耳。是以此編本《度人妙經》，度得人斯¶
<pb:CK-KZ_JY163_01p001b>¶
證得聖。聖何以證？唯藉此妙經，此經之所以爲金玉耳。而有是¶
經必先自按其心，其以吾¶
仙師之《心經》爲首諦。有是心而昏㝠不靈，必得¶
仙師之經以醒之，此《醒心經》，所以爲此編之殿歟。能讀是經，信¶
受奉行，由漸厯久，實爲體騐，斯爲能自全其心。而於以全其人，¶
因以證夫聖不難也。則斯編爲全書中要典昭然矣。覩斯編者，¶
知夫經之妙。卽能知¶
仙師用心之普度無邊，眞與¶

大士之心無兩也。爰記此爲壇中諸法子一証，以共襄斯典云。¶
三山笛史韓湘書¶
<pb:CK-KZ_JY163_01p002a>¶

* 五經合編題詞¶

三教一心，法也；一大藏教，心學也。茲五經合編，以心爲綜，故首¶
曰《心經》。度人度此心也；證聖證此心也；金玉還丹鍊此心；也醒¶
心者全此心也；編五合一，亦義符中土之數，總此心也。心乎，心¶
乎，大周沙界之外，而細入無間之中。故著此經者以是心，讀此¶
經者亦以是心。儒曰：『求其放心。』此心此經之謂也。佛曰：『制之一¶
處。』此心此經之謂也。得此心，然後可以入吾道；得此心，然後可¶
以讀是經。經卽心也，心卽經也。然則無事乎多言說也。故予作¶
原起，僅題數語如是。宏教弟子柳守元熏沐題詞。¶
¶	
<pb:CK-KZ_JY163_01p002b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY163_01p003a>¶
@fw1重刋道藏輯要¶

* 　五經合編目錄¶
　　呂帝心經¶
　　先天一炁度人妙經¶
　　延生證聖眞經¶
　　金玉寶經¶
　　醒心眞經¶
¶	
<pb:CK-KZ_JY163_01p004a>¶
@fw1重刋道藏輯要¶

* 　五經合編¶
孚佑上帝純陽呂祖天師著¶

** 　心經¶

呂帝曰：天生萬物惟人最靈，匪人能靈實心是靈。心爲主宰一¶
身之君，役使百骸區處羣情。物無其物形無其形，稟受於天良¶
知良能。氣拘欲蔽日失其眞，此心旣失此身亦傾。欲善其身先¶
治其心，治心如何卽心治心。以老老心治不孝心，以長長心治¶
不悌心。以委致心治不忠心，以誠恪心治不信心。以恭敬心治¶
無禮心，以循理心治無義心。以淸介心治無廉心，以自愛心治¶
<pb:CK-KZ_JY163_01p004b>¶
無恥心。以積德心治爲惡心，以利濟心治殘賊心。以匡扶心治¶
傾陷心，以仁慈心治暴戾心。以謙遜心治傲慢心，以損抑心治¶
盈滿心。以儉約心治驕奢心，以勤愼心治怠忽心。以坦夷心治¶
危險心，以忠厚心治刻薄心。以和平心治忿恚心，以寛洪心治¶
褊窄心。以傷身心治沈湎心，以妻女心治姦淫心。以果報心治¶
謀奪心，以禍患心治鬬狠心。以正教心治異端心，以至信心治¶
大疑心。以悠久心治無恆心，以始終心治反覆心。以施與心治¶
慳吝心，以自然心治勉强心。以安分心治非望心，以順受心治¶
怨尤心。以推誠心治猜忌心，以鎭定心治搖惑心。以中正心治¶
偏袒心，以大體心治細務心。嗟乎，人心不治不純，如彼亂絲不¶
<pb:CK-KZ_JY163_01p005a>¶
理不淸，如彼古鏡不磨不明，如彼劣馬不勒不馴。我故說經，欲¶
治人心。人心得治，天地淸甯。¶
　　偈曰：¶

#+BEGIN_VERSE
 　一切惟心心最危，¶

 　範天圍地發光輝。¶

 　天心卽在人心見，¶

 　人合天心天弗違。¶

#+END_VERSE

妙哉妙哉，此經實講治心工夫，不著一道家常談。其論治心處，¶
統之則爲三十六，分之則爲七十二。三十六，天數也；七十二，地¶
數也。通篇計句，一百單八句，是統三十六、七十二之數，合天地¶
<pb:CK-KZ_JY163_01p005b>¶
之道也。計字四百四十四，純陽數也，天道也。合三十六、七十二¶
一百單八、四百四十四，則成六百六十，純陰數也，地道也。見得¶
人心治，則天地交。天地交，則上下泰，而四時行，萬物育矣，於此¶
足徵。¶
內相爕理之才焉。九天開化司祿文昌題。¶
¶	
¶	
¶	
¶	
¶	
<pb:CK-KZ_JY163_01p006a>¶

** 　先天一炁度人妙經¶

*** 　　淸心法言¶

危微寸衷，萬魔畢攻。顚倒憧擾，昧卻虛中。本無一物，亦豈空空。¶
收其放心，以敬爲宗。乾乾惕惕，咫尺天宮。¶

*** 　　潔身法言¶

生而爲人，道德之身。齋戒沐浴，亦許自新。毋荒於寢，毋醉於醕。¶
收束肢體，祗謁明神。跛踦不作，規矩長親。¶

*** 　　淨口法言¶

舌神正倫，通命養神。穢言出口，穢物八唇。喪爾之命，昏爾之神。¶
何如捫舌，嚼此菜根。齒牙氷雪，獲侍天庭。¶
<pb:CK-KZ_JY163_01p006b>¶

*** 　　肅壇法言¶

藐爾星壇，感格萬神。供必如儀，几拂沙塵。掃除汚穢，蕩滌塵氛。¶
嚴整衣冠，班列齊聲。洗心朝拜，上帝監臨。¶

*** 　　焚香法言¶

一介凡夫，聊以表誠。假此心香，上達蒼冥。祥烟縹緲，瑞炁氤氲。¶
凝結成葢，覆護羣生。積功累行，一舉飛昇。¶

*** 　　秉燭法言¶

屋漏沉幽，瞹昧何休。幽幽冥冥，似夜魂遊。焚此蘭膏，如點雙眸。¶
霞光滿室，日月交流。藉是光明，萬聖停留。心地朗朗，卽此是求。¶

*** 　　啟經法言¶
<pb:CK-KZ_JY163_01p007a>¶

展誦是經，惕惕䖍心。經自帝敕，義出天文。抱守精炁，統歸於神。¶
存無守有，便得長生。誹謗正教，霹𩆝雷霆。¶
帝君曰：『予儒人也，素不諳𤣥宗。偶於市中酒肆，幸遇正陽帝君，¶
示以𤣥機，黃梁一覺，遂透𤣥關。因是棄官修道，遍訪本師，苦行¶
備嘗，得脫殻尸解。證眞妙行眞人，立願度人，成無上道。屢䝉上¶
帝簡擢，次第加昇。自慚學淺，亦愧才疎。今庚申八月中秋夕，玉¶
皇上帝，坐金闕光明座上，詔會九霄大聖、十極眞人、同諸三界¶
金仙、五嶽神祗，講宣先天一炁無上妙法。時有東嶽聖帝，出班¶
長跪，奏玉帝曰：『昔承龍詔，命考察人間十惡重罪，量業加罪。今¶
臣以不孝不弟、不忠不信、姦盜邪淫者，或殱其嗣，或使其夭，或¶
<pb:CK-KZ_JY163_01p007b>¶
加諸惡病，或令其顚倒。其有一方習染，大約相似者，或水火，或¶
旱澇，種種警戒，彼終怙惡不悛。伏願慈悲憫此愚䝉，加以法外¶
之仁。則蒼生感德，洪恩普遍。庶不至下民塗炭，汨没其靈性。未¶
審宏光得加法外之仁否？』於時玉帝慈顔憫喻，靈關廓開，普告¶
大眾曰：『此等眾生，所以不孝於親，不友於弟，不忠於君，不信於¶
友，不別於夫婦，至於奸盜邪淫，靡所不爲者，皆由喪此元精，失¶
此元炁。以致元神不守舍，放縱無明，任性施爲。須示本原來路，¶
使復其元神。則林林總總者，自得各返其天，不致沉於汚濁。爰¶
命予下界，於一陽來復候，降示乩頭，闡宣正教。』予奉命惟謹，敬¶
闡聖意。宣示先天一炁經典，願爾等眾生其敬守之。¶
<pb:CK-KZ_JY163_01p008a>¶

元炁源流爲第一節。人生母腹中，一股元炁，團結而成。借母之¶
呼吸，以通天炁，並無雜炁往來。迨夫一離母腹，先天打破，後天¶
之炁，遂踵而從事。目耗於邪色，耳耗於淫聲，舌耗於美味，心耗¶
於利欲。於是眞元之炁，耗散靡遺，將縱其貪心，肆其邪念，而混¶
元之炁，蕩然汨盡，故往往精神强足。遽至夭喪者，炁先耗耳。亞¶
聖云：『無暴其氣。』又云：『氣體之充也。』能充此氣，卽可以爲聖，可以¶
爲賢，可以成眞，可以得道，一理而已。夫元氣之充，豈惟人爲然¶
哉。天得此炁而常淸，地得此炁而常寍，五獄得此炁而常存，四¶
海得此炁而常振。綿綿千古，𣺌𣺌萬年，皆此元炁之周流而無¶
間。可以人而喪此元炁乎。每見幼穉之子，知識未開，於父母則¶
<pb:CK-KZ_JY163_01p008b>¶
知愛，於兄長則知敬，見可哀而悲，見可喜而懽。雖曰：『天良用事』，¶
亦元氣未散而能。然人苟能兢兢守之，保而勿失，將世無惡俗，¶
人無夭喪，天地淸寍，雨暘時若。何患人不爲善，有是有非。守身¶
者，此爲第一關要。¶

栽培元炁爲第二節。夫先天之炁，聚之則明，散之則昏。培之者，¶
使之常聚而不散也。自離母腹，一點眞炁落於丹田，遂名祖炁。¶
祖炁乃𤣥關之𦂳要，卽元炁之凝聚也。苟不培之，日散而日亡¶
矣。是以古昔眞人，命人調息，所以養此元炁，使聚而不散也。然¶
調息須調眞息，息若徒行呼吸之炁，不能使眞元之炁聚而歸¶
踵，亦屬枉然。先師云：『毋意毋必。』亞聖云：『勿忘勿助。』乃是𤣥關眞¶
<pb:CK-KZ_JY163_01p009a>¶
諦。所以調息一端，不必數息，不必依息。盤膝靜坐，靜氣凝神，閉¶
目垂簾，下視丹田，使元炁聚而不散，使鼻息來往進多出少，則¶
漸而純熟。此炁自然團結於中，漸而升，漸而降，充滿一身，無刻¶
走漏矣。功夫須無間斷。人身一小天地，天氣之流行，不爽毫末，¶
人身亦然。於某時炁行，至明日其時一週，是謂小週天。故培元¶
炁者，宜於子午時行功，至交陰分，氣斂而不舒，故當日日整宻¶
加功。若或作或輟，功不整宻，縱得𤣥關秘鑰，無益也。善行功者，¶
先靜其地，次靜其身，次靜其心。然後此炁行動周身，無往無來，¶
若存若亡，綿綿宻宻，混混淪淪，尋之而不可見，去之而不能舍¶
此中妙用，畧得少許，從此加功，無難上達。《淸靜經》：『云遣其欲而¶
<pb:CK-KZ_JY163_01p009b>¶
心自靜，澄其心而神自淸。』旨哉斯言，其進道之門徑也。願眾生¶
其共勉之。¶

坎離交姤爲第三節。乾位乎南，陽火也；坤位乎北，陰水也。此先¶
天定位，自先天退位，而後天從事。於是而以坎離代之。坎中一¶
畫，本乾也，而落於陰位；離中二畫，本坤也，而落於陽位。非反覆¶
之，何以復此先天本位。復此先天本位，須取坎塡離。其取之之¶
法，非心腎一交之謂也。用功仍在取炁。能使此炁上升泥丸，則¶
不交而自交。升之之法，只四字而已：提䑛吸閉。先垂簾閉目何¶
謂垂簾。若不閉，則神易散；若全閉，則入於陰道。於是用垂簾閉¶
法，旣坐靜後，乃吸一種淸炁，使之內接乎先元。其吸之之後，不¶
<pb:CK-KZ_JY163_01p010a>¶
可使內元溢出，乃得漸歸丹田。由是以舌䑛上腭，使津液盈滿，¶
下灌丹田。如此數次，自然丹田微𤍠，元炁運動。至此則用提法。¶
提者，下提谷道也。貫想此炁，行至谷道，乃挺身一提，使此炁由¶
尾閭，達三關，上泥丸，如頭紅面𤍠一般。然後徐徐下天堂，降唇¶
中，由重樓而至綘宮，則引火下降丹田，而一身暢美難言矣。如¶
此日日一週，則由勉而安，由安而化。丹田元炁，自充塞無間。純¶
熟後，炁上升，則火自下降，水火旣濟，則坎宮之眞陽，與離宮之¶
眞陰，有不混合乎？此謂取坎塡離徑法。¶

涵養沐浴爲第四節。元炁未全，則抽添功力，不可一日間斷。若¶
旣已充足，則必思所以養之。此時之養，無從著力，須從一片靜¶
<pb:CK-KZ_JY163_01p010b>¶
默中得之。無矜情，無躁氣，無嗔恚，無寒冷。刻刻靜坐，使吾身之¶
內，常有太和氣象，春光明媚，天無浮雲，地無霾障，一種淸光遍¶
於身體，漸養漸醕，漸醕漸靈。久之，則靜坐時有一團白光，從天¶
根現出，如月之光，輾轉不散，此綘宮中眞氣發露也。又久之，則¶
靜坐時，有一團紅光從天根現出，轉輾不散，此靈谷中眞氣，發¶
露上升。到此地位，須愈加涵養。身如枯木，心若死灰，無一點意¶
念透起。至此時，則升降自然，周而復始，無一息之停。乃天地之¶
眞元，聚而不散時也。從此則天根發現，復有一團金光，透露虛¶
空，轉輾不散，聚露旣久，徐徐收歸內府，再養再放，此乃沐浴工¶
夫也。到此時候，卽龍虎俱降候也。然猶不可自恃，一念稍弛，則¶
<pb:CK-KZ_JY163_01p011a>¶
此光又㪚。所謂存無守有，若亡若存者，正此候耳。上下關頭一¶
過，則無處非功行矣。惟此際最難進道者，其倍加涵養乎。¶

朝元胎就爲第五節。夫炁旣凝於靈谷，則上下交，而五行之生¶
尅自全。故木金相配之後，而刀圭遂合矣。刀圭不合，則戊土與¶
已土終未混合。故升降之際，又須巽風，吹動鎔鑄，而使其自合。¶
五行之炁，各得其全，則混合而無間矣。於是而團結者，始聚於¶
一處，而上朝矣。聚之久漸成聖胎，如嬰兒之在腹，隨炁而運。是¶
又當有以保之。此時凡有一切外事，悉屏棄無遺，一如木石，使¶
坐靜間，無一息之凝滯，則胎漸可成就。然功夫到此，愈加縝宻，¶
稍有阻滯，仍流㪚於俄頃，則此混元，又將走脫。故當如太空之¶
<pb:CK-KZ_JY163_01p011b>¶
中，無一點雲蔽，則水中之珠，自光吐萬丈。至此又不可使之透¶
露，須又加迴光返照功夫。刻刻迴光，時時返照，而又不容著力。¶
養之旣久，則聖胎成，而可以出現矣。其出現時，隨一片金光上¶
昇，目中所見，不可畏懼，亟斂金光，使之復歸原處。如此日日現¶
出，日日收斂，則漸而老成，又別有境界矣。爾眾生，其無視此爲¶
易到，亦無視此爲難到，則得矣。¶

神化無方爲第六節。自聖胎成後，難言功矣。欲見之而不可卽，¶
欲聞之而不得聲。身外尋身，道中求道，須身親其境，不能以語¶
言文字求也。領悟無上無極，則從此神遊宇內，身化無方，而飛¶
昇在卽矣。然尚須行滿三千六百之行若。未能滿，則亦常存世¶
<pb:CK-KZ_JY163_01p012a>¶
間耳。所以立願度人，最爲要事，誓願滿足，遂看機緣。夙緣深，則¶
明師之度我也速；夙緣淺，則明師之度我也遲。然遲速有時，而¶
明師終不能舍我。故凡人生在世，須當自家庭孝弟始，以及宗¶
黨，以及朋友，以及州里，更推而及於君王，更推而及於萬物，皆¶
從此一點元炁，流貫於中。何患神仙之不可階而升也。試看孝¶
子忠臣，何嘗自幼出家，勤行修道，而未嘗不在仙班。則知丹學¶
之功，雖不可少，而未始不自立身行已基之也。爾眾生其敬而¶
守之。¶

蓋聞丹學無宗，淵源各別，得其關鑰，一理而已。不得其傳，則隨¶
遇而各出一種語意。至後人莫可趨嚮，總之不得其端委耳。卽¶
<pb:CK-KZ_JY163_01p012b>¶
如丹經中名樣，曰嬰兒，曰姹女，曰黃婆，曰黃芽，曰鉛，曰汞，種種¶
名號，皆後人隱其意，而使人尋索也。究而言之，不過曰陰曰陽。¶
而陰陽總原於太極之無極，一以貫之，任千萬丹師，不出此矣。¶
予於此典明白指示，不雜一字隱語，葢以答上帝矜憐之厚意，¶
而使此蚩蚩者，得有自而入也。玉帝已喜臣典之明了，頒示諸¶
曹，爾等其尋味而玩索之，當得混元保合，不至爲宇內之匪人¶
云。予奉命謹撰。¶
¶	
<pb:CK-KZ_JY163_01p013a>¶

** 　延生證聖眞經¶

吕帝曰：『吾自多劫，修持證眞大羅，此心不冺，常憐世人混於浮¶
華，身多濁苦，愚昧癡貪，不知不覺，沈淪欲海。吾自遊行天下，降¶
示乩頭，力行不倦。變化千萬億身，度脫敬信男女，放大光明，照¶
臨塵世。於太上老君前發廣大願，願於世間眾生四生六道，悉¶
具道緣，悉行道行，我於爾時，度彼悉成仙聖，無諸輪𨍭，受無量¶
快樂。老君允奏，勅下隨行顯化。於是復統天仙、地仙、雲仙、水仙、¶
山仙、神仙等眾，飛巡善惡，普度世間，點化眾生，勤行正道。誓不¶
退𨍭，惟願上智眾生同圓種智。¶

*** 　　開覺性靈章第一¶
<pb:CK-KZ_JY163_01p013b>¶

若復有人，體太上好生之心，修無上洞𤣥之道。用功清靜，抱守¶
眞元，屏棄塵緣，養其黍珠。常與一二道友，培植靈苗，精研妙用，¶
開覺性靈，斷除迷妄，正巳之心，照巳之性，益已之靈。體天地之¶
運化，得至妙之元神，燦然光明，豁然正覺，風月往來，自無拘束，¶
物我兩忘，順逆俱化。修大還丹，而形神俱妙；乃至餐霞吸露，調¶
鶴栽花，出有八無，變化莫測。縱橫吟嘯之間，悟徹虛無至道。一¶
塵不染，萬境俱融。是爲清淨覺性之人，於是重說偈言，無知無¶
覺先，斯性而得命。太上虛無甕，翻成滄海田。浪生浪死中，顛倒¶
還錯亂。蒙蔽此性靈，六慾爲障礙，搖蕩精氣神，迷惑有無際，躭¶
幻而失眞，忘眞而事幻。至使陰與陽，神昏與氣耗，化之爲鬼魂，¶
<pb:CK-KZ_JY163_01p014a>¶
一靈總不淨。而於愛欲中，死灰復燃熾，流轉似輪迥，頭出頭没¶
苦。聞我是經者，將此因證悟，實性眞不冺。種種正淸靜，心與空¶
化空，空與心澄定。順天適性情，了法結元彀。何常有死生，不生¶
亦不滅。龜息鶴蹲時，寂然而不動；飛飛躍躍間，是道成堅鞏。如¶
是修煉之人，我當保舉崑臺書名。金精定命，黃庭日永凝曉露¶
之金莖；紫戸雲生，灌朝霞之玉液。仙神衞體，玉女侍形，圓滿功¶
行，位證上眞。¶

*** 　　正心行善章第二¶

若復有人，認破幻軀，解脫煩惱，於人加害之時，作忍辱想，除愁¶
苦根，證淸涼果。自然智慧圓明，性理融淨，無所障礙，得大利根。¶
<pb:CK-KZ_JY163_01p014b>¶
如此之人，堪載至道，常憫世人。此心不正，富貴場中揮金如土，¶
聲華譽内爍玉爲灰，色慾窩邊撒珠如豆，是非門内逞舌爲鋒。¶
種種迷邪，競勝樂利，逢源利欲。海中日潮月汐，蛟龍魚鼈不知¶
岸所，無有出期，深可哀憫。若有上智眾生，以道德爲修身之本，¶
功過爲考已之權。積福存仁，戒食物命，國忠家孝，克已敦倫，惜¶
字放生，尊重三寶，勿遷禍移殃，邀名越分。念念透露，刻刻精明。¶
利欲海中減卻數分，善事門中樂輸一股。心有實心，事作實事，¶
便得福報不淺，是爲正心行善。於是重宣偈言，杳𣺌空相間，是¶
相成眞相。一點至虛眞，萬物皆可證。說天本非天，得命是非命。¶
混沌玉胞中，養成須彌界。無道亦無覺，先天成一炁。芥子落泥¶
<pb:CK-KZ_JY163_01p015a>¶
中，空洞原如是。祖炁積空靈，是因當契悟。欲知生夀人，養厚而¶
成是。欲知生貴人，養淸而成是。欲知生富人，養重而成是。欲知¶
生哲人，養靜而成是。欲知生奸人，養乖而成是。欲知生惡人，養¶
戾而成是。欲知生善人，養德而成是。欲知生貧人，養貪而成是。¶
欲知生愚人，養濁而成是。欲知生夭人，養薄而成是。天地微與¶
茫，初未有是等。色慾旣已判，而品已斵成。如雪必化消，如花必¶
代謝。身未離天根，心未通元會。惻隱是本眞，功名是緣合。情欲¶
旣引芒，如日隱雲内。若能植眞苗，一毫而不昧。惻隱復含章，大¶
羅仙近是如是。修煉之人，我當保舉南極書齡，北辰紀善亭亭¶
夀址，摩翠岱於淸㝠，浩浩福源，瀉銀河於碧漢。便得十天善人，¶
<pb:CK-KZ_JY163_01p015b>¶
擁護其身，然後金液鍊形，玉符召昇。¶

*** 　　守關修道章第三¶

若復有人，頂禮聖神，尊重道經師寶，是人夙世因緣甚爲希有，¶
不可思議功德。敬修之法，在守關破染，洗濯塵䝉。未萌之前，其¶
關淸正，隨境而動。其關卽搖偶，非其道其關卽失。一切所欲因¶
染而入，元鏡䝉霾，心月障礙。遂至身罹網羅，境强情弱，難存易¶
放，亂法邪行，敗倫逆理，忘廉恥心，致傷風化，一失人身，萬刼難¶
遇。以故去染之道，濯空新見，毋令潛深。深則難滌，用巨斧心削¶
除根葉。破染用誠，存誠用守，守之必堅，存之必固。然後借假修¶
眞，因眞固假。三元五臘之期，北斗南辰之會，應開赤靈袐篆，隨¶
<pb:CK-KZ_JY163_01p016a>¶
敷寶熖光明。普令康寍，咸沾道化，體合自然，用合一妙。一妙之¶
道，無有是非，如大碧落能含萬象。萬象之中，歸入微塵。我有微¶
塵，我有六合，知我所有，須知所無。無旣不無，一妙自見。可以推¶
倒煩惱城，可以斷除邪妄惑，可以證我淸淨身，可以直渡生死¶
海。鑿破無明，開現眞相，是爲守關修道。於是重說偈言：三淸太¶
上尊，恒修萬世刼。常滿世界願，總心無二用。秦王漢武時，窮極¶
求仙道。仙道未能顯，罪根深與固。復有楚王英，敬信沙門法。卒¶
以邊陲事，利欲仍在故。難入超度倫，起惑人之謗。是以狄仁傑，¶
巡撫江南時，奏毁吳楚祠，千七百所外。吳潁經廣東，毁祠殺蛇¶
怪。杖僧警愚俗，法寶今猶在。世有興與衰，大道物不貳。不苦亦¶
<pb:CK-KZ_JY163_01p016b>¶
不樂，本來無苦樂。如如自在心，無恐無防失。心包法森羅，日月¶
星斗分。風雨不能加，雷電不能擾。虎狼不能怖，惡孼不能近。豁¶
達太虛空，來之而不拒。去亦不留痕，中庸而淸靜。勸人植靈苖，¶
時加雨露潤。道君身不榮，常如天花艷。道君耳不樂，常如天籟¶
音。道君眼不見，常如日月明。道君口不辯，常如天地分。道君心¶
不昧，常如水澄淸。以此道君靈，常奉常瞻仰。如彼一蚊蟲；不能¶
度瀚海。附此巨舟中，安樂登彼岸。如彼無根枝，植此良園内。長¶
成棟宇材，開花而結菓。近有貧乏人，藉此爲活計。講說布施功，¶
僞造因與果。何嘗種福田，肥此不墾土。將此至𤣥門，加之汚穢¶
語。終不見福報，與道原不預。道君本無能，化育神其道。正大通¶
<pb:CK-KZ_JY163_01p017a>¶
覺心，來往無塵障。無樂亦無苦，得眞苖者是。稽首三界尊，日月¶
星斗列。億萬眾生中，常超無際岸。如是修煉之，人吾當保舉東¶
華集福，北斗延生，梨棗長新，視履啟戸庭之福松筠益，茂耆頤¶
開夀域之春。眞人侍衞，魔病驅除，罪削黑酆，名登綠籍。¶

*** 　　戒殺放生章第四¶

若復有人，心能向善，戒殺放生。常作是想，䝉其覆載，頂其日月。¶
荷父母之生成，叨神明之庇佑。寒暑相調，雨露相潤，以五穀食¶
我，以三台護我，方得延生活命。是以仰體上天之心，神明之念，¶
力轉慈悲，福利不淺。乃至濕胎卵化禽獸，鱗蟲各體異形之物，¶
皆有好生惡死之念。如此義解，始覺萬物盡歸一體，無始原係¶
<pb:CK-KZ_JY163_01p017b>¶
同靈。何得混沌靈光，入魔毒道，殺彼肥此。回顧罪增，輪轉寃愆，¶
永無解釋。報應之道，或遠或近；或顯或微；或遲或速；或分或合；¶
或抛離於父母；或破損於五官；或身首異處相償；或虎咬蛇傷¶
相報；少年夫婦，早分鸞鳳之臺；聰俊子孫，漸落餓莩之輩；或瘟¶
病蠱毒以纒綿；或枷杻囚牢而鎻禁；生男多夭，生女多亡；或求¶
生不生，求得不得；或衣不遮體，食不充腸；癡啞呆聾，癯㾃跛瞎。¶
種種罪報，深可矜憫。果有出世丈夫，現身大士，或濟涸鬆繩，捐¶
貲釋命，廣大仁慈，普行善事，是爲戒殺放生之人。於是重宣偈¶
言大道發生機，予我元根相。根相何所見，在此空中界。一片淸¶
淨場，此中原不染。無此亦無彼，先天爲𤣥妙。不苦亦不集，含宏¶
<pb:CK-KZ_JY163_01p018a>¶
而廣大。正覺不察明，墮落三塗内。須臾法輪轉，不知復不覺。人¶
物禽獸間，有知無知相。自在一點靈，交孚咸感應。力轉太眞心，¶
淨此惡業道。無間無隔絶，修身將心照。心喜甘肥芻，心欲口不¶
受。心照現光明，元𤣥無塵垢。腎喜金玉聲，腎欲耳不受。腎從此¶
心回，心回腎亦定。肺喜啖馨香，肺欲鼻不受。肺輔此心間，心淸¶
肺自靜。肝喜採艷豐，肝欲目不受。肝本佐於心，心靜肝亦應。脾¶
喜上妙味，脾欲舌不受。脾亦助於心，心照脾隨轉。胃喜食濃鮮，¶
胃欲意不受。胃從此心安，心安胃亦往。不爲六欲魔，淵冥現眞¶
慧。盡性爲我性，乃見淸淨根。盡天爲我天，乃明道理淵。盡我爲¶
我我，靈明死亦燃。盡物爲我物，遠此恐怖網。極大極細關，皆臨¶
<pb:CK-KZ_JY163_01p018b>¶
深履薄。天地有無常，我道何常常。天地有有夀，我道何夀夀。若¶
使木灰燼，枯槁而殆盡。人生百𡻕時，此身何所度。欲老天地間，¶
無死必無老。若必無老死，以生求生道。如是修煉之人，我當保¶
舉椿萱並茂，瓜瓞丕綿九幽地下，得超解脫之津，八景宮中常¶
享淸恬之樂。諸大神員出入匡扶，所求如意。¶

*** 　　明彰報應章第五¶

若復有人，性根愚鈍，不知報應種種。不爲究悟，以致聲色荒迷，¶
性情濁混，流漂慾海，深爲痛憫。聞我是經，當速儆精神，靜心參¶
究，絶除煩惱，棄擲貪癡，修悟至本至根太虛大道。若有敬信男¶
女，一聞是經，心心改過，頂禮三寶，尊重師友者，卽得聰慧潛孚，¶
<pb:CK-KZ_JY163_01p019a>¶
神識通達之報。濟貧敬老，解結申𡨚者，卽得人欽人仰，芳譽千¶
秋之報。憐才救病，恤孤撫下者，卽得康健殊常，夀綿福永之報。¶
矜愚掩惡，施恩報恩者，卽得桂子蘭孫，家尸戸祝之報。立身修¶
命，養氣藏神者，卽得精力充固，行滿飛昇之報。惜衣重黍，周急¶
賑饑者，卽得祿食豐饒，安享自然之報。如是行持，飛仙巡奏。令¶
無子者得麟趾之祥，有子者無夭尅之患。父母團圓，夫妻伉儷，¶
功名早遂，於先鞭事業永流於後，世是爲明報之人。於是重宣¶
偈言：本來有智慧，如日而升天。或爲浮雲翳，積著情與慾。不知¶
眞苗田，淸靈爲閉塞。但見美色時，搖動於淫界。金玉與寶花，搖¶
動於富界。文章與黼黻，搖動於貴界。音樂與醕醪，搖動於荒界。¶
<pb:CK-KZ_JY163_01p019b>¶
不思淸淨身，漸溺苦海内。此海廣無邊，無極無覺海。衣食不能¶
充，如是苦楚海。違逆典型謨，如是刑罰海。生離死別間，如是愁¶
慘海。孤孑無依倚，如是淒涼海。劫殺謀害人，如是罪犯海。醫藥¶
不能痊，如是疾厄海。富貴不隨心，如是馳求海。貪嗔過本來，如¶
是癡迷海。金屋玉樓中，如是荒淫海。究竟苦海中，寍甘身棄捨。¶
損壞此靈苗，貪功貪名利。功名利欲眞，靈苖微塵似。微塵并不¶
似，修省無解脫。戰墮三業中，仍被業海債。叛逆與爭攘，勇猛英¶
雄債。楚館與秦樓，嬌＝:d:𡡾妖姿債。乘風逐浪間，商賈金銀債。攻城¶
掠地時，將帥刀兵債。如是苦海中，種種難罄喻。總溺於是心，未¶
照忠與孝。堯舜與許由，亦足證眞道。秦椎與漢節，亦足證眞道。¶
<pb:CK-KZ_JY163_01p020a>¶
泣杖與鏤形，亦足證眞道。張齒與顏舌，亦足證眞道。孝順忠義¶
流，此靈永不昧。漢武活其魚，而得魚珠報。隋侯活其蛇，而得蛇¶
珠報。如彼楊寶雀，乃能銜此環。如彼董昭蟻，乃能出其獄。勿爲¶
桀紂刑，而施文王澤。種種善惡報，反掌卽成是。能以大慈心，智¶
慧照朗朗。植此福因多，神鬼爲欽畏。如是修煉之人，吾當保舉¶
於三元三官座前，令得三災永釋，百福駢臻，前程䝉福，更增祿¶
夀康寍，運會沾恩，得遂圖謀樂願，千眞垂庇，萬聖護持。¶

*** 　　方便權教章第六¶

若復有人，爲塵事所羈，不能斷除諸障，淸靜性靈，不能戒殺除＝，¶
:d:[~暈]廣行善事。卽於本分之中，安其得失，不騖傍求，不生詭詐，不¶
<pb:CK-KZ_JY163_01p020b>¶
濫殺生靈，不謀淫别婦，不侵尅人財，不綺言兩語，不呵叱他人，¶
不設謀定計。於自修自責之外，不苛求人過。禽窠獸穴之所，不¶
加毒害。顚沛之所，不加言語。刑罰之所，不加𡨚枉。敬信之所，不¶
加誹謗。聖賢之所，不加䙝瀆。是爲平等丈夫，亦得長生獲福，子¶
孫昌茂。若不能廣行布施，廣種福田，卽遇上等善人，上等福事，¶
不可慳吝。譬如塵世農夫，種此美田，一莖兩穗，一穗兩歧，成熟¶
之時，獲數倍利。布施功德，當自具慧眼，不可思議。又若有人，不¶
能持誦是經，踐行善事，卽或書寫轉受，爲人解說，是人所作功¶
德，獲福不少。以上種種方便，權教普化眾生。吾自證眞以來，隨¶
緣點化，不違本願。若有敬信男女，在家樂善，是爲方便權教之¶
<pb:CK-KZ_JY163_01p021a>¶
人。於是重說偈言：愍此世間人，而入諸魔道。著此色相身，色聲¶
香味累。有香有味聲，致我身著相。譬如無我身，何生香味累。色¶
聲香味忘，此意猶未盡。意在猶復萌，何爲無色相。空到諸法空，¶
意想皆除絶。空空洞洞機，乃至無意界。如龍未蟄淵，如海未翻¶
瀚。如雲未遇風，如月在天半。外物總無無，内亦極無盡。然似近¶
昏晦，無眼無意觀。不知法法空，事事皆朗照。定慧何光明，圓此¶
爲正覺。天地何常貪，山川不在祀。神聖大慈心，所供惟誠淨。何¶
必牲與犧，而鑒人方寸。總此方便門，爲下人宣說。道豈盡此經，¶
無說見道根。若以說爲經，言言皆虛謬。無聞無見中，此經原自¶
在。天生𢌿吾命，天命𢌿吾性。性本無矯揉，命本無造作。以安我¶
<pb:CK-KZ_JY163_01p021b>¶
本來，以適我自來。將此孝順心，布施於親長。將此撫恤心，布施¶
於卑幼。將此忠信心，布施於朋友。將此敬愛心，布施於昆弟。將¶
此節義心，布施於夫婦。將此惻隱心，布施於奴婢。將此好生心，¶
布施於物類。耳目鼻舌言，身意布施道。此身包此心，此心包天¶
地。以口問諸心，以心發諸口。從此晃朗天，而行方便教。眞實而¶
不虛，是法平等等。如是修煉之人，吾當佑庇維祺懋介，福祿是¶
康，現眷亡親各享淸恬之樂，后昆來嗣丕綿爪瓞之宗愆，尤永¶
釋禍沴潛消。¶

*** 　　顯道救人章第七¶

若復有人，夙世因緣，受持靈寶，獲大法力，佩天師寶籙，闡教濟¶
<pb:CK-KZ_JY163_01p022a>¶
民，靈文寶號通三界，以遵承雲篆天書，舉萬神而諦聽，便得正¶
一功曹籙。中官將飛雲捧奏，仙官雷部監察元帥，五帝直符，六¶
宫椽吏，行止匡扶，隨作隨應。大則祈晴禱雨，救水滅火，驅雷役¶
將，斬𡾹誅邪。次則起死回生，行符治病，方藥救人，敷演道經，講¶
談祕密，令得信解。弟子轉轉流傳，轉轉勸解，轉轉受持，轉轉濟¶
度。種種因緣，雖云外功，亦係道行，内外兼修，不可缺一。若是之¶
人，在動則爲乾，在靜則爲坤，用功純久而忘乎其心，爲學無心，¶
爲道必成，是天地之至人，人中之至眞，是爲顯道救人之人。於¶
是重宣偈言：金闕玉樓宮，層層而密密。斯卽黃庭間，戸戸皆明¶
徹。咫尺通神元，風火爲呼吸。油油沛沛功，莫知其順逆。風輪海¶
<pb:CK-KZ_JY163_01p022b>¶
穴中，豁達成祖炁。元元大鍵開，神母爲歡豫。三年產靈童，龍虎¶
爲之懼。别立此天壤，雷霆爲我馭。靈明一綘宮，玉輔金相是。紅¶
巾魔力神，常侍之左右。黃帝統五方，六丁六甲守。丹元暢靈光，¶
百年一九首。元亨與利貞，結成玉息種。人能死卽生，能生卽如¶
死。中滿而心安，心安神自逸。神逸天樂鳴，樂鳴則帝靜。帝靜而¶
上遊，諸神爲之護。法力本自然，聲發而響應。假使無日月，此翁¶
自明徹。假使無星辰，此翁自分別。如彼滄海龍，忽興雲與霧。施¶
雨遍天壤，飛騰金闕内。如彼山嶽虎，嘯動風與雷。霧隱變文章，¶
騰空靑㝠上。飯化而杖成，乃見道法精。坐甕與爛柯，乃見道化¶
神。或爲左慈杯，或爲丁令鶴。或爲果老驢，或爲王喬舄。變化神¶
<pb:CK-KZ_JY163_01p023a>¶
莫知，惟道光若是。天地有始終，我道無始終。日月有明晦，我道¶
無明晦。人事有變換，我道無變換。松柏有夀夭，我道無夀夭。豪¶
傑有衰頺，我道無衰頺。美麗有銷鑠，我道無銷鑠。萬物有無常，¶
我道無無常。鎭之若泰山，澄之若海水。量包六合外，果了萬億¶
劫。瀚瀚浩浩間，大濟此塵世。如是修煉之人，我當證明法事，令¶
其靈應，保舉上淸，自然執符把籙，與道合眞。三世宗親悉皆解¶
脫，氷淸世外之風波雲淨，壺中之日月超凌三界，遊晏春臺。¶

*** 　　圓滿證眞章第八¶

若復有人，口誦此經，心惟經語，身行經行，勤修上乘，無諸懈怠。¶
此經功効，是度世津梁，修眞徑路，集福延生。是經功德，積子種¶
<pb:CK-KZ_JY163_01p023b>¶
孫。是經功德，保護眷屬。是經功德，離諸障礙。是經功德，無患難¶
苦。是經功德，所求如意。是經功德，獲大淸淨。是經功德，得具六¶
通。是經功德，出離生死。是經功德，超凌三界。是經功德，久久行¶
持。抱眞守一，動則和神，靜則屏息。以在世身，作出世想，修出世¶
法，逍遙雲表，出有入無，隱顯莫測，闢陰陽於不夜，開夀域於無¶
疆，妙契同仁，道化無外。惟願眾生内外堅持，教化通達。我於其¶
間，同諸天仙、神仙、眞仙、飛仙、雲仙、水仙、山仙、地仙等眾，隨眾生¶
機飛身化度。或於塵市山林化度，生死疾病化度，風雷水火化¶
度，醫相星卜化度，耕牧漁樵化度，龍虎黿鼉化度，舟航橋石化¶
度，重山叠水化度，乃至夢中指點，乩筆明言，寶篆通靈，神符演¶
<pb:CK-KZ_JY163_01p024a>¶
教，種種變化度人，誓必不違本願。俾令四生六道，悉皆覆庇，無¶
遺而度脫之。爾等眾生，至心皈命，惟願道超太極之先，法闡𤣥¶
元之始。是爲圓滿證眞。於是重說偈言：太華大溟中，山龍水虎¶
聚。忽有琴瑟聲，其音淸且鏗。赤山碧水間，瑤池虛靜素。七七五¶
行功，合配陰陽道。順逆水火精，神龜𤣥窟住。究之根與源，順天¶
成玉粒。結搆此光芒，一二三六變。土金相伏藏，木合成枝葉。木¶
中有火飛，實水相滋植。水木兩榮和，火靈而神集。飛躍還九九，¶
猿定神淸徹。辟穀以存神，源頭入我魄。以魄養我魂，𤣥酒助其¶
息。服氣本死心，心死五官滅。從此五藴空，斬盡六門賊。地戸列¶
天羅，煉虛返吾實。綘宮有紫氣，在道曰軒輊。繫留黃庭中，可超¶
<pb:CK-KZ_JY163_01p024b>¶
千萬劫，如是修煉之人，我爲領袖，保奏三淸，自得玉篆披雲，按¶
陰陽而翔鶴鳳；金書麗日，頒帝旨以證仙眞。金光晃朗，香靄氤¶
氲，天花散彩，上昇玉淸。說是經已令諸世人流通讀誦，依法行¶
持。過有重輕，殫藉經文之袚濯；罪無大小，咸䝉仙聖之涵濡。經¶
通天界，恩庇眾生。是經在處，有百千仙眾，値日神員，飛天神王，¶
金精猛獸，隨所供養，解厄消災，延生集福。經人合一，人與經齊，¶
自然得瑤草琪花，洞裏乾坤，不老丹臺，玉室天邊，姓氏高懸，永¶
絶三途，受無量福，無負吾傳，願同種智。¶

*** 　　延生證聖經垂訓規則¶
　紫雲眞人曰：『凡誦是經者，切須淸淨，嚴整衣冠，誠心定氣，叩¶
<pb:CK-KZ_JY163_01p025a>¶
　齒演音，然後朗誦。愼勿輕慢，交談接語，務在端肅。所謂『太音¶
　聲希，扣之則應。』信受之人，每日淸晨焚香，先誦淨心口身神¶
　咒，次頂禮稱誦，¶

道祖寶號三遍，至誠展誦眞經，或一卷三五卷。皈依佩奉，心慕¶
　身行。自然所求如意，所願隨心，消災集福，延夀證眞矣。有志¶
　者胡不勉而行之。¶
¶	
<pb:CK-KZ_JY163_01p026a>¶

** 　金玉寶經¶

　　開經科範¶
　　鐘鼓三鼕　(畢　舉)¶
　行溢三千數，時丁四萬年。丹臺開寶笈，金口永流傳。(宣科)¶
　　伏以¶
默而守，柔而用，靈光直射於太虛。視無形，聽無聲，呼吸潛孚於¶
帝座。無誠不格，有感必通。恭炷眞香，䖍誠供養。¶
太上無形無名無極大道無上元尊，¶
混元太極至微至道天尊默運天皇上帝，¶
虛無自然大羅三淸三境天尊，¶
<pb:CK-KZ_JY163_01p026b>¶
玉皇赦罪大天尊𤣥穹高上帝，¶
勾陳上宮天皇上帝，¶
瑤天星主紫微大帝，¶
承天效法后土皇地祗，¶
九霄十極五老三垣諸天上帝，¶
二儀九曜五斗三台列宿星眞，¶
堯舜禹湯文武厯代治世星君，¶
刹利釋迦護明大士過去未來見在天尊，¶
大成至聖文宣師正心誠意大天尊，¶
天地水府三官大帝賜福赦罪保命天尊，¶
<pb:CK-KZ_JY163_01p027a>¶
北極法主四聖眞人，¶
飛鸞教主輔元開化文昌司祿宏仁帝君，¶
張葛許薩四大眞人，¶
九天天曹三天列聖，¶
飛鸞度世垂慈接教伏邪警世帝君，¶
玉露演法飛鸞洪願眞君，¶
九天無上雷霆巡察三界糾報天尊，¶
三教護法三界伏魔大帝神威遠鎭天尊，¶
赤心忠良普察善惡火輪巡部大元帥，¶
刹遊太極傳宣聖化功曹天尊，¶
<pb:CK-KZ_JY163_01p027b>¶
諸天羣眞上聖十方萬靈眞宰，¶
雷部律令執符風火神君，¶
年月日時四値功曹尊神，¶
樵沙待度五陵八百高眞，¶
演化仙郎護法祇應尊神，¶

本境土地福德正神。恭望¶

#+BEGIN_VERSE
 洪慈俯垂，¶

 淵聽以今，¶

 琅函初啟，¶

#+END_VERSE

寶笈將宣，未敢擅專。先伸奏啟演經，誠意謹用，敷宣(宣意)其諸，¶
<pb:CK-KZ_JY163_01p028a>¶
　　情悃悉已，披陳咸望。¶

垂光證盟持誦淸，眾運誠舉揚法事(舉)　安。人各恭心，志心皈¶
　　依。¶

十方三寶，當願眾生，心開悟解。受持看誦，　(舉)　道場眾等人，¶
　　各運心誦經如法。　(舉)¶

*** 　　開經讚(一稱一讚)¶

至無至奧至微𤣥，太極沖和法法天。丹月照爐光自白，靈章祐¶
世善隨緣。希夷道合樵沙讖，除蕩魔歸水火圓。億劫迷根能了¶
悟，會看金玉大羅仙。　(畢　舉)¶
　　開函演奧天尊　(畢　舉)¶
<pb:CK-KZ_JY163_01p028b>¶
　　請誦金玉妙經¶

*** 　　開經偈¶

無法法，無無一法。法無無法，法原無法。法漸歸無，極法法通。原¶
在法無時。¶

*** 　　開經咒¶

洞𤣥靈寶，貞教九符，旋乾覆炁，運化存珠，太淸杳杳，紫氣包吾，¶
至元無極，靈秉河圖，琅函光照，普及虛無，二儀九極，三界十都，¶
慧光劍氣，永及吾徒。吾奉¶
萬正紫極眞人勅令。¶

*** 　　除魔咒¶
<pb:CK-KZ_JY163_01p029a>¶

三五雷霆，正一𤣥宗，道爲法本，法滅魔情，内魔旣蕩，外魔亡形，¶
靈根合一，霽月會空，天罡在戌，祖炁羅胸，默朝帝座，靜悟無生，¶
至微至奧，無盡無窮，爽靈胎光，幽精黃庭，泥丸有電，遍照洪濛，¶
一切魔魅，永化塵風，九陽運化，永保離宮。吾奉¶
萬正紫極眞人勅令。¶

*** 　　淨壇咒¶

唵喇唵喇唵喇唎，正一雷霆勅令。攝。(七遍。)¶
除魔悟道萬源總一救苦歸眞金玉寶經¶

*** 　　除魔章第一¶

爾時，𤣥𤣥應化功高普度億感大成萬正紫極眞人垂慈接教¶
<pb:CK-KZ_JY163_01p029b>¶
伏邪警世帝君曰：『人之於身，爲魔之宮；人之於心，爲魔之宗；人¶
之動靜，爲魔之令。天之斡旋，魔之四時；地之派險，魔之厯基。一¶
中乍始，魔亦乃齊。魔乎相耶？相乎幻耶？魔相幻無耶？魔何欲我¶
耶？故聖人立其端，而息其機。天則以寍立其機，而息其端；天則¶
以盈立基，立端魔則易生。魔之於道，利我之鋒；道之於魔，亞彼¶
之窮。我其除之，魔亦宜之。内魔旣易，外魔乃降。𤣥𤣥假寓，六合¶
孔彰。魔乃道母，道爲魔逆，期萬有之元元道魔己矣。一陽二聚，¶
五火三金，了無碍於當人。而慧光灼灼，知有爲於蚌月；而癸水¶
融融，起居坐臥，外來之象；經持顚倒，内動之機。不我而形，何知¶
著跡？不形而我，胡絶無塵。昔掬并者，而羞觸柱；度關者，而愧依¶
<pb:CK-KZ_JY163_01p030a>¶
羊道之迷之劫。之所謂迷之，以道不劫而歸道之。以未發之明¶
魔之，以未明之發然之。自然杳乎其相，然之未然；冥乎最上，未¶
然以然。而然之無上。太上好生之法，𤣥黃無象之機。機其一見，¶
乃殺其儀。魔其有覺，敢抗其機。天殺機而星宿移，地殺機而龍¶
蛇離，人殺機而天地頽。天地之機而人以爲，故魔之境不離人¶
機。人苟無機，而魔何歸？持世上杳杳之至精，而魔降矣。盡無始¶
之至相，而魔亡矣。魔之旣亡，道乃無疆。馮萬物者不解未來，俯¶
一元者旣酬已過。侶其見聞，而夕死之機在矣。客其寂滅，而無¶
生之法盡矣。至滅至窮，道之以崇；至窮至滅，魔之爲劫。魔道日¶
然，而道魔何設？檀園不落其曇，而八極在表，修道之教，率性無¶
<pb:CK-KZ_JY163_01p030b>¶
爲，體付烟波，不搖是化。屠牛仞其廣額，而登最上之空空，欲轉¶
靈丸，是無尺界。彌羅見相頓歸，見相之緣太極。消因始破，消因¶
之欲。魔之有卻，魔乃隨形。不以其形，魔何以故。天之魔之，地之¶
魔之，人之魔之，三才魔之。欲不以三才之魔，而絶未魔之幻，魔¶
其在也。天何以張？天其在也；地何以長？地其在也；人何以亡？其¶
魔之在有，道之在無。道以無無，魔何在有。蓋六氣而生九極之¶
微，八節而參十月之滿。魔乎，道也？道乎，魔也？我無道基，道無魔¶
慮。純純乎如氷炭之離，炯炯乎於道魔之外。降之未白，正之以¶
華白，欲其明華，何默默是守。未判而關心，是悟未合。而以覺其¶
道，乃新而魔不犯也矣。¶
<pb:CK-KZ_JY163_01p031a>¶

*** 　　悟道章第二¶

𤣥𤣥應化功高普度億感大成萬正紫極眞人垂慈接教伏邪¶
警世帝君曰：『穹穹者虛合之以體，體成而虛歸，道成而無已。道¶
之須臾不離，是體其道也，未有其道也，欲究其道也。道何以有¶
也，道生於萬物之前，而在於萬物之本。萬物於未道之中，而化¶
道之本末。其道也，宜其物也，宜道物兩宜，我何以宜？不法不道，¶
謂之預教。故太上以無名之名，而道之以道，道其御也。徐道其¶
合也。離道之冥茫，人之廢藏，道之𣺌𣺌，劫其多少。故坎離奪天¶
地之先，日月發陰陽之大。靈明二象，遍乎四維，瞻之以悠悠，得¶
之以朗朗。懸之在前，立於其垣。把之以心，暢之以神。故其道也，¶
<pb:CK-KZ_JY163_01p031b>¶
未有其道也，以我之爲用彼之道。𤣥珠添癸水之潭，離焰結靑¶
蓮之葢。道其守也，以融融而淸靜應之；道其離也，以遙遙而呼¶
吸應之。桔橰汲象外之源，龍蛇舞混元之浪。悟七十二候之遷¶
移，五十四相之覺照。天一生水，地六成之。道之在乾，而孤道之¶
在坎，而靜道之在我，而忘體道之在彼，而逍遙均一道也。分以¶
淵源，混黑白之淪流，並金木之氣息。上則以淸，下則以寍，上則¶
以明，下則以靈。貫萬法於不見之中，而道有徑貫萬法；於旣見¶
之始，而道有性鼎。雲遶劍空，光撇不勝之根；紫雪凝爐，淨月了¶
未萌之欲。復有幻聞，復有泰相，復有歸來，復有卜兆，復有無無，¶
復有微奧。低昻於四井之圍，隱見於箕尾之外。理若君臣，親如¶
<pb:CK-KZ_JY163_01p032a>¶
父子。生兮於不動之先，應兮於開運之後。剛柔順逆，數之新也；¶
生老病死，道之窮也。一象六坤，五行八節。尋邪正於未剖之初；¶
邪正自剖，覓汞鉛於有覺之中。汞鉛自覺，陰陽三返，聖人洩一¶
貫之微；金玉九還，佛老立億劫之行。坤元恒順，紀序健明，循環¶
六爻，升沈四氣。道之外也，爲贅疣；道之比也，爲磐石，鼓然化出。¶
人莫窮之，眩然亞矣。鼓然消長，人莫留之，聖人㘞矣。天命在我，¶
地運依依。究生殺於三才之顚，而命運合矣。佳兵不祥之氣，聖¶
人尙然用之。况瑞麟祥符，酬太上之生盜太極。於一時百千萬¶
億，盜太極於億劫。上下察之，東南不喪；西北興之，天地不危；聖¶
賢合之，彼此不離；道德羅之，神鬼不藏；陰陽結之，雲霞不聚；日¶
<pb:CK-KZ_JY163_01p032b>¶
月明之，恩怨不生；情機遁之，寒暑不變；二氣由之，道其在也；鏡¶
影不齊，道其滅也。神光空泛，非道者何以知道之源？非不道者，¶
何以不知道之源？道其一也，不以二爲道；其大也，不以細爲。小¶
大由之，而道自彰。道生道滅，存乎莫忘。欲明不道而道之理，其¶
機息矣。其機息矣，乃道之微。如是之微，道則己矣。¶

*** 　　萬源章第三¶

𤣥𤣥應化功高普度億感大成萬正紫極眞人垂慈接教伏邪¶
警世帝君曰：『萬源之源，泒乎九野，在在週之，禹步爲治。源之在¶
上，㵼聖脈於淸；源之在下，湧靈流於坎；源之在人，運血氣於身；¶
源之在物，按消長於時；源之在道，分教化於邪正；源之在性，轉¶
<pb:CK-KZ_JY163_01p033a>¶
河車於順逆；源之在時，定潮汐於子午；源之在我，控澄碧於陰¶
陽。源之在行潦而困；源之在滄海而洋；源之在井而愧；源之在¶
地而靜；源之在未判而空；源之在有象而酌。源之在殺也，而洪¶
水泛亂；源之在生也，而潤澤濟湖；源之在忠也，而國脈和；源之¶
在孝也，而家泒發；源之在姦也，而運用滯；源之在忤也，而溲汙¶
凝；源之在聖賢也，而天地包；源之在眾生也，而嵗月淪。其源之¶
所泒，不齊而源之原一也。故太上有道德之源，孔子有明德之¶
源，佛老有見性之源。氣其合源，源何以別？源之淸而道生，源之¶
濁而道息，其源之始也，不知其源；而源之末也，不明乎源。源之¶
在癸，爲天一之津源；之在亥，爲地六之法。癸以離濟，離以癸交，¶
<pb:CK-KZ_JY163_01p033b>¶
離癸交濟，萬源合氣。悟彼萬源，而巨航有力。¶

*** 　　總一章第四¶

𤣥𤣥應化功高普度億感大成萬正紫極眞人垂慈接教伏邪¶
警世帝君曰：『一以道元，三曰物母。物旣道由，三宜一主。蒼蒼者¶
一也，冥冥者道也。一不總之，而萬類混矣；一不分之，而陰陽寡¶
矣；一不始之，而道基頽矣。故太上所謂『得一萬事畢』，孔子所謂『¶
一以貫之』，釋迦所謂『萬法歸一』。一之至理，莫盡莫窮；一之至奥，¶
何所不容。天其覆也以愛，地其載也以恩。一中之中，歸之見空；¶
一中之二，歸之源宗。一已不已，而道乃隆；一之化也，而還虛；一¶
之繼也，而復始。驪龍抱一，金珠現無上之光；白虎含三，紫雪長¶
<pb:CK-KZ_JY163_01p034a>¶
靈苖之蕊。一其在也，我欲存之；一其滿也，我欲散之；一其化也，¶
我欲歸之；一其正也，我欲弻之；一其道也，我欲總之。總之於道，¶
聖人得之聖。人得總一之機，而璇璣畢矣；聖人得總一之旨，而¶
天地合矣。總之以成，化之以䝉；總之以氣，運之以沖。道之所欲，¶
惟一是行。抱元守一，誠爲良工。懷萬源於一，分九極於中。人爲¶
一氣之先，而人是悟人；歸二氣之後，而人是迷一。之闔闢，爲易¶
之門；一之聚散，成乾之體。我其總之，而一機乃祕；我其一之，而¶
總一之機盡矣。¶

*** 　　救苦章第五¶

𤣥𤣥應化功高普度億感大成萬正紫極眞人垂慈接教伏邪¶
<pb:CK-KZ_JY163_01p034b>¶
警世帝君曰：『太始之氣，萬物一靈；太始一脈，佈以眾生。惜酉劫¶
之迷癡，因其自棄沈後。果之欲愛，墮以塵情。慈航有普濟之緣，¶
頑石無浮波之日。輪迥自轉，萬苦相侵。或水火、刀兵、盜賊，或瘟¶
疾、刑法、饑死。種種罪孽，何以解脫。以故奏請彌羅，飛鸞度化，救¶
苦劫之愚迷，拔修功之善類。婆心切切，洪願歸來。一切眾生，惟¶
依是鏡。若有猛悟，卽便皈依。逢甲子、庚申、朔望、本命之期，滌其¶
塵襟，蕩其彭祟。朝太極於無極之中，悟有我於無我之外。默朝¶
上帝，靜合三淸。懺前愆以自新，悔後過而見覺。如仙如佛，忠孝¶
爲先；希聖希賢，善良是本。結人鬼之緣，遂樵沙之志。一切惡趣，¶
苦難行持，¶
<pb:CK-KZ_JY163_01p035a>¶
太上感應之篇，盡悉消除。更有一切男女，在於苦厄之中，洗心¶
發願，誦此經一千遍，存想善神、善事、善境，行住坐臥，持¶
唵呵喇叭[口*修]唎吽吽眞言。心口運轉，决絶塵思。功至一月，解疾¶
病之苦；功至二月，解患難之苦；功至百日，解一切之苦；功至千¶
日，解舉家之苦；功至三千日，解舉家一世之苦；功至五千日，解¶
屢劫沈淪之苦；功至萬日，可入𤣥宗，別有度脫。若如是始終不¶
頽，遵依金玉之法，按節修持。或天仙、地仙、神仙、人仙，一切等等¶
功夫，自然了悟，默會於心。彌羅有詔，超脫凡塵，度世立功，廣行¶
救拔。¶

*** 　　歸眞章第六¶
<pb:CK-KZ_JY163_01p035b>¶

𤣥𤣥應化功高普度億感大成萬正紫極眞人垂慈接教伏邪¶
警世帝君曰：『眞其歸乎，假所以悟；假其歸乎，眞自以出。人生見¶
聞，渾然假寓。認我之假，眞乃互互。天亦人也，地亦人也，人亦人¶
也。惟人劫之假，而假四時五行之運，迷於百千萬億之假，終何¶
以歸？故天地生形，合人之度；了其性命著落，則歸而三才之眞¶
歸矣。彌厯延延，風收雲定，眞假混混，性冷命休。一切所爲，假關¶
籠，結至眞之眞，頽已莫知。分𤣥黃於靜覺，知黑白於眞，空守元¶
陽於神谷，囘水火於泥丸。黃庭抱我之源，赤子笑人之愛。此皆¶
眞也。天假浮雲，地假消長，人假老幼，物假遷移，此皆至假之假¶
也。引内之根，分外之境，神淸氣合。精滿時宜位中而守，二氣心¶
<pb:CK-KZ_JY163_01p036a>¶
中而護九陽。任來任往，厥然不動；任收任放，樂其無爲。三魂不¶
散於竅，七魄不凝於機。太上合元始之形，日月照未生之德。綿¶
綿八節，默默四時。天設道以還我，地設法以還人，人設運用以¶
還物。三才旣設，而當眞之眞。散矣，天無烟霞變幻之象，而天自¶
眞；地無江湖泛亂之畏，而地自眞；人無死生小大之因，而人自¶
眞；物無三才消長之賴，而物自眞；我無虛實存亡之慧，而我自¶
眞。我之眞眞，能劈天地之假；我之眞眞，能改人物之假，一切夢¶
幻泡影之覺。烏足有憐，是眞上至上之眞，始出至道之眞。眞之¶
歸性，乃曰還元；眞之歸命，乃曰還丹；眞之歸化，乃曰還還；眞之¶
歸假，乃曰還見；眞之歸造，而眞乃全眞之至。至而眞反頑，眞之¶
<pb:CK-KZ_JY163_01p036b>¶
不眞。其眞自然歸乎。歸乎眞其明德始之眞，而眞實終之眞而¶
眞。假故眞之歸也，而假以應之能。以假裏之眞，覓無上之眞，一¶
靈眞矣，無上至眞之眞在我之眞，是名眞人、眞天、眞地之眞，盡¶
歸於至眞之人，而眞歸矣，而眞人備矣。苟察天地之眞，天地之¶
眞，原卽我之眞；我之眞眞，眞之至矣。¶

*** 　　金液章第七¶

𤣥𤣥應化功高普度億感大成萬正紫極眞人垂慈接教伏邪¶
警世帝君曰：『金液者，先天之道也。卽除魔悟道，萬源總一之理，¶
而歸乎一身之眞。取陰陽未化之機，而盜還元之氣，盡此𤣥奥¶
功夫而脫塵。假以透𤣥關者，乃離男坎女之至精，而發生於至¶
<pb:CK-KZ_JY163_01p037a>¶
先之宮。用活時而得之，結白雲而凝於黃庭，冲鵲橋而降須彌。¶
赤水𤣥珠，靑漿玉露，浮乎於八卦之中，沈乎於九宮之下。搖搖¶
則𣺌，轉轉則寍。四體有中止之欲，一元化上品之神。花月西江，¶
醍醐東土。木公佐¶

上帝之權，金母分¶
太上之氣。黃婆巡狩，赤子嬉遊。一曰淸靜以安居，二曰調養以¶
鎭物，三曰傳天籟以明機，四曰了地殺以忘智。醉鄕一曲，申子¶
爲終；夢境三呼，庚甲是始。𤣥𤣥至頂，生紫霧於杆頭。妙妙至空，¶
化白雲於兔畔。素練含光，靑衣吐焰。泥丸有八極之垣，重樓有¶
三天之闕。鏗鏗鈴振，灼灼花香。法令至誠，汞鉛潔淨。一線之微，¶
<pb:CK-KZ_JY163_01p037b>¶
而成不朽之丹。半星之天，而結無爲之寶。津液乃陰，精血更濁。¶
欲明先天和合之靈，卽結後天分散之氣。苟有邪機，先元無措。¶
一中二中，三上四下，雄翼旣展，伏卵乃圓，屯乃䝉生，金由木並¶
陳，鼎中之苖，吐物外之月。忘言守志，卻欲消身。正本正天，闡𤣥¶
闡法。龍從火出，虎向水生。八八之󰛁，七七之養。河圖有准，銅漏¶
無差。凶中定至吉之爻，幻裏得至尊之象。粒粒定之，節節分之。¶
烏肝兎髓爲飱，龍血虎精爲食。百日體乾，十年聖化。分君臣之¶
治，成淸靜之和。六十四訣以抽添，七百八宮之出入。朝聞夕死，¶
得有失無。晦朔除尸，盈虧了性。口眼鼻舌以憨憨，手足經脈以¶
息息。靜雷伏隨，巽風遶舍。當此之時，而蓮花挺矣，紫霜成矣，剛¶
<pb:CK-KZ_JY163_01p038a>¶
陽出矣，先天璧矣，道德是矣，天仙證矣，而金液滿矣，萬源總一¶
之眞歸矣。¶

*** 　　玉液章第八¶

𤣥𤣥應化功高普度億感大成萬正紫極眞人垂慈接教伏邪¶
警世帝君曰：『玉液者，後天捷法也。乾生於未䝉，坤生於有象。至¶
淸至靜，築煉還虛。嬰姹分張，聖胎有覺。瞻之忽忽，察之杳杳。爐¶
温神健，劍利情柔。靑帝當權，黃龍在位。少陽合靜法之微，孤月¶
照明星之末。[高*犬]彭作蕊，汲露爲漿。三轉堪融，七返乃會。觀其變¶
度，察仲秋情。枯木生苖，老猿抱鏡。宮商調大呂之音，水火濟庚¶
申之氣。外剛内順，外和內平。典其火候，積其銀根。八萬四千之¶
<pb:CK-KZ_JY163_01p038b>¶
悟，九百一十之還。配者服，之交者合之，間者舞之，暗者培之。至¶
杳至和，至神至默。聖人守舍，公子登臺。易付陰酬，爻隨陽變。伫¶
景還虛，停功了彼。氤氲於長春之初，閃灼於月明之後。斯歸乎¶
未歸，斯成乎未成。男精有過頂之渠，女血有還胎之穴。逢時守¶
一，守刻知三。大布須彌，小歸氣海。踵之、息之、明之、應之澄之。以¶
不波震之，以未伏吞之，健體服之延年。中乘之道，進步之宜。欲¶
盡上乘，金玉必合，一中之二，三中之九，週天甲子之循環，大地¶
陽春之廣布。酌盡茲微，長生必矣。𤣥機洩度樵沙，一切塵緣願¶
普是悟。¶

*** 　　誦經畢舉後¶
<pb:CK-KZ_JY163_01p039a>¶

金玉妙經，性命眞宗，生天生地及生人，金丹最上乘，勇猛修行，¶
龍沙會裏人。　讚畢¶
　　向來誦經功德上祈，¶
高眞凝神，合氣會悟，𤣥宗同賴善功證，¶
無上道一切信禮。¶
　　伏以¶
金聲玉振，宣揚¶
天語以云周。口誦心持，恍惚¶
聖眞而相接。塵情消釋，¶
妙理昭明。再炷眞香，䖍誠上啟。¶
<pb:CK-KZ_JY163_01p039b>¶
混元無極妙有高眞，¶
三界十方諸天上聖，¶
垂慈接教伏邪警世帝君。¶
演化監經，祇應無鞅，聖眾仰祈，¶
洞鑒俯納丹誠，(今據某鄕貫奉道弟子某)等，諷誦¶
仙經，以今周竟，竊慮心神散亂，身體穢汚。宣奏乖，宜朝參，失度¶
　　字音舛謬。句讀混淆，故犯誤違。千愆萬過，非憑懺謝。曷獲¶
包荒端冀，¶
洪慈普垂。¶
原宥(某)等，䖍恭志心稱念，¶
<pb:CK-KZ_JY163_01p040a>¶
消愆減罪天尊，¶
飛鸞度世天尊。不可思議功德，¶
帝君聖誥。¶

*** 　　志心皈命禮¶

虛微𤣥奧，靜化幽冥。演無上之𤣥元，消萬劫之罪果。降魔度世，¶
立道超迷。功高上洞之雷司，德庇人天之世界。大慈大化，大願¶
大尊。隱顯萬方，逍遙億國。興天地之體，共日月之照。掌三十六¶
極之仙銜，管七百八界之神冊。立洪洪大志，度億億凡生。最高¶
最上廣化廣仁𤣥𤣥應化功高普度億感大成萬正紫極眞人¶
垂慈接教伏邪警世帝君興行妙道天尊。¶
¶	
<pb:CK-KZ_JY163_01p041a>¶

*** 金玉經原跋¶

粵自大道開天，靈文垂世。史傳柱下𤣥語五千，吏隱漆園巵言¶
十萬。理極三元之奥，文成八會之章。瓊笈銀題太上之靈，以洩¶
丹書綠字重𤣥之祕。攸彰借象筌眞，因文窺要。無非念狂瀾之¶
苦，濟彼慈航。憐永劫之迷，普茲法雨。洵生人之厚幸，實上聖之¶
𢎞仁迺者歧路。旣分流源，愈遠五金八石，徒勞丹竈殘烟，三素¶
九𤣥莫溯，玉京初諦邈矣。靑牛永去，關前紫氣空浮。嗟哉，黃鵠¶
不臨，嶺上白雲誰贈？泉掩英雄之夢，塵埋綺繡之香。薤露有悲，¶
松風無韻。欲脫身於幻化，須銳志於眞修。茲¶

紫極眞人孚佑上帝，憫至道之失傳，救羣迷之胥溺。飛鸞度世，¶
<pb:CK-KZ_JY163_01p041b>¶
搦筆宜人。受¶

命彌羅，天際遙來鶴駕。傳經靈寶人間，永煥龍文。三教而統，一¶
元八編而綜萬派。喝殘春夢，空中散𤣥。圃瓊花拂，淨浮塵眼。底¶
看赤城霞氣，粉碎百般窠臼。雪消半點，吚唔三誦而魔子魂銷。¶
久持而善人慶集，還元閫奧，出世津梁。余也棲志蘧廬，托身泡¶
影。未抱鄴侯之骨，徒擁闕里之衣。僕僕三十年，何當囘首。炎炎¶
方寸地，儘自捫心。暫隨飲啄人間，終擬逍遙物外。於戲蕩蕩，斯¶
世蚩蚩。此氓同在五濁之中，焉知來者欲出三途之難，豈有他¶
哉？心死可以身生，忘機乃能見性。道無可道，是在述者之明。𤣥¶
而又𤣥，總歸作者之聖。同人有志，共證斯言。弟子鏡源薰沐頓¶
<pb:CK-KZ_JY163_01p042a>¶
首跋後。¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY163_01p042b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY163_01p043a>¶

*** 金玉經後跋¶

余庚子秋自晉抵燕聞。¶

呂帝飛鸞度世心切，慕之，凡三謁方許皈依。因有降經來壇之¶
諭。迺於臘月朔，先一日薰沐，叩壇旁舍肅候。約亥初戞然響振，¶
聯擊者三，則是臨壇降經時也。方驚心駴，目端拱靜聽。數聞壇¶
下擲管聲，不移時而五千言立。就響復如初，而飄然去矣。鳴呼，¶
異哉，千載奇覯。又命作後跋，而余亦列其中。故不量鄙陋，敬紀¶
以言曰：『憶昔麟符乘運玉書，生闕里之光。牛背傳經，紫氣映函¶
關之色。風翻貝葉，花撒九天。日照尼珠，光分四野。名雖列爲三¶
教，實則總乎一原。厥後柱下塵生，杏壇草鞠，一棒之微莫悟，三¶
<pb:CK-KZ_JY163_01p043b>¶
粳之妙不傳。善類罔聞，修途漸失。貪心癡志，渾如隨水之花；態¶
色淫聲，一似沾泥之絮。罪山岸積，疇來華頂。尋眠慾海波橫，孰¶
向桃溪問渡。今者幸遇¶

呂帝代天宣化，憫世垂慈。雲中繞黃鶴飛來，天畔駕蒼龍至止。¶
淨壇響振，搦管風生。教統夫三，杖結靑藜之燦；經列爲八，輝籠¶
銀海之花。以太上感應之篇，用昭心鑑。惟忠孝善良是本。爰作¶
指車，誠普度之慈航，而中流之砥柱也。念予皇皇卉載，碌碌無¶
成。悟卻電光石火之微，傷茲蜉死蝣生之幻。欲登覺岸，須脫迷¶
津，露滴金盤萬斛；塵灰濯盡，簫聞瑤嶺，一天雲霧吹開。或剖大¶
道之藩籬，抑鏡𤣥門之寶筏。爲仙爲佛，希聖希賢。上之可證𤣥¶
<pb:CK-KZ_JY163_01p044a>¶
宗，次亦罔虧名教。予思勉矣，眾共敬。旃弟子亹源頓首敬跋。¶
¶	
<pb:CK-KZ_JY163_01p045a>¶

** 　醒心眞經¶

　　開經偈¶
　禍福無因，惟人自取。吉凶休咎，惟天所與。善惡之報，不爽錙¶
　黍。改過自新，天曹奬許。¶

爾時無上仙師雲遊空中，見有黑氣障蔽，紅光潛消。知天下之¶
人，爲善者少，作惡者多。輪迴六道，旋轉四生，未有窮盡。而若輩¶
作惡之人，不知不覺，冥頑不靈，晨鐘報曉，遂起慾心，暮夜不休，¶
無非私意，私慾不絶，惡端日起。不忠於君，不孝於親，不敬於師，¶
不信於友，私其妻子，傷其手足，慢其尊長，薄其親戚，同室操戈，¶
負恩反噬，殘忍殺命，昏劣蔑理，倚勢凌弱，結黨暴寡，造計害人，¶
<pb:CK-KZ_JY163_01p045b>¶
唆訟漁利，縱役縱僕，殃民肆虐，機械變詐，作爲不法，欺謀孤嫠，¶
侮弄老穉，取不義之財，淫非巳之色，奪人之產，坑人之貲，擠人¶
之危，困人之窮，壞人之名，敗人之功，阻人之善，抑人之才，傾人¶
爵位，損人財物，破人姻親，間人骨肉，搆人爭鬬，誣人過失，談人¶
閨閫，辱人婦女，謗人伎術，截人生路，發人陰事，負人重托，背約¶
違誓，翻雲覆雨，誘人爲非，助人作惡，好人所惡，惡人所好，言不¶
忠信，行不端正，曲直違心，毁譽隨意，訕謗聖賢，褻凟神明，仇敵¶
正人，狎昵匪類，身居下流，甘爲汙賤，玷辱祖先，貽憂父母，行險¶
徼倖，苟免無恥，貪得無厭，知過不改，怙終遂非，聞諫加怒，躭樂¶
賭博，迷戀花柳，好勇鬬狠，酗酒詈罵，聚談穢䙝，妄興劇戲，耗難¶
<pb:CK-KZ_JY163_01p046a>¶
得財，作無益事，不惜物力，不重五穀，殘毁經書，𢱍棄字紙，居不¶
學業，動不循禮，知德不酬，忘本不憶，敗廢祖產，暴露亡柩，臨喪¶
不愼，致祭不誠，制中生子，亡忌舉樂，居室不和，教子不嚴，待下¶
不恕，撫幼不慈，治家無法，貽謀不善，嫁娶不時，致生淫佚，分撥¶
不均，致生爭鬬，奢儉違宜，事失體制，當爲不爲，營求分外，見富¶
妄圖，見貴艷慕，失足不悟，濡首不止，飾貌盜名，違道干譽，喪已¶
徇人，矯情絶物，觀理不淸，聽言不察，知人不明，交友不擇，接待¶
不恭，出語不謹，處分不當，當局不愼，小忿不懲，遠患不慮，立志¶
不高，居心不一，古訓不遵，師傳不習，省過不勤，檢身不力，負慚¶
大廷，獨欺暗室。種種過惡，不可枚舉。又見縉紳大夫，則患得患¶
<pb:CK-KZ_JY163_01p046b>¶
失，逢迎固寵，賄賂公行，治安莫講，不憂國事，不念民瘼，損下益¶
上，酷刑濫罰，聚斂有才，聽訟無術，見利不興，見害不革，好爵是¶
縻，實曠厥職。文人學士則荒廢經傳，奔競功名，矜才炫能，誇已¶
忌人；又或造作淫書，蠱惑士女，揑成野史，淆亂是非，流害無窮，¶
作孽莫大。庸夫俗子則胸無點墨，目不識丁；輒冠儒冠服儒服，¶
徒思蠅營狗苟，不知返本窮源；稍得寸進，面貌昻然，＝:d:蔑視小民，¶
傲睨先輩；遇單寒則掉頭不顧，見顯達則搖尾乞憐；刻剝窮人，¶
錙銖必較，守財慳吝，見義不爲，不度才，不量力；强不知以爲知，¶
假不能以爲能；附會斯文，胡謅滿紙，見人著作，妄肆譏評，區區¶
斗筲，言之可恥。少年子弟則製美而衣，擇腴而食，悠忽終年，嬉¶
<pb:CK-KZ_JY163_01p047a>¶
遊竟日，不知稼穡艱難，不念寸陰堪惜，老大無成，傷嗟何及。農¶
工商賈則漲五穀以入市，雜贗物以取利，貴物賤買，低貨高賣，¶
價不隨値，錢不卽給，秤戥斗尺，不公不平，出輕入重，出小入大，¶
欺謾愚穉，凌壓孱弱，造作不固，効力不勤，暗設魘魅，浪費工料，¶
損人損物，天之所怒。藝術九流則學業未精，便思行世，輕視死¶
生，妄談禍福；小則傷人財，誤人事，大則隕人命，絶人祀；豈惟人¶
怨，且有天刑。吏胥隸役則婪贜作弊，舞文弄法，增減事情，出入¶
人罪，縱奸陷善，罔上行私，錢糧恣其侵漁，詞訟任其起滅，炙詐¶
編氓，凌辱士子。此等之人，永墮地獄，仙佛不度。厮養奴僕則食¶
人之食，不思忠人之事；居人之宅，不知感人之恩；當面趨承，背¶
<pb:CK-KZ_JY163_01p047b>¶
後訕笑，明中効力，暗裏侵財，心不安於貧家，禮每失於孱主，旣¶
已委身奉事，又復蓄念他圖。犬馬不如，神人共憤。婦人女子則¶
性本陰柔，見多偏隘，每爲乾餱啟釁，常因長舌興殃。非無禮於¶
舅姑，卽失和於妯娌，非苛虐其子婦，卽妒嫉其媵妾，傾女君以¶
邀寵，凌夫子而自專，骨肉成仇，親姻不睦，罔知四德，寍曉三從，¶
至有帷薄不修，淫奔可醜，旣玷本宗，又辱夫族。決江河之水難¶
洗其羞，迴日月之光不照其穢。更有身爲牙媪，口習誑言，誤人¶
婚姻，將拙配巧，誘人子女，掠良爲賤，喜爲引線之針，最壞名閨¶
之節。一淪地獄，永失人身。僧尼道士則不解經典，不守戒律，淫¶
慾未絶，葷酒莫除，借端化財，實圖餔啜，勸人禮懺，徒爲金錢，方¶
<pb:CK-KZ_JY163_01p048a>¶
便不聞，慈悲安在？建醮則天神絶響，作會則男女混雜；何曾見¶
性明心，未見葆精煉炁。勞逾白屋，濁倍紅塵。孽豈易消，罪應加¶
等。是諸人等，所作過惡，習與性成，毫不自悔。所以黑氣凝結，聚¶
而不散。昏昏然如霧障天，逐逐然如魔附物。自古及今，茫茫苦¶
海，無時得度。而若輩漠然安之，羣然趨之，陷溺日深，可爲隕涕。¶
若夫爲善之家，百不得一。或資生無產，不能自振；或同志無人，¶
不知自奮；或阻於時勢，廢焉不前；或抑於流俗，喪其所守；或勉¶
强爲善，而志實不堅；或中心向善，而力有不足；或一時從善，不¶
能淑其終身；或一已好善，不能化其眷屬；或始念甚誠，中道改¶
轍；或力行不怠，偶爾蕩心；或功夫未到，妄想非分；或造詣將深，¶
<pb:CK-KZ_JY163_01p048b>¶
忽求效驗。如是爲善，卽爲人惡根苖。所以善氣上達，方起卽伏。¶
無上仙師，雖復憐憫，無可奈何，可勝浩歎。今爾等若欲消除黑¶
氣，大放紅光，須聽偈言：香火何時滅，滅了又重然，人於大海中，¶
百千億萬年，生老病死苦，終身被牽纒，因緣念上起，念上起因¶
緣，夢覺卽無夢，泡影亦虛懸，電光石火中，埋没許英賢，那見杰¶
出者，不是活神仙。偈畢。願爾等大眾，生生世世，在在處處，永不¶
起貪得心，瞋怨心，殺傷陷害心，忤逆凌犯心，奸淫偷竊心，占奪¶
爭鬬心，欺蔑侮弄心，奸詐誆騙心，嫉妒毁謗心，諂媚趨附心，驕¶
矜傲慢心，慳吝苟簡心，奢靡逸樂心，妄想分外心，求謀鑽剌心，¶
眷戀富貴心，憂愁貧賤心，計較得喪心，分別爾我心，炫耀名譽¶
<pb:CK-KZ_JY163_01p049a>¶
心，遮蓋過失心，瞞昧自欺心，膠執自是心，疑惑猶豫心，懊悔改¶
變心，畏難退縮心，安逸自在心，苟且小就心，責效旦夕心。如是¶
等心，各各猛省，務使方寸之中，空空洞洞一物不交，一私不受。¶
如皓月當空，萬境澄徹；如明鏡照人，鬚眉畢現；更如慧劍在身，¶
可以水斷蛟龍陸，剸犀象。斯爲夢醒，不在大夢。又常起怖懼心，¶
慙愧心，歡喜心，決斷心，勇猛精進心，堅固耐久心。凡此等心，須¶
以大智慧照之，大精神赴之，大力量任之，斯能無微不燭，無堅¶
不破，無難不成。身混塵俗，志氣淸明，與天地合其撰，與鬼神合¶
其德。何有於仙，何有於凡；何凡之非仙，何仙之非天。道化一理，¶
天人一家，黑氣消滅，紅光燭天。是謂大醒，永不入夢。夫其有黑¶
<pb:CK-KZ_JY163_01p049b>¶
氣紅光者，何以故？人之有身，如天地之有五行。五行別爲五色，¶
五色之中，紅爲暢滿，黑爲滯塞。人之心一於惡，則胸中壅塞不¶
能流通，故生黑氣。一於善則仰不愧天，俯不怍人，胸懷浩蕩，暢¶
美快足，故生紅光。夫人之良心，未盡滅絶，雖在奸惡，言及善事，¶
亦必面從。其面從者，由其善根未泯。其終爲不善者，由其習惡¶
旣久，心靈蔽塞，不知爲善之樂，不知爲不善之害。謂天地鬼神，¶
於我無見，於我無聞。夫天地鬼神，豈眞無見，豈眞無聞？人自不¶
見，人自不聞，昏昏冥冥，恣其所爲。詎知天地鬼神，默伺微窺。洞¶
若觀火，善不可掩，惡不可藏，殃慶殊途，報應如響，自古及今，未¶
之或爽。《易》曰：『積善之家，必有餘慶；積不善之家，必有餘殃。』所謂¶
<pb:CK-KZ_JY163_01p050a>¶
積者，或以月計，或以𡻕計，或以世計。蓋非一朝一夕之故，其所¶
由來者漸也。積其善，可以一世，可以十世，可以百世，可以千萬¶
世，可以無有盡世。積其惡輕，或可以二世；重則不能一世。吾觀¶
普天之下，有積德礪行，半生轗軻，時至事起，一朝榮顯者；又有¶
簞瓢樂道，終身窮餓，百年之後，究與蘭蕙齊芳，日月爭光者；又¶
有盡瘁事國，殺身成仁，名旣留於身後，福亦降於子孫，報或顯¶
於來世，祿必享於天曹者；又有富貴之家，偶行不義，福消孽積，¶
罰及後人者；又有衣冠之子，未聞大道，身多疵病，受累無窮者；¶
又有蚩蚩之輩，不知三尺，敢作非爲，輒罹法網者；又有凶暴之¶
徒，橫行無忌，罪惡貫盈，身家破壞者；是非天道不齊，皆由其家¶
<pb:CK-KZ_JY163_01p050b>¶
積善積不善。自所召致，不足疑怪。蓋天道人事，默相符合，不爽¶
毫髮。亘古如斯，於今爲烈。智者知而信之，則可以寡過，可以致¶
祥；愚者不信，則禍不旋踵。人苟欲除殃積慶，務須遵守吾教，大¶
醒自心，勿許一念游移，勿許一時間斷。久久自然黑氣全消，紅¶
光繚繞。不獨一身榮昌，子孫亦獲吉慶不獨。一家康泰，一里盡¶
得消殃。但吾教𤣥𤣥，𤣥之又𤣥，識得𤣥𤣥，神仙有傳，不識𤣥𤣥，¶
徒事談𤣥，謂之瀆仙，罪亦彌天，謹守吾法，愼毋畧焉。愚䝉比比，¶
願爾先覺，更以覺世，功亦齊仙。面是背非，報應必顯。尙其勉旃，¶
大眾寂靜。諦聽偈言，道德無終亦無始，善則福臻惡禍至，若能¶
滌慮并洗心，從前作孽皆堪恕。我今大開方便門，願引愚䝉同¶
<pb:CK-KZ_JY163_01p051a>¶
入道。勿謂不覺與不知，天曹日日關心竅。¶

*** 呂帝親示奉行規條果報¶

一凡讀是經者，務於每日淸晨，盥潄焚香，洗心滌慮，志誠朗誦¶
　此經一遍。然後料理諸事，不得束置高閣。¶

一持誦之後，務須潛心玩味，身體力行，每夜省察一日所爲，有¶
　何罪惡。久久行之，自然功多過少，慶集殃消。不得口誦身違，¶
　虛應故事。¶

一是經爲救人度世之經，有能刻板流傳者，自身榮昌，子孫吉¶
　慶；有能刷印廣施者，救諸苦厄凡事如心；有能奉行不倦，有¶
　功無過者，不論人等，卽成仙佛；有閉藏毁謗，見不奉行者，殃¶
<pb:CK-KZ_JY163_01p051b>¶
　及一身，禍流後代。愼之愼之。¶

　以上三條，係¶

呂帝親示讀者，務觸目警心，依教奉行，勿徒作文字看過，有辜¶
　聖訓。¶
¶	
<pb:CK-KZ_JY163_01p052a>¶

* 五經合編後跋¶

聿予皈依至道，垂三十年。每思勉行一切善事，流通一切善典。¶
以爲持躬治心之本，懴除往愆之助。於仙佛結良因，於人世作¶
法施；綦要務也。我¶

孚佑上帝，慈悲無量，普度羣迷。凡全書所載一切經訓，廣大精¶
微，久已佈行海內。而浙本、楚本間多舛訛。予思共釐正，惜尙無¶
緣。茲偕同人，重訂全書正宗集成。快讀數過，如握奇珍。顧每卷¶
多有序跋。而茲《五經合編》，共囑予附筆，簡末是冊也。心爲始，功¶
用以度人證聖。至得金玉還丹，總不外醒心一大法門，爲要歸¶
焉旨哉。言乎此，與儒宗精一執中之心傳，大士摩訶般若之心¶
<pb:CK-KZ_JY163_01p052b>¶
經，同一心法也。予弟阿照曩曾刻《醒心經》單行之，以爲修心者¶
勸。夫醒者，覺也。此合編也，始終一醒心法，始終一覺世法也。是¶
宜昭然與《覺世經》《陰隲文》，並垂萬古者也。予爰於是冊，敬跋數¶
語，以誌初願之成，並以報吾之同心而修心者。弟子大器熏沐¶
敬跋。¶
¶	
