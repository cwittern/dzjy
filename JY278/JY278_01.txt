#-*- mode: org; -*-
#+DATE: 2012-11-16 14:43:14
#+TITLE:十戒功過格 Shijie Gongguo Ge
#+PROPERTY: BASEEDITION YP
#+PROPERTY: EXPORT_ID JY278
#+PROPERTY: WITNESS CK-KZ JYE
#+PROPERTY: JUAN 1
#<md:CK-KZ_JY278_01p001a>¶
<pb:YP-C_JY278_26zhangji-03-0004a>¶
* 功過格題詞¶
學道乃身心性命之事也顧身心之垢不除則性命之光難現¶
此功過之所以宜亟講也我¶
孚佑帝師以功過垂訓於世者人間傳有多本原不僅此兩帙¶
近百餘年來以七覺開闡妙道又總以傅戒爲先務葢以戒卽¶
功之本過之防也吾覺源之開啟也時爲最後而覺源之排列¶
也近巳居首予忝膺值壇之任惟殷殷以功過勉勵諸子葢深¶
知功爲道之梯航而過爲丹之蟊賊也此書妙以十戒定功過¶
復妙以三業定功過其旨精而嚴其義密而賅其權衡品隲確¶
鑿的當而人無遁情事無匿影一予一奪春秋法也學者日置¶
#<md:CK-KZ_JY278_01p001b>¶
<pb:YP-C_JY278_26zhangji-03-0004b>¶
一冊於座右而實心綜覈之則已不啻十目之視十手之指矣¶
其有裨於身心性命者豈淺鮮哉宏教弟子柳守元薰沐題詞¶
¶
