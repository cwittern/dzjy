#-*- mode: org; -*-
#+EXPORT_ID: JY278
#+TITLE:十戒功過格 Shijie Gongguo Ge
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 02
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JY278_02p001a>¶
* 十戒功過格序¶
身口有一定之是非，意念無一定之善惡。以有定者定無定者，¶
則有定者亦歸於無定；以無定者定有定者，則無定者亦歸於¶
有定。是則意念可以該身口，而身口必不能該意念也。陽律多¶
論跡所以甚疎，陰律惟論心所以甚密。但知治身口之惡，而不¶
知治意念之惡，逐末忘本，陽雖爲君子，而陰實爲小人。譬之瓶¶
花，香色皆備，而根本實無，何由結果哉？故求福報者必修實行。¶
欲修實行者，必起實心。欲起實心者，必袪妄念。而欲起實心袪¶
妄念，必考核於陰律。知陰律之重輕，然後知立心之誠僞。知立¶
心之誠僞，然後知功行之虛實。知功行之虛實，然後知福報之¶
<pb:CK-KZ_JY278_02p001b>¶
有憑無憑。嗚呼，陰律之傳，世人茫昧，往往引罪爲功，指輕爲重，¶
卒至所求不遂，反疑天道之果。無知也，亦大可哀矣。夫所謂陰¶
律者，合三爲一以定果報者也。三者何？身業、語業、意業是也。一¶
者何心是也。合身口意之善惡，而以一心之誠僞，爲之權衡。事¶
有千條，例成萬變，固不可以輕言。然而輕重較量，要不外於三¶
等九則而已。析而言之，東岳掌鉄律以治鬼。鬼業惟惡，惡業之¶
中例分三等以定三途，而每途之中又分三等，每等之中復分¶
九則，九而九之共有八十一差等。上清掌玉律以治仙。仙業惟¶
善，善業之中亦分三等以定三界，而每界之中又分三等，每等¶
之中復分九則，九而九之亦有八十一差等。雷府掌金律以治¶
<pb:CK-KZ_JY278_02p002a>¶
人。人之業善惡相參，善惡之中各分九則，九與九對較，復定九¶
則以成九果。九果者貴、賤、富、貧、壽夭、多男、孤獨、平等是也。九果¶
之中各有九錯，復有九差，差與錯之九九相因，單複輾轉，萬變¶
不齊矣。統而言之，上等天道，下等鬼道，中等人道。三等之外，別¶
無他歧。總以一心之善惡，爲之升降，爲之分別，此陰律之大概¶
也。黃暢膴因余降乩，有人世又豈能容得十惡，一語隨作福報，¶
懺法痛悔十惡之非，心增修十善之正行。懺法旣已行世，復與¶
吳海若輯錄十戒過功格式，以爲持行之準例。分三等九則，列¶
有九十三門，條開千有餘，款法綦密矣。余嘉其志，且喜其規模，¶
大有合於陰律也。余復降乩爲之定其陰律之重輕，補其條例¶
<pb:CK-KZ_JY278_02p002b>¶
之缺漏，使與鉄律金律玉律同條共貫，畧無毫忽之差焉。書成¶
顏之曰：『行覈。』謂是一切人鬼仙凡之行，皆可於兹考核也。持行¶
之法，必先對佛求哀懺悔宿業，然後依律增修一切善行，脫有¶
過誤以功折除。餘善積累，自一而十，自十而百，自百而千，千功¶
旣立，可爲下等善果。從前種種罪障，俱可消除。更得精進，自千¶
而萬，萬功成就，可爲中等善果。富貴福壽等報俱可希冀。若復¶
不倦，精進有加，自萬而億，必得生天，更能皈依三寶念佛參禪，¶
緣覺聲聞菩薩諸乘，皆得成就。嗟哉，懋哉，嗟哉，欽哉，陰律者天¶
律也，上天之所寶也。一旦洩於人間，斯人之大幸也，抑亦斯人¶
之大危也。信而修持福極人天，有頂果成菩薩聲聞，何幸如之。¶
<pb:CK-KZ_JY278_02p003a>¶
若不尊信，輕狎之，殘穢之其得禍亦不輕。葢以是書所在，多有¶
鬼神護持，末世人心信根淺薄，必有因是書而得罪於鬼神者，¶
豈不大可危哉？吾願斯人，各幸其所幸，而不蹈其所危。予亦可¶
以宣洩之，盡吿無罪於天人也。是則予之大幸也夫。純陽子書¶
¶	
