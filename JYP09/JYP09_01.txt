#-*- mode: org; -*-
#+EXPORT_ID: JYP09
#+TITLE:
#+WITNESS: CK-KZ JYE
#+BASEEDITION: YP
#+SEC: 01
<pb:CK-KZ_JYP09_01p007a>¶
世宗憲皇帝御選大慈圓通禪仙紫陽眞人張平叔語錄序(道)¶
紫陽眞人作悟眞篇以明𤣥門秘要復作頌偈等三十二篇一¶
一從性地演出西來最上一乘之妙旨自敘云此無爲妙覺之¶
至道也標爲外集夫外之云者眞人豈以𤣥門爲内而以宗門¶
爲外哉審如是眞人止應事𤣥教又何必旁及於宗說且又何¶
謂此爲最上豈非以其超乎三界眞一不立故爲悟眞之外也¶
歟眞人云世人根性迷鈍執其有身惡死悅生卒難了悟黃老¶
悲其貪著乃以修身之術順其所欲漸次導之觀乎斯言則長¶
生不死雖經八萬劫究是楊葉止啼非爲了義信矣若此事雖¶
超三界之外仍不離乎一毛孔之中特以不自了證則非人所¶
<pb:CK-KZ_JYP09_01p007b>¶
可代學者將箇無義味語放在八識田中奮起根本無明發大¶
疑情猛利無間縱喪身失命亦不放捨久之久之人法空心境¶
寂能所亡情識盡幷此無義味語一時忘卻當下百雜粉碎覿¶
體眞純此從上古德所爲決不相賺者眞人以華池神水温養¶
子珠眞三界於一身之後能以金丹作無義味語用忽地翻身¶
一擲抹過太虛脫體無依隨處自在仙俊哉大丈夫也篇中言¶
句眞證了澈直指妙圓卽禪門古德中如此自利利他不可思¶
議者猶爲希有如彈師薛道光皆皈依爲弟子不亦宜乎刋示¶
來今使學𤣥門者知有眞宗學宗門者知惟此一事實餘二卽¶
非眞焉是爲序¶
<pb:CK-KZ_JYP09_01p008a>¶
雍正十一年癸丑七月朔日御筆¶
¶	
