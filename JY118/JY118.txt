#-*- mode: org; -*-
#+EXPORT_ID: JY118
#+TITLE:黃帝陰符經 Huangdi Yinfu Jing
#+WITNESS: CK-KZ JYE
#+BASEEDITION: YP
<pb:CK-KZ_JY118_01p060a>¶

* 黃帝陰符經¶
　　　　　　　　　　　　　　　　　　蒼厓氏注¶

　一陰一陽之謂道得其全者曰純陽返其根者惟陰符¶

** 觀天之道執天之行盡矣¶

　天之爲道上下周涵精微藴發其行四時有序寒暑不乖萬¶
　事萬物寜越於是¶

** 天有五賊見之者昌¶

　渾淪已界陰陽陰陽卽具五行賊者相盜之義其功最神知¶
　而善用寜有不昌¶

** 五賊在心施行於天宇宙在乎手萬化生乎身¶
<pb:CK-KZ_JY118_01p060b>¶

　根本於無形而施行極於造化宇宙由我轉萬化由我用矣¶

** 天性人也人心機也立天之道以定人也¶

　性不可滅機不可失機不失而人心聖矣人心聖而天性不¶
　可滅矣以聖人而盡天亦天也亦人也¶

** 天發殺機移星易㝛¶

　殺而生之此機之正也若殺而殺焉天地人之病也移星易¶
　㝛天發殺機而天賴人以成矣此天丹也¶

** 地發殺機龍蛇起陸¶

　龍蛇不能濳伏而地發殺機地賴人以成矣　此地丹也爐¶
　鼎鉛汞沉者昇昇者沉起陸爲昇也¶
<pb:CK-KZ_JY118_01p061a>¶

** 人發殺機天地反覆¶

　運一心之機遂分否泰天地反覆之象也人賴天以成矣¶
　此人丹也金爲水母而隱於水金炁上交能伐木榮木爲火¶
　母而藏於火木液下降以發金華陰陽交互反覆道也¶

** 天人合發萬化定基¶

　人能有功於天地然必以天合人而後萬化藉以定基¶

** 性有巧拙可以伏藏¶

　性有巧拙巧者固宜伏藏則巧者益巧拙者尤須伏藏則拙¶
　者不拙　此地丹合朔并沐浴象也¶

** 九竅之邪在乎三要可以動靜¶
<pb:CK-KZ_JY118_01p061b>¶

　九竅之邪克治三要則動不擾靜不昏矣　此人丹火候也¶

** 火生於木禍發必尅姦生於國時動必潰¶

　木能養人火生則焚國能治人奸生則潰方其得用庇之覆¶
　之及差毫忽尅矣潰矣　此火候必須沐浴也¶

** 知之修鍊謂之聖人天生天殺道之理也¶

　惟聖人知之故能修鍊卽生天殺天默藏之道中之條理本¶
　如是也¶

** 萬物人之盜¶

　人知萬物紛紜莫不取之爲日用而不知人之生死皆因萬¶
　物之氣機以生之死之而萬物實人之盜　此地丹相盜之¶
<pb:CK-KZ_JY118_01p062a>¶
　理¶

** 人萬物之盜¶

　人事勞攘萬物因之以成敗人見萬物之生死而不知皆人¶
　之氣機生之死之而人實萬物之盜　此人丹相盜之理¶

** 三盜旣宜三才旣安故曰食其時百骸理動其機萬化安¶

　天地人物相資爲盜旣宜旣安在於聖人知時知機以用之¶
　則能盜之而不爲所盜矣　此總言三丹之妙¶

** 人知其神之神不知不神之所以神¶

　變化之後神妙不測無爲之先淡焉若忘蕩乎難名　言時¶
　至神化不可躁妄以求神異須識所以神者在於不神耳¶
<pb:CK-KZ_JY118_01p062b>¶

** 日月有數小大有定聖功生焉神明出焉¶

　積之以日月界之以小大聖功無爲神明自見日月卽藥物¶
　也小大卽鼎器也聖功神明卽火候也¶

** 其盜機也天下莫能見莫能知君子得之固躬小人得之輕命¶

　相盜之機甚密誰得見知君子深造以保厥躬小人易視而¶
　喪其命¶

** 瞽者善聽聾者善視絶利一源用師十倍三返晝夜用師萬倍¶

　瞽者善聽聾者善視用志不分庶幾有成任利則絶源絶利¶
　以一源其利方普晝夜之功至於三返則如用師萬倍也¶
　無牽引之失其志方純無纖微之間其功方密申言人丹地¶
<pb:CK-KZ_JY118_01p063a>¶
　丹攢簇之法¶

** 心生於物死於物機在目¶

　心爲物誘目爲心標其機甚捷生死由之¶

** 天之無恩而大恩生迅雷烈風莫不蠢然¶

　天不示人以恩而恩无不及在無相之先¶

** 至樂性餘至靜性廉¶

　至樂者無所不樂也性餘者自得之也至靜者無所不靜也¶
　性廉者不踰矩也¶

** 天之至私用之至公禽之制在炁¶

　天機嘿運人不得測似乎至私渾元之氣充塞上下無物不¶
<pb:CK-KZ_JY118_01p063b>¶
　與又極至公卽禽鳥飛騰亦以翼動其氣故耳　此形容採¶
　藥升鍊契云二用無爻位周流行六虛往來旣不定上下亦¶
　無常¶

** 生者死之根死者生之根恩生於害害生於恩¶

　生中有死之根死中有生之根毋因害而昧恩毋恃恩以忘¶
　害　此還丹也有循環義卽子午卯酉也¶

** 愚人以天地文理聖我以時物文理哲人以愚虞聖我以不愚¶
虞聖人以奇期聖我以不奇期聖故曰沉水入火自取滅亡¶

　天地文理外象森羅内有所以然之理若拘外象抑何愚耶¶
　時序勿失物理勿昧變易中有不易悟此文理而哲矣聖固¶
<pb:CK-KZ_JY118_01p064a>¶
　若愚豈可以虞聖聖固有奇豈可以期聖道在不愚不奇則¶
　凡不避水火之難測而沉之入之滅亡之禍自取之矣　愚¶
　人但拘文執理以修鍊不知時有推移物有更易功未純不¶
　可以愚虞功有騐不可以奇期要知水火之用不在水火之¶
　跡也¶

** 自然之道靜故天地萬物生¶

　自然之道無形無象主宰其中天地萬物之有形象者俱藉¶
　以轉矣　此以無制有器用者空也¶

** 天地之道浸故陰陽勝¶

　浸者由漸以進勝者迭爲消長冬至之復夏至之姤浸也相¶
<pb:CK-KZ_JY118_01p064b>¶
　勝也　此九轉遞禪之道也¶

** 陰陽相推而變化順矣¶

　爕理陰陽知常達變民安物阜矣　此九轉大還丹變化時¶
　也¶

** 是故聖人知自然之道不可違因而制之至靜之道律厯所不¶
能契爰有奇器是生萬象八卦甲子神機鬼藏陰陽相勝之術¶
昭昭乎進於象矣¶

　聖人法自然之道以制事物一本至靜卽律厯最微未克擬¶
　其妙矣　聖人知宇宙在手萬化生身性可復天命由人立¶
　因奇器以煉丹觀萬象爲變化準八卦爲火候以甲子爲始¶
<pb:CK-KZ_JY118_01p065a>¶
　初無心之術鬼神莫逃負陰而昇抱陽而降相吞相啖相殺¶
　相生昭昭之理確乎可遵矣¶
<pb:CK-KZ_JY118_01p065b>¶
¶	
