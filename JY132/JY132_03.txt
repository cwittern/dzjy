#-*- mode: org; -*-
#+TITLE: 南華真經註疏
#+DATE: 2011-05-31 16:19:54
#+PROPERTY: kxid KX133
#+PROPERTY: title 南華真經註疏
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0745
#+PROPERTY: id JY132
#+PROPERTY: JUAN 0
#+PROPERTY: JUAN 005
#+PROPERTY: JUAN 005
<pb:CK-KZ_JY132_03p001a>¶
@fw重刋道藏輯要¶
　
* 南華眞經¶
@by周莊周著　　　　　　　　　@by河　南　郭　象　注¶
　　　　　　　　　　　　　@by唐西華法師成玄英疏¶
** 內篇¶
*** 人間世第四(與人羣者不得離人然人間之變故世世異宜唯無心而不自用者爲能隨變所適而不¶
　　荷其累也)¶
顔回見仲尼請行¶
　疏姓顔名回字子淵魯人也孔子三千門人之中總四科入¶
　室弟子也仲尼者姓孔名丘字仲尼亦魯人殷湯之後生衰¶
<pb:CK-KZ_JY132_03p001b>¶
　周之世有聖德卽顔回之師也其根由事迹徧在儒史今既¶
　解釋莊子意在玄虛故不復委碎載之耳然人間事緒糺紛¶
　實難接物利他理在不易故寄顔孔以顯化導之方託此聖¶
　賢以明心齋之術也孔聖顔賢耳¶
曰奚之¶
　疏奚何也之適也質問顔回欲往何處耳¶
曰將之衛¶
　疏衛卽殷紂之都又是康叔之封今汲郡衛州是也此則顔¶
　答孔問欲行之所也¶
曰奚爲焉¶
<pb:CK-KZ_JY132_03p002a>¶
　疏欲往衛國何所云爲重責顔生行李意謂矣¶
曰回聞衛君其年壯其行獨¶
　注不與民同欲也¶
　疏衛君卽靈公之子蒯聵也荒淫昏亂縱情無道其年少壯¶
　而威猛可畏獨行凶暴而不順物心顔子述己所聞以答尼¶
　父¶
輕用其國¶
　注夫君人者動必乘人一怒則伏尸流血一喜則軒冕塞路¶
故君人者之用國不可輕也¶
　疏夫民爲邦本本固則邦寧不能愛重黎元方欲輕蔑其用¶
<pb:CK-KZ_JY132_03p002b>¶
　欲不顚覆其可得乎¶
而不見其過¶
　注莫敢諫也¶
　疏强足以拒諫辯足以飾非故百固五懼而吞聲有過而無¶
　敢諫者也¶
輕用民死¶
　注輕用之於死地¶
　疏不凝動靜泰然自安乃輕用國民投諸死地矣¶
死者以國量乎澤若蕉¶
　注舉國而輸之死地不可稱數視之若草芥也¶
<pb:CK-KZ_JY132_03p003a>¶
　疏蕉草芥也或征戰屢興或賦稅煩重而死者其數極多語¶
　其多少以國爲量若舉爲數造次難悉縱恣一身不恤百姓¶
　視於國民如藪澤之中草芥者也¶
民其無如矣¶
　注無所依歸¶
　疏君上無道臣子飢荒非但無可奈何亦乃無所歸往也¶
回嘗聞之夫子曰治國去之亂國就之醫門多疾願以所聞思¶
其則庶幾其國有瘳乎¶
　疏庶冀也幾近也瘳愈也治邦寧謐不假匡扶亂國孤危應¶
　須相諫顔生今將化衛是以述昔所聞思其禀受法言冀其¶
<pb:CK-KZ_JY132_03p003b>¶
　近於善道譬彼醫門多能救疾方玆賢士必能拯難荒淫之¶
　病庶其瘳愈者也¶
仲尼曰譆若殆往而刑耳¶
　注其道不足以救彼患¶
　疏譆怪笑聲也若汝也殆近也孔子哂其術淺禾足化他汝¶
　若往於衛必遭刑戮者也¶
夫道不欲雜¶
　注宜正得其人¶
雜則多多則擾擾則憂憂而不救¶
　注若夫不得其人則雖百醫守病適足致疑而不能一愈也¶
<pb:CK-KZ_JY132_03p004a>¶
　疏夫靈通之道唯在純粹必其宣雜則事緒繁多事多則心¶
　中擾亂心中擾亂則憂患斯起藥病既乖彼此俱困己尚不¶
　立焉能救物哉¶
古之至人先存諸己而後存諸人¶
　注有其具然後可以接物也¶
　疏諸於也存立也古昔至德之人虛懷而遊世間必先安立¶
　巳道然後拯救他人未有己身不存而能接物者也援引古¶
　人以爲鑒誡¶
所存於己者未定何暇至於暴人之所行¶
　注不虛心以應物而役思以犯難故知其所存於己者未定¶
<pb:CK-KZ_JY132_03p004b>¶
　也夫唯外其知以養眞寄妙當於群才功名歸物而患慮遠¶
　身然後可以至於暴人之所行也¶
　疏夫唯虛心以應務忘智以養眞寄當於羣才歸功於萬物¶
　者方可處涉人間逗機行化也今顔回存立己身猶未安定¶
　是非喜怒勃戰胸中有何庸暇輙至於衛欲諫暴君此行未¶
　可也¶
且若亦知夫德之所蕩而知之所爲出乎哉德蕩乎名知出乎¶
爭¶
　注德之所以流蕩者矜名故也知之所以橫出者爭善故也¶
　雖復桀跖其所矜惜無非善名也¶
<pb:CK-KZ_JY132_03p005a>¶
　疏汝頗知德蕩智出所由乎哉夫德之所以流蕩喪眞爲矜¶
　名故也智之所以橫出逾分者爭善故也夫惟善惡兩忘名¶
　實雙遣者故能萬德不蕩至智不出者也¶
名也者相軋也知也者爭之器也二者凶器非所以盡行也¶
　注夫名智者世之所用也而名起則相軋知用則爭興故遣¶
　名知而後行可盡也¶
　疏軋傷也夫矜名則更相毁損顯智則爭競路興故二者並¶
　凶禍之器盡不可行於世¶
且德厚信矼未達人氣名聞不爭未達人心¶
　疏矼確實也假且道德純厚信行確實芳名令聞不與物爭¶
<pb:CK-KZ_JY132_03p005b>¶
　而衛君素性頑愚凶悖少鑒既未達顔回之意氣豈識匡扶¶
　之心乎¶
而彊以仁義繩墨之言術暴人之前者是以人惡有其美也¶
　注夫投人夜光鮮不按劍者未達故也今回之德信與其不¶
　爭之名彼所未達也而彊以仁義準繩於彼彼將謂回欲毁¶
　人以自成也是故至人不役志以經世而虛心以應物誠信¶
　著於天地不爭暢於萬物然後萬物歸懷天地不逆故德音¶
　發而天下響會景行彰而六合俱應而後始以經寒暑涉治¶
　亂而不與逆鱗迕也¶
　疏繩墨之言卽五德聖智也內之德性衛君未達而强用仁¶
<pb:CK-KZ_JY132_03p006a>¶
　義之術行於暴人之前所述先王美言必遭衛君憎惡故不¶
　可也¶
命之曰菑人菑人者人必反菑之¶
　注適不信受則謂與己爭名而反害之¶
　疏命名也衛侯不達汝心謂汝菑害於己既遭疑貳必被反¶
　菑故也¶
若殆爲人菑夫且苟爲悅賢而惡不肖惡用而求有以異¶
　注苟能悅賢惡愚聞義而服便爲明君也苟爲明君則不爲¶
　無賢臣汝往亦不足復奇如其不爾往必受害故以有心而¶
　往無往而可無心而應其慶自來則無往而不可也¶
<pb:CK-KZ_JY132_03p006b>¶
　疏殆近也夫歎也汝若往衛必近危亡爲暴人所菑害深可¶
　歎也且衛侯苟能悅愛賢人憎惡不肖故當朝多君子屏黜¶
　小人已有忠臣何求於汝至於彼亦何異彼人既與無異去¶
　便無益¶
若唯無詔王公必將乘人而鬭其捷¶
　注汝唯有寂然不言耳言則王公必乘人以君人之勢而角¶
　其捷辯以距諫飾非也¶
　疏詔言也王公衛侯也汝若至衛唯當默爾不言若有箴規¶
　必遭戮辱且衛侯恃千乘之勢用五等之威飾非拒諫鬭其¶
　捷辯汝既恐怖何暇匡扶也¶
<pb:CK-KZ_JY132_03p007a>¶
而目將熒之¶
　注其言辯捷使人眼眩也¶
　疏熒眩也衛侯雖荒淫暴虐而甚俊辯聰明加恃人君之威¶
　陵藉忠諫之士故顔回心生惶怖眼目眩惑者也¶
而色將平之¶
　注不能復自異於彼也¶
　疏縱有諫心不敢顯異顔色靡順與彼和平¶
口將營之¶
　注自救解不暇¶
　疏衛侯位望既高威嚴可畏顔生恐禍及己憂懼百端所以¶
<pb:CK-KZ_JY132_03p007b>¶
　口舌自營略無容暇¶
容將形之¶
　疏形見也既懼災害故委順面從擎跽曲拳形迹斯見也¶
心且成之¶
　注乃且釋己以從彼也¶
　疏豈直外形從順亦乃內心和同不能進善而更成彼惡故¶
　也¶
是以火救火以水救水名之曰益多¶
　注適不能救乃更足以成彼之盛¶
　疏以用也夫用火救火猛燎更增用水救水波浪彌甚故顔¶
<pb:CK-KZ_JY132_03p008a>¶
　子之行適足衛侯之暴不能匡勸可謂益多也¶
順始無窮¶
　注尋常守故未肯變也¶
若殆以不信厚言必死於暴人之前矣¶
　注未信而諫雖厚爲害¶
　疏汝之忠厚之言近不信用則雖誠心獻替而必遭刑戮於¶
　暴虐君人之前矣¶
且昔者桀殺關龍逢紂殺王子比干是皆修其身以下傴拊人¶
之民以下拂其上者也¶
　注居下而任上之憂比干非其事也¶
<pb:CK-KZ_JY132_03p008b>¶
　疏諡法賊民多殺曰桀殘義損善曰紂姓關字龍逢夏桀之¶
　賢臣盡誠而遭斬首比干殷紂之庶叔忠諫而被剖心傴拊¶
　猶愛養也拂違戾也此二子者並古昔良佐修飾其身伏行¶
　忠節以臣下之位憂君上之民臣有德而君無道拂戾其君¶
　咸遭戮辱援古證今足爲龜鏡是知顔回化衛理未可行也¶
故其君因其修以擠之是好名者也¶
　注不欲今臣有勝君之名也¶
　疏擠墜也䧟也毒也夏桀殷紂無道之君不自揣量猶貪令¶
　譽故因賢臣之修飾肆其鴆毒而啗之意在爭名逐利遂至¶
　於此故也¶
<pb:CK-KZ_JY132_03p009a>¶
昔者堯攻叢枝胥敖禹攻有扈國爲虛厲身爲刑戮其用兵不¶
止其求實無已是皆求名實者也而獨不聞之乎¶
　注夫暴君非徒求恣其欲乃復求名但所求者非其道耳¶
　疏堯禹二君已具前解叢枝胥敖有扈並是國名有扈者今¶
　雍州鄠縣是也宅無人曰墟鬼無後曰厲言此三國之君悉¶
　皆無道好起兵戈征伐他國豈唯貪求實利亦乃規覓虛名¶
　遂使境域丘墟人民絶滅身遭刑戮宗廟顚殞貪名求實一¶
　至如斯今古共知汝獨不聞也¶
名實者聖人之所不能勝也而況若乎¶
　注惜名貪欲之君雖復堯禹不能勝化也故與眾攻之而汝¶
<pb:CK-KZ_JY132_03p009b>¶
　乃欲空手而往化之以道哉¶
　疏夫庸人暴王貪利求名雖復堯禹聖君不能懷之以德猶¶
　興兵眾問罪夷凶況顔子匹夫空手行化不然之理亦在無¶
　疑故也¶
雖然若必有以也嘗以語我來¶
　疏嘗試也汝之化導雖復未弘既欲請行必有所以試陳汝¶
　意告語我來¶
顔回曰端而虛¶
　注正其形而虛其心也¶
　疏端正其形盡人臣之敬虛豁心慮竭匡諫之誠既承高命¶
<pb:CK-KZ_JY132_03p010a>¶
　敢述所以耳¶
勉而一¶
　注言遜而不二也¶
　疏勉勵身心盡誠奉國言行忠謹終無差二¶
則可乎¶
　疏如前二術可行以不¶
曰惡惡可¶
　注言未可也¶
　疏惡惡猶於何也於何而可言未可也¶
夫以陽爲充孔揚¶
<pb:CK-KZ_JY132_03p010b>¶
　注言衛君亢陽之性充張於內而甚揚於外彊禦之至也¶
　疏陽剛猛也充滿也孔甚也言衛君剛猛之性滿寔內心彊¶
　暴之甚彰揚外迹¶
采色不定¶
　注喜怒無常¶
　疏順心則喜違意則嗔神采氣色曾無定準¶
常人之所不違¶
　注莫之敢逆¶
　疏爲性暴虐威猛尋常諫士賢人詎能逆¶
因案人之所感以求容與其心¶
<pb:CK-KZ_JY132_03p011a>¶
　注夫頑彊之甚人以快事感己己陵籍而乃抑挫之以求從¶
　容自放而遂其侈心也¶
　疏案抑也容與猶放縱也人以快善之事箴規感動君因其¶
　忠諫而抑挫之以求快樂縱容遂其淫荒之意也¶
名之曰日漸之德不成而況大德乎¶
　注言乃少多無回降之勝也¶
　疏衛侯無道其來已久日將漸漬之德尚不能成況乎鴻範¶
　聖明如何可望也¶
將執而不化¶
　注故守其本意也¶
<pb:CK-KZ_JY132_03p011b>¶
　疏飾非闇主不能從人如流固執本心誰肯變惡爲善者也¶
外合而內不訾其庸詎可乎¶
　注外合而內不訾卽向之端虛而勉一耳言此未足以化之¶
　疏外形擎跽以盡足恭內心順從不敢訾毁以此請行有何¶
　利益化衛之道庸詎可言乎斯則斥前端虛之術未宜行用¶
　之也¶
然則我內直而外曲成而上比¶
　注顔回更說此三條也¶
　疏前陳二事己被抵訶今設三條庶其允合此標題目下釋¶
　其義顔生述己以問宣尼是也¶
<pb:CK-KZ_JY132_03p012a>¶
內直者與天爲徒與天爲徒者知天子之與己皆天之所子而¶
獨以己言蘄乎而人善之蘄乎而人不善之邪¶
　注物無貴賤得生一也故善與不善付之公當耳一無所求¶
　於人也¶
　疏此下釋義祈求也言我內心質素誠直共自然之理而爲¶
　徒類是知帝王與我皆禀天然故能忘貴賤於君臣遣善惡¶
　於榮辱復矜名以避惡求善於他人乎具此虛懷庶其合理¶
若然者人謂之童子是之謂與天爲徒¶
　注依乎天理推已性命若嬰兒之直往也¶
　疏然如此也童子嬰兒也若如面說推理直前行比嬰兒故¶
<pb:CK-KZ_JY132_03p012b>¶
　謂之童子結成前義故是之謂與天爲徒也¶
外曲者與人之爲徒也擎跽曲拳人臣之禮也人皆爲之吾敢¶
不爲邪爲人之所爲者人亦無疵焉¶
　疏夫外形委曲隨順世間者將人倫爲徒類也擎手跽足罄¶
　折曲躬俯仰拜伏者人臣之禮也而和同塵垢污隆任物人¶
　皆行此我獨不爲耶是以爲人所爲故人無怨疾也　¶
是之謂與人爲徒¶
　注外形委曲隨人事之所當爲也¶
　疏此結成也¶
成而上比者與古爲徒¶
<pb:CK-KZ_JY132_03p013a>¶
　注成於今而比於古也¶
　疏忠諫之事乃成於今君臣之義上比於古故與古之忠臣¶
　比干等類是其義也¶
其言雖教謫之實也¶
　注雖是常教實有諷責之旨¶
　疏謫責也所陳之言雖是教迹論其意旨實有諷責之心也¶
古之有也非吾有也¶
　疏夐古以來有此忠諫非我今日獨起箴規者也¶
若然者雖直而不病¶
　注寄直於古故無以病我也¶
<pb:CK-KZ_JY132_03p013b>¶
　疏若忠諫之道自古有之我今誠直亦幸無憂累¶
是之謂與古爲徒¶
　疏此結前也¶
若是則可乎¶
　疏呈此三條未知可不¶
仲尼曰惡惡可大多政法而不諜¶
　注當理無二而張三條以政之與事不冥也¶
　疏諜條理也當也法苟當理不俟多端政設三條大傷繁冗¶
　於理不當亦不安恬故於何而可也¶
雖固亦無罪¶
<pb:CK-KZ_JY132_03p014a>¶
　注雖未弘大亦且不見咎責¶
　疏設此三條雖復固陋既未行李亦幸無咎責者也¶
雖然止是耳矣夫胡可以及化¶
　注罪則無矣化則未也¶
　疏胡何也顔回化衛止有是法纔可獨善未及濟時故何可¶
　以及化也又解若止而勿行於理便是如其適衛必自遭殆¶
　也¶
猶師心者也¶
　注挾三術以適彼非無心而付之天下也¶
　疏夫聖人虛己應時無心譬彼明鏡方玆虛谷今顔回預作¶
<pb:CK-KZ_JY132_03p014b>¶
　言教方思慮可不既非忘淡薄故知師其有心也¶
顔回曰吾無以進矣敢問其方¶
　疏顔生三行一朝頓盡化衛之道進趣無方更請聖師庶聞¶
　妙法¶
仲尼曰齋吾將語若有而爲之其易邪¶
　注夫有其心而爲之者誠未易也¶
　疏顔回殷勤致請尼父爲說心齋但能虛忘吾當告汝必其¶
　有心爲作便乖心齋之妙故有心而索玄道誠未易者也¶
易之者皞天不宜¶
　注以有爲爲易未見其宜也¶
<pb:CK-KZ_JY132_03p015a>¶
　疏爾雅云夏曰皞天言其氣皞旴也以有爲之心而行道爲¶
　易者皞天之下不見其宜言不宜以有爲心齋也¶
顔回曰回之家貧唯不飲酒不茹葷者數月矣若此則可以爲¶
齋乎¶
　疏茹食也葷辛菜也齋齊也謂心迹俱不染塵人也顔子家¶
　貧儒史具悉無酒可飲無葷可茹簞瓢蔬素已經數月請問¶
　若此得爲齋不¶
曰是祭祀之齋非心齋也¶
　疏尼父答言此是祭祀鬼神祼獻宗廟俗中致齋之法非所¶
　謂心齋者也¶
<pb:CK-KZ_JY132_03p015b>¶
回曰敢問心齋¶
　疏向說家貧事當祭祀心齋之術請示其方¶
仲尼曰若一志¶
　注去異端而任獨也¶
　疏一汝志心無復異端入寂虛忘冥符獨化此下答於顔子¶
　廣示心齋之術者也¶
無聽之以耳而聽之以心¶
　疏耳根虛寂不凝宮商反聽無聲凝神心府¶
無聽之以心而聽之以氣¶
　疏心有知覺猶起人緣氣無情慮虛柔任物故去彼知覺取¶
<pb:CK-KZ_JY132_03p016a>¶
　此虛柔遣之又遣漸階玄妙也¶
聽止於耳¶
　疏不著聲塵止於心聽此釋無聽之以耳也¶
心止於符¶
　疏符合也心起緣慮必與境合庶令凝寂不復與境相符此¶
　釋無聽之以心者也¶
氣也者虛而待物者也¶
　注遺耳目去心意而付氣性之自得此虛以待物者也¶
　疏如氣柔弱虛空其心寂泊忘懷方能應物此解而聽之以¶
　氣也¶
<pb:CK-KZ_JY132_03p016b>¶
唯道集虛虛者心齋也¶
　注虛其心則至道集於懷也¶
　疏唯此眞道集在虛心故知虛心者心齋妙道也¶
顔回曰回之未始得使實自回也¶
　注未使心齋故有其身¶
　疏未禀心齋之教猶懷封滯之心既不能隳體以忘身尚謂¶
　顔回之實有也¶
得使之也未始有回也¶
　注既得心齋之使則無其身¶
　疏既得夫子之教使其人以虛齋遂能物我洞忘未嘗之¶
<pb:CK-KZ_JY132_03p017a>¶
　可有也¶
可謂虛乎夫子曰盡矣¶
　疏夫子向說心齋之妙妙盡於斯¶
吾語若若能入遊其樊而無感其名¶
　注放心自得之場當於實而止¶
　疏夫子謂顔生化衛之要愼莫據其樞要且復遊入蕃傍亦¶
　宜晦迹消聲不可以名智感物樊蕃也¶
入則鳴不入則止¶
　注譬之宫商應而無心故曰鳴也夫無心而應者任彼耳不¶
　彊應也¶
<pb:CK-KZ_JY132_03p017b>¶
　疏若也道狎衛侯則可鳴聲匡救如其諫不入耳則宜緘口¶
　忘言示勿彊顯忠貞必遭於禍害¶
無門無毒¶
　注使物自若無門者也付天下之自安無毒者也毒治也¶
　疏毒治也如水如鏡應感虛懷既不預作也¶
一宅而寓於不得已¶
　注不得已者理之必然者也體至一之宅而會乎必然之符¶
　也¶
　疏宅居處也處心至一之道不得止而應之機感冥會非預¶
　謀也¶
<pb:CK-KZ_JY132_03p018a>¶
則幾矣¶
　注理盡於斯¶
　疏幾盡也應物理盡於斯也矣¶
絶迹易無行地難¶
　注不行則易欲行而不踐地不可能也無爲則易欲爲而不¶
　傷性不可得也¶
　疏夫端居絶迹理在不難行不踐地故當不易亦猶無爲虛¶
　寂應感則易有爲思慮涉物則難其理必然故與斯譬矣¶
爲人使易以僞爲天使難以僞¶
　注視聽之所得者粗故易欺也至於自然之報細故難爲也¶
<pb:CK-KZ_JY132_03p018b>¶
　則失眞少者不全亦少失眞多者不全亦多失得之報未有¶
　不當其分者也而欲違天爲僞不亦難乎¶
　疏夫人情驅使其法麤淺所以易欺天然馭用斯理微細是¶
　故難矯故知人間涉物必須率性任眞也¶
聞以有翼飛者矣未聞以無翼飛者也聞以有知知者矣未聞¶
以無知知者也¶
　注言必有其具乃能其事今無至虛之宅無由有化物之實¶
　也¶
　疏夫鳥無六翮必不可以摶空人無二智亦未能以接物也¶
瞻彼闋者虛室生白¶
<pb:CK-KZ_JY132_03p019a>¶
　注夫視有若無虛室者也室虛而純白獨生矣¶
　疏瞻觀照也彼前境也闋空也夫觀察萬有悉皆空寂故能¶
　盡其心室反照眞源而智惠明白隨用而生白道也¶
吉祥止止¶
　注夫吉祥之所集者至虛至靜也¶
　疏吉者福善之事祥者嘉慶之徵止者凝靜之智言吉祥善¶
　福止在凝靜之心凝靜之心亦能致吉祥之善應也¶
夫且不止是之謂坐馳¶
　注若夫不止於當不會於極此爲以應坐之日而馳騖不息¶
　也故外敵未至而內已困矣豈能化物哉¶
<pb:CK-KZ_JY132_03p019b>¶
　疏苟不能形同稿木心若死灰則雖容儀端拱而精神馳騖¶
　可謂形坐而心馳者也¶
夫徇耳目內通而外於心知鬼神將來舍而況人乎¶
　注夫使耳目閉而自然得者心知之用外矣故將任性直通¶
　無往不冥尚無幽昧之責而況人間之累乎¶
　疏徇使也夫能令根竅內通不緣於物境精神安靜志外於¶
　心知者斯則外遣於形內忘於智則隳體黜聰虛懷任物鬼¶
　神冥附而舍止不亦當乎人倫鑽仰而歸依固其宜矣故外¶
　篇云無鬼責無人非也¶
是萬物之化也禹舜之所紐也伏羲几蘧之所行終而況散焉¶
<pb:CK-KZ_JY132_03p020a>¶
者乎¶
　注言物無貴賤未有不由心知耳目以自通者也故世之所¶
　謂知者豈欲知而知哉所謂見者豈爲見而見哉若夫知見¶
　可以欲而爲得者則欲賢可以得賢爲聖可以得聖乎固不¶
　可矣而世不知知之自知因欲爲知以知之不見見之自見¶
　因欲爲見以見之不知生之自生又將爲生以生之故見目¶
　而求離朱之明見耳而責師曠之聰故心神奔馳於內耳目¶
　竭喪於外處身不適而與物不冥矣不冥矣而能合乎人間¶
　之變應乎世世之節者未之有也¶
　疏是指斥之名也此近指以前心齋等法能造化萬物孕育¶
<pb:CK-KZ_JY132_03p020b>¶
　蒼生也伏牛乘馬號曰伏犧姓風號太昊几蘧者三皇已前¶
　無文字之君也言此心齋之道夏禹虞舜以爲應物綱紐伏¶
　犧几蘧行之以終其身而況世間凡鄙疏散之人軌轍此道¶
　而欲化物¶
葉公子高將使於齊問於仲尼曰王使諸梁也甚重¶
　注重其使欲有所求也¶
　疏楚莊王之玄孫尹成子名諸梁字子高食采於葉僭號稱¶
　公王者春秋實爲楚子而僭稱王齊卽姜姓太公之裔其先¶
　禹之四岳或封於呂故謂太公爲呂望周武王封太公於營¶
　邱是爲齊國齊楚二國結好往來王帛使乎相繼不絶或急¶
<pb:CK-KZ_JY132_03p021a>¶
　難而求救或問罪而請兵情事不輕委寄甚重是故諸梁憂¶
　慮詢道仲尼也¶
齊之待使者蓋將甚敬而不急¶
　注恐直空報其敬而不肯急應其求也¶
　疏齊侯迹雖往來心無眞實至於迎待楚使甚自殷勤所請¶
　事情未達依允奉命既重預有此憂¶
匹夫猶未可動也而況諸侯乎吾甚懷之¶
　疏匹夫鄙志尚不可動況乎五等如何可動以此而量甚爲¶
　憂慄之也¶
子嘗語諸梁也曰凡事若小若大寡不道以懽成¶
<pb:CK-KZ_JY132_03p021b>¶
　注夫事無小大少有不言以成爲懽者耳此仲尼之所曾告¶
　諸梁也¶
　疏子者仲尼寡之言少夫經營事緒抑乃多端雖復大小不¶
　同而莫不以成遂爲懽適也故諸梁引前所禀用發後機¶
事若不成則必有人道之患¶
　注夫以成爲懽者不成則怒矣此楚王之所不能免也¶
　疏情若乖阻事不成遂則有人倫之道刑罰之憂¶
事若成則必有陰陽之患¶
　注人患雖去然喜懼戰於胸中固已結冰炭於五藏矣¶
　疏喜則陽舒憂則陰慘事既成遂中情允愜變昔日之憂爲¶
<pb:CK-KZ_JY132_03p022a>¶
　今時之喜喜懼交集於一心陰陽勃戰於五藏冰炭聚結非¶
　患而何故下文云¶
若成若不成而後無患者唯有德者能之¶
　注成敗若任之於彼而莫足以患心者唯有德者乎¶
　疏安得喪於靈府任成敗於前塗不以憂喜累心者其唯盛¶
　德焉¶
吾食也執粗而不臧爨無欲清之人¶
　注對火而不思涼明其所饌儉薄也¶
　疏臧善也清涼也承命嚴重心懷怖懼執用粗餐不暇精膳¶
　所饌既其儉薄爨人不欲思涼然火不多無熱可避之也¶
<pb:CK-KZ_JY132_03p022b>¶
今吾朝受命而夕飲冰我其內熱與¶
　注所饌儉薄而內熱飲冰者誠憂事之難非美食之爲¶
　疏諸梁晨朝受詔暮夕飲冰足明怖懼憂愁內心薰灼詢道¶
　情切達照此懷也¶
吾未至乎事之情而既有陰陽之患矣事若不成必有人道之¶
患是兩也¶
　注事未成則唯恐不成耳若果不成則恐懼結於內而刑網¶
　羅於外也¶
　疏夫情事未決成敗不知而憂喜存懷是陰陽之患也事若¶
　乖舛必不成遂則有人臣之道刑網斯及有此二患何處逃¶
<pb:CK-KZ_JY132_03p023a>¶
　𠎝¶
爲人臣者不足以任之子其有以語我來¶
　疏忝爲人臣濫充末使位高德薄不足任之子既聖人情兼¶
　利物必有所以幸來告示¶
仲尼曰天下有大戒二其一命也其一義也¶
　疏戒法也寰寓之內教法極多要切而論莫過二事二事義¶
　旨具列下文¶
子之愛親命也不可解於心¶
　注自然結固不可解也¶
　疏夫孝子事親盡於愛敬此之性命出自天然中心率由故¶
<pb:CK-KZ_JY132_03p023b>¶
　不可解也¶
臣之事君義也無適而非君也無所逃於天地之間¶
　注千人聚不以一人爲主不亂則散故多賢不可以多君無¶
　賢不可以無君此天人之道必至之宜¶
　疏夫君臣上下理固必然故忠臣事君死成其節此乃分義¶
　相投非關天性然六合雖寬未有無君之國若有罪責亦何¶
　處逃愆是以奉命卽行無勞進退¶
是之謂大戒¶
　注若君可逃而親可解則不足戒也¶
　疏結成以前君親大戒義矣¶
<pb:CK-KZ_JY132_03p024a>¶
是以夫事其親者不擇地而安之孝之至也¶
　疏夫孝子養親務在順適登仕求祿不擇高卑所遇而安方¶
　名至孝也¶
夫事其君者不擇事而安之忠之盛也¶
　疏夫亂臣事主事盡忠貞無夷險安之若命豈得揀擇利害¶
　然後奉行能如此者是忠臣之盛美也¶
自事其心者哀樂不易施乎前知其不可奈何而安之若命德¶
之至也¶
　注知不可奈何者命也而安之則無哀無樂何易施之有哉¶
　故冥然以所遇爲命而不施心於其間泯然與至當爲一而¶
<pb:CK-KZ_JY132_03p024b>¶
　無休戚於其中雖事凡人猶無往而不適而況君親乎¶
　疏夫爲道之士而自安其心智者體違順之不殊達得喪之¶
　爲一故能涉哀樂之前境不輕易施知窮達之必然豈人情¶
　之能制是以安心順命不乖天理自非至人玄德孰能如此¶
　也¶
爲人臣子者固有所不得已行事之情而忘其身¶
　注事有必至理固常通故任之則事齊事齊而身不存者未¶
　之有也又何用心於有身哉¶
　疏夫臣子事於君父必須致命盡情有事卽行無容揀擇忘¶
　身整務固是其宜苟不得止應須任命也¶
<pb:CK-KZ_JY132_03p025a>¶
何暇至於悅生而惡死夫子其行可矣¶
　注理無不通故當任所遇而直前耳若乃信道不篤而悅惡¶
　存懷不能與至當俱往而謀生慮死未見能成其事者也¶
　疏既曰行人無容悅惡奉受君命但當適齊有何閑日謀生¶
　慮死也¶
邱請復以所聞凡交近則必相靡以信¶
　注近者得接故以其信驗親相靡服也¶
遠則必忠之以言¶
　注遙以言傳意也¶
　疏凡交游鄰近則以性情靡順相去遙遠則任言以表忠誠¶
<pb:CK-KZ_JY132_03p025b>¶
　此仲尼引己所聞勸戒諸梁也¶
言必或傳之夫傳兩喜兩怒之言天下之難者也¶
　注夫喜怒之言若過其實傳之者宜使兩不失中故未易也¶
　疏以言表意或遣人傳彼此相投乍相喜怒爲此使乎人間¶
　未易¶
夫兩喜必多溢美之言兩怒必多溢惡之言¶
　注溢過也喜怒之言常過其當也¶
　疏溢過也彼此兩人互相善怒若其順情則美惡之言必當¶
　過者也¶
凡溢之類妄¶
<pb:CK-KZ_JY132_03p026a>¶
　注嫌非彼言似傳者妄作¶
　疏類似也夫溢當之言體非眞實聽者既疑似使人妄構也¶
妄則其信之也莫¶
　注莫然疑之¶
　疏莫致疑貌也既似傳者妄作遂生不信之心莫然疑之也¶
莫則傳言者殃¶
　注就傳過言似於誕妄受者有疑則傳言者橫以輕重爲罪¶
　也¶
　疏受者生疑心懷不信傳語使乎殃禍斯及¶
故法言曰傳其常情無傳其溢言則幾乎全¶
<pb:CK-KZ_JY132_03p026b>¶
　注雖聞臨時之過言而勿傳也必稱其常情而要其誠致則¶
　近於全也¶
　疏夫處涉人間爲使實難必須深察常情必使賓主折中不¶
　得傳一時喜怒致兩言有間能如是者近獲全身夫子引先¶
　聖之格言爲當來之軌轍也¶
且以巧鬭力者始乎陽¶
　注本共好戲¶
常卒乎陰¶
　注欲勝情至潛興害彼¶
　疏陽喜也陰怒也夫較力相戲非無機巧初始戲謔則情在¶
<pb:CK-KZ_JY132_03p027a>¶
　喜懽逮乎終卒則心生忿怒好勝之情潛以相害世間喜怒¶
　情使例然此舉鬥力以譬之也¶
泰至則多奇巧¶
　注不復循理¶
　疏忿怒之至欲勝之甚則情多奇譎巧詐百端也¶
以禮飲酒者始乎治¶
　注尊卑有别旅酬有次¶
常卒乎亂¶
　注湛湎淫泆也¶
　疏治理也夫賓主獻酬自有倫理側弁之後無後尊卑初正¶
<pb:CK-KZ_JY132_03p027b>¶
　卒亂物皆如此舉飲酒之爲譬¶
泰至則多奇樂¶
　注淫荒縱橫無所不至¶
　疏宴賞既酣荒淫斯甚當歌屢舞無復節文多方奇異歡樂¶
　何極¶
凡事亦然始乎諒常卒乎鄙其作始也簡其將畢也必巨¶
　注夫煩生於簡事起於微此必至之勢也¶
　疏凡情常事亦復如然莫不始則誠信終則鄙惡初起簡少¶
　後必巨大是以煩生於簡事起於微此合喻也¶
言者風波也行者實喪也¶
<pb:CK-KZ_JY132_03p028a>¶
　注夫言者風波也故行之則實喪矣¶
　疏夫水因風而起波譬心因言而喜怒也故因此風波之言¶
　而行喜怒者則喪於實理者也¶
夫風波易以動實喪易以危¶
　注故遺風波而弗行則實不喪矣夫事得其實則危可安而¶
　蕩可定也¶
　疏風鼓水波易爲動蕩譬言喪實理危殆不難也¶
故忿設無由巧言偏辭¶
　注夫忿怒之作無他由也常由巧言過實偏辭失當¶
　疏夫施設忿怒更無所由每爲浮僞巧言偏辭謟佞之故也¶
<pb:CK-KZ_JY132_03p028b>¶
獸死不擇音氣息茀然於是並生心厲¶
　注譬之野獸蹴之窮地意急情盡則和聲不至而風息不理¶
　茀然暴怒俱生𤷅疵以相對之¶
　疏夫野獸因窘迫之窮地性命將死嗚不擇音氣息茀鬱心¶
　生疵疾忽然暴怒搏噬於人此更起譬也¶
尅核太至則必有不肖之心應之而不知其然也¶
　注夫寬以容物物必歸焉尅核太精則鄙吝心生而不自覺¶
　也大人蕩然放物於自得之塲不苦人之能不竭人之歡故¶
　四海之交可全¶
　疏夫尅切責核逼迫太甚則不善之心歘然自應情事相感¶
<pb:CK-KZ_JY132_03p029a>¶
　物理自然是知躁則失君寬則得眾也¶
苟爲不知其然也孰知其所終¶
　注苟不自覺安能知禍福之所齊詣也¶
　疏夫急躁忤物必拒之理數自相召不知所以且當時以不¶
　肖應之則誰知終後之禍者邪¶
故法言曰無遷令¶
　注傳彼實也¶
　疏承君令命以實傳之不得以臨時喜怒輒爲遷改者也¶
無勸成¶
　注任其自成¶
<pb:CK-KZ_JY132_03p029b>¶
　疏直陳君令任彼事情無勞勸獎强令成就也¶
過度益也¶
　注益則非任實¶
　疏安於天命率性任情無勞添益語言過於本度也¶
遷令勸成殆事¶
　注此事之危殆¶
　疏改於君命强勸彼成其於情事大成危殆¶
美成在久¶
　注美成者任其時化譬之種植不可一朝成¶
　疏心之所美率意以成不由勸獎故能長久¶
<pb:CK-KZ_JY132_03p030a>¶
惡成不及改¶
　注彼之所惡而勸强成之則悔改尋至¶
　疏心之所惡强勸而成不及多時尋當改悔¶
可不愼與¶
　疏處涉人世銜命使乎先聖法言深宜戒愼¶
且夫乘物以遊心¶
　注寄物以爲意也¶
　疏夫獨化之士混迹人間乘有物以遨遊運虛心以順世則¶
　何殆之有哉¶
託不得已以養中至矣¶
<pb:CK-KZ_JY132_03p030b>¶
　注任理之必然者中庸之符全矣斯接物之至也¶
　疏不得已者理之必然也寄必然之事養中和之心斯眞理¶
　之造極應物之至妙者矣¶
何作爲報也¶
　注當任齊所報之實何爲爲齊作意於其間哉¶
　疏率己運命推理而行何須預生億度爲齊作報故也¶
莫若爲致命此其難者¶
　注直爲致命最易而已喜怒施心故難也¶
　疏直致率情任於天命其自簡易豈有難耶此其難者言不¶
難也¶
<pb:CK-KZ_JY132_03p031a>¶
顔闔將傅衛靈公太子¶
　疏姓顔名闔魯之賢人也太子蒯聵也顔闔自魯適衛將欲¶
　爲太子之師傅也¶
而問於蘧伯玉曰有人於此其德天殺¶
　疏姓蘧名瑗字伯玉衛之賢大夫蒯聵禀天然之凶德持殺¶
　戮以快心既是衛國之人故言有人於此將爲儲后之傅故¶
　詢道於哲人¶
與之爲無方則危吾國與之爲有方則危吾身¶
　注夫小人之性引之軌制則憎己縱其無度則亂邦¶
　疏方猶法也禀性兇頑不履仁義與之方法而軌制憎己所¶
<pb:CK-KZ_JY132_03p031b>¶
　以危身縱之無度而荒淫顚蹷所以亡國¶
其知適足以知人之過而不知其所以過¶
　注不知民過之由己故罪責於民而不自改¶
　疏己之無道曾不悛革百姓有罪誅戮極深唯見黔首之愆¶
　不知過之由己既知如風靡草是知責在於君¶
若然者吾奈之何¶
　疏然猶如是將奈之何詢道蘧瑗故陳其所以¶
蘧伯玉曰善哉問乎戒之愼之正汝身哉¶
　注反覆與會俱所以爲正身¶
　疏戒朂也己身不可率耳防愼儲君勿輕犯觸身履正道隨¶
<pb:CK-KZ_JY132_03p032a>¶
　順機宜前則歎其能問後則示其方法也¶
形莫若就心莫若和¶
　注形不乖迕和而不同¶
　疏身形從就不乖君臣之禮心知和順迹混四事濟之也¶
雖然之二者有患¶
　疏前之二條略標方術既未盡善猶有其患累也¶
就不欲入¶
　注就者形順入者遂與同¶
　疏郭注云就者形順入者遂與同也¶
和不欲出¶
<pb:CK-KZ_JY132_03p032b>¶
　注和者義濟出者自顯伐¶
　疏心知和順方便接引推功儲君不顯己能斯不出也¶
形就而入且爲顚爲滅爲崩爲蹷¶
　注若遂與同則是顚危而不扶持與彼俱亡矣故當模格天¶
　地但不立小異耳¶
　疏顚覆也滅絶也崩壞也蹶敗也形容從就同入彼惡則是¶
　顚危而不扶持故致顚覆滅絶崩蹷敗壞與彼俱亡也矣¶
心和而出且爲聲爲名爲妖爲孽¶
　注自顯和之且有含垢之聲齊彼之名彼將惡其勝己妄生¶
　妖孽故當悶然若晦玄同光塵然後不可得而親不可得而¶
<pb:CK-KZ_JY132_03p033a>¶
　踈不可得而利不可得而害¶
　疏反物爲妖孽災也雖復和光同塵而自顯出己智不能韜¶
　光晦迹故有齊彼之名蒯聵惡其勝己謂其妄生妖孽故以¶
　事而害之¶
彼且爲嬰兒亦與之爲嬰兒彼且爲無町畦亦與之爲無町畦¶
彼且爲無崖亦與之爲無崖達之入於無疵¶
　注不小立圭角以逆其鱗也¶
　疏町畔也畦埒也與共也入會也夫處世接物其道實難不¶
　可遂與和同亦無容郄頓生乖忤或同嬰兒之愚鄙且復無¶
　知或類田野之無畦略無界畔縱奢侈之貪求任凶猛之殺¶
<pb:CK-KZ_JY132_03p033b>¶
　戮然後導之以德齊之以禮達斯趣者方會無累之道也¶
汝不知夫螳蜋乎怒其臂以當車轍不知其不勝任也是其才¶
之美者也¶
　注夫螳蜋之怒臂非不美也以當車轍顧非敵耳今知之所¶
　無奈何而欲彊當其任卽螳蜋之怒臂也¶
　疏螳蜋有斧蟲也夫螳蜋鼓怒其臂以當軒車之轍雖復自¶
　恃才能之美善而必不勝舉其職任喻顔闔欲以己之才能¶
　以當儲君之勢何異乎螳蜋怒臂之當車轍也¶
戒之愼之積伐而美者以犯之幾矣¶
　注積汝之才伐汝之美以犯此人危殆之道¶
<pb:CK-KZ_JY132_03p034a>¶
　疏積藴蓄也而汝也幾危也既傅儲君應須戒愼今乃藴蓄¶
　才能自矜汝美犯觸威勢必致危亡¶
汝不知夫養虎者乎不敢以生物與之爲其殺之之怒也¶
　注恐其因有殺心而遂怒也¶
　疏汝頗知世有養虎之法乎猪羊之類不可生供猛獸恐其¶
　因殺而生嗔怒也¶
不可以全物與之爲其決之之怒也¶
　注方使虎自齧分之則因用力而怒矣¶
　疏汝頗知假令以死物投獸猶須先爲分決若使虎自齧分¶
　恐因用力而怒之也¶
<pb:CK-KZ_JY132_03p034b>¶
時其飢飽達其怒心¶
　注知其所以怒而順之¶
　疏知飢飽之時達喜怒之節通於物理豈復危亡¶
虎之與人異類而媚養己者順也故其殺者逆也¶
　注順理則異類生愛逆節則至親交兵¶
　疏夫順則悅媚虎狼可以馴狎逆則殺害至親所以交兵養¶
　己之道既同涉物之方無别也¶
夫愛馬者以筐盛矢以蜄盛溺¶
　注矢溺至賤而以寶器盛之愛馬之至也¶
　疏蜃大蛤也愛馬之矢意在貴重屎溺至賤以大蛤盛之情¶
<pb:CK-KZ_JY132_03p035a>¶
　有所滯遂至於是也¶
適有蚊䖟僕緣¶
　注僕僕然羣著馬¶
而拊之不時¶
　注雖救其患而掩馬之不意¶
則缺銜毁首碎胷¶
　注掩其不備故驚而至此¶
　疏僕聚也拊拍也銜勒也適有蚊䖟相聚緣馬主既愛惜率¶
　然拊之意在除害不定時節掩馬不意忽然驚駭於是馬缺¶
　銜勒挽破轡頭人遭蹄踏碎胷毁首者也¶
<pb:CK-KZ_JY132_03p035b>¶
意有所至而愛有所亡可不愼邪¶
　注意至除患率然拊之以致毁碎失其所以愛矣故當世接¶
　物逆順之際不可不愼也¶
　疏亡猶失也意之所在在乎愛馬既以毁損卽失其所愛人¶
　間涉物其義亦然機感參差卽遭禍厄拊馬之喻深宜愼之¶
　也¶
匠石之齊至于曲轅見櫟社樹¶
　疏之適也曲轅山名也其道屈曲猶如嵩山之西有轘轅之¶
　道卽斯類也櫟木名也社土神也祀封土曰社社吐也言能¶
　吐生萬物故謂之社而匠是工人之通稱石乃巧者之私名¶
<pb:CK-KZ_JY132_03p036a>¶
　其人自魯適齊塗經曲道覩玆異木擁腫不才欲明處涉人¶
　間必須以無用爲用¶
其大蔽牛絜之百圍¶
　疏絜約束也櫟社之大特高常木枝葉覆蔭木蔽千牛以繩¶
　束之圍麤百尺江南莊本多言其大蔽牛無數千字此本應¶
　錯且商丘之木既結駟千乘曲轅之樹豈蔽一牛以此格量¶
　數千之本是也¶
其高臨山千仞而後有枝其可以爲舟者旁十數¶
　疏七尺曰仞此樹直竦高岑七十餘尺然後挺生枝幹蔽日¶
　捎雲堪爲船者旁有數十木之大也其狀如是也¶
<pb:CK-KZ_JY132_03p036b>¶
觀者如市匠伯不顧遂行不輟¶
　疏輟止也木大異常看者甚眾唯有匠石知其不材行塗直¶
　過曾不留視也¶
弟子厭觀之走及匠石曰自吾執斧斤以隨夫子未嘗見材如¶
此之美也先生不肯視行不輟何邪¶
　疏門人驚櫟社之盛美乃任立以觀看自負笈以從師未見¶
　材其若此怪大匠之不顧走及遂以諮詢¶
曰已矣勿言之矣¶
　疏已止也匠石知大木之不材非世俗之所用嫌弟子之辭¶
　費訶令止而勿言也¶
<pb:CK-KZ_JY132_03p037a>¶
散木也以爲舟則沉以爲棺槨則速腐¶
　疏櫟木體重爲船卽沉近土多敗爲棺槨速朽疎散之樹終¶
　於天年亦是不材之木故致閑散也¶
以爲器則速毁¶
　疏人間器物貴在牢固櫟既疏脆早毁何疑也¶
以爲門戸則液樠以爲樹則蠹¶
　疏樠脂汁出也蠹木內蟲也爲門戸則津液樠而脂出爲梁¶
　柱則蠹而不牢¶
是不材之木也無所可用故能若是之壽¶
　(注不在可用之數故曰散木疏閑散疏脆故是不材之木涉用無堪所以免於早夭)¶
<pb:CK-KZ_JY132_03p037b>¶
匠石歸櫟社見夢曰汝將惡乎比予哉若將比予於文木耶¶
　注凡可用之木爲文木¶
　疏惡乎猶於何也若汝也予我也可用之木爲文木也匠石¶
　歸寢櫟社感夢問於匠石汝將何物比並我故爲當將我不¶
　材散木邪爲當比予於有用文章之木邪¶
夫柤梨橘柚果蓏之屬¶
　疏夫在樹曰果柤梨之類在地曰蓏瓜瓠之徒汝豈比我於¶
　此之輩者耶¶
實熟則剝則辱大枝折小枝泄此以其能苦其生者也故不終¶
其天年而中道夭自掊擊於世俗者也物莫不若是¶
<pb:CK-KZ_JY132_03p038a>¶
　注物皆以自用傷¶
　疏夫果蓏之類其味甚甜子實既熟卽遭剝落於是大枝損¶
　折小枝發泄此豈不爲滋味能美所以用苦其生毁辱之言¶
　卽斯之謂且春生秋落乃盡天年中塗打擊名爲橫夭而其¶
　識無情世俗人物皆以有用傷夭其生故此結言莫不如是¶
　掊打也¶
且予求無所可用久矣幾死乃今得之¶
　注數有䁹睨己者唯今匠石明之耳¶
爲予大用¶
　注積無用乃爲濟生之大用¶
<pb:CK-KZ_JY132_03p038b>¶
　疏不材無用必獲全生櫟社求之其來久矣而庸拙之匠疑¶
　是文木頻來顧盻欲見誅鄰懼夭斧斤翦乎死地今逢匠伯¶
　鑒我不材方得全生爲予大用幾近也¶
使予也而有用且得有此大也邪¶
　注若有用久見伐¶
　疏向使我是文木而有材用久遭翦截夭折斤斧豈有此長¶
　大而壽年乎¶
且也若與予也皆物也奈何哉其相物也¶
　疏汝之與我皆造化之一物也物與物豈能相知奈何哉假¶
　問之辭¶
<pb:CK-KZ_JY132_03p039a>¶
而幾死之散人又惡知散木¶
　注以戲匠石¶
　疏匠石以不材爲散櫟社以材能爲無用故謂石爲散人也¶
　汝炫才能於世俗故鄰於夭枉我以疏散而無用故得全生¶
　汝是近死之散人安知我是散木耶託於夢中以戲匠石也¶
匠石覺而診其夢¶
　疏診占也匠石既覺思量睡中占候其夢說向弟子也¶
弟子曰趣取無用則爲社何邪¶
　注猶嫌其以爲社自榮不趣取於無用而已¶
　疏櫟木意趣取於無用爲用全其生者則何爲爲社以自榮¶
<pb:CK-KZ_JY132_03p039b>¶
　乎門人未解故起斯問也¶
曰密若無言彼亦直寄焉¶
　注社自來寄耳非此木求之爲社也¶
　疏若汝也彼謂社也汝但愼密莫輕出言彼社之神自來寄¶
　託非關此木櫟爲社也¶
以爲不知己者詬厲也¶
　注言此木乃以社爲不知己而見辱病也豈榮之哉¶
　疏詬辱也用此社神爲不知我以無用爲用貴在全生乃橫¶
　來寄託深見詬病翻爲羞恥豈榮之哉¶
不爲社者且幾有翦乎¶
<pb:CK-KZ_JY132_03p040a>¶
　注本自以無用爲用則雖不爲社亦終不近於翦伐之害¶
　疏木以疏散不材故得全其生道假令不爲社樹豈近於翦¶
　伐之害乎¶
且也彼其所保與眾異¶
　注彼以無保爲保而眾以有保爲保¶
　疏疏散之樹以無用保生文木之徒以才能夭折所以爲其¶
　異之者也¶
而以義譽之不亦遠乎¶
　注利人長物禁民爲非社之義也夫無用者泊然不爲而羣¶
　才自用用者各得其敘而不與焉此無用之所以全也汝以¶
<pb:CK-KZ_JY132_03p040b>¶
　社譽之無縁近也¶
　疏夫散木不材禀之造物賴其無用所以全生而社神寄託¶
　以成詬厲更以社義讚譽失彌遠¶
南伯子綦遊乎商之丘見大木焉有異結駟千乘隱將芘其所¶
籟¶
　注其枝所陰可以隱芘千乘¶
　疏伯長也其道甚尊堪爲物長故爲之伯卽南郭子綦也商¶
　丘地名在梁宋之域駟馬曰乘藾蔭也子綦於宋國之中經¶
　於商丘之地遇見大木異於尋常樹本麤長枝葉茂盛垂陰¶
　布影隱覆極多連結車乘可庇四千匹馬也¶
<pb:CK-KZ_JY132_03p041a>¶
子綦曰此何木也哉此必有異材¶
　疏子綦既覩此木不識其名疑有異能故致斯大¶
夫仰而視其細枝則拳曲而不可以爲棟梁俯而視其大根則¶
軸解而不可以爲棺槨¶
　疏軸解者如車軸之轉謂轉心木也周身爲棺棺完也周棺¶
　爲槨也夫梁棟須直卷曲所以不堪棺槨藉牢解散所以不¶
　固也¶
咶其葉則口爛而爲傷嗅之則使人狂酲三日而不已¶
　疏以舌咶葉則唇口爛傷用鼻嗅之則醉悶不止醒病酒也¶
子綦曰此果不材之木也以至於此其大也¶
<pb:CK-KZ_JY132_03p041b>¶
　疏通體不材可謂全生之大才眾諸無用乃是濟物之妙用¶
　故能不夭斤斧而蔭庇千乘也¶
嗟乎神人以此不材¶
　注天王不才於百官故百官御其事而明者爲之視聰者爲¶
　之聽知者爲之謀勇者爲之扞天何爲哉玄默而已而羣材¶
　不失其當則不材乃材之所至賴也故天下樂推而不厭乘¶
　萬物而無害也¶
　疏夫至人神矣陰陽所以不測混迹人間和光所以不耀故¶
　深根固蔕長生久視舟船庶物蔭覆黔黎譬彼櫟社方茲異¶
　木是以嗟歎神人用不材也者大材也¶
<pb:CK-KZ_JY132_03p042a>¶
宋有荆氏者宜楸柏桑¶
　疏荆氏地名也宋國有荆氏之地宜此楸柏桑之三木悉皆¶
　端直堪爲材用此略舉文木有材所以夭折對前散木無用¶
　所以全生也¶
其拱把而上者求狙猴之杙者斬之¶
　疏兩手曰拱一手曰把狙猴獼猴也杙橜也亦扞也拱把之¶
　木其材非大適可斬爲扞橜以擊扞獼猴也¶
三圍四圍求高名之麗者斬之¶
　疏麗屋棟也亦言小船也高名榮顯也三尺四尺之圍其木¶
　稍大求榮華高屋顯好名船者輙取之也¶
<pb:CK-KZ_JY132_03p042b>¶
七圍八圍貴人富商之家求禪傍者斬之¶
　疏禪傍棺材也亦言棺之全一邊而不卑合者謂之禪傍七¶
　八尺圍其木極大貴富之室商賈之家求大板爲棺材者當¶
　斬取之也¶
故未終其天年而中道夭於斧斤此材之患也¶
　注有材者未能無惜也¶
　疏爲有用故不盡造化之年而中塗夭於工人之手斯皆以¶
　其材能爲之患害也¶
故解之以牛之白顙者與豚之亢鼻者與人有痔病者不可以¶
適河¶
<pb:CK-KZ_JY132_03p043a>¶
　注巫祝解除棄此三者必妙選辭具然後敢用¶
　疏顙額也亢高也痔下漏病也巫祝陳芻狗以祠祭選牛豕¶
　以解除必須精簡純色擇其好者展如在之誠敬庶冥感於¶
　鬼神今乃有高鼻折頞之豚白頞不騂之犢痔漏穢病之人¶
　三者既不清潔故不可往於靈河而設祭奠者也古者將人¶
　沉河以祭河伯西門豹爲鄴令方斷之卽其類是也¶
此皆巫祝以知之矣¶
　注巫祝於此亦知不材者全¶
所以爲不祥也此乃神人之所以爲大祥也¶
　注夫全生者天下之所謂祥也巫祝以不材爲不祥而弗用¶
<pb:CK-KZ_JY132_03p043b>¶
　也彼乃以不祥全生乃大祥也神人者無心而順物者也故¶
　天下之所謂大祥神人不逆¶
　疏女曰巫男曰覡祝者執板讀祭文者也祥善也巫師祝史¶
　解除之時知此三者不堪享祭故棄而不用以爲不善之物¶
　也然神聖之人知侔造化知不材無用故得全生是知白顙¶
　亢鼻之言痔病不祥之說適是小巫之鄙情豈曰大人之通¶
　智故才不全者神人所以爲吉祥大善之事也¶
支離疏者頤隱於齊肩高於頂¶
　疏四肢離析百體寬疏遂使頰頤隱在臍間肩膊高於頂上¶
形容如此故以支離爲名也¶
<pb:CK-KZ_JY132_03p044a>¶
會撮指天五管在上兩髀爲脅¶
　疏會撮高豎貌五臟腧也五臟之腧並在人背古人頭髻皆¶
　近頂後今支離殘病傴僂低頭遂使臟腧頭髻悉皆向上兩¶
　腳髀股攣縮而迫於脅肋也¶
挫鍼治繲足以餬口¶
　疏挫鍼縫衣也治繲洗浣也餬飼也庸役身力以飼養其口¶
　命¶
鼓莢播精足以食十人¶
　疏莢小箕也精米也言其掃市場鼓箕莢播揚土簡精粗也¶
　又解鼓莢謂布蓍敷卦兆也播精謂精判吉凶辯精靈也或¶
<pb:CK-KZ_JY132_03p044b>¶
　掃市以供家口或賣卜以活身命所得之物可以養十人也¶
上徵武士則支離攘臂於其閒¶
　注恃其無用故不自竄匿¶
　疏邊蕃有事徵求勇夫殘病之人不堪征討自得無懼攘臂¶
　遨遊恃其無用故不竄匿¶
上有大役則支離以有常疾不受功¶
　注不任作役故¶
　疏國家有重大徭役爲有痼疾故不受其功程者也¶
上與病者粟則受三鍾與十束薪¶
　注役則不與賜則受之¶
<pb:CK-KZ_JY132_03p045a>¶
　疏六石四斗曰鐘君上憂憐鰥寡矜恤貧病形殘既重受物¶
　還多故郭注云役則不預賜受之者也¶
夫支離其形者猶足以養其身終其天年又況支離其德者乎¶
　注神人無用於物而物各得自用歸功名於羣材與物冥而¶
　無迹故免人間之害處常美之實此支離其德也¶
　疏夫支離其形猶忘形也支離其德猶忘德也支離殘病適¶
　是忘形既非聖人故未能忘德夫忘德者智周萬物而反智¶
　於愚明並三光而歸明於昧故能成功不居爲而不恃推功¶
　名於羣有與物冥而無迹斯忘德者也夫忘形者猶足以養¶
　身終年免乎人間之害何況忘德者耶其勝劣淺深故不可¶
<pb:CK-KZ_JY132_03p045b>¶
　同年而語矣是知支離其德者其唯聖人乎¶
孔子適楚楚狂接輿游其門曰鳳兮鳳兮何如德之衰也¶
　注當順時直前盡乎會通之宜耳世之衰盛蔑然不足覺故¶
　曰何如¶
　疏何如猶如何也之適也時孔子自魯之楚舍於賓館楚有¶
　賢人姓陸名通字接輿知孔子歷聘行歌譏刺鳳兮鳳兮故¶
　哀歎聖人比於來儀應瑞之鳥也有道卽見無道當隱如何¶
　懷此聖德往適衰亂之邦者耶¶
來世不可待往世不可追也¶
　注趣當盡臨時之宜耳¶
<pb:CK-KZ_JY132_03p046a>¶
　疏當來之世有懷道之君可應聘者時命如馳故不可待過¶
　往之時堯舜之主變化已久亦不可尋趣合當時之宜無勞¶
　瞻前顧後也¶
天下有道聖人成焉天下無道聖人生焉¶
　注付之自爾而理自生成生成非我也豈爲治亂易節哉治¶
　自求成故遺成而不敗亂自求生故忘生而不死¶
　疏有道之君休明之世聖人弘道主教成就天下時逢暗主¶
　命屬荒年適可全生遠害韜光晦迹¶
方今之時僅免刑焉¶
　注不瞻前顧後而盡當今之會冥然與時世爲一而後妙當¶
<pb:CK-KZ_JY132_03p046b>¶
　可全刑名可免¶
　疏方猶當今喪亂之時正屬衰周之世危行言遜僅可免於¶
　刑戮方欲執迹應聘不亦妄乎此接輿之詞譏誚孔子也¶
福輕乎羽莫之知載¶
　注足能行而放之手能執而任之聽耳之所聞視目之所見¶
　知止其所不知能止其所不能用其自用爲其自爲恣其性¶
　內而無纖芥於分外此無爲之至易也無爲而性命不全者¶
　未之有也性命全而非福者理未聞也故夫福者卽向之所¶
　謂全耳非假物也豈有寄鴻毛之重哉率性而動動不過分¶
　天下之至易也舉其自舉載其自載天下之至輕也然知以¶
<pb:CK-KZ_JY132_03p047a>¶
　無崖傷性心以欲惡蕩眞故乃釋此無爲之至易行彼有爲¶
　之至難棄夫自舉之至輕而取夫載彼之至重此世之常患¶
　也¶
禍重乎地莫之知避¶
　注舉其性內則雖負萬鈞而不覺其重也外物寄之雖重不¶
　盈錙銖有不勝任者矣爲內福也故福至輕爲外禍也故禍¶
　至重禍至重而莫之知避此世之大迷也¶
　疏夫視聽知能各有涯分止於分內可以全生求其分外必¶
　遭夭折全生所以爲福夭折所以爲禍而分內之福輕於鴻¶
　毛貪競之徒不知載之在己分外之禍重於厚地執迷之徒¶
<pb:CK-KZ_JY132_03p047b>¶
　不知避之去身此蓋流俗之常患者也故寄孔陸以彰其累¶
　已¶
已乎已乎臨人以德殆乎殆乎畫地而趨¶
　注夫畫地而使人循之其迹不可掩矣有其已而臨物與物¶
　不冥矣故大人不明我以耀彼而任彼之自明不得我以臨¶
　人而付人之自得故能彌貫萬物而玄同彼我泯然與天下¶
　爲一而內外同福也¶
　疏已止也殆危也仲尼生衰周之末當澆季之時執持聖迹¶
　歷國應聘頻遭斥逐屢被詆訶故重言已乎不如止而勿行¶
　也若用五德臨於百姓捨己效物必致危亡猶如畫地作迹¶
<pb:CK-KZ_JY132_03p048a>¶
　使人走逐徒費功勞無由得掩以己率物其義亦然也¶
迷陽迷陽無傷吾行¶
　注迷陽猶亡陽也亡陽任獨不蕩於外則吾行全矣天下皆¶
　全其吾則凡稱吾者莫不皆全也¶
　疏迷亡也陽明也動也陸通勸其尼父令其晦迹韜光宜放¶
　獨化之無爲忘遣應物之明智既而止於分內無傷吾全生¶
　之行也¶
吾行郤曲無傷吾足¶
　注曲成其行各自足矣¶
　疏郤空也曲從順也虛空其心隨順物性則凡稱吾者各自¶
<pb:CK-KZ_JY132_03p048b>¶
　足也¶
山木自寇也膏火自煎也¶
　疏寇伐也山中之木杞梓之徒爲有材用橫遭寇伐膏能明¶
　照以充燈炬爲其有用故被煎燒豈獨膏木在人亦爾¶
桂可食故伐之漆可用故割之¶
　疏桂心辛香故遭斫伐漆供器用所以割之俱爲才能夭於¶
　斤斧¶
人皆知有用之用而莫知無用之用也¶
　注有用則與彼爲功無用則自全其生夫割肌膚以爲天下¶
　者天下之所知也使百姓不失其自全而彼我俱適者悗然¶
<pb:CK-KZ_JY132_03p049a>¶
　不覺妙之在身也¶
　疏楸柏橘柚膏火桂漆斯有用也曲轅之樹商丘之木白顙¶
　之牛亢鼻之豕斯無用也而世人皆炫己才能爲有用之用¶
　而不知支離其德爲無用之用也故郭注云有用則與彼爲¶
　功無用則自全乎其生也¶
¶
¶
¶
¶
¶
<pb:CK-KZ_JY132_03p049b>¶
¶
¶
¶
¶
¶
¶
¶
¶
¶
¶
<pb:CK-KZ_JY132_03p049b>¶
　　
#+PROPERTY: JUAN 006
<pb:CK-KZ_JY132_03p050a>¶
*** 德充符第五(德充於內物應於外外內玄合信若符命而遺其形骸也)¶
魯有兀者王駘¶
　疏姓王名駘魯人也刖一足曰兀形雖殘兀而心實虛忘故¶
　冠德充符而爲篇首也¶
從之遊者與仲尼相若¶
　注弟子多少敵孔子¶
　疏若如也陪從王駘遊行禀學門人多少如似於仲尼者也¶
常季問於仲尼曰王駘兀者也從之遊者與夫子中分魯¶
　疏姓常名季魯之賢人也王駘遊行外忘形骸內德充實所¶
　以從遊學者數滿三千與孔子同徙中分魯國常季未達眞¶
<pb:CK-KZ_JY132_03p050b>¶
　趣是以生疑¶
立不教坐不議虛而往實而歸¶
　注各自得而足也¶
　疏弟子雖多曾無講說立不教授坐無議論請益則虛心而¶
　往得理則實腹而歸又解未學無德亦爲虛往之¶
固有不言之教無形而心成者邪¶
　注怪其殘形而心乃充足也夫心之全也遺身形忘五藏忽¶
　然獨往而天下莫能離¶
　疏教授門人曾不言議殘兀如是無復形容而玄道至德內¶
　心成滿必固有此眾乃從之也¶
<pb:CK-KZ_JY132_03p051a>¶
是何人也¶
　疏常季怪其殘兀而聚眾極多欲顯德充之美故發斯問也¶
仲尼曰夫子聖人也丘也直後而未往耳丘將以爲師而况不¶
若丘者乎¶
　疏宣尼呼王駘爲夫子答常季云王駘是體道聖人也汝自¶
　不識人所以致疑丘直爲參差在後未得往事丘將尊爲師¶
　傅諮詢問道何况晩學之類不如丘者乎請益服膺固其宜¶
　矣¶
奚假魯國丘將引天下而與從之¶
　注夫神全心具則體與物冥與物冥者天下之所不能遠奚¶
<pb:CK-KZ_JY132_03p051b>¶
　但一國而已哉¶
　疏奚何也何但假藉魯之一邦耶丘將誘引宇內禀承盛德¶
　猶恐未盡其道也¶
常季曰彼兀者也而王先生其與庸亦遠矣¶
　疏王盛也庸常也先生孔子也彼王駘者是殘兀之人門徒¶
　侍從盛於尼父以斯疑怪應異常流與凡常之人固當遠矣¶
若然者其用心也獨若之何¶
　疏然猶如是也王駘盛德如是爲物所歸未審運智用心獨¶
　若何術常季不達發此疑也¶
　仲尼曰死生亦大矣¶
<pb:CK-KZ_JY132_03p052a>¶
　注人雖曰變然死生之變變之大也¶
而不得與之變¶
　注彼與變俱故死生不變於彼¶
　疏夫山舟潛遁薪指遷流雖復萬境皆然而死生最大但王¶
　駘心冥造物與變化而遷移迹混人間將死生而俱往故變¶
　所不能變者也¶
雖天地覆墜亦將不與之遺¶
　注斯須之也¶
　疏遺失也雖復圓天顚覆方地墜陷既冥於安危故未嘗喪¶
　我也¶
<pb:CK-KZ_JY132_03p052b>¶
審乎無假¶
　注明性命之固當¶
而不與物遷¶
　注任物之自遷¶
　疏靈心安審妙體眞元既與道相應故不爲物所遷變者也¶
命物之化¶
　注以化爲命而無怪迕¶
而守其宗也¶
　注不離至當之極¶
　疏達於分命冥於外物唯命唯物與化俱行動不乖寂故恒¶
<pb:CK-KZ_JY132_03p053a>¶
　任其宗本者也¶
常季曰何謂也¶
　疏方深難悟更請決疑¶
仲尼曰自其異者視之肝膽楚越也¶
　注恬苦之性殊則美惡之情背¶
　疏夫物云云悉歸空寂倒置之類妄執是非於重玄道中橫¶
　起分别何異乎膽附肝生本同一體也楚越迢遞相去數千¶
　而於一體之中起數千之異異見之徒例皆如是也¶
自其同者視之萬物皆一也¶
　注雖所美不同而同有所美各美其所美則萬物一美也各¶
<pb:CK-KZ_JY132_03p053b>¶
　是其所是則天下一是也夫因其所異而異之則天下莫不¶
　異而浩然大觀者官天地府萬物知異之不足異故因其所¶
　同而同之則天下莫不皆同又知同之不足有故因其所無¶
　而無之則是非美惡莫不皆無矣夫是我而非彼美己而惡¶
　人自中知以下至于昆蟲莫不皆然然此明乎我而不明乎¶
　彼者爾若夫玄通泯合之士因天下以明天下天下無曰我¶
　非也卽明天下之無非無曰彼是也卽明天下之無是無是¶
　無非混而爲一故能乘變任化迕物而不慴¶
　疏若夫玄通之士浩然大觀二儀萬物一指一馬故能忘懷¶
　任物大順羣生然同者見其同異者見其異至論眾妙之境¶
<pb:CK-KZ_JY132_03p054a>¶
　非異亦非同¶
夫若然者且不知耳目之所宜¶
　注宜生於不宜者也無美無惡則無不宜無不宜故忘其宜¶
　也¶
　疏耳目之宜宜於聲色者也且凡情分别耽滯聲色故有宜¶
　與不宜可與不可而王駘混同萬物冥一死生豈於根塵之¶
　間而懷美惡之見耶¶
而遊心乎德之和¶
　注都忘宜故無不任也都任之而不得者未之有也無不得¶
　而不和者亦未聞也故放心於道德之間蕩然無不當而曠¶
<pb:CK-KZ_JY132_03p054b>¶
　然無不適也¶
　疏既而混同萬物不知耳目之宜故能遊道德之鄉放任乎¶
　至道之境者也¶
物視其所一而不見其所喪視喪其足猶遺土也¶
　注體夫極數之妙心故能無物而不同無物而不同則死生¶
　變化無往而非我矣故生爲我時死爲我順時爲我聚順爲¶
　我散聚散雖異而我皆我之則生故我耳未始有得死亦我¶
　也未始有喪夫死生之變猶以爲一既覩其一則說然無係¶
　玄同彼我以死生爲寤寐以形骸爲逆旅去生如脫屣斷足¶
　如遺土吾未見足以纓茀其心也¶
<pb:CK-KZ_JY132_03p055a>¶
　疏物視猶視物也王駘一於死生物與彼我生爲我時不見¶
　其得死爲我順不見其喪觀視萬物混而一之故雖兀足視¶
　之如遺土者也¶
常季曰彼爲己以其知¶
　注嫌王駘未能忘知而自存¶
　疏彼王駘也謂王駘修身修己猶用心知嫌其未能忘知而¶
　任獨之者也¶
得其心以其心¶
　注嫌未能遺心而自得¶
　疏嫌王駘不能忘懷任致猶用心以得心也夫得心者無思¶
<pb:CK-KZ_JY132_03p055b>¶
　無慮忘知忘覺死灰槁木泊爾無情措之於方寸之間超之¶
　於視聽之表同二儀之覆載順三光以照燭混塵穢而不撓¶
　其神履窮塞而不作其慮不得爲得而得在於無得斯得之¶
　矣若以心知之術而得之者非眞得也¶
得其常心物何爲最之哉¶
　注夫得其常心平往者也嫌其不能平往而與物過常故使¶
　物就之¶
　疏最聚也若能虛忘平淡得眞常之心者固當和光匿耀不¶
　殊於俗豈可獨異於物使眾歸之者也¶
仲尼曰人莫鑒於流水而鑒於止水¶
<pb:CK-KZ_JY132_03p056a>¶
　注夫止水之致鑒者非爲止以求鑒也故王駘之聚眾眾自¶
　歸之豈引物使從己¶
　疏鑒照也夫止水所以留鑒者爲其澄清故也王駘所以聚¶
　眾者爲其凝寂故也止水本無情於鑒物物自照之王駘豈¶
　有意於招擕而眾自來歸凑者也¶
唯止能止眾止¶
　注動而爲之則不能居眾物之止¶
　疏唯獨也唯止是水本凝湛能止是留停生人眾止是物來¶
　臨照亦猶王駘獨懷虛寂故能容止群生由是功能所以爲¶
　眾歸聚也¶
<pb:CK-KZ_JY132_03p056b>¶
受命於地唯松柏獨也在冬夏青青¶
　注夫松柏特禀自然之鍾氣故能爲眾木之傑耳非能爲而¶
　得之也¶
　疏凡厥草木皆資厚地至於稟質堅勁隆冬不凋者在松柏¶
　通年四季常保青全受氣自爾非關指意王駘聚眾其義亦¶
　然也¶
受命於天唯舜獨也正¶
　注言特受自然之正氣者至希也下首則唯有松柏上首則¶
　唯有聖人故凡不正者皆來求正耳若物皆有青全則無貴¶
　於松柏人各自正則無羡於大聖而趣之¶
<pb:CK-KZ_JY132_03p057a>¶
　疏人禀三才命受蒼旻圓首方足其類至多至如挺氣正眞¶
　獨有虞舜豈由役意直置自然王駘合道其義亦爾郭注云¶
　上首唯有聖人者但人頭在上去上則死木頭在下去下則¶
　死是以呼人爲上首呼木爲下首故上首食傍首傍首食下¶
　首下首草木也傍首蟲獸也¶
幸能正生以正眾生¶
　注幸自能正耳非爲正以正之¶
　疏受氣上玄能正生道也非由用意幸悉自然既非正己復¶
　能正物正己正物自利之他內外行圓名爲大聖虞舜既爾¶
　王駘亦然而舜受讓人故爲標的也¶
<pb:CK-KZ_JY132_03p057b>¶
夫保始之徵不懼之實勇士一人雄入於九軍將求名而能自¶
要者而猶若是¶
　注非能遺名而無不任¶
　疏徵成也信也天子六軍諸侯三軍故九軍也或有一人禀¶
　氣勇武保守善始之心信成令終之節內懷不懼之志外顯¶
　雄猛之姿既而直入九軍以求名位尚能伏心要譽忘死忘¶
　生何况王駘體道之狀列在下文也¶
而況官天地府萬物¶
　注冥然無不體也¶
　疏綱維二儀曰官天地包藏宇宙曰府萬物夫勇士入軍直¶
<pb:CK-KZ_JY132_03p058a>¶
　要名位猶能不顧身命忘於生死而況官府兩儀混同萬物¶
　視死如生不亦宜乎¶
直寓六駭¶
　注所謂逆旅¶
　疏寓寄也六骸謂身首四肢也王駘體一身非實達萬有皆¶
　眞故能混塵穢於俗中寄精神於形內直置暫遇而已豈係¶
　之耶¶
象耳目¶
　注人用耳目亦用耳目非須耳目¶
　疏象似也和光同塵似用耳目非須也¶
<pb:CK-KZ_JY132_03p058b>¶
一知之所知而心未嘗死者乎¶
　注知與變化俱則無往而不冥此知之一者也心與死生順¶
　則無時而非生此心之未嘗死也¶
　疏一知智也所知境也能知之智照所知之境境智冥會能¶
　無所差故知與不知通而爲一雖復迹理物化而心未嘗見¶
　死者也豈容有全兀於其間哉¶
彼且擇日而登假人則從是也¶
　注以不失會爲擇耳斯人無擇也任其天行而時動者也故¶
　假借之人由此而最之耳¶
　疏彼王駘者豈復簡擇良日而登昇玄道蓋不然乎直置虛¶
<pb:CK-KZ_JY132_03p059a>¶
　淡忘懷而會之也君人無心止水留鑒而世間虛假之人由¶
　是而從之也¶
彼且何肯以物爲事乎¶
　注其恬莫故全也¶
　疏唯彼王駘冥眞合道虛假之物自來歸之彼且何曾以爲¶
　己務¶
申屠嘉兀者也而與鄭子産同師於伯昏無人¶
　疏姓申屠名嘉鄭之賢人兀者也姓公孫名僑字子産鄭之¶
　賢大夫也伯昏無人者伯長也昏闇也德居物長韜光若闇¶
　洞忘物我故曰伯昏無人子産申屠俱學玄道雖復出處殊¶
<pb:CK-KZ_JY132_03p059b>¶
　隔而同師伯昏故寄此三人以彰德充之義也¶
子産謂申屠嘉曰我先出則子止子先出則我止¶
　注羞與刖者並行¶
　疏子産執政當塗榮華富貴申徒禀形殘兀無復容儀子産¶
　雖學伯昏未能忘遣猶存寵辱恥見形殘故預相檢約今其¶
　必不並己也¶
其明日又與合堂同席而坐子産謂申屠嘉曰我先出則子止¶
子先出則我止今我將出子可以止乎其未耶¶
　注質而問之欲使必不並己¶
　疏子産存榮辱之意申徒忘貴賤之心前雖有言都不采領¶
<pb:CK-KZ_JY132_03p060a>¶
　所以居則共堂坐還同席公孫見其如此是故質而問之¶
且子見執政而不違子齊執政乎¶
　注當以執政自多故直云子齊執政便謂足以明其不遜¶
　疏違避也夫出處異塗貴賤殊致我秉執朝政便爲貴人汝¶
　乃卑賤形殘應殊敬我不能遜讓翻欲齊己也¶
申徒嘉曰先生之門固有執政焉如此哉¶
　注此論德之處非計位也¶
　疏先生伯昏也先生道門深明眾妙混同榮辱齊一死生定¶
　以執政自多必如此耶¶
子而悅子之執政而後人者也¶
<pb:CK-KZ_JY132_03p060b>¶
　注笑其矜悅在位欲處物先¶
　疏汝猶悅愛榮華矜誇政事推人於後欲處物先意見如斯¶
　何名學道¶
聞之曰鑒明則塵垢不止止則不明也久與賢人處則無過乎¶
今子之所取大者先生也而猶出言若是不亦過乎¶
　注事明師而鄙吝之心猶未去乃眞過也¶
　疏鑒鏡也夫境明則塵垢不止止則非明照亦猶久與賢人¶
　居則無過若有過則非賢哲今子之所取可重可大者先生¶
　之道也而先生之道退己虛忘子乃自矜深乖妙旨而出言¶
　如是豈非過者乎¶
<pb:CK-KZ_JY132_03p061a>¶
子産曰子既若是矣¶
　注若是形殘¶
猶與堯爭善計子之德不足以自反邪¶
　注言不自顧省而欲輕蔑在位與有德者並計子之德固不¶
　足以補形殘之過¶
　疏反猶復也言申徒形殘如是而不自知乃欲將我並驅可¶
　謂與堯爭善子雖有德何足言以德補殘猶未平復也¶
申徒嘉曰自狀其過以不當亡者眾¶
　注多自陳其過狀以己爲不當亡者眾也¶
不狀其過以不當存者寡¶
<pb:CK-KZ_JY132_03p061b>¶
　注默然爲過自以爲應死者少也¶
　疏夫自顯其狀推罪於他謂己無愆不合當犯如此之人世¶
　間甚眾不顯過狀將罪歸己謂己之過不久存生如此之人¶
　世間寡少鄭子産奢侈矜伐於義亦然者也¶
知不可奈何而安之若命唯有德者能之¶
　疏若順也夫素質形殘禀之天命雖有知計無如之何唯當¶
　安而順之則所造皆適自非盛德其孰能然¶
遊於羿之彀中中央者中地也然而不中者命也¶
　注羿古之善射者弓矢所及爲彀中夫利害相攻則天下皆¶
　羿也自不遺身忘知與物同波者皆遊於羿之彀中耳雖張¶
<pb:CK-KZ_JY132_03p062a>¶
　毅之出單豹之處猶未免於中地則中與不中唯在命耳而¶
　區區者各有所遇而不知命之自爾故免乎弓矢之害者自¶
　以爲巧欣然多己及至不免則自恨其謬而志傷神辱斯未¶
　能達命之情者也夫我之生也非我之所生也則一生之內¶
　百年之中其坐起行止動靜趣舍情性知能凡所有者凡所¶
　無者凡所爲者凡所遇者皆非我也理自爾耳而橫生休戚¶
　乎其中斯又逆自然而失者也¶
　疏羿堯時善射者也其矢所及謂之彀中言羿善射矢不虛¶
　發彀中之地必被殘傷無問鳥獸罕獲免者偶然得免乃關¶
　天命免與不免非由工拙自不遺形忘智皆遊於羿之彀中¶
<pb:CK-KZ_JY132_03p062b>¶
　是知申徒兀足忽遭羿之一箭子産形全中地偶然獲免既¶
　非人事故不足自多矣¶
人以其全足笑吾不全足者眾矣¶
　注皆不知命而有斯笑¶
我怫然而怒¶
　注見其不知命而怒斯又不知命也¶
　疏怫然暴戾之心也人不知天命妄計虧全況己形好嗤彼¶
　之兀如此之人其流甚眾忿其無知怫然暴怒嗔忿他人斯¶
　又未知命也¶
而適先生之所則廢然而反¶
<pb:CK-KZ_JY132_03p063a>¶
　注見至人之知命遺形故廢向者之怒而復常¶
　疏在伯昏之所禀不言之教則廢向者之怒而復於常性也¶
不知先生之洗我以善邪¶
　注不知先生洗我以善道故邪我爲能自反邪斯自忘形而¶
　遣累¶
　疏旣適師門入於虛室廢棄忿怒反復尋常不知師以善水¶
　洗滌我心爲是我之性情自反復進退尋責莫測所由斯又¶
　忘於學心遣其係累¶
吾與夫子遊十九年矣而未嘗知吾兀者也¶
　注忘形故也¶
<pb:CK-KZ_JY132_03p063b>¶
　疏我與伯昏遊於道德故能窮陰陽之妙要極至理之精微¶
　旣其遣智忘形豈覺我之殘兀¶
今子與我遊於形骸之內而子索我於形骸之外不亦過乎¶
　注形骸外矣其德內也今子與我德遊耳非與我形交也而¶
　索我外好豈不過哉¶
　疏郭注云形骸外矣其德內也今子與我德遊耳非與我形¶
　交也而索我外好豈不過也此注意更不勞别釋也¶
子産蹵然改容更貌曰子無乃稱¶
　注已悟則厭其多言也¶
　疏蹵然驚慚貌也子産未能忘懷遣欲多在物先既被識嫌¶
<pb:CK-KZ_JY132_03p064a>¶
　方懷驚悚改矜誇之貌更醜惡之容悟知己至不用稱說者¶
　也¶
魯有兀者叔山無趾踵見仲尼¶
　注踵頻也¶
　疏叔山字也踵頻也殘兀之人居於魯國雖遭刖足猶有學¶
　心所以接踵頻來尋師訪道既無足趾因以爲其名也¶
仲尼曰子不謹前既犯患若是矣雖今來何及矣¶
　疏子之修身不能謹愼犯於憲綱前已遭官患難艱辛形殘¶
　若此今來請益何所逮耶¶
無趾曰吾唯不知務而輕用吾身吾是以亡足¶
<pb:CK-KZ_JY132_03p064b>¶
　注人之生也理自生矣直莫之爲而任其自生斯重其身而¶
　知務者也若乃忘其自生謹而矜之斯輕用其身而不知務¶
　也故五藏相攻於內而手足殘傷於外也¶
今吾來也猶有尊足者存¶
　注刖一足未足以虧其德明夫形骸者逆旅也¶
吾是以務全之也¶
　注去其矜謹任其自生斯務全也¶
　疏無趾交遊恭謹重德輕身唯欲務借聲名不知務全生道¶
　所以觸犯憲章遭斯殘兀形雖虧損其德猶存是故頻煩追¶
　討務全道德以德比形故言尊足者存存者在也¶
<pb:CK-KZ_JY132_03p065a>¶
夫天無不覆地無不載¶
　注天不爲覆故能常覆地不爲載故能常載使天地而爲覆¶
　載則有時而息矣使舟能沉而爲人浮則有時而沒矣故物¶
　爲焉則未足以終其生也¶
吾以夫子爲天地安知夫子之猶若是也¶
　注責其不謹不及天地也¶
　疏夫天地亭毒覆載無偏而聖人德合二儀固當弘普不棄¶
　甯知夫子尚不捨形殘善救之心豈其如是也¶
孔子曰丘則陋矣¶
　疏仲尼所陳不過聖迹無趾請學務其全生答淺問深足成¶
<pb:CK-KZ_JY132_03p065b>¶
　鄙陋也¶
夫子胡不入乎請講以所聞無趾出¶
　注聞所聞而出全其無爲也¶
　疏夫子無趾也胡何也仲尼自覺鄙陋情實多慚故屈無趾¶
　今其入室語說所聞方內之道既而蘧廬久處芻狗再陳無¶
　趾惡聞故默然而出也¶
孔子曰弟子勉之夫無趾兀者也猶務學以復補前行之惡而¶
況全德之人乎¶
　注全德者生便忘生¶
　疏勉朂厲也夫無趾殘兀尚欲全生補其虧殘悔其前行况¶
<pb:CK-KZ_JY132_03p066a>¶
　賢人君子形德兩全便忘死生德充於內者也門人之類宜¶
　朂之焉¶
無趾語老聃曰孔丘之於至人其未邪彼何賓賓以學子爲¶
　注怪其方復學於老聃¶
　疏賓賓恭勤貌也夫玄德之人窮理極妙忘言絶學率性生¶
　知而仲尼執滯文字專行聖迹賓賓勤敬問禮老君以汝格¶
　量故知其未如至人也學子何爲者也¶
彼且蘄以諔詭幻怪之名聞不知至人之以是爲己桎梏邪¶
　注夫無心者人學亦學然古之學者爲己今之學者爲人其¶
　弊也遂至乎爲人之所爲矣夫師人以自得者率其常然者¶
<pb:CK-KZ_JY132_03p066b>¶
　也舍己效人而逐物於外者求乎非常之名者也夫非常之¶
　名乃常之所生也故學者非爲幻怪也幻怪之生必由於學¶
　禮者非爲華藻也而華藻之興必由於禮斯必然之理至人¶
　之所無奈何故以爲己之桎梏¶
　疏蘄求也諔詭猶奇譎也在手曰桎在足曰梏卽今之杻械¶
　也彼之仲尼行於聖迹所學奇譎怪異之事唯求虛妄幻化¶
　之名不知方外體道至人用此聲教爲已枷鎖也¶
老聃曰胡不直使彼以死生爲一條以可不可爲一貫者解其¶
桎梏可乎¶
　注欲以直理冥之冀其無迹¶
<pb:CK-KZ_JY132_03p067a>¶
　疏無趾前見仲尼談講之日何不使孔丘忘於仁義混同生¶
　死齊一是非條貫既融則是帝之縣解豈非釋其枷鎖解其¶
　杻械也¶
無趾曰天刑之安可解¶
　注今仲尼非不冥也顧自然之理行則影從言則響隨夫順¶
　物則名迹斯立而順物者非爲名也非爲名則至矣而終不¶
　免乎名則孰能解之哉故名者影響也影響者形聲之桎梏¶
　也明斯理也則名迹可遺名迹可遺則尚彼可絶尚彼可絶¶
　則性命可全矣¶
　疏仲尼憲章文武祖述堯舜删詩書定禮樂窮陳蔡圍商周¶
<pb:CK-KZ_JY132_03p067b>¶
　執於仁義遭斯戮恥亦猶行則影從言則響隨自然之勢必¶
　至之宜也是以陳迹既興疵釁斯起欲不困弊其可得乎故¶
　天然刑戮不可解也¶
魯哀公問於仲尼曰衛有惡人焉曰哀駘它¶
　注惡醜也¶
　疏惡醜也言衛國有人形容醜陋內德充滿爲俗所歸而哀¶
　駘是醜貌因以爲名¶
丈夫與之處者思而不能去也婦人見之請於父母曰與爲人¶
妻甯爲夫子妾者十數而未止也¶
　疏妻者齊也言其位齊於夫妾者接也適可接事君子哀駘¶
<pb:CK-KZ_JY132_03p068a>¶
　才全德滿爲物歸依大順羣生物忘其醜遂使丈夫與同處¶
　戀仰不能捨去婦人美其才德競請爲其媵妾十數未止明¶
　其慕義者多不爲人妻彰其道能感物也¶
未嘗有聞其唱者也常和人而已矣¶
　疏滅迹匿端謙居物後直置應和而已未嘗誘引先唱¶
無君人之位以濟乎人之死¶
　注明物不由權勢而往¶
　疏夫人君者必能赦過宥罪恤死護生駘它窮爲匹夫位非¶
　南面無權無勢可以濟人明其懷人不由威力¶
無聚祿以望人之腹¶
<pb:CK-KZ_JY132_03p068b>¶
　注明非求食而往¶
　疏夫儲積倉廪招迎士眾歸湊本希飽腹而駘它既無聚祿¶
　何以致人明其慕義非由食往也¶
又以惡駭天下¶
　注明不以形美故往¶
　疏駘它容形異常鄙陋論其醜惡驚駭天下明其聚眾非由¶
　色往¶
和而不唱¶
　注非招而致之¶
　疏譬幽谷之響直而無心既不以言說招攜非由先物而唱¶
<pb:CK-KZ_JY132_03p069a>¶
　者也¶
知不出乎四域¶
　注不役思於分外¶
　疏域分也忘心遣智率性任眞未曾役思運懷緣於四方分¶
　外也¶
且而雌雄合乎前¶
　注夫才全者與物無害故入獸不亂羣入鳥不亂行而爲萬¶
　物之林藪¶
　疏雌雄禽獸之類也夫才全之士與物同波人無害物之心¶
　物無畏人之慮故鳥與獸且羣聚於前也¶
<pb:CK-KZ_JY132_03p069b>¶
是必有異乎人者也¶
　疏一無權勢二無利祿三無色貌四無言語五無知慮夫聚¶
　集人物必不徒然今駘它爲眾歸依不由前之五事以此而¶
　驗固異於常人者也¶
寡人召而觀之果以惡駭天下與寡人處不至以月數而寡人¶
有意乎其爲人也¶
　注未經月已覺其有遠處¶
　疏既聞有異故命召看之形容醜陋果驚駭於天下共其同¶
　處不過二旬觀其爲人察其意趣心神凝淡以覺深遠也¶
不至乎期年而寡人信之國無宰寡人傳國焉¶
<pb:CK-KZ_JY132_03p070a>¶
　注委之以國政¶
　疏日月既久漬鍊彌深是以共處一年情相委信而國無良¶
　宰治道未弘庶屈賢人傳於國政者也¶
悶然而後應¶
　注寵辱不足以驚其神¶
　疏悶然而後應不覺之容亦是虛淡之貌既無情於利祿豈¶
　有意於榮華故同彼世人悶然而應之也¶
汜若而辭¶
　注人辭亦辭¶
　疏汜若者是無的當不係之貌也雖無驚於寵辱亦乃同塵¶
<pb:CK-KZ_JY132_03p070b>¶
　以遜讓故氾然常人辭亦辭也¶
寡人醜乎卒授之國無幾何也去寡人而行寡人卹焉若有亡¶
也若無與樂是國也是何人者也¶
　疏愧慙也卒終也幾何俄頃也卹憂也寡人是五等之謙稱¶
　也既見良人氾然虛淡中心愧醜戀慕殷勤終欲與之國政¶
　屈爲卿輔俄頃之間逃遁而去喪失賢宰實懷憂卹情之恍¶
　惚若有遺亡雖君魯邦魯無歡樂來喜去憂感動如此何人¶
　何術一至於斯¶
仲尼曰丘也嘗使於楚矣適見豚子食於其死母者¶
　注食乳也¶
<pb:CK-KZ_JY132_03p071a>¶
少焉眴若皆棄之而走不見已焉爾不得類焉爾¶
　注夫生者以才德爲類死而才德去矣故生者以失類而走¶
　也故含德之厚者比於赤子無往而不爲之赤子也則天下¶
　莫之害斯得類而明己故也情苟類焉則雖形不與同而物¶
　無害心情類苟亡雖則形同母子而不足以固其志矣¶
　疏哀公陳已心迹以問孔子孔子以豚子爲譬以答哀公邱¶
　曾領門徒遊行楚地適見豚子飲其死母之乳眴目之頃少¶
　時之間棄其死母皆散而走不見已類所以爲然故郭注云¶
　生者以才德爲類死而才德去矣故生者以失類而走也以¶
　况哀公素無才德非是已類棄捨而去駘它才德既全比於¶
<pb:CK-KZ_JY132_03p071b>¶
　子物之親愛固是其宜矣¶
所愛其母者非愛其形也愛使其形者也¶
　注使形者才德也¶
　疏郭注云使形者才德也而才德者精神也豚子愛母愛其¶
　精神民之慕君慕其才德者也¶
戰而死者其人之葬也不以翣資¶
　注翣者武所資也戰而死者無武也翣將安施¶
刖者之屨無爲愛之¶
　注所愛屨者爲足故耳¶
皆無其本矣¶
<pb:CK-KZ_JY132_03p072a>¶
　注翣屨者以足武爲本¶
　疏翣者武飾之具武王爲之或云周公作也其形似方扇使¶
　車兩邊軍將行師䧟陣而死及其葬日不用翣資是知翣者¶
　武之所資屨者足之所使用形者神之所使無足屨無所用¶
　無武則翣無所資無神則形無所愛然翣屨以足武爲本形¶
　貌以才德爲原二者無本故並無用也¶
爲天子之諸御不爪翦不穿耳¶
　注全其形也¶
取妻者止於外不得復使¶
　注恐傷其形¶
<pb:CK-KZ_JY132_03p072b>¶
　疏夫帝王宮闈揀擇御女穿耳翦爪恐傷其形匹夫娶妻惇¶
　於外務使役驅馳慮虧其色比重舉譬以況全才也¶
形全猶足以爲爾¶
　注採擇濱御及燕爾新昏本以形好爲意者也故形之全也¶
　猶以降至尊之情回貞女之操也¶
而况全德之人乎¶
　注德全而物愛之宜矣¶
　疏爾然也夫形之全具尚能降眞人感貞女而況德全乎此¶
　合譬也故郭注云德全而物愛之宜矣哉¶
今哀駘它未言而信無功而親使人授己國唯恐其不受也是¶
<pb:CK-KZ_JY132_03p073a>¶
必才全而德不形者也¶
　疏夫親由績彰信藉言顯今駘它未至言說而己遭委信本¶
　無功績而付託實親遂使魯侯虛襟授其朝政卑己遜讓唯¶
　恐不受如是之人必當才智全具而推功於物故德不形見¶
　之也¶
哀公曰何謂才全¶
　疏前雖標舉於義未彰故發此疑庶希後答¶
仲尼曰死生存亡窮達貧富賢與不肖毁譽飢渴寒暑是事之¶
變命之行也¶
　注其理固當不可逃也故人之生也非誤生也生之所有非¶
<pb:CK-KZ_JY132_03p073b>¶
　妄有也天地雖大萬物雖多然吾之所遇適在於是則雖天¶
　地神明國家聖賢絶力至知而弗能違也故凡所不遇弗能¶
　遇也其所遇弗能不遇也所不爲弗能爲也其所爲弗能不¶
　爲也故付之而自當矣¶
　疏夫二儀雖大萬物雖多人生所遇適在於是故前之八對¶
　並是事物之變化天命之流行而留之不停推之不去安排¶
　任化所遇所適自非德充之士其孰能然此則仲尼答哀公¶
　才全之義¶
日夜相代乎前¶
　注夫命行事變不舍晝夜推之不去留之不停故才全者隨¶
<pb:CK-KZ_JY132_03p074a>¶
　所遇而任之¶
而知不能規乎其始者也¶
　注夫始非知之所規而故非情之所留是以知命之必行事¶
　之必變者豈於終規始在新戀故哉雖有至知而弗能規也¶
　逝者之往吾奈之何哉¶
　疏夫命行事變其速如馳代謝遷流不舍晝夜一前一後反¶
　覆循環雖有至知不能測度豈復在新戀故在終規始哉蓋¶
　不然也唯當隨變任化則無往而不逍遥也¶
故不足以滑和¶
　注苟知性命之固當則雖死生窮達千變萬化淡然自若而¶
<pb:CK-KZ_JY132_03p074b>¶
　和理在身矣¶
　疏滑亂也雖復事變命遷而隨形任化淡然自若不亂於中¶
　和之道也¶
不可入於靈府¶
　注靈府者精神之宅也夫至足者不以憂患經神若皮外而¶
　過去¶
　疏靈府者精神之宅所謂心也經寒涉暑治亂千變萬化與¶
　物俱往未嘗槩意豈復關心耶¶
使之和豫通而不失於兌¶
　注苟使和性不滑靈府閒豫則雖涉乎至變不失其兌然也¶
<pb:CK-KZ_JY132_03p075a>¶
　疏兌徧悅也體窮通達生死遂使所遇和樂中心逸豫經涉¶
　夷險兊然自得不失其適悅也¶
使日夜無郤¶
　注泯然常任之¶
　疏郤間也氣化流轉日夜不停心心相係亦無間斷也¶
而與物爲春¶
　注羣生之所賴也¶
　疏慈照有生恩霑動植與物仁惠事等青春¶
是接而生時乎心者也¶
　注順四時而俱化¶
<pb:CK-KZ_JY132_03p075b>¶
　疏是者指斥以前事也才全之人接濟羣品生長萬物應赴¶
　順時無心之心逗機而照者也¶
是之謂才全¶
　疏總結以前是才全之義也¶
何謂德不形¶
　疏已領才全未悟德不形義更相發問庶聞後旨也¶
曰平者水停之盛也¶
　注天下之平莫盛於停水也¶
　疏停止也而天下均平莫盛於止水故上文云人莫鑒於流¶
　水而必鑒於止水此舉爲譬以彰德不形義故也¶
<pb:CK-KZ_JY132_03p076a>¶
其可以爲法也¶
　注無情至平故天下取正焉¶
內保之而外不蕩也¶
　注內保其明外無情僞玄鑒洞照與物無私故能全其平而¶
　行其法也¶
　疏夫水性澄清鑒照於物大匠雖巧非水不平故能保守其¶
　明而不波蕩者可以軌轍工人洞鑒妍醜也故下文云水平¶
　中準大匠取則焉況至人冥眞合道和光和物模楷蒼生動¶
　而常寂故云內保之而外不蕩者也¶
德者成和之修也¶
<pb:CK-KZ_JY132_03p076b>¶
　注事得以成物得以和謂之德也¶
　疏夫成於庶事和於萬物者非盛德孰能之哉必也先須修¶
　身立行後始可成事和物之德以和而我不喪者方可謂之¶
　德也¶
德不形者物不能離也¶
　注無事不成無物不和此德之不形也是以天下樂推而不¶
　厭¶
　疏夫明齊日月而歸明於昧功侔造化而歸功於物者德之¶
　不形也是以含德之厚比於赤子天下樂推而不厭斯而不¶
　離之者也¶
<pb:CK-KZ_JY132_03p077a>¶
哀公異日以告閔子曰始也吾以南面而君天下執民之紀而¶
憂其死吾自以爲至通矣今吾聞至人之言恐吾無其實輕用¶
吾身而亡其國吾與孔邱非君臣也德友而已矣¶
　注聞德充之風者雖復哀公猶欲遺形骸忘貴賤也¶
　疏姓閔名損字子騫宣尼門人在四科之數甚有孝德魯人¶
　也異日猶它日也南面君位也初始未悟矜於魯君執持綱¶
　紀憂於兆庶養育教誨恐其夭死用斯治術爲至美至通今¶
　聞尼父言談且陳才德之義魯侯悟解方覺前非至通憂死¶
　之言更成虛幻執紀南面之大都無寔錄於是隳肢體黜聰¶
　明遺尊卑忘爵位觀魯邦若蝸角視己形如隙影友仲尼以¶
<pb:CK-KZ_JY132_03p077b>¶
　全道德禮司寇以異君臣故知莊老之談其風清遠德充之¶
　美一至於斯¶
闉跂支離無脤說衛靈公靈公悅之而視全人其脰肩肩甕㼜¶
太癭說齊桓公桓公悅之而視全人其脰肩肩¶
　注偏情一往則醜者更好而好者更醜也¶
　疏闉曲也謂攣曲全腫而行脤脣也謂支體坼裂傴僂殘病¶
　復無脣也㼜盆也脰頸也肩肩細小貌也而支離殘病企踵¶
　而行瘤癭之病大如盆甕此二人者窮天地之陋而俱能忘¶
　形建德體道談玄遂使齊衛兩君欽風愛悅美其盛德不覺¶
　病醜顧視全人之頸翻小而似肩肩之者¶
<pb:CK-KZ_JY132_03p078a>¶
故德有所長而形有所忘¶
　注其德長於順物則物忘其醜長於逆物則物忘其好¶
　疏大癭支離道德長遠遂使齊侯衛主忘其形惡¶
人不忘其所忘而忘其所不忘此謂誠忘¶
　注生則愛之死則棄之故德者世之所不忘也形者理之所¶
　不存也故夫忘形者非忘也不忘形而忘德者乃誠忘也¶
　疏誠實也所忘形不忘德也忘形易忘德難也故謂形爲所¶
　忘德爲不忘也不忘形而忘德者此乃眞實忘斯德不形之¶
　義也¶
故聖人有所遊¶
<pb:CK-KZ_JY132_03p078b>¶
　注遊於自得之場放之而無不至者才德全也¶
　疏物我雙遣形德兩忘故放任乎變化之場遨遊於至虛之¶
　域也¶
而知爲孽約爲膠德爲接工爲商¶
　注此四者自然相生其理已具¶
　疏夫至人道邁三清而神遊六合故藴智以救妖孽約束以¶
　檢散心樹德以接蒼生工巧以利羣品此之四事凡類有之¶
　大聖慈救同塵順物也¶
聖人不謀惡用知不斲惡用膠無喪惡用德不貨惡用商¶
　注自然已具故聖人無所用其已也¶
<pb:CK-KZ_JY132_03p079a>¶
　疏惡何也至人不妖孽謀謨何用智惠不散亂彫斵何用膠¶
　固本不喪道用德何爲不貴難得之貨無勞商賈秪爲和光¶
　和物是故有之者也¶
四者天鬻也天鬻者天食也¶
　注言自然而禀之¶
　疏鬻食也食禀也天自然也以前四事蒼生有之禀自天然¶
　各率其性聖人順之故無所用已也¶
旣受食於天又惡用人¶
　注旣禀之自然其理已足則雖沉思以免難或明戒以避禍¶
　物無妄然皆天地之會至理所趣必自思之非我思也必自¶
<pb:CK-KZ_JY132_03p079b>¶
　不思非我不思也或思而免之或思而不免或不思而免之¶
　或不思而不免凡此皆非我也又奚爲哉任之而自至也¶
　疏禀之自然各有定分何須分外添足人情違天任人故至¶
　悔者也¶
有人之形¶
　注視其形貌若人¶
無人之情¶
　注掘若稿木之枝¶
　疏聖人同塵在世有生處之形害體道虛忘無是非之情慮¶
有人之形故羣於人¶
<pb:CK-KZ_JY132_03p080a>¶
　注類聚群分自然之道¶
　疏和光混迹羣聚世間此解有人之形¶
無人之情故是非不得於身¶
　注無情故付之於物也¶
　疏譬彼靈眞絶無性識既忘物我何有是非此解無人之情¶
　故也¶
眇乎小哉所以屬於人也¶
　注形貌若人¶
　疏屬係也迹閔嚚悋形係人羣與物不殊故稱眇小也此結¶
　有人之形耳¶
<pb:CK-KZ_JY132_03p080b>¶
謷乎大哉獨成其天¶
　注無情故浩然無不任無不任者有情之所未能也故無情¶
　而獨成天也¶
　疏謷高大貌也謷然大教萬境都忘智德高深凝照宏遠故¶
　歎美大人獨成自然之至此結無人之情也¶
惠子謂莊子曰人故無情乎¶
　疏前文云有人之形無人之情惠施引此語來質疑莊子所¶
　言人者必固無情慮乎然莊惠二賢並遊心方外故常禀而¶
　爲論端¶
莊子曰然¶
<pb:CK-KZ_JY132_03p081a>¶
　疏然如是也許其所問故答云然¶
惠子曰人而無情何以謂之人¶
　疏若無性智何名爲人此是惠施進責之辭問於莊子¶
莊子曰道與之貌天與之形惡得不謂之人¶
　注人之生也非情之所生也生之所知豈情之所知哉故有¶
　情於爲離曠而弗能也然離曠以無情而聰明矣有情於爲¶
　賢聖而弗能也然賢聖以無情而賢聖矣豈直賢聖絶遠而¶
　離曠難慕哉雖下愚聾瞽及雞嗚狗吠豈有情於爲之亦終¶
　不能也不問遠之與近雖去已一分顔孔之際終莫之得也¶
　是以關之萬物反取諸身耳目不能以易任成功手足不能¶
<pb:CK-KZ_JY132_03p081b>¶
　以代司致業故嬰兒之始生也不以目求乳不以耳向明不¶
　以足操物不以手求行豈百骸無定司形貌無素主而專由¶
　情以制之哉¶
　疏惡何也虛通之道爲之相貌自然之理也遺其形質形貌¶
　具有何得不謂之人且形之將貌蓋亦不殊道與自然互其¶
　文耳欲顯明斯義故重言之也¶
惠子曰既謂之人惡得無情¶
　注未解形貌之非情也¶
　疏既名爲人理懷情慮若無情矣何得謂之人此是惠施未¶
　解形貌之非情¶
<pb:CK-KZ_JY132_03p082a>¶
莊子曰是非吾所謂情也¶
　注以是非爲情則無是無非無好無惡者雖有形貌直是人¶
　耳情將安寄¶
　疏吾所言情者是非彼我好惡憎嫌等也若無是無非雖有¶
　形貌直是人耳情將安寄¶
吾所謂無情者言人之不以好惡內傷其身¶
　注任當而直前者非情也¶
　疏莊子所謂無情者非木石其懷也止言不以好惡緣慮分¶
　外遂成性而內理其身者也何則藴虛照之智無情之情也¶
常因自然而不益生也¶
<pb:CK-KZ_JY132_03p082b>¶
　注止於當也¶
　疏因任自然之理以此爲常止於所禀之涯不知生分¶
惠子曰不益生何以有其身¶
　注未明生之自生理之自足¶
　疏若不資益生道何得有此身乎未解生之自生理之自足¶
　者也¶
莊子曰道與之貌天與之形¶
　注生理已自足於形貌之中但任之則身存¶
　疏道與形貌生理已足但當任之無勞措意也¶
無以好惡內傷其身¶
<pb:CK-KZ_JY132_03p083a>¶
　注夫好惡之情非所以益生祗足以傷身以其生之有分也¶
　疏還將益以酬後問也¶
今子外乎子之神勞乎子之精倚樹而吟據槁梧而瞑¶
　注夫神不休於性分之內則外矣精不止於自生之極則勞¶
　矣故行則倚樹而吟坐則據梧而睡言有情者之自困也¶
　疏槁梧夾漆几也惠子未遣筌蹄耽常物理疏外神識勞苦¶
　精靈故行則倚樹而吟詠坐則隱几而談說是以形勞心倦¶
　疲怠而瞑者也¶
天選子之形子以堅白鳴¶
　注言凡子所爲外神勞精倚樹據梧且吟且睡此世之所謂¶
<pb:CK-KZ_JY132_03p083b>¶
　情也而云天選明夫情者非情之所生而況他哉故雖萬物¶
　萬形云爲趣舍皆在無情中來又何用情於其間哉¶
　疏選授也鳴言說也自然之道授與汝形夭壽妍醜其理已¶
　定無勞措意分外益生而子禀性聰明辯析明理執持己德¶
　炫燿眾人亦何異乎公孫龍作白馬論云白馬非馬堅守斯¶
　論以此自多信有其言而無其實能伏眾人之口不能伏眾¶
　人之心今子分外誇談卽是斯之類也¶
¶
¶
¶
<pb:CK-KZ_JY132_03p084a>¶
#+PROPERTY: JUAN 007
<pb:CK-KZ_JY132_03p084a>¶
*** 大宗師第六(雖天地之大萬物之富其所宗而師者無心也)¶
知天之所爲知人之所爲者至矣¶
　註知天人之所爲者皆自然也則內放其身而外冥於物與¶
　眾玄同任之而無不至也¶
　疏天者自然之謂至者造極之名天之所爲者謂三景晦明¶
　四時生殺風雲舒卷雷雨寒温也人之所爲者謂手捉腳行¶
　目視耳聽心知工拙凡所施爲也知天之所爲悉皆自爾非¶
　關修造豈由知力是以內放其身外冥於物浩然大觀與眾¶
　玄同窮理盡性故稱爲至也¶
知天之所爲者天而生也¶
<pb:CK-KZ_JY132_03p084b>¶
　註天者自然之謂也夫爲爲者不能爲而爲自爲耳爲知者¶
　不能知而知自知耳自知耳不知也不知也則知出於不知¶
　矣自爲耳不爲也不爲也則爲出於不爲矣爲出於不爲故¶
　以不爲爲主知出於不知故以不知爲宗是故眞人遺知而¶
　知不爲而爲自然而生坐忘而得故知稱絶而爲名去也¶
　疏雲行雨施川源岳瀆非關人力此乃天生能知所知並自¶
　然也此解前知天之所爲¶
知人之所爲者以其知之所知以養其知之所不知終其天年¶
而不中道夭者是知之盛也¶
　註人之生也形雖七尺而五常必具故雖區區之身乃舉天¶
<pb:CK-KZ_JY132_03p085a>¶
　地以奉之故天地萬物凡所有者不可一日而相無也一物¶
　不具則生者無由得生一理不至則天年無緣得終然身之¶
　所有者知或不知也理之所存者或不爲也故知之所知者¶
　寡而身之所有者眾爲之所爲者少而理之所存者博在上¶
　者莫能器之而求其備焉人之所知不必同而所爲不敢異¶
　異則僞成矣僞成而眞不喪者未之有也或好知而不倦以¶
　困其百體所好不過一肢而舉根俱弊斯以其所知而害所¶
　不知也若夫知之盛也知人之所爲者有分故任而不彊也¶
　知人之所知者有極故用而不蕩也故所知不以無崖自困¶
　則一體之中知與不知闇相與會而俱全矣斯以其所知養¶
<pb:CK-KZ_JY132_03p085b>¶
　所不知也¶
　疏人之所爲謂四肢百體各有御用也知之所知者謂自知¶
　於色卽以色爲所知也知之所不知者謂自能知色不能知¶
　聲卽以聲爲所不知也既而目爲手足而視腳爲耳鼻而行¶
　雖復無心相爲而濟彼之功成矣故眼耳鼻舌四肢百體更¶
　相役用各有司存心之明闇亦有限極用其分內終不强知¶
　斯以其知之所知以養其知之所不知也故得盡於天年不¶
　橫夭折能如是者可謂知之盛美者也¶
雖然有患¶
　註雖知盛未若遺知任天之無患也¶
<pb:CK-KZ_JY132_03p086a>¶
　疏知雖盛美猶有患累不若忘知而任獨也¶
夫知有所待而後當¶
　註夫知者未能無可無不可故必有待也若乃任天而生者¶
　則遇物而當也¶
其所待者特未定也¶
　註有待則無定也¶
　疏夫知必對境非境不當境既生滅不定物亦待奪無常唯¶
　當境智兩忘能所雙遣方能無可無不可然後無患已¶
庸詎知吾所謂天之非人乎所謂人之非天乎¶
　註我生有崖天也心欲益之人也然此人之所謂耳物無非¶
<pb:CK-KZ_JY132_03p086b>¶
　天也天也者自然也人皆自然則治亂成敗遇與不遇非人¶
　爲也皆自然耳¶
　疏近取諸身遠託諸物知能運用無非自然是知天之與人¶
　理歸無二故謂天則人謂人則天凡庸之流詎曉斯旨所言¶
　吾者莊生自稱此則泯合人天混同物我也¶
且有眞人而後有眞知¶
　註有眞人而後天下之知皆得其眞而不可亂也¶
　疏夫聖人者誠能冥眞合道忘我遺物懷玆聖德然後有此¶
　眞知是以混一眞人而無患累眞知之狀列在下文耳¶
何謂眞人¶
<pb:CK-KZ_JY132_03p087a>¶
　疏假設疑問庶顯其旨¶
古之眞人不逆寡¶
　註凡寡皆不逆則所順者眾¶
　疏寡少也引古御今崇本抑末虛懷任物大順羣生假令微¶
　少會不逆扞者也¶
不雄成¶
　註不恃其成而處物先¶
　疏爲而不恃長而不宰豈雄據成績欲處物先邪¶
不謨士¶
　註縱心直前而羣士自合非謀謩以致之¶
<pb:CK-KZ_JY132_03p087b>¶
　疏虛夷忘淡士眾自歸非關運心謀謩招致故也¶
若然者過而弗悔當而不自得也¶
　註直自全當而無過耳非以得失經心¶
　疏天時已過曾無悔吝之心分命偶當不以自得爲美¶
若然者登高不慄入水不濡入火不熱是知之能登假於道也¶
若此¶
　註言夫能之登至於道者若此之遠也理固自全非畏死也¶
　故眞人陸行而非避濡也遠火而非逃熱也無過而非措當¶
　也故雖不以熱爲熱而未嘗赴火不以濡爲濡未嘗蹈水不¶
　以死爲死未嘗喪生故夫生者豈生之而生哉成者豈成之¶
<pb:CK-KZ_JY132_03p088a>¶
　而成哉故任之而無不至者眞人也豈有槩意於所遇哉¶
　疏慄懼也濡濕也登昇也假至也眞人達生死之不二體安¶
　危之爲一故能入水入火曾不介懷登高履危豈復驚懼眞¶
　知之士有此功能昇至玄道故得如是者也¶
古之眞人其寢不夢¶
　註無意想也¶
其覺無憂¶
　註當所遇而安也¶
　疏夢者情意妄想也而眞人無情慮絶思想故雖寢寐寂泊¶
　而不夢以至覺悟常適而無憂也¶
<pb:CK-KZ_JY132_03p088b>¶
其食不甘¶
　註理當食耳¶
　疏混迹人間同塵而食不耽滋味故不知甘美¶
其息深深眞人之息以踵¶
　註乃在根本中來¶
　疏踵足根也眞人心性和緩智照凝寂至於氣息亦復徐遲¶
　腳踵中來明其深靜也¶
眾人之息以喉屈服者其嗌言若哇¶
　註氣不平暢¶
　疏嗌喉也哇礙也凡俗之人心靈馳競言語喘息唯出咽喉¶
<pb:CK-KZ_JY132_03p089a>¶
　情躁氣促不能深靜屈折起伏氣不調和咽喉嗌之中恒如¶
　哇礙也¶
其嗜欲深者其天機淺¶
　註深根寧極然後反一無欲¶
　疏夫耽嗜諸塵而情欲深重者其天然機神淺鈍故也若使¶
　智照深遠豈其然乎
古之眞人不知悅生不知惡死¶
　註與化爲體¶
　疏氣聚爲生生爲我時氣散而死死爲我順既冥於變化故¶
　不以悅惡存懷¶
<pb:CK-KZ_JY132_03p089b>¶
其出不訢其入不距¶
　註泰然而任之¶
　疏時應出生本無情於忻樂時應入死豈有意於距諱耶¶
翛然而往翛然而來而已矣¶
　註寄之至理故往來而不難¶
　疏翛然無係貌也翛然獨化任理遨遊雖復死往生來曾無¶
　意戀之者也¶
不忘其所始不求其所終¶
　註終始變化皆忘之矣豈直逆忘其生而猶伏探求死意也¶
　疏始生也終死也生死都遣曾無執滯豈直獨忘其生而偏¶
<pb:CK-KZ_JY132_03p090a>¶
　求於死耶終始均平所遇斯適也¶
受而喜之¶
　注不問所受者何物遇之而無不適也¶
　疏喜所遇也¶
忘而復之¶
　注復之不由於識乃至¶
　疏反未生也¶
是之謂不以心捐道不以人助天是之謂眞人¶
　注人生而靜天之性也感物而動性之欲也物之感人無窮¶
　人之逐欲無節則天理滅矣眞人知用心則背道助天則傷¶
<pb:CK-KZ_JY132_03p090b>¶
　生故不爲也¶
　疏是謂者指斥前文總結其旨也捐棄也言上來智德忘生¶
　可謂不用取捨之心捐棄虛通之道亦不用人情分别添助¶
　自然之分能如是者名曰眞人也¶
若然者其心志¶
　注所居而安爲志¶
　疏若如以前不捐道等心是心懷志操能致然也故老經云¶
　强行者有志¶
其容寂¶
　注雖行而無傷於靜¶
<pb:CK-KZ_JY132_03p091a>¶
其顙頯¶
　注頯大朴之貌¶
　疏顙額也頯大朴貌夫眞人降世挺氣異凡非直智照虛明¶
　志力弘普亦乃威容閑雅相貌端嚴日角月玄卽斯類也¶
凄然似秋¶
　注殺物非爲威也¶
煖然似春¶
　注生物非爲仁也¶
喜怒通四時¶
　注夫體道合變者與寒暑同其温嚴而未嘗有心也然有温¶
<pb:CK-KZ_JY132_03p091b>¶
　嚴之貌生殺之節故寄名於喜怒¶
　疏聖人無心有感斯應威恩適務寬猛逗機同素秋之降霜¶
　初無心於肅殺似青春之生育寧有意於仁惠是以眞人如¶
　雷行風動木茂花敷覆載合乎二儀喜怒通乎四序¶
與物有宜而莫知其極¶
　註無心於物故不奪物宜無物不宜故莫知其極¶
　疏眞人應世赴感隨時與物交涉必有宜便而虛心慈愛常¶
　善救人量等太虛故莫知其極¶
故聖人之用兵也亡國而不失人心¶
　疏堯攻叢支禹攻有扈成湯滅夏周武伐殷並上合天時下¶
<pb:CK-KZ_JY132_03p092a>¶
　符人事所以興動干戈弔民問罪雖復滅亡邦國而不失百¶
　姓歡心故也¶
利澤施乎萬世不爲愛人¶
　注因人心之所欲亡而亡之故不失人心也夫白日登天六¶
　合俱照非愛人而照之也故聖人之在天下煖焉若春陽之¶
　自和故蒙澤者不謝凄乎若秋霜之自降故彫落者不怨¶
　疏利物滋澤事等陽春豈直一時乃施乎萬世若芻狗百姓¶
　故無偏愛之情¶
故樂通物非聖人也¶
　注夫聖人無樂也直莫之塞而物自通¶
<pb:CK-KZ_JY132_03p092b>¶
　疏夫懸鏡高堂物來斯照不迎不送豈有情哉大聖應機其¶
　義亦爾和而不唱非謂樂通故知惑意於物非聖人者也¶
有親非仁也¶
　注至人無親任理而自存¶
　疏至人無親親則非至人也¶
天時非賢也¶
　注時人者未若忘時而自合之賢也¶
　疏占玄象之虧盈侯天時之去就此乃小智豈是大賢者也¶
利害不通非君子也¶
　注不能一是非之塗而就利違害則傷德而累當矣¶
<pb:CK-KZ_JY132_03p093a>¶
　疏未能一窮通均利害而擇情榮辱封執是非者身且不能¶
　自達焉能君子人物乎¶
行名失己非士也¶
　註善爲士者遺名而自得故名當其實而福應其身¶
　疏矯行求名失其己性此乃流俗之人非爲道之士¶
亡身不眞非役人也¶
　注自失其性而矯以從物受役多矣安能役人¶
　疏夫矯行喪眞求名亡己斯乃受人驅役焉能役人之哉¶
若狐不偕務光伯夷叔齊箕子胥餘紀他申徒狄是役人之役¶
適人之適而不自適其適者也¶
<pb:CK-KZ_JY132_03p093b>¶
　注斯皆舍己效人徇彼傷我也¶
　疏姓狐字不偕古之賢人云堯時賢人不受堯讓投河而死¶
　務光黃帝時人身長七尺又云夏時人餌藥養性好鼓琴湯¶
　讓天下不受自負石沉於廬水伯夷叔齊遼西孤竹君之二¶
　子神農之裔姓姜氏父死兄弟相讓不肯嗣位聞西伯有道¶
　試往觀焉逢文王崩武王伐紂夷齊扣馬而諫武王不從遂¶
　隱於河東首陽山不食其粟卒餓而死箕子殷紂賢臣諫紂¶
　不從遂遭奴戮子胥餘紀他者箕子名也又解是楚大夫伍¶
　奢之子名員字子胥吳王夫差之臣忠諫不從抉眼而死屍¶
　沉乎江紀他者姓紀名他湯時逸人也聞湯讓務光恐及乎¶
<pb:CK-KZ_JY132_03p094a>¶
　已遂將弟子陷於窾水而死申徒狄聞之因以踣河此數子¶
　者皆矯情僞行亢志立名分外波蕩遂至於此自餓自沈促¶
　齡夭命而芳名令譽傳諸史籍斯乃被他驅使何能役人悅¶
　樂眾人之耳目焉能自適其情性耶¶
古之眞人其狀義而不朋¶
　注與物同宜而非朋黨¶
　疏狀迹也義宜也降迹同世隨物所宜而虛己均平曾無偏¶
　黨也¶
若不足而不承¶
　注沖虛無餘如若不足也下之而無不上若不足而不承也¶
<pb:CK-KZ_JY132_03p094b>¶
　疏韜晦沖虛猶如神智不足率性而動汎然自得故無所禀¶
　承者也¶
與乎其觚而不堅也¶
　注常遊於獨而非固¶
　疏觚獨也堅固也彷徨放任容與自得遨遊獨化之場而不¶
　固執之¶
張乎其虛而不華也¶
　注曠然無懷乃至於實¶
　疏張廣大貌也靈府寬閑與虛空等量而智德眞實故不浮¶
　華¶
<pb:CK-KZ_JY132_03p095a>¶
邴邴乎其似喜乎¶
　注至人無喜暢然和適故似喜也¶
　疏邴邴喜貌也隨變任化所遇斯適實忘喜怒故云似喜者¶
　也¶
崔乎其不得已乎¶
　注動靜行止常居必然之極¶
　疏崔動也已止也眞人凝寂應物無方迫而後動非關先唱¶
　故不得已而應之者也¶
滀乎進我色也¶
　注不以物傷己也¶
<pb:CK-KZ_JY132_03p095b>¶
　疏滀聚也進益也心同止水故能滀聚群生是以應而無情¶
　惠而不費適我益我神色終無減損者也¶
與乎止我德也¶
　注無所趨也¶
　疏雖復應動隨世接物逗機而恒容與無爲作於眞德所謂¶
　動而常寂者也¶
厲乎其似世乎¶
　注至人無厲與世同行故若厲也¶
　疏厲危也眞人一於安危冥於禍福而和光同世亦似厲乎¶
　如孔子之困匡人文王之拘羑里雖遭危厄不廢無爲之事¶
<pb:CK-KZ_JY132_03p096a>¶
　也¶
謷乎其未可制也¶
　注高放而自得¶
　疏聖德廣大謷然高遠超於世表故不可禁制也¶
連乎其似好閉也¶
　註綿邈深遠莫見其門¶
　疏連長也聖德遐長連綿難測心如路絶孰見其門昏默音¶
　聲似如閉門不聞見也¶
悗乎忘其言也¶
　註不識不知而天機自發故悗然也¶
<pb:CK-KZ_JY132_03p096b>¶
　疏悗無心貌也放任安排無爲虛淡得玄珠於赤水所以忘¶
　言自此以前歷顯眞人自利利他內外德行從此以下明眞¶
　人利物爲政之方也¶
以刑爲體¶
　註刑者治之體非我爲¶
以禮爲翼¶
　註禮者世之所以自行耳非我制¶
　疏用刑法爲治政之體本以禮物爲馭物之羽儀¶
以知爲時¶
　註知者自時之動非我唱¶
<pb:CK-KZ_JY132_03p097a>¶
以德爲循¶
　註德者自彼所循非我作¶
　疏循順也用智照機不失時候以德接物俯順物情以前略¶
　標此以下解釋也¶
以刑爲體者綽乎其殺也¶
　註任治之自殺故雖殺而寬¶
　疏綽寬也所以用刑法爲治體者以殺止殺殺一懲萬故雖¶
　殺而寬簡是以惠者民之讎法者民之父¶
以禮爲翼者所以行於世也¶
　註順世之所行故無不行¶
<pb:CK-KZ_JY132_03p097b>¶
　疏禮雖忠信之薄而爲御世之首故不學禮無以立非禮勿¶
　動非禮勿言人而無禮胡不遄死是故禮之於治要哉羽翼¶
　人倫所以大行於世者也¶
以知爲時者不得已於事也¶
　註夫高下相受不可逆之流也小大相居不得已之勢也曠¶
　然無情群知之府也承百流之會居師人之極者奚爲哉任¶
　時世之知委必然之事付之天下而已¶
　疏隨機感以接物運至知以應時理無可視聽之色聲事有¶
　不得已之形勢故爲宗師者曠然無懷付之羣智居必然之¶
　會乘之以游者也¶
<pb:CK-KZ_JY132_03p098a>¶
以德爲循者言其與有足者至於邱也¶
　註邱者所以本也以性言之則性之本也夫物各有足足於¶
　本也付群德之自循斯與有足者至於本也本至而理盡矣¶
　疏邱本也以德接物順物之性性各有分止分而足順其本¶
　性故至於邱也¶
而人眞以爲勤行者也¶
　註凡此皆自彼而成成之不在己則雖處萬機之極而常間¶
　暇自適忽然不覺事之經身悗然不識言之在口而人之大¶
　迷眞謂至人爲勤行者也¶
　疏夫至人者動若行雲止若谷神境智洞忘虛心玄應豈有¶
<pb:CK-KZ_JY132_03p098b>¶
　懷於爲物情係於拯救者乎而凡俗之人觸塗封執見舟航¶
　庶品亭毒群生實謂聖人勤行不怠詎知汾水之上凝淡窅¶
　然故文云孰肯以物爲事¶
故其好之也一其弗好之也一¶
　註常無心而順彼故好與不好所善所惡與彼無二也¶
　疏既忘懷於美惡亦遣蕩於愛憎故好與弗好出自凡情而¶
　聖智虛融未嘗不一¶
其一也一其不一也一¶
　註其一也天徒也其不一也人徒也夫眞人同天人均彼我¶
　不以其一異乎不一¶
<pb:CK-KZ_JY132_03p099a>¶
　疏其一聖智也其不一凡情也既而凡聖不二故不一皆一¶
　之也¶
其一與天爲徒¶
　註無有而不一者天也¶
其不一與人爲徒¶
　註彼彼而我我者人也¶
　疏同天人齊萬物與玄天而爲類也彼彼而我我將凡庶而¶
　爲徒也¶
天與人不相勝也是之謂眞人¶
　註夫眞人同天人齊萬致萬致不相非天人不相勝故曠然¶
<pb:CK-KZ_JY132_03p099b>¶
　無不一冥然無不在而玄同彼我也¶
　疏雖復天無彼我人有之非確然論之咸歸空寂若使天勝¶
　人劣豈謂齊乎此又混一天人冥同勝負體斯趣者可謂眞¶
　人者也¶
死生命也其有夜旦之常天也¶
　註其有晝夜之常天之道也故知死生者命之極非妄然也¶
　若夜旦耳奚所係哉¶
　疏夫旦明夜闇天之常道死生來去人之分命天不能無晝¶
　夜人焉能無死生故任變隨流我將於何係哉¶
人之有所不得與皆物之情也¶
<pb:CK-KZ_JY132_03p100a>¶
　註夫眞人在晝得晝在夜得夜以死生爲晝夜豈有所不得¶
　今人之有所不得而憂娛在懷皆物情耳非理也¶
　疏夫死生晝夜人天常道未始非我何所係哉而流俗之徒¶
　逆於造化不能安時處順與變俱往而欣生惡死哀樂存懷¶
　斯乃凡物之滯情豈是眞人之通智也¶
彼特以天爲父而身猶愛之而況其卓乎¶
　註卓者獨化之謂也夫相因之功莫若獨化之至也故人之¶
　所因者天也天之所生者獨化也人皆以天爲父故晝夜之¶
　變寒暑之節猶不敢惡隨天安之況乎卓爾獨化至於玄冥¶
　之境又安得而不任之哉既任之則死生變化唯命之從也¶
<pb:CK-KZ_JY132_03p100b>¶
　疏卓者獨化之謂也彼之眾人禀氣蒼昊而獨以天爲父身¶
　猶愛而重之至於晝夜寒温不能返逆况乎至道窈冥之鄉¶
　獨化自然之境生天生地開闢陰陽適可安而任之何得拒¶
　而不順也¶
人特以有君爲愈乎巳而身猶死之而況其眞乎¶
　註夫眞者不假於物而自然也夫自然之不可避豈直君命¶
　而已哉¶
　疏愈猶勝也其眞則向之獨化者也人獨以爲君王爲勝己¶
　尊貴尚殞身致命不敢有避而況玄道至極自然之理欲不¶
　從順其可得乎安排委化固其宜矣¶
<pb:CK-KZ_JY132_03p101a>¶
泉涸魚相與處於陸相呴以濕相濡以沫不如相忘於江湖¶
　註與其不足而相愛豈若有餘而相忘¶
　疏此起譬也江湖浩瀚游泳自在各足深水無復往還彼此¶
　相忘恩情斷絶洎乎泉源旱涸鱣鮪困苦共處陸地頳尾曝¶
　腮於是吐沫相濡呴氣相濕恩愛往來更相親附比之江湖¶
　去之遠矣亦猶大道之世物各逍遙雞犬聲聞不相來往淳¶
　風既散澆浪漸興從理任教聖迹斯起矜蹩躠以爲仁踶跂¶
　以爲義父子兄弟懷情相欺聖人羞之良有以也故知魚失¶
　水所以呴濡人喪道所以親愛之者也¶
與其譽堯而非桀也不如兩忘而化其道¶
<pb:CK-KZ_JY132_03p101b>¶
　註夫非譽皆生於不足故至足者忘善惡遺死生與變化爲¶
　一曠然無不適矣又安知堯桀之所在邪¶
　疏此合喻夫唐堯聖君夏桀庸主故譽堯善而非桀惡祖述¶
　堯舜以朂將來仁義之興自玆爲本也豈若無善無惡善惡¶
　兩忘不是不非是非雙遣然後出生入死隨變化而遨遊莫¶
　往莫來履玄道而自得豈與夫呴濡聖迹同年而語哉¶
夫大塊載我以形勞我以生佚我以老息我以死¶
　註夫形生老死皆我也故形爲我載生爲我勞老爲我佚死¶
　爲我息四者雖變未始非我我奚惜哉¶
　疏大塊者自然也夫形是構造之物生是誕育之始老是耆¶
<pb:CK-KZ_JY132_03p102a>¶
　艾之年死是氣散之日但運載有形生必勞苦老既無能暫¶
　時間逸死滅還無理歸停憩四者雖變而未始非我而我坦¶
　然何所惜邪¶
故善吾生者乃所以善吾死也¶
　註死與生皆命也無善則已有善則生不獨善也故若以吾¶
　生爲善乎則吾死亦善也¶
　疏夫形生老死皆我也故以善吾生爲善者吾死亦可以爲¶
　善矣¶
夫藏舟於壑藏山於澤謂之固矣¶
　註方言死生變化之不可逃故舉無逃之極然後明之以必¶
<pb:CK-KZ_JY132_03p102b>¶
　變之符將任化而無係也¶
然而夜半有力者負之而走昧者不知也¶
　註夫無力之力莫大於變化者也故乃揭天地以趨新負山¶
　嶽以舍故故不暫停忽已涉新則天地萬物無時而不移也¶
　世皆新矣而自以爲故舟日易矣而視之若舊山日更矣而¶
　視之若前今交一臂而失之皆在冥中去矣故向者之我非¶
　復今我也我與今俱往豈常守故哉而世莫之覺橫謂今之¶
　所遇可係而在豈不昧哉¶
　疏夜半闇冥以譬眞理玄邃也有力者造化也夫藏舟船於¶
　海壑正合其宜隱山嶽於澤中謂之得所然而造化之力擔¶
<pb:CK-KZ_JY132_03p103a>¶
　負而趨變故曰新驟如逝水凡惑之徒心靈愚昧眞謂山舟¶
　牢固不動巋然豈知冥中貿遷無時暫息昨我今我其義亦¶
　然也¶
藏小大有宜猶有所遯¶
　註不知與化爲體而思藏之使不化則雖至深至固各得其¶
　所宜而無以禁其日變也故夫藏而有之者不能止其遯也¶
　無藏而任化者變不能變也¶
　疏遁變化也藏舟於壑藏山於澤此藏大也藏人於室藏物¶
　於器此藏小也然小大雖異而藏皆得宜猶念念遷流新新¶
　移改是知變化之道無處可逃也¶
<pb:CK-KZ_JY132_03p103b>¶
若夫藏天下於天下而不得所遯是恒物之大情也¶
　註無所藏而都任之則與物無不冥與化無不一故無外無¶
　內無死無生體天地而合變化索所遯而不得矣此乃常存¶
　之大情非一曲之小意¶
　疏恒常也夫藏天下於天下者豈藏之哉蓋無所藏也故能¶
　一死生冥變化放縱寰宇之中乘造物以遨遊者斯藏天下¶
　於天下也既變所不能變何所遯之有哉此乃體凝寂之人¶
　物達大道之眞情豈流俗之迷徒運人間之小智耶¶
特犯人之形而猶喜之若人之形者萬化之未始有極也¶
　註人形乃是萬化之一遇耳未足獨喜也無極之中所遇者¶
<pb:CK-KZ_JY132_03p104a>¶
　皆若人耳豈特人形可喜而餘物無樂邪¶
其爲樂可勝計邪¶
　註本非人而化爲人失於故矣失故而喜喜所遇也變化無¶
　窮何所不遇所遇而樂樂豈有極乎¶
　疏特獨也犯過也夫大冶洪鑪陶鑄羣品獨遇人形遂以爲¶
　樂如形者其貌類無窮所遇卽喜喜亦何極是以唯形與喜¶
　不可勝計¶
故聖人將遊於物之所不得遯而皆存¶
　註夫聖人遊於變化之塗放於日新之流萬物萬化亦與之¶
　萬化化者無極亦與之無極誰得遯之哉夫於生爲亡而於¶
<pb:CK-KZ_JY132_03p104b>¶
　死爲存則何時而非存哉¶
　疏夫物不得遯者自然也孰能逃遯於自然之道乎是故聖¶
　人遊心變化之塗放任日新之境未始非我何往不存耶¶
善夭善老善始善終人猶效之¶
　注此自均於百年之內不善少而否老未能體變化齊死生¶
　也然其平粹猶足以師人也¶
又况萬物之所係而一化之所待乎¶
　注此玄同萬物而與化爲體故其爲天下之所宗也不亦宜¶
　乎¶
　疏係屬也夫人之識性明暗不同自有百年之中一生之內¶
<pb:CK-KZ_JY132_03p105a>¶
　從容平淡群有欣慽至於壽夭老少都不介懷雖未能忘生¶
　死但復無嫌惡猶足以爲物師傅人放效之而況混同萬物¶
　冥一變化屬在至人必資聖知爲物宗匠不亦宜乎¶
夫道有情有信無爲無形¶
　注有無情之情故無爲也有常無之信故無形也¶
　疏明鑒同照有情也赴機若響有信也恬淡寂寞無爲也視¶
　之不見無形也¶
可傳而不可受¶
　注古人傳而宅之莫能受而有之¶
可得而不可見¶
<pb:CK-KZ_JY132_03p105b>¶
　注咸得自容而莫見其狀¶
　疏寄言詮理可傳也體非量數不可受也方寸獨悟可得也¶
　離於形色不可見也¶
自本自根未有天地自古以固存¶
　注明無不得有而無也¶
　疏自從也存有也虛通至道無始無終從本以來未有天地¶
　五氣未逃天道存焉故老經云有物混成先天地生又云迎¶
　之不見其首隨之不見其後者也¶
神鬼神帝生天生地¶
　注無也豈能生神哉不神鬼帝而鬼帝自神斯乃不神之神¶
<pb:CK-KZ_JY132_03p106a>¶
　也不生天地而天地自生斯乃不生之生也故夫神之果不¶
　足以神而不神則神矣功何足有事何足恃哉¶
　疏言大道能神於鬼靈神於天帝開明三景生立二儀至無¶
　之力有玆功用斯乃不神而神不生而生非神之而神生之¶
　而生者也故老經云天得一以清神得一以靈也¶
在太極之先而不爲高在六極之下而不爲深先天地生而不¶
爲久長於上古而不爲老¶
　注言道之無所不在也故在高爲無高在深爲無深在久爲¶
　無久在老爲無老無所不在而所在皆無也且上下無不知¶
　者不得以高卑稱也外內無不至者不得以表裏名也與化¶
<pb:CK-KZ_JY132_03p106b>¶
　俱移者不得言久也終始常無者不可謂老也¶
　疏太極五氣也六極六合也且道在五氣之上不爲高遠在¶
　六合之下不爲深邃先天地生不爲長久長於夐古不爲耆¶
　艾言道非高非深非久非老故道無不在而所在皆無者也¶
狶韋氏得之以挈天地¶
　疏狶韋氏文字已前遠古帝王號也得靈通之道故能驅役¶
　羣品提挈二儀又作契字者契合也言能混同萬物符合二¶
　儀者也¶
伏犧氏得之以襲氣母¶
　疏伏犧三皇也能伏牛乘馬養伏犧牲故謂之伏犧也襲合¶
<pb:CK-KZ_JY132_03p107a>¶
　也氣母者元氣之母應道也爲得至道故能畫八卦演六爻¶
　調陰陽合元氣也¶
維斗得之終古不忒¶
　疏維斗北斗也爲眾星綱維故謂之維斗忒差也古始也得¶
　於至道故歷於終始維持天地心無差忒¶
日月得之終古不息¶
　疏日月光證於一道故得終始照臨竟無休息者也¶
堪坏得之以襲崑崙¶
　疏崑崙山名也在北海之北堪坏崑崙山神名也襲入也堪¶
　坏人面獸身得道入崑崙山爲神也¶
<pb:CK-KZ_JY132_03p107b>¶
馮夷得之以遊大川¶
　疏姓馮名夷弘農華陰潼鄉堤首里人也服八石得水仙大¶
　川黃河也天帝錫馮夷爲河伯故遊處盟津大川之中也¶
肩吾得之以處太山¶
　疏肩吾神名也得道故處東嶽爲太山之神¶
黃帝得之以登雲天¶
　疏黃帝軒轅也採首山之銅鑄鼎於荆山之下鼎成有龍垂¶
　於鼎以迎帝帝遂將群臣及後宫七十二人白日乘雲駕龍¶
　以登上天仙化而去¶
顓頊得之以處玄宫¶
<pb:CK-KZ_JY132_03p108a>¶
　疏顓頊卽黃帝之孫卽帝高陽也亦曰玄帝年十二而冠十¶
　五佐少昊二十卽位採羽山之銅爲鼎能召四海之神有靈¶
　異年九十七崩得道爲北方之帝玄者北方之色故處於玄¶
　宫也¶
禺强得之立乎北極¶
　疏禺强水神名也亦曰禺京人面鳥身乘龍而行與顓頊並¶
　軒轅之胤也雖復得道不居帝位而爲水神水位北方故位¶
　號北極也¶
西王母得之坐乎少廣莫知其始莫知其終¶
　疏少廣西極山名也王母太陰之精也豹尾虎齒善笑舜時¶
<pb:CK-KZ_JY132_03p108b>¶
　王母遣使獻玉環漢武帝時獻青桃顔容十六七女子甚端¶
　正常坐西方少廣之山不復生死故莫知始終也¶
彭祖得之上及有虞下及五伯¶
　疏彭祖帝顓頊之玄孫也封於彭城其道可祖故稱彭祖善¶
　養性得道者也五伯者昆吾爲夏伯大彭豕韋爲殷伯齊桓¶
　晉文爲周伯合爲五伯而彭祖得道所以長年上至有虞下¶
　及殷周凡八百年也¶
傅說得之以相武丁奄有天下乘東維騎箕尾而比於列星¶
　註道無能也此言得之於道乃所以明其自得耳自得其道¶
　不能使之得也我之未得又不能爲得也然則凡得之者外¶
<pb:CK-KZ_JY132_03p109a>¶
　不資於道內不由於己掘然自得而獨化也夫生之難也猶¶
　獨化而自得之矣既得其生又何患於生之不得而爲之哉¶
　故夫爲生果不足以全生以其生之不由於己爲也而爲之¶
　則傷其眞生也¶
　疏武丁殷王名也號曰高宗高宗夢得傅說使求之天下於¶
　陜州河北縣傅巖版築之所而得之相於武丁奄我清泰傅¶
　說星精也而傅說一星在箕尾上然箕尾則是二十八宿之¶
　數維持東方故言乘東維騎箕尾而與角亢等星比並行列¶
　故云比於列星也¶
<pb:CK-KZ_JY132_03p109a>¶
#+PROPERTY: JUAN 008
<pb:CK-KZ_JY132_03p109a>¶
南伯子葵問乎女偊曰子之年長矣而色若孺子何也¶
<pb:CK-KZ_JY132_03p109b>¶
　疏葵當爲綦字之誤猶是人間世篇中南伯子綦也女偊古¶
　之懷道人也孺子猶稚子也女偊久聞至道故能攝衛養生¶
　年雖老猶有童顔之色駐彩之狀既異凡人是故子葵問其¶
　何以致此¶
曰吾聞道矣¶
　注聞道則任其自生故氣色全也¶
　疏答云聞道故得全生是以反少還童色如稚子¶
南伯子葵曰道可得學耶¶
　疏覩其容色既異常人心懷景慕故詢其方術者也¶
曰惡惡可子非其人也¶
<pb:CK-KZ_JY132_03p110a>¶
　疏惡惡可言不可也女偊心神內靜形色外彰子葵見有容¶
　貌欣然請學嫌其所問故抑謂其非人也¶
夫卜梁倚有聖人之才而無聖人之道我有聖人之道而無聖¶
人之才¶
　疏卜梁姬姓也倚名也虛心凝淡爲道智用明敏爲才言梁¶
　有外用之才而無內凝之道女偊有虛淡之道而無明敏之¶
　才各滯一邊未爲通美然以才方道才劣道勝也¶
吾欲以教之庶幾其果爲聖人乎不然以聖人之道告聖人之¶
才亦易矣吾猶守而告之¶
　疏庶慕也幾邇也果決也夫上士聞道猶藉勤行若不勤行¶
<pb:CK-KZ_JY132_03p110b>¶
　道無由致是故雖蒙教誨必須修學慕近玄道決成聖人若¶
　其不然告示甚易爲須修守所以成難然女偊久聞至道內¶
　心凝寂今欲傳告猶自守之况在初學無容懈怠假令口說¶
　耳聞蓋亦何益是以非知之難行之難者也¶
參日而後能外天下¶
　注外猶遺也¶
　疏外遺忘也夫爲師不易傳道極難方欲教人故凝神寂慮¶
　修而守之凡經三日心既虛寂觀萬億皆空是以天下地上¶
　悉皆非有也¶
已外天下矣吾又守之七日而後能外物¶
<pb:CK-KZ_JY132_03p111a>¶
　注物者朝夕所須切己難忘¶
　疏天下萬境疎遠所以易忘身物親近所以難遣守經七日¶
　然後遣之故郭注云物者朝夕所須切己難忘之者也¶
已外物矣吾又守之九日而後能外生¶
　注都遺也¶
　疏隳體離形坐忘我喪運心既久遺遣漸深也¶
已外生矣而後能朝徹¶
　注遺生則不惡死不惡死故所遇卽安豁然無滯見機而作¶
　斯朝徹也¶
　疏朝旦也徹明也死生一觀物我兼忘惠照豁然如朝陽初¶
<pb:CK-KZ_JY132_03p111b>¶
　啟故謂之朝徹也¶
朝徹而後能見獨¶
　注當所遇而安之忘先後之所接斯見獨者也¶
　疏夫至道凝然妙絶言象非無非有不古不今獨往獨來絶¶
　待絶對覩斯勝境謂之見獨故經云寂寞而不改¶
見獨而後能無古今¶
　注與獨俱往¶
　疏任造物之日新隨變化而俱往不爲物境所遷故無古今¶
　之異¶
無古今而後能入於不死不生¶
<pb:CK-KZ_JY132_03p112a>¶
　注夫係生故有死惡死故有生是以無係無惡然後能無死¶
　無生¶
　疏古今會也夫時有古今之異法有生死之殊者此蓋迷徒¶
　倒置之見也時既運新運新無今無古故法亦不去不來無¶
　死無生者也會斯理者其唯女偊之子也¶
殺生者不死生生不生¶
　疏殺滅也死亦滅也謂此死者未曾滅謂此生者未曾生既¶
　生能入於無死無生故體於法無生滅也法既不生不滅而¶
　情亦何欣何惡耶任之而無不適也¶
其爲物無不將也¶
<pb:CK-KZ_JY132_03p112b>¶
　注任其自將故無不將¶
無不迎也¶
　注任其自迎故無不迎¶
　疏將送也夫道之爲物拯濟無方雖復不滅不生亦復而生¶
　而滅是以迎無窮之生送無量之死也¶
無不毁也¶
　注任其自毁故無不毁¶
無不成也¶
　注任其自成故無不成¶
　疏不送而送無不毁滅不迎而迎無不生成之也¶
<pb:CK-KZ_JY132_03p113a>¶
其名爲攖寧¶
　注夫與物冥者物縈亦縈而未始不寧也¶
　疏攖擾動也寧寂靜也夫聖人慈救道濟蒼生妙本無名隨¶
　物立稱動而常寂雖攖而寧者也¶
攖寧也者攖而後成者也¶
　注物縈而獨不縈則敗矣故縈而任之則莫不曲成也¶
　疏既能和光同塵動而常寂然後隨物攖擾善貸生成也¶
南伯子葵曰子獨惡乎聞之¶
　疏子葵怪女偊之談其道高妙故問子於何處獨得聞之自¶
　斯已下凡有九重前六約教後三據理並是女偊告示子葵¶
<pb:CK-KZ_JY132_03p113b>¶
　之辭也¶
曰聞諸副墨之子¶
　疏諸之也副副貳也墨翰墨也翰墨文字也理能生教故謂¶
　文字爲副貳也夫魚必因筌而得理亦因教而明故聞之翰¶
　墨以明先因文字得解故也¶
副墨之子聞諸洛誦之孫¶
　疏臨本謂之副墨背文謂之洛誦初既依文生解所以執持¶
　披讀次則漸悟其理是故羅洛誦之且教從理生故稱爲子¶
　而誦因教起名之曰孫也¶
洛誦之孫聞之瞻明¶
<pb:CK-KZ_JY132_03p114a>¶
　疏瞻視也亦至也讀誦精熟功勞積久漸見至理靈府分明¶
瞻明聞之聶許¶
　疏聶登也亦是附耳私語也既誦之精深因教悟理心生懽¶
　悅私自許當附耳竊私語也既聞於道未敢公行亦是漸登¶
　勝妙玄情者也¶
聶許聞之需役¶
　疏需須也役用也行也雖復私心自許智照漸明必須依教¶
　遵脩勤行勿怠解也不行道無由致¶
需役聞之於謳¶
　疏謳謌謠也旣因教悟理依解而行遂使威德顯彰謳謌滿¶
<pb:CK-KZ_JY132_03p114b>¶
　路者也¶
於謳聞之玄冥¶
　注玄冥者所以名無而非無¶
　疏玄者深遠之名也冥者幽寂之稱既德行內融芳聲外顯¶
　故漸階虛極以至於玄冥者矣¶
玄冥聞之參寥¶
　注夫階名以至無者必得無於名表故雖玄冥猶未極而又¶
　推寄於參寥亦玄之又玄也¶
　疏參三也寥絶也一者絶有二者絶無三者非有非無故謂¶
　之三絶也夫玄冥之境雖妙未極故至乎三絶方造重玄也¶
<pb:CK-KZ_JY132_03p115a>¶
參寥聞之疑始¶
　注夫自然之理有積習而成者蓋階近以至遠研粗以至精¶
　故乃七重而後及無之名九重而後疑無是始也¶
　疏始本也夫道超四句離彼百非名言路斷心知處滅雖復¶
　三絶未窮其妙而三絶之外道之根本而謂重玄之域眾妙¶
　之門意亦難得而差言之矣是以不本而本本無所本疑名¶
　爲本亦無的可本故謂之疑始也耳¶
子祀子輿子犁子來四人相與語曰孰能以無爲首以生爲脊¶
以死爲尻孰知死生存亡之一體者吾與之友矣¶
　疏子祀四人未詳所據觀其心迹並方外之士情同淡水共¶
<pb:CK-KZ_JY132_03p115b>¶
　結素交敘莫逆於虛玄迷忘言於至道夫人起自虛無無則¶
　在先故以無爲首從無生有生則居次以生爲脊既生而死¶
　死最居後故以死爲尻亦故然也尻首雖别本是一身而死¶
　生乃異源乎一體能達斯趣所遇皆適豈有存亡欣惡於其¶
　間哉誰能知是我與爲友¶
四人相視而笑莫逆於心遂相與爲友¶
　疏目擊道存故相視而笑同順玄理故莫逆於心也¶
俄而子輿有病子祀往問之¶
　疏既病須往問之任理而行不乖於方外也¶
曰偉哉夫造物者將以予爲此拘拘也¶
<pb:CK-KZ_JY132_03p116a>¶
　疏偉大也造物猶造化也拘拘攣縮不申之貌也夫洪鑪大¶
　冶造物無偏豈獨將我一身故爲拘攣之疾以此而言無非¶
　命也子輿達理自歎此辭也¶
曲僂發背上有五管頤隱於齊肩高於頂句贅指天陰陽之氣¶
有沴¶
　注沴陵亂也¶
　疏傴僂曲腰背骨發露既其俯而不仰故藏俯並在上頭低¶
　則頤隱於齊膊聳則肩高於項而咽頂句曲大槌如贅陰陽¶
　二氣陵亂不調遂使一身遭斯疾篤¶
其心間而無事¶
<pb:CK-KZ_JY132_03p116b>¶
　注不以爲患¶
　疏死生猶爲一體疾患豈復槩懷故雖曲僂拘拘而心神閑¶
　逸都不以爲事¶
跰𨇤而鑒于井曰嗟乎夫造物者又將以予爲此拘拘也¶
　注夫任自然之變者無嗟也與物嗟耳¶
　疏跰𨇤曳疾貌言曳疾力行照臨于井既見己貌遂使發傷¶
　嗟尋夫大道首然造物均等豈偏於我獨此拘攣欲顯明物¶
　理故寄玆嗟歎也¶
子祀曰汝惡之乎¶
　疏淡水素交契心方外見其嗟嘆故有驚疑¶
<pb:CK-KZ_JY132_03p117a>¶
曰亡予何惡¶
　疏亡無也存亡生死本自無心不嗟之嗟何嫌惡之也¶
浸假而化予之左臂以爲雞予因以求時夜浸假而化予之右¶
臂以爲彈予因以求鶚炙浸假而化予之尻以爲輪以神爲馬¶
予因而乘之豈更駕哉¶
　注浸漸也夫體化合變則無往而不因無因而不可也¶
　疏假令陰陽二氣漸而化我左右兩臂爲雞爲彈則求於鶚¶
　鳥雞則夜候天時尻無識而爲輪神有知而作馬因漸漬而¶
　變化乘輪馬以遨遊苟隨任以安排亦於何而不適者也¶
且夫得者時也¶
<pb:CK-KZ_JY132_03p117b>¶
　注當所遇之時世謂之得¶
失者順也¶
　注時不暫停順往而去世謂之失¶
安時而處順哀樂不能入也¶
　疏得者生也失者死也夫忽然而得時應生也倏然而失順¶
　理死也是以安於時則不欣於生處於順則不惡於死旣其¶
　無欣無惡何憂樂之入乎¶
此古之所謂縣解也而不能自解者物有結之¶
　注一不能自解則眾物共結之矣故能解則無所不解不解¶
　則無所而解也¶
<pb:CK-KZ_JY132_03p118a>¶
　疏處順忘時蕭然無係古昔聖人謂爲懸解若夫當生慮死¶
　而以憎惡存懷者既內心不能自解故爲外物結縛之也¶
且夫物不勝天久矣吾又何惡焉¶
　注天不能無晝夜我安能無死生而惡之哉¶
　疏玄天在上猶有晝夜之殊況人居世間焉能無死生之變¶
　且物不勝天非唯今日我復何人獨生憎惡¶
俄而子來有病喘喘然將死其妻子環而泣之¶
　疏環繞也喘喘氣息急也子轝語訖俄頃之間子來又病氣¶
　奔欲死既將屬纊故妻子繞而哭之也¶
子犁往問之曰叱避無怛化¶
<pb:CK-KZ_JY132_03p118b>¶
　注夫死生猶寤寐耳於理當寐不願人驚之將化而死無爲¶
　怛之也¶
　疏叱訶聲也夫方外之士冥一死生而朋友臨終和光往問¶
　故叱彼親族令避傍邊正欲變化不欲驚怛也¶
倚其戸與之語曰偉哉造化又將奚以汝爲將奚以汝適以汝¶
爲鼠肝乎以汝爲蟲臂乎¶
　疏又復也奚何也適往也倚戸觀化與之而語歎彼大造弘¶
　普無私偶爾爲人忽然還化不知方外適往何道變作何物¶
　將汝五藏爲鼠之肝或化四支爲蟲之臂任化而往所遇皆¶
　適也¶
<pb:CK-KZ_JY132_03p119a>¶
子來曰父母於子東西南北唯命之從陰陽於人不翅於父母¶
　注自古或有能違父母之命者未有能違陰陽之變而距晝¶
　夜之節者也¶
　疏自此而下是子來臨終答子犁之辭也夫孝子侍親尚驅¶
　馳唯命況陰陽造化何啻二親乎故知違親之教世或有焉¶
　拒於陰陽未之有也¶
彼近吾死而我不聽我則捍矣彼何罪焉¶
　注死生猶晝夜耳未足爲遠也時當死亦非所禁而橫有不¶
　聽之心適足捍逆於理以速其死其死之速由於我捍非死¶
　之罪也彼謂死耳在生故以死爲彼¶
<pb:CK-KZ_JY132_03p119b>¶
　疏彼造化也而造化之中令我近死我惡其死而不聽從則¶
　是我拒陰陽違於變化斯乃咎在於我彼何罪焉郭注以死¶
　爲彼也¶
夫大塊載我以形勞我以生佚我以老息我以死故善吾生者¶
乃所以善吾死也¶
　注理常俱也¶
　疏此重引前文證成彼義斯言切當所以再出其解釋文意¶
　不異前旨¶
今之大冶鑄金金踊躍曰我且必爲鏌鋣大冶必以爲不祥之¶
金今一犯人之形而曰人耳人耳夫造化者必以爲不祥之人¶
<pb:CK-KZ_JY132_03p120a>¶
　注人耳人耳唯願爲人也亦猶金之踊躍世皆知金之不祥¶
　而不能任其自化夫變化之道靡所不遇今一遇人形豈故¶
　爲哉生非故爲時自生耳矜而有之不亦妄乎¶
　疏祥善也犯遇也鏌鋣古之良劎名也昔吳人干將爲吳王¶
　造劎妻名鏌鋣因名雄劎曰干將雌劎曰鏌鋣夫洪鑪大冶¶
　鎔鑄金鐵隨器大小悉皆爲之而鑪中之金忽然跳躑殷勤¶
　致請願爲良劎匠者驚嗟用爲不善亦猶自然大冶彫刻眾¶
　形鳥獸魚蟲種種皆作偶爾爲人遂卽欣愛鄭重啟請願更¶
　爲人而造化之中用爲妖孽也¶
今一以天地爲大鑪以造化爲大冶惡乎往而不可哉¶
<pb:CK-KZ_JY132_03p120b>¶
　注人皆知金之有係爲不祥故明己之無異於金則所係之¶
　情可解可解則無不可也¶
　疏夫用二儀造化一爲鑪冶陶鑄群物錘鍜蒼生磅礴無心¶
　亭毒均等所遇斯適何惡何欣安排變化無往不可也¶
成然寐蘧然覺¶
　注寤寐自若不以死生累心¶
　疏成然是閑放之貌蘧然是驚喜之貌寐寢也以臂於死也¶
　覺是寤也以況於生然寤寐雖殊何嘗不從容逸樂死生乃¶
　異亦未始不任命逍遙此總結子來以死生爲寤寐者也¶
子桑戸孟子反子琴張三人相與友曰孰能相與於無相與相¶
<pb:CK-KZ_JY132_03p121a>¶
爲於無相爲¶
　注夫體天地冥變化者雖手足異任五藏殊官未嘗相與而¶
　百節同和斯相與於無相與也未嘗相爲而表裏俱濟斯相¶
　爲於無相爲也若乃役其心志以恤手足運其股肱以營五¶
　藏則相營愈篤而外內愈困矣故以天下爲一體者無愛爲¶
　於其間也¶
　疏此之三人並方外之士冥於變化一於死生志行既同故¶
　相與交友仍各率職試述其情致云誰能於虛無自然而相¶
　與爲朋友乎斯乃無與而與無爲而爲非爲之而爲與之而¶
　與者也猶如五藏六根四肢百體各有司存更相御用豈有¶
<pb:CK-KZ_JY132_03p121b>¶
　心於相與情係於親疏哉雖無意於相爲而相濟之功成矣¶
　故於無與而相與周旋於無爲而爲交友者其義亦然乎耳¶
孰能登天遊霧撓挑無極¶
　注無所不任¶
　疏撓挑猶宛轉也夫登昇上天示清高輕舉遨遊雲霧表不¶
　滯有中故能隨變化而無窮將造物而宛轉者也¶
相忘以生無所終窮¶
　注忘其生則無不忘矣故能隨變任化俱無所窮竟¶
　疏終窮死也相與忘生復忘死死生混一故順化而無窮也¶
三人相視而笑莫逆於心遂相與友¶
<pb:CK-KZ_JY132_03p122a>¶
　注若然者豈友哉蓋寄明至親而無愛念之近情也¶
　疏得意忘言故相視而笑智冥於境故莫逆於心方外道同¶
　遂相與爲友也¶
莫然有間而子桑戸死未葬孔子聞之使子貢往待事焉¶
　疏莫無也三人相視寂爾無言俄頃之間子桑戸死仲尼聞¶
　之使子貢往弔仍令供給喪事將迎賓客欲顯方外方內故¶
　寄尼父琴張¶
或編曲或鼓琴相和而歌¶
　疏曲薄也或編薄織簾或鼓琴歌詠相和歡樂曾無戚容所¶
　謂相忘以生方外之至也¶
<pb:CK-KZ_JY132_03p122b>¶
曰嗟來桑戸乎嗟來桑戸乎而已反其眞而我猶爲人猗¶
　注人哭亦哭俗內之迹也齊死生忘哀樂臨尸能歌方外之¶
　至也¶
　疏嗟來歌聲也桑戸乎以下相和之辭也猗相和聲也夫從¶
　無出有名之曰生自有還無名之曰死汝今既還空寂便是¶
　歸本反眞而我猶寄人間羇旅未還桑梓欲齊一死生故發¶
　斯猗歎者也¶
子貢趨而進曰敢問臨尸而歌禮乎¶
　疏方內之禮貴在節文鄰里有喪舂猶不相况臨朋友之屍¶
　曾無哀哭琴歌自若豈是禮乎子貢怪其如此故趨走進問¶
<pb:CK-KZ_JY132_03p123a>¶
　也¶
二人相視而笑曰是惡知禮意¶
　注夫知禮意者必遊外以經內守母以存子稱情而直往也¶
　若乃矜乎名聲牽乎形制則孝不任誠慈不任實父子兄弟¶
　懷情相欺豈禮之大意哉¶
　疏夫大禮與天地同節不拘制乎形名直致任眞率情而往¶
　况冥同生死豈存哀樂於胸中而子貢方內儒生性猶偏執¶
　唯貴麤迹未契妙本如是之人於何知禮之深乎爲方外所¶
　嗤固其宜矣¶
子貢反以告孔子曰彼何人者邪脩行無有而外其形骸臨尸¶
<pb:CK-KZ_JY132_03p123b>¶
而歌顔色不變無以命之彼何人者邪¶
　疏命名也子貢使還且告尼父云彼二人情事難識修己德¶
　行無有禮儀而忘外形骸混同生死臨喪歌樂神形不變既¶
　莫測其道故難以明之¶
孔子曰彼遊方之外者也而丘遊方之內者也¶
　注夫理有至極外內相冥未有極遊外之致而不冥於內者¶
　也未有能冥於內而不遊於外者也故聖人常遊外以弘內¶
　無心以順有故雖終日揮形而神氣無變俯仰萬機而淡然¶
　自若夫見形而不及神者天下之常累也是故覩其與羣物¶
　並行則莫能謂之遺物而離人矣觀其體化而應務則莫能¶
<pb:CK-KZ_JY132_03p124a>¶
　謂之坐忘而自得矣豈直謂聖人不然哉乃必謂至理之無¶
　此是故莊子將明流統之所宗以釋天下之可悟若直就稱¶
　仲尼之如此或者將據所見以排之故超聖人之內迹而寄¶
　方外於數子宜忘其所寄以尋述作之大意則夫遊外弘內¶
　之道坦然自明而莊子之書故是涉俗蓋世之談矣¶
　疏方區域也彼之二人齊一死生不爲教迹所拘故遊心寰¶
　宇之外而仲尼子貢命世大儒行裁非之義服節文之禮銳¶
　意哀樂之中遊心區域之內所以爲異之者也¶
外內不相及而丘使汝往弔之丘則陋矣¶
　注夫弔者方內之近事也施之於方外則陋矣¶
<pb:CK-KZ_JY132_03p124b>¶
　疏玄儒理隔內外道殊勝劣而論不相及逮用區中之俗禮¶
　弔方外之高人芻狗再陳鄙陋之甚也¶
彼方且與造物者爲人而遊乎天地之一氣¶
　注皆冥之故無二¶
　疏達陰陽之變化與造物之爲人體萬物之混同遊二儀之¶
　一氣也¶
彼以生爲附贅縣疣¶
　注若疣之自縣贅之自附此氣之時聚非所樂也¶
以死爲決疣潰癕¶
　注若疣之自決癕之自潰此氣之自散非所惜也¶
<pb:CK-KZ_JY132_03p125a>¶
　疏彼三子體道之人達於死生冥於變化是以氣聚而生譬¶
　疣贅附縣非所樂也氣散而死若疣癕決潰非所惜之者也¶
夫若然者又惡知死生先後之所在¶
　注死生代謝未始有極與之俱往則無往不可故不知勝負¶
　之所在也¶
　疏先勝也後劣也夫附贅疣癕四者皆是疾而氣有聚散病¶
　無勝負若以此方於生死亦安知優劣之所在乎¶
假於異物託於同體¶
　注假因也今死生聚散變化無方皆異物也無異而不假故¶
　所假雖異而共成一體也¶
<pb:CK-KZ_JY132_03p125b>¶
　疏水火金木異物相假眾諸寄託共成一身是知形體由來¶
　虛偽¶
忘其肝膽遺其耳目¶
　注任之於理而冥往也¶
　疏既知形質虛假無可欣愛故能內則忘於藏腑外則忘其¶
　根竅故也¶
反覆終始不知端倪¶
　注五藏猶忘何物足識哉未始有識故能放身於變化之塗¶
　玄同於反覆之波而不知終始之所極也¶
　疏端緒也倪畔也反覆猶往來也終始猶生死也既忘其形¶
<pb:CK-KZ_JY132_03p126a>¶
　質隳體黜聰故能去來生死與化俱往化又無極故莫知端¶
　倪¶
芒然彷徨乎塵垢之外逍遙乎無爲之業¶
　注所謂無爲之業非拱默而已所謂塵垢之外非伏於山林¶
　也¶
　疏芒然無知之貌也彷徨逍遙皆自得逸豫之名也塵垢色¶
　聲等有爲之物也前既遺物形骸此又忘於心智是以放任¶
　於塵累之表逸豫於清曠之鄉以此無爲而爲事業也¶
彼又惡能憒憒然爲世俗之禮以觀眾人之耳目哉¶
　注其所以觀示於眾人者皆其塵垢耳非方外之冥物也¶
<pb:CK-KZ_JY132_03p126b>¶
　疏憒憒猶煩亂也彼數子者清高虛淡安排去化率性任眞¶
　何能强事節文拘世俗之禮威儀顯示悅眾人之視聽哉¶
子貢曰然則夫子何方之依¶
　注子貢不聞性與天道故見其所依而不見其所以依也夫¶
　所以依者不依也世豈覺之哉¶
　疏方內方外淺深不同未知夫子依從何道師資起發故設¶
　此疑¶
曰邱天之戮民也¶
　注方內爲桎梏明所貴在方外也夫遊外者依內離人者合¶
　俗故有天下者無以天下爲也是以遺物而後能入羣坐忘¶
<pb:CK-KZ_JY132_03p127a>¶
　而後能應務愈遺之愈得之苟居斯極則雖欲釋之而理固¶
　自來斯乃天人之所不赦者也¶
　疏夫聖迹禮儀乃桎梏形性仲尼既依方內則是自然之理¶
　刑戮之人也故德充篇云天刑之安可解¶
雖然吾與汝共之¶
　注雖爲世所桎梏但爲與汝共之耳明己恒自在外也¶
　疏夫孔子聖人和光接物揚波同世貴斯俗禮雖復降迹方¶
　內與汝共之而遊心方外蕭然無著也¶
子貢曰敢問其方¶
　注問所以遊外而共內之意¶
<pb:CK-KZ_JY132_03p127b>¶
　疏方猶道也問迹混域中心遊方外外內玄合其道若何¶
孔子曰魚相造乎水人相造乎道¶
　注造詣也魚之所詣者適性莫過深水人之所至者得意莫¶
　過道術雖復情智不一而相與皆然此略標義端次下解釋¶
　也¶
相造乎水者穿池而養給相造乎道者無事而生定¶
　注所造雖異其於由無事以得事自方外以共內然後養給¶
　而主定則莫不皆然也俱不自知耳故成無爲也¶
　疏此解釋前義也夫江湖淮海皆名天池魚在大水之中窟¶
　穴泥沙以自資養供給也亦猶人處大道之中清虛養性無¶
<pb:CK-KZ_JY132_03p128a>¶
　事逍遙故得性分靜定而安樂也¶
故曰魚相忘乎江湖人相忘乎道術¶
　注各自足而相忘者天下莫不然也至人常足故常忘也¶
　疏此解釋前義也夫深水遊泳各足相忘道術內充偏愛斯¶
　絶豈與夫呴濡仁義同年而語哉臨尸而歌其義云爾故也¶
子貢曰敢問畸人¶
　注問向之所謂方外而不耦於俗者又安在也¶
　疏畸者不耦之名也修行無有而疏外形體乖異人倫不偶¶
　於俗敢問此人其道如何¶
曰畸人者畸於人而侔於天¶
<pb:CK-KZ_JY132_03p128b>¶
　注夫與內冥者遊於外也獨能遊外以冥內任萬物之自然¶
　使天性各足而帝王道成斯乃畸於人而侔於天也¶
　疏自此已下孔子答子貢也侔者等也同也夫不修仁義不¶
　偶於物而率其本性者與自然之理同也¶
故曰天之小人人之君子人之君子天之小人也¶
　注以自然言之則人無小大以人理言之則侔於天者可謂¶
　君子矣¶
　疏夫懷仁履義爲君子乖道背德爲小人也是以行蹩躠之¶
　仁用踶跂之義者人倫謂之君子而天道謂之小人也故知¶
　子反琴張不偶於俗乃曰畸人實天之君子重言之者復結¶
<pb:CK-KZ_JY132_03p129a>¶
　其義也¶
顔回問仲尼曰孟孫才其母死哭泣無涕中心不慽居喪不哀¶
無是三者以善喪¶
　疏姓孟孫名才魯之賢人體無爲之一道知生死之不二故¶
　能迹同方內心遊物表居母氏之喪禮數不闕威儀詳雅甚¶
　有孝容而淚不滂沱心不悲慽聲不哀慟三者既無不名孝¶
　子而鄉邦之內悉皆善之云其處喪深得禮法¶
蓋魯國固有無其實而得其名者乎回壹怪之¶
　注魯國觀其禮而顔回察其心¶
　疏蓋者發語之辭也哭泣縗絰同域中之俗禮心無哀慽契¶
<pb:CK-KZ_JY132_03p129b>¶
　方外之忘懷魯人覩其外迹故有善喪之名顔子察其內心¶
　知無至孝之實所以一見孫才遂生疑怪¶
仲尼曰夫孟孫氏盡之矣進於知矣¶
　注盡死生之理應內外之宜者動而以天行非知之匹也¶
　疏進過也夫孟孫氏窮哀樂之本所以無樂無哀盡生死之¶
　源所以忘生忘死既而本迹難測故能合內外之宜應物無¶
　心豈是運知之正者邪¶
唯簡之而不得¶
　注簡擇死生而不得其異若春秋冬夏四時行耳¶
　疏夫生來死去譬彼四時故孟孫簡擇不得其異¶
<pb:CK-KZ_JY132_03p130a>¶
夫已有所簡矣孟孫氏不知所以生不知所以死¶
　注已簡而不得故無不安無不安故不以生死槩意而付之¶
　自化也¶
　疏雖復有所簡擇竟不知死生之異故能安於變化而不以¶
　哀樂槩懷也¶
不知就先不知就後¶
　注所遇而安¶
若化爲物¶
　注不違化也¶
　疏先生也後死也若順也既一於死生故無去無就冥於變¶
<pb:CK-KZ_JY132_03p130b>¶
　化故順化爲物也¶
以待其所不知之化已乎¶
　注死生宛轉與化爲一猶乃忘其所知於當今豈待所未知¶
　而豫憂者哉¶
　疏不知之化謂當來未化之事也已止也見在之生猶自忘¶
　遣況未來之化豈復逆憂若用心預待不如止而勿爲也¶
且方將化惡知不化哉方將不化惡知已化哉¶
　注已化而生焉知未生之時哉方化而死焉知已死之後哉¶
　故無所避就而與化俱往也¶
　疏方今正化爲人安知過去未化之事乎正在生日未化而¶
<pb:CK-KZ_JY132_03p131a>¶
　死又安知死後之事乎但當推理直前與化俱往無勞在生¶
　憂死妄爲欣惡也¶
吾特與汝其夢未始覺者邪¶
　注夫死生猶覺夢耳今夢自以爲覺則無以明覺之非夢也¶
　苟無以明覺之非夢則亦無以明生之非死也死生覺夢不¶
　知所在當其所遇無不自得何爲在此而憂彼哉¶
　疏夢是昏睡之時覺是了知之日仲尼顔子猶拘名教爲昏¶
　於覺夢之中不達死生未嘗暫覺者也¶
且彼有駭形而無損心¶
　注以變化爲形之駭動耳故不以死生損累其心¶
<pb:CK-KZ_JY132_03p131b>¶
　疏彼之孟孫冥於變化假見生死爲形之驚動終無哀樂損¶
　累心神也¶
有旦宅而無情死¶
　注以形骸之變爲旦宅之日新耳其情不以爲死¶
　疏旦日新也宅者神之舍也以形之故變爲宅舍之日新利¶
　其性靈凝淡終無死生之異也¶
孟孫氏特覺人哭亦哭是自其所以宜也¶
　注夫常覺者無往而有逆也故人哭亦哭正自是其所宜也¶
　疏孟孫冥同生死獨居覺悟應於內外不乖人理人哭亦哭¶
　自是順物之宜者也¶
<pb:CK-KZ_JY132_03p132a>¶
且也相與吾之耳矣¶
　注夫死生變化吾皆吾之既皆是吾吾何失哉未始失吾吾¶
　何憂哉無逆故人哭亦哭無憂故哭而不哀¶
　疏吾生吾死相與皆吾未始非吾吾何所失若以係吾爲意¶
　何適非吾¶
庸詎知吾所謂吾之乎¶
　注靡所不吾也故玄同外內彌貫古今與化日新豈知吾之¶
　所在也¶
　疏庸常也凡常之人識見淺狹詎知吾之所謂無處非吾假¶
　令千變萬化而吾常在新吾故吾何欣何惡也¶
<pb:CK-KZ_JY132_03p132b>¶
且汝夢爲鳥而厲乎天夢爲魚而沒於淵¶
　注言無往而不自得也¶
不識今之言者其覺者乎其夢者乎¶
　注夢之時自以爲覺則焉知今者之非夢邪亦焉知其非覺¶
　邪覺夢之化無往而不可則死生之變無時而足惜也¶
　疏厲至也且爲魚爲鳥任性逍遥處死處生居然自得而魚¶
　鳥既無優劣死生亦何勝負而係之哉孟孫妙達斯源所以¶
　未嘗介意又不知今之所論魚鳥者爲是覺中而辯爲是夢¶
　中而說乎夫人夢中自以爲覺今之覺者何非夢中是知覺¶
　夢生死未可定也¶
<pb:CK-KZ_JY132_03p133a>¶
造適不及笑獻笑不及排¶
　注所造皆適則忘適矣故不及笑也排者推移之謂也夫禮¶
　哭必哀獻笑必樂哀樂存懷則不能與適推移矣今孟孫常¶
　適故哭而不哀與化俱往也¶
　疏造至也獻善也排推移也夫所至皆適斯適其常適何及¶
　歡笑然後樂哉若待善事感己而後適者此則不能隨變任¶
　化與物推移也今孟孫常適故哭而不哀也¶
安排而去化乃入於寥天一¶
　注安於推移而與化俱去故乃入於寂寥而與天爲一也自¶
　此以上至于子祀其致一也所執之喪異故歌哭不同¶
<pb:CK-KZ_JY132_03p133b>¶
　疏所在皆適故安任推移未始非吾而與化俱去如此之人¶
　乃能入於寥廓之妙門自然之一道¶
意而子見許由許由曰堯何以資汝¶
　注資者給濟之謂¶
　疏意而古之賢人資給濟之謂意而先謁帝堯後見仲武問¶
　云帝堯大聖道德甚高汝既謁見有何教授資濟之術幸請¶
　陳說耳¶
意而子曰堯謂我汝必躬服仁義而明言是非¶
　疏躬身也仁則恩慈育物義則斷割裁非是則明賞其善非¶
　則明懲其惡此之四者人倫所貴汝必須己身報行亦須明¶
<pb:CK-KZ_JY132_03p134a>¶
　言示物此言意而述堯教語之辭也¶
許由曰而奚來爲軹¶
　疏而汝也奚何也軹語助也堯將教迹刑害於汝瘡痕已大¶
　何爲更來矣¶
夫堯既已黥汝以仁義而劓汝以是非矣汝將何以遊夫遙蕩¶
恣睢轉徙之塗乎¶
　注言其將以形教自虧殘而不能復遊夫自得之場無係之¶
　塗也¶
　疏黥鑿額也劓割鼻也恣睢縱任也轉徙變化也塗道也夫¶
　仁義是非損傷眞性其爲殘害譬之刑殘汝既被堯黥劓拘¶
<pb:CK-KZ_JY132_03p134b>¶
　束性情如何復能遨遊自得逍遙放蕩從容自適於變化之¶
　道乎言其不復能如是¶
意而子曰雖然吾願遊於其藩¶
　注不敢復來涉中道也且願遊其藩傍而已¶
　疏我雖遭此虧殘而庶幾之心靡替不復敢當心路願涉道¶
　之藩傍也¶
許由曰不然夫盲者無以與乎眉目顔色之好瞽者無以與乎¶
青黃黼黻之觀¶
　疏盲者有眼睛而不見物瞽者眼無眹縫如鼓皮也作斧形¶
　謂之黼兩己相背謂之黻而盲瞽之人眼睛已敗既不能觀¶
<pb:CK-KZ_JY132_03p135a>¶
　文彩青黃亦不愛好眉目顔色譬意而遭堯黥劓情智已傷¶
　豈能愛慕深玄觀覽眾妙耶¶
意而子曰夫無莊之失其美據梁之失其力黃帝之亡其智皆¶
在鑪錘之間耳¶
　注言天下之物未必皆自成也自然之理亦有須冶鍜而爲¶
　器者耳故此之三人亦皆聞道而後亡其所務也此皆寄言¶
　以遣云爲之累¶
　疏無莊古之美人爲聞道故不復莊飾而自忘其美色也據¶
　梁古之多力人爲聞道守雌故不勇其力也黃帝軒轅也有¶
　聖知亦爲聞道故能忘遣其知也鑪竈也錘鍛也以上三人¶
<pb:CK-KZ_JY132_03p135b>¶
　皆因聞道然後忘其所務以契其眞猶如世間器物假於鑪¶
　冶打鍛以成其用者耳今何妨自然之理今夫子教示於我¶
　以成其道耶故知自然造物在鑪冶之間則是有修學冶鍛¶
　之義¶
庸詎知夫造物者之不息我黥而補我劓使我乘成以隨先生¶
耶¶
　注夫率然直往者自然也往而傷性性傷而能改者亦自然¶
　也庸詎知我之自然當不息黥補劓而乘可成之道以隨夫¶
　子邪而欲棄而勿告恐非造物之至¶
　疏造物猶造化也我雖遭仁義是非殘傷情性焉知造化之¶
<pb:CK-KZ_JY132_03p136a>¶
　內不補劓息黥令我改過自新乘可成之道隨夫子以請益¶
　邪乃欲棄而不教恐乖造物者也¶
許由曰噫未可知也我爲汝言其大略¶
　疏噫嘆聲也至道深玄絶言於象不可以心慮測故歎云未¶
　可知也既請益慇懃亦無容杜默雖復不可言盡爲汝梗槩¶
　陳也¶
吾師乎吾師乎𩐎萬物而不爲義澤及萬世而不爲仁¶
　注皆自爾耳亦無愛爲於其間也安所寄其仁義¶
　疏吾師乎者至道也然至道不可心知爲汝略言其要卽吾¶
　師是也𩐎碎也至如素秋霜降碎落萬物豈有情斷割而爲¶
<pb:CK-KZ_JY132_03p136b>¶
　義哉青春和氣生育萬物豈有情恩愛而爲仁哉蓋不然而¶
　然也而許由師於至道至道既其如是汝何得躬服仁義耶¶
　此略爲意而說息黥補劓之方也¶
長於上古而不爲老¶
　注日新也¶
覆載天地刻彫眾形而不爲巧¶
　注自然故非巧也¶
　疏萬象之前先有此道智德具足故義說爲長而實無長也¶
　長既無矣老豈有邪欲明不長而長老而不老故長於上古¶
　而不爲老也雖復天覆地載而以道爲源眾形刻彫咸資造¶
<pb:CK-KZ_JY132_03p137a>¶
　化同禀自然故巧名斯滅既其無老無巧無是無非汝何所¶
　明言耶¶
此所遊已¶
　注遊於不爲而師於無師也¶
　疏吾師之所遊心止如此說而已此則總結以前吾師之義¶
　是也¶
顔回曰回益矣¶
　注以損之爲益也¶
　疏顔子禀教孔氏服膺問道覺已進益呈解於師損有益空¶
　故以損爲益也¶
<pb:CK-KZ_JY132_03p137b>¶
仲尼曰何謂也¶
　疏既言益矣有何意謂¶
曰回忘仁義矣¶
　疏忘兼愛之仁遣裁非之義所言益者此之謂乎¶
曰可矣猶未也¶
　注仁者兼愛之迹義者成物之功愛之非仁仁迹行焉成之¶
　非義義功見焉存夫仁義不足以知愛利之由無心故忘之¶
　可也但忘功迹故猶未玄達¶
　疏仁義已忘於理漸可解心尚淺所以猶未¶
他日復見曰回益矣¶
<pb:CK-KZ_JY132_03p138a>¶
　疏他日猶異日也空解日新時更復見所言進益列在下文¶
曰何謂也¶
　疏所言益者是何意謂¶
曰回忘禮樂矣¶
　疏禮者荒亂之首樂者淫蕩之具爲累更重次忘之也¶
曰可矣猶未也¶
　注禮者形體之用樂者樂生之具忘其具未若忘其所以具¶
　也¶
　疏虛忘漸可猶未至極¶
他日復見曰回益矣曰何謂也　¶
<pb:CK-KZ_JY132_03p138b>¶
　疏並不異前解也¶
曰回坐忘矣¶
　疏虛心無著故能端坐而忘坐忘之義具列下文¶
仲尼蹵然曰何謂坐忘¶
　注蹵然驚悚貌也忘遣既深故悚然驚歎坐忘之謂厥義云¶
　何也¶
顔回曰隳肢體黜聰明¶
　疏隳毁廢也黜退除也雖聽屬於耳明關於目而聽明之用¶
　本乎心靈既悟一身非有萬境皆空故能毁廢四肢百體屏¶
　黜聰明心智者也¶
<pb:CK-KZ_JY132_03p139a>¶
離形去知同於大通此謂坐忘¶
　注夫坐忘者奚所不忘哉既忘其迹又忘其所以迹者內不¶
　覺其一身外不識有天地然後曠然與變化爲體而無不通¶
　也¶
　疏大通猶大道也道能通生萬物故謂道爲大通也外則離¶
　析於形體一一虛假此解隳肢體也內則除去心識悗然無¶
　知此解黜聰明也既而枯木死灰冥同大道如此之益謂之¶
　坐忘也¶
仲尼曰同則無好也¶
　注無物不同則未嘗不適未嘗不適何好何惡哉¶
<pb:CK-KZ_JY132_03p139b>¶
化則無常也¶
　注同於化者唯化所適故無常也¶
　疏既同於大道則無是非好惡冥於變化故不執滯守常也¶
而果其賢乎邱也請從而後也¶
　疏果決也而汝也忘遣如此定是大賢邱雖汝師遂落汝後¶
　從而學之是邱所願撝謙退己以進顔回者也¶
子輿與子桑友而淋雨十日子輿曰子桑殆疾矣裏飯而往食¶
之¶
　注此二人相爲於無相爲者也今裹飯而相食者乃任之天¶
　理而自爾非相爲而後往也¶
<pb:CK-KZ_JY132_03p140a>¶
　疏雨經三日已上爲霖殆近也子桑家貧屬斯霖雨近於餓¶
　病此事不疑於方外之交任理而往雖復裹飯非有相爲之¶
　情也¶
至子桑之門則若歌若哭鼓琴曰父邪母邪天乎人乎有不任¶
其聲而趨舉其詩焉¶
　疏任堪也趨卒疾也子桑既遭飢餒故發琴聲問此飢貧從¶
　誰而得爲關父母爲是人夫此則歌哭之詞也不堪此聲又¶
　率爾詩詠也¶
子輿入曰子之歌詩何故若是¶
　注嫌其有情所以趨出遠理¶
<pb:CK-KZ_JY132_03p140b>¶
　疏一於死生忘於哀樂於無相與方外之交今子歌詩似有¶
　怨望故入門驚怪問其所由矣¶
曰吾思夫使我至此極者而弗得也父母豈欲吾貧哉天無私¶
覆地無私載天地豈私貧我哉求其爲之者而不得也然而至¶
此極者命也夫¶
　注言物皆自然無爲之者也¶
　疏夫父母慈造不欲飢凍天地無私豈獨貧我思量主宰皆¶
　是自然尋求來由竟無兆朕而使我至此窮極者皆我之賦¶
　命也亦何惜之有哉¶
¶
<pb:CK-KZ_JY132_03p141a>¶
#+PROPERTY: JUAN 009
<pb:CK-KZ_JY132_03p141a>¶
*** 應帝王第七(夫無心而任乎自化者應爲帝王也)¶
齧缺問於王倪四問而四不知¶
　疏四問而四不知則齊物篇中四問也夫帝王之道莫若忘¶
　知故以此義而爲篇首老子云不以智治國國之德者也¶
齧缺因躍而大喜行以告蒲衣子蒲衣子曰而乃今知之乎¶
　疏蒲衣子堯時賢人年八歲舜師之讓位不受卽被衣子也¶
　齧缺得不知之妙旨仍踴躍而喜歡走以告於蒲衣子迷王¶
　倪之深義蒲衣是方外之大賢達忘言之至道理無知而固¶
　久汝今日乃知也¶
有虞氏不及泰氏¶
<pb:CK-KZ_JY132_03p141b>¶
　注夫有虞氏之與泰氏皆世事之迹耳非所以迹也所以迹¶
　者無迹也世孰知之哉未之嘗名何勝負之有邪然無迹者¶
　乘羣變屬萬世世有夷險故迹有不及也¶
　疏有虞氏舜也泰氏卽太昊伏羲也三皇之世其俗淳和五¶
　帝之時其風澆競澆競則運知而養物淳和則存眞而馭㝢¶
　不及之義驗此可知也¶
有虞氏其猶臧仁以要人亦得人矣而未始出於非人¶
　注夫以人所好爲是人所惡爲非人者唯以是非爲域者也¶
　夫能出於非人之域者必入於無非人之境矣故無得無失¶
　無可無不可豈直臧仁而要人也¶
<pb:CK-KZ_JY132_03p142a>¶
　疏夫舜包臧仁義要求士庶以得百姓之心未是忘懷自合¶
　天下故出於是非之域亦有作臧字者臧善也善於仁義要¶
　求人心者也¶
泰氏其卧徐徐其覺于于¶
　疏徐徐寬緩之容于于自得之貌伏犧之時淳風尚在故卧¶
　則安閑而徐緩覺則歡娛而自得也¶
一以己爲馬一以己爲牛¶
　注夫如是又奚是人非人之有哉斯可謂出於非人之域¶
　疏忘物我遣是非或馬或牛隨人呼召人獸尚且無主何是¶
　非之有哉¶
<pb:CK-KZ_JY132_03p142b>¶
其知情信¶
　注任其自知故情信¶
　疏率其眞知情無虛矯故實信也¶
其德甚眞¶
　注任其自得故無偽¶
　疏以不德爲德德無所德故不偽者也¶
而未始入於非人¶
　注不入乎是非之域所以絶於有虞之世¶
　疏既率其情其德不偽故能超出心知之境不入是非之域¶
　者也¶
<pb:CK-KZ_JY132_03p143a>¶
肩吾見狂接輿狂接輿曰日中始何以語汝¶
　疏肩吾接輿已具前解日中始賢人姓名卽肩吾之師也既¶
　是汝師有何告示此是接輿發語以問故也¶
肩吾曰告我君人者以己出經式義度人孰敢不聽而化諸¶
　疏式用也教我爲君之道化物之方必須己出智以經綸用¶
　仁義以導俗則四方氓庶誰不聽從遐遠黎元敢不歸化耶¶
狂接輿曰是欺德也¶
　注以己制物則物失其眞¶
　疏夫以己制物物喪其眞欺誑之德非實道¶
其於治天下也猶涉海鑿河而使蚉負山也¶
<pb:CK-KZ_JY132_03p143b>¶
　注夫寄當於萬物則無事而自成以一身制天下則功莫就¶
　而任不勝也¶
　疏夫溟海宏博深廣難窮而穿之爲河必無成理亦猶大道¶
　遐曠玄絶難知而鑿之爲義其功難克又蚉蟲至小山嶽極¶
　高令其負荷無由勝任以智經綸用仁理物德小謀大其義¶
　亦然¶
夫聖人之治也治外乎¶
　注全其性分之內而已¶
　疏隨其分內而治之必不分外治物治乎外者言不治之也¶
正而後行¶
<pb:CK-KZ_JY132_03p144a>¶
　注各正性命¶
　疏順其正性而後行化¶
確乎能其事者而已矣¶
　注不爲其所不能¶
　疏確實也順其實性於事有能者因而任之止於分內不論¶
　於外者耳¶
且鳥高飛以避增弋之害鼷鼠深穴乎神邱之下以避熏鑿之¶
患¶
　注禽獸猶各有以自存故帝王任之而不爲則自成也¶
　疏矰網也弋以繩係箭而射之也鼷鼠小鼠也神邱社壇也¶
<pb:CK-KZ_JY132_03p144b>¶
　鳥則高飛而逃網鼠則深穴而避薰斯皆率性自然豈待教¶
　而遠害者也鳥鼠既耳在人亦然故知式義出經誣罔之甚¶
　矣¶
而曾二蟲之無知¶
　注言汝曾不知此二蟲之各存而不待教乎¶
　疏而汝也汝不曾知此二蟲不待教令而解避害全身者乎¶
　既深穴高飛豈無知耶况在人倫而欲出經式義欺矯活物¶
　不亦妄哉¶
天根遊於殷陽至蓼水之上適遭無名人而問焉曰請問爲天¶
下¶
<pb:CK-KZ_JY132_03p145a>¶
　疏天根無名並爲姓字寓言問答也殷陽殷山之陽蓼水在¶
　趙國界內遭遇也天根遨遊於山水之側適遇無名人而問¶
　之請問之意在乎天下¶
無名人曰去汝鄙人也何問之不豫也¶
　注問爲天下則非起於太初止於玄冥也¶
　疏汝是鄙陋之人宜其速去所問之旨甚不悅豫我心¶
予方將與造物者爲人¶
　注任人之自爲¶
　疏夫造物者爲人素分各足何勞作法措意治之既同於大¶
　通故任而不助也¶
<pb:CK-KZ_JY132_03p145b>¶
厭則又乘夫莽渺之鳥以出六極之外而遊無何有之鄉以處¶
壙埌之野¶
　注莽渺群碎之謂耳乘群碎馳萬物故能出處常通而無狹¶
　滯之地¶
　疏莽渺深遠之謂壙埌宏博之名鳥則取其無迹輕昇六極¶
　猶六合也夫聖人馭世恬淡無爲大順物情有同造化若其¶
　息用歸本厭離世間則乘深遠之大道凌虛空而滅迹超六¶
　合以放任遊無有以逍遥凝神智於射山處清虛於曠野如¶
　是則何天下之可爲哉蓋無爲者也¶
汝又何帠以治天下感予之心爲¶
<pb:CK-KZ_JY132_03p146a>¶
　注言皆放之自得之場則不治而自治也¶
　疏夫放而任之則物皆自化有何帠術輙欲治之感動我心¶
　何爲如此¶
又復問¶
　疏天根未達更請決疑¶
無名人曰汝遊心於淡¶
　注其任性而無所飾焉則淡矣¶
合氣於漠¶
　注漠然靜於性而止¶
　疏可遊汝心神於恬淡之域合汝形氣於寂寞之鄉唯形與¶
<pb:CK-KZ_JY132_03p146b>¶
　神二皆虛靜如是則天下不待治而自化者耳¶
順物自然而無容私焉而天下治矣¶
　注任性自生公也心欲益之私也容私果不足以生生而順¶
　公乃全也¶
　疏隨造化之物情順自然之本性無容私作法術措意治之¶
　放而任之則物我全之矣¶
陽子居見老聃曰有人於此嚮疾彊梁物徹疏明學道不勌如¶
是者可比明王乎¶
　疏姓陽名朱字子居問老子明王之道假且有人素性聰達¶
　神智捷疾猶如嚮應涉事理務彊幹果決鑒物洞徹疏通明¶
<pb:CK-KZ_JY132_03p147a>¶
　敏學道精勤曾無懈倦如是之人可得將明王聖帝比德不¶
　乎¶
老聃曰是於聖人也胥易技係勞形怵心者也¶
　注言此功夫容身不得不足以比聖主¶
　疏若將彼人比聖主無易胥徒勞苦改易形容技術工巧神¶
　慮係累劬勞故形容變改係累故心靈怵惕也¶
且也虎豹之文來田猨狙之便執斄之狗來藉如是者可比明¶
王乎¶
　注此皆以其文章技能係累其身非涉虛以御乎無方也¶
　疏藉繩也猨狙獮猴也虎豹之皮有文章故來田獵獮猴以¶
<pb:CK-KZ_JY132_03p147b>¶
　跳躍便捷恒被繩拘狗以執捉狐狸每遭係頸若以嚮疾之¶
　人類於聖帝則此之三物可比明王也耳¶
陽子居蹵然曰敢問明王之治¶
　疏既其失問故驚悚變容重請明王爲政其義安在¶
老子曰明王之功蓋天下而似不自己¶
　注天下若無明主則莫能自得今之自得實明王之功也然¶
　功在無爲而還在天下皆得自任故似非明王之功¶
　疏夫聖人爲政功侔造化覆等玄天載同厚地而功成不處¶
　故非己爲之也¶
化貸萬物而民弗恃¶
<pb:CK-KZ_JY132_03p148a>¶
　注夫明王皆就足物性故人人皆云我自爾而莫知恃賴於¶
　明王¶
　疏誘化蒼生令其去惡貸借萬物與其福善而玄功潛被日¶
　用不知百姓謂我自然不賴君之德¶
有莫舉名使物自喜¶
　注雖有蓋天下之功而不舉以爲己名故物皆自以爲得而¶
　喜¶
　疏莫無也舉顯也推功於物不顯其名使物各自得而歡喜¶
　適悅者也¶
立乎不測¶
<pb:CK-KZ_JY132_03p148b>¶
　注居變化之塗日新而無方¶
而遊於無有者也¶
　注與萬物爲體則所遊者虛也不能冥物則迕物不暇何暇¶
　遊虛哉¶
　疏無有妙本也樹德立功神妙不測而卽迹卽本故常遊心¶
　於至極也¶
鄭有神巫曰季咸¶
　疏鄭國有神異之巫甚有靈驗從齊而至姓季名咸耳¶
知人之死生存亡禍福壽夭期以歲月旬日若神鄭人見之皆¶
棄而走¶
<pb:CK-KZ_JY132_03p149a>¶
　注不喜自聞死日也¶
　疏占候吉凶必無差失剋定時日驗若鬼神不喜預而聞凶¶
　禍是以棄而走避也¶
列子見之而心醉歸以告壺子¶
　疏列子事蹟具逍遙篇今不重解壺子鄭之得道人也號壺¶
　子名林卽列子之師也列子見季咸小術驗若鬼神中心羡¶
　仰恍然如醉既而歸反具告其師¶
曰始吾以夫子之道爲至矣則又有至焉者矣¶
　注謂季咸之至又過於夫子¶
　疏夫子壺子也至極也初始禀學先生之道爲至今又見季¶
<pb:CK-KZ_JY132_03p149b>¶
　咸其道又極於夫子此是禦寇心醉之言也¶
壺子曰吾與汝既其文未既其實而固得道與¶
　疏與授也既盡也吾比授汝始盡文言於其妙理余未造實¶
　汝固執文字謂言得道豈知筌蹄異於魚兔耶¶
眾雌而無雄而又奚卵焉¶
　注言列子之未懷道也¶
　疏夫眾雌無雄無由得卵既文無實亦何道之有哉¶
而以道與世亢必信夫故使人得而相汝¶
　注未懷道則有心有心而亢其一方以必信於世故可得而¶
　相之¶
<pb:CK-KZ_JY132_03p150a>¶
　疏汝用文言之道而與世間亢對既無大智必信彼小巫是¶
　故季咸得而相汝者也¶
嘗試與來以予示之¶
　疏夫至人凝遠神妙難知本迹寂動非凡能測故召令至以¶
　我示之也¶
明日列子與之見壺子出而謂列子曰嘻子之先生死矣弗活¶
矣不以旬數矣吾見怪焉見濕灰焉¶
　疏嘻聲也子林示其寂泊之容季咸謂其將死先怪已彰不¶
　過十日弗活之兆類彼濕灰也¶
列子入泣涕沾襟以告壺子壺子曰曏吾示之以地文萌乎不¶
<pb:CK-KZ_JY132_03p150b>¶
震不正¶
　注萌然不動亦不自正與枯木同其不華濕灰均於寂魄此¶
　乃至人無感之時也夫至人其動也天其靜也地其行也水¶
　流其止也淵默淵默之與水流天行之與地止其於不爲而¶
　自爾一也今季咸見其尸居而坐忘卽謂之將死覩其神動¶
　而天隨因謂之有生誠應不以心而理自玄符與變化升降¶
　而以世爲量然後足爲物主而順時無極故非相者所測耳¶
　此應帝王之大意也¶
　疏文象也震動也地以無心而寧靜故以不動爲地文也萌¶
　然寂泊曾不震動無心自正文類傾頽此是大聖無感之時¶
<pb:CK-KZ_JY132_03p151a>¶
　小巫謂之弗活也而壺丘示見義有四重第一示妙本虛凝¶
　寂而不動二示垂迹應感動而不寂第三本迹相卽動寂一¶
　時第四本迹兩忘動寂雙遣此則第一妙本虛凝寂而不動¶
　也¶
是殆見吾杜德機也¶
　注德機不發曰杜¶
　疏殆近也杜塞也機動也至德之機關而不發示其凝淡便¶
　爲濕灰小巫庸瑣近見於此矣¶
嘗又與來¶
　疏前者伊妄言我死今時重命令遣更來也¶
<pb:CK-KZ_JY132_03p151b>¶
明日又與之見壺子出而謂列子曰幸矣子之先生遇我也有¶
瘳矣全然有生矣¶
　疏此卽第二垂迹應感動而不寂示以應容神氣微動既殊¶
　槁木全似生平而濫以聖功用爲己力謬言遇我幸矣有瘳¶
　也哉¶
吾見其杜權矣¶
　注權機也今乃自覺昨日之所見見其杜權故謂之將死¶
　疏權機也前時一覩有類濕灰杜塞機權全無應動今日遇¶
　我方待全生小巫寡識有玆叨濫者也¶
列子入以告壺子壺子曰曏吾示之以天壤¶
<pb:CK-KZ_JY132_03p152a>¶
　注天壤之中覆載之功見矣比之地文不猶外乎此應感之¶
　容也¶
　疏壤地也示之以天壤謂示以應動之容也譬彼兩儀覆載¶
　萬物至人應感其義亦然¶
名實不入¶
　注任自然而覆載則天機玄應而名利之飾皆爲棄物¶
　疏雖復降迹同塵和光利物而名譽眞實曾不入於靈腑也¶
而機發於踵¶
　注常在極上起¶
　疏踵本也雖復物感而動不失時宜而此之神機發乎妙本¶
<pb:CK-KZ_JY132_03p152b>¶
　動而常寂¶
是殆見吾善者機也¶
　注機發而善於彼彼乃見之¶
　疏示其善機應此兩儀季咸見此形容所以謂之爲善全然¶
　有生則是見善之謂也¶
嘗又與來明日又與之見壺子出而謂列子曰子之先生不齊¶
吾無得而相焉試齊且復相之¶
　疏此是第三示本跡相卽動寂一時夫至人德滿智圓虛心¶
　凝照本跡無别動靜不殊其道深玄豈小巫能測耶謂齊其¶
　心迹試相之焉不敢的定吉凶故言且復相者耳¶
<pb:CK-KZ_JY132_03p153a>¶
列子入以告壺子壺子曰吾曏示之以太沖莫勝¶
　注居太沖之極浩然治心而玄同萬方故勝負莫得措其間¶
　也¶
　疏沖虛也莫無也夫聖照玄凝與太虛等量本跡相卽動寂¶
　一時初無優劣有何勝負哉¶
是殆見吾衡氣機也¶
　註無名不平混然一之以管闚天者莫見其涯故似不齊¶
　疏衡平也卽跡卽本無優無劣神氣平等以此應機小巫近¶
　見不能遠測心中迷亂所以請齊耳¶
鯢桓之審爲淵止水之審爲淵流水之審爲淵淵有九名此處¶
<pb:CK-KZ_JY132_03p153b>¶
三焉¶
　註淵者靜默之謂耳夫水常無心委順外物故雖流之與止¶
　鯢桓之與龍躍常淵然自若未始失其靜默也夫至人用之¶
　則行捨之則止行止雖異而玄默一焉故略舉三異以明之¶
　雖波流九變治亂紛如居其極者常淡然自得泊乎忘爲也¶
　疏此舉譬也鯢大魚也桓盤也審處也夫水體無心動止隨¶
　物或鯨鯢盤極螭龍騰踴或凝湛止住或波流湍激雖復漣¶
　漪清淡多種不同而玄默無心其致一也故鯢桓以方衡氣¶
　止水以譬地文流水以喻天壤雖復三異而虛照一焉而言¶
　淵有九名者也鯢桓止水流水汎水濫水沷水雍水文水肥¶
<pb:CK-KZ_JY132_03p154a>¶
　水故謂之九也並出列子彼文具載此略敘有此三焉¶
嘗又與來¶
　疏欲示極玄應須更召¶
明日又與之見壺子立未定自失而走¶
　疏季咸前後虞度來相未呈玄遠猶有近見今者第四其道¶
　極深本跡兩忘動寂雙遣聖心行處非凡所測遂使立未安¶
　定奔逸而走¶
壺子曰追之¶
　疏既見奔逃命令捉取¶
列子追之不及反以報壺子曰已滅矣已失矣吾弗及已¶
<pb:CK-KZ_JY132_03p154b>¶
　疏驚迫已甚奔馳亦速滅矣失矣莫知所之者也¶
壺子曰曏吾示之以未始出吾宗¶
　注雖變化無常而常深根寧極也¶
　疏夫妙本玄源窈冥恍惚超玆四句離彼百非不可以心慮¶
　知安得以形名取既絶言象無的宗塗不測所由故失而走¶
吾與之虛而委蛇¶
　注無心而隨物化¶
不知其誰何¶
　注汎然無所係也¶
　疏委蛇隨順之貌也至人應物虛己忘懷隨順逗機不執宗¶
<pb:CK-KZ_JY132_03p155a>¶
　本既不可名目故不知的是何誰也¶
因以爲弟靡因以爲波流故逃也¶
　疏變化頽靡世事波流無往而不因也夫至人一耳然應世¶
　變而時動故相者無所措其目自失而走此明應帝王者無¶
　方也¶
　疏頽者放任靡者順從夫上德無心有感斯應放任不務順¶
　從於物而揚波塵往隨流世間因任前機曾無執滯千變萬¶
　化非相者所知是故季咸宜其逃逸也¶
然後列子自以爲未始學而歸¶
　疏季咸逃逸之後列子方悟己迷始覺壺丘道深神巫術淺¶
<pb:CK-KZ_JY132_03p155b>¶
　自知未學請乞其退歸習尚無爲伏膺玄業也¶
三年不出爲其妻爨食豕如食人¶
　注忘貴賤也¶
　疏不出三年屏於俗務爲妻爨火忘於榮辱食豕如人淨穢¶
　均等¶
於事無與親¶
　注唯所遇耳¶
　疏悟於至理故均彼我涉於世事無親疏也¶
彫琢復朴¶
　注去華取實¶
<pb:CK-KZ_JY132_03p156a>¶
　疏彫琢華飾之務悉皆棄除直置任眞復於朴素之道者也¶
塊然獨以其形立¶
　注外飾去也¶
　疏塊然無情之貌也外除彫飾內違心智槁木之形塊然無¶
　偶也¶
紛而封哉¶
　注雖動而眞不散也¶
　疏封守也雖復涉世紛擾和光接物而守於眞本確爾不移¶
　也¶
一以是終¶
<pb:CK-KZ_JY132_03p156b>¶
　注使物各自終¶
　疏動不乖寂雖分擾而封哉應不離眞常抱一以終始¶
無爲名尸¶
　注因物則物各自當其名也¶
　疏尸主也身尚忘遺名將安寄故無復爲名譽之主也¶
無爲謀府¶
　註使物各自謀也¶
　疏虛淡無心忘懷任物故無復運爲謀慮於靈府耳¶
無爲事任¶
　注付物使各自任¶
<pb:CK-KZ_JY132_03p157a>¶
　疏各率素分恣物自爲不復於事任用於己¶
無爲知主¶
　注無心則物各自主其知也¶
　疏忘心絶慮天順羣生終不運知以主於物¶
體盡無窮¶
　注因天下之自爲故馳萬物而無窮¶
　疏體悟眞源故能以智境冥會故曰皆無窮也¶
而遊無眹¶
　注任物故無迹¶
　疏眹跡也雖遨遊天下接濟蒼生而晦迹韜光故無眹也¶
<pb:CK-KZ_JY132_03p157b>¶
盡其所受乎天¶
　注足則止也¶
　疏所禀天性物物不同各盡其能未爲不足者也¶
而無見得¶
　注見得則不知止¶
　疏夫目視之所見雖見不見得於分內之得雖得不得既不¶
　造意於見得故雖見得而無見得也¶
亦虛而已¶
　注不虛則不能任羣實¶
　疏所以盡於分內而無見得者自直虛心忘淡而已¶
<pb:CK-KZ_JY132_03p158a>¶
至人之用心若鏡¶
　注鑒物而無情¶
　疏夫懸鏡高堂物來斯照至人虛應其義亦然¶
不將不迎應而不藏¶
　注來卽應去卽止¶
　疏將送也夫物有去來而鏡無迎送來者卽照必不隱藏亦¶
　猶聖智虛凝無幽不燭物感斯應應不以心既無將迎豈有¶
　情於隱匿哉¶
故能勝物而不傷¶
　注物來乃鑒鑒不以心故雖天下來照而無勞神之累¶
<pb:CK-KZ_JY132_03p158b>¶
　疏夫物有生滅而鏡無隱顯故常能照物而物不能傷亦由¶
　聖人德合二儀明齊三景鑒照遐廣覆載無偏用心不勞故¶
　無損害爲其勝物是以不傷¶
南海之帝爲儵北海之帝爲忽中央之帝爲渾沌¶
　疏南海是顯明之方故以儵爲有北是幽闇之域故以忽爲¶
　無中央既非北非南故以混沌爲非無非有者也¶
儵與忽時相與遇於渾沌之地渾沌待之甚善¶
　疏有無二心會於非無非有之境和二偏心之執爲一中之¶
　志故云待之甚善也¶
儵與忽謀報渾沌之德曰人皆有七竅以視聽食息此獨無有¶
<pb:CK-KZ_JY132_03p159a>¶
嘗試鑿之¶
　疏儵忽二人由懷偏滯未能和會尚起學心忘嫌混沌之無¶
　心而謂穿鑿之有益也¶
日鑿一竅七日而渾沌死¶
　注爲者敗之¶
　疏夫運四肢以滯境鑿七竅以染塵乖渾沌之至淳順有無¶
　之取捨是以不終天年中塗夭折勗哉學者幸免之焉故郭¶
　注云爲者敗之也¶
¶
¶
<pb:CK-KZ_JY132_03p159b>¶
¶
¶
¶
¶
¶
¶
¶
¶
¶
¶
<pb:CK-KZ_JY132_03p159b>¶
