#-*- mode: org; -*-
#+TITLE: 南華眞經註疏
#+DATE: 2011-05-31 16:19:54
#+PROPERTY: kxid KX133
#+PROPERTY: pinyin Nanhua Zhenjing Zhushu
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0745
#+PROPERTY: id JY132
<pb:CK-KZ_JY132_01p001a>¶
* 南華眞經注序¶
夫莊子者可謂知本矣故未始藏其狂言言雖无會而獨應者¶
也夫應而非會則雖當无用言非物事則雖高不行與夫寂然¶
不動不得已而後起者固有間矣斯可謂知无心者也夫心无¶
爲則隨感而應應隨其時言唯謹爾故與化爲體流萬代而冥¶
物豈曾設對獨遘而游談乎方外哉此其所以不經而爲百家¶
之冠也然莊生雖未體之言則至矣通天地之統序萬物之性¶
達死生之變而明內聖外王之道上知造物无物下知有物之¶
自造也其言宏綽其旨玄妙至至之道融微旨雅泰然遣放放¶
而不敖故曰不知義之所適猖狂妄行而蹈其大方含哺而熙¶
<pb:CK-KZ_JY132_01p001b>¶
乎澹泊鼓腹而游乎混茫至仁極乎无親孝慈終於兼忘禮樂¶
復乎已能忠信發乎天光用其光則其朴自成是以神器獨化¶
於玄冥之境而源深流長也故其長波之所蕩高風之所扇暢¶
乎物宜適乎民願弘其鄙解其懸灑落之功未加而矜夸所以¶
散故觀其書超然自以爲已當經崑崙涉太虛而游惚怳之庭¶
矣雖復貪婪之人進躁之士暫而攬其餘芳味其溢流仿佛其¶
音影猶足曠然有忘形自得之懷況探其遠情而玩永年者乎¶
遂綿邈清遐去離塵埃而返冥極者也¶
　　　　　　　　　　　　　　　河南郭象子玄撰¶
¶
<pb:CK-KZ_JY132_01p002a>¶
* 南華眞經疏序¶
夫莊子者所以申道德之深根述重玄之妙旨暢无爲之恬淡¶
明獨化之窅冥鉗揵九流括囊百氏諒區中之至教實象外之¶
微言者也其人姓莊名周字子休生宋國睢陽蒙縣師長桑公¶
子受號南華仙人當戰國之初降衰周之末歎蒼生之業薄傷¶
道德之陵夷乃慷慨發憤爰著斯論其言大而博其旨深而遠¶
非下士之所聞豈淺識之能究所言子者是有德之嘉號古人¶
稱師曰子亦言子是書名非但三篇之總名亦是百家之通題¶
所言內篇者內以待外立名篇以編簡爲義古者殺青爲簡以¶
韋爲編編簡成篇猶今連紙成卷也故元愷云大事書之於策¶
<pb:CK-KZ_JY132_01p002b>¶
小事簡牘而已內則談於理本外則語其事迹事雖彰著非理¶
不通理既幽微非事莫顯欲先明妙理故前標內篇內篇理深¶
故每於文外别立篇目郭象仍於題下卽注解之逍遙齊物之¶
類是也自外篇以去則取篇首二字爲其題目駢拇馬蹄之類¶
是也所言逍遙遊者古今解釋不同今汎舉紘綱略爲三釋所¶
言三者第一顧桐柏云逍者銷也遥者遠也銷盡有爲累遠見¶
無爲理以斯而遊故曰逍遥第二支道林云物物而不物於物¶
故逍然不我待玄感不疾而速故遥然靡所不爲以斯而遊天¶
下故曰逍遥遊第三穆夜云逍遥者蓋是放狂自得之名也至¶
德內充无時不適忘懷應物何往不通以斯而遊天下故曰逍¶
<pb:CK-KZ_JY132_01p003a>¶
遥遊內篇明於理本外篇語其事迹雜篇雜明於理事內篇雖¶
明理本不无事迹外篇雖明事迹甚有妙理但立教分篇據多¶
論耳所以逍遥建初者言達道之士智德明敏所造皆適遇物¶
逍遥故以逍遥命物夫無待聖人照機若鏡既明權實之二智¶
故能大齊於萬境故以齊物次之既指馬蹄天地混同庶物心¶
靈凝澹可以攝衛養生故以養生主次之既善惡兩忘境智俱¶
妙隨變任化可以處涉人間故以人間世次之內德圓滿故能¶
支離其德外以接物既而隨物升降內外冥契故以德充符次¶
之止水流鑑接物无心忘德忘形契外會內之極可以匠成庶¶
品故以大宗師次之古之眞聖知天知人與造化同功卽寂卽¶
<pb:CK-KZ_JY132_01p003b>¶
應既而驅馭群品故以應帝王次之駢拇以下皆以篇名二字¶
爲題既无别義今不復次篇也而自古高士晉漢逸人皆莫不¶
耽翫爲之義訓雖注述無可間然並有美辭咸能索隱(玄英)不¶
揆庸昧少而習焉研精覃思三十年矣依子玄所注三十三篇¶
輙爲疏解總三十卷雖復詞情疎拙亦頗有心跡指歸不敢貽¶
厥後人聊自記其遺忘耳¶
　　　　　　　　　　　唐西華法師成玄英撰¶
¶
¶
¶
