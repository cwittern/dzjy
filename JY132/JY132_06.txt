#-*- mode: org; -*-
#+TITLE: 南華真經註疏
#+DATE: 2011-05-31 16:19:54
#+PROPERTY: kxid KX133
#+PROPERTY: title 南華真經註疏
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0745
#+PROPERTY: id JY132
#+PROPERTY: JUAN 0
#+PROPERTY: JUAN 017
<pb:CK-KZ_JY132_06p001a>¶
#+PROPERTY: JUAN 018
<pb:CK-KZ_JY132_06p001a>¶
@fw重刋道藏輯要¶
　
* 南華眞經¶
@by周莊周著　　　　　　　　　@by河　南　郭　象　註¶
　　　　　　　　　　　　　@by唐西華法師成玄英疏¶
** 外篇¶
*** 繕性第十六¶
繕性於俗俗學以求復其初¶
　註已治性於俗矣而欲以俗學復性命之本所以求者愈非¶
　其道也¶
　疏繕治也性生也俗習也初本也言人禀性自然各守生分¶
<pb:CK-KZ_JY132_06p001b>¶
　率而行之自合於理今乃智於偽法治於眞性矜而矯之已¶
　困弊矣方更行仁義禮智儒俗之學以求歸復本初之性故¶
　俗彌得而性彌失學逾近而道逾遠也¶
滑欲於俗思以求致其明¶
　註已亂其心於欲而方復役思以求明思之愈精失之愈遠¶
　疏滑亂也致得也欲謂名利聲色等可貪之物也言人所以¶
　心靈昏亂者爲貪欲於塵俗故也今還役用分别之心思量¶
　求學望得獲其明照之道者必不可也唯當以無學學可以¶
　歸其本矣以無思思可以得其明矣本亦有作滑欲於欲者¶
　也¶
<pb:CK-KZ_JY132_06p002a>¶
謂之蔽䝉之民¶
　註若夫發蒙者必離俗去欲而後幾焉¶
　疏蔽塞也䝉昏也此則結前以俗學歸本以思慮求明如斯¶
　之類可謂蔽塞䝉暗之人¶
古之治道者以恬養知¶
　註恬靜而後知不蕩知不蕩而性不失也¶
　疏恬靜也古者聖人以道治身治國者必以恬靜之法養眞¶
　質之知使不蕩於外也¶
生而無以知爲也謂之以知養恬¶
　註夫無以知爲而任其自知則雖知周萬物而恬然自得也¶
<pb:CK-KZ_JY132_06p002b>¶
　疏率性而照知生者也無心而知無以知爲也任知而往無¶
　用造爲斯則無知而知知而無知非知之而知者也故終日¶
　知而未嘗知亦未嘗不知終日爲而未嘗爲亦未嘗不爲仍¶
　以此眞知養於恬靜若不如是何以恬乎¶
知與恬交相養而和理出其性¶
　註知而非爲則無害於恬恬而自爲則無傷於知斯可謂交¶
　相養矣二者交相養則和理之分豈出他哉¶
　疏夫不能恬靜則何以生彼眞知不有眞知何能致兹恬靜¶
　是故恬由於知所以能靜知資於靜所以獲眞知故知之與¶
　恬交相養也斯則中和之道存乎寸心自然之理出乎天性¶
<pb:CK-KZ_JY132_06p003a>¶
　在我而已豈關他哉¶
夫德和也道理也¶
　註和故無不得道故無不理¶
　疏德被於人故以中和爲義理通於物故以大道爲名也¶
德無不容仁也¶
　註無不容者非爲仁也而仁迹行焉¶
　疏玄德深遠無不包容慈愛宏博仁迹斯見¶
道無不理義也¶
　註無不理者非爲義也而義功著焉¶
　疏夫道能通物物各當理理既宜矣義功著焉¶
<pb:CK-KZ_JY132_06p003b>¶
義明而物親忠也¶
　註若夫義明而不由忠則物愈疏¶
　疏義理明顯情率於中既不矜驕故物來親附也¶
中純實而反乎情樂也¶
　註仁義發中而還任本懷則志得矣志得矣其迹則樂也¶
　疏既仁義由中故志性純實雖復涉於物境而恒歸於眞情¶
　所造和適故謂之樂¶
信行容體而順乎文理禮也¶
　註信行容體而順乎自然之節文者其迹則禮也¶
　疏夫信行顯著容儀軌物而不乖於節文者其迹則禮也¶
<pb:CK-KZ_JY132_06p004a>¶
禮樂徧行則天下亂矣¶
　註以一體之所履一志之所樂行之天下則一方得而萬方¶
　失也¶
　疏夫不能虛心以應物而執迹以馭世者則必滯於華藻之¶
　禮而溺於荒淫之樂也是以芻狗再陳而天下亂矣¶
彼正而䝉己德德則不冒冒則物必失其性也¶
　註各正性命而自䝉己德則不以此冒彼也若以此冒彼安¶
　得不失其性哉¶
　疏䝉暗也冒亂也彼謂履正道之聖人也言人彼也冒亂則¶
　物我失其性矣¶
<pb:CK-KZ_JY132_06p004b>¶
古之人在混芒之中與一世而得澹漠焉¶
　疏謂三皇之前玄古無名號之君也其時淳風未散故處在¶
　混沌芒昧之中而與時世爲一冥然無迹君臣上下不相往¶
　來俱得恬澹寂寞無爲之道也¶
當是時也陰陽和靜鬼神不擾四時得節萬物不傷群生不夭¶
人雖有知無所用之¶
　註任其自然而已¶
　疏當時混沌之時淳朴之世舉世恬淡體合無爲遂使陰昇¶
　陽降二氣和而靜泰鬼幽人顯各守分而不擾炎涼順序四¶
　時得節卽無災眚萬物不傷群生各盡天年終無夭折人雖¶
<pb:CK-KZ_JY132_06p005a>¶
　有心知之術無爲故無用之¶
此之謂至一當是時也莫之爲而常自然¶
　註物皆自然故至一也¶
　疏均彼此於無爲混是非於恬淡物我不二故謂之至一也¶
　莫無也莫之爲而自爲無爲也不知所以然而然自然也故¶
　當是時也人懷無爲之德物合自然之道焉¶
逮德下衰¶
　註夫德之所以下衰者由聖人不繼世則在上者不能無爲¶
　而羡無爲之迹故致斯弊也¶
及燧人伏羲始爲天下是故順而不一¶
<pb:CK-KZ_JY132_06p005b>¶
　註世已失一或不可解故釋而不推順之而已¶
　疏逮及也古者茹毛飲血與麋鹿同羣及至燧人始變生爲¶
　熟伏犧則服牛乘馬創立庖厨畫八卦以製文字放蜘蛛而¶
　造密網既而智詐萌矣嗜欲漸焉澆淳朴之心散無爲之道¶
　德衰而始爲天下此之謂乎是順黎庶之心而不能混同至¶
　一也¶
德又下衰及神農黃帝始爲天下是故安而不順¶
　註安之於其所安而已¶
　疏夫德化更衰爲弊增甚故神農有共工之伐黃帝致蚩尤¶
　之戰祅氣不息兵革屢興是以誅暴去殘弔民問罪苟且欲¶
<pb:CK-KZ_JY132_06p006a>¶
　安於天下未能大順於羣生是也¶
德又下衰及唐虞始爲天下興治化之流𣻏湻散朴¶
　註聖人無心任世之自成成之淳薄皆非聖也聖能任世之¶
　自得耳豈能使世得聖哉故皇王之迹與世俱遷而聖人之¶
　道未始不全也¶
　疏夫唐堯虞舜居五帝之末而興治行化冠三王之始是以¶
　設五典而綱紀五行置百官而平章百姓百姓因此而澆訛¶
　五行自斯而荒殆枝流分派迄至於兹豈非毁淳素以作澆¶
　訛散朴質以爲華偽¶
離道以善¶
<pb:CK-KZ_JY132_06p006b>¶
　註善者過於適之稱故有善而道不全¶
　疏夫虛通之道善惡兩忘今乃捨己效人矜名企善既乖於¶
　理所以稱離也¶
險德以行¶
　註行者違性而行之故行立而德不夷¶
　疏險危阻也不能率性任眞晦其蹤迹乃矯情立行以取聲¶
　名寔由外行聲名浮偽故令內德危險何清夷之有哉¶
然後去性而從於心¶
　註以心自役則性去也¶
　疏離虛通之道捨湻和之德然後去自然之性從分别之心¶
<pb:CK-KZ_JY132_06p007a>¶
心與心識¶
　註彼我之心競爲先識無復任性也¶
　疏彼我之心更相謀慮是非臧否競爲前識者也¶
知而不足以定天下¶
　註忘知任性斯乃定也¶
　疏夫心攀緣於有境知分别於無崖六合爲之烟塵八荒爲¶
　之騰沸四時所以愆序三光所以彗孛斯乃禍亂之源何足¶
　以定天下也¶
然後附之以文益之以博文滅質博溺心¶
　註文博者心質之飾也¶
<pb:CK-KZ_JY132_06p007b>¶
　疏前既使心運知不足以定天下故後依附文書以匡時代¶
　增博學而濟世不知質是文之本文華則隱滅於素質博是¶
　心之末博學則没溺於心靈唯當絶學而去文方會無爲之¶
　美也¶
然後民始惑亂無以反其性情而復其初¶
　註初謂性命之本¶
　疏文華既滅於素質博學又溺於心靈於是民始成蠢亂矣¶
　欲反其恬澹之情性復其自然之初本其可得乎噫心知文¶
　博之過¶
由是觀之世喪道矣道喪世矣世與道交相喪也¶
<pb:CK-KZ_JY132_06p008a>¶
　註夫道以不貴故能存世然世存則貴之貴之道斯喪矣道¶
　不能使世不貴而世亦不能不貴於道故交相喪也¶
　疏喪廢也由是事迹而觀察之故知時世澆浮廢棄無爲之¶
　道亦由無爲之道廢變淳和之世是知世之與道交相喪之¶
　也¶
道之人何由興乎世世亦何由興乎道哉¶
　註若不貴乃交相興也¶
　疏故懷道聖人高蹈塵俗未肯興弘以馭世而澆偽之世亦¶
　何能興感於聖道也¶
道無以興乎世世無以興乎道雖聖人不在山林之中其德隱¶
<pb:CK-KZ_JY132_06p008b>¶
矣¶
　註今所以不隱由其有情以興也何由而興由無貴也¶
　疏澆季之時不能用道無爲之道不復行世假使體道聖人¶
　降迹塵俗混同羣小無人知者韜藏聖德莫能見用雖居朝¶
　市何異山林矣¶
隱故不自隱¶
　註若夫自隱而用物則道世交相興矣何隱之有哉¶
　疏時逢昏亂故聖道不行豈是韜光自隱其德耶¶
古之所謂隱士者非伏其身而弗見也非閉其言而不出也非¶
藏其知而不發也時命大謬也¶
<pb:CK-KZ_JY132_06p009a>¶
　註莫知反一以息迹而逐迹以求一愈得迹愈失一斯大謬¶
　矣雖復起身以明之開言以出之顯知以發之何由而交興¶
　哉秪所以交喪也¶
　疏謬偽妄也非伏匿其身而不見雖見而不亂羣非閉其言¶
　而不出雖出而不忤物非藏其智而不發雖發而不炫燿但¶
　時逢謬妄命遇迍邅故隨世污隆全身遠害¶
當時命而大行乎天下¶
　註此澹漠之時也¶
則反一無迹¶
　註反任物性而物性自一故無迹¶
<pb:CK-KZ_JY132_06p009b>¶
　疏時逢有道命屬清夷則播德弘化大行天下既而人人反¶
　一物物歸根彼我冥符故無朕迹¶
不當時命而大窮乎天下¶
　註此不能澹漠之時也¶
則深根寧極而待¶
　註雖有事之世而聖人未始不澹漠也故深根寧極而待其¶
　自爲耳斯道之所以不喪也¶
　疏時遭無道命值荒淫德化不行則大窮天下既而深固自¶
　然之本保寧至極之性安排而隨變化處常而待終年窮通¶
　豈有休戚於其間哉¶
<pb:CK-KZ_JY132_06p010a>¶
此存身之道也¶
　註未有身存而世不興者也¶
　疏在窮塞而常樂處危險而安寧任時世之行藏可謂存身¶
　之道也¶
古之行身者不以辯飾知¶
　註任其眞知而已¶
　疏古人輕辯重訥賤言貴行是以古之行其身者必不用浮¶
　華之言辯飾分別之小智也¶
不以知窮天下¶
　註此澹泊之情也¶
<pb:CK-KZ_JY132_06p010b>¶
　疏窮者困累之謂也不縱知毒害以困苦蒼生也¶
不以知窮德¶
　註守其自得而已¶
　疏知止其分不以無涯而累其自得¶
危然處其所而反其性已又何爲哉¶
　註危然獨正之貌¶
　疏危猶獨也言獨居亂世之中處危而所在安樂動不傷寂¶
　恒反自然之性率性而動復何爲之哉言其無爲也¶
道固不小行¶
　註遊於坦塗¶
<pb:CK-KZ_JY132_06p011a>¶
　疏大道廣蕩無不制圍小成隱道固不小行矣¶
德固不小識¶
　註塊然大通¶
　疏上德之人智周萬物豈留意是非而爲識鑒也¶
小識傷德小行傷道¶
　疏小識小知虧損深玄之盛德小學小行傷毁虛通之大道¶
　也¶
故曰正己而已矣樂全之謂得志¶
　註自得其志獨夷其心而無哀樂之情斯樂之全者也¶
　疏夫己身履於正道則所作皆虛通也既而無順無逆忘哀¶
<pb:CK-KZ_JY132_06p011b>¶
　忘樂所造皆適斯樂全之者也至樂全矣然後志性得焉¶
古之所謂得志者非軒冕之謂也謂其無以益其樂而已矣¶
　註全其內而足¶
　疏益加也軒車也冕冠也古人淳朴體道無爲得志在乎恬¶
　夷取樂非關軒冕樂已足矣豈待加之也¶
今之所謂得志者軒冕之謂也¶
　疏今世之人澆浮者眾貪美榮位待此適心是以戴冕乘軒¶
　用爲得志也¶
軒冕在身非性命也物之儻來寄也¶
　疏儻者意外忽來耳軒冕榮華身外之物物之儻來非我性¶
<pb:CK-KZ_JY132_06p012a>¶
　命蹔寄而已豈可久長也¶
寄之其來不可圉其去不可止¶
　註在外物耳得失之非我也¶
　疏時屬儻來泛然而取軒冕命遭寄去澹爾而捨榮華既無¶
　心於扞禦豈有情於留恡也¶
故不爲軒冕肆志¶
　註淡然自若不覺寄之在身¶
不爲窮約趨俗¶
　註曠然自得不覺窮之在身¶
　疏肆申也趨競也古人體窮通之有命達榮枯之非己假使¶
<pb:CK-KZ_JY132_06p012b>¶
　軒冕當塗亦未足申其志炁甘儉約以窮窘豈趨競於囂俗¶
其樂彼與此同¶
　註彼此謂軒冕與窮約¶
　疏彼軒冕也此窮約也夫軒冕窮約俱是儻來既樂彼軒冕¶
　亦須喜兹窮約二俱是寄所以相同也¶
故無憂而已矣¶
　註亦無欣歡之喜也¶
　疏軒冕不樂窮約不苦安排去化所以無憂者也¶
今寄去則不樂由是觀之雖樂未嘗不荒也¶
　註夫寄去則不樂者寄來則荒矣斯以外易內也¶
<pb:CK-KZ_JY132_06p013a>¶
　疏今世之人識見浮淺是以物之寄也欣然而喜及去也悒¶
　然不樂豈知彼此事出儻來而寄去寄來常憂常喜故知雖¶
　樂而心未始不荒亂也¶
故曰喪己於物失性於俗者謂之倒置之民¶
　註謂營外虧內甚倒置也¶
　疏夫寄去寄來且憂且喜以己徇物非喪如何軒冕窮約事¶
　歸塵俗若習俗之常失於本性違眞背道寔此之由其所安¶
　置足爲顚倒也¶
¶
¶
<pb:CK-KZ_JY132_06p013b>¶
¶
¶
¶
¶
¶
¶
¶
¶
¶
¶
<pb:CK-KZ_JY132_06p014a>¶
#+PROPERTY: JUAN 019
<pb:CK-KZ_JY132_06p014a>¶
*** 秋水第十七¶
秋水時至百川灌河涇流之大兩涘渚涯之間不辯牛馬¶
　註言其廣也¶
　疏河孟津也涇通也涘岸也涯際也渚洲也水中之可居曰¶
　洲也大水生於春而旺於秋素秋陰氣猛盛多致霖雨故秋¶
　時而水至也既而凡百川谷皆灌注黃河通流盈滿其水甚¶
　大涯崖曠闊洲渚迢遥遂使隔水遠看不辯牛之與馬也¶
於是焉河伯欣然自喜以天下之美爲盡在己¶
　疏河伯河神也姓馮名夷華陰潼堤鄉人得水仙之道河既¶
　曠大故欣然懽喜謂天下榮華盛美盡在己身¶
<pb:CK-KZ_JY132_06p014b>¶
順流而東行至於北海東面而視不見水端於是焉河伯始旋¶
其面目望洋向若而歎曰野語有之曰聞道百以爲莫己若者¶
我之謂也¶
　疏北海今萊州是望洋不分明也水日相映故望洋也若海¶
　神也河伯㳂流東行至于大海聊復顧眄不見水之端涯方¶
　始迴旋面目高視海若仍慨然發歎託之野語而百是萬之¶
　一誠未足以自多遂爲無如己者卽河伯之謂也此乃鄙里¶
　之談未爲通論耳¶
且夫我嘗聞少仲尼之聞而輕伯夷之義者始吾弗信今我覩¶
子之難窮也吾非至於子之門則殆矣吾長見笑於大方之家¶
<pb:CK-KZ_JY132_06p015a>¶
　註知其小而不能自大則理分有素跂尚之情無爲乎其間¶
　疏方猶道也世人皆以仲尼刪定六經爲多聞博識伯夷讓¶
　國清廉其義可重復有通人達士議論高談以伯夷之義爲¶
　輕仲尼之聞爲寡卽河伯嘗聞竊未之信今見大海之宏博¶
　浩汗難窮方覺昔之所聞諒不虛矣河伯不至海若之門於¶
　事大成危殆既而所見狹劣則長被嗤笑於大道之家¶
北海若曰井蛙不可以語於海者拘於墟也夏蟲不可以語於¶
氷者篤於時也曲士不可以語於道者束於教也¶
　註夫物之所生而安者趣各有極¶
　疏海若知河伯之狹劣舉三物以譬之夫坎井之蛙聞大海¶
<pb:CK-KZ_JY132_06p015b>¶
　無風而洪波百尺必不肯信者爲拘於墟域也夏生之蟲至¶
　秋便死聞玄冬之時水結爲冰雨凝成霰必不肯信者心厚¶
　於夏時也曲見之士偏執之人聞說虛通至道絶聖棄智大¶
　毫末而小太山壽殤子而夭彭祖而必不信者爲束縛於名¶
　教故也而河伯不至洪川未逢海若自矜爲大其義亦然¶
今爾出於涯涘觀於大海乃知爾醜爾將可與語大理矣¶
　註以其知分故可與言理也¶
　疏河伯駕水乘流超於涯涘之表適逢海若仍於澣海之中¶
　詳觀大壑之無窮方鄙小河之陋劣既悟所居之有限故可¶
　語大理之虛通也哉¶
<pb:CK-KZ_JY132_06p016a>¶
天下之水莫大於海萬川歸之不知何時止而不盈尾閭泄之¶
不知何時已而不虛春秋不變水旱不知此其過江河之流不¶
可爲量數¶
　疏尾閭者泄海水之所也在碧海之東其處有石闊四萬里¶
　厚四萬里居百川之下尾而爲閭族故曰尾閭海水沃著卽¶
　焦亦名沃焦也山海經云羿射九日落爲沃焦此言迂誕今¶
　不詳載春雨少而秋雨多堯遭水而湯遭旱故海之爲物也¶
　萬川歸之而不盈沃焦瀉之而不虛春秋不變其多少水旱¶
　不知其增減論其大也遠過江海之流優劣懸殊豈可語其¶
　量數也¶
<pb:CK-KZ_JY132_06p016b>¶
而吾未嘗以此自多者自以比形於天地而受氣於陰陽吾在¶
天地之間猶小石小木之在大山也方存乎見少又奚以自多¶
　註窮百川之量而縣於河河縣於海海縣於天地則各有量¶
　也此發辭氣者有似乎觀大可以明小尋其意則不然夫世¶
　之所患者不夷也故體大者快然謂小者爲無餘質小者塊¶
　然謂大者爲至足是以上下夸跂俯仰自失此乃生民之所¶
　惑也惑者求正正之者莫若先極其差而因其所謂所謂大¶
　者至足也故秋毫無以累乎天地矣所謂小者無餘也故天¶
　地無以過乎秋毫矣然後惑者有由而反各知其極物安其¶
　分逍遥者用其本步而遊乎自得之場矣此莊子之所以發¶
<pb:CK-KZ_JY132_06p017a>¶
　德音也若如惑者之說轉以小大相傾則相傾者無窮矣若¶
　夫覩大而不安其小視小而自以爲多將奔馳於勝負之境¶
　而助天民之矜夸豈達乎莊生之旨哉¶
　疏存在也奚何也夫覆載萬物莫大於天地布氣生化莫大¶
　於陰陽也是以海若比形於天地則無等級以寄言受氣於¶
　陰陽則是陰陽象之一物也故託諸物以爲譬猶小木石之¶
　在太山乎而海若於天理在乎寡少物各有量亦何足以自¶
　多¶
計四海之在天地之間也不似礨穴之在大澤乎計中國之在¶
海內不似稊米之在大倉乎¶
<pb:CK-KZ_JY132_06p017b>¶
　疏礨穴蟻穴也稊草似稗而米甚細小也中國九州也夫四¶
　海在天地之間九州居四海之內豈不似蟻孔之居大澤稊¶
　米之在大倉乎言其大小優劣有如此之懸也¶
號物之數謂之萬人處一焉人卒九州穀食之所生舟車之所¶
通人處一焉此其比萬物也不似毫末之在於馬體乎¶
　註小大之辯各有階級不可相跂¶
　疏號名號也卒眾也夫物之數不止於萬而世間語便多稱¶
　萬物人是萬數中之一物也中國九州人眾聚集百穀所生¶
　舟車來往在其萬數亦處一焉然以人比之萬物九州方之¶
　宇宙亦無異乎一毫之在馬體曾何足以介懷也¶
<pb:CK-KZ_JY132_06p018a>¶
五帝之所連三王之所爭仁人之所憂任士之所勞盡此矣¶
　註不出乎一域¶
　疏五帝連接而揖讓三王興師而爭奪仁人殷憂於社稷任¶
　士劬勞於職務四者雖事業不同俱理盡於毫末也¶
伯夷辭之以爲名仲尼語之以爲博此其自多也不似爾向之¶
自多於水乎¶
　註物有定域雖至知不能出焉故起大小之差將以申明至¶
　理之無辯也¶
　疏伯夷讓五等以成名仲尼論六經以爲博用斯輕物持此¶
　自多亦何異乎向之河伯自多於水此通合前喻並覆釋前¶
<pb:CK-KZ_JY132_06p018b>¶
　少仲尼之聞輕伯夷之義也¶
河伯曰然則吾大天地而小毫末可乎¶
　疏夫形之大者無過天地質之小者莫先毫末故舉大極小¶
　以明禀分有差河伯呈己所知詢於海若又解若以自足爲¶
　大吾可大於兩儀若以無餘爲小吾可小於毫末河伯既其¶
　領悟故物我均齊所以述己解心詢其可不也已¶
北海若曰否夫物量無窮¶
　註物物各有量¶
　疏既領所疑答云不可夫物之器量禀分不同隨其所受各¶
　得稱適而千差萬降品類無窮稱適之處無大無小豈得率¶
<pb:CK-KZ_JY132_06p019a>¶
　其所知抑以爲定¶
時無止¶
　註死與生皆時行¶
　疏新新不住¶
分無常¶
　註得與失皆分¶
　疏所禀分命隨時變易¶
終始無故¶
　註日新也¶
　疏雖復終而復始而未嘗不新也¶
<pb:CK-KZ_JY132_06p019b>¶
是故大知觀於遠近故小而不寡¶
　註各自足也¶
　疏此下釋量無窮也以大聖之知觀於遠理察於近事故毫¶
　末雖小當體自足無所寡少也¶
大而不多¶
　註亦無餘也¶
　疏天地雖大當體無餘故未足以自多也不多則無夸不寡¶
　則息企也¶
知量無窮¶
　註覽而觀之知遠近大小之物各有量¶
<pb:CK-KZ_JY132_06p020a>¶
　疏以大人之知知於物之器量大小雖異各稱其情名不同¶
　故無窮也此結前物量無窮也¶
證曏今故¶
　註曏明也今故猶古今¶
　疏此下釋時無止義也曏明也既知小大非小大則證明古¶
　今無古今也¶
故遥而不悶¶
　註遥長也¶
掇而不跂¶
　註掇猶短也¶
<pb:CK-KZ_JY132_06p020b>¶
　疏遙長也掇短也既知古今無古今則知壽夭無壽夭是故¶
　年命延長終不厭生而悒悶禀齡夭促亦不欣企於遐壽隨¶
　變任化未始非吾¶
知時無止¶
　註證明古今知變化之不止於死生也故不以長而悒悶短¶
　故爲跂也¶
　疏此結前時無止義也¶
察乎盈虛故得而不喜失而不憂¶
　疏此下釋分無常義也夫天道既有盈虛人事寧無得喪是¶
　以觀乎盈虛之變達乎得喪之理故儻然而得時也不足爲¶
<pb:CK-KZ_JY132_06p021a>¶
　欣偶爾而失命也不足爲戚也¶
知分之無常也¶
　註察其一盈一虛則知分之不常於得也故能忘其憂喜¶
　疏此結前分無常義也¶
明乎坦塗¶
　註死生者日新之正道¶
　疏此下釋終始無故義也坦平也途道也不以死爲死不以¶
　生爲生死生無隔故明乎坦然平等之大道者如此¶
故生而不悅死而不禍¶
　疏夫明乎坦然之道者生也不足以爲欣悅其死也不足以¶
<pb:CK-KZ_JY132_06p021b>¶
　爲禍敗達死生之不二何憂樂之可論乎¶
知終始之不可故也¶
　註明終始之日新也則知故之不可執而留矣是以涉日新¶
　而不愕舍故而不驚死生之化若一¶
　疏此結前終始無故義¶
計人之所知不若其所不知¶
　註所知各有限也¶
　疏强知者乖眞不知者會道以此計當故不如也¶
其生之時不若未生之時¶
　註生時各有年也¶
<pb:CK-KZ_JY132_06p022a>¶
　疏未生之時無喜所以無憂既生之後有愛所以有憎¶
以其至小求窮其至大之域是故迷亂而不能自得也¶
　註莫若安於所受之分而已¶
　疏至小智也至大境也夫以有限之小智求無窮之大境而¶
　無窮之境未周有限之知已喪是故終身迷亂返本無由喪¶
　己企物而不自得也¶
由此觀之又何以知毫末之足以定至細之倪又何以知天地¶
之足以窮至大之域¶
　註以小求大理終不得各安其分則大小俱足矣若毫末不¶
　求天地之功則周身之餘皆爲棄物天地不見大於秋毫則¶
<pb:CK-KZ_JY132_06p022b>¶
　顧其形象裁自足耳將何以知細之定細大之定大也¶
　疏夫物之禀分各自不同大小雖殊而咸得稱適若以小企¶
　大則迷亂失性各安其分則逍遙一也故毫末雖小性之可¶
　以稱大二儀雖大無餘可以稱小由此觀之至小之倪何必¶
　定在於毫末至大之域豈猶理窮於天地¶
河伯曰世之議者皆曰至精無形至大不可圍是信情乎¶
　疏信實也世俗議論未辯是非僉言至精細者無復形質至¶
　曠大者不可圍繞未知此理情智虛實河伯未達故有此疑¶
　也¶
北海若曰夫自細視大者不盡自大視細者不明¶
<pb:CK-KZ_JY132_06p023a>¶
　註目之所見有常極不能無窮也故於大則有所不盡於細¶
　則有所不明直是目之所不逮耳精與大皆非無也庸詎知¶
　無形而不可圍者哉¶
　疏夫以細小之形視於曠大之物者必不盡其宏遠故謂之¶
　不可圍又以曠大之物觀於細小之形者必不曉了分明故¶
　謂之無形質此並未出於有境豈是至無之義哉¶
夫精小之微也垺大之殷也故異便¶
　註大小異故所便不得同¶
　疏精微小也垺殷大也欲明小中之小大中之大禀氣雖異¶
　並不離有形天機自張各有宜便也¶
<pb:CK-KZ_JY132_06p023b>¶
此勢之有也¶
　註若無形而不可圍則無此異便之勢也¶
　疏大小既異宜便亦殊故知此勢未超於有之已¶
夫精粗者期於有形者也¶
　註有精粗矣故不得無形¶
　疏夫言及精粗者必期限於形名之域而未能超於言象之¶
　表也¶
無形者數之所不能分也不可圍者數之所不能窮也¶
　疏無形不可圍者道也至道深玄絶於心色故不可以名數¶
　分別亦不可以數量窮盡¶
<pb:CK-KZ_JY132_06p024a>¶
可以言論者物之粗也可以意致者物之精也言之所不能論¶
意之所不能察致者不期精粗焉¶
　註唯無而已何精粗之有哉夫言意者有也而所言所意者¶
　無也故求之於言意之表而入乎無言無意之域而後至焉¶
　疏夫可以言辯論說者有物之粗法也可以心意致得者有¶
　物之精細也而神口所不能言聖心不能察者妙理也必求¶
　之於言意之表豈期必於精粗之間乎¶
是故大人之行不出乎害人¶
　註大人者無意而在天行也舉足而投諸吉地豈出害人之¶
　塗哉¶
<pb:CK-KZ_JY132_06p024b>¶
　疏夫大人應物譬彼天行運而無心故投諸吉地出言利物¶
　終不害人也¶
不多仁恩¶
　註無害而不自多其恩¶
　疏慈澤類乎春陽而不多徧行恩惠也¶
動不爲利¶
　疏應理而動而理自無害¶
　疏應機而動不域心以利物¶
不賤門隸¶
　註任其所能而位當於斯耳非由賤之故措之斯職¶
<pb:CK-KZ_JY132_06p025a>¶
　疏混榮辱一窮通故守門僕隸不以爲賤也¶
貨財弗爭¶
　註各使分定¶
　疏寡欲知足守分不貪故於彼貨財曾無爭競也¶
不多辭讓¶
　註適中而已¶
　疏率性謙和用捨隨物終不矯情飾辭多讓¶
事焉不借人¶
　註各使自任¶
　疏愚智率性工拙襲情終不假借於人分外求務¶
<pb:CK-KZ_JY132_06p025b>¶
不多食乎力¶
　註足而已¶
　疏食於分內充足而已不多貪求疲勞心力¶
不賤貪污¶
　註理自無欲¶
　疏體達玄道故無情欲非關苟貴清廉賤於貪汚¶
行殊乎俗¶
　註己獨無可無不可所以與俗殊¶
　疏和光同塵無可不可而在染不染故行殊乎俗也¶
不多辟異¶
<pb:CK-KZ_JY132_06p026a>¶
　註任理而自殊也¶
　疏居正體道故不多邪僻而大順羣生故曾無乖異也¶
爲在從眾¶
　註從眾之所爲¶
　疏至人無心未曾專己故凡厥施爲務在從眾也¶
不賤佞謟¶
　註自然正直¶
　疏素性忠貞不履左道非鄙賤佞謟而後正直也¶
世之爵祿不足以爲勸戮恥不足以爲辱¶
　註外事不接於心¶
<pb:CK-KZ_JY132_06p026b>¶
　疏夫高官重祿世以爲榮刑戮黜落世以爲恥既而體榮枯¶
　之非我遠通塞之有時寄來不足以勸勵寄去不足以羞辱¶
　也¶
知是非之不可爲分細大之不可爲倪¶
　註故玄同也¶
　疏各執是非故是非不可爲定分互爲大小故細大何得有¶
　倪限卽天地毫末之謂乎¶
聞曰道人不聞¶
　註任物而物性自通則功名歸物矣故不聞¶
　疏夫體道聖人和光韜晦推功於物無功名之可聞寓諸他¶
<pb:CK-KZ_JY132_06p027a>¶
　人故稱聞曰¶
至德不得¶
　註得者生於失也物各無失則得名去也¶
　疏得者不喪之名也而造極之人均於得喪既無所喪亦無¶
　所得故老經云上德不德¶
大人無己¶
　註任物而已¶
　疏大聖之人有感斯應方圓任物故無己也¶
約分之至也¶
　註約之以至其分故冥也夫唯極乎無形而不可圍者爲然¶
<pb:CK-KZ_JY132_06p027b>¶
　疏約依也分限也夫大人利物抑乃多塗要切而言莫先依¶
　分若視目所見聽耳所聞知止所知而限於分內者斯德之¶
　至者也¶
河伯曰若物之外若物之內惡至而倪貴賤惡至而倪小大¶
　疏若物之外若物之內謂物性分之內外也惡何也言貴賤¶
　之分小大之倪爲在物性之中爲在生分之外至何處所而¶
　有此耶河伯未達其源故致斯請也¶
北海若曰以道觀之物無貴賤¶
　註各自足也¶
　疏道者虛通之妙理物者質礙之麤事而以麤觀妙故有大¶
<pb:CK-KZ_JY132_06p028a>¶
　小以妙觀麤故無貴賤¶
以物觀之自貴而相賤¶
　註此區區者乃道之所錯綜而齊之也¶
　疏夫物情倒置迷惑是非皆欲貴己而賤他他亦自貴而賤¶
　彼彼此懷惑故言相也¶
以俗觀之貴賤不在己¶
　註斯所謂倒置也¶
　疏夫榮華戮恥事出儻來而流俗之徒妄生欣惑是以寄來¶
　爲貴得之所以爲寵寄去爲賤失之所以爲辱斯乃寵辱由¶
　乎外物豈貴賤在乎己哉¶
<pb:CK-KZ_JY132_06p028b>¶
以差觀之因其所大而大之則萬物莫不大因其所小而小之¶
則萬物莫不小知天地之爲稊米也知毫末之爲邱山也則差¶
數觀矣¶
　註所大者足也所小者無餘也故因其性足以名大則毫末¶
　丘山不得異其名因其無餘以稱小則天地稊米無所殊其¶
　稱若未觀差而不由斯道則差數相加幾微相傾不可勝察¶
　也¶
　疏差别也夫以自足爲大則毫末之與丘山均其大矣以無¶
　餘爲小則天地之與稊米均其小矣是以因毫末爲大則萬¶
　物莫不大矣因天地以爲小則萬物莫不小矣故雖千差萬¶
<pb:CK-KZ_JY132_06p029a>¶
　降數量不同而以此觀之則理可見¶
以功觀之因其所有而有之則萬物莫不有因其所無而無之¶
則萬物莫不無知東西之相反而不可以相無則功分定矣¶
　註天下莫不相與爲彼我而彼我皆欲自爲斯東西之相反¶
　也然彼我相與爲唇齒者未嘗相爲而唇亡則齒寒故彼之¶
　自爲濟我之功弘矣斯相反而不可以相無者也故因其自¶
　爲而無其功則天下之功莫不皆無矣因其不可相無而有¶
　其功則天下之功莫不皆有矣若乃忘其自爲之功而思夫¶
　相爲之惠惠之愈勤而偽薄滋甚天下失業而情性瀾漫矣¶
　故其功分無時可定也¶
<pb:CK-KZ_JY132_06p029b>¶
　疏夫東西異方其義相反也而非東無以立西斯不可以相¶
　無者也若近取諸身者眼見耳聽手捉脚行五臟六腑四肢¶
　百體各有功能咸禀定分豈眼爲耳視而腳爲手行哉相爲¶
　之功於斯減矣此是因其所無而無之則萬物莫不無也然¶
　足不行則四肢爲之委頓目不視則百體爲之否塞而所司¶
　各用無心相爲濟彼之功自然成矣斯因其所有而有之則¶
　萬物莫不有也以此觀之則功用有矣分各定矣若乃忘其¶
　自爲之功而思夫相爲之惠則彼我失性而是非淆亂也豈¶
　莊生之意哉¶
以趣觀之因其所然而然之則萬物莫不然因其所非而非之¶
<pb:CK-KZ_JY132_06p030a>¶
則萬物莫不非知堯桀之自然而相非則趣操覩矣¶
　註物皆自然故無不然物皆相非故無不非無不非則無然¶
　矣無不然則無非矣無然無非者堯也有然有非者桀也然¶
　此二君各受天素不能相爲故因堯桀以觀天下之趣操其¶
　不能相爲也可見也¶
　疏然猶是也夫物皆自是故無不是物皆相非故無不非無¶
　不非則天下無是矣無不是則天下無非矣故以物情趣而¶
　觀之因其自是則萬物莫不是因其相非則萬物莫不非矣¶
　天下之極相反者堯桀也故舉堯桀之二君以明是非之兩¶
　義故堯以無爲爲是有欲爲非桀以無爲爲非有欲爲是故¶
<pb:CK-KZ_JY132_06p030b>¶
　曰知堯桀之自然相非因此而言則天下萬物情趣志操可¶
　以見之矣¶
昔者堯舜讓而帝之噲讓而絶¶
　疏夫帝王異代爭讓殊時既而堯知天命有歸故禪於舜舜¶
　知歷祚將改又讓於禹唐虞是五帝之數故曰讓而帝也子¶
　之燕相子之也噲燕王名也子之卽蘇秦之女婿也秦弟蘇¶
　代從齊使燕以堯讓許由故事說燕王噲令讓位與子之子¶
　之遂受國人恨其受讓皆不服子之三年國亂齊宣王用蘇¶
　代計興兵伐燕於是殺燕王噲於郊斬子之於朝以絶燕國¶
　豈非効堯舜之陳迹而禍至於此乎¶
<pb:CK-KZ_JY132_06p031a>¶
湯武爭而王白公爭而滅¶
　註夫順天應人而受天下者其迹則爭讓之迹也尋其迹者¶
　失其所以迹矣故絶滅也¶
　疏殷湯伐桀周武克紂此之二君皆受天命故致六合清泰¶
　萬國來朝是以時繼三王故云爭而王也而時須干戈應以¶
　湯武時須揖讓應以堯舜故千變萬化接物隨時讓爭之迹¶
　不可執留也白公名勝楚平王之孫太子建之子也平王用¶
　費無忌之言納秦女而疏太子太子奔鄭取鄭女而生勝太¶
　傅伍奢被殺子胥奔吳勝從奔吳與胥耕於野楚令尹子西¶
　迎勝歸國封於白邑僭號稱公勝以鄭人殺父請兵報讐頻¶
<pb:CK-KZ_JY132_06p031b>¶
　請不允遂起兵反楚遣葉公子高伐而滅之故曰白公爭而¶
　滅¶
由此觀之爭讓之禮堯桀之行貴賤有時未可以爲常也¶
　疏爭讓文武也堯桀是非也若經緯天地則賤武而貴文若¶
　克定禍亂則賤文而貴武是以文武之道貴賤有時而是非¶
　之行亦用捨何定故爭讓之禮於堯舜湯武之時則貴於之¶
　噲白公時則賤不可常也¶
梁麗可以衝城而不可以窒穴言殊器也¶
　疏梁屋梁也麗屋棟也衝擊也窒塞也言梁棟大可用作攻¶
　擊城隍不可用塞於鼠穴言其器用大小不同之也¶
<pb:CK-KZ_JY132_06p032a>¶
騏驥驊騮一日而馳千里捕鼠不如狸狌言殊技也¶
　疏騏驥驊騮並古之良馬也捕捉也狸狌野猫也夫良馬駿¶
　足日馳千里而捕捉小鼠不及狸狌是伎藝不同不可一概¶
　而取者也¶
鴟鵂夜撮蚤察毫末晝出瞋目而不見丘山言殊性也¶
　註就其殊而任之則萬物莫不當也¶
　疏鴟鵂鶹也亦名隻狐是土梟之類也晝則眼闇夜則目明¶
　故夜能撮捉蚤虱察視秋毫之末晝出瞋張其目不見邱山¶
　之形是知物性不同豈直鴟鵂而已故隨其性而安之則物¶
　無不當也¶
<pb:CK-KZ_JY132_06p032b>¶
故曰蓋師是而無非師治而無亂乎是未明天地之理萬物之¶
情者也¶
　註夫天地之理萬物之情以得我爲是失我爲非適性爲治¶
　失和爲亂然物無定極我無常適殊性異便是非無主若以¶
　我之所是則彼不得非此知我而不見彼者耳故以道觀者¶
　於是非無當也付之天地恣之兩行則殊方異類同焉皆得¶
　也¶
　疏蓋不盡之辭也師猶師心也夫物各師其域心妄爲偏執¶
　將己爲是不知他以爲非將我爲治不知物以爲亂故師心¶
　爲是不見己上有非師心爲治謂言我身無亂豈知治亂同¶
<pb:CK-KZ_JY132_06p033a>¶
　原是非無主故治亂同源者天地之理也是非無主者萬物¶
　之情也闇於斯趣故言未明也¶
是猶師天而無地師陰而無陽其不可行明矣¶
　疏夫天地陰陽相對而有若使有天無地則萬物不成有陰¶
　無陽則蒼生不立是知師是而無非師治而無亂者必不可¶
　行明矣¶
然且語而不舍非愚則誣也¶
　註天地陰陽對生也是非治亂互有也將奚去哉¶
　疏若夫師是而無非師天而無地語及於此而不捨於口者¶
　若非至愚之人則是故爲誣罔¶
<pb:CK-KZ_JY132_06p033b>¶
帝王殊禪三代殊繼差其時逆其俗者謂之篡夫¶
　疏帝五帝也王三王三代夏殷周禪授也繼續也或宗族相¶
　承或讓與他姓故言殊禪也或父子相繼或興兵篡弑故言¶
　殊繼也或遲速差互不合天時或氓俗未歸逆於人事是以¶
　之噲纂堯舜以絶嗣白公效湯武以滅身如此之流謂之篡¶
　奪也¶
當其時順其俗者謂之義之徒¶
　疏夫干戈揖讓事迹不同用捨有時不可常執至如湯武興¶
　兵唐虞揖讓上符天道下合人心如此之徒謂之爲義也¶
默默乎河伯汝惡知貴賤之門小大之家¶
<pb:CK-KZ_JY132_06p034a>¶
　註俗之所貴有時而賤物之所大世或小之故順物之迹不¶
　得不殊斯五帝三王之所以不同也¶
　疏河伯未能會理故海若訶使忘言默默莫聲幸勿辭費也¶
　夫小大無主貴賤無門物情顚倒妄爲臧否故汝於何推逐¶
　而知貴賤小大之家門乎言其不知也¶
河伯曰然則我何爲乎何不爲乎吾辭受趣舍吾終奈何¶
　疏奈何猶如何也河伯雖領高義而未達旨歸故更請決疑¶
　遲聞解釋我欲處涉人世攝衛修道於何事而可爲乎於何¶
　事而不可爲乎及辭讓受納進趣退舍眾諸物務其事云何¶
　願垂告誨終身奉遵¶
<pb:CK-KZ_JY132_06p034b>¶
北海若曰以道觀之何貴何賤是謂反衍¶
　註貴賤之道反覆相尋¶
　疏反衍猶反覆也夫貴賤者生乎妄執也今以虛通之理照¶
　之則貴者反賤而賤者復貴故謂之反衍也¶
無拘而志與道大蹇¶
　註自拘執則不夷於道¶
　疏而汝也夫修道之人應須放任而汝乃拘執心志矜而持¶
　之故與虛通之理蹇而不夷之也¶
何少何多是謂謝施¶
　註隨其分故所施無常¶
<pb:CK-KZ_JY132_06p035a>¶
　疏謝代也施用也夫物或聚少以成多或散多以爲少故施¶
　張代謝無常定耳¶
無一而行與道參差¶
　註不能隨變則不齊於道¶
　疏夫代謝施用多少適時隨機變化故能齊物若執一爲行¶
　則與理不冥者也¶
嚴乎若國之有君其無私德¶
　註公當而已¶
　疏體道之士望之儼然端拱萬乘楷模於物群彼萬國宗仰¶
　一君亭毒黎元必無私德¶
<pb:CK-KZ_JY132_06p035b>¶
繇繇乎若祭之有社其無私福¶
　註天下之所同求¶
　疏繇繇賒長之貌也若眾人之祭社稷而社稷無私福於人¶
　也¶
汛汛乎其若四方之無窮其無所畛域¶
　註汛汛然無所在¶
　疏汛汛普徧之貌也夫至人立志周普無偏接濟羣生汛愛¶
　平等譬東西南北曠遠無窮量若虛空豈有畛界限域也¶
兼懷萬物其孰承翼¶
　註掩御羣生反之分內而平往者也豈扶疏而承翼哉¶
<pb:CK-KZ_JY132_06p036a>¶
　疏懷藏也孰誰也言大聖慈悲兼懷庶品平往而已終無偏¶
　愛誰復有心拯救接承扶翼也¶
是謂無方¶
　註無方故能以方物爲方¶
　疏譬彼明鏡方兹幽谷逗機百變無定一方也¶
萬物一齊孰短孰長¶
　註莫不皆足¶
　疏萬物參差亭毒唯一𠒎鶴長短分足性齊¶
道無終始物有死生¶
　註死生者無窮一變耳非終始也¶
<pb:CK-KZ_JY132_06p036b>¶
　疏虛通之道無終無始執滯之物妄計死生故老經云迎不¶
　見其首隨不見其後¶
不恃其成¶
　註成無常處¶
　疏有物無方超然獨化豈假待對而後生成也¶
一虛一滿不位乎位形¶
　註不以形爲位而守之不變¶
　疏譬彼陰陽春生秋殺盈虛變化榮落順時豈執守形骸拘¶
　持名位耶¶
年不可舉¶
<pb:CK-KZ_JY132_06p037a>¶
　註欲舉之令去而不能¶
時不可止¶
　註欲止之使停又不可¶
　疏夫年之夭壽時之賒促出乎天理蓋不由人故其來也不¶
　可舉而令去其去也不可止而令住但當任之未始非我也¶
消息盈虛終則有始¶
　註變化日新未嘗守故¶
　疏夫陰消陽息夏盈冬虛氣序循環終而復始混成之道變¶
　化日新循理直前無勞措意也¶
是所以語大義之方論萬物之理也¶
<pb:CK-KZ_JY132_06p037b>¶
　疏前來所辯海若之談正是語大道之義方論萬物之玄理¶
　者也¶
物之生也若驟若馳¶
　註但當就用耳¶
　疏夫生滅流謝運運不停其爲迅速如馳如驟是知百年{焂:獎}¶
　忽何足介懷也¶
無動而不變無時而不移¶
　註故不可執而守¶
　疏夫流動變化時代遷移迅若交臂驟如過隙故未有語動¶
　而不變化言時而不遷移也¶
<pb:CK-KZ_JY132_06p038a>¶
何爲乎何不爲乎夫固將自化¶
　註若有爲不爲於其間則敗其自化矣¶
　疏萬物紛亂同禀天然安而化之必自變化何勞措意爲與¶
　不爲¶
河伯曰然則何貴於道邪¶
　註以其自化¶
　疏若使爲與不爲混一則凡聖之理均齊既任變化之自然¶
　又何貴於至道河伯更起斯問遲以所疑¶
北海若曰知道者必達於理達於理者必明於權明於權者不¶
以物害己¶
<pb:CK-KZ_JY132_06p038b>¶
　註知道者知其無能也無能也則何能生我我自然而生耳¶
　而四支百體五臟精神己不爲而自成矣又何有意乎生成¶
　之後哉達乎斯理者必能遣過分之知遺益生之情而乘變¶
　應權故不以外傷內不以物害己所以常全也¶
　疏夫能知虛通之道者必達殊玄之實理達深玄之實理者¶
　必明於應物之權智既明權實之無方故能安排而去化死¶
　生無變於己何外物之能害哉以答河伯之所疑次明至道¶
　之可貴¶
至德者火弗能熱水弗能溺寒暑弗能害禽獸弗能賊¶
　註夫心之所安則危不能危意無不適故苦不能苦也¶
<pb:CK-KZ_JY132_06p039a>¶
　疏至德者謂得至道之人也雖復和光混世處俗同塵而不¶
　爲四序所侵不爲三災所害既得之於內故外不能賊此明¶
　解道之可貴也¶
非謂其薄之也¶
　註雖心所安亦不使犯之¶
　疏薄輕也所以水火不侵禽獸不害者惟心所安則傷不能¶
　傷也既不違避亦不輕犯之也¶
言察乎安危¶
　註知其不可逃也¶
　疏所以傷所不能傷者正言審察乎安危順之而不可逃處¶
<pb:CK-KZ_JY132_06p039b>¶
　之而常適也¶
寧於禍福¶
　註安乎命之所遇¶
　疏寧安也禍窮塞也福通達也至德之人唯變所適體窮通¶
　之有命達禍福之無門故所樂非窮通而所遇常安也¶
謹於去就¶
　註審去就之非己¶
　疏謹去就之無定審取捨之有時雖復順物遷移而恒居至¶
　當者¶
莫之能害也¶
<pb:CK-KZ_JY132_06p040a>¶
　註不以害爲害故莫之能害¶
　疏一於安危冥於禍福與化俱往故物莫能傷此總結以前¶
　無害之義¶
故曰天在內人在外¶
　註天然在內而天然之所順者在外故大宗師曰知天人之¶
　所爲者至矣明內外之分皆非爲也¶
　疏天然之性韞之內心人事所須涉乎外迹皆非爲也任之¶
　自然故物莫之害矣¶
德在乎天¶
　註恣人任知則流蕩失素也¶
<pb:CK-KZ_JY132_06p040b>¶
　疏至德之美在乎天然若恣人任知則流蕩天性¶
知天人之行本乎天位乎得¶
　註此天然之知自行而不出乎分也故雖行於外而常本乎¶
　天而位乎得矣¶
　疏此眞知也位居處也運眞知而行於世雖涉於物千變萬¶
　化而恒以自然爲本居於虛極而不喪其性動而寂者也¶
蹢䠱而屈伸¶
　註與機會相應者有斯變也¶
　疏蹢䠱進退不定之貌也至人應世隨物汙隆或屈或伸曾¶
　無定執趣人冥會以逗機宜¶
<pb:CK-KZ_JY132_06p041a>¶
反要而語極¶
　註知雖落天地事雖核萬物而常不失其要極故天人之道¶
　全也¶
　疏雖復混迹人間而心恒凝靜常居樞要而反本還源所有¶
　語言皆發乎虛極動不乖寂語不乖默也¶
曰何謂天何謂人¶
　疏何伯未達玄妙更起此疑問天人之道庶希後答也¶
北海若曰牛馬四足是謂天落馬首穿牛鼻是謂人¶
　註人之生也可不服牛乘馬乎服牛乘馬可不穿落之乎牛¶
　馬不辭穿落者天命之固當也苟當乎天命則雖寄之人事¶
<pb:CK-KZ_JY132_06p041b>¶
　而本在乎天也¶
　疏夫牛馬禀於天自有四腳非關人事故謂天羈勒馬頭貫¶
　穿牛鼻出自人意故謂之人然牛鼻可穿馬首可絡不知其¶
　爾莫辯所由事雖寄乎人情理終歸乎造物欲顯天人之一¶
　道故託牛馬之二獸也¶
故曰無以人滅天¶
　註穿落之可也若乃走作過分驅步失節則天理滅矣¶
　疏夫因自然而加人事則羈絡之可也若乃穿馬絡牛乖於¶
　造化可謂逐人情之矯偽滅天理之自然¶
無以故滅命¶
<pb:CK-KZ_JY132_06p042a>¶
　註不因其自爲而故爲之者命其安在乎¶
　疏夫率性乃動動不過分則千里可致而天命全矣若乃以¶
　駑勵驥而驅馳失節斯則以人情事故毁滅天理危亡旦夕¶
　命其安在乎豈唯馬牛萬物皆爾¶
無以得殉名¶
　註所得有常分殉名則過也¶
　疏夫名之可殉者無涯性之所得者有限若以有限之得殉¶
　無涯之名則天理滅而性命喪矣¶
謹守而勿失是謂反其眞¶
　註眞在性分之內¶
<pb:CK-KZ_JY132_06p042b>¶
　疏夫愚智夭壽窮通榮辱禀之自然各有其分唯當謹固守¶
　持不逐於物得於分內而不喪於道者謂反本還源復於眞¶
　性者也此一句總結前玄妙之理也¶
夔憐蚿蚿憐蛇蛇憐風風憐目目憐心¶
　疏憐是愛尚之名夔是一足之獸其形如鼓足似人腳而迴¶
　踵向前也山海經云東海之內有流波之山其山有獸狀如¶
　牛蒼色無角一足而行聲音如雷名之曰夔昔黃帝伐蚩尤¶
　以夔皮冒鼓聲聞五百里也蚿百足蟲也夔則以少企多故¶
　憐蚿蚿則以有羡無故憐蛇蛇則以小企大故憐風風則以¶
　闇慕明故憐目目則以外慕內故憐心欲明天地萬物皆禀¶
<pb:CK-KZ_JY132_06p043a>¶
　自然明闇有無無勞企羡放而任之自合玄道倒置之徒妄¶
　心希慕故舉夔等之麤事以明天機之妙理又解憐哀愍也¶
　夔以一足跳躑憐蚿眾足之煩勞蚿以有足而安行哀蛇無¶
　足而辛苦蛇有形而適樂愍風無質而冥昧風以飄颻而自¶
　在憐目域形而滯著目以在外而明顯憐心處內而闇塞欲¶
　明物情顚倒妄起哀憐故託夔蚿以救其病者也¶
夔謂蚿曰吾以一足踸踔而行予無如矣今子之使萬足獨奈¶
何¶
　疏踸踔跳躑也我以一足跳躑快樂而行天下簡易無如我¶
　者今子驅馳萬足豈不劬勞如何受生獨異於物發此疑問¶
<pb:CK-KZ_JY132_06p043b>¶
　庶顯天機也¶
蚿曰不然子不見夫唾者乎噴則大者如珠小者如霧雜而下¶
者不可勝數也今子動吾天機而不知其所以然¶
　疏夫唾而噴者實無心於大小而大小之質自分故大者如¶
　珠璣小者如濛霧散雜而下其數難舉今蚿之眾足乃是天¶
　然機關運動而行不知所以無心自張有同噴唾夔以人情¶
　起問蚿以天機直答必然之理於此自明¶
蚿謂蛇曰吾以眾足而行而不及子之無足何也¶
　疏蚿以眾足而遲蛇以無足而速然遲速有無禀之造化欲¶
　明斯理故設此疑問¶
<pb:CK-KZ_JY132_06p044a>¶
蛇曰夫天機之所動何可易邪吾安用足哉¶
　註物之生也非知生而生也則生之行也豈知行而行哉故¶
　足不知所以行目不知所以見心不知所以知悗然而自得¶
　矣遲速之節聰明之鑒或能或否皆非我也而或者因欲有¶
　其身而矜其能所以逆其天機而蕩其神器也至人知天機¶
　之不可易也故損聰明棄知慮縱然忘其爲而任其自動故¶
　萬物無動而不逍遙也¶
　疏天然機關有此動用遲速有無不可改易無心任運何用¶
　足哉¶
蛇謂風曰予動吾脊脅而行則有似也今子蓬蓬然起於北海¶
<pb:CK-KZ_JY132_06p044b>¶
蓬蓬然入於南海而似無有何也¶
　疏脅肋也蓬蓬風聲也亦塵動貌也蛇既無足故行必動於¶
　脊脅也似像也蛇雖無足而有形像風無形像而鼓動無方¶
　自北徂南擊揚溟海無形有力竊有所疑故陳此問庶聞後¶
　答也¶
風曰然予蓬蓬然起於北海而入於南海也然而指我則勝我¶
䠓我亦勝我雖然夫折大木蜚大屋者唯我能也故以眾小不¶
勝爲大勝也爲大勝者唯聖人能之¶
　註恣其天機無所與爭斯小不勝者也然乘萬物御羣才之¶
　所爲使羣才各自得萬物各自爲則天下莫不逍遙矣此乃¶
<pb:CK-KZ_JY132_06p045a>¶
　聖人所以爲大勝也¶
　疏風雖自北徂南擊揚溟海然人以手指撝於風風卽不能¶
　折指以腳䠓踏於風風亦不能折腳此小不勝也然而飄風¶
　卒起羊角乍騰則大厦爲之飛揚櫟社以之摧折此大勝也¶
　譬達觀之士穢迹揚波混愚智於群小之間泯是非於囂塵¶
　之內此眾小不勝也而亭毒蒼生造化區宇周二儀之覆載¶
　等三光之照燭此大勝也非下凡之所解唯聖人獨能之䠓¶
　亦有作鰌字者鰌籍蓋也今不用此解也¶
孔子遊於匡宋人圍之數帀而絃歌不輟¶
　疏輟止也宋當爲衛字之誤也匡衛邑也孔子自魯適衛路¶
<pb:CK-KZ_JY132_06p045b>¶
　經匡邑而陽虎曾侵暴匡人孔子貌似陽虎又孔子弟子顔¶
　尅與陽虎同暴匡邑尅時復與孔子爲御匡人既見孔子貌¶
　似陽虎復見顔尅爲御謂孔子是陽虎重來所以興兵圍繞¶
　孔子達窮通之命故絃歌不止也¶
子路入見曰何夫子之娛也¶
　疏娛樂也匡人既圍理須憂懼而絃歌不止何故如斯不達¶
　聖情故起此問本亦有作虞字者虞愛也怪夫子憂虞而絃¶
　歌不止¶
孔子曰來吾語汝我諱窮久矣而不免命也求通久矣而不得¶
時也¶
<pb:CK-KZ_JY132_06p046a>¶
　註將明時命之固當故寄之求諱¶
　疏諱忌也拒也窮否塞也通泰達也夫子命仲由來語其至¶
　理云我忌於窮困而不獲免者豈非天命也求通亦久而不¶
　能得者不遇明時也夫時命者其來不可拒其去不可留故¶
　安而任之無往不適也夫子欲顯明斯理故寄之窮諱而實¶
　無窮諱之也¶
當堯舜而天下無窮人非知得也當桀紂而天下無通人非知¶
失也時勢適然¶
　註無爲勞心於窮通之間¶
　疏夫生當堯舜之時而天下太平使人如器恣其分內故無¶
<pb:CK-KZ_JY132_06p046b>¶
　窮塞當桀紂之時天下暴亂物皆失性故無通人但時屬夷¶
　險勢使之然非關運知有斯得失¶
夫水行不避蛟龍者漁父之勇也陸行不避兕虎者獵夫之勇¶
也白刃交於前視死若生者烈士之勇也¶
　註情各有所安¶
　疏情有所安而忘其怖懼此起譬也¶
知窮之有命知通之有時臨大難而不懼者聖人之勇也¶
　註聖人則無所不安¶
　疏聖人知時命達窮通故勇敢於危險之中而未始不安也¶
　此合喻也¶
<pb:CK-KZ_JY132_06p047a>¶
由處矣吾命有所制矣¶
　註命非己制故無所用其心也夫安於命者無往而非逍遙¶
　矣故雖匡陳羑里無異於紫極閒堂也¶
　疏處安息也制分限也告勅子路令其安心我禀天命自有¶
　涯分豈由人事所能制哉¶
無幾何將甲者進辭曰以爲陽虎也故圍之今非也請辭而退¶
　疏無幾何俄頃之時也既知是宣尼非關陽虎故將帥甲士¶
　前進拜辭遜謝錯誤解圍而退也¶
公孫龍問於魏牟曰龍少學先王之道長而明仁義之行合同¶
異離堅白然不然可不可困百家之知窮眾口之辯吾自以爲¶
<pb:CK-KZ_JY132_06p047b>¶
至達已¶
　疏姓公孫名龍趙人也魏牟魏之公子懷道抱德厭穢風塵¶
　先王堯舜禹湯之迹也仁義五德之行也孫龍禀性聰明率¶
　才宏辯著守白之論以博辯知名故能合異爲同離同爲異¶
　以可爲不可然爲不然難百氏之書皆困窮眾口之辯咸屈¶
　生於衰周一時獨步弟子孔穿之徒祖而師之擅名當世莫¶
　與爭者故曰矜此學問達於至妙忽逢莊子猶若井蛙也¶
今吾聞莊子之言汒焉異之不知論之不及與知之弗若與今¶
吾無所開吾喙敢問其方¶
　疏喙口也方道也孫龍雖善於言辯而未體虛玄是故聞莊¶
<pb:CK-KZ_JY132_06p048a>¶
　子之言汒焉怪其奇異方覺己之學淺始悟莊子語深豈直¶
　議論不如抑亦智力不逮所以自緘其口更請益於魏牟¶
公子牟隱机大息仰天而笑曰子獨不聞夫埳井之蛙乎謂東¶
海之鼈曰吾樂與吾跳梁乎井幹之上入休乎缺甃之崖赴水¶
則接腋持頤蹶泥則没足滅跗還視虷蟹與科斗莫吾能若也¶
　疏公子體道清高超然物外識孫龍之淺辯鑒莊子之深言¶
　故仰天太息歎息而嗤笑舉蛙鼈之兩譬明二子之勝負坎¶
　井猶淺井也蛙蝦蟆也幹井欄也甃井中累塼也跗腳趺也¶
　還顧視也虷井中赤蟲也亦言是到結蟲也蟹小螃蟹也科¶
　斗蝦蟆子也腋臂下也頤口下也東海之鼈其形宏巨隨波¶
<pb:CK-KZ_JY132_06p048b>¶
　游戲蹔居平陸而蝦蟆小蟲處於淺井形容既劣居處不寬¶
　謂自得於井中見巨鼈而不懼云我出則跳躑井欄之上入¶
　則休息乎破塼之涯游泳則接腋持頤蹶泥則滅趺没足顧¶
　瞻蝦蟹之類俯視科斗之徒逍遙快樂無如我者也¶
且夫擅一壑之水而跨跱埳井之樂此亦至矣夫子奚不時來¶
入觀乎¶
　註此猶小鳥之自足於蓬蒿¶
　疏擅專也跱安也蛙呼鼈爲夫子也言我獨專一壑之水而¶
　安坎井之樂天下至足莫甚於斯處所雖陋可以遊涉夫子¶
　何不蹔時降步入觀下邑乎以此自多務夸於鼈也¶
<pb:CK-KZ_JY132_06p049a>¶
東海之鼈左足未入而右膝已縶矣¶
　註明大之不遊於小非樂然¶
　疏縶拘也坎井狹小海鼈巨大以小懷大理不可容故右膝¶
　纔下而已遭拘束也¶
於是逡巡而却告之海曰夫千里之遠不足以舉其大千仞之¶
高不足以極其深¶
　疏逡巡從容也七尺曰仞鼈既左足未入右膝以拘於是逡¶
　巡卻退告蛙大海之狀夫世人以千里爲遠者此未足以語¶
　海之寬大以千仞爲高者亦不足極海之至深言海之深大¶
　非人所測忽以坎井爲至無乃劣乎¶
<pb:CK-KZ_JY132_06p049b>¶
禹之時十年九潦而水弗爲加益湯之時八年七旱而崖不爲¶
加損夫不爲頃久堆移不以多少進退者此亦東海之大樂也¶
　疏頃少時也久多時也推移變改也堯遭洪水命禹治之有¶
　功故稱禹時也而堯十年之中九年遭潦殷湯八歲之間七¶
　歲遭旱旱涯不加損潦亦水不加益足明滄波浩汗溟渺深¶
　宏不爲頃久推移豈由多少進退東海之樂其在兹乎¶
於是塪井之蛙聞之適適然驚規規然自失也¶
　註以小羡大故自失¶
　疏適適驚怖之容規規自失之貌蛙擅坎井之美自言天下¶
　無過忽聞海鼈之談汒然喪其所謂是以適適規規驚而自¶
<pb:CK-KZ_JY132_06p050a>¶
　失也而公孫龍學先王之道篤仁義之行困百家之知窮眾¶
　口之辯忽聞莊子之言亦猶井蛙之逢海鼈也¶
且夫知不知是非之境而猶欲觀於莊子之言是猶使蚊負山¶
商蚷馳河也必不勝任矣¶
　註物各有分不可强相希效¶
　疏商距馬蚿也亦名商蚷亦名且渠孫龍雖復聰明性識但¶
　是俗知非眞知也故知未能窮於是非之境而欲觀察莊子¶
　至理之言者亦何異乎使蚊子負於丘山商蚷驅於河海而¶
　力微負重智小謀大故必不勝任也¶
且夫知不知論極妙之言而自適一時之利者是非塪井之蛙¶
<pb:CK-KZ_JY132_06p050b>¶
與¶
　疏孫龍所學心知狹淺何能議論莊子窮微極妙之言耶祗¶
　可辯折是非適一時之名利耳以斯爲道豈非埳井之蛙乎¶
　此結譬也¶
且彼方跐黃泉而登大皇無南無北奭然四解淪於不測無東¶
無西始於玄冥反於大通¶
　註言其無不至也¶
　疏跐踰也亦極也大皇天也玄冥妙本也大通迹也夫莊子¶
　之言窮理性妙能仰登旻蒼之上俯極黃泉之下四方八極¶
　奭然無礙此智隱没不可測量始於玄極而其道杳冥反於¶
<pb:CK-KZ_JY132_06p051a>¶
　域中而大通於物也¶
子乃規規然而求之以察索之以辯¶
　註夫遊無窮者非察辯所得¶
是直用管闚天用錐指地也不亦小乎子往矣¶
　註非其任者去之可也¶
　疏規規經營之貌也夫以觀察求道言辯索眞雖復規規用¶
　心而去之遠矣譬猶以管窺天詎知天之闊狹用錐指地寧¶
　測地之淺深莊子道合二儀孫龍德同錐管智力優劣若此¶
　之類既其不知宜其速去矣¶
且子獨不聞夫壽陵餘子之學行於邯鄲與未得國能又失其¶
<pb:CK-KZ_JY132_06p051b>¶
故行矣直錐匐而歸耳¶
　註以此效彼兩失之¶
　疏壽陵燕之邑邯鄲趙之都弱齡未壯謂之餘子趙郡之地¶
　其俗能行故燕國少年遠來學步既乖本性未得趙國之能¶
　捨己效人更失壽陵之故是以用手踞地匍匐而還也¶
今子不去將忘子之故失子之業¶
　疏莊子道冠重玄獨超方外孫龍雖言辯宏博而不離域中¶
　故以孫學莊談終無得理若使心生企尚躊躇不歸必當失¶
　子之學業忘子之故步此合喻也矣¶
公孫龍口呿而不合舌舉而不下乃逸而走¶
<pb:CK-KZ_JY132_06p052a>¶
　疏呿開也逸奔也前聞莊子之談以過視聽之表後見魏牟¶
　之說更超言象之外內殊外隔非孫龍所知故口開而不能¶
　合舌舉而不能下是以心神恍惚形體奔馳者也¶
莊子釣於濮水楚王使大夫二人往先焉曰願以境內累矣¶
　疏濮水名也屬東郡今濮州濮陽縣是也楚王楚威王也莊¶
　生心處無爲而寄迹綸釣楚王知莊生賢達屈爲卿輔是以¶
　齎持玉帛爰發使命詣於濮水先述其意願以國境之內委¶
　託賢人王事殷繁不無憂累也¶
莊子持竿不顧曰吾聞楚有神龜死已三千歲矣王巾笥而藏¶
之廟堂之上此龜者寧其死爲留骨而貴乎寧其生而曳尾於¶
<pb:CK-KZ_JY132_06p052b>¶
塗中乎¶
　疏龜有神異故刳之而卜可以決吉凶也盛之以笥覆之以¶
　巾藏之廟堂用占國事珍貴之也問此龜者寧生全遠害曳¶
　尾泥途之中豈欲刳骨留名取貴廟堂之上耶是以莊生深¶
　達斯情故敖然而不顧之矣¶
二大夫曰寧生而曳尾塗中莊子曰往矣吾將曳尾塗中¶
　註性各有所安也¶
　疏莊子保高尚之遐志貴山海之逸心類澤雉之養生同泥¶
　龜之曳尾是以令使命之速往庶全我之無爲也¶
惠子相梁莊子往見之¶
<pb:CK-KZ_JY132_06p053a>¶
　疏姓惠名施宋人爲梁惠王之相惠施博識贍聞辯名析理¶
　既是莊生之友故往訪之¶
或謂惠子曰莊子來欲代子相¶
　疏梁國之人或有來者知莊生才高德大王必禮之國相之¶
　位恐有爭奪故謂惠子欲代之言也¶
於是惠子恐搜於國中三日三夜¶
　註揚兵整旅¶
　疏惠施聞國人之言將爲實錄心靈恐怖慮有阽危故揚兵¶
　整旅三日三夜搜索國中尋訪莊子¶
莊子往見之曰南方有鳥其名鵷鶵子知之乎夫鵷鶵發於南¶
<pb:CK-KZ_JY132_06p053b>¶
海而飛於北海非梧桐不止非練實不食非醴泉不飲於是鴟¶
得腐鼠鵷鶵過之仰而視之曰嚇¶
　疏鵷鶵鸞鳳之屬亦言鳳子也練實竹實也醴泉泉甘味如¶
　醴也嚇怒而拒物聲也惠施恐莊生奪已故整旅揚兵莊子¶
　因往見之爲其設譬夫鳳是南方之鳥來儀應瑞之物非梧¶
　桐不止非溟海不停非竹實不食非醴泉不飲凡猥之鳶遇¶
　得臭鼠自美其味仰嚇鳳凰譬惠施滯溺榮華心貪國相豈¶
　知莊子清高無情爭奪¶
今子欲以子之梁國而嚇我邪¶
　註言物嗜好不同願各有極¶
<pb:CK-KZ_JY132_06p054a>¶
　疏鴟以腐鼠爲美仰嚇鵷鶵惠以國相爲榮猜疑莊子總合¶
　前譬也¶
莊子與惠子遊於濠梁之上¶
　疏濠是水名在淮南鍾離郡今見有莊子墓亦有莊惠遨遊¶
　之所石絶水爲梁亦言是濠水之橋梁莊惠清談在其上也¶
莊子曰鯈魚出遊從容是魚樂也¶
　疏鯈魚白鯈也從容放逸之貌也夫魚遊於水鳥棲於陸各¶
　率其性物皆逍遙而莊子善達物情所以故知魚樂¶
惠子曰子非魚安知魚之樂¶
　疏惠施不體物性妄起質疑莊子非魚焉知魚樂¶
<pb:CK-KZ_JY132_06p054b>¶
莊子曰子非我安知我不知魚之樂¶
　註欲以起明相非而不可以相知之義耳子非我尚可以知¶
　我之非魚則我非魚亦可以知魚之樂也¶
　疏若以我非魚不得知魚子既非我何得知我若子非我尚¶
　得知我我雖非魚何妨知魚反而質之令其無難也¶
惠子曰我非子固不知子矣子固非魚也子之不知魚之樂全¶
矣¶
　註舍其本言而給辯以難也¶
　疏惠非莊子故不知莊子莊必非魚何得知魚之樂不樂不¶
　知之義於此無虧捨其本宗給辯以難¶
<pb:CK-KZ_JY132_06p055a>¶
莊子曰請循其本¶
　疏循猶尋也惠施給辯有言無理棄初逐末失其論宗請尋¶
　其源自當無難循本之義列在下文¶
子曰汝安知魚樂云者既已知吾知之而問我我知之濠上也¶
　註尋惠子之本言云非魚則無縁相知耳今子非我也而云¶
　汝安知魚樂者是知我之非魚也苟知我之非魚則凡相知¶
　者果可以此知彼不待是魚然後知魚也故循子安知之云¶
　已知吾之所知矣而方復問我我正知之於濠上耳豈待入¶
　水哉夫物之所生而安者天地不能易其處陰陽不能回其¶
　業故以陸生之所安知水生之所樂未足稱妙耳¶
<pb:CK-KZ_JY132_06p055b>¶
　疏子曰者莊生卻稱惠子之辭也惠子云子非魚安知魚樂¶
　者足明惠子非莊子而知莊子之不知魚也且子既非我而¶
　知我知我而問我亦何妨我非魚而知魚知魚而歎魚夫物性¶
　不同水陸殊致而達其理者體其情是以濠上彷徨知魚之¶
　適樂鑒照羣品豈入水哉故寄莊惠之二賢以標議論之大¶
　體也¶
¶
¶
¶
¶
<pb:CK-KZ_JY132_06p056a>¶
#+PROPERTY: JUAN 020
<pb:CK-KZ_JY132_06p056a>¶
*** 至樂第十八¶
天下有至樂無有哉有可以活身者無有哉¶
　註忘歡而後樂足樂足而後身存將以爲有樂邪而至樂無¶
　歡將以爲無樂邪而身以存而無憂¶
　疏此假問之辭也至極也樂歡也言寰宇之中頗有至極歡¶
　樂可以養活身命者無有哉¶
今奚爲奚據奚避奚處奚就奚去奚樂奚惡¶
　註擇此八者莫足以活身唯無擇而任其所遇乃全耳¶
　疏奚何也今欲行至樂之道以活身者當何所爲造何所依¶
　據何所避諱何所安處何所從就何所捨去何所歡樂何所¶
<pb:CK-KZ_JY132_06p056b>¶
　嫌惡而合至樂之道乎此假設疑問下自明顯¶
夫天下之所尊者富貴壽善也所樂者身安厚味美服好色音¶
聲也¶
疏天下之所尊重者無過富足財寶貴盛榮華壽命遐長善名¶
　令譽所歡樂者滋味爽口麗服榮身玄黃悅目宮商娛耳若¶
　得之者則爲據處就樂¶
所下者貧賤夭惡也¶
　疏貧窮卑賤夭折惡名世間以爲下也¶
所苦者身不得安逸口不得厚味形不得美服目不得好色耳¶
不得音聲若不得者則大憂以懼其爲形也亦愚哉¶
<pb:CK-KZ_JY132_06p057a>¶
　註凡此失之無傷於形而得之有損於性今反以不得爲憂¶
　故愚¶
　疏凡此上事無益於人而流徙之俗以不得爲苦既不適情¶
　遂憂愁懼慮如此修爲形體豈不甚愚癡¶
夫富者苦身疾作多積財而不得盡用其爲形也亦外矣¶
　註內而形者知足而已¶
　疏夫富豪之家勞神苦思馳騁身力多聚錢財積而不散用¶
　何能盡內其形者豈其如斯也¶
夫貴者夜以繼日思慮善否其爲形也亦疏矣¶
　註故親其形者自得於身中而已¶
<pb:CK-KZ_JY132_06p057b>¶
　疏夫位高慮遠祿重憂深是以晝夜思量獻可替不勞形怵¶
　心無時蹔息其爲形也不亦疏乎¶
人之生也與憂俱生壽者惽惽久憂不死何之苦也其爲形也¶
亦遠矣¶
　註夫遺生然後能忘憂忘憂而後生可樂生可樂而後形是¶
　我有富是我物貴是我榮也¶
　疏夫禀氣頑癡生而憂戚雖復壽考而精神惽闇久憂不死¶
　翻成苦哉如此爲形豈非疏遠其於至樂不亦謬乎¶
烈士爲天下見善矣未足以活身吾未知善之誠善邪誠不善¶
邪若以爲善矣不足活身以爲不善矣足以活人¶
<pb:CK-KZ_JY132_06p058a>¶
　註善則過當故不周濟¶
　疏誠實也夫忠烈之士忘身徇節名傳今古見善世間然未¶
　知此善是有虛實善若實也不足以活身命善必虛也不應¶
　養活蒼生賴諫諍而太平此足以活人也爲忠烈而被戮此¶
　不足以活身也¶
故曰忠諫不聽蹲循勿爭¶
　註唯中庸之德爲然¶
　疏蹲循猶順從也夫爲臣之法君若無道宜以忠誠之心匡¶
　諫君若不聽卽須蹲循休止若逆鱗强諍必遭刑戮也¶
故夫子胥爭之以殘其形不爭名亦不成誠有善無有哉¶
<pb:CK-KZ_JY132_06p058b>¶
　註故當緣督以爲經也¶
　疏吳王夫差荒淫無道子胥忠諫以遭殘戮若不諫諍忠名¶
　不成故諫與不諫善與不善誠未可定矣¶
今俗之所爲與其所樂吾又未知樂之果樂邪果不樂邪¶
　疏果未定也流俗以貪染爲心以色聲爲樂未知此樂決定¶
　樂邪而倒置之心未可謂信也¶
吾觀夫俗之所樂舉羣趣者誙誙然如將不得已¶
　註舉羣趣其所樂乃不避死也¶
　疏誙誙趣死貌已止也舉世之人羣聚趣競所歡樂者無過¶
　五塵貪求至死未能心息之也¶
<pb:CK-KZ_JY132_06p059a>¶
而皆曰樂者吾未之樂也亦未之不樂也¶
　註無懷而恣物耳¶
　疏而世俗之人皆用色聲爲上樂而莊生體道忘澹故不見¶
　其樂亦不見其不樂也¶
果有樂無有哉吾以無爲誠樂矣¶
　註夫無爲之樂無憂而已¶
　疏以色聲爲樂者未知決定有此樂不若以莊生言之用虛¶
　澹無爲爲至實之樂¶
又俗之所大苦也故曰至樂無樂至譽無譽¶
　注俗以鏗鎗爲樂美善爲譽¶
<pb:CK-KZ_JY132_06p059b>¶
　疏俗以富貴榮華鏗金鎗玉爲上樂用美言佞善爲令譽以¶
　無爲恬澹寂寞虛夷爲憂苦故知至樂以無樂爲樂至譽以¶
　無譽爲譽也¶
天下是非果未可定也雖然無爲可以定是非¶
　註我無爲而任天下之是非是非者各自任則定矣¶
　疏夫有爲執滯執是競非而是非無主故不可定矣無爲虛¶
　澹忘是忘非既無是非而是非定者也¶
至樂活身唯無爲幾存¶
　註百姓足則吾身近乎存也¶
　疏幾近也存在也夫至樂無樂常適無憂可以養活身心終¶
<pb:CK-KZ_JY132_06p060a>¶
　其天命唯彼無爲近在其中者矣¶
請嘗試言之天無爲以之清地無爲以之寧¶
　註皆自清寧耳非爲之所得¶
故兩無爲相合萬物皆化¶
　註不爲而自合故皆化若有意乎爲之則有時而滯也¶
　疏天無心爲清而自然清虛地無心爲寧而自然寧靜故天¶
　地無爲兩儀相合昇降災福泰而萬物化生若有心爲之卽¶
　不能已¶
芒乎芴乎而無從出乎¶
　註皆自出耳未有爲而出之也¶
<pb:CK-KZ_JY132_06p060b>¶
芴乎芒乎而無有象乎¶
　註無有爲之象¶
　疏夫二儀造化生物無心恍惚芒昧參差難測芴其從出莫¶
　知所由視其形容竟無象貌覆論芒芴互其文耳¶
萬物職職皆從無爲殖¶
　註皆自殖耳¶
　疏職職繁多貌也夫春生夏長庶物繁多孰使其然皆自然¶
　耳尋其源流從無爲種植既無爲種植豈有爲耶¶
故曰天地無爲也而無不爲也¶
　註若有爲則有不濟也¶
<pb:CK-KZ_JY132_06p061a>¶
人也孰能得無爲哉¶
　註得無爲則無樂而樂至矣¶
　疏孰誰也夫天地清寧無爲虛廓而昇降生化而無不爲也¶
　凡俗之人心靈闇昧躭滯有欲誰能得此無爲哉言能之者¶
　乃至務也若得之者便是德合二儀冥符至樂也¶
莊子妻死惠子弔之¶
　疏莊惠二子爲淡水素交既有死亡理須往弔之¶
莊子則方箕踞鼓盆而歌¶
　疏箕者垂兩腳如簸箕形也盆甕瓦𦈢也莊子知生死之不¶
　二達哀樂之爲一是以妻亡不哭鼓甕而歌垂腳箕踞敖然¶
<pb:CK-KZ_JY132_06p061b>¶
　自樂¶
惠子曰與人居長子老身死不哭亦足矣又鼓盆而歌不亦甚¶
乎¶
　疏共妻居處長養子孫妻老死亡竟不哀哭乖於人理足是¶
　無情加之鼓歌一何太甚也¶
莊子曰不然是其始死也我獨何能無概然¶
　疏然猶如是也世人皆欣生惡死哀死樂生故我初聞死之¶
　時何能獨無概然驚歎也¶
察其始而本無生非徒無生也而本無形非徒無形也而本無¶
氣¶
<pb:CK-KZ_JY132_06p062a>¶
　疏莊子聖人妙達相本故覩察初始本自無生未生之前亦¶
　無形質形質之前亦復無氣從無生有假合而成是知此身¶
　不足惜也¶
雜乎芒芴之間變而有氣氣變而有形形變而有生今又變而¶
之死是相與爲春秋冬夏四時行也¶
　疏大道在恍惚之內造化芒昧之中和雜清濁變成陰陽二¶
　氣二氣凝結變而有形形既成就變而生育且從無出有變¶
　而爲生自有還無變而爲死而生來死往變化循環亦猶春¶
　秋冬夏四時代序是以達人觀察何哀樂之有哉¶
人且偃然寢於巨室而我噭噭然隨而哭之自以爲不通乎命¶
<pb:CK-KZ_JY132_06p062b>¶
故止也¶
　註未明而概已達而止斯所以誨有情者將令推至理以遣¶
　累也¶
　疏偃然安息貌也巨室謂天地之間也且夫息我以死卧於¶
　天地之間譬彼炎涼何得隨而哀慟自覺不通天命故止哭¶
　而鼓甕也¶
支離叔與滑介叔觀於冥伯之丘崐崘之虛黃帝之所休¶
　疏支離謂支體離析以明忘形也滑介猶骨稽也謂骨稽挺¶
　特以忘智也欲顯叔世澆訛故號爲叔也冥闇也伯長崐崘¶
　人身也言神智杳冥堪爲物長崑崙玄遠近在人身丘墟不¶
<pb:CK-KZ_JY132_06p063a>¶
　平俯同世俗而黃帝聖君光臨區宇休心息智寄在凡庸是¶
　知至道幽玄其則非遠故託二叔以彰其義也¶
俄而柳生其左肘其意蹶蹶然惡之¶
　疏蹷蹷驚動貌柳者易生之木木者棺槨之象此是將死之¶
　徵也二叔遊於崐崘觀於變化俄頃之間左臂生柳蹙然驚¶
　動似欲惡之也¶
支離叔曰子惡之乎¶
　疏相與觀化貴在虛忘蹷然驚動似有嫌惡也¶
滑介叔曰亡予何惡¶
　疏亡無也觀化之理理在忘懷我本無身何惡之有也¶
<pb:CK-KZ_JY132_06p063b>¶
生者假借也假之而生生者塵垢也¶
　疏夫以二氣五行四支百體假合結聚借而成身是知生者¶
　塵垢穢累非眞物者也¶
死生爲晝夜¶
　疏以生爲晝以死爲夜故天不能無晝夜人焉能無死生¶
且吾與子觀化而化及我我又何惡焉¶
　註斯皆先示有情然後尋至理以遣之若云我本無情故能¶
　無憂則夫有情者遂自絶於遠曠之域而迷困於憂樂之境¶
　矣¶
　疏我與子同遊觀於變化化而及我斯乃是當待終有何嫌¶
<pb:CK-KZ_JY132_06p064a>¶
　惡既冥死生之變故合至樂也¶
莊子之楚見空髑髏髐然有形撽以馬捶因而問之¶
　疏之過也髐然無潤澤也撽打擊也馬捶猶馬杖也莊子適¶
　楚遇見髑髏空骨無肉朽骸無潤遂以馬杖打擊因而問之¶
　欲明死生之理均齊故寄髑髏寓言答問也¶
曰夫子貪生失理而爲此乎¶
　疏夫子貪欲資生失於道理致使夭折性命而骸骨爲此乎¶
將子有亡國之事斧鉞之誅而爲此乎¶
　疏爲當有亡國征戰之事行陳斧鉞之誅而爲此乎¶
將子有不善之行愧遺父母妻子之醜而爲此乎¶
<pb:CK-KZ_JY132_06p064b>¶
　疏或行姦盜不善之行世問共惡人倫所恥遺愧父母羞見¶
　妻孥慚醜而死於此乎¶
將子有凍餒之患而爲此乎¶
　疏餒餓也或遊學他鄉衣糧乏盡患於飢凍死於此乎¶
將子之春秋故及此乎¶
　疏春秋猶年紀也將子有黃髮之年耆艾之壽終於天命卒¶
　於此乎¶
於是語卒援髑髏枕而卧¶
　疏卒終也援引也初逢枯骨援馬杖而擊之問語既終引髑¶
　髏而高枕也¶
<pb:CK-KZ_JY132_06p065a>¶
夜半髑髏見夢曰子之談者似辯士諸子所言皆生人之累也¶
死則無此矣子欲聞死之說乎¶
　疏覩於此子所言皆是生人之累患欲論死道由無此憂虞¶
　子是生人頗欲聞死人之說乎莊子睡中感於此夢也¶
莊子曰然¶
　疏然許髑髏欲其死說¶
髑髏曰死無君於上無臣於下亦無四時之事從然以天地爲¶
春秋雖南面王樂不能過也¶
　疏夫死者魂氣昇於天骨肉歸乎土既無四時炎涼之事甯¶
　有君臣上下之累乎從容不復死生故與二儀同其年壽雖¶
<pb:CK-KZ_JY132_06p065b>¶
　南面稱孤王侯之樂亦不能過也¶
莊子不信曰吾使司命復生子形爲子骨肉肌膚反子父母妻¶
子閭里知識子欲之乎¶
　疏莊子不信髑髏之言更說生人之事欲使司命之鬼復骨¶
　肉反妻子歸閭里頗欲之乎¶
髑髏深矉蹙額曰吾安能棄南面王樂而復爲人間之勞乎¶
　註舊說云莊子樂死惡生斯說謬矣若然何謂齊乎所謂齊¶
　者生時安生死時安死生死之情既齊則無爲當生而憂死¶
耳此莊生之旨也¶
　疏深矉蹙頞憂愁之貌也既聞司命復形反於鄉里於是憂¶
<pb:CK-KZ_JY132_06p066a>¶
　愁矉蹙不用此言誰能復爲生之勞而棄於南面王之樂耶¶
顔淵東之齊孔子有憂色子貢下席而問曰小子敢問回東之¶
齊夫子有憂色何也¶
　疏顔回自西之東從魯往於齊國欲將三皇五帝之道以教¶
　齊侯尼父恐不逗機故有憂色於是子貢避席自稱小子敢¶
　問夫子憂色所由¶
孔子曰善哉汝問昔者管子有言丘甚善之曰褚小者不可以¶
懷大綆短者不可以汲深¶
　疏褚容受也懷包藏也綆罐索也夫容小之器不可以藏大¶
　物短促之繩不可以引深井此言出管子之書孔丘善之故¶
<pb:CK-KZ_JY132_06p066b>¶
　引以爲譬也已¶
夫若是者以爲命有所成而形有所適也夫不可損益¶
　註故當任之而已¶
　疏夫人禀於天命愚智各有所成受形造化情好咸著所適¶
　方之鳧鶴不可盜損故當任之而無不當也¶
吾恐囘與齊侯言堯舜黃帝之道而重以燧人神農之言彼將¶
內求於己而不得不得則惑人惑則死¶
　註內求不得將求於外舍內求外非惑如何¶
　疏黃帝堯舜五帝也燧人神農三皇也恐顔回將三皇五帝¶
　之道以說齊侯既而步驟殊時澆淳異世執持聖迹不逗機¶
<pb:CK-KZ_JY132_06p067a>¶
　縁齊侯聞此大言未能領悟求於己身不能得解脫不得解¶
　悟則心生疑惑於是忿其勝己必殺顔囘¶
且汝獨不聞邪昔者海鳥止於魯郊魯侯御而觴之于廟奏九¶
　韶以爲樂具太牢以爲膳¶
　疏郭外曰郊御迎也九韶舜樂名也太牢牛羊豕也昔有海¶
　鳥名曰爰居形容極大頭高八尺避風而至止魯東郊實是¶
　凡鳥而妄以爲瑞臧文仲禮之故有不智之名也於是奏韶¶
　樂設太牢迎於太廟之中而觴宴之也而臧文仲用爲神鳥¶
　非關魯侯但飲鳥於魯廟之中故言魯侯觴之也¶
鳥乃眩視憂悲不敢食一臠不敢飲一杯三日而死¶
<pb:CK-KZ_JY132_06p067b>¶
　疏夫韶樂太牢乃美乃善而施之爰居非所餐聽故目眩心¶
　悲數日而死亦猶三皇五帝其道高遠施之齊侯非所聞之¶
　也¶
此以己養養鳥也非以鳥養養鳥也¶
　疏韶樂牢觴是養人之具非養鳥之物也亦猶顔回以己之¶
　學術以教於齊侯非所樂也¶
夫以鳥養養鳥者宜棲之深林遊之壇陸浮之江湖食之鰌䱔¶
隨行列而止委蛇而處¶
　疏壇陸湖渚也鰌泥鰌也䱔白魚子也逶迤寬舒自得也夫¶
　養鳥之法宜棲茂林放洲渚食魚子浮江湖逐群飛自閑放¶
<pb:CK-KZ_JY132_06p068a>¶
　此以鳥養之法養鳥者也亦猶齊侯率己所行逍遙自得無¶
　所羡也¶
彼唯人言之惡聞奚以夫譊譊爲乎咸池九韶之樂張之洞庭¶
之野鳥聞之而飛獸聞之而走魚聞之而下入人卒聞之相與¶
還而觀之¶
　疏奚何也譊喧聒也咸池堯樂也洞庭之野謂天地之間也¶
　還繞也咸池九韶唯人愛好魚鳥諸物惡聞其聲愛好則繞¶
　而觀之惡聞則高飛深入既有欣有惡八音何用爲乎¶
魚處水而生人處水而死彼必相與異其好惡故異也¶
　疏魚好水而惡陸人好陸而惡水彼之人魚禀性各别好惡¶
<pb:CK-KZ_JY132_06p068b>¶
　不同故死生斯異豈唯二種萬物皆然也¶
故先聖不一其能不同其事¶
　註各隨其情¶
　疏先古聖人因循物性使人如器不一其能各稱其情不同¶
　其事也是知將三皇之道以說齊侯者深不可也¶
名止於實義設於適是之謂條達而福持¶
　註實而適故條達性常得故福持¶
　疏夫因實立名而名以召實故名止於實不用實外求名而¶
　義者宜也隨宜施設適性而已不用捨己效人如是之道可¶
　謂條理通達而福德扶持者矣¶
<pb:CK-KZ_JY132_06p069a>¶
列子行食於道從見百歲髑髏攓蓬而指之曰唯予與汝知而¶
未嘗死未嘗生也¶
　註各以所遇爲樂¶
　疏攓技也從傍也禦寇困於行李食於道傍仍見枯朽髑髏¶
　形色似久言百歲者舉其大數髑髏隱在蓬草之下遂拔卻¶
　蓬草因而指麾與言然髑髏以生爲死以死爲生列子則以¶
　生爲生以死爲死生死各執一方未足爲定故未嘗死未嘗¶
　生也¶
汝果養乎予果歡乎¶
　註歡養之實未有定在¶
<pb:CK-KZ_JY132_06p069b>¶
　疏汝欣冥冥冥冥果有怡養乎我悅人倫人倫決可歡乎適¶
　情所遇未可定之者也¶
種有幾¶
　註變化種數不可勝計¶
　疏陰陽造物轉變無窮論其種類不可勝計之也¶
得水則爲繼¶
　疏潤氣生物從無生有故更相繼續也¶
得水土之際則爲鼃蠙之衣¶
　疏鼃蠙之衣青苔也在水中若張綿俗謂之蝦蟆之衣也¶
生於陵屯則爲陵舄¶
<pb:CK-KZ_JY132_06p070a>¶
　疏屯阜也陵舄車前草也既生於陵阜高陸卽變爲車前也¶
陵舄得鬱棲¶
　疏鬱棲糞壤也陵舄既老變爲糞土也¶
則爲烏足¶
　疏糞壤復化生烏足之草根也¶
烏足之根爲蠐螬其葉爲胡蝶胡蝶胥也¶
　疏蠐螬䗶蟲也胥胡蝶名也變化無恒故根爲蠐螬而葉爲¶
　胡蝶也¶
化而爲蟲生於竈下其狀若脫其名爲鴝掇¶
　疏鴝掇蟲名也胥得熱氣故作此蟲狀如新脫皮毛形容雅¶
<pb:CK-KZ_JY132_06p070b>¶
　淨也¶
鴝掇千日爲鳥其名爲乾餘骨乾餘骨之沫爲斯彌¶
　疏乾餘骨鳥口中之沫化爲斯彌之蟲¶
斯彌爲食醯¶
　疏酢甕中蠛蠓亦爲之醯雞也¶
頤輅生乎食醯黃軦生乎九猷¶
　疏軦亦蟲¶
瞀芮生乎腐蠸¶
　疏並蟲名也腐蠸螢火蟲也亦言是粉鼠蟲¶
羊奚比乎不箰久竹¶
<pb:CK-KZ_JY132_06p071a>¶
　疏並草名也¶
生青寧¶
　疏羊奚比合於久竹而生青甯之蟲也¶
青甯生程¶
　疏亦蟲名也¶
程生馬馬生人¶
　疏未詳所據¶
人又反入於機萬物皆出於機皆入於機¶
　註此言一氣而萬形有變化而無死生也¶
　疏機者發動所謂造化也造化者無物也人既從無生有又¶
<pb:CK-KZ_JY132_06p071b>¶
　反入歸無也豈唯在人萬物皆爾或無識變成有識有識變¶
　爲無識或無識變爲無識或有識變爲有識千萬變化未始¶
　有極也而出入機變謂之死生既知變化無窮寧復欣生惡¶
　死體斯趣旨謂之至樂也¶
¶
¶
¶
¶
¶
¶
<pb:CK-KZ_JY132_06p072a>¶
#+PROPERTY: JUAN 021
<pb:CK-KZ_JY132_06p072a>¶
*** 達生第十九¶
達生之情者不務生之所無以爲¶
　註生之所無以爲者分外物也¶
達命之情者不務知之所無奈何¶
　註知之所無奈何者命表事也¶
　疏夫人之生也各有素分形之妍醜命之脩短奚及貧富貴¶
　賤愚智窮通一毫已上無非命也故達生於性命之士性靈¶
　明照終不貪於分外爲己事務也一生命之所鍾者皆智慮¶
　之所無奈之何也¶
養形必先之以物物有餘而形不養者有之矣¶
<pb:CK-KZ_JY132_06p072b>¶
　註知止其分物稱其生生斯足矣有餘則傷¶
　疏物者謂資貨衣食旦夕所須夫頤養身形先須用物而物¶
　有分限不可無涯故凡鄙之徒積聚有餘而養衛不足者世¶
　有之矣¶
有生必先無離形形不離而生亡者有之矣¶
　註守形太甚故生亡也¶
　疏既有此浮生而不能離形遺智愛形太甚亡失全生之道¶
　也如此之類世有之矣¶
生之來不能卻其去不能止¶
　註非我所制則無爲有懷於其間¶
<pb:CK-KZ_JY132_06p073a>¶
　疏生死去來委之造物妙達斯原故無所惡¶
悲夫世之人以爲養形足以存生¶
　註故彌養之而彌失之¶
　疏夫壽夭去來非己所制而世俗之人不悟斯理貪多資貨¶
　厚養其身妄謂足以存生深可悲歎¶
而養形果不足以存生¶
　註養之彌厚則死地彌至¶
　疏厚養其形彌速其死故決定不足以存生¶
則世奚足爲哉¶
　註莫若放而任之¶
<pb:CK-KZ_JY132_06p073b>¶
　疏夫馳逐物境本爲資生生既非養所存故知世間物務何¶
　足爲也¶
雖不足爲而不可不爲者其爲不免矣¶
　註性分各自爲者皆在至理中來故不可免也是以善養生¶
　者從而任之¶
　疏分外之事不足爲也分內之事不可不爲也夫目見耳聽¶
　足行心知者禀之性理雖爲無爲故不務免也¶
夫欲免爲形者莫如棄世棄世則無累無累則正平正平則與¶
彼更生更生則幾矣¶
　註更生者日新之謂也付之日新則性命盡矣¶
<pb:CK-KZ_JY132_06p074a>¶
　疏幾盡也更生日新也夫欲有爲養形者無過棄卻世間分¶
　外之事棄世則無憂累無憂累則合於正眞平等之道平正¶
　則冥於日新之變故能盡道之玄妙¶
事奚足棄而生奚足遺棄事則形不勞遺生則精不虧¶
　註所以遺棄之¶
　疏人世虛無何足損棄生涯空幻何足遺忘故棄世事則形¶
　逸而不勞遺生涯則神凝而不損也¶
夫形全精復與天爲一¶
　註俱不爲也¶
　疏夫形全不擾故能保完天命精固不虧所以復本還原形¶
<pb:CK-KZ_JY132_06p074b>¶
　神全固故與玄天之德爲一¶
天地者萬物之父母也¶
　註無所偏爲故能子萬物¶
　疏夫二儀無心而生化萬物故與天地合德者羣生之父母¶
合則成體散則成始¶
　註所在皆成無常處¶
　疏夫陰陽混合則成體質氣息離散則反於未生之始¶
形精不虧是謂能移¶
　註與化俱也¶
　疏移者遷轉之謂也夫不勞於形不虧其精者故能隨變任¶
<pb:CK-KZ_JY132_06p075a>¶
　化而與物俱遷也¶
精而又精反以相天¶
　註還輔其自然也¶
　疏相助也夫遣之又遣乃曰精之又精是以反本還元輔於¶
　自然之道也¶
子列子問關尹曰至人潛行不窒¶
　註其心虛故能御羣實¶
　疏古人稱師曰子亦是有德之嘉名具斯二義故曰子列子¶
　卽列禦寇也姓尹名喜字公度爲函谷關令故曰關令尹眞¶
　人是老子弟子懷道抱德故禦寇詢之也窒塞也夫至極聖¶
<pb:CK-KZ_JY132_06p075b>¶
　人和光匿燿潛伏行世混跡同塵不爲物境障礙故等虛室¶
　空而無塞本亦作空字¶
蹈火不熱行乎萬物之上而不慄¶
　註至適故無不可耳非物往可之¶
　疏冥於寒暑故不能災一於高卑故心不恐懼¶
請問何以至於此¶
　疏總結前問意也¶
關尹曰是純氣之守也非知巧果敢得之¶
　疏夫不爲外物侵傷者乃是保守純和之氣養於性澹之心¶
　而致之也非關運役心智分别巧詐勇決果敢而得之¶
<pb:CK-KZ_JY132_06p076a>¶
居予語汝¶
　疏命禦寇令復坐我告汝至言也¶
凡有貌象聲色者皆物也物與物何以相遠¶
　註唯無心者獨逮耳¶
夫奚足以至乎先是色而已¶
　註同是形色之物耳未足以相先也¶
　疏夫形貌聲色可見聞者皆爲物也二彼俱物何足以遠亦¶
　何足以先至乎俱是聲色故也唯當非色非聲絶視絶聽者¶
　故能超貌象之外在萬物之先也¶
則物之造乎不形而止乎無所化¶
<pb:CK-KZ_JY132_06p076b>¶
　註常遊於極¶
　疏夫不色不形故能造形色者也無變無化故能變化於萬¶
　物者也是以羣有從造化而受形任變化之妙本¶
夫得是而窮之者物焉得而止焉¶
　註夫至極者非物所制¶
　疏夫得造化之深根自然之妙本而窮理盡性者世間萬物¶
　何得止正而控馭焉故當獨往獨來出没自在乘正御辯於¶
　何待焉¶
彼將處乎不淫之度¶
　註止於所受之命¶
<pb:CK-KZ_JY132_06p077a>¶
　疏彼之得道聖人方將處心虛澹其度量宏博終不滯於世¶
　間¶
而藏乎無端之紀¶
　註冥然與變化日新¶
　疏大道無端無緒不始不終卽用比混沌而爲紀綱故聖人¶
　藏心晦跡於恍惚之鄉也¶
遊乎萬物之所終始¶
　註終始者物之極¶
　疏夫物所始終謂造化也言生死始終皆是造化物固以終¶
　始爲造化也而聖人於任乎自然之境遨遊乎造化之場¶
<pb:CK-KZ_JY132_06p077b>¶
壹其性¶
　註飾則二矣¶
　疏率性而動故不二也¶
養其氣¶
　註不以心使之¶
　疏吐納虛夷故愛養元氣¶
合其德¶
　註不以物離性¶
　疏抱一不離故常與玄德冥合也¶
以通乎物之所造¶
<pb:CK-KZ_JY132_06p078a>¶
　註萬物皆造於自爾¶
　疏物之所造自然也既一性合德與亦相應故能達至道之¶
　原通自然之本¶
夫若是者其天守全其神無卻物奚自入焉¶
　疏是者指斥以前聖人也自從也若是者其保守自然之道¶
　全而不虧其心神凝照曾無間卻故世俗事物何從而入於¶
　靈府哉¶
夫醉者之墜車雖疾不死骨節與人同而犯害與人異其神全¶
也乘亦不知也墜亦不知也死生驚懼不入乎其胸中是故遻¶
物而不慴¶
<pb:CK-KZ_JY132_06p078b>¶
　疏自此已下凡有三譬以况聖人任獨無心一者醉人二者¶
　利劎三者飄瓦此則是初譬也夫醉人乘車忽然顚墜須復¶
　困疾必當不死其謂心無縁慮神照凝全既而乘墜不知死¶
　生不入是故遻於外物而情無慴懼¶
彼得全於酒而猶若是¶
　註醉故失其所知耳非自然無心者也¶
而况得全於天乎¶
　疏彼之醉人因於困酒猶得暫時凝澹不爲物傷而况德全¶
　聖人冥於自然之道者乎物莫之傷故其冥矣¶
聖人藏於天故莫之能傷也¶
<pb:CK-KZ_JY132_06p079a>¶
　註不闚性分之外故曰藏¶
　疏夫聖人照等三光智周萬物藏光塞智於自然之境故物¶
　莫之傷矣¶
復讐者不折鏌干¶
　註夫干將鏌鎁雖與讐爲用然報讐者不事折之以其無心¶
　疏此第二諭也干將鏌鎁並古之良劎雖用劎殺害因以結¶
　讐而報讐之人終不瞋怒此劍而折之也其爲無心故物莫¶
　之害也¶
雖有忮心者不怨飄瓦¶
　註飄落之瓦雖復中人人莫之怨者由其無情¶
<pb:CK-KZ_JY132_06p079b>¶
　疏飄落之瓦偶爾傷人雖忮逆褊心之夫終不怨恨爲瓦是¶
　無心之物此第三諭也¶
是以天下平均¶
　註凡不平者由有情¶
故無攻戰之亂無殺戮之刑者由此道也¶
　註無情之道大矣¶
　疏夫海內清平遐荒靜息野無攻戰之亂朝無殺戮之刑者¶
　蓋由此無爲之道無心聖人故致之也是知無心之義大矣¶
不開人之天而開天之天¶
　註不慮而知開天也知而後感開人也然則開天者性之動¶
<pb:CK-KZ_JY132_06p080a>¶
　也開人者知之用也¶
　疏郭注云不慮而知開天者也知而後感開人者也然則開¶
　天者性之動開人者智之用郭得之矣無勞更釋¶
開天者德生¶
　註性動者遇物而當足則忘餘斯德生也¶
開人者賊生¶
　註知用者從感而求勌而不已斯賊生也¶
　疏夫率性而動動而常寂故德生也運智御世爲害極深故¶
　賊生也老經云以智治國國之賊不以智治國國之德也¶
不厭其天不忽於人¶
<pb:CK-KZ_JY132_06p080b>¶
　註任其天性而動則人理亦自全矣¶
　疏常用自然之性不厭天者也任智自照於物斯不忽人者¶
　也¶
民幾乎以其眞¶
　註民之所患偽之所生常在於知用不在於性動也¶
　疏幾盡也因天任人性動智用而人天無別知用不殊是以¶
　率土盡眞蒼生無偽也¶
仲尼適楚出於林中見痀僂者承蜩猶掇之也¶
　疏痀僂老人曲腰之貌承蜩取蟬也掇拾也孔子聘楚行出¶
　林籟之中遇老公以竿承蟬如俛拾地芥一無遺也¶
<pb:CK-KZ_JY132_06p081a>¶
仲尼曰子巧乎有道邪曰我有道也¶
　疏怪其巧妙一至於斯故問其方答云有道也¶
五六月累丸二而不墜則失者錙銖¶
　註累二丸於竿頭是用手之停審也故其承蜩所失者不過¶
　錙銖之間也¶
　疏錙銖稱兩之微數也初學承蜩時經半歲運手停審故所¶
　失不多¶
累三而不墜則失者十一¶
　註所失愈多¶
　疏時節猶久累丸微多所承之蜩十失其一也¶
<pb:CK-KZ_JY132_06p081b>¶
累五而不墜猶掇之也¶
　註停審之至故乃無所復失¶
　疏累五丸於竿頭一無墜落停審之意遂到於斯是以承蜩¶
　蟬猶如俛拾¶
吾處身也若橛株拘吾執臂也若槁木之枝¶
　註不動之至¶
　疏拘謂斫殘枯樹枝也執用也我安處身心猶如枯樹用臂¶
　執竿若槁木之枝凝寂停審不動之至斯言有道此之謂也¶
　雖天地之大萬物之多而唯蜩翼之知¶
　疏二儀極大萬物甚多而運智用心唯在蜩翼蜩翼之外無¶
<pb:CK-KZ_JY132_06p082a>¶
　他緣慮也¶
吾不反不側不以萬物易蜩之翼何爲而不得¶
　註遺彼故得此¶
　疏反側猶變動也外息攀緣內心凝靜萬物雖眾不奪蜩翼¶
　之知是以事同拾芥何爲不得也¶
孔子顧謂弟子曰用志不分乃凝於神其痀僂文人之謂乎¶
　疏夫運心用志凝靜不離故累丸承蜩妙疑神鬼而尼父勉¶
　勗門人故云痀僂丈人之謂也¶
顔淵問仲尼曰吾嘗濟乎觴深之淵津人操舟若神¶
　疏觴深淵名也其狀似桮因以爲名在宋國也津人謂津濟¶
<pb:CK-KZ_JY132_06p082b>¶
　之人也操捉也顔回嘗經行李濟渡斯淵而津人操舟甚有¶
　方便其便僻機巧妙若神鬼顔面怪之故問夫子¶
吾問焉曰操舟可學邪曰可善遊者數能¶
　註言物雖有性亦須數習而後能耳¶
　疏顔回問可學答曰好遊涉者數習則能夫物雖禀之自然¶
　亦有習以成性者¶
若乃夫没人則未嘗見舟而便操之也¶
　註没人謂能鶩没於水底¶
　疏注云謂鶩没水底鶩鴨子也謂津人便水没入水下猶如¶
　鴨鳥没水因而捉舟¶
<pb:CK-KZ_JY132_06p083a>¶
吾問焉而不吾告敢問何謂也仲尼曰善遊者數能忘水也¶
　註習以成性遂若自然¶
　疏好遊於水數習故能心無忌憚忘水者也¶
若乃夫没人之未嘗見舟而便操之也彼視淵若陵視舟之覆¶
猶其車卻也¶
　註視淵若陵故視舟之覆於淵猶車之卻退於坂也¶
　疏好水數遊習以成性遂使顧視淵潭猶如陵陸假令舟之¶
　顚覆亦如車之卻退於阪¶
覆卻萬方陳乎前而不得入其舍¶
　註覆卻雖多而猶不以經懷以其性便故也¶
<pb:CK-KZ_JY132_06p083b>¶
　疏舍猶心中也隨舟進退方便萬端陳在目前不關懷抱既¶
　不忘水豈復勞心¶
惡往而不暇¶
　註所遇皆閒暇也¶
　疏率性操舟任眞遊水心無矜係何往不閒豈唯操舟學道¶
　亦爾但能忘遣卽是達生¶
以瓦注者巧以鈎注者憚以黃金注者殙¶
　註所要愈重則其心愈矜也¶
　疏注射也用瓦器賤物而戲賭射者既心無矜惜故巧而中¶
　也以鈎帶賭者以其物稍貴恐不中挅故心生怖懼而不著¶
<pb:CK-KZ_JY132_06p084a>¶
　也用黃金賭者既是極貴之物矜而惜之故心智昏亂而不¶
　中也是以津人以忘遣故若神射者以矜物故昏亂是以矜¶
　之則拙忘之則巧勗諸學者幸志之焉¶
其巧一也而有所矜則重外也凡外重者內拙¶
　註夫欲養生全內者其唯無所矜重也¶
　疏夫射者之心巧拙無二爲重於外物故心有所矜只爲貴¶
　重黃金故內心昏拙豈唯在射萬事亦然¶
田開之見周威公威公曰吾聞祝腎學生¶
　註學生者務中適¶
吾子與祝腎遊亦何聞焉¶
<pb:CK-KZ_JY132_06p084b>¶
　疏姓田名開之學道之人姓祝名腎懷道者也周公之胤莫¶
　顯其名食采於周諡曰威也素聞祝腎學養生之道開之既¶
　從遊學未知何所聞乎有此咨疑庶禀其術¶
田開之曰開之操拔篲以侍門庭亦何聞於夫子¶
　疏開之謂祝腎爲夫子拔篲掃帚也言我操提掃帚參侍門¶
　戸灑掃庭前而已亦何敢輒問先生之道乎古人事師皆擁¶
　篲以充役也¶
威公曰田子無讓寡人願聞之¶
　疏讓猶謙也養生之道寡人願聞幸請指陳不勞謙遜¶
開之曰聞之夫子曰善養生者若牧羊然視其後者而鞭之¶
<pb:CK-KZ_JY132_06p085a>¶
　疏我承祝腎之說養生譬之牧羊鞭其後者令其折中¶
威公曰何謂也¶
　疏未悟田開之言故更發疑問¶
田開之曰魯有單豹者巖居而水飲不與民共利行年七十而¶
猶有嬰兒之色不幸遇餓虎餓虎殺而食之¶
　疏姓單名豹魯之隱者也巖居飲水不爭名利雖復年事長¶
　老而形色不衰久處山林忽遭餓虎所食¶
有張毅者高門縣薄無不走也行年四十而有內熱之病以死¶
　疏姓張名毅亦魯人也高門富貴之家也縣薄垂簾也言張¶
　毅是流俗之人追奔世利高門甲第朱戸垂簾莫不馳驟參¶
<pb:CK-KZ_JY132_06p085b>¶
　謁趍走慶弔形勞神弱困而不休於是內熱發背而死¶
豹養其內而虎食其外毅養其外而病攻其內此二子者皆不¶
鞭其後者也¶
　註夫守一方之事至於過理者不及於會通之適也鞭其後¶
　者去其不及也¶
　疏單豹寡欲清虛養其內德而虎食其外張毅交游世貴養¶
　其形骸而病攻其內以死此二子各滯一邊未爲折中故並¶
　不鞭其後也¶
仲尼曰無入而藏¶
　註曰藏既內矣而又入之此過於入也¶
<pb:CK-KZ_JY132_06p086a>¶
　疏注云入既入矣而又藏之偏滯於處此單豹也¶
無出而陽¶
　註陽既外矣而又出之此過於出也¶
　疏陽顯也出既出矣而又顯之偏滯於出此張毅也¶
柴立其中央¶
　註若槁木之無心而中適是立也¶
　疏柴木也不滯於出不滯於處出處雙遣如槁木之無情妙¶
　捨二邊而獨立於一中之道¶
三者若得其名必極¶
　註名極而實寓也¶
<pb:CK-KZ_JY132_06p086b>¶
　疏夫因名詮理從理生名若得已前三句語意者則理窮而¶
　名極者也亦言得此三者名爲證至極之人也¶
夫畏塗者十殺一人則父子兄弟相戒也必盛卒徒而後敢出¶
焉不亦知乎¶
　疏塗道路也夫路有劫賊險難可畏十人同行一人被殺則¶
　親情相戒不敢輕行彊盛卒伍多結徒伴斟量平安然後敢¶
　去豈不知全身遠害乎¶
人之所取畏者衽席之上飲食之間而不知爲之戒者過也¶
　註十殺一耳便大畏之至於色欲之害動皆之死地而莫不¶
　冒之斯過之甚也¶
<pb:CK-KZ_JY132_06p087a>¶
　疏衽衣服也夫塗路患難十殺其一猶相戒愼不敢輕行况¶
　飲食之問不能將節衽席之上恣其淫蕩動之死地萬無一¶
　全舉世皆然深爲罪過¶
祝宗人玄端以臨牢筴說彘¶
　疏祝祝史也如今太宰六祝官也玄端衣冠筴圈也彘豬也¶
　夫饗祭宗廟必有祝史具於玄端冠服執版而祭鬼神未祭¶
　之問臨圈說彘說彘之文在於下也¶
曰汝奚惡死吾將三月豢汝十日戒三日齋藉白茅加汝肩尻¶
乎彫俎之上則汝爲之乎¶
　疏豢養也俎盛肉器也謂彫飾之俎也說彘曰汝何須好生¶
<pb:CK-KZ_JY132_06p087b>¶
　而惡死乎我將養汝以好食齋戒以潔清藉神坐以白茅置¶
　汝身於俎上如此相待豈不欲爲之乎¶
爲彘謀曰不如食以糠糟而錯之牢筴之中自爲謀則苟生有¶
軒冕之尊死得於腞楯之上聚僂之中則爲之爲彘謀則去之¶
自爲謀則取之所異彘者何也¶
　註欲贍則身亡理常俱耳不問人獸也¶
　疏錯置也腞畫飾也楯筴車也謂畫輀車也聚僂棺槨也爲¶
　彘謀者不如置之圈內食之糟糠不用白茅無勞彫俎自爲¶
　謀則苟且生時有乘軒戴冕之尊死則置於棺中載於楯車¶
　之上則欲得爲之爲彘謀則去白茅彫俎自爲謀則取於軒¶
<pb:CK-KZ_JY132_06p088a>¶
　冕楯車而異彘者何也此蓋顚倒愚癡非達生之性者也¶
桓公田於澤管仲御見鬼焉公撫管仲之手曰仲父何見對曰¶
臣無所見¶
　疏公卽桓公小白也畋獵於野澤之下而使管夷吾御車公¶
　因見鬼心有所怖懼執管之手問之答曰臣無所見此章明¶
　凡百病患多因妄係而成¶
公反誒詒爲病數日不出¶
　疏誒詒是懈怠之容亦是數悶之貌既見鬼憂惶而歸遂成¶
　病患所以不出¶
齊士有皇子告敖者曰公則自傷鬼惡能傷公¶
<pb:CK-KZ_JY132_06p088b>¶
　疏姓皇子字告敖齊之賢人也既聞公有病來問之云公妄¶
　係在心自遭傷病鬼有何力而能傷公欲以正理遣其邪病¶
　也¶
夫忿滀之氣散而不反則爲不足¶
　疏夫人忿怒則滀聚邪氣於是精魂離散不歸於身則心虛¶
　弊犯神道不足也¶
上而不下則使人善怒下而不上則使人善忘不上不下中身¶
當心則爲病¶
　疏夫邪氣上而不下則上攻於頭令人心中怖懼鬱而好怒¶
　下而不上陽伏陰散精神恍惚故好忘也夫心者五藏之主¶
<pb:CK-KZ_JY132_06p089a>¶
　神靈之宅故炁當身心則爲病¶
桓公曰然則有鬼乎曰有¶
　疏公問所由答言有鬼¶
沈有履竈有髻¶
　疏沈者水下泥之中有鬼曰履竈神其狀如美女著赤衣名¶
　髻也¶
戸內之煩壤雷霆處之¶
　疏門戸內糞壤之中其間有鬼名曰雷霆¶
東北方之下者倍阿鮭聾躍之¶
　疏人宅中東北牆下有鬼名陪阿鮭聾躍狀如小兒長一尺¶
<pb:CK-KZ_JY132_06p089b>¶
　四寸黑衣赤幘帶劎持㦸¶
西北方之下者則泆陽處之¶
　疏豹頭馬尾名曰泆陽¶
水有罔象¶
　疏注云狀如小兒黑色赤衣大耳長臂名曰罔象¶
丘有崒¶
　疏其狀如狗有角身有文彩¶
山有夔¶
　疏大如牛狀如鼓一足行也¶
野有徬徨¶
<pb:CK-KZ_JY132_06p090a>¶
　疏其狀如蛇兩頭五彩¶
澤有委蛇公曰請問委蛇之狀何如¶
　疏桓公見鬼本在澤中既聞委蛇故問其狀¶
皇子曰委蛇其大如轂其長如轅紫衣而朱冠其爲物也惡聞¶
雷車之聲則捧其首而立見之者殆乎霸桓公辴然而笑曰此¶
寡人之所見者也¶
　疏辴喜笑貌也殆近也若見委蛇近爲霸主桓公聞說大笑¶
　歡之我所見正是此也¶
於是正衣冠與之坐不終日而不知病之去也¶
　註此章言憂來而累生者不明也患去而性得者達理也¶
<pb:CK-KZ_JY132_06p090b>¶
　疏聞說委蛇情中暢適於是整衣冠共語論不終日而情抱¶
　豁然不知疾病從何而去也¶
紀省子爲王養闘雞¶
　疏姓紀名渻子亦作消字隨字讀之爲齊王養雞擬鬬也此¶
　章明不必禀生知自然之理亦有積習以成性者¶
十日而問雞已乎曰未也方虛憍而恃氣¶
　疏養經十日堪鬥乎答曰始恃驕矜自恃意氣故未堪也¶
十日又問曰未也猶應嚮景¶
　疏見聞他雞猶相應和若形聲影響也¶
十日又問曰未也猶疾視而盛氣¶
<pb:CK-KZ_JY132_06p091a>¶
　疏顧視速疾意氣强盛心神尚動故未堪也¶
十日又問曰幾矣雞雖有鳴者已無變矣¶
　疏幾盡也都不驕矜心神安定雞雖之嗚以無變慴養雞之¶
　妙理盡於斯¶
望之似木雞矣其德全矣異雞無敢應者反走矣¶
　註此章言養之以至於全者猶無敵於外况自全乎¶
　疏神識安閑形容審定遙望之者其猶木雞不動不驚其德¶
　全具他人之雞見之反走天下無敵誰敢應乎¶
孔子觀於吕梁縣水三十仞流沫四十里黿鼉魚鼈之所不能¶
游也¶
<pb:CK-KZ_JY132_06p091b>¶
　疏吕梁水名解者不同或言是西河離石有黃河縣絶之處¶
　名吕梁也或言蒲州二百里有龍門河水所經瀑布而下亦¶
　名梁或言宋國彭城縣之吕梁八尺曰仞計高二十四丈而¶
　縣下也今者此水縣注名高蓋是寓言談過其實耳黿者似¶
　鼈而形大鼉者類魚而有脚此水瀑布既高流波峻駃遂使¶
　激湍騰沬三十里至於水族尚不能游況在陸生如何可渉¶
見一丈夫游之以爲有苦而欲死也使弟子並流而拯之¶
　疏激湍沸涌非人所能游忽見丈夫謂之遭溺而困苦故命¶
　弟子隨流而拯接之¶
數百步而出被髮行歌而游於塘下¶
<pb:CK-KZ_JY132_06p092a>¶
　疏塘岸也既安於水故散髮而行歌自得逍遙敖游岸下¶
孔子從而問焉曰吾以子爲鬼察子則人也請問蹈水有道乎¶
　疏丈夫既不憚流波行歌自若尼父怪其如此從而問之我¶
　謂汝爲鬼神審定觀察乃人也汝能履深水頗有道術不乎¶
曰亡吾無道¶
　疏答云我更無道術直是久游則巧習以性成耳¶
吾始乎故長乎性成乎命¶
　疏我初始生於陵陸遂與陵爲故舊也長大游於水中習而¶
　成性也既習水成性心無懼憚恣情放任遂同自然天命也¶
與齊俱入與汨偕出¶
<pb:CK-KZ_JY132_06p092b>¶
　註磨翁而旋入者齊也回伏而涌出者汨也¶
　疏湍沸旋入如磑心之轉者齊也回復騰漫而反出者汨也¶
　既與水相宜事符天命故出入齊汨曾不介懷郭注云磨翁¶
　而入者關東人唤磑爲磨磨翁而入是磑釭轉也¶
從水之道而不爲私焉¶
　註任水而不任己¶
　疏隨順於水委質從流不使私情輒懷違拒從水尚爾何况¶
　唯道是從乎¶
此吾所以蹈之也¶
　疏更無道術理盡於斯¶
<pb:CK-KZ_JY132_06p093a>¶
孔子曰何謂始乎故長乎性成乎命¶
　疏未開斯旨請重釋之¶
曰吾生於陵而安於陵故也長於水而安於水性也不知吾所¶
以然而然命也¶
　註此章言人有偏能得其所能而任之則天下無難矣用夫¶
　無難以涉生生之道何往而不通也¶
　疏此之三義並釋於前無勞重解也¶
梓慶削木爲鐻鐻成見者驚猶鬼神¶
　註不似人所作也¶
　疏姓梓名慶魯大匠也亦云梓者官號鐻者樂器似夾鍾亦¶
<pb:CK-KZ_JY132_06p093b>¶
　言鐻似虎形刻木爲之彫削巧妙不類人工見者驚疑謂鬼¶
　神之所作也¶
魯侯見而問焉曰何術以爲焉¶
　疏魯侯見其神妙怪而問之汝何道術爲此鐻焉¶
對曰臣工人何術之有雖然有一焉臣將爲鐻未嘗敢以耗氣¶
也必齊以靜心¶
　疏梓答云臣是工巧材人有何藝術雖復如是亦有一法焉¶
　臣欲爲鐻之時未嘗輒有攀縁損耗神氣必齋戒清潔以靜¶
　心靈也¶
齊三日而不敢懷慶賞爵祿¶
<pb:CK-KZ_JY132_06p094a>¶
　疏心跡既齊凡經三日至於慶弔賞罰官爵利祿如斯之事¶
　並不入於情田¶
齊五日不敢懷非譽巧拙¶
　疏齊日既多心靈漸靜故能非譽雙遣巧拙兩忘¶
齊七日輒然忘吾有四枝形體也當是時也無公朝¶
　註視公朝若無則跂慕之心絶矣¶
　疏輒然不敢動貌也齊潔既久情義清虛於是百體四肢一¶
　時忘遣輒然不動均於枯木既無意於公私豈有懷於朝廷¶
　哉¶
其巧專而外滑消¶
<pb:CK-KZ_JY132_06p094b>¶
　註性外之事去也¶
　疏滑亂也專精內巧之心消除外亂之事¶
然後入山林觀天性形軀至矣然後成見鐻然後加手焉不然¶
則已¶
　註必取材中者也¶
　疏外事既除內心虛靜於是入山林觀看天性好木形容軀¶
　貌至精妙而成事堪爲鐻者然後就手加工焉若其不然則¶
　止而不爲¶
則以天合天¶
　註不離其自然也¶
<pb:CK-KZ_JY132_06p095a>¶
　疏機變雖加人工木性常因自然故以合天也¶
器之所以疑神者其是與¶
　註盡因物之妙故乃疑是鬼神所作也¶
　疏所以鐻之微妙疑似鬼神者只是因於天性順其自然故¶
　得如此此章明順理則巧若神鬼性乖則心勞而自拙也¶
東野稷以御見莊公進退中繩左右旋中規莊公以爲文弗過¶
也¶
　疏姓東野名稷古之善御人也以御事魯莊公左右旋轉合¶
　規之圓進退抑揚中繩之直莊公以爲組繡織文不能過乎¶
　此之妙也¶
<pb:CK-KZ_JY132_06p095b>¶
使之鉤百而反¶
　疏任馬旋囘如鉤之曲百度反之皆復其跡¶
顔闔遇之入見曰稷之馬將敗公密而不應¶
　疏姓顔名闔魯之賢人也入見莊公初不信故密不應焉¶
少焉果敗而反公曰子何以知之¶
　疏少時之頃馬困而敗公問顔生何以知此¶
曰其馬力竭矣而猶求焉故曰敗¶
　註斯明至當之不可過也¶
　疏答馬力竭盡而求其過分之能故知必敗也非唯車馬萬¶
　物皆然¶
<pb:CK-KZ_JY132_06p096a>¶
工倕旋而蓋䂓矩指與物化而不以心稽¶
　疏旋䂓也䂓圓也稽留也倕是堯時工人禀性極巧蓋用䂓¶
　矩手隨物化因物施巧不稽留也¶
故其靈臺一而不桎¶
　註雖工倕之巧猶任規矩此言因物之易者也¶
　疏任物因循忘懷虛淡故其靈臺凝一而不桎梏也¶
忘足屨之適也忘要帶之適也¶
　註百體皆適則都忘其身也¶
知忘是非心之適也¶
　註是非生於不適耳¶
<pb:CK-KZ_JY132_06p096b>¶
　疏夫有履有帶本爲足爲要今既忘足要履帶當閑適亦猶¶
　心懷憂戚爲有是非今則知忘是非故心常適樂也¶
不內變不外從事會之適也¶
　註所遇而安故無所變從也¶
　疏外智凝寂內心不移物境虛空不從外事乃契會眞道所¶
　在常適¶
始乎適而未嘗不適者忘適之適也¶
　註識適者猶未適也¶
　疏始本也夫體道虛忘本性常適非由感物而後歡娛則有¶
　時不適本性常適故無往不歡也斯乃忘適之適非有心適¶
<pb:CK-KZ_JY132_06p097a>¶
有孫休者¶
　疏姓孫名休魯人也¶
踵門而詫子扁慶子曰休居鄉不見謂不修臨難不見謂不勇¶
然而田原不遇歲事君不遇世賔於鄉里逐於州部則胡罪乎¶
天哉休惡遇此命也¶
　疏踵頻也詫告也歎也不能述道而怨迍邅頻來至門而歎¶
　也姓扁名子慶魯之賢人孫休之師也孫休俗人不達天命¶
　頻詣門而言之我居鄉里不見道我不修飾臨於厄難不見¶
　道我無勇武而營田於平原逢歲不熟禾稼不收處朝廷以¶
　事君不遇聖明不縻好爵遭州部而放逐被鄉閭而賓棄有¶
<pb:CK-KZ_JY132_06p097b>¶
　何罪於上天苟遇斯之運命¶
扁子曰子獨不聞夫至人之自行邪忘其肝膽遺其耳目¶
　註闇付自然也¶
　疏夫至人立行虛遠清高故能內忘五藏之肝膽外遺六根¶
　之耳目蕩然空靜無纖介于胷臆¶
芒然彷徨乎塵垢之外¶
　註凡此眞性皆塵垢也¶
逍遙乎無事之業¶
　註凡自爲者皆無事之業也¶
　疏芒然無心之貌也彷徨是縱放之名逍遙是任適之稱而¶
<pb:CK-KZ_JY132_06p098a>¶
　處染不染縱放於囂塵之表涉事任適於物務之中也¶
是謂爲而不恃¶
　註率性自爲耳非恃而爲之¶
長而不宰¶
　註任其自長耳非宰而長之¶
　疏接物施化不恃藉於我勞長養黎元豈斷割而從己事出¶
　老經¶
今汝飾知以驚愚修身以明汙昭昭乎若揭日月而行也¶
　疏汝光飾心智驚動愚俗修營身形顯他汙穢昭昭明白自¶
　炫其能猶如擔揭日月而行於世也豈是韜光匿燿以䝉養¶
<pb:CK-KZ_JY132_06p098b>¶
　恬哉¶
汝得全而形軀具而九竅無中道夭於聾盲跛蹇而比於人數¶
亦幸矣又何暇乎天之怨哉子往矣¶
　疏而汝也得軀貌完全九竅具足復免中塗夭於聾盲跛蹇¶
　又得預於人倫偕於人數慶幸矣莫甚於斯有何容暇怨於¶
　天道子宜速往無勞辭費¶
孫子出扁子入坐有間仰天而歎¶
　疏孫休聞道而出扁子言訖而歸俄頃之間子慶嗟歎也¶
弟子問曰先生何爲歎乎¶
　疏扁子門人問其嗟歎所以¶
<pb:CK-KZ_JY132_06p099a>¶
扁子曰向者休來吾告之以至人之德吾恐其驚而遂至於惑¶
也¶
　疏孫休頻來踵門而詫述已居世坎軻不平吾遂告以至人¶
　深玄之德而器小言大慮有漏機恐其驚迫更增其惑是以¶
　吁歎也¶
弟子曰不然孫子之所言是邪先生之所言非邪非固不能惑¶
是孫子所言非邪先生所言是邪被固惑而來矣又奚罪焉¶
　疏若孫子言是扁子言非非理之言必不惑是若扁子言是¶
　孫子言非彼必以非故來詣斯求是進退尋責何罪有乎先¶
　生之歎終成虛假¶
<pb:CK-KZ_JY132_06p099b>¶
扁子曰不然昔者有鳥止於魯郊魯君悅之爲具太牢以饗之¶
奏九韶以樂之鳥乃始憂悲眩視不敢飲食此之謂以己養養¶
鳥也若夫以鳥養養鳥者宜棲之深林浮之江湖食之以委蛇¶
則平陸而已矣¶
　註各有所便也¶
　疏此爰居之鳥非應瑞之物魯侯濫賞饗以太牢事顯前篇¶
　無勞重解¶
今休欵啟寡聞之民也吾告以至人之德譬之若載鼷以車馬¶
樂鴳以鍾鼓也彼又惡能無驚乎哉¶
　註此章言善養生者各任性分之適而至矣哉¶
<pb:CK-KZ_JY132_06p100a>¶
　疏鼷小鼠也鴳雀也孫休是寡識少聞之人應須欵曲啟發¶
　其事今乃告以至人之德大道玄妙之言何異乎載小鼠以¶
　大車娛鴳雀以韶樂既御小而用大亦何能無驚懼者也¶
¶
¶
¶
¶
¶
¶
¶
<pb:CK-KZ_JY132_06p100b>¶
¶
¶
¶
¶
¶
¶
¶
¶
¶
¶
