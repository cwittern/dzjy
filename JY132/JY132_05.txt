#-*- mode: org; -*-
#+TITLE: 南華真經註疏
#+DATE: 2011-05-31 16:19:54
#+PROPERTY: kxid KX133
#+PROPERTY: title 南華真經註疏
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0745
#+PROPERTY: id JY132
#+PROPERTY: JUAN 0
#+PROPERTY: JUAN 014
#<md:CK-KZ_JY132_05p001a>¶
<pb:YP-C_JY132_09niuji-04-0001a>¶
@fw重刋道藏輯要¶
　
* 南華眞經¶
@by周莊周著　　　　　　　　@by河　南　郭　象　註¶
　　　　　　　　　　　　@by唐西華法師成玄英疏¶
*** 天道第十三¶
天道運而無所積故萬物成¶
　疏運動也轉也積滯也蓄也言天道運轉覆育蒼生照之以¶
　日月潤之以雨露鼓動陶鑄曾無滯積是以四序回薄萬物¶
　生成也¶
帝道運而無所積故天下歸¶
#<md:CK-KZ_JY132_05p001b>¶
<pb:YP-C_JY132_09niuji-04-0001b>¶
　疏王者法天象地運御羣品散而不積施化無方六故合同¶
　歸八方款附¶
聖道運而無所積故海內服¶
　註此三者皆恣物之性而無所牽滯也¶
　疏聖道者玄聖素王之道也隨應垂迹制法立教舟航有識¶
　拯濟無窮道合於天德同於帝出處不一故有帝聖二道也¶
　而運智救時亦無滯蓄慈造弘博故海內服也¶
明於天通於聖六通四辟於帝王之德者其自爲也昧然無不¶
靜者矣¶
　註任其自爲故雖六通四辟而無傷於靜也¶
#<md:CK-KZ_JY132_05p002a>¶
<pb:YP-C_JY132_09niuji-04-0002a>¶
　疏六通謂四方上下也四辟者謂春秋冬夏也夫唯照天道¶
　之無爲洞聖情之絶慮通六合以生化順四序以施爲以此¶
　而總萬乘可謂帝王之德也任物自動故曰自爲晦迹韜光¶
　其猶昧闇動不傷寂故無不靜也¶
聖人之靜也非曰靜也善故靜也¶
　註善之乃靜則有時而動也¶
　疏夫聖人之所以虛靜者直置形同槁木心若死灰亦不知¶
　靜之故靜也若以靜爲善美而有情於爲靜者斯則有時而¶
　動矣¶
萬物無足以撓心者故靜也¶
#<md:CK-KZ_JY132_05p002b>¶
<pb:YP-C_JY132_09niuji-04-0002b>¶
　註斯乃自得也¶
　疏妙體二儀非有萬境皆空是以參變同塵而無喧撓非由¶
　飭勵而得靜也¶
水靜則明燭鬚眉平中准大匠取法焉¶
　疏夫水動則波流止便澄靜懸鑒洞照與物無私故能明照¶
　鬚眉清而中正治諸褒枉可爲凖的縱使工倕之巧猶須放¶
　水取平故老經云上善若水此舉喻前之義¶
水靜猶明而況精神聖人之心靜乎天地之鑒也萬物之鏡也¶
　註夫有其具而任其自爲故所照無不洞明¶
　疏夫聖人德合二儀智周萬物豈與夫無情之水同日論邪¶
#<md:CK-KZ_JY132_05p003a>¶
<pb:YP-C_JY132_09niuji-04-0003a>¶
　水靜猶明燭鬢眉況精神聖人之心靜乎是以鑒天地之精¶
　㣲鏡萬物之玄賾者固其宜矣此合譬也¶
夫虛靜恬淡寂寞無爲者天地之平而道德之至¶
　註凡不平不至者生於有爲¶
　疏虛靜恬淡寂寞無爲四者異名同實者也歎爲之美故具¶
　此四名而天地以此爲平道德用兹爲至也¶
故帝王聖人休焉¶
　註未嘗動也¶
　疏息慮於靜¶
休則虛虛則實實者倫矣¶
#<md:CK-KZ_JY132_05p003b>¶
<pb:YP-C_JY132_09niuji-04-0003b>¶
　註倫理也¶
　疏既休慮息則自與虛空合德與虛空合德則會於眞實會¶
　於眞實之道則自然之理也¶
虛則靜靜則動動則得矣¶
　註不失其所以動¶
　疏理虛靜寂寂而能動斯得之矣¶
靜則無爲無爲也則任事者責矣¶
　註夫無爲也則羣才萬品各任其事而自當其責矣故曰巍¶
　巍乎舜禹之有天下而不與焉此之謂也¶
　疏任事臣也言臣下各有任職之事也夫帝王任智安靜無¶
#<md:CK-KZ_JY132_05p004a>¶
<pb:YP-C_JY132_09niuji-04-0004a>¶
　爲則臣下職任各司憂責斯則主上無爲而臣下有事故冕¶
　旒垂目而不與焉¶
無爲則俞俞俞俞者憂患不能處年壽長矣¶
　註俞俞然從容自得之貌¶
　疏俞俞從容和樂之貌也夫有爲滯境塵累所以嬰其心無¶
　爲自得憂患不能處其慮俞俞和樂故年壽長矣¶
夫虛靜恬淡寂寞無爲者萬物之本也¶
　註尋其本皆在不爲中來¶
　疏此四句萬物根原故重舉前言結成其美也¶
明此以南鄉堯之爲君也明此以北面舜之爲臣也¶
#<md:CK-KZ_JY132_05p004b>¶
<pb:YP-C_JY132_09niuji-04-0004b>¶
　疏夫揖讓之美無出唐虞君臣之盛莫先堯舜故舉二君以¶
　明四德雖復南北兩面而平至一焉¶
以此處上帝王天子之德也以此處下玄聖素王之道也¶
　註此皆無爲之至也有其道爲天下所歸而無其爵者所謂¶
　素王自貴也¶
　疏用此無爲而處物上者天子帝堯之德也用此虛淡而居¶
　臣下者玄聖素王之道也夫有其道而無其爵者所謂玄聖¶
　素王自貴者卽老君尼父是也¶
以此退居而閒游江海山林之士服¶
　疏退居謂晦迹隱處也用此道而退居故能游翫山水從容¶
#<md:CK-KZ_JY132_05p005a>¶
<pb:YP-C_JY132_09niuji-04-0005a>¶
　閑樂是以天下隱士無不服從卽巢許之流是也¶
以此進爲而撫世則功大名顯而天下一也¶
　註此又其次也故退則巢許之流進則伊望之倫也夫無爲¶
　之體大矣天下何所不爲哉故主上不爲冢宰之任則伊吕¶
　靜而司尹矣冢宰不爲百官之所執則百官靜而御事矣百¶
　官不爲萬民之所務則萬民靜而安其業矣萬民不易彼我¶
　之所能則天下之彼我靜而自得矣故自天子以下至于庶¶
　人下及昆蟲孰能有爲而成哉是故彌無爲而彌尊也¶
　疏進爲謂顯迹出任也夫妙體無爲而同塵降迹者故能撫¶
　蒼生於仁壽弘至德於聖朝著莫測之功名顯阿衡之功績¶
#<md:CK-KZ_JY132_05p005b>¶
<pb:YP-C_JY132_09niuji-04-0005b>¶
　是以天下大同車書共軌盡善盡美其唯伊望之倫乎¶
靜而聖動而王¶
　註時行則行時止則止¶
無爲也而尊¶
　註自然爲物所尊奉¶
　疏其應靜也玄聖素王之尊其應動也九五萬乘之貴無爲¶
　也而尊出則天子處則素王是知道之所在孰敢不貴也¶
樸素而天下莫能與之爭美¶
　註夫美配天者唯樸素也¶
　疏夫淳樸素質無爲虛靜者實萬物之根本也故所尊貴孰¶
#<md:CK-KZ_JY132_05p006a>¶
<pb:YP-C_JY132_09niuji-04-0006a>¶
　能與之爭美也¶
夫明白於天地之德者此之謂大本大宗與天和者也¶
　註天地以無爲爲德故明其宗本則與天地無逆也¶
　疏夫靈府明靜神照潔白而德合於二儀者固可以宗匠蒼¶
　生根本萬有冥合自然之道與天和也¶
所以均調天下與人和者也¶
　註夫順天所以應人也故天和至而人和盡也¶
　疏均平也調順也且應感無心方之影響均平萬有大順物¶
　情而混迹同塵故與人和也¶
與人和者謂之人樂與天和者謂之天樂¶
#<md:CK-KZ_JY132_05p006b>¶
<pb:YP-C_JY132_09niuji-04-0006b>¶
　註天樂適則人樂足矣¶
　疏俯同塵俗且適人世之歡仰合自然方欣天道之樂也¶
莊子曰吾師乎吾師乎𩐎萬物而不爲戾¶
　註變而相雜故曰𩐎自𩐎耳非吾師之暴戾¶
　疏𩐎碎也戾暴也莊子以自然至道爲師再稱之者歎美其¶
　德言我所師大道亭毒生靈假令𩐎萬物亦無心暴怒故素¶
　秋搖落而彫零者不怨此明雖復斷截而非義也¶
澤及萬世而不爲仁¶
　註仁者兼愛之名耳無愛故無所稱仁¶
　疏仁者偏愛之迹也言大道開闔天地造化蒼生慈澤無窮¶
#<md:CK-KZ_JY132_05p007a>¶
<pb:YP-C_JY132_09niuji-04-0007a>¶
　而不偏愛故不爲仁¶
長於上古而不爲壽¶
　註壽者期之遠耳無期故無所稱壽¶
　疏豈但長於上古抑乃象帝之先既其不滅不生亦復何夭¶
　何壽郭注云壽者期之遠耳¶
覆載天地刻彫眾形而不爲巧¶
　註巧者爲之妙耳皆自爾故無所稱巧¶
　疏乘二儀以覆載取萬物以刻彫而二儀以生化爲功萬物¶
　以自然爲用生化既不假物彫刻豈假他人是以物各任能¶
　人皆率性則工拙之名於斯滅矣郭注云巧者爲之妙¶
#<md:CK-KZ_JY132_05p007b>¶
<pb:YP-C_JY132_09niuji-04-0007b>¶
此之謂天樂¶
　註忘樂而樂足¶
　疏所在任適結成天樂¶
故曰知天樂者其生也天行其死也物化¶
　疏既知天樂非哀樂則知生死無生死故其生也同天道之¶
　運行其死也混萬物之變化也¶
靜而與陰同德動而與陽同波¶
　疏妙本虛凝將至陰均其寂泊應迹同世與太陽合其波流¶
故知天樂者無天怨無人非無物累無鬼責¶
　疏德合於天故無天怨行順於世故無人非我冥於物故物¶
#<md:CK-KZ_JY132_05p008a>¶
<pb:YP-C_JY132_09niuji-04-0008a>¶
　不累我我不負幽顯有何鬼責也¶
故曰其動也天其靜也地¶
　註動靜雖殊無心一也¶
　疏天地結動靜無心之義也¶
一心定而王天下其鬼不祟其魂不疲¶
　註常無心故王天下而不疲病¶
　疏境智冥合謂之爲一物不能撓謂之爲定祇爲定於一心¶
　故能王於萬國既無鬼責有何禍祟動而常寂故魂不疲勞¶
一心定而萬物服¶
　疏一心凝寂者類死灰而靜爲躁君故萬物歸伏¶
#<md:CK-KZ_JY132_05p008b>¶
<pb:YP-C_JY132_09niuji-04-0008b>¶
言以虛靜推於天地通於萬物此之謂天樂¶
　註我心常靜則萬物之心通矣通則服不通則叛¶
　疏所以一心定而萬物服者秪言用虛靜之智推尋二儀之¶
　理通達萬物之情隨物變轉而未嘗不適故謂之天樂也¶
天樂者聖人之心以畜天下也¶
　註聖人之心所以畜天下者奚爲哉天樂而已¶
　疏夫聖人之所以降迹同凡合天地之至樂者方欲畜養蒼¶
　生亭毒羣品也¶
夫帝王之德以天地爲宗以道德爲主以無爲爲常¶
　疏王者宗本於天地故覆載無心君主於道德故生而不有¶
#<md:CK-KZ_JY132_05p009a>¶
<pb:YP-C_JY132_09niuji-04-0009a>¶
　雖復千變萬化而常自無爲盛德如此堯之爲君也¶
無爲也則用天下而有餘¶
　註有餘者間暇之謂也¶
有爲也則爲天下用而不足¶
　註不足者汲汲然欲爲物用也欲爲物用故可得而臣也及¶
　其爲臣亦有餘也¶
　疏不足者汲汲之辭有餘者閒暇之謂言君主無爲智照寬¶
　曠御用區宇而閒暇有餘臣下有爲情慮狹劣各有職司爲¶
　君所用匪懈在公猶恐不足是知無爲有事勞逸殊塗¶
故古之人貴夫無爲也上無爲也下亦無爲也是下與上同德¶
#<md:CK-KZ_JY132_05p009b>¶
<pb:YP-C_JY132_09niuji-04-0009b>¶
下與上同德則不臣下有爲也上亦有爲也是上與下同道上¶
與下同道則不主¶
　註夫工人無爲於刻木而有爲於用斧主上無爲於親事而¶
　有爲於用臣臣能親事主能用臣斧能刻木而工能用斧各¶
　當其能則天理自然非有爲也若乃主代臣事則非主矣臣¶
　秉主用則非臣矣故各司其任則上下咸得而無爲之理至¶
　矣¶
　疏無爲者君德也有爲者臣道也若上下無爲則臣僭君德¶
　上下有爲則君濫臣道君濫臣道則非主矣臣僭君德豈曰¶
　臣哉於是上下相混君臣冒亂既乖天然必招危禍故無爲¶
#<md:CK-KZ_JY132_05p010a>¶
<pb:YP-C_JY132_09niuji-04-0010a>¶
　之言不可不察無爲君也古之人貴夫無爲郭注此文甚有¶
　辭理¶
上必無爲而用天下下必有爲爲天下用此不易之道也¶
　註無爲之言不可不察也夫用天下者亦有用之爲耳然自¶
　得此爲率性而動故謂之無爲也今之爲天下用者亦自得¶
　耳但居下者親事故雖舜禹爲臣猶稱有爲故對上下則君¶
　靜而臣動比古今則堯舜無爲而湯武有事然各用其性而¶
　天機玄發則古今上下無爲誰有爲也¶
　疏夫處上爲君則必須無爲任物用天下之才能居下爲臣¶
　亦當親事有爲稱所司之職任則天下化矣斯乃百王不易¶
#<md:CK-KZ_JY132_05p010b>¶
<pb:YP-C_JY132_09niuji-04-0010b>¶
　之道¶
故古之王天下者知雖落天地不自慮也¶
　疏謂三王五帝淳古之君也知照明達籠落二儀而垂拱無¶
　爲委之臣下知者爲謀故不自慮也¶
辯雖彫萬物不自說也¶
　疏宏辯如流彫飾萬物而付之司牧終不自言也¶
能雖窮海內不自爲也¶
　註夫在上者患於不能無爲而代人臣之所司使咎繇不得¶
　行其明斷后稷不得施其播植則羣才失其任而主上困於¶
　役矣故冕旒垂目而付之天下天下皆得其自爲斯乃無爲¶
#<md:CK-KZ_JY132_05p011a>¶
<pb:YP-C_JY132_09niuji-04-0011a>¶
　而無不爲者也故上下皆無爲矣但上之無爲則用下下之¶
　無爲則自用也¶
　疏藝術才能冠乎海內任之良佐而不與焉夫何爲焉哉玄¶
　默而已故老經云是謂用人之力¶
天不產而萬物化地不長而萬物育¶
　註所謂自爾¶
　疏天無情於生產而萬物化生地無心於長成而萬物成育¶
　故郭注云所謂自然也¶
帝王無爲而天下功¶
　註功自彼成¶
#<md:CK-KZ_JY132_05p011b>¶
<pb:YP-C_JY132_09niuji-04-0011b>¶
　疏王者同兩儀之含育順四序以施上任萬物之自爲故天¶
　下之功成矣¶
故曰莫神於天莫富於地莫大於帝王¶
　疏夫日月明晦雲雷風雨而蔭覆不測故莫神於天囊括川¶
　原包容嶽瀆運載無窮故莫富於地位居九五威跨萬乘日¶
　月照臨一人總統功德之大莫先王者故老經云域中四大¶
　王居其一焉¶
故帝王之德配天地¶
　註同乎天地之無爲也¶
　疏配合也言聖人之德合天地之無爲¶
#<md:CK-KZ_JY132_05p012a>¶
<pb:YP-C_JY132_09niuji-04-0012a>¶
此乘天地馳萬物而用人羣之道也¶
　疏達覆載之無主是以乘馭兩儀循變化之往來故能驅馳¶
　萬物任黔黎之才用用人羣之道也¶
本在於上末在於下¶
　疏本道德也末仁義也言道德淳樸治之根本行於上古仁¶
　義澆薄治之末藝行於下代故云本在於上末在於下也¶
要在於主詳在於臣¶
　疏要簡省也詳繁多也主道逸而簡要臣道勞而繁冗繁冗¶
　故有爲而奉上簡要故無爲而御下也¶
三軍五兵之運德之末也¶
#<md:CK-KZ_JY132_05p012b>¶
<pb:YP-C_JY132_09niuji-04-0012b>¶
　疏五兵者一弓二殳三矛四戈五㦸也運動也夫聖明之世¶
　則偃武修文逮德下衰則偃文修武偃文修武則五兵動亂¶
　偃武修文則四民安業德之本末自此可知也¶
賞罰利害五刑之辟教之末也¶
　疏賞者軒冕榮華故利也罰者誅殘戮辱故害也辟法也五¶
　刑者一劓二黥三刖四宫五大辟夫道喪德衰浮偽日甚故¶
　設刑辟以被黎元既虧理本適爲教末也¶
禮法度數形名比詳治之末也¶
　疏禮法者五禮之法也數者計算度者丈尺形者容儀名者¶
　字諱比者校當詳者定審用此等法以養蒼生治乖淳古故¶
#<md:CK-KZ_JY132_05p013a>¶
<pb:YP-C_JY132_09niuji-04-0013a>¶
　爲治末也¶
鍾鼓之音羽旄之容樂之末也¶
　疏樂者和也羽者鳥羽旄者獸毛言采鳥獸之羽毛以飾其¶
　器也夫帝王之所以作樂者欲下調陰陽上和時俗也古人¶
　聞樂卽知國之興亡治世亂世其音各異是知大樂與天地¶
　同和非羽毛鍾鼓者也自三代以下澆浪荐興賞鄭衛之淫¶
　聲棄雲韶之雅韻遂使羽旄文采盛飾容儀既非咸池之本¶
　適是濮水之末¶
哭泣衰絰隆殺之服哀之末也¶
　疏絰者實也衰摧也上曰衰下曰裳在首在腰二俱有絰隆¶
#<md:CK-KZ_JY132_05p013b>¶
<pb:YP-C_JY132_09niuji-04-0013b>¶
　殺者言禮有斬衰齊衰大功小功緦麻五等哭泣衣裳各有¶
　差降此是教迹外儀非情發於衷故哀之末也¶
此五末者須精神之運心術之動然後從之者也¶
　註夫精神心術者五末之本也任自然而運動則五事之末¶
　不振而自舉也¶
　疏術能也心之所能謂之心術也精神心術者五末之本也¶
　言此之五末必須精神心智率性而動然後從於五事卽非¶
　矜矯者也¶
末學者古人有之而非所以先也¶
　註所以先者本也¶
#<md:CK-KZ_JY132_05p014a>¶
<pb:YP-C_JY132_09niuji-04-0014a>¶
　疏古之人謂中古之人也先本也五末之學中古有之事涉¶
　澆偽終非根本也¶
君先而臣從父先而子從兄先而弟從長先而少從男先而女¶
從夫先而婦從疏夫尊卑先後天地之行也故聖人取象焉¶
　註言此先後雖是人事然皆在至理中來非聖人之所作也¶
　疏天地之行者謂春夏先秋冬後四時行也夫天地雖大尚¶
　有尊卑況在人倫而無先後是以聖人象二儀之造化觀四¶
　序之自然故能篤君臣之大義正父子之要道也¶
天尊地卑神明之位也春夏先秋冬後四時之序也¶
　疏天尊地卑不刊之位春先冬後不易之序舉此二條足明¶
#<md:CK-KZ_JY132_05p014b>¶
<pb:YP-C_JY132_09niuji-04-0014b>¶
　萬物¶
萬物化作萌區有狀¶
　疏夫萬物變化未始暫停或起或伏乍生乍死千族萬種色¶
　類不同而萌兆區分各有形狀¶
盛衰之殺變化之流也¶
　疏夫春夏盛長秋冬衰殺或變生作死或化故成新物理自¶
　然非關措意故隨流任物而所造皆適¶
夫天地至神而有尊卑先後之序而況人道乎¶
　註明夫尊卑先後之序固有物之所不能無也¶
　疏二儀生育有不測之功萬物之中最爲神化尚有尊卑先¶
#<md:CK-KZ_JY132_05p015a>¶
<pb:YP-C_JY132_09niuji-04-0015a>¶
　後况人倫之道乎¶
宗廟尚親朝廷尚尊鄉黨尚齒行事尚賢大道之序也¶
　註言非但人倫所尚也¶
　疏宗廟事重必據昭穆以嫡相承故尚親也朝廷以官爵尊¶
　卑鄉黨以年齒爲次第行事擇賢能用之此理必然故云大¶
　道之序¶
語道而非其序者非其道也¶
　疏議論道理而不知次第者雖有語言終非道語既失其序¶
　不堪治物也¶
語道而非其道者安取道¶
#<md:CK-KZ_JY132_05p015b>¶
<pb:YP-C_JY132_09niuji-04-0015b>¶
　註所以取道爲有序也¶
　疏既不識次第雖語非道於何取道而行之邪¶
是故古之明大道者先明天而道德次之¶
　註天者自然也自然既明則物得其道也¶
　疏此重開大道次序之義言古之明閑大道之人先明自然¶
　之理爲自然是道德之本故道德次之¶
道德已明而仁義次之¶
　註物得其道而和理自適也¶
　疏失德後仁失仁後義故仁義次之¶
仁義已明而分守次之¶
#<md:CK-KZ_JY132_05p016a>¶
<pb:YP-C_JY132_09niuji-04-0016a>¶
　註理適而不失其分也¶
　疏既行兼愛之仁又明裁非之義次令各守其分不相爭奪¶
　也¶
分守已明而形名次之¶
　註得分而物物之名各當其形也¶
　疏形身也各守其分不相傾奪次勸修身致其名譽也¶
形名已明而因任次之¶
　註無所復改¶
　疏雖復勸令修身以致名譽而皆須因其素分任其天然不¶
　可矯性偽情以要令問也¶
#<md:CK-KZ_JY132_05p016b>¶
<pb:YP-C_JY132_09niuji-04-0016b>¶
因任已明而原省次之¶
　註物各自任則罪責除也¶
　疏原者恕免省者除廢雖復因任其本性而不無其僭過故¶
　宜布之愷澤宥免其辜也¶
原省已明而是非次之¶
　註各以得性爲是失性爲非¶
　疏雖復赦過宥罪而人心漸薄次須示其是非以爲鑒誡也¶
是非已明而賞罰次之¶
　註賞罰者失得之報也夫至治之道本在於天而末極於斯¶
　疏是非既明臧否斯見故賞善罰惡以勗黎元也¶
#<md:CK-KZ_JY132_05p017a>¶
<pb:YP-C_JY132_09niuji-04-0017a>¶
賞罰已明而愚知處宜貴賤履位¶
　註官各當其才也¶
　疏用此賞罰以次前序而爲治方者智之明暗安處各得其¶
　宜才之高下貴賤咸履其位¶
仁賢不肖襲情¶
　註各自行其所能之情¶
　疏仁賢智也不肖愚也襲用也主上聖明化導得所雖復賢¶
　愚各異而咸用本情終不舍己效人矜夸炫物也¶
必分其能¶
　註無相易業¶
#<md:CK-KZ_JY132_05p017b>¶
<pb:YP-C_JY132_09niuji-04-0017b>¶
　疏夫性性不同物物各異藝能固别才用必分使之如噐無¶
　不調適也¶
必由其名¶
　註名當其實故由名而實不濫也¶
　疏夫名以召實而由實故名若使實不當名則名過其實今¶
　明名實相稱故云必由其名也¶
以此事上以此畜下以此治物以此修身¶
　疏以用也言用以前九法可以爲臣事上爲君畜下外以治¶
　物內以修身也¶
知謀不用必歸其天此之謂太平治之至也¶
#<md:CK-KZ_JY132_05p018a>¶
<pb:YP-C_JY132_09niuji-04-0018a>¶
　疏至默無爲委之羣下塞聰閉智歸之自然可謂太平之君¶
　至治之美也¶
故書曰有形有名形名者古人有之而非所以先也¶
　疏先本也言形名等法蓋聖人之應迹耳不得已而用之非¶
　所以先也書者道家之書遭秦世焚燒今檢亦無的據¶
古之語大道者五變而形名可舉九變而賞罰可言也¶
　註自先明天以下至形名而五至賞罰而九此自然先後之¶
　序也¶
　疏夫爲治之體必隨世污隆而世有澆淳故治亦有寬急是¶
　以五變九變可舉可言苟其不失次序則是太平至治也¶
#<md:CK-KZ_JY132_05p018b>¶
<pb:YP-C_JY132_09niuji-04-0018b>¶
驟而語形名不知其本也¶
　疏驟數也速也季世之人不知倫序數語形名以爲治術而¶
　未體九變以自然悉宗但識其末不知其本也¶
驟而語賞罰不知其始也¶
　疏速論賞罰以此馭時唯見枝條未知根本始猶本也互其¶
　名耳¶
倒道而言迕道而說者人之所治也安能治人¶
　註治人者必順序¶
　疏迕逆也不識治方不知次序顚倒道理迕逆物情適可爲¶
　物所治豈能治物也¶
#<md:CK-KZ_JY132_05p019a>¶
<pb:YP-C_JY132_09niuji-04-0019a>¶
驟而語形名賞罰此有知治之具非知治之道¶
　註治道先明天不爲棄賞罰也但當不失其先後之序耳¶
　疏夫形名賞罰此乃知治之具度非知治之要道也¶
可用於天下不足以用天下此之謂辯士一曲之人也¶
　註夫用天下者必大通順序之道¶
　疏若以形名賞罰可施用於天下者不足以用於天下也斯¶
　乃苟飾華辭浮游之士一節曲見偏執之人未可以議通方¶
　悟於大道者也¶
禮法數度形名比詳古人有之此下之所以事上非上之所以¶
畜下也¶
#<md:CK-KZ_JY132_05p019b>¶
<pb:YP-C_JY132_09niuji-04-0019b>¶
　註寄此事於羣才斯乃畜下也¶
　疏重疊前語古人有之但寄羣下而不親預故是臣下之術¶
　非主上養民之道總結一章之意以明本末之旨歸也¶
昔者舜問於堯曰天王之用心何如¶
　疏天王猶天子也舜問於堯爲帝王之法若爲用心以合大¶
　道也¶
堯曰吾不敖無告¶
　註無告者所謂頑民也¶
　疏敖侮慢也無告謂頑愚之甚無堪告示也堯答舜云縱有¶
　頑愚之民不堪告示我亦殷勤教誨不敖慢棄舍也故老經¶
#<md:CK-KZ_JY132_05p020a>¶
<pb:YP-C_JY132_09niuji-04-0020a>¶
　云不善者吾亦善之敖亦有作傲字者合不用也¶
不廢窮民¶
　註恒加恩也¶
　疏百姓之中有貧窮之者每加拯恤此心不替也¶
苦死者嘉孺子而哀歸人¶
　疏孺子猶稚子也哀憐也民有死者輒悲苦而慰之稚子小¶
　兒婦人孤寡並皆矜慜善嘉養恤也¶
此吾所以用心已¶
　疏已止也總結以前問答舜問我之用心止盡於此¶
舜曰美則美矣而未大也¶
#<md:CK-KZ_JY132_05p020b>¶
<pb:YP-C_JY132_09niuji-04-0020b>¶
　疏用心爲治美則美矣其道狹劣未足稱大既領堯答因發¶
　此譏¶
堯曰然則何如¶
　疏堯既被譏因兹請益治道之大其術如何¶
舜曰天德而出寧¶
　註與天合德則雖出而靜¶
　疏化育之方與玄天合德迹雖顯著心恒寧靜¶
日月照而四時行若晝夜之有經雲行而雨施矣¶
　註此皆不爲而自然也¶
　疏經常也夫日月盛明六合俱照春秋凉暑四序運行晝夜¶
#<md:CK-KZ_JY132_05p021a>¶
<pb:YP-C_JY132_09niuji-04-0021a>¶
　昏明雲行雨施皆天地之大德自然之常道者也既無心於¶
　偏愛豈有情於養育帝王之道其義亦然¶
堯曰膠膠擾擾乎¶
　註自嫌有事¶
　疏膠膠擾擾皆亂之貌也領悟此言日嫌多事更相發起聊¶
　此撝謙¶
子天之合也我人之合也¶
　疏堯自謙光推讓於舜故言子之盛德遠合上天我之用心¶
　近符人事堯舜二君德無優劣故寄此兩聖以顯方治耳¶
夫天地者古之所大也¶
#<md:CK-KZ_JY132_05p021b>¶
<pb:YP-C_JY132_09niuji-04-0021b>¶
　疏自此已下莊生之辭也夫天覆地載生育羣品域中四大¶
　此當二焉故引古證今歎美其大¶
而黃帝堯舜之所共美也¶
　疏唯天爲大唯堯則之故知軒頊唐虞皆以德合天地爲共¶
　美也¶
故古之王天下者奚爲哉天地而已矣¶
　疏言古之懷道帝王何爲者哉蓋無心順物德合二儀而已¶
　矣¶
孔子西藏書於周室子路謀曰由聞周之徵藏史有老聃者免¶
而歸居夫子欲藏書則試往因焉¶
#<md:CK-KZ_JY132_05p022a>¶
<pb:YP-C_JY132_09niuji-04-0022a>¶
　疏姓仲名由字子路宣尼弟子也宣尼覩周德已衰不可匡¶
　輔故將己所修之書欲藏於周之府藏庶當來君王爲治化¶
　之術故與門人謀議詳其可否老君姓李名聃爲周之徵藏¶
　史猶今之秘書官職典墳籍見周室版蕩所以解免其官歸¶
　休靜處故子路咨勸孔子何不暫試過往因而問焉¶
孔子曰善往見老聃而老聃不許¶
　疏老子知欲藏之書是先聖之已陳芻狗不可久留恐亂後¶
　人故云不許¶
於是繙十二經以說¶
　疏孔子删詩書定禮樂贊易道修春秋此六經也又加六緯¶
#<md:CK-KZ_JY132_05p022b>¶
<pb:YP-C_JY132_09niuji-04-0022b>¶
　合爲教十二經也委曲敷演故繙覆說之¶
老聃中其說曰大謾願聞其要¶
　疏中其說者許其有理也大謾者嫌其繁謾太多請簡要之¶
　術也¶
孔子曰要在仁義¶
　疏經有十二乃得繁盈切要而論莫先仁義也¶
老聃曰請問仁義人之性邪¶
　疏問此仁義率性否乎¶
孔子曰然君子不仁則不成不義則不生仁義眞人之性也又¶
將奚爲矣¶
#<md:CK-KZ_JY132_05p023a>¶
<pb:YP-C_JY132_09niuji-04-0023a>¶
　疏然猶如此言仁義是人之大性也賢人君子若不仁則名¶
　行不成不義則生道不立故知仁義是人之眞性又將何爲¶
　而疑之也耶¶
老聃曰請問何謂仁義¶
　疏前言仁義是人之眞性今之重問請解所由也¶
孔子曰中心物愷兼愛無私此仁義之情也¶
　註此常人之所謂仁義者也故寄孔老以正之¶
　疏愷樂也忠誠之心願物安樂慈愛平等兼濟無私允合人¶
　情可爲世教也¶
老聃曰噫幾乎後言夫兼愛不亦迂乎¶
#<md:CK-KZ_JY132_05p023b>¶
<pb:YP-C_JY132_09niuji-04-0023b>¶
　註夫至仁者無愛而直前也¶
　疏意不平之聲也幾近也迂曲也後發之言近乎浮偽故興¶
　噫嘆以長不平夫至人推理直前無心思慮而汝存情兼愛¶
　不乃私曲乎¶
無私焉乃私也¶
　註世所謂無私者釋己而愛人夫愛人者欲人之愛己此乃¶
　甚私非忘公而公也¶
　疏夫兼愛於人欲人之愛己也此乃甚私何公之有邪¶
夫子若欲使天下無失其牧乎¶
　疏牧養也欲使天下蒼生咸得本性者莫若上下各各守分¶
#<md:CK-KZ_JY132_05p024a>¶
<pb:YP-C_JY132_09niuji-04-0024a>¶
　自全恬養則大治矣牧有本作放字者言君王但放任羣性¶
　則天下太平也¶
則天地固有常矣日月固有明矣星辰固有列矣¶
　疏夫天地覆載日月照臨星辰羅列此並自然之理也非關¶
　人事豈唯三種萬物悉然但當任之莫不備足何勞措意妄¶
　爲矜矯也¶
禽獸固有羣矣樹木固有立矣¶
　註皆已自足¶
　疏有識禽獸無情草木各得生立各有羣分豈資仁義方獲¶
　如此¶
#<md:CK-KZ_JY132_05p024b>¶
<pb:YP-C_JY132_09niuji-04-0024b>¶
夫子亦放德而行循道而趨已而至矣¶
　註不待於兼愛也¶
　疏循順也放任己德而逍遙行世順於天道而趨步人間至¶
　極妙行莫過於此也¶
又何偈偈乎揭仁義若擊鼓而求亡子焉¶
　註無由得之¶
　疏偈偈勵力貌也揭儋負也亡子逃人也言孔丘勉勵身心¶
　儋負仁義强行於世以教蒼生何異乎打擊大鼓而求覓亡¶
　子是以鼓聲愈大而亡者愈離仁義彌彰而安道彌遠故無¶
　由得之¶
#<md:CK-KZ_JY132_05p025a>¶
<pb:YP-C_JY132_09niuji-04-0025a>¶
噫夫子亂人之性也¶
　註事至而愛當義而止斯忘仁義者也常念之則亂眞矣¶
　疏亡子不獲罪在鳴鼓眞性不明過由仁義故發噫歎總結¶
　之也¶
士成綺見老子而問曰吾聞夫子聖人也吾國不辭遠道而來¶
願見百舍重趼而不敢息¶
　疏姓士字成綺不知何許人舍逆旅也趼腳生泡漿創也成¶
　綺素聞老子有神聖之德故不辭艱苦慕義遠來百經旅舍¶
　一不敢息途路既遙足生重趼¶
今吾觀子非聖人也鼠壤有餘蔬¶
#<md:CK-KZ_JY132_05p025b>¶
<pb:YP-C_JY132_09niuji-04-0025b>¶
　註言其不惜物也¶
　疏昔時籍甚謂是至人今日親觀知無聖德見其鼠穴土中¶
　有餘殘蔬菜嫌其穢惡故發此譏也¶
而棄妹不仁也¶
　註無近恩故曰棄¶
　疏妹猶昧也闇昧之徒應須誘進棄而不教豈曰仁慈也¶
生熟不盡於前¶
　註至足故恒有餘¶
　疏生謂粟帛熟謂飲食充足之外不復槩懷所以飲食資財¶
　目前狼藉且大聖寬弘而不拘小節士成庸瑣以此爲非細¶
#<md:CK-KZ_JY132_05p026a>¶
<pb:YP-C_JY132_09niuji-04-0026a>¶
　碎之間格量眞聖可謂以螺酌海焉測淺深也¶
而積斂無崖¶
　註萬物歸懷來者受之不小立界畔也¶
　疏既有聖德爲物所歸故供給聚歛略無崖岸浩然無心積¶
　散任物也¶
老子漠然不應¶
　註不以其言槩意¶
　疏塵垢之言豈曾入耳漠然虛淡何足介懷¶
士成綺明日復見曰昔者吾有刺於子今吾心正郤矣何故也¶
　註自怪刺譏之心所以懷也¶
#<md:CK-KZ_JY132_05p026b>¶
<pb:YP-C_JY132_09niuji-04-0026b>¶
　疏卻空也息也昨日初來妄生譏刺今時思省方覺己非所¶
　以引過責躬深懷慙竦心之空矣不識何耶¶
老子曰夫巧知神聖之人吾自以爲脫焉¶
　註脫過去也¶
　疏夫巧智神聖之人者蓋是迹非所以迹也汝言我欲爲聖¶
　人乎我於此久以免脫汝何爲乃謂我是聖非聖邪老君欲¶
　抑成綺之譏心故示以息迹歸本也郭注云脫過去也謂我¶
　於聖已得過免而去也¶
昔者子呼我牛也而謂之牛呼我馬也而謂之馬¶
　註隨物所名¶
#<md:CK-KZ_JY132_05p027a>¶
<pb:YP-C_JY132_09niuji-04-0027a>¶
苟有其實人與之名而弗受¶
　註有實故不以毁譽經心也¶
再受其殃¶
　註一毁一譽若受之於心則名實俱累斯所以再受其殃也¶
　疏昨日汝喚我作牛我卽從汝喚作牛喚我作馬我亦從汝¶
　喚作馬我終不拒且有牛馬之實是一名也人與之名諱而¶
　不受是再殃也譏刺之言未甚牛馬是尚不諱而况非乎¶
吾服也恒服¶
　註服者容行之謂也不以毁譽自殃故能不變其容¶
　疏郭注云服者容行之謂也老君體道大聖故能制服身心¶
#<md:CK-KZ_JY132_05p027b>¶
<pb:YP-C_JY132_09niuji-04-0027b>¶
　行行容受呼牛呼馬唯物是從此乃恒常非由措意也¶
吾非以服有服¶
　註有爲爲之則不能恒服¶
　疏言我率性任眞自然容受非關有心用意方得而然必也¶
　用心便成矯性既其有作豈曰無爲¶
士成綺雁行避影履行遂進而問修身若何¶
　疏成綺自知失言身心慚愧於是雁行斜步側身避影隨逐¶
　老子之後不敢履躡其迹乃徐進問請修身之道如何¶
老子曰而容崖然¶
　註趨進不安之貌¶
#<md:CK-KZ_JY132_05p028a>¶
<pb:YP-C_JY132_09niuji-04-0028a>¶
　疏而汝也言汝莊飾容貌夸駭於人自爲崖岸不能舒適¶
而目衝然¶
　註衝出之貌¶
　疏心既不安目亦馳動故左盼右睇睢盱充詘也¶
而顙頯然¶
　註高露發美之貌¶
　疏顙額高亢顯露華飾持此容儀矜敖於物¶
而口闞然¶
　註虓豁之貌¶
　疏郭注云虓豁之貌也謂志性强梁言語雄猛夸張虓豁使¶
#<md:CK-KZ_JY132_05p028b>¶
<pb:YP-C_JY132_09niuji-04-0028b>¶
　人可畏也¶
而狀義然¶
　註踶跂自持之貌¶
　疏義宣也踶跂驕豪實乖曲禮而修飭容狀自然合宜也¶
似繫馬而止也¶
　註志在奔馳¶
　疏形雖矜莊而心性諠躁猶如逸馬被繫意存奔走¶
動而持¶
　註不能自舒放也¶
　疏馳情逐境觸物而動不能任適每自約持¶
#<md:CK-KZ_JY132_05p029a>¶
<pb:YP-C_JY132_09niuji-04-0029a>¶
發也機¶
　註趣舍速也¶
　疏機弩牙也攀援之心遇境而發其發猛速有類弩也¶
察而審¶
　註明是非也¶
　疏不能盧遣達順兩忘而明察是非域心審是非理也¶
知巧而覩於泰¶
　註泰者多於本性之謂也巧於見泰則拙於抱朴¶
　疏泰多也不能忘巧忘知觀無爲之一理而詐知詐巧見有¶
　爲之多事¶
#<md:CK-KZ_JY132_05p029b>¶
<pb:YP-C_JY132_09niuji-04-0029b>¶
凡以爲不信¶
　註凡此十事以爲不信性命而蕩夫毁譽皆非修身之道也¶
　疏信實也言此十事皆是虛詐之行非眞實之德也¶
邊境有人焉其名爲竊¶
　註亦如汝所行非正人也¶
　疏竊賊也邊蕃境域忽有一人不憚憲章但行竊盜內則損¶
　傷風化外則阻隔蕃情蠹政害物莫斯之甚成綺之行其猥¶
　亦然舉動睢盱猶如此賊也¶
夫子曰夫道於大不終於小不遺故萬物備¶
　疏莊周師老君故呼爲夫子也終窮也二儀雖大猶在道中¶
#<md:CK-KZ_JY132_05p030a>¶
<pb:YP-C_JY132_09niuji-04-0030a>¶
　不能窮道之量秋毫雖小待之成體此則於小不遺既其能¶
　小能大故知備在萬物¶
廣廣乎其無不容也淵乎其不可測也¶
　疏既大無不包細無不入貫穿萬物囊括二儀故廣廣歎其¶
　寬博淵乎美其深遠¶
形德仁義神之末也非至人孰能定之¶
　疏夫形德仁義者精神之末迹耳非所以迹也救物之弊不¶
　得已而用之自非至聖神人誰能定其粗妙邪¶
夫至人有世不亦大乎而不足以爲之累¶
　註用世故不患其大也¶
#<md:CK-KZ_JY132_05p030b>¶
<pb:YP-C_JY132_09niuji-04-0030b>¶
　疏聖人威跨萬乘王有世界位居九五不亦大乎而姑射汾¶
　陽忘物忘己卽動卽寂何四海之能累乎¶
天下奮棅而不與之偕¶
　註靜而順之¶
　疏棅權也偕俱也社稷顚覆宇內崩摧趨世之人奮動權棅¶
　必靜而自守不與並逐也¶
審乎無假而不與利遷¶
　註任眞而直往也¶
　疏志性安靜委命任眞榮位既不關情財利豈能遷動也¶
極物之眞能守其本¶
#<md:CK-KZ_JY132_05p031a>¶
<pb:YP-C_JY132_09niuji-04-0031a>¶
　疏夫聖人靈鑒洞徹窮理盡性斯極物之眞者也而應感無¶
　方動不傷寂能守其本¶
故外天地遺萬物而神未嘗有所困也¶
　疏雖復握圖御宇總統羣方而忘外二儀遺棄萬物是以爲¶
　既無爲事既無事心閑神王何困弊之有¶
通乎道合乎德¶
　疏淡泊之心通乎至道虛忘之智合乎上德斯乃境智相會¶
　能所冥符也¶
退仁義¶
　註進道德也¶
#<md:CK-KZ_JY132_05p031b>¶
<pb:YP-C_JY132_09niuji-04-0031b>¶
賓禮樂¶
　註以情性爲主也¶
　疏退仁義之澆薄進道德之淳和賓禮樂之浮華主無爲之¶
　虛淡¶
至人之心有所定矣¶
　註定於無爲也¶
　疏恬淡無爲而用不乖寂定矣¶
世之所貴道者書也¶
　疏道者言說書者文字世俗之人說見浮淺或託語以通心¶
　或因書以表意持許往來以爲貴重不知無足可言也¶
#<md:CK-KZ_JY132_05p032a>¶
<pb:YP-C_JY132_09niuji-04-0032a>¶
書不過語語有貴也語之所貴者意也¶
　疏所以致書貴宣於語所以宣語貴表於意也¶
意有所隨意之所隨者不可以言傳也¶
　疏隨從也意之所出從道而來道既非色非聲故不可以言¶
　傳說¶
而世因貴言傳書世雖貴之哉猶不足貴也爲其貴非其貴也¶
　註其貴恒在意言之表¶
　疏夫書以載言言以傳意而末世之人心靈暗塞遂貴言重¶
　書不能忘言求理故雖貴之哉猶不足貴者爲言書糟粕非¶
　可貴之物也故郭注云其貴恒在意之表¶
#<md:CK-KZ_JY132_05p032b>¶
<pb:YP-C_JY132_09niuji-04-0032b>¶
故視而可見者形與色也聽而可聞者名與聲也悲夫世人以¶
形色名聲爲足以得彼之情夫形色名聲果不足以得彼之情¶
　註得彼情唯忘言遺書者耳¶
　疏夫目之所見莫過形色耳之所聽唯在名聲而世俗之人¶
　不達至理謂名言聲色盡道情實豈知玄極視聽莫偕愚惑¶
　如此深可悲歎郭注云得彼之情唯忘言遺書者也¶
則知者不言言者不知而世豈識之哉¶
　註此絶學去知之意也¶
　疏知道者忘言貴德者不知而聾俗愚迷豈能識悟唯當達¶
　者方體之矣¶
#<md:CK-KZ_JY132_05p033a>¶
<pb:YP-C_JY132_09niuji-04-0033a>¶
桓公讀書於堂上輪扁斲輪於堂下釋椎鑿而上問桓公曰敢¶
問公之所讀者何言邪¶
　疏桓公齊桓公也輪車輪也扁匠人名也斲雕斫也釋放也¶
　齊君翫讀輪扁打車貴賤不同事業各異乃釋放其具方事¶
　質疑欲明至道深玄不可傳集故寄桓公匠者略顯忘言之¶
　致也¶
公曰聖人之言也¶
　疏所謂憲章文武祖述堯舜是聖人之言¶
曰聖人在乎¶
　疏又問聖人見在以不¶
#<md:CK-KZ_JY132_05p033b>¶
<pb:YP-C_JY132_09niuji-04-0033b>¶
公曰已死矣¶
　疏答曰聖人雖死厥教尚存焉¶
曰然則君之所讀者古人之糟魄已矣¶
　疏夫酒滓曰糟漬糟曰粕夫醇酎比乎道德糟粕方之仁義¶
　已陳芻狗曾何足云¶
桓公曰寡人讀書輪人安得議乎有說則可無說則死¶
　疏貴賤禮隔不可輕言庸委之夫輒敢議論說若有理方可¶
　免辜其如無辭必獲死罪¶
輪扁曰臣也以臣之事觀之斲輪徐則甘而不固疾則苦而不¶
入不徐不疾得之於手而應於心口不能言有數存焉於其間¶
#<md:CK-KZ_JY132_05p034a>¶
<pb:YP-C_JY132_09niuji-04-0034a>¶
　疏甘緩也苦急也數術也夫斲輪失所則罕固若使得宜則¶
　口不能言也况之理教其義亦然¶
臣不能以喻臣之子臣之子亦不能受之於臣是以行年七十¶
而老斲輪¶
　註此言物各有性教學之無益也¶
　疏喻曉也輪扁之術不能示其子輪扁之子亦不能禀受其¶
　教是以行年至老不勉斤斧之勞故知物各有性不可倣效¶
古之人與其不可傳也死矣然則君之所讀者古人之糟魄已¶
矣¶
　註當古之事已滅於古矣雖或傳之豈能使古在今哉古不¶
#<md:CK-KZ_JY132_05p034b>¶
<pb:YP-C_JY132_09niuji-04-0034b>¶
　在今今事已變故絶學任性與時變化而後至焉¶
　疏夫聖人制法利物隨時時既不停法亦隨變是以古人古¶
　法淪殘於前今法今人自興於後無容執古聖迹行乎今世¶
　故知所讀之書定是糟粕也¶
¶
¶
¶
¶
¶
¶
#<md:CK-KZ_JY132_05p035a>¶
<pb:YP-C_JY132_09niuji-04-0035a>¶
*** 天運第十四¶
天其運乎¶
　註不運而自行也¶
　疏言天禀陽氣清浮在上無心運行而自動之也¶
地其處乎¶
　註不處而自止也¶
　疏地禀陰氣濁沈在下亦無心寧靜而自止¶
日月其爭於所乎¶
　註不爭所而自代謝也¶
　疏晝夜照臨出没往來自然如是既無情於代謝豈有心於¶
#<md:CK-KZ_JY132_05p035b>¶
<pb:YP-C_JY132_09niuji-04-0035b>¶
　爭處¶
孰主張是¶
　疏孰誰也是指斥前文也言四時八節雲行雨施覆育蒼生¶
　亭毒羣品誰爲主宰而施張乎此一句解天運¶
孰維綱是¶
　註皆自爾¶
　疏山嶽產育川源流注包容萬物運載無窮春生夏長必無¶
　差忒是誰維持綱紀故得如斯此一句解地處也¶
孰居無事推而行是¶
　註無則無所能推有則各自有事然則無事而推行是者誰¶
#<md:CK-KZ_JY132_05p036a>¶
<pb:YP-C_JY132_09niuji-04-0036a>¶
　乎哉各自行耳¶
　疏夫日月代謝星辰朗耀各有度數咸由自然誰安居無事¶
　推算而行之乎此一句解日月爭所已前三者並假設疑問¶
　顯發幽微故知皆自爾耳無物使之然也¶
意者其有機緘而不得已邪¶
　疏機關也緘閉也玄冬肅殺夜宵暗昧以意億度謂有主司¶
　關閉事不得已致令如此以理推者皆自爾也方地不動其¶
　義亦然也¶
意者其運轉而不能自止邪¶
　註自爾故不可知也¶
#<md:CK-KZ_JY132_05p036b>¶
<pb:YP-C_JY132_09niuji-04-0036b>¶
　疏至如青春氣發萬物皆生晝夜開明六合俱照氣序運轉¶
　致玆生育尋其理趣無物使然圓天運行其義亦爾也¶
雲者爲雨乎雨者爲雲乎¶
　註二者俱不能相爲各自爾也¶
　疏夫氣騰而上所以爲雲雲散而下流潤成雨然推尋始末¶
　皆無攸肇故知二者不能相爲¶
孰隆弛是¶
　疏隆興也弛廢也言誰興雲雨而洪注滂沲誰廢甘澤而致¶
　玆亢旱也¶
孰居無事淫樂而勸是¶
#<md:CK-KZ_JY132_05p037a>¶
<pb:YP-C_JY132_09niuji-04-0037a>¶
　疏誰安居無事自勵勸彼作此淫雨而快樂邪司馬本作倦¶
　字¶
風起北方一西一東有上彷徨孰噓吸是孰居無事而披拂是¶
　疏彷徨迴轉之貌也噓吸猶吐納也披拂猶扇動也北方陰¶
　氣起風之所故云北方夫風吹無心東西任適或彷徨而居¶
　空裏或噓吸而在山中披拂升降略無定準孰居無事而爲¶
　此乎蓋自然也¶
敢問何故¶
　註設問所以自爾之故¶
　疏此句總問以前有何意故也¶
#<md:CK-KZ_JY132_05p037b>¶
<pb:YP-C_JY132_09niuji-04-0037b>¶
巫咸祒曰來吾語汝天有六極五常¶
　註夫物事之近或知其故然尋其原以至乎極則無故而自¶
　爾也自爾則無所稍問其故也但當順之¶
　疏巫咸神巫也爲殷中宗相祒名也六極謂六合四方上下¶
　也五常謂五行金木水火土人倫之常性也言自然之理有¶
　此六極五常至於日月風雲例皆如此但當任之自然具足¶
　何爲措意於其間哉¶
帝王順之則治逆之則凶¶
　註夫假學可變而天性不可逆也¶
　疏夫帝王者上符天道下順蒼生垂拱無爲因循任物則天¶
#<md:CK-KZ_JY132_05p038a>¶
<pb:YP-C_JY132_09niuji-04-0038a>¶
　下治矣而逆萬國之歡心乖二儀之和氣所作凶勃則禍亂¶
　生也¶
九洛之事治成德備監照下土¶
　疏九洛之事者九州聚落之事也言王者應天順物馭用無¶
　心故致天下太平人歌擊壤九州聚落之地治定功成八荒¶
　夷狄之邦道圓德備既合二儀覆載萬物又齊三景照臨下¶
　土¶
天下載之此謂上皇¶
　註順其自爾故也¶
　疏道合自然德均造化故眾生樂推而不厭百姓荷戴而不¶
#<md:CK-KZ_JY132_05p038b>¶
<pb:YP-C_JY132_09niuji-04-0038b>¶
　辭可謂返樸還淳上皇之治也¶
商大宰蕩問仁於莊子¶
　疏宋承殷後故商卽宋國也太宰官號名盈字蕩方欲决己¶
　所疑故問仁於莊子¶
莊子曰虎狼仁也¶
　疏仁者親愛之迹夫虎狼猛獸猶解相親足明萬類皆有仁¶
　性也¶
曰何謂也¶
　疏太宰未達深情重問有何意謂¶
莊子曰父子相親何爲不仁¶
#<md:CK-KZ_JY132_05p039a>¶
<pb:YP-C_JY132_09niuji-04-0039a>¶
　疏父子親愛出自天然此乃眞仁何勞再問¶
曰請問至仁¶
　疏虎狼親愛厥義未弘故請至仁庶聞深旨¶
莊子曰至仁無親¶
　註無親者非薄惡之謂也夫人之體非有親也而首自在上¶
　足自處下府藏居內皮毛在外外內上下尊卑貴賤於其體¶
　中各任其極而未有親愛於其間也然至仁足矣故五親六¶
　族賢愚遠近不失分於天下者理自然也又奚取於有親哉¶
　疏夫至仁者忘懷絶慮與太虛而同體混萬物而爲一何親¶
　疏之可論乎泊然無心而順天下之親疏也¶
#<md:CK-KZ_JY132_05p039b>¶
<pb:YP-C_JY132_09niuji-04-0039b>¶
太宰曰蕩聞之無親則不愛不愛則不孝謂至仁不孝可乎¶
　疏夫無愛無親便是不孝謂至仁不孝於理可乎商蕩不悟¶
　深旨遂生淺惑莊生爲其顯折義列下文¶
莊子曰不然夫至仁尚矣孝固不足以言之¶
　註必言之於忘仁忘孝之地然後至耳¶
　疏至仁者忘義忘仁可貴可尚豈得將愛敬近迹以語其心¶
　哉固不足以言也¶
此非過孝之言也不及孝之言也¶
　註凡名生於不及者故過仁孝之名而涉乎無名之境然後¶
　至焉¶
#<md:CK-KZ_JY132_05p040a>¶
<pb:YP-C_JY132_09niuji-04-0040a>¶
　疏商蕩之問近滯域中莊生之答遠超方外故知親愛之旨¶
　非過孝之談封執名教不及孝之言也¶
夫南行者至於郢北面而不見冥山是何也則去之遠也¶
　註冥山在乎北極而南行以觀之至仁在乎無親而仁愛以¶
　言之故郢雖見而愈遠冥山仁孝雖彰而愈非至理也¶
　疏郢地居南冥山在北故郭注云冥山在乎北極南行以觀¶
　之至仁在乎無親而仁愛以言之故郢雖見而愈遠冥山仁¶
　孝彰而愈非至道此注甚明不勞更釋¶
故曰以敬孝易以愛孝難¶
　疏夫敬在形迹愛率本心心由天性故難迹關人情故易也¶
#<md:CK-KZ_JY132_05p040b>¶
<pb:YP-C_JY132_09niuji-04-0040b>¶
以愛孝易而忘親難¶
　疏夫愛孝雖難猶滯域中未若忘親澹然無係志既勝愛有¶
　復劣無以此格量難易明矣¶
忘親易使親忘我難¶
　疏夫騰猨斷腸老牛䑛犢恩慈下流物之恒性故子忘親易¶
　親忘子難自非達道孰能行此¶
使親忘我易兼忘天下難兼忘天下易使天下兼忘我難¶
　註夫至仁者百節皆適則終日不自識也聖人在上非有爲¶
　也恣之使各自得而已耳自得其爲則眾務自適羣生自足¶
　天下安得不各自忘我哉各自忘矣主其安在乎斯所謂兼¶
#<md:CK-KZ_JY132_05p041a>¶
<pb:YP-C_JY132_09niuji-04-0041a>¶
　忘也¶
　疏夫兼忘天下者棄萬乘如脫屣也使天下兼忘我者謂百¶
　姓日用而不知也夫垂拱汾陽而游心姑射揖讓之美貴在¶
　虛忘比兼忘天下者也方前則難比後便易未若忘懷至道¶
　息智自然將造化而同功與天地而合德者故能恣萬物之¶
　性分順百姓之所爲大小咸得飛沈不喪利澤潛被物皆自¶
　然上如標枝民如野鹿當是時也主其安在乎此使天下兼¶
　忘我者也可謂軒頊之前淳古之君耳其德不見故天下忘¶
　之斯則從劣向優自粗入妙遣之又遣玄之又玄也¶
夫德遺堯舜而不爲也¶
#<md:CK-KZ_JY132_05p041b>¶
<pb:YP-C_JY132_09niuji-04-0041b>¶
　註遺堯舜然後堯舜之德全耳若係之在心則非自得也¶
　疏遺忘棄也言堯舜二君盛德深遠而又忘其德任物不爲¶
　斯解兼忘天下難¶
利澤施於萬世天下莫知也¶
　註泯然常適¶
　疏有利益恩澤惠潤羣生萬世之後其德不替而至德潛被¶
　日用不知斯解使天下兼忘我難也¶
豈直太息而言仁孝乎哉¶
　註失於江湖乃思濡沫¶
　疏太息猶嗟歎也夫盛德同於堯舜尚能遺忘不自顯豈復¶
#<md:CK-KZ_JY132_05p042a>¶
<pb:YP-C_JY132_09niuji-04-0042a>¶
　太息言於仁孝嗟嘆於陳迹乎¶
夫孝悌仁義忠信貞廉此皆自勉以役其德者也不足多也¶
　疏悌順也德者眞性也以此上八事皆矯性偽情勉强勵力¶
　以己效人勞役其性故不足多也¶
故曰至貴國爵並焉¶
　註并者除棄之謂也夫貴在身身猶忘之况國爵乎斯貴之¶
　至¶
　疏并者除棄之謂也夫貴爵祿者本爲身也身猶忘之况爵¶
　祿乎斯至貴者也¶
至富國財并焉¶
#<md:CK-KZ_JY132_05p042b>¶
<pb:YP-C_JY132_09niuji-04-0042b>¶
　註至富者自足而已故除天下之財者也¶
　疏至富者知足者也知足之人以不貪爲寶縱令傾國資財¶
　亦棄而不用故老經云知足者富斯之謂也¶
至願名譽并焉¶
　註所至願者適也得適而仁孝之名都去矣¶
　疏夫至願者莫過適性也既一毁譽混榮辱忘物我泯是非¶
　故令問聲名視之如涕唾也¶
是以道不渝¶
　註去華取實故也¶
　疏渝變也薄也既忘富貴又遺名譽是以道德淳厚不隨物¶
#<md:CK-KZ_JY132_05p043a>¶
<pb:YP-C_JY132_09niuji-04-0043a>¶
　變也¶
北門成問於黃帝曰帝張咸池之樂於洞庭之野¶
　疏姓北門名成黃帝臣也欲明至樂之道故寄此二人更相¶
　發起也咸池樂名張施也咸和也大也洞庭之野天地之間¶
　非太湖之洞庭也¶
吾始聞之懼復聞之怠卒聞之而惑¶
　疏怠退怠也卒終也復重也惑闇也不悟至樂初聞之時懼¶
　然驚悚再聞其聲想悟音旨故懼心退息最後聞之知至樂¶
　與二儀合德視之不見聽之不聞故心無分别有同暗惑者¶
　也¶
#<md:CK-KZ_JY132_05p043b>¶
<pb:YP-C_JY132_09niuji-04-0043b>¶
蕩蕩默默乃不自得¶
　註不自得坐忘之謂也¶
　疏蕩蕩平易之容默默無知之貌第三聞之體悟玄理故蕩¶
　蕩而無偏默默而無知芒然坐忘物我俱喪乃不自得¶
帝曰汝殆其然哉吾奏之以人徽之以天行之以禮義建之以¶
太清¶
　註由此觀之知夫至樂者非音聲之謂也必先順乎天應乎¶
　人得於心而適於性然後發之以聲奏之以曲耳故咸池之¶
　樂必待黃帝之化而後成焉¶
　疏殆近也奏應也徽順也禮義五德也太清天道也黃帝既¶
#<md:CK-KZ_JY132_05p044a>¶
<pb:YP-C_JY132_09niuji-04-0044a>¶
　允門成第三聞樂體悟玄道忘知息慮是以許其所解故云¶
　汝近自然也夫至樂者先應之以人事順之以天理行之以¶
　五德應之以自然然後調理四時太和萬物雖復行於禮義¶
　之迹而忘自然之本者也此是第一奏也¶
四時迭起萬物循生一盛一衰文武倫經¶
　疏循順倫理經常也言春夏秋冬更迭而起一初物類順序¶
　而生夏盛冬衰春文秋武生殺之理天道之常但常任之斯¶
　至樂矣¶
一清一濁陰陽調和流光其聲¶
　註自然律吕以滿天地之間但當順不奪則至樂全¶
#<md:CK-KZ_JY132_05p044b>¶
<pb:YP-C_JY132_09niuji-04-0044b>¶
　疏清天也濁地也陰升陽降二氣調和故施生萬物和氣流¶
　布三光照燭此謂至樂無聲之聲¶
蟄蟲始作吾驚之以雷霆¶
　註因其自作而用其所以動¶
　疏仲春之月蟄蟲始啓自然之理驚之雷霆所謂動靜順時¶
　因物或作至樂具合斯道也¶
其卒無尾其始無首¶
　註運轉無極¶
　疏尋求自然之理無始無終討論至樂之聲無首無尾故老¶
經云迎之不見其首隨之不見其後¶
#<md:CK-KZ_JY132_05p045a>¶
<pb:YP-C_JY132_09niuji-04-0045a>¶
一死一生一僨一起所常無窮¶
　註以變化爲常則所常者無窮也¶
　註僨仆也夫盛衰生死虛盈起復變化之道理之常數若以¶
　變化爲常則所謂常者無窮也¶
而一不可待汝故懼也¶
　註初聞無窮之變不能待之以一故懼然悚聽也¶
　疏至一之理絶視絶聽不可待之以聲色故初聞懼然也¶
吾又奏之以陰陽之和燭之以日月之明¶
　註所謂用天之道¶
　疏言至樂之聲將陰陽合其序所通生物與日月齊其明此¶
#<md:CK-KZ_JY132_05p045b>¶
<pb:YP-C_JY132_09niuji-04-0045b>¶
　第二奏也¶
其聲能短能長能柔能剛變化齊一不主故常¶
　註齊一於變化故不主故常¶
　疏任羣生之脩短任萬物之柔剛齊變化之一理豈守故而¶
　執常¶
在谷滿谷在阬滿阬¶
　註至樂之道無不周也¶
　疏至樂之道無所不徧乃阬乃谷悉皆盈滿所謂道無不在¶
　所在皆無也¶
塗卻守神¶
#<md:CK-KZ_JY132_05p046a>¶
<pb:YP-C_JY132_09niuji-04-0046a>¶
　註塞其兌也¶
　疏塗塞也卻孔也閑心知之孔卻守凝寂之精神郭注云塞¶
　其兌也¶
以物爲量¶
　註大制不割¶
　疏量音亮大小脩短隨物器量終不制割而從己也¶
其聲揮綽¶
　註所謂闡諧¶
　疏揮動也綽寬也同雷霆之震動其聲寬也¶
其名高明¶
#<md:CK-KZ_JY132_05p046b>¶
<pb:YP-C_JY132_09niuji-04-0046b>¶
　註名當其實則高明也¶
　疏高如上天明如日月聲既廣大名亦高明¶
是故鬼神守其幽¶
　註不離其所¶
　疏人物居其顯明鬼神守其幽昧各得其所而不相撓故老¶
　經云以道利天下其鬼不神也¶
日月星辰行其紀¶
　註不失其度¶
　疏三光朗耀依分而行綱紀上玄必無差忒也¶
吾止之於有窮¶
#<md:CK-KZ_JY132_05p047a>¶
<pb:YP-C_JY132_09niuji-04-0047a>¶
　註常在極上住也¶
　疏止住也窮極也雖復千變萬化而常居玄極不離妙本動¶
　而常寂也¶
流之於無止¶
　註隨變而往也¶
　疏流動也應感無方隨時適變未嘗執守故寂而動也¶
予欲慮之而不能知也望之而不能見也逐之而不能及也¶
　註故闇然恣使化去¶
　疏夫至樂者眞道也欲明道非心識故謀慮而不能知道非¶
　聲色故瞻望而不能見道非形質故追逐而不能逮也¶
#<md:CK-KZ_JY132_05p047b>¶
<pb:YP-C_JY132_09niuji-04-0047b>¶
儻然立於四虛之道¶
　註宏敞無偏之謂¶
　疏儻然無心貌也四虛謂四方空大道也言聖人無心與至¶
　樂同體立志宏敞接物無偏包容萬有與虛空而合德¶
倚於槁梧而吟¶
　註無所復爲也¶
　疏宏敞虛容忘知絶慮故形同槁木心若死灰逍遙無爲且¶
　吟且詠也¶
目知窮乎所欲見力屈乎所欲逐吾既不及已矣¶
　註言物之知力各有所齊限¶
#<md:CK-KZ_JY132_05p048a>¶
<pb:YP-C_JY132_09niuji-04-0048a>¶
　疏夫目知所見蓋有涯限所以稱窮力能馳逐亦有分齊所¶
　以稱屈至樂非心色等法不可以根窮故吾知盡其不及故¶
　止而不逐也心既有限故知愛無名此覆解前子欲慮之等¶
　文也¶
形充空虛乃至委蛇汝委蛇故怠¶
　註夫形充空虛無身也無身故能委蛇委蛇任性而悚懼之¶
　情怠也¶
　疏夫形充空則與虛空而等量委蛇任性故順萬境而無心¶
　所謂隳體出聰離形去智者也只爲委蛇任性故悚懼之情¶
　怠息此解第二聞樂也¶
#<md:CK-KZ_JY132_05p048b>¶
<pb:YP-C_JY132_09niuji-04-0048b>¶
吾又奏之以無怠之聲¶
　註意既怠矣乃復無怠此其至也¶
　疏再聞至樂任性逶迤悚懼之心於焉怠息雖復賢於初聞¶
　猶自不及後聞故奏無怠之聲斯則以無遣怠故郭注云怠¶
　既怠矣乃復無怠此其至者也此是第三奏也¶
調之以自然之命¶
　註命之所有者非爲也皆自然耳¶
　疏調和也凡百蒼生皆以自然爲其性命所以奏此咸池之¶
　樂者方欲調造化之心靈和自然之性命也已¶
故若混逐叢生¶
#<md:CK-KZ_JY132_05p049a>¶
<pb:YP-C_JY132_09niuji-04-0049a>¶
　註混然無係隨後而生¶
　疏混同生出同風物之動吹隨叢林之出聲也¶
林樂而無形¶
　註至樂者適而已適在體中故無别形¶
　疏夫叢林地籟之聲無心而成至樂適於性命而已豈復有¶
　形也¶
布揮而不曳¶
　註自布耳¶
　疏揮動四時布散萬物各得其所非由牽曳¶
幽昏而無聲¶
#<md:CK-KZ_JY132_05p049b>¶
<pb:YP-C_JY132_09niuji-04-0049b>¶
　註所謂至樂¶
　疏言至樂寂寥趣於視聽故幽冥昏闇而無聲響矣¶
動於無方¶
　註夫動者豈有方而後動哉¶
　疏夫至樂之本雖復無聲而應動隨時實無方所斯寂而動¶
　之也¶
居於窈冥¶
　註所謂寧極¶
　疏雖復應物隨機千變萬化而深根寧極恒處窅冥斯動而¶
　寂也¶
#<md:CK-KZ_JY132_05p050a>¶
<pb:YP-C_JY132_09niuji-04-0050a>¶
或謂之死或謂之生或謂之實或謂之榮行流散徙不主常聲¶
　註隨物變化¶
　疏夫春生冬死秋實夏榮雲行雨散水流風從自然之理日¶
　新其變至樂之道豈常主聲也¶
世疑之稽於聖人¶
　註明聖人應世非唱也¶
　疏稽留也夫聖人者譬幽谷之響明象之照對之不知其所¶
　以來絶之不知其所以往物來斯應應而忘懷豈預前作法¶
　而留心應世故行留散徙不主常聲而世俗之人妄生疑惑¶
　也¶
#<md:CK-KZ_JY132_05p050b>¶
<pb:YP-C_JY132_09niuji-04-0050b>¶
聖也者達於情而遂於命也¶
　註故有情有命者莫不資焉¶
　疏所言聖者更無他義也通有物之情順自然之命故謂之¶
　聖¶
天機不張而五官皆備此之謂天樂¶
　註忘樂而樂足非張而後備¶
　疏天機自然之樞機五官五藏也言五藏各有主司故謂之¶
　官夫目視耳聽手把腳行布網轉丸飛空走地非由倣效稟¶
　之造物豈措意而後能爲故五藏職司素分備足天樂之美¶
　其在玆也¶
#<md:CK-KZ_JY132_05p051a>¶
<pb:YP-C_JY132_09niuji-04-0051a>¶
無言而心悅¶
　註心悅在適不在言也¶
　疏體此天和非由措意故心靈適悅而妙絶名言也¶
故有焱氏爲之頌曰聽之不聞其聲視之不見其形充滿天地¶
包裹六極汝欲聽之而無接焉而故惑也¶
　註此乃無樂之樂樂之至也¶
　疏焱氏神農也美此至樂爲之章頌大音希聲故聽之不聞¶
　大象無形故視之不見道無不在故充滿天地二儀大無不¶
　包故囊括六極六極六合也假欲留音聽之亦不可以耳根¶
　承接是故體玆至樂理趣幽微心無分别事同愚惑也¶
#<md:CK-KZ_JY132_05p051b>¶
<pb:YP-C_JY132_09niuji-04-0051b>¶
樂也者始於懼懼故祟¶
　註懼然悚聽故是祟耳未大和也¶
　疏以下重釋三奏三聽之意結成至樂之道初聞至樂未悟¶
　太和心生悚懼不能放釋是故禍祟之也¶
吾又次之以怠怠故遁¶
　註迹稍滅也¶
　疏再聞之後情意稍悟欲懼心怠退其迹遁滅也¶
卒之於惑惑故愚愚故道道可載而與之俱也¶
　註以無知爲愚愚乃至也¶
　疏最後聞樂靈府淳和心無分别有同闇惑蕩蕩默默類彼¶
#<md:CK-KZ_JY132_05p052a>¶
<pb:YP-C_JY132_09niuji-04-0052a>¶
　愚迷不怠不懼雅符眞道既而運載無心與物俱至也¶
孔子西遊於衛顔淵問師金曰以夫子之行爲奚如¶
　疏衛本昆吾之邑又是康叔之封自魯適衛故曰西遊師金¶
　魯太師名金也奚何也言夫子行仁義之道以化衛侯未知¶
　此術行用可不邪¶
師金曰惜乎而夫子其窮哉¶
　疏言仲尼叡哲明敏才智可惜守先王之聖迹執堯舜之古¶
　道所以頻遭辛苦屢致困窮¶
顔淵曰何也¶
　疏問窮之所以也¶
#<md:CK-KZ_JY132_05p052b>¶
<pb:YP-C_JY132_09niuji-04-0052b>¶
師金曰夫芻狗之未陳也盛以筐衍巾以文繡尸祝齋戒以將¶
之¶
　疏此下譬喻凡有六條第一芻狗第二舟車第三桔橰第四¶
　樝梨第五狙猨第六妍醜芻狗草也謂結草爲狗以解除也¶
　衍笥也尸祝巫師也將送也言芻狗未陳盛以筐笥之器覆¶
　以文繡之巾致齋潔以表誠展如在之將送庶其福祉貴之¶
　如是¶
及其已陳也行者踐其首脊蘇者取而爨之而已將復取而盛¶
以筐衍巾以文繡遊居寢卧其下彼不得夢必且數眯焉¶
　註廢棄之物於時無用則更致他妖也¶
#<md:CK-KZ_JY132_05p053a>¶
<pb:YP-C_JY132_09niuji-04-0053a>¶
　疏踐履也首頭也脊背也取莫曰蘇爨炊也眯魘也言芻狗¶
　未陳致斯肅敬既祭之後棄之路中故行人履踐其頭脊蘇¶
　者取供其炊爨方將復取而貴之盛於筐衍之中覆於文繡¶
　之下敖游居處寢卧其傍假令不致惡夢必當數數遭魘故¶
　郭注云廢棄之物於時無用則更致他妖也¶
今而夫子亦取先王已陳芻狗取弟子游居寢卧其下故伐樹¶
於宋削迹於衛窮於商周是非其夢邪¶
　疏此合芻狗之譬并合孔子窮義也先王謂堯舜禹湯先代¶
　之帝王也憲章文武祖述堯舜而爲教迹故集聚弟子敖游¶
　於仁義之域卧寢於禮信之鄉古法不可執留事同已陳芻¶
#<md:CK-KZ_JY132_05p053b>¶
<pb:YP-C_JY132_09niuji-04-0053b>¶
　狗伐樹於宋者孔子曾遊於宋與門人講說於大樹之下司¶
　馬桓魋欲殺夫子夫子去後桓魋惡其坐處因伐樹焉削剗¶
　也夫子嘗遊於衛衛人疾之故剗削其迹不見用也商是殷¶
　地周是東周孔子歷聘曾因於此良田執於聖迹故致斯弊¶
　狼狽如是豈非惡夢邪¶
圍於陳蔡之間七日不火食死生相與鄰是非其昧邪¶
　註此皆絶聖棄知之意耳無所稍嫌也夫先王典禮所以適¶
　時用也時過而不棄卽爲民妖所以興矯效之端也¶
　疏當時楚昭王聘夫子夫子領徒宿於陳蔡之地蔡人見徒¶
　眾極多謂之爲賊故興兵圍繞經乎七日糧食罄盡無復炊¶
#<md:CK-KZ_JY132_05p054a>¶
<pb:YP-C_JY132_09niuji-04-0054a>¶
　爨從者餓病莫之能興憂悲困苦鄰乎死地豈非遭於已陳¶
　芻狗而魘邪¶
夫水行莫如用舟而陸行莫如用車以舟之可行於水也而求¶
推之於陸則没世不行尋常¶
　疏夫舟行於水車行於陸致於千里未足爲難若推舟於陸¶
　求其運載終没一世不可數尺¶
古今非水陸與周魯非舟車與今蘄行周於魯是猶推舟於陸¶
也¶
　疏此合諭也蘄求也今古代殊豈異乎水陸周魯地異何異¶
　乎舟車¶
#<md:CK-KZ_JY132_05p054b>¶
<pb:YP-C_JY132_09niuji-04-0054b>¶
勞而無功身必有殃彼未知夫無方之傳應物而不窮者也¶
　註時移世異禮亦宜變故因物而無所係焉斯不勞而有功¶
　也¶
　疏方猶常也傳轉也言夫子執先王之迹行衰周之世徒勞¶
　心力卒不成功故削迹伐樹身遭殃禍也夫聖人之智接濟¶
　無方千轉萬變隨機應物未知此道故嬰斯禍也¶
且子獨不見夫桔橰乎引之則俯舍之則仰彼人之所引非引¶
人也故俯仰而不得罪於人¶
　疏桔橰挈水木也人牽引之則俯下捨放之則仰上俯仰上¶
　下引捨以人委順無心故無罪夫人能虛己其義亦然也¶
#<md:CK-KZ_JY132_05p055a>¶
<pb:YP-C_JY132_09niuji-04-0055a>¶
故夫三皇五帝之禮義法度不矜於同而矜於治¶
　註期於合時宜應治體而已¶
　疏矜美也夫三皇五帝步驟殊時禮義威儀不相沿襲美在¶
　逗機不治以定不貴率今以同古¶
故譬三皇五帝之禮義法度其猶柤梨橘柚邪其味相反而皆¶
可於口¶
　疏夫柤梨橘柚甘苦味殊至於噉嚼而皆可於口譬三皇五¶
　帝澆淳異世至於爲政咸適機宜也¶
故禮義法度者應時而變者也¶
　註彼以爲美而此或以爲惡故當應時而變然後皆適也¶
#<md:CK-KZ_JY132_05p055b>¶
<pb:YP-C_JY132_09niuji-04-0055b>¶
　疏帝王之迹蓋無常凖應時而變不可執留豈得膠柱刻船¶
　居今行古也¶
今取猨狙而衣以周公之服彼必齕齧挽裂盡去而後慊觀古¶
今之異猶猨狙之異乎周公也¶
　疏慊足也周公聖人譬淳古之世狙猨狡獸諭澆競之時是¶
　以禮服雖華狙猨不以爲美聖迹乃貴末代不以爲尊故毁¶
　禮服猨狙始慊其心棄聖迹蒼生方適其性¶
故西施病心而矉其里其里之醜人見而美之歸亦捧心而矉¶
其里其里之富人見之堅閉門而不出貧人見之挈妻子而去¶
之走¶
#<md:CK-KZ_JY132_05p056a>¶
<pb:YP-C_JY132_09niuji-04-0056a>¶
　疏西施越之美女貌極妍麗既病心痛嚬眉苦之而端正之¶
　人體多宜便因其嚬蹙更益其美是以閭里見之彌加愛重¶
　鄰里醜人見而學之不病强嚬倍增其陋故富者惡之而不¶
　出貧人棄之而遠走捨己效物其義例然削迹伐樹皆學嚬¶
　之過也¶
彼知美矉而不知矉之所以美¶
　註况夫禮義當其時而用之則西施也時過而不棄則醜人¶
　也¶
　疏所以者猶所由也嚬之所以美者由乎西施之好也彼之¶
　醜人但美嚬之麗雅而不知由西施之妹好也¶
#<md:CK-KZ_JY132_05p056b>¶
<pb:YP-C_JY132_09niuji-04-0056b>¶
惜乎而夫子其窮哉¶
　疏總會後文結成其旨窮之事迹章中具載矣¶
孔子行年五十有一而不聞道乃南之沛見老聃¶
　疏仲尼雖領徒三千號素王而盛行五德未聞大道故從魯¶
　之沛自北徂南而見老君以詢玄極故也¶
老聃曰子來乎吾聞子北方之賢者也子亦得道乎孔子曰未¶
得也¶
　疏聞仲尼有當世賢能未知頗得至道不答言未得自楚望¶
　魯故曰北也¶
老子曰子惡乎求之哉¶
#<md:CK-KZ_JY132_05p057a>¶
<pb:YP-C_JY132_09niuji-04-0057a>¶
　疏問於何處尋求至道¶
曰吾求之於度數五年而未得也¶
　疏數算術也三年一閏天道小成五年再閏天道大成故云¶
　五年也道非術數故未得之也¶
老子曰子又惡乎求之哉¶
　疏更問求道用何方法¶
曰吾求之於陰陽十有二年而未得¶
　註此皆借孔老以明絶學之義也¶
　疏十二年陰陽之一周也而未得者明以陰陽取道而道非¶
　陰陽故下文云中國有人非陰非陽¶
#<md:CK-KZ_JY132_05p057b>¶
<pb:YP-C_JY132_09niuji-04-0057b>¶
老子曰然使道而可獻則人莫不獻之於其君使道而可進則¶
人莫不進之於其親使道而可以告人則人莫不告其兄弟使¶
道而可以與人則人莫不與其子孫然而不可者無他也¶
　疏夫至道深玄妙絶言象非無非有不自不他是以不進獻¶
　於君親豈得告於子弟所以然者無他由也故記孔老二君¶
　子以明玄中之玄也¶
中無主而不止¶
　註心中無受道之質則雖聞道而過去也¶
　疏若使中心無受道之主假令聞於聖說亦不止住於胷懷¶
　故知無他也¶
#<md:CK-KZ_JY132_05p058a>¶
<pb:YP-C_JY132_09niuji-04-0058a>¶
外無正而不行¶
　註中無主則外物亦無正己者也故未嘗通也¶
　疏中既受道之心故外亦無能正於己者故不可行也¶
由中出者不受於外聖人不出¶
　註由中出者聖人之道也外有能受之者乃出耳¶
　疏由從也從內出者聖人垂迹顯教也良由物能感聖故聖¶
　人不應若使外物不能稟受聖人亦終不出教¶
由外入者無主於中聖人不隱¶
　註由外入者假學以成性者也雖性可學成然要當內有其¶
　質若無主於中則無以藏聖道也¶
#<md:CK-KZ_JY132_05p058b>¶
<pb:YP-C_JY132_09niuji-04-0058b>¶
　疏隱藏也由外入者習學而成性也由其外稟聖教冥在心¶
　中若使素無受入之心則無藏於聖道¶
名公器也¶
　註夫名者天下之所共用¶
　疏名鳴也公平也器用也名有二種一是命物二是毁譽今¶
　之所言是毁譽名也¶
不可多取¶
　註矯飾過實多取者也多取而天下亂也¶
　疏夫令譽善名天下共用必其多取則矯飾過實而爭競斯¶
　起也¶
#<md:CK-KZ_JY132_05p059a>¶
<pb:YP-C_JY132_09niuji-04-0059a>¶
仁義先王之蘧廬也¶
　註猶傳舍也¶
止可以一宿而不可久處覯而多責¶
　註夫仁義者人之性也人性有變古今不同也故遊寄而過¶
　去則冥若無滯而係於一方則見見則偽生偽生而責多矣¶
　疏蘧廬逆於傳舍也覯見也亦久也夫蘧廬舍客不可久停¶
　仁義禮智用訖宜廢客停久疵釁生聖迹留過責起¶
古之至人假道於仁託宿於義¶
　註隨時而變無常迹也¶
以遊逍遙之墟¶
#<md:CK-KZ_JY132_05p059b>¶
<pb:YP-C_JY132_09niuji-04-0059b>¶
　疏古之眞人和光降迹逗機而行博愛應物而用人羣何異¶
　乎假借塗路寄託宿止暫時遊寓蓋非眞實而動不傷寂應¶
　不離眞故恒逍遙乎自得之場彷徨乎無爲之境¶
食於苟簡之田立於不貸之圃¶
　註苟且也簡略也貸施與也知止知足食於苟簡之田不損¶
　已物立於不貸之圃而言田圃者明是聖人養生之地¶
逍遙無爲也¶
　註有爲則非仁義¶
苟簡易養也¶
　註全從其簡故易養也¶
#<md:CK-KZ_JY132_05p060a>¶
<pb:YP-C_JY132_09niuji-04-0060a>¶
　疏只爲逍遙累盡故能無爲恬淡苟簡苟且簡素自足而已¶
　故易養也¶
不貸無出也¶
　註不貸者不損己以爲物也¶
　疏不損我以益彼故無所出此三句覆釋前義也¶
古者謂是采眞之遊¶
　註遊而任之斯眞采也采眞則色不偽矣¶
　疏古者聖人行苟簡等法謂是神采眞實而無假偽逍遙任¶
　適而隨化遨遊也¶
以富爲是者不能讓祿以顯爲是者不能讓名親權者不能與¶
#<md:CK-KZ_JY132_05p060b>¶
<pb:YP-C_JY132_09niuji-04-0060b>¶
人柄¶
　註天下未有以所非自累者而各没命於所是所是而以没¶
　其命者非立乎不貸之圃也¶
　疏夫是富非貪貪於貨賄者豈能讓人財祿是顯非隱滯於¶
　榮位者何能與人名譽親愛權勢矜夸於物者何能與人之¶
　柄柄權也唯厭穢風塵氊臊榮利者故能棄之若遺¶
操之則慄舍之則悲¶
　註舍之悲者操之不能不慄也¶
　疏操執權柄恐失所以戰慄舍去威力喪去所以憂悲¶
而一無所鑒以闚其所不休者是天之戮民也¶
#<md:CK-KZ_JY132_05p061a>¶
<pb:YP-C_JY132_09niuji-04-0061a>¶
　註言其知進而不知止則性命喪矣所以爲戮¶
　疏是富好權之人心靈愚暗唯滯名利一無鑒識豈能聞見¶
　玄理而休心息智者乎如是之人雖復楚戮未加而情性以¶
　困故是自然刑戮之民¶
怨恩取與諫教生殺八者正之器也¶
　疏夫怨敵必殺恩惠須償分內自取分外與他臣子諫上君¶
　父教下應青春以生長順素秋以殺罰此八者治正之器不¶
　得不用之也¶
唯循大變無所湮者爲能用之故曰正者正也其心以爲不然¶
者天門弗關矣¶
#<md:CK-KZ_JY132_05p061b>¶
<pb:YP-C_JY132_09niuji-04-0061b>¶
　註守故不變則失正矣¶
　疏循順也湮塞也唯當順於大理隨於變化達於物情而無¶
　滯塞者故能用八事治之正事合於正理故曰正者正也其¶
　心之不能如是者天機之門擁而弗開天門心也¶
孔子見老聃而語仁義老聃曰夫播糠眯目則天地四方易位¶
矣蚊虻𠾱膚則通夕不寐矣¶
　註外物如之雖小而傷性已大也¶
　疏仲尼滯於聖迹故發辭則語仁義夫播糠眯目目暗故不¶
　能辯東西蚊虻𠾱膚膚痛則徹宵不睡是以外物雖微爲害¶
　必巨况乎仁非天理義不率性舍己效他喪其本性其爲害¶
#<md:CK-KZ_JY132_05p062a>¶
<pb:YP-C_JY132_09niuji-04-0062a>¶
　也豈眯目𠾱膚而已哉𠾱齧也¶
夫仁義憯然乃憤吾心亂莫大焉¶
　註尚之以加其性故亂¶
　疏仁義憯毒甚於蚊虻憤憤吾心令人煩悶擾亂物性莫大¶
　於此一本亦作憒字者¶
吾子使天下無失其朴¶
　註質全而仁義著¶
吾子亦放風而動總德而立矣¶
　註風自動而依之德自立而秉之斯易持易行之道也¶
　疏放縱任也欲使蒼生喪其淳樸之性者莫若絶仁棄義則¶
#<md:CK-KZ_JY132_05p062b>¶
<pb:YP-C_JY132_09niuji-04-0062b>¶
　反冥我極也仲尼亦宜放無爲之風教隨機務而應物總虛¶
　妄之至德立不測之神功亦有作放方往反放依也¶
又奚傑然若負建鼓而求亡子者邪¶
　註言夫揭仁義以趨道德之鄉其猶擊鼓而求逃者無由得¶
　也¶
　疏建擊傑然用力貌夫揭仁義以趨道德之鄉何異乎打大¶
　鼓以求逃亡之子故鼓聲大而亡子遠仁義彰而道德廢也¶
夫鵠不日浴而白烏不日黔而黑¶
　註自然各已足¶
黑白之朴不足以爲辯¶
#<md:CK-KZ_JY132_05p063a>¶
<pb:YP-C_JY132_09niuji-04-0063a>¶
　註俱自然耳無以偏向¶
　疏浴灑也染緇曰黔黔黑也辯者别其勝負也夫鵠白烏黑¶
　稟之自然豈須日日浴染方得如是以言物性其義例然然¶
　黑白素樸各足於分所遇斯適故不足於分所以論勝負亦¶
　言辯變也黑白分定不可變白爲黑也¶
名譽之觀不足以爲廣¶
　註夫至足者忘名譽忘名譽乃廣耳¶
　疏修名立譽招物觀視此乃狹劣何足自多唯恐遣名譽方¶
　可稱大耳¶
泉涸魚相與處於陸相呴以濕相濡以沫¶
#<md:CK-KZ_JY132_05p063b>¶
<pb:YP-C_JY132_09niuji-04-0063b>¶
　註言仁義之譽皆生於不足¶
不若相忘於江湖¶
　註斯乃忘仁而仁者也¶
　疏此總結前文斥仁義之弊夫泉源枯竭魚傳沫以相濡樸¶
　散淳離行仁義以濟物及其江湖浩蕩各足所以相忘道德¶
　深玄得性所以虛淡既江湖比於道德濡沫方於仁義以此¶
　格量不可同日而語矣¶
孔子見老聃歸三日不談¶
　疏老子方外大聖變化無常不可測量故無所談說也¶
弟子問曰夫子見老聃亦將何規哉¶
#<md:CK-KZ_JY132_05p064a>¶
<pb:YP-C_JY132_09niuji-04-0064a>¶
　疏不的姓名直云弟子當是升堂之類共發此疑既見老子¶
　應有規誨何所聞而三日而不談也¶
孔子曰吾乃今於是乎見龍龍合而成體散而成章¶
　註謂老聃能變化¶
　疏夫龍之德變化不恒以况至人隱顯無定故本合而成妙¶
　體窈冥迹散而起文章煥爛¶
乘乎雲氣而養乎陰陽¶
　註言其因御無方自然已足¶
　疏言至人乘雲氣而無心順陰陽而養物也¶
予口張而不能嗋予又何規老聃哉¶
#<md:CK-KZ_JY132_05p064b>¶
<pb:YP-C_JY132_09niuji-04-0064b>¶
　疏嗋合也心懼不定口開不合復何容暇聞規訓之言乎¶
子貢曰然則人固有尸居而龍見雷聲而淵默發動如天地者¶
乎¶
　疏言至人其處也若死尸之安居其出也似龍神之變見其¶
　語也如雷霆之振響其默也類玄理之無聲是以奮發機動¶
　同二儀之生物者也既而或處或出或語或默豈有出處語¶
　默之異而異之哉然則至人必有出處默語不言之能故仲¶
　尼見之口而不能合¶
賜亦可得而觀乎遂以孔子聲見老聃¶
　疏賜子貢名也子貢欲至觀至人龍德之相遂以孔子聲教¶
#<md:CK-KZ_JY132_05p065a>¶
<pb:YP-C_JY132_09niuji-04-0065a>¶
　而往見之¶
老聃方將倨堂而應微曰予年運而往矣子將何以戒我乎¶
　疏倨企也運時也老子自得從容故企堂敖誕物感斯應發¶
　微其言予年衰邁可以教何以戒我乎¶
子貢曰夫三王五帝之治天下不同其係聲名一也而先生獨¶
以爲非聖人如何哉¶
　疏澆淳漸異步驟有殊用力用兵逆順斯異故云不同聲名¶
　令聞相係一也先生乃排三王爲非聖有何意旨可得聞乎¶
老聃曰小子少進子何以謂不同¶
　疏汝少進前說不同所由¶
#<md:CK-KZ_JY132_05p065b>¶
<pb:YP-C_JY132_09niuji-04-0065b>¶
對曰堯授舜舜受禹禹用力而湯用兵文王順紂而不敢逆武¶
王逆紂而不肯順故曰不同¶
　疏堯舜二人卽是五帝之數自夏禹以降便是三王堯讓舜¶
　舜讓禹禹治水而用力湯伐桀而用兵文王拘羑里而順商¶
　辛武王渡孟津而逆殷紂不同之狀可略言焉¶
老聃曰小子少進余語汝三皇五帝之治天下¶
　疏三皇者伏犧神農黃帝也五帝少昊顓頊高辛唐虞也治¶
　天下之治列在下文¶
黃帝之治天下使民心一民有其親死不哭而民不非也¶
　註若非之則强哭¶
#<md:CK-KZ_JY132_05p066a>¶
<pb:YP-C_JY132_09niuji-04-0066a>¶
　疏三皇行道人心淳一不獨親其親不獨子其子故親死不¶
　哭而世俗不非必也非之則强哭者眾¶
堯之治天下使民心親民有爲其親殺其殺而民不非也¶
　註殺降也言親疏有降殺¶
　疏五帝行德不及三皇使子父兄弟更相親愛爲降殺之服¶
　以别親疏既順人心亦不非毁¶
舜之治天下使民心競民孕婦十月生子子生五月而能言¶
　註教之速也¶
　疏舜是五帝之末其俗漸澆樸散淳離民心浮競遂使孕懷¶
　之婦十月生子五月能言古者懷孕之婦十四月而誕育生¶
#<md:CK-KZ_JY132_05p066b>¶
<pb:YP-C_JY132_09niuji-04-0066b>¶
　子兩歲方始能言澆淳既革故與古之乖異也¶
不至乎孩而始誰¶
　註誰者别人之意也未孩已擇人言其競教速成也¶
　疏未解孩笑已識是非分别之心自此而始矣¶
則人始有夭矣¶
　註不能同彼我則心競於親疏故不終其天年也¶
　疏分别既甚不終天年夭逝之始起自虞舜¶
禹之治天下使民心變人有心而兵有順¶
　註此言兵有順則天下已有不順故也¶
　疏去道既遠澆偽日興遂使蠢爾之民好爲禍變廢無爲之¶
#<md:CK-KZ_JY132_05p067a>¶
<pb:YP-C_JY132_09niuji-04-0067a>¶
　迹興有爲之心賞善罰惡以此爲化而禹懷慈愛猶解泣辜¶
　兵刃所加必須天道也¶
殺盜非殺¶
　註盜自應死殺之順也故非殺¶
　疏盜賊有罪理合其誅順乎素秋雖殺非殺此則兵有順義¶
　也¶
人自爲種而天下耳¶
　註不能大齊萬物而人人自别斯人自爲種也承百代之流¶
　而會乎當今之變其弊至於斯者非禹也故曰天下耳言聖¶
　知之迹非亂天下而天下必有斯亂¶
#<md:CK-KZ_JY132_05p067b>¶
<pb:YP-C_JY132_09niuji-04-0067b>¶
　疏夫澆浪既興分别日甚人人自爲種見不能大齊萬物此¶
　則解人有心也聖智之迹使其如是非禹之過也故曰天下¶
　耳矣¶
是以天下大駭儒墨皆起¶
　註此乃百代之弊¶
　疏此總論三皇五帝之迹驚天下蒼生致使儒崇堯舜以飾¶
　非墨遵禹道而自是既而百家競起九流爭騖後代之弊實¶
　此之由也¶
其作始有倫而今乎婦女¶
　註今之以女爲婦而上下悖逆者非作始之無理但至理之¶
#<md:CK-KZ_JY132_05p068a>¶
<pb:YP-C_JY132_09niuji-04-0068a>¶
　弊遂至於此¶
　疏倫理也當莊子之世六國競興淫風大行以女爲婦乖禮¶
　悖德莫甚於玆故知聖迹始興故有倫理及其末也例同斯¶
　弊也¶
何言哉¶
　註弊生於理故無所復言¶
　疏從理生教遂至於此世澆俗薄何可稍言論正發憤而傷¶
　歎也¶
余語汝三皇五帝之治天下名曰治之而亂莫甚焉¶
　註必弊故也¶
#<md:CK-KZ_JY132_05p068b>¶
<pb:YP-C_JY132_09niuji-04-0068b>¶
　疏夫三皇之治實自無爲無爲之迹迹生於弊故百代之後¶
　亂莫甚焉弊亂之狀列在下文¶
三皇之知上悖日月之明下睽山川之精中墮四時之施¶
　疏悖逆也睽乖離也墮廢壞也施澤也運無爲之智以立治¶
　方後世執迹遂成其弊致星辰悖彗日月爲之不明山川乖¶
　離嶽瀆爲之崩竭廢壞四時寒暑爲之𠎝叙¶
其知憯於𧓽蠆之尾鮮規之獸莫得安其性命之情者而猶自¶
以爲聖人不可恥乎其無恥也¶
　疏憯毒也𧓽蠆尾端有毒也鮮規小貌言三皇之智損害蒼¶
　生其爲毒也甚於𧓽蠆是故細小蟲獸皆遭擾動況乎黔首¶
#<md:CK-KZ_JY132_05p069a>¶
<pb:YP-C_JY132_09niuji-04-0069a>¶
　如何得安以斯爲聖於理未可毒害既多深可羞媿也¶
子貢蹵蹵然立不安¶
　註子貢本謂老子獨絶三王故欲同三王於五帝耳今又見¶
　老子通毁五帝上及三皇則失其所以爲談矣¶
　疏蹵蹵驚驚貌也子貢欲救三王同五帝今見老子詞調高¶
　貌排擯五帝指斥三皇心形驚悚失其所謂故蹴然形容雖¶
　立心神不安¶
孔子謂老聃曰邱治詩書禮樂易春秋六經自以爲久矣孰知¶
其故矣以奸者七十二君論先王之道而明周召之迹一君無¶
所鉤用甚矣夫人之難說也道之難明邪老子曰幸矣子之不¶
#<md:CK-KZ_JY132_05p069b>¶
<pb:YP-C_JY132_09niuji-04-0069b>¶
遇治世之君也夫六經先王之陳迹也豈其所以迹哉¶
　註所以迹者眞性也夫任物之眞性者其迹則六經也¶
今子之所言猶迹也夫迹履之所出而迹豈履哉¶
　註况今之人事則以自然爲履六經爲迹¶
夫白鶂之相視眸子不運而風化蟲雄鳴於上風雌應於下風¶
而風化¶
　註鶂以眸子相視蟲以嗚聲相應俱不待合而便生子故曰¶
　風化¶
類自爲雌雄故風化¶
　註夫同類之雌雄各自有以相感相感之異不可勝極苟得¶
#<md:CK-KZ_JY132_05p070a>¶
<pb:YP-C_JY132_09niuji-04-0070a>¶
　其類其化不難故乃有遙感而風化也¶
性不可易命不可變時不可止道不可壅¶
　註故至人皆順而通之¶
苟得於道無自而不可¶
　註雖化者無方而皆可也¶
失焉者無自而可¶
　註所在皆不可也¶
孔子不出三月復見曰邱得之矣烏鵲𡦗魚傳沫細要者化¶
　註言物之自然各有性也¶
　疏鵲居巢內交尾而表陰陽魚在水中傳沫而爲牝牡蜂取¶
#<md:CK-KZ_JY132_05p070b>¶
<pb:YP-C_JY132_09niuji-04-0070b>¶
　桑蟲祝爲己子是知物性不同稟之大道物之自然各有性¶
　也¶
有弟而兄啼¶
　註言人之性舍長而視幼故啼也¶
　疏有弟而兄失愛捨長憐幼故啼是知陳迹不可執留但當¶
　順之物我無累言人性捨長視幼故啼也¶
久矣夫邱不與化爲人不與化爲人安能化人¶
　註夫與化爲人者任其自化者也若繙六經以說則疏也¶
老子曰可邱得之矣¶
¶
#<md:CK-KZ_JY132_05p071a>¶
<pb:YP-C_JY132_09niuji-04-0071a>¶
*** 刻意第十五¶
刻意尚行離世異俗高論怨誹爲亢而已矣此山谷之士非世¶
之人枯槁赴淵者之所好也¶
　疏刻削也意志也亢窮也言偏滯之人未能會理刻勵身心¶
　高尚其行離異世俗卓爾不羣清談五帝之風高論三皇之¶
　教怨有才而不遇誹無道而荒淫亢志林籟之中削迹巖崖¶
　之下斯乃隱處山谷之士非毁時世之人枯槁則鮑焦介推¶
　之流赴淵則申狄卞隨之類蓋是一曲之士何足以語至道¶
　哉已止也其術止於此矣¶
語仁義忠信恭儉推讓爲修而已矣此平世之士教誨之人遊¶
#<md:CK-KZ_JY132_05p071b>¶
<pb:YP-C_JY132_09niuji-04-0071b>¶
居學者之所好也¶
　疏發辭吐氣則語及仁義用玆等法爲修身之本此乃平時¶
　治世之士施教誨物之人斯則子夏之在西河宣尼之居洙¶
　泗或遊行而議論或安居而講說蓋是學人之所好良非道¶
　士之所先¶
語大功立大名禮君臣正上下爲治而已矣此朝廷之士尊主¶
强國之人致功并兼者之所好也¶
　疏建海內之功績立古今之鴻名致君臣之盛禮王天下之¶
　大義寧安社稷緝熙常道既而尊君王而服遐荒强本邦而¶
　兼并敵國豈非朝廷之士廊廟之臣乎卽皋陶伊尹吕望之¶
#<md:CK-KZ_JY132_05p072a>¶
<pb:YP-C_JY132_09niuji-04-0072a>¶
　徒是也¶
就藪澤處間曠釣魚閒處無爲而已矣此江海之士避世之人¶
閒暇者之所好也¶
　疏棲隱山藪放曠臯澤閒居而事綸釣避世而處無爲天子¶
　不得臣諸侯不得友斯乃從容閒暇之人卽巢父許由公閱¶
　休之類¶
吹呴呼吸吐故納新熊經鳥申爲壽而已矣此導引之士養形¶
之人彭祖壽考者之所好也¶
　註此數子者所好不同恣其所好各之其方亦所以爲逍遙¶
　也然此亦各自得焉能靡所不樹哉若夫使萬物各得其分¶
#<md:CK-KZ_JY132_05p072b>¶
<pb:YP-C_JY132_09niuji-04-0072b>¶
　而不自失者故當付之無所執爲也¶
　疏吹冷呼而吐故呴暖吸而納新如熊攀樹而自經類鳥飛¶
　空而伸腳斯皆導引神氣以養形魂延年之道駐形之術故¶
　彭祖八百歲白石三千年壽考之人卽此之類以前數子志¶
　尚不同各滯一方未爲通美自不刻意而下方會玄玄之妙¶
　致也¶
若夫不刻意而高無仁義而修無功名而治無江海而閒不導¶
引而壽¶
　註所謂自然¶
無不忘也無不有也¶
#<md:CK-KZ_JY132_05p073a>¶
<pb:YP-C_JY132_09niuji-04-0073a>¶
　註忘故能有若有之則不能救其忘矣故有者非有之而有¶
　也忘而有之也¶
　疏夫玄通合變之士冥眞契理之人不刻意而其道彌高無¶
　仁義而恒自修習忘功名而天下大治去江海而淡爾清閑¶
　不導引而壽命無極者故能唯物與我無不盡忘而萬物歸¶
　之故無不有也斯乃忘而有之非有之而有也¶
澹然無極而眾美從之¶
　註若厲己以爲之則不能無極而眾惡生¶
　疏心不滯於一方迹冥符於五行是以澹然虛曠而其道無¶
　窮萬德之美皆從於己也¶
#<md:CK-KZ_JY132_05p073b>¶
<pb:YP-C_JY132_09niuji-04-0073b>¶
此天地之道聖人之德也¶
　註不爲萬物而萬物自生者天地也不爲百行而百行自成¶
　者聖人也¶
　疏天地無心於亭毒而萬物生聖人無心於化育而百行成¶
　是以天地以無生生而爲道聖人以無爲爲而成德故老經¶
　云天地不仁聖人不仁¶
故曰夫恬淡寂寞虛無無爲此天地之平而道德之質也¶
　註非夫寂寞無爲也則危其平而喪其質也¶
　疏恬惔寂寞是凝湛之心虛無無爲是寂用之智天地以此¶
　法爲平均之源道德以此法爲質實之本也¶
#<md:CK-KZ_JY132_05p074a>¶
<pb:YP-C_JY132_09niuji-04-0074a>¶
故曰聖人休休焉則平易矣¶
　註休乎恬淡寂寞息乎虛無無爲則雖歷乎阻險之變常平¶
　易而無難¶
　疏休心於恬惔之鄉息智於虛無之境則履艱難而簡易涉¶
　危險而平夷也¶
平易則恬淡矣¶
　註患難生於有爲有爲亦生於患難故平易恬淡交相成也¶
　疏豈唯休心恬淡故平易抑乃平易而恬淡是知平易恬淡¶
　交相成也¶
平易恬淡則憂患不能入邪氣不能襲¶
#<md:CK-KZ_JY132_05p074b>¶
<pb:YP-C_JY132_09niuji-04-0074b>¶
　註泯然與正理俱往¶
　疏心既恬淡迹又平易惟心與迹一本無爲故慇憂患累不¶
　能入其靈臺邪炁祅炁不能襲其藏府襲猶入也互其文也¶
故其德全而神不虧¶
　註夫不平不淡者豈惟傷其形哉神德並喪於內也¶
　疏夫恬淡無爲者豈惟外形無毁亦乃內德圓全形德既安¶
　則精神無損之矣¶
故曰聖人之生也天行¶
　註任自然而運動¶
其死也物化¶
#<md:CK-KZ_JY132_05p075a>¶
<pb:YP-C_JY132_09niuji-04-0075a>¶
　註蛻然無所係¶
　疏聖人體勞息之不二達去來之爲一故其生也如天道之¶
　運行其死也類萬物之變化任鑪冶之陶鑄無纖介於胷中¶
　也¶
靜而與陰同德動而與陽同波¶
　註動靜無心而付之陰陽也¶
　疏凝神靜慮與太陰同其盛德應感而動與陽炁同其波瀾¶
　動靜順時無心者也¶
不爲福先不爲禍始感而後應¶
　註無所唱也¶
#<md:CK-KZ_JY132_05p075b>¶
<pb:YP-C_JY132_09niuji-04-0075b>¶
　疏夫善爲福先惡爲禍始既善惡雙遣亦禍福兩忘感而後¶
　應豈爲先始者也¶
迫而後動¶
　註會至乃動¶
　疏迫至也逼也動應也和而不唱赴機而應¶
不得已而後起¶
　註任理而起吾不得已也¶
　疏已止也機感通至事不得止而後起應非預謀¶
去知與故循天之理¶
　註天理自然知故無爲乎其間¶
#<md:CK-KZ_JY132_05p076a>¶
<pb:YP-C_JY132_09niuji-04-0076a>¶
　疏循順也內去心知外忘事故如混沌之無爲順自然之妙¶
　理也¶
故無天災¶
　註災生於違天¶
　疏合天故無災也¶
無物累¶
　註累生於逆物¶
　疏順物故無累也¶
無人非¶
　註與人同者眾必是焉¶
#<md:CK-KZ_JY132_05p076b>¶
<pb:YP-C_JY132_09niuji-04-0076b>¶
　疏同人故無非也¶
無鬼責¶
　註同於自得故無責¶
其生若浮其死若休¶
　註汎然無所惜也¶
　疏夫聖人動靜無心死生一貫故其生也似浮漚之暫起變¶
　化俄然其死也若疲勞休息曾無係戀也¶
不思慮¶
　註付之天理¶
　疏心若死灰絶於緣念¶
#<md:CK-KZ_JY132_05p077a>¶
<pb:YP-C_JY132_09niuji-04-0077a>¶
不豫謀¶
　註理至而應¶
　疏譬懸鏡高堂物來斯照終不預前謀度而待機務者也¶
光矣而不耀¶
　註用天下之自光非吾耀也¶
　疏智照之光明逾日月而韜光晦迹故不炫燿於物也¶
信矣而不期¶
　註用天下之自信非吾期也¶
　疏逼機赴感如影隨形信若四時必無差忒機來方應不預¶
　期也¶
#<md:CK-KZ_JY132_05p077b>¶
<pb:YP-C_JY132_09niuji-04-0077b>¶
其寢不夢其覺無憂¶
　疏契眞故凝寂而不夢累盡故常適而無憂也¶
其神純粹¶
　註一無所欲¶
　疏純粹者不雜也既無夢無憂契眞合道故其心神純粹而¶
　無間雜也¶
其魂不罷¶
　註有欲乃疲¶
　疏恬淡無爲心神閑逸故其精魂應用終不疲勞¶
虛無恬淡乃合天德¶
#<md:CK-KZ_JY132_05p078a>¶
<pb:YP-C_JY132_09niuji-04-0078a>¶
　註乃與天地合其恬淡之德也¶
　疏歎此虛無與天地合其德¶
故曰悲樂者德之邪¶
　疏違心則悲順意則樂不達違從是德之邪妄¶
喜怒者道之過¶
　疏稱心則喜乖情則怒喜怒不忘是道之罪過¶
好惡者德之失¶
　疏無好爲好無惡爲惡此之妄心是德之愆咎也¶
故心不憂樂德之至也¶
　註至德常適故情無所槩¶
#<md:CK-KZ_JY132_05p078b>¶
<pb:YP-C_JY132_09niuji-04-0078b>¶
　疏不喜不怒無憂無樂恬恬虛夷至德之人也¶
一而不變靜之至也¶
　註靜而一者不可變也¶
　疏抱眞一之玄道混囂塵而不變自非至靜孰能如斯¶
無所於忤虛之至也¶
　註其心豁然確盡乃無纖介之違¶
　疏忤逆也大順羣生無所乖逆自非虛豁之極其孰能然也¶
不與物交淡之至也¶
　註物自來耳至淡者無交物之情¶
　疏守分清高不交於物無所須待恬淡之至也¶
#<md:CK-KZ_JY132_05p079a>¶
<pb:YP-C_JY132_09niuji-04-0079a>¶
無所於逆粹之至也¶
　註若雜乎濁欲則有所不順¶
　疏智照精明至純無雜故能混同萬物大順蒼生至論忤之¶
　與逆厥理不殊顯虛粹兩義故再言耳¶
故曰形勞而不休則弊精用而不已則勞勞則竭¶
　注物皆有當不可失也¶
　疏夫形體精神稟之有限而役用無涯必之死地故分外勞¶
　形不知休息則困弊斯生精神逐物而不知止必當勞損損¶
　則精炁枯竭矣¶
水之性不雜則清莫動則平鬱閉而不流亦不能清天德之象¶
#<md:CK-KZ_JY132_05p079b>¶
<pb:YP-C_JY132_09niuji-04-0079b>¶
也¶
　註象天德者無心而階會也¶
　疏象者法效也言水性清平善鑒於物若混而雜之鬱而閉¶
　塞之則乖於常性既不能漣漪流注亦不能鑒照於物也惟¶
　當不動不閉則清而且平洞照無私爲物準的者天德之象¶
　也以况聖人心虛皎潔鑒照無私法象自然與玄天合德故¶
　老經云上善若水也¶
故曰純粹而不雜¶
　註無非至當之事也¶
　疏雖復和光同塵而精神凝湛此覆釋前其神純粹也¶
#<md:CK-KZ_JY132_05p080a>¶
<pb:YP-C_JY132_09niuji-04-0080a>¶
靜一而不變¶
　註常在當上住¶
　疏縱使千變萬化而心恒靜一此重釋一而不變¶
淡而無爲¶
　註與會俱而已矣¶
　疏假令混俗揚波而無妨虛淡與物交接亦不廢無爲此釋¶
　前恬淡之至也¶
動而以天行¶
　註若夫逐欲而動人行也¶
　疏感物而動應而無心同於大道之運行無心而生萬物¶
#<md:CK-KZ_JY132_05p080b>¶
<pb:YP-C_JY132_09niuji-04-0080b>¶
此養神之道也¶
　疏總結以前天行等法是治身之術養神之道也¶
夫有干越之劎者柙而藏之不敢用也寶之至也¶
　註况敢輕用其神乎¶
　疏干溪名也越山名也干溪越山恒出良劎也又云干吳也¶
　言吳越二國並出名劎因以爲名也夫有干越之寶劎柙而¶
　藏之自非敵國大事不敢輕用寶而重之遂至於此而况寶¶
　愛精神者乎¶
精神四達並流無所不極上際於天下蟠於地¶
　註夫體天地之極應萬物之數以爲精神者故若是矣若是¶
#<md:CK-KZ_JY132_05p081a>¶
<pb:YP-C_JY132_09niuji-04-0081a>¶
　而有落天地之功者任天行耳非輕用也¶
　疏流通也夫愛養精神者故能通達四方並流無滯卽而下¶
　蟠薄於厚地上際逮於玄天四維上下無所不極動而常寂¶
　非輕用之者也¶
化育萬物不可爲象¶
　註所育無方¶
　疏化導蒼生含育萬物隨機俯應不守一方故不可以形象¶
　而域之也¶
其名爲同帝¶
　註同天帝之不爲¶
#<md:CK-KZ_JY132_05p081b>¶
<pb:YP-C_JY132_09niuji-04-0081b>¶
　疏帝審也總結以前名爲審實之道也亦言同天帝之不爲¶
　也已¶
純素之道惟神是守守而勿失與神爲一¶
　註常以純素守乎至寂而不蕩於外則冥也¶
　疏純精素質之道唯在守神守而不喪則精神凝靜既而形¶
　同枯木心若死灰物我兩忘身神爲一也¶
一之精通合于天倫¶
　註精者物之眞也¶
　疏倫理也既與神爲一則精智無礙故冥乎自然之理¶
野語有之曰眾人重利廉士重名賢士尚志聖人貴精¶
#<md:CK-KZ_JY132_05p082a>¶
<pb:YP-C_JY132_09niuji-04-0082a>¶
　註與神爲一非守神也不遠其精非貴精也然其道則貴守¶
　之迹¶
　疏莊子欲格量人物志尚不同故泛舉大綱略爲四品仍寄¶
　野逸之人以明言無的當且世俗眾多之人咸重財利則盜¶
　跖之徒是也貞亷潔素之士皆重聲名則伯夷介推是也賢¶
　人君子高尚志節不屈於世則許由子州支伯是也唯體道¶
　聖人無所偏滯故能寶貴精神不蕩於物雖復應變隨時而¶
　不喪其純素也¶
故素也者謂其無所與雜也純也者謂其不虧其神也¶
　註苟以不虧爲純則雖百行同舉萬變參備乃至純也苟以¶
#<md:CK-KZ_JY132_05p082b>¶
<pb:YP-C_JY132_09niuji-04-0082b>¶
　不雜爲素則雖龍章鳳姿倩乎有非常之觀乃至素也若不¶
　能保其自然之質而雜乎外飾則雖犬羊之鞹庸得謂之純¶
　素哉¶
　疏夫混迹世物之中而與物無雜者至素者也參變囂塵之¶
　內而其神不虧者至純者也豈復獨立於高山之頂拱手於¶
　林籟之間而稱純素哉蓋不然乎此結釋前純素之道義也¶
能體純素謂之眞人¶
　疏體悟解也妙契純素之理則所在皆眞道也故可謂得眞¶
　道之人也¶
¶
