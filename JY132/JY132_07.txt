#-*- mode: org; -*-
#+TITLE: 南華真經註疏
#+DATE: 2011-05-31 16:19:54
#+PROPERTY: kxid KX133
#+PROPERTY: title 南華真經註疏
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0745
#+PROPERTY: id JY132
#+PROPERTY: JUAN 0
#+PROPERTY: JUAN 021
<pb:CK-KZ_JY132_07p001a>¶
#+PROPERTY: JUAN 022
<pb:CK-KZ_JY132_07p001a>¶
@fw重刋道藏輯要¶
　
* 南華眞經¶
@by周莊周著　　　　　　　　　@by河　南　郭　象　註¶
　　　　　　　　　　　　　@by唐西華法師成玄英疏¶
** 外篇¶
*** 山木第二十¶
莊子行於山中見大木枝葉盛茂伐木者止其旁而不取也問¶
其故曰無所可用莊子曰此木以不材得終其天年¶
　疏既同曲轅之樹又類商丘之木不材無用故終其天年也¶
夫子出於山舍於故人之家¶
<pb:CK-KZ_JY132_07p001b>¶
　疏舍息也¶
故人喜命豎子殺鴈而烹之¶
　疏門人呼莊子爲夫子也豎子童僕也¶
豎子請曰其一能鳴其一不能鳴請奚殺主人曰殺不能鳴者¶
明日弟子問於莊子曰昨日此中之木以不材得終其天年今¶
主人之鴈以不材死先生將何處莊子笑曰周將處夫材與不¶
材之間材與不材之間似之而非也故未免乎累¶
　註設將處此耳以此未免於累竟不處¶
　疏言材者有爲也不材者無爲也之間中道也雖復離彼二¶
　偏處兹中一既未遣中亦猶人不能理於人鴈不能同於鴈¶
<pb:CK-KZ_JY132_07p002a>¶
　故似道而非眞道猶有斯於累也¶
若夫乘道而浮遊則不然¶
　疏夫乘玄道至德而浮遊於世者則不如此也既遣二偏又¶
　忘中一則能虛通而浮遊於代爾¶
無譽無訾一龍一蛇¶
　註訾毁也龍出也蛇處也言道無材與不材故毁譽之材都¶
　失也¶
與時俱化¶
　疏此遣中也既遣二偏又忘中一遣之又遣玄之又玄¶
而無肯專爲¶
<pb:CK-KZ_JY132_07p002b>¶
　疏言既妙遣中一遠超四句豈復謟情毁譽惑意龍蛇故當¶
　世浮沈與時俱化何肯偏滯而專爲一物也¶
一上一下以和爲量¶
　疏言至人能隨時上下以和爲同度量¶
浮遊乎萬物之祖¶
　疏以大和而等重遊造物之祖宗¶
物物而不物於物則胡可得而累邪¶
　疏物不相物則無憂患¶
此神農黃帝之法則也¶
　註故莊子亦處焉¶
<pb:CK-KZ_JY132_07p003a>¶
　疏郭注云故莊子亦處焉¶
若夫萬物之情人倫之傳則不然¶
　疏倫理也共俗物傳習則不如前也¶
合則離成則毁廉則柱尊則榮¶
　疏合則離之成者必毁清廉則被挫傷尊貴者又遭議疑世¶
　情險陂何可必固又廉則傷物物不堪化則反挫也自尊財¶
　物物不堪辱反有議疑也¶
有爲則虧賢則謀¶
　疏虧損也有爲則損也賢以志高爲人之所謀也¶
不肖則欺胡可得而必乎哉¶
<pb:CK-KZ_JY132_07p003b>¶
　疏言己上賢與不肖等事何必爲也必則偏執名中所以有¶
　成虧也¶
悲夫弟子志之¶
　疏悲夫歎聲也志記也¶
其唯道德之鄉乎¶
　註不可必故待之不可以一方也唯與時俱化者爲能涉變¶
　而常通耳¶
　疏言能用中平之理其唯道德之鄉也¶
市南宜僚見魯侯¶
　疏姓熊名宜僚隱於市南也¶
<pb:CK-KZ_JY132_07p004a>¶
魯侯有憂色市南子曰君有憂色何也魯侯曰吾學先王之道¶
修先君之業吾敬鬼尊賢¶
　疏先王謂王季文王先君謂周公伯禽也¶
親而行之無須臾離居¶
　疏離散也居安居也¶
然不免於患吾是以憂市南子曰君之除患之術淺矣¶
　註有其身而矜其國故雖憂懷萬端尊賢尚行而患慮愈深¶
　矣¶
　疏言敬鬼尊賢之法其法未除也¶
夫豐狐文豹¶
<pb:CK-KZ_JY132_07p004b>¶
　疏豐大也以文章豐美毛衣悅澤故爲人利也¶
棲於山林伏於巖穴靜也夜行晝居戒也雖飢渴隱約猶且胥¶
疏於江湖之上而求食焉¶
　疏戒愼也隱約猶斟酌也旦明也胥皆也言雖飢渴猶斟酌¶
　明旦無人之時相命於江湖之上扶疏草中而求食也¶
定也然且不免於網羅機辟之患是何罪之有哉其皮爲之災¶
也¶
　疏機辟罝罘也言斟酌定計如此猶不免罝罘之患者更無¶
　餘罪直是皮色之患也¶
今魯國獨非君之皮邪吾願君刳形去皮洒心去欲而遊於無¶
<pb:CK-KZ_JY132_07p005a>¶
人之野¶
　註欲令無其身忘其國而任其自化也¶
　疏刳形忘身也去皮忘國也灑心忘智也去欲息貪也無人¶
　之野謂道德之鄉也郭註云欲令無其身忘其國任其自化¶
南越有邑焉名爲建德之國¶
　註寄之南越取其去魯之遠也¶
　疏言去魯既遥名建立無爲之道也¶
其民愚而朴少私寡欲知作而不知藏¶
　疏作謂耕作也藏謂藏貯也君既懷道民亦還淳¶
與而不求其報不知義之所適不知禮之所將¶
<pb:CK-KZ_JY132_07p005b>¶
　疏義宜也將行也¶
猖狂妄行¶
　疏猖狂無心也妄行混跡也¶
乃蹈乎大方¶
　註各恣其本步而人人自蹈其方則萬方得矣不亦大乎¶
　疏道方也猖狂恣任混跡妄行乃能蹈大方之道¶
其生可樂其死可葬¶
　註言可終始處之¶
　疏郭注云言可以終始處之也¶
吾願君去國捐俗與道相輔而行¶
<pb:CK-KZ_JY132_07p006a>¶
　註所謂去國捐俗謂蕩餘其胷中也¶
　疏捐棄也言棄俗與無爲至道相輔導而行也¶
君曰彼其道遠而險又有江山我無舟車奈何¶
　註眞謂欲使之南越¶
　疏迷悟性殊故致魯越之隔也¶
市南子曰君無形倨¶
　註形倨躓礙之謂¶
　疏勿恃高尊形容倨傲¶
無留居¶
　註留居滯守之謂¶
<pb:CK-KZ_JY132_07p006b>¶
　疏隨物任運無滯榮觀¶
以爲君車¶
　註形與物夷心與物化斯寄物以自戴也¶
君曰彼其道幽遠而無人君誰與爲鄰吾無糧我無食安得而¶
至焉¶
　疏未體獨化不能忘物也¶
市南子曰少君之費寡君之欲雖無糧而乃足¶
　註所謂知足則無所不足也¶
　疏言道不資物成而但恬淡耳¶
君其涉於江而浮於海¶
<pb:CK-KZ_JY132_07p007a>¶
　疏江謂智也海謂道也涉上善之之江遊大道之海¶
望之而不見其崖愈往而不知其所窮¶
　註絶情欲之遠也¶
　疏寧知窮極哉¶
送君者皆自崖而反¶
　註君欲絶則民各反守其分¶
　疏送君行邁至于道德之鄉民反其自守素分崖分也¶
君自此遠矣¶
　註超然獨立於萬物之上也¶
　疏自從也君從此清高道德玄遠也¶
<pb:CK-KZ_JY132_07p007b>¶
故有人者累¶
　註有人者有之以爲己私也¶
　疏君臨魯邦富贍人物爲我己有深成病累也¶
見有於人者憂¶
　註見有於人者爲人所役用也¶
　疏言未能忘魯見有於人是以敬鬼尊賢矜人恤眾爲人所¶
　役甯非憂患¶
故堯非有人非見有於人也¶
　註雖有天下皆寄之百官委之萬物而不與焉斯非有人也¶
　因民任物而不役己斯非見有於人也¶
<pb:CK-KZ_JY132_07p008a>¶
　疏郭注云雖有天下皆寄之百官委之萬物而不與焉斯非¶
　有人也因民任物而不役己斯非見有於人也¶
吾願去君之累除君之憂而獨與道遊於大莫之國¶
　註欲令蕩然無有國之懷¶
　疏大莫猶大無也言天下無能雜之¶
方舟而濟於河¶
　疏相舟兩並曰方舟¶
有虛船來觸舟雖有褊心之人不怒¶
　疏褊狹急也不怒者縁舟虛故也¶
有一人在其上則呼張歙之一呼而不聞再呼而不聞於是三¶
<pb:CK-KZ_JY132_07p008b>¶
呼邪則必以惡聲隨之¶
　疏惡聲罵辱也¶
向也不怒而今也怒向也虛而今也實人能虛己以遊世其孰¶
能害之¶
　註世雖變其於虛己以免害一也¶
　疏虛己無心也¶
北宫奢¶
　疏姓北宫名奢居北宫因以爲姓衛之大夫也¶
爲衛靈公賦斂以爲鍾爲壇乎郭門之外¶
　疏言爲鍾先須設祭所以爲壇也¶
<pb:CK-KZ_JY132_07p009a>¶
三月而成上下之縣¶
　疏上下調八音備故曰縣¶
王子慶忌見而問焉曰子何術之設¶
　疏周王慶忌之子周之大夫言見鍾壇極妙怪而問焉¶
奢曰一之間無敢設也¶
　註泊然抱一耳非敢假設以益事也¶
　疏郭注云泊然抱一耳非敢假設以益事也¶
奢聞之既彫既琢復歸於樸¶
　註還用其本性也¶
　疏郭注云還用本性¶
<pb:CK-KZ_JY132_07p009b>¶
侗乎其無識¶
　註任其純朴而已¶
　疏侗乎無情之貌任其淳朴而己¶
儻乎其怠疑¶
　註無所趣也¶
　疏儻無慮也怠退也言狐疑思慮之事並已去矣¶
萃乎芒乎其送往而迎來¶
　註無所忻悅¶
　疏萃聚也言物之萃聚芒然不知物之去來亦不迎送此下¶
　各任物也又芒昧恍惚心無的當隨其迎送任物往來¶
<pb:CK-KZ_JY132_07p010a>¶
來者勿禁往者勿止¶
　註任彼也¶
　疏百姓懷來者未防禁而去者亦無情而留止也¶
從其彊梁¶
　註順乎梁也¶
隨其曲傳¶
　註無所係也¶
　疏(傳張戀反)剛彊難賦者從而任之人情曲傳者隨而順之¶
因其自窮¶
　註用其不得不爾¶
<pb:CK-KZ_JY132_07p010b>¶
　疏因任百姓各於其所情也¶
故朝夕賦斂而毫毛不挫¶
　註當故無損¶
　疏雖設賦斂而未嘗抑度各率其性是故略無任損者也¶
而况有大塗者乎¶
　註泰然無執用天下之自爲斯大通之塗也故曰經之營之¶
　不日成之¶
　疏塗道也直致任物己任枉損况資大道神化無爲三月而¶
　成何怪之有¶
孔子圍於陳蔡之間七日不火食¶
<pb:CK-KZ_JY132_07p011a>¶
　疏楚昭王召孔子孔子自魯聘楚途經陳蔡二國之間居之¶
　徒眾既多陳蔡之人謂孔子是陽虎所以起兵圍之門人饑¶
　餒七日不起火食窘迫困苦也¶
太公任往弔之曰子幾死乎曰然子惡死乎曰然¶
　註自同於好惡耳聖人無好惡也¶
　疏太公老之稱也任名也幾近也然猶如是也尼父既遭圍¶
　繞太公弔而問之曰子近死乎答曰如是曰子嫌惡乎答云¶
　如是也¶
任曰子嘗言不死之道東海有鳥焉其名曰意怠其爲鳥也翂¶
翂翐翐而似無能引援而飛迫脅而棲¶
<pb:CK-KZ_JY132_07p011b>¶
　註既弘大舒緩又心無常係¶
　疏試言長生之道舉海鳥而譬之翂翂翐翐是舒遲不能高¶
　飛之貌也飛必援引徒侣不敢先起棲必戢其脅翼迫引於¶
　羣¶
進不敢爲前退不敢爲後¶
　註常從容處中¶
食不敢先嘗必取其緒¶
　註其於隨物而已¶
　疏夫進退處中遠害之至飲啄隨行必依次敘¶
是故其行列不斥¶
<pb:CK-KZ_JY132_07p012a>¶
　註與羣俱也¶
而外人卒不得害是以免於患¶
　註患害生於役知以奔競¶
　疏爲其謙柔不與物競故眾鳥行列不獨斥棄也而外人造¶
　次不得害之是以免於人間之禍患¶
直木先伐甘井先竭¶
　註才之害也¶
　疏直木有材先遭斫伐甘井來飲其流先竭人衒才智其義¶
　亦然¶
子其意者飾知以驚愚脩身以明汙昭昭乎如揭日月而行故¶
<pb:CK-KZ_JY132_07p012b>¶
不免也¶
　註夫察焉小異則與眾爲迕矣混然大同則無獨異於世矣¶
　故夫昭昭者乃㝠㝠之迹也將寄言以遺迹故因陳蔡以託¶
　患¶
　疏謂仲尼意在裝飾才智驚異愚俗修瑩身心顯他汙染昭¶
　昭明察炫耀己能猶如揭日月而行故不免於禍患也¶
昔吾聞之大成之人曰自伐者無功功成者隳名成者虧¶
　註恃功名以爲已成者未之嘗全¶
　疏大成之人卽老子也言聖德宏博生成庶品故謂之大成¶
　伐取也隳敗也夫自取其能者無功續而功成不退者必隳¶
<pb:CK-KZ_JY132_07p013a>¶
　敗名聲彰顯者不韜光必毁辱¶
孰能去功與名而還與眾人¶
　註功自眾成故還之¶
　疏夫能立大功建鴻名而功成弗居推功於物者誰能如是¶
　其唯聖人乎¶
道流而不明¶
　註昧然而自行耳¶
　疏道德流行徧滿天下而韜光匿耀故云不明¶
居得行而不名處¶
　註彼皆居然自得此行耳非由名而後處之¶
<pb:CK-KZ_JY132_07p013b>¶
　疏身有道德盛行於世而藏名晦迹故不處其名¶
純純常常乃比於狂¶
　註無心而動故也¶
　疏純純者樸素常常者混物既不矜飾更類於狂人也¶
削迹捐勢不爲功名¶
　註功自彼成故勢不在我而名迹皆去¶
　疏削除聖迹捐棄權勢豈存情於功績以留意於名譽¶
是故無責於人人亦無責焉¶
　註恣情任彼故彼各自當其責也¶
　疏爲是義故無名譽我既不譴於人故人亦無責於我¶
<pb:CK-KZ_JY132_07p014a>¶
至人不聞子何喜哉¶
　註寂泊無懷乃至人也¶
　疏夫至德之人不顯於世子既聖哲何爲喜好名聲者邪¶
孔子曰善哉辭其交遊去其弟子逃於大澤衣裘褐食杼栗¶
　註取於棄人間之好也¶
　疏孔子既承教戒善其所言於是辭退交遊捨去弟子離析¶
　徒眾獨逃山澤之中捐縫掖而服絺裘棄甘肥而食杼栗¶
入獸不亂羣入烏不亂行¶
　註若草木之無心故爲鳥獸所不畏¶
鳥獸不惡而况人乎¶
<pb:CK-KZ_JY132_07p014b>¶
　註蓋寄言以極推至誠之信任乎物而無受害之地也¶
　疏同死灰之寂泊類草木之無情羣鳥獸而不驚況人倫而¶
　有惡邪¶
孔子問子桑雩曰吾再逐於魯伐樹於宋削迹於衛窮於商周¶
圍於陳蔡之間吾犯此數患親交益疏徒友益散何與¶
　疏姓桑名雩隱者也孔子爲魯司寇齊人聞之遂選女樂文¶
　馬而遺魯君間搆魯君因而被逐宋是殷後孔子在宋及周¶
　遂不被用故偁窮也遇此憂患親戚交情益甚疏遠門徒朋¶
　友益甚離散何爲如此耶¶
子桑雩曰子獨不聞假人之亡與林回棄千金之璧負赤子而¶
<pb:CK-KZ_JY132_07p015a>¶
趨或曰爲其布與赤子之布寡矣¶
　註布謂財帛也¶
爲其累與赤子之累多矣棄千金之壁負赤子而趨何也¶
　疏假國名晉下邑也姓林名回假之賢人也布財貨也假遭¶
　晉滅百姓逃亡林回棄擲寶璧負子而走或人問之謂爲財¶
　布然亦以爲財則少財以爲累重則多累輕負多不知何也¶
林回曰彼以利合此以天屬也夫以利合者迫窮禍患害相棄¶
也以天屬者迫窮禍患害相收也夫相收之與相棄亦遠矣¶
　疏寶璧利合也赤子親屬也親屬急迫猶相收利合窮禍則¶
　相棄棄收之情相去遠耳¶
<pb:CK-KZ_JY132_07p015b>¶
且君子之交淡若水小人之交甘若醴君子淡以親¶
　註無利故淡道合故親¶
小人甘以絶¶
　註飾利故甘利不可常故有時而絶也¶
　疏無利故淡道合故親有利故甘利盡故絶¶
彼無故以合者由無故以離¶
　註夫無故而自合者天屬也合不由故則故不足以離之也¶
　然則有故而合必有故而離矣¶
　疏不由事故而合者謂父子天屬也故無由而離之孔子說¶
　先王陳迹親於明友非天屬也皆爲求名利而來此則是有¶
<pb:CK-KZ_JY132_07p016a>¶
　故而合也見削迹伐樹而去是則有故而離也非是天屬無¶
　故自親無故自離¶
孔子曰敬聞命矣徐行翔佯而歸絶學捐書弟子無挹於前其¶
愛益加進¶
　註去飾任素故也¶
　疏的聞高命徐步而歸翶翔閑放逍遙自得絶有爲之學棄¶
　聖迹之書不得華藻之教故無揖讓之禮徒有敬愛月加進¶
　益焉¶
異日桑雩又曰舜之將死眞泠禹曰汝戒之哉形莫若緣情莫¶
若率¶
<pb:CK-KZ_JY132_07p016b>¶
　註因形率情不矯之以利也¶
　疏緣順也形必順物情必率中昔虞舜將終用此眞教命大¶
　禹今其戒愼依語遵行故桑雩引來以告孔子亦有作泠字¶
　者泠曉也舜將眞言曉示大禹也¶
緣則不離率則不勞¶
　註形不假故常全精不矯故常逸¶
　疏形順則常合於物性率則用而無弊¶
不離不勞則不求文以待形¶
　註任朴而直前也¶
　疏率性而動任朴直前豈復求假文迹而待用飾其形性哉¶
<pb:CK-KZ_JY132_07p017a>¶
不求文以待形固不待物¶
　註樸素而足¶
　疏既不求文籍以飾形故知當分各足不待於外物也¶
莊子衣大布而補之正緳係履而過魏王魏王曰何先生之憊¶
邪¶
　疏大布猶粗布也莊子家貧以粗布爲服而補之緳履帶也¶
　亦言腰帶也履穿故以繩係之魏王魏惠王也憊病也衣粗¶
　布而著破履正腰帶見魏王王見其顦顇故問言先生何貧¶
　病如此耶¶
莊子曰貧也非憊也士有道德不能行憊也衣弊履穿貧也非¶
<pb:CK-KZ_JY132_07p017b>¶
憊也此所謂非遭時也王獨不見夫騰猿乎其得柟梓豫章也¶
攬蔓其枝而王長其間雖羿逄蒙不能睥睨也¶
　註遭時得地則申其長枝故雖古之善射莫之能害¶
　疏柟梓豫章皆端直好木也攬蔓猶把捉也長王猶自得也¶
　羿古之善射人逄蒙羿之弟子也睥睨猶斜視字亦有作聒¶
　字者隨字讀之言善士賢人遭時得地猶如猿得直木則跳¶
　躑自在雖有善射之人不敢舉目側視何况彎弓乎¶
及其得柘棘枳枸之間也危行側視振動悼慄此筋骨非有加¶
急而不柔也處勢不便未足以逞其能也¶
　疏柘棘枸枳並有刺之惡木也夫猨得有刺之木不能逞其¶
<pb:CK-KZ_JY132_07p018a>¶
　捷巧是以心中悲悼而戰慄形貌危行而側視非謂筋骨有¶
　異於前而勢不便也士逢亂世亦須如此¶
今處昏上亂相之間而欲無憊奚可得邪此比干之見剖心徵¶
也夫¶
　註勢不便而强爲之則受戮矣¶
　疏此合諭也當時周室微弱六國興盛於是主昏於上臣亂¶
　於下莊生懷道抱德莫能見用晦迹遠害故發此言昔殷紂¶
　無道比干忠諫剖心而死豈非徵驗引古證今異日明鏡¶
孔子窮於陳蔡之間七日不火食左據槁木石擊槁枝而歌猋¶
氏之風有其具而無其數有其聲而無宫角木聲與人聲犁然¶
<pb:CK-KZ_JY132_07p018b>¶
有當於人之心¶
　疏猋氏神農也孔子聖人安於窮通雖遭陳蔡之困不廢無¶
　爲故左手擊槁木右手凭枯枝恬然自得歌猋氏之淳風木¶
　乃八音雖擊而無曲無聲惟打木寧有於宫商然歌聲木聲¶
　犁然清淡而樂正心故有應當於人心者也¶
顔回端拱還目而窺之仲尼恐其廣己而造大也愛己而造哀¶
也¶
　疏顔生既見仲尼擊木而歌於是正身回目而視仲尼恐其¶
　未悟妄生虞度謂言仲父廣己道德而規造大位之心愛惜¶
　己身遭窮而造哀歎之曲慮其如是故召而誨之¶
<pb:CK-KZ_JY132_07p019a>¶
曰回無受天損易¶
　註唯安之故易¶
無受人益難¶
　註物之儻來不可禁禦¶
　疏夫自然之理有窮塞之損達於時命安之則易人倫之道¶
　有祿之益儻來而寄推之卽難此明仲尼雖擊木而歌無心¶
　哀怨¶
無始而非卒也¶
　註於今爲始者於昨爲卒則所謂始者卽是卒矣言變化之¶
　無窮¶
<pb:CK-KZ_JY132_07p019b>¶
　疏卒終也於今爲始者於昨爲終也欲明無始無終無生無¶
　死既無死無生何窮塞之有哀乎¶
人與天一也¶
　註皆自然也¶
　疏所謂天損人益者猶是教迹之言也若至疑理處皆是自¶
　然故不二也¶
夫今之歌者其誰乎¶
　註任其自爾則歌者非我也¶
　疏夫大聖虛忘物我兼喪我既非我歌是誰歌我乃無身歌¶
　將安寄也¶
<pb:CK-KZ_JY132_07p020a>¶
回曰敢問無受天損易仲尼曰飢渴寒暑窮桎不行天地之行¶
也運物之泄也¶
　註不可逃也¶
　疏前略標名此下解義桎塞也夫命終窮塞道德不行此猶¶
　天地虛盈四時轉變運動萬物發泄氣候也¶
言與之偕逝之謂也¶
　註所謂不識不知而順帝之則也¶
　疏偕俱也逝往也既體運物之無常故與變化而俱往而無¶
　欣惡於其間也¶
爲人臣者不敢去之執臣之道猶若是而况乎所以待天乎¶
<pb:CK-KZ_JY132_07p020b>¶
　註所在皆安不以損爲損斯待天而不受其損已¶
　疏夫爲人臣者不敢逃去君命執持臣道由自如斯而况爲¶
　變化窮通必待自然之理豈可違距者哉¶
何謂無受人益難仲尼曰始用四達¶
　註感應旁通爲四達¶
爵祿並至而不窮¶
　註旁通故可以御高大也¶
物之所利乃非己也¶
　註非己求而取之¶
　疏始本也乃宜也妙本虛寂迹用赴機傍通四方凝照九表¶
<pb:CK-KZ_JY132_07p021a>¶
　既縻好爵財德無窮萬物利求是其宜也¶
吾命其在外者也¶
　註人之生必外有接物之命非如瓦石止於形質而已¶
　疏孔子聖人挺於天命運玆外德救彼蒼生非瓦石形質也¶
君子不爲盜賢人不爲竊吾若取之何哉¶
　註盜竊者私取之謂也今賢人君子之致爵祿非私取也受¶
　之而已¶
　疏夫賢人君子尚不爲盜竊況孔丘大聖寧肯違天乖理而¶
　私取於爵祿乎儻來而寄受之而已矣蓋無心也¶
故曰鳥莫知於鷾鴯目之所不宜處不給視雖落其實棄之而¶
<pb:CK-KZ_JY132_07p021b>¶
走¶
　註避禍之速¶
　疏鷾鴯燕也實食也智能遠害全身鳥中無過燕子飛入人¶
　舍欲作窠巢目略處所不是宜便不待周給看詠卽遠飛出¶
　假令銜食落地急棄而走必不復收避禍之速者也¶
其畏人也而襲諸人間¶
　註未有自疏外於人而人存之者也畏人而入於人舍此鳥¶
　之所以稱知也¶
　疏襲入也燕子畏懼於人而依附人住入人舍宅寄作窠巢¶
　是故人愛而狎之故得免害亦由聖人和光在世混迹人間¶
<pb:CK-KZ_JY132_07p022a>¶
　戒愼災危不溺塵境蒼生樂推而不厭故得久視長生¶
社稷存焉爾¶
　註況之至人則玄同天下故天下樂推而不厭相與社而稷¶
　之斯無受人益之所以爲難也¶
　疏聖德遐被羣品樂推社稷之存故其宜矣所謂人益此之¶
　謂乎¶
何謂無始而非卒仲尼曰化其萬物而不知其禪之者¶
　註莫覺其變¶
　疏禪代也夫道通生萬物變化羣方運轉不停新新變易日¶
　用不知故莫覺其代謝者也既無日新而變何始卒之有邪¶
<pb:CK-KZ_JY132_07p022b>¶
焉知其所終焉知其所始正而待之而已耳¶
　注日夜相代未始有極故正而待之無所爲懷也¶
　疏夫終則是始始則是終故何能定終始既其無終與始則¶
　無死與生是以隨變任化所遇皆適抱守正眞待於造物而¶
　已矣¶
何謂人與天一邪仲尼曰有人天也有天亦天也¶
　註凡所謂天皆明不爲而自然¶
　疏夫人倫萬物莫不自然愛及自然也是以人天不二萬物¶
　混同¶
人之不能有天性也¶
<pb:CK-KZ_JY132_07p023a>¶
　註言自然則自然矣人安能故有此自然哉自然耳故曰性¶
　疏夫自然者不知所以然而然自然耳不爲也豈是能有之¶
　哉若謂所有則非自然也故知自然者性也非人有之矣此¶
　解前有天之義也¶
聖人晏然體逝而終矣¶
　註晏然無矜而體與變俱也¶
　疏晏然安也逝往也夫聖人通始終之不二達死生之爲一¶
　故能安然解體隨化而往汎乎無始任變而終¶
莊周遊乎雕陵之樊覩一異鵲自南方來者翼廣七尺目大運¶
寸感周之顙而集於栗林¶
<pb:CK-KZ_JY132_07p023b>¶
　疏雕陵栗園名也樊藺也謂遊於栗園藺籬之內也運圓也¶
　感觸也顙額也異常之鵲從南方來翅長七尺眼圓一寸突¶
　著莊生之額仍棲栗林之中¶
莊周曰此何鳥哉翼殷不逝目大不覩蹇裳躩步執彈而留之¶
　疏殷大也逝往也躩步猶疾行也留伺候也翅大不能遠飛¶
　目大不能遠視莊生怪其如此仍卽起意規求既而舉步疾¶
　行把彈弓而伺候¶
覩一蟬方得美蔭而忘其身螳螂執翳而搏之見得而忘其形¶
　註執木葉以自翳於蟬而忘其形之見乎異鵲也¶
異鵲從而利之見利而忘其眞¶
<pb:CK-KZ_JY132_07p024a>¶
　註目能覩翼能逝此鳥之眞性也今見利故忘之¶
　疏搏捕也眞性命也莊生執彈未放中間忽見一蟬隱於樹¶
　葉美兹蔭庇不覺有身有螳蜋執木葉以自翳意在捕蟬不¶
　覺形見異鵲異鵲從螳螂之後利其捕蟬之便意在取利不¶
　覺性命之危所謂忘其眞矣¶
莊周怵然曰噫物固相累¶
　註相爲利者恒相爲累¶
　疏既覩蟬鵲徇利忘身於是怵然驚惕仍言噫歎之聲故知¶
　物相利者必有累憂¶
二類相召也¶
<pb:CK-KZ_JY132_07p024b>¶
　註夫有欲於物者物亦有欲之¶
　疏夫有欲於物者物亦欲之也是以蟬鵲俱世物之徒利害¶
　相召必其然也¶
捐彈而反走虞人逐而誶之¶
　註誶問之也¶
　疏捐棄也虞人掌栗園之虞侯也誶問也既覺利害相隨棄¶
　彈弓而反走虞人謂其盜栗故逐而問之¶
莊周反入三月不庭藺且從而問之夫子何爲頃間甚不庭乎¶
　疏莊周見鵲忘身被疑盜栗歸家愧恥不出門庭姓藺名且¶
　莊子弟子怪師頃來閉戸所以從而問之¶
<pb:CK-KZ_JY132_07p025a>¶
莊周曰吾守形而忘身¶
　註夫身在人間世有夷險若推夷易之形於此世而不度此¶
　世之所宜斯守形而忘身者也¶
觀於濁水而迷於清淵¶
　註見彼而不明卽因彼以自見幾忘反鑒之道也¶
　疏我見利徇物愛守其形而利害相召忘身者也既覩鵲蟬¶
　歸家不出門庭疑亦自責所以靜觀濁水所以迷於清泉雖¶
　非本性合意猶存反照之道¶
且吾聞夫子曰入其俗從其俗¶
　註不違其禁令也¶
<pb:CK-KZ_JY132_07p025b>¶
　疏莊周師老聃故稱老子爲夫子也夫達者同塵入俗俗有¶
　禁令從而行之今既遊彼雕陵被疑盜栗輕犯憲網悔責何¶
　辭¶
今吾遊於雕陵而忘吾身異鵲感吾顙遊於栗林而忘眞栗林¶
虞人以吾爲戮吾所以不庭也¶
　註以見問爲戮夫莊子推平於天下故每寄言以出意乃毁¶
　仲尼賤老聃上掊擊乎三皇下痛病其一身也¶
　疏意在異鵲遂忘栗林之禁令斯忘身也字亦作眞字者隨¶
　字讀之虞人謂我偷栗是成身之恥辱是故不庭夫莊子大¶
　人隱身卑位遨遊宋國養性漆園豈迷目於清淵留意於利¶
<pb:CK-KZ_JY132_07p026a>¶
　害者邪蓋欲評品羣性毁殘其身耳¶
陽子之宋宿於逆旅逆旅人有妾二人其一人美其一人惡惡¶
者貴而美者賤陽子問其故逆旅小子對曰其美者自美吾不¶
知其美也其惡者自惡吾不知其惡也¶
　疏姓陽名朱字子居秦人也逆旅店也往於宋國宿於中地¶
　逆旅美者恃其美故人忘其美而不知也惡者謙下自惡故¶
　人忘其惡而不知也¶
陽子曰弟子記之行賢而去自賢之行安往而不愛哉¶
　註言自賢之道無時而可¶
　疏夫種德立行而去自賢輕物之心者何往而不得愛重哉¶
<pb:CK-KZ_JY132_07p026b>¶
　故命門人記之云耳¶
¶
¶
¶
¶
¶
¶
¶
¶
¶
<pb:CK-KZ_JY132_07p027a>¶
#+PROPERTY: JUAN 023
<pb:CK-KZ_JY132_07p027a>¶
*** 田子方第二十一¶
田子方侍坐於魏文侯數稱谿工¶
　疏姓田名無擇字子方魏之賢人也文侯師也文侯是畢萬¶
　七世孫武侯之父也姓谿名工亦魏之賢人¶
文侯曰谿工子之師邪子方曰非也無擇之里人也稱道數當¶
故無擇稱之¶
　疏谿工是子方鄉里人也稱說言道頻當於理故無擇稱之¶
　不是師¶
文侯曰然則子無師邪子方曰有曰子之師誰邪子方曰東郭¶
順子文侯曰然則夫子何故未嘗稱之¶
<pb:CK-KZ_JY132_07p027b>¶
　疏居在郭東因以爲氏名順子子方之師也既是先生之師¶
　何故不稱說之¶
子方曰其爲人也眞¶
　註無假也¶
　疏所謂眞道人也¶
人貌而天¶
　註雖貌與人同而獨任自然¶
　疏雖復貌同人理而心契自然也¶
虛緣而葆眞¶
　註虛而順物故眞不失¶
<pb:CK-KZ_JY132_07p028a>¶
　疏緣順也虛心順物而恒守眞宗動而常寂也¶
清而容物¶
　註夫清者患於大潔今清而容物與天同也¶
　疏郭註云清者患於大潔今清而容物與天同也¶
物無道正容以悟之使人之意也消¶
　註曠然清虛正己而已而物邪自消¶
　疏世間無道之物邪僻之人東郭自正容儀令其曉悟使惑¶
　亂之意自然消除也¶
無擇何足以稱之¶
　疏師之盛德深玄若是無擇庸鄙何足稱揚也¶
<pb:CK-KZ_JY132_07p028b>¶
子方出文侯儻然終日不言召前立臣而語之曰遠矣全德之¶
君子¶
　疏儻然自失之貌聞談順子之德儻然靡據自失所謂故終¶
　日不言於是召前立侍之臣與之語話歎東郭子之道深遠¶
　難知諒全德之人可以君子萬物也¶
始吾以聖智之言仁義之行爲至矣吾聞子方之師吾形解而¶
不欲動口鉗而不欲言¶
　註自覺其近¶
吾所學者眞正梗耳¶
　註非眞物也¶
<pb:CK-KZ_JY132_07p029a>¶
　疏我初昔修學用先王聖智之言周孔仁義之行爲窮理至¶
　極今聞說子方之師其道宏博遂使吾形解散不能動止口¶
　舌鉗困無可言語自覺所學土人而已逢雨則壞並非眞物¶
　土梗者土人也¶
夫魏眞爲我累耳¶
　註知至貴者以人爵爲累也¶
　疏既聞眞道隳體坐忘故知爵位壇土適爲憂累耳¶
温伯雪子適齊舍於魯魯人有請見之者温伯雪子曰不可吾¶
聞中國之君子明乎禮義而陋於知人心吾不欲見也¶
　疏姓温名伯字雪子楚之懷道人也中國魯國也陋拙也自¶
<pb:CK-KZ_JY132_07p029b>¶
　楚往齊途經於魯止於主人之舍魯人是孔子門人聞温伯¶
　雪子賢人請欲相見温伯不許云我聞中國之人明於禮義¶
　聖迹而拙於知人心是故不欲見也¶
至於齊反舍於魯是人也又請見¶
　疏温伯至齊反還舍魯是前之人復欲請見¶
温伯雪子曰往也蘄見我今也又蘄見我是必有以振我也¶
　疏蘄求也振動也昔我往齊求見於我我今還魯復來求見¶
　必當别有所以故欲感動我來¶
出而見客入而歎明日見客又入而歎其僕曰每見之客也必¶
入而歎何邪¶
<pb:CK-KZ_JY132_07p030a>¶
　疏前後見客頻自嗟嘆温伯僕隸怪而問之也¶
曰吾固告子矣中國之民明乎禮義而陋乎知人心昔之見我¶
者進退一成規一成矩從容一若龍一若虎¶
　註盤辟其步逶迤其迹¶
　疏擎跪揖讓前卻方圓逶迤若龍盤辟如虎¶
其諫我也似子其道我也似父¶
　註禮義之弊有斯飾也¶
是以歎也¶
　疏匡諫我也如子之事父訓導我也似父之教子夫遠近尊¶
　卑自有情義既非天性何事殷勤是知聖迹之弊遂有斯矯¶
<pb:CK-KZ_JY132_07p030b>¶
　是以歎之也¶
仲尼見之而不言¶
　註已知其心矣¶
子路曰吾子欲見温伯雪子久矣見之而不言何邪¶
　疏二人得意所以忘言仲由怪之是故起問焉¶
仲尼曰若夫子者目擊而道存矣亦不可以容聲矣¶
　註目裁往意已達無所容其德音也¶
　疏擊動也夫體悟之人忘言得理目裁運動而玄道存焉無¶
　勞更事辭費容其聲之說也¶
顔淵問於仲尼曰夫子步亦步夫子趨亦趨夫子馳亦馳夫子¶
<pb:CK-KZ_JY132_07p031a>¶
奔逸絶塵而回瞠若乎後矢夫子曰回何謂邪曰夫子步亦步¶
也夫子言亦言也夫子趨亦趨也夫子辯亦辯也夫子馳亦馳¶
也夫子言道回亦言道也及奔逸絶塵而回瞠若乎後者夫子¶
不言而信不比而周無器而民蹈乎前而不知所以然而已矣¶
　疏奔逸絶塵急走也瞠直目貌也滅塵迅速不可追趁故直¶
　視而在後也器爵位也夫子不言而爲人所信未曾親比而¶
　與物周旋實無人君之位而民足蹈乎前而眾聚也不知所¶
　然而然直置而已矣所謂奔逸絶塵也¶
仲尼曰惡可不察與夫哀莫大於心死而人死亦次之¶
　註夫心以死爲死乃更吏其死其死之速由哀以自喪也無¶
<pb:CK-KZ_JY132_07p031b>¶
　哀則已有哀則心死者乃哀之大也¶
　疏夫不比而周不言而信蓋由虛心順物豈徒然哉何可不¶
　忘懷鑒照夷心審察邪夫情之累者莫過心之變易變易生¶
　滅深可哀傷而以生死哀之次也¶
日出東方而入於西極萬物莫不比方¶
　註皆可見也¶
　疏夫夜暗晝明東出西入亦由人入幽出顯死去生來故知¶
　人之死生譬天之晝夜以斯寓比亦何惜哉¶
有目有趾者待是而後成功¶
　註目成見功足成行功也¶
<pb:CK-KZ_JY132_07p032a>¶
　疏趾足也夫人百體稟自陰陽目見足行資乎造化若不待¶
　此何以成功故知死生非關人也¶
是出則存是入則亡¶
　註直以不見爲亡耳竟不亡¶
　疏見日出謂之存覩日入謂之亡此蓋凡情之浪執非通聖¶
　人之達觀¶
萬物亦然有待也而死有待也而生¶
　註待隱謂之死待顯謂之生竟無死生也¶
　疏夫物之隱顯皆待造化隱謂之死顯謂之生日出入既無¶
　存亡物隱顯豈有生死者邪¶
<pb:CK-KZ_JY132_07p032b>¶
吾一受其成形而不化以待盡¶
　註夫有不得變而爲無故一受成形則化盡無期也¶
　疏夫我之形性稟之造化明暗妍醜崖錢已成一定已後更¶
　無變化唯當端然待盡以此終年妍醜既不自由生死理當¶
　亦任也¶
效物而動¶
　註自無心也¶
　疏夫至聖虛凝感來斯應物動而動自無心者也¶
日夜無隙¶
　註恒化新也¶
<pb:CK-KZ_JY132_07p033a>¶
　疏變化日新泯然而無閒隙¶
而不知其所終¶
　註不以死爲死也¶
　疏隨之不見其後¶
薰然其成形¶
　註薰然自成又奚爲哉¶
　疏薰然自動之貌薰然稟氣成形無物使之然也¶
知命不能規乎其前丘以是日徂¶
　註不係於前與變俱往故日祖¶
　疏徂往也達於時變不能預作規模體於日新是故與化俱¶
<pb:CK-KZ_JY132_07p033b>¶
　往也¶
吾終身與汝交一臂而失之可不哀與¶
　註夫變化不可執而留也故雖執臂相守而不能令停若哀¶
　死者則此亦可哀也今未嘗以此爲哀奚獨哀死邪¶
　疏孔丘顔子賢聖二人共修一身各如交臂而變化日新遷¶
　流迅速罕執固守不能暫停把臂之間歘然已謝新既行矣¶
　故以失焉若以失故而悲此深可哀也¶
汝殆著乎吾所以著也彼已盡矣而汝求之以爲有是求馬於¶
唐肆也¶
　註唐肆非停馬處也言求向者之有不可復得也人之生若¶
<pb:CK-KZ_JY132_07p034a>¶
　馬之過肆耳恒無駐須臾新故之相續不舍晝夜也著見也¶
　言汝殆見吾所以見者耳吾所以見者日新也故已盡矣汝¶
　安得有之¶
　疏殆近也著見也唐道肆市也吾所見者變故日新者也顔¶
　回孔子對面清談向者之言其則非遠故言殆者也彼之故¶
　事於今已滅汝仍求向時之有謂在於今者耳謂求馬於唐¶
　肆也唐肆非停馬之處也向者見馬市道而行今時復尋馬¶
　已過去亦猶向者之迹已滅於前求之於今物已變矣故知¶
　新新不往運運遷移耳¶
吾服汝也甚忘¶
<pb:CK-KZ_JY132_07p034b>¶
　註服者思存之謂也甚忘謂過去之速也言汝去忽然思之¶
　恒欲不及¶
　疏服者尋思之謂也向者之汝於今已謝吾服思之亦竟忘¶
　失¶
汝服吾也亦甚忘¶
　註俱爾耳不問賢之與聖未有得停者¶
　疏變化日新不簡賢聖豈唯於汝抑亦在吾汝之思吾故事¶
　亦滅¶
雖然汝奚患焉雖忘乎故吾吾有不忘者存¶
　註不忘者存謂繼之以日新也雖忘故吾而新吾已至未始¶
<pb:CK-KZ_JY132_07p035a>¶
　非吾吾何患焉故能離俗絶塵而與物無不㝠也¶
　疏夫變化之道無時暫停雖失故吾而新吾尚在斯有不忘¶
　者存也故未始非吾汝何患也¶
孔子見老聃老聃新沐方將被髮而乾慹然似非人¶
　註寂泊之至¶
孔子便而待之¶
　疏既新沐髮曝之令乾凝神寂泊熱然不動堀若槁木故似¶
　非人孔子見之不敢往觸遂便徙所消息待之¶
少焉見曰丘也眩與其信然與向者先生形體掘若槁木似遺¶
物離人而立於獨也¶
<pb:CK-KZ_JY132_07p035b>¶
　註無其心身而後外物去也¶
　疏俄頃之間入見老子云丘見先生眼炫忘遣形智信是聖¶
　人既而離異於人遺棄萬物亡於不測而冥於獨化也¶
老聃曰吾遊心於物之初¶
　註初未有而歘有故遊於物初然後明有物之不爲而自有¶
　也¶
　疏初本也夫道通生萬物故名道爲物之初也遊心物初則¶
　是凝神妙本所以形同槁木心若死灰也¶
孔子曰何謂邪¶
　疏雖聞聖言未識意謂¶
<pb:CK-KZ_JY132_07p036a>¶
曰心困焉而不能知口辟焉而不能言¶
　註欲令仲尼必求於言意之表也¶
　疏辟者口開不合也夫聖心非不能知爲其無法可知口非¶
　不能辨爲其無法可辨辨之則乖其體知之則喪其眞是知¶
　至道深玄超言意之表故困焉辟焉¶
嘗爲汝議乎其將¶
　註試議陰陽以擬向之無形耳未之敢必¶
　疏夫至理玄妙非言意能詳試爲汝議論陰陽將擬議大道¶
　雖卽仿象未卽是眞矣¶
至陰肅肅至陽赫赫肅肅出乎天赫赫發乎地¶
<pb:CK-KZ_JY132_07p036b>¶
　註言其交也¶
　疏肅肅陰氣寒也赫赫陽氣熱也近陰中之陽陽中之陰言¶
　其交泰也¶
兩者交通成和而物生焉或爲之紀而莫見其形¶
　註莫見爲紀之形明其自爾¶
　疏陽氣下降陰氣上昇二氣交通遂成和合因此和氣而物¶
　生焉雖復四敘炎凉紀綱庶物而各自化故莫見綱紀之形¶
消息滿虛一晦一明日改月化日有所爲¶
　註未嘗守故¶
　疏陰消陽息夏滿冬虛夜晦晝明日遷月徙新新不生故日¶
<pb:CK-KZ_JY132_07p037a>¶
　有所爲也¶
而莫見其功¶
　註自爾故無功¶
　疏玄功冥濟故莫見爲之者也¶
生有所乎萌¶
　註萌於聚也¶
　疏萌於無物¶
死有所乎歸¶
　註歸於散也¶
　疏歸於未生¶
<pb:CK-KZ_JY132_07p037b>¶
始終相反乎無端而莫知乎其所窮¶
　註所謂迎之不見其首隨之不見其後¶
　疏死生終始反覆往來既無端緒誰知窮極故至人體達任¶
　其變也¶
非是也且孰爲之宗¶
　疏若非是虛通生化之道誰爲萬物之宗本乎夫物云云必¶
　資於道也¶
孔子曰請問遊是¶
　疏請問遊心是道其術如何必得遊是復有何功力也¶
老聃曰夫得是至美至樂也得至美而遊乎至樂謂之至人¶
<pb:CK-KZ_JY132_07p038a>¶
　註至美無美至樂無樂故也¶
　疏夫證於玄道美而歡暢既得無美之美而遊心無樂之樂¶
　者可謂至極之人也¶
孔子曰願聞其方¶
　疏方猶道也請說至美至樂之道¶
曰草食之獸不疾易藪水生之蟲不疾易水行小變而不失其¶
大常也¶
　註死生亦小變也¶
　疏疾患也易移也夫食草之獸不患移易藪澤水生之蟲不¶
　患改易池沼但有草有水則不失大常從東從西蓋小變耳¶
<pb:CK-KZ_JY132_07p038b>¶
　亦猶人處於大道之中隨變任化未始非我此則不失大常¶
　生死之變蓋亦小耳¶
喜怒哀樂不入於胷次¶
　註知其小變而不失大常故¶
　疏喜順怒逆樂生哀死夫四者生崖之事也而死生無變於¶
　己喜怒豈入於懷中也¶
夫天下也者萬物之所一也得其所一而同焉則四支百體將¶
爲塵垢而死生終始將爲晝夜而莫之能滑而况得喪禍福之¶
所介乎¶
　註愈不足患¶
<pb:CK-KZ_JY132_07p039a>¶
　疏夫天地萬物其體不二達斯趣者故能混同是以物我皆¶
　空百體將爲塵垢死生虛幻終始均乎晝夜死生不能滑亂¶
　而况得喪禍福生崖之事乎愈不足以介懷也¶
棄隸者若棄泥塗知身貴於隸也¶
　註知身之貴於隸故棄之若遺土耳苟知死生之變所在皆¶
　我則貴者常在也¶
貴在於我而不失於變¶
　註所貴者我也而我與變俱故無失也¶
　疏夫舍棄僕隸事等泥塗故知貴在於我不在外物我將變¶
　俱故無所喪也¶
<pb:CK-KZ_JY132_07p039b>¶
且萬化而未始有極也夫孰足以患心已爲道者解乎此¶
　註所謂縣解¶
　疏夫世物遷流未嘗有極而隨變任化誰復累心唯當修道¶
　達人方能解此¶
孔子曰夫子德配天地而猶假至言以修心古之君子孰能脫¶
焉¶
　疏配合也脫免也老子德合二儀明齊三景故應忘言歸理¶
　聖智自然今乃盛談至言以修心術然則古之君子誰能遣¶
　於言說而免於脩爲者乎¶
老聃曰不然夫水之於汋也無爲而才自然矣至人之於德也¶
<pb:CK-KZ_JY132_07p040a>¶
不修而物不能離焉若天之自高地之自厚日月之自明夫何¶
修焉¶
　註不修不爲而自得也¶
　疏汋水也澄湛也言水之澄湛其性自然汲取利潤非由修¶
　學至人玄德其義亦然端拱巖廊而物不能離澤被羣品日¶
　用不知若天高地厚日月照明夫何脩爲自然而已矣¶
孔子出以告顔回曰丘之於道也其猶醯雞與¶
　註醯雞者甕中之蠛蠓¶
微夫子之發吾覆也吾不知天地之大全也¶
　註此吾全於老聃猶甕中之與天地矣¶
<pb:CK-KZ_JY132_07p040b>¶
　疏醯雞醋甕中之蠛蠓每遭物蓋甕頭故不見二儀也亦猶¶
　仲尼遭聖迹蔽覆不見事理若無老子爲發覆蓋則終身不¶
　知天地之大全虛通之妙道也¶
莊子見魯哀公哀公曰魯多儒士少爲先生方者¶
　疏方術也莊子是六國時人與魏惠王齊威王同時去魯哀¶
　公一百二十年如此言見魯哀公者蓋寓言耳然魯則是周¶
　公之後應是衣冠之國又孔子生於魯盛行五德之教是以¶
　門徒三千服膺儒服長裾廣袖魯地必多無爲之學其人鮮¶
　矣¶
莊子曰魯少儒¶
<pb:CK-KZ_JY132_07p041a>¶
　疏夫服以象德不易其人莊子體知故譏儒少¶
哀公曰舉魯國而儒服何謂少乎¶
　疏哀公庸暗不察其道直據衣冠謬稱多儒¶
莊子曰周聞之儒者冠圜冠者知天時履方屨者知地形緩佩¶
玦者事至而斷君子有其道者未必爲其服也爲其服者未必¶
知其道也¶
　疏屨方也緩者五色絛繩穿玉玦以飾佩也玦決也本亦有¶
　作綬字者夫天圓地方服以象德故戴圓冠以象天者則知¶
　三象之吉凶履方屨以法地者則知九州之水陸曳綬佩玦¶
　者事到而決斷是以懷道之人不必爲服爲服之者不必懷¶
<pb:CK-KZ_JY132_07p041b>¶
　道彼己之子今古有之是故莊子寓言辨說也¶
公固以爲不然何不號於國中曰無此道而爲此服者其罪死¶
於是哀公號之五日而魯國無敢儒服者¶
　疏有服無道罪合極刑法令既嚴不敢犯者號經五日無復¶
　一儒也¶
獨有一丈夫儒服而立乎公門公卽召而問以國事千轉萬變¶
而不窮莊子曰以魯國而儒者一人耳可謂多乎¶
　註德充於內者不修飾於外¶
　疏一人謂孔子孔子聖人觀機吐智若鏡之照轉變無窮舉¶
　國一人未足多也¶
<pb:CK-KZ_JY132_07p042a>¶
百里奚爵祿不入於心故飯牛而牛肥使秦穆公忘其賤與之¶
政也¶
　疏百里奚秦之賢人也本是虞人虞被秦亡遂入秦國初未¶
　遭用貧賤飯牛安於飯牛身甚肥悅忘於富貴故爵祿不入¶
　於心後穆公知其賢委以國事都不猜疑故云忘其賤矣¶
有虞氏死生不入於心故足以動人¶
　註內自得者外事全也¶
　疏有虞舜也姓嬀氏字重華遭後母之難頻被躓頓而不以¶
　死生經心至孝有聞感動天地於是堯妻以二女委以萬乘¶
　故足以動人也¶
<pb:CK-KZ_JY132_07p042b>¶
宋元君將畫圖眾史皆至受揖而立舐筆和墨在外者半¶
　疏宋國之君欲畫國中山川地土圖樣而畫師並至受君令¶
　命拜揖而立調朱和墨爭競功能除其受揖在外者半言其¶
　趨競者多¶
有一史後至者儃儃然不趨受揖不立因之舍公使人視之則¶
解衣槃礴{嬴:贏}君曰可矣是眞畫者也¶
　註內足者神閒而意定¶
　疏儃儃寬閒之貌也內既自得故外不矜持徐行不趨受命¶
　不立直入就舍解衣箕坐倮露赤身曾無懼憚元君見其神¶
　彩可謂眞畫者也¶
<pb:CK-KZ_JY132_07p043a>¶
文王觀於臧見一丈夫釣而其釣莫釣¶
　註聊以卒歲¶
　疏臧者近渭水地名也丈夫者寓言於太公也吕望未遭文¶
　王之前綸釣於臧地無心施餌聊自寄此逍遥¶
非持其釣有釣者也¶
　註竟無所求¶
常釣也¶
　註不以得失經意其於假釣而已¶
　疏非執持其釣有意羡魚常游渭濱卒歲而已¶
文王欲舉而授之政而恐大臣父兄之弗安也欲終而釋之而¶
<pb:CK-KZ_JY132_07p043b>¶
不忍百姓之無天也¶
　疏文王既見賢人欲委之國政復恐皇親宰輔猜而忌之既¶
　欲捨而釋之不忍蒼生失於覆蔭故言無天也¶
於是旦而屬之大夫曰昔者寡人夢見良人黑色而𩑺乘駁馬¶
而偏朱蹄號曰寓而政於臧丈人庶幾乎民有瘳乎¶
　疏既欲任賢故託諸夢想乃屬語臣佐云我昨夜夢見賢良¶
　之人黑色而有鬚𩑺乘駁馬而蹄偏赤號令我云寄汝國政¶
　於臧丈人慕賢進隱則民之荒亂病必瘳差矣駁亦有作{手::群}¶
　字者隨字讀之也¶
諸大夫蹵然曰先君王也¶
<pb:CK-KZ_JY132_07p044a>¶
　疏文王之父季歷生存之日黑色多𩑺好乘駁馬駁馬蹄偏¶
　赤王之所夢乃是先君教令於王是以蹴然驚懼也¶
文王曰然則卜之諸大夫曰先君之命王其無他又何卜焉¶
　疏此是先君令命決定無疑卜以決疑不疑何卜也¶
遂迎臧丈人而授之政典法無更偏令無出¶
　疏君臣契恊遂迎丈人拜爲卿輔授其國政於是典憲刑法¶
　一施無改偏曲敕令無復出行也¶
三年文王觀於國則列士壞植散群長官者不成德斔斛不敢¶
入於四境¶
　疏植行列也亦言境界引舍以受諫書也亦言是諫士之館¶
<pb:CK-KZ_JY132_07p044b>¶
　也庾六斗四升也爲政三年移風易俗君臣履道無可箴規¶
　散卻列士之爵打破諫書之館上下咸亨長官不顯其德遐¶
　邇同軌度量不入四境¶
列士壞植散羣則尚同也¶
　註所謂和其光同其塵¶
長官者不成德則同務也¶
　註潔然自成則與眾務異也¶
斔斛不敢入於四境則諸侯無二心也¶
　註天下相信故能同律度量衡也¶
　疏天下大同不競忠諫事無隔異則德不彰五等守分則四¶
<pb:CK-KZ_JY132_07p045a>¶
　方甯謐也¶
文王於是焉以爲太師北面而問曰政可以及天下乎臧丈人¶
昧然而不應泛然而辭朝令而夜遁終身無聞¶
　註爲功者非己故功成而身不得不退事遂而名不得不去¶
　名去身退乃可以及天下也¶
　疏俄頃之間拜爲師傅北面事之問其政術無心榮寵故泛¶
　然而辭其意消聲故昧然不應由名成身退推功於物不欲¶
　及於天下故逃遁無聞然吕佐周室受封於齊檢於史傳竟¶
　無逃迹而云夜遁者蓋莊生之寓言也¶
顔淵問於仲尼曰文王其猶未邪又何以夢爲乎¶
<pb:CK-KZ_JY132_07p045b>¶
　疏顔子疑於文王未極至人之德眞人不夢何以夢乎¶
仲尼曰默汝無言夫文王盡之也¶
　註任諸大夫而不自任斯盡之也¶
而又何論刺焉彼直以循斯須也¶
　註斯須者百姓之情當悟未悟之頃故文王循而發之以合¶
　其大情也¶
　疏斯須由須臾也循順也夫文王聖人盡於妙理汝宜寢默¶
　不勞譏刺彼直隨任物性順蒼生之望欲悟未悟之頃進退¶
　須臾之間故託夢以發其性耳未足怪也¶
列御寇爲伯昏無人射引之盈貫¶
<pb:CK-KZ_JY132_07p046a>¶
　註盈貫謂溢鏑也¶
措杯水其肘上¶
　註左手如拒石右手如附枝右手放發而左手不知故可措¶
　之杯水也¶
　疏御寇無人內篇具釋盈貫滿鏃也措置也御寇風仙魯之¶
　善射右手引弦如附枝而滿鏑左手如拒石置杯水於肘上¶
　言其停審敏捷之至也¶
發之適矢復沓¶
　註矢去也箭適去復歃沓也¶
方矢復寓¶
<pb:CK-KZ_JY132_07p046b>¶
　註箭方去未至的也復寄杯於肘上言其敏捷之妙也¶
　疏適往也沓重也寓寄也弦發矢往復重沓前箭所謂擘括¶
　而入者箭方適垜未至于的復寄杯水言其敏捷寓字亦作¶
　隅者言圓鏑重沓破括方全插孔復於寓角也¶
當是時猶象人也¶
　註不動之至¶
　疏象人木偶土梗人也言御寇當射之時掘然不動猶土木¶
　之人也¶
伯昏無人曰是射之射非不射之射也¶
　疏言汝雖巧仍是有心之射非忘懷無心不射之射也¶
<pb:CK-KZ_JY132_07p047a>¶
嘗與汝登高山履危石臨百仞之淵若能射乎¶
　疏七尺曰仞深七百尺也若汝也此是不射之射也¶
於是無人遂登高山履危石臨百仞之淵背逡巡足二分垂在¶
外揖御寇而進之御寇伏地汗流至踵¶
　疏前略陳射意此直欲彎弓逡巡猶卻行也進讓也登峻聳¶
　高山履危懸之石臨極險之淵仍背淵却行足垂二分在外¶
　空裏控弦自若揖御寇而讓之御寇怖懼不能舉頭於是冥¶
　目伏地汗流至脚也¶
伯昏無人曰夫至人者上闚青天下潛黃泉揮斥八極神氣不¶
變¶
<pb:CK-KZ_JY132_07p047b>¶
　註揮斥猶縱放也夫德充於內則神滿於外無遠近幽深所¶
　在皆明故審安危之機而泊然自得也¶
今汝怵然有恂目之志爾於中也殆矣夫¶
　註不能明至分故有懼有懼而所喪多矣豈唯射乎¶
　疏揮斥猶縱放也恂懼也夫至德之人與太空等量故能上¶
　闚青天下隱黃泉譬彼神龍升沈無定縱放八方精神不改¶
　臨彼萬仞何足介懷今我觀汝有怵惕之心眼目眩惑懷恂¶
　懼之志汝於射之危殆矣夫¶
肩吾問於孫叔敖曰子三爲令尹而不榮華三去之而無憂色¶
吾始也疑子今視子之鼻間栩栩然子之用心獨奈何¶
<pb:CK-KZ_JY132_07p048a>¶
　疏肩吾隱者也叔敖楚之賢人也栩栩歡暢之貌也夫達者¶
　毁譽不動寵辱莫驚故孫叔敖三仕而不榮華三黜而無憂¶
　色肩吾始聞其言猶懷疑惑復察其貌栩栩自歡若爲用心¶
　獨得如此也¶
孫叔敖曰吾何以過人哉吾以其來不可卻也其去不可止也¶
吾以爲得失之非我也而無憂色而已矣我何以過人哉¶
　疏夫軒冕榮華物來儻寄耳故其來不可遣卻其去不可禁¶
　止窮通得喪豈由我哉達此去來故無憂色何有藝術能過¶
　人耶¶
且不知其在彼乎其在我乎其在彼邪亡乎我在我邪亡乎彼¶
<pb:CK-KZ_JY132_07p048b>¶
　註曠然無係玄同彼我則在彼非獨亡在我非獨存也¶
　疏亡失也且不知榮華定在彼人定在我己若在彼邪則於¶
　我爲失若在我邪則於彼爲失而彼我既其玄同得喪於乎¶
　自泯也¶
方將躊躇方將四顧何暇至乎人貴人賤哉¶
　註躊躇四顧謂無可無不可¶
　疏躊躇是逸豫自得四顧是高視八方方將磅礴萬物揮斥¶
　宇宙有何容暇至於人世留心貴賤之間乎故去之而無憂¶
　色也¶
仲尼聞之曰古之眞人知者不得說美人不得濫盜人不得劫¶
<pb:CK-KZ_JY132_07p049a>¶
伏犧黃帝不得友¶
　註伏犧黃帝者功號耳非所以功者也故況功號於所以功¶
　相去遠矣故其名不足以友其人也¶
　疏仲尼聞孫叔敖之言而美其德故引遠古以證斯人古之¶
　眞人窮微極妙縱有智言之人不得辨說美色之姿不得淫¶
　濫盜賊之徒何能劫剝三皇五帝未足交友也¶
死生亦大矣而無變乎己況爵祿乎¶
　疏人雖日新死生大矣而不變於己況於爵祿豈復棲心¶
若然者其神經乎大山而無介入乎淵泉而不濡處卑細而不¶
憊充滿天地既以與人己愈有¶
<pb:CK-KZ_JY132_07p049b>¶
　註割肌膚以爲天下者彼我俱失也使人人自得而己者與¶
　人而不損於己也其神明充滿天地故所在皆可所在皆可¶
　故不損己爲物而放於自得之地也¶
　疏介礙也既盡也夫眞人入火不熱入水不濡經乎大山而¶
　神無障礙屈處卑賤其道不虧德合二儀故充滿天地不損¶
　己爲物故愈有也¶
楚王與凡君坐少焉楚王左右曰凡亡者三¶
　註言有三亡徵也¶
　疏楚文王共凡僖侯同坐論合從會盟之事凡是國名周公¶
　之後國在汲郡界今有凡賤是也三者謂不敬鬼尊賢養民¶
<pb:CK-KZ_JY132_07p050a>¶
　也而楚大凡小楚有吞夷之意故使從者以言感也¶
凡君曰凡之亡也不足以喪吾存¶
　註遺凡故也¶
　疏自得造化怡然不懼可謂周公之後世不乏賢也¶
夫凡之亡不足以喪吾存則楚之存不足以存存¶
　註夫遺之者不足以亡爲亡則存亦不足以爲存矣曠然無¶
　矜乃常存也¶
由是觀之則凡未始亡而楚未始存也¶
　註存亡更在於心之所措耳天下竟無存亡也¶
　疏夫存亡者在心之得喪也既亡於得喪故亡者未必亡而¶
<pb:CK-KZ_JY132_07p050b>¶
　亡者更存存者不獨存而存者更亡也¶
¶
¶
¶
¶
¶
¶
¶
¶
¶
<pb:CK-KZ_JY132_07p051a>¶
#+PROPERTY: JUAN 024
<pb:CK-KZ_JY132_07p051a>¶
*** 知北遊第二十二¶
知北遊於玄水之上登隱弅之邱而適遭無爲謂焉¶
　疏此章並假立姓名寓言明理北是幽冥之域水又幽昧之¶
　方隱則深遠難知弅則鬱然可見欲明至道玄絶顯晦無常¶
　故寄此言以彰其義也¶
知謂無爲謂曰予欲有問乎若¶
　疏若汝也此明運知極心問道假設賓主謂之無爲¶
何思何慮則知道何處何服則安道何從何道則得道¶
　疏此假設言方運知問道若爲尋思何所念慮則知至道若¶
　爲服勤於何處所則安心契道何所依從何所道說則得其¶
<pb:CK-KZ_JY132_07p051b>¶
　道也¶
三問而無爲謂不答也非不答不知答也¶
　疏知分別也設此三問竟無一答非無爲謂惜情不答直是¶
　理無分別故不知所以答也¶
知不得問反於白水之南登狐闋之上而睹狂屈焉知以之言¶
也問乎狂屈¶
　疏白是潔素之色南是顯明之方狐者疑似夷猶闋者空靜¶
　無物問不得決反照於白水之南捨有反無狐疑未能窮理¶
　既而猖狂妄行掘若槁木欲表斯義故曰狂屈焉耳¶
狂屈曰唉予知之將語若中欲言而忘其所欲言¶
<pb:CK-KZ_JY132_07p052a>¶
　疏唉應聲也初欲言語中途忘之斯忘之術反照之道¶
知不得問反於帝宮見黃帝而問焉黃帝曰無思無慮始知道¶
無處無服始安道無從無道始得道¶
　疏軒轅體道妙達玄言故以一無無於三問¶
知問黃帝曰我與若知之彼與彼不知也其孰是耶黃帝曰彼¶
無爲謂眞是也狂屈似之我與汝終不近也夫知者不言言者¶
不知故聖人行不言之教¶
　註任其自行斯不言之教也¶
　疏眞者不知也似者中忘也不近者以其知之也行不言之¶
　教引老子經爲證也¶
<pb:CK-KZ_JY132_07p052b>¶
道不可致¶
　註道在自然非可言致者也¶
　疏致得也夫玄道不可以言得言得非道也¶
德不可至¶
　註不失德故稱德稱德而不至也¶
　疏夫上德不德若爲德者非至德也¶
仁可爲也¶
　疏夫至仁無親而今行偏愛之仁者適可有爲而已矣¶
義可虧也¶
　疏夫裁非斷割適可虧殘非大全也大全者生之而已矣¶
<pb:CK-KZ_JY132_07p053a>¶
禮相僞也¶
　疏夫禮尚往來更相浮僞華藻亂德非眞實也¶
故曰失道而後德失德而後仁失仁而後義失義而後禮禮者¶
道之華而亂之首也¶
　註禮有常則故矯效之所由生也¶
　疏棄本逐末散樸爲澆道喪淳漓逮于行禮故引老經證成¶
　其義也¶
故曰爲道者日損¶
　註損華僞也¶
損之又損之以至於無爲無爲而無不爲也¶
<pb:CK-KZ_JY132_07p053b>¶
　註華去而朴全則雖爲而非爲也¶
　疏夫修道之人日損華僞既而前損有後損無有無雙遣以¶
　至於非有非無之無爲也寂而不動無爲故無不爲也此引¶
　老經重明其旨¶
今已爲物也¶
　註物失其所故有爲物¶
欲復歸根不亦難乎其易也其爲大人乎¶
　註其歸根之易者唯大人耳大人體合變化故化物不難¶
　疏倒置之類浮偽居心徇末忘本以道爲物縱欲歸根復命¶
　其可得乎今量反本不難唯在大聖人耳¶
<pb:CK-KZ_JY132_07p054a>¶
生也死之徒¶
　註知變化之道者不以爲異¶
死也生之始孰知其紀¶
　註更相爲始則未知孰死孰生也¶
　疏氣聚而生猶是死之徒類氣散而死猶是生之本始生死¶
　終始誰知紀綱乎聚散往來變化無定¶
人之生氣之聚也聚則爲生散則爲死¶
　註俱是聚也俱是散也¶
若死生爲徒吾又何患¶
　註患生於異¶
<pb:CK-KZ_JY132_07p054b>¶
　疏夫氣聚爲生氣散爲死聚散雖異爲氣則同斯則死生聚¶
　散可爲徒伴既無其別有何憂色¶
故萬物一也¶
　疏生死既其不二萬物理當歸一¶
是其所美者爲神奇其所惡者爲臭腐臭腐復化爲神奇神奇¶
復化爲臭腐故曰通天下一氣耳¶
　註各以所美爲神奇所惡爲臭腐耳然彼之所美我之所惡¶
　也我之所美彼或惡之故通共神奇通共臭腐耳死生彼我¶
　豈殊哉¶
　疏夫物無美惡而情有向背故情之所美者則謂爲神妙奇¶
<pb:CK-KZ_JY132_07p055a>¶
　特情之所惡者則謂爲腥臭腐敗而顚倒本末一至於斯然¶
　物性不同所好各異彼之所美此則惡之此之所惡彼又爲¶
　美故毛嬙麗姬人之所美魚見深入鳥見高飛斯則臭腐神¶
　奇神奇臭腐而是非美惡何有定焉是知天下萬物同一和¶
　氣耳¶
聖人故貴一¶
　疏夫體道聖人智同萬物故貴此眞一而㝠同萬境¶
知謂黃帝曰吾問無爲謂無爲謂不應我非不我應不知應我¶
也吾問狂屈狂屈中欲告我而不我告非不我告中欲告而忘¶
之也今予問乎若若知之奚故不近黃帝曰彼其眞是也以其¶
<pb:CK-KZ_JY132_07p055b>¶
不知也此其似之也以其忘之也予與若終不近也以其知之¶
也狂屈聞之以黃帝爲知言¶
　註明夫自然者非言知之所得故當昧乎無言之地是以先¶
　舉不言之標而後寄明於黃帝則夫自然之冥物槩乎有得¶
　而見也¶
　疏彼無爲謂妙體無知故眞是道也此狂屈反照遣言中忘¶
　其告似道非眞也知與黃帝二人運智以詮理故不近眞道¶
　也狂屈逖聽聞此格量謂黃帝雖未近眞適可知玄言而已¶
　矣¶
天地有大美而不言四時有明法而不議萬物有成理而不說¶
<pb:CK-KZ_JY132_07p056a>¶
　註此孔子之所以云予欲無言¶
　疏夫二儀覆載其功最美四時代敘各有明法萬物生成咸¶
　資道理竟不言說曾無議論也¶
聖人者原天地之美而達萬物之理是故至人無爲¶
　註任其自爲而已¶
　疏夫聖人者合兩儀之覆載同萬物之生成是故口無所言¶
　心無所作¶
大聖不作¶
　註唯因任也¶
觀於天地之謂也¶
<pb:CK-KZ_JY132_07p056b>¶
　註觀其形容象其物宜與天地不異¶
　疏夫大聖至人無爲無作觀天地之覆載法至道之生成無¶
　爲無言斯之謂也¶
今彼神明至精與彼百化¶
　註百化自化而神明不奪¶
　疏彼神聖明靈至精極妙與物和混變化隨流或聚或散曾¶
　無欣戚今言百千萬者並舉其大綱數爾¶
物已死生方圓莫知其根也¶
　註夫死者已自死而生者已自生圓者已自圓而方者已自¶
　方未有爲其根者故莫知¶
<pb:CK-KZ_JY132_07p057a>¶
　疏夫物或生或死乍方乍圓變化自然莫知根緒¶
扁然而萬物自古以固存¶
　註豈待爲之而後存哉¶
　疏扁然徧生之貌也言萬物翩然隨時生育從古已來必固¶
　自有豈由措意而後有之¶
六合爲巨未離其內¶
　註計六合在無極之中則陋矣¶
秋豪爲小待之成體¶
　註秋豪雖小非無亦無以容其質¶
　疏六合天地四方也獸逢秋景毛端生豪豪極微細謂秋豪¶
<pb:CK-KZ_JY132_07p057b>¶
　也巨大也六合雖大猶居至道之中豪毛雖小資道以成體¶
　質也¶
天下莫不沈浮終身不故¶
　註日新也¶
　疏世間庶物莫不浮沈升降生死往來不住運之不停新新¶
　相續未嘗守故也¶
陰陽四時運行各得其序¶
　註不待爲之¶
　疏夫二氣氤氲四時運轉春秋寒暑次序天然豈待爲之而¶
　後行之¶
<pb:CK-KZ_JY132_07p058a>¶
惛然若亡而存¶
　註昭然若存則亡矣¶
　疏惛然如昧似無而有¶
油然不形而神¶
　註挈然有形則不神¶
　疏神者妙萬物而爲言也油然無係不見形象而神用無方¶
萬物畜而不知此之謂本根¶
　註畜之而不得其本性之根故不知其所以畜也¶
　疏亭毒羣生畜養萬物而玄功潛被日用不知此之眞力是¶
　至道一根本也¶
<pb:CK-KZ_JY132_07p058b>¶
可以觀於天矣¶
　註與天同觀¶
　疏觀見也天自然也夫能達理通玄識根知本者可謂觀自¶
　然之至道也¶
齧缺問道乎被衣被衣曰若正汝形一汝視天和將至¶
　疏齧缺王倪弟子被衣王倪之師也汝之容貌端雅忽爲邪¶
　僻視聽純一勿多取境自然和理歸至汝身¶
攝汝知一汝度神將來舍¶
　疏收攝私心令其平等專一志度令無放逸汝之精神自來¶
　舍止¶
<pb:CK-KZ_JY132_07p059a>¶
德將爲汝美道將爲汝居¶
　疏深玄上德盛美於汝無極大道居乎汝心中¶
汝瞳焉如新生之犢而無求其故¶
　疏瞳焉無知直視之貌故事也心既虛夷視亦平直故如新¶
　生之犢於事無求也¶
言未卒齧缺睡寐被衣大悅行歌而去之¶
　疏談玄未終斯人已悟坐忘契道事等睡瞑於是被衣喜躍¶
　贊其敏速行於大道歌而去之¶
曰形若槁骸心若死灰眞其實知不以故自持¶
　註與變俱也¶
<pb:CK-KZ_JY132_07p059b>¶
　疏形同槁木之骸心類死灰之土直任純實之眞知不自矜¶
　持於事故也¶
媒媒晦晦無心而不可與謀彼何人哉¶
　註獨化者也¶
　疏媒媒晦晦息照遣明忘心忘知不可謀議非凡所識故云¶
　彼何人哉自形若槁骸以下並被衣歌辭也¶
舜問乎丞曰道可得而有乎¶
　疏丞古之得道人舜師也而至道虛通生成動植未知己身¶
　之內得有此道不乎既逢師傅故有咨請¶
曰汝身非汝有也汝何得有夫道¶
<pb:CK-KZ_JY132_07p060a>¶
　註夫身者非汝所能有也塊然而自有耳身非汝所有而況¶
　無哉¶
　疏道者四句所不能得百非所不能詮汝身尚不能自有何¶
　得有於道邪¶
舜曰吾身非吾有也孰有之哉¶
　疏未悟生因自然形由造物故云身非我有孰有之哉¶
曰是天地之委形也生非汝有是天地之委和也性命非汝有¶
是天地之委順也¶
　註若身是汝有者則美惡死生當制之由汝今氣聚而生汝¶
　不能禁也氣散而死汝不能止也明其委結而自成耳非汝¶
<pb:CK-KZ_JY132_07p060b>¶
　有也¶
　疏委結聚也夫天地陰陽結聚剛柔和順之氣成汝身形性¶
　命者也故聚則爲生散則爲死死生聚散既不由汝是知汝¶
　身豈汝有邪¶
孫子非汝有是天地之委蛻也¶
　註氣自委結而蟬蛻也¶
　疏陰陽結聚故有子孫獨化而成猶如蟬蛻也¶
故行不知所往處不知所持食不知所味¶
　註皆在自爾中來故不知也¶
　疏夫行住食味皆率自然推尋根由莫知其所故行者誰行¶
<pb:CK-KZ_JY132_07p061a>¶
　住者誰住食者誰食味者誰味乎皆不知所由而悉自爾也¶
天地之彊陽氣也又胡可得而有邪¶
　註彊陽猶運動耳明斯道也庶可以遺身而忘生也¶
　疏彊陽運動也胡何也夫形性子孫者並是天地陰陽運動¶
　之氣聚結而成者也復何得自有此身也¶
孔子問於老聃曰今日晏間敢問至道¶
　疏晏安也孔子師於老子故承安居閑暇而詢問玄道也¶
老聃曰汝齋戒疏瀹而心澡雪而精神掊擊而知夫道窅然難¶
言哉將爲汝言其崖略¶
　疏疏瀹猶洒濯也澡雪猶精潔也而汝也掊擊打破也崖分¶
<pb:CK-KZ_JY132_07p061b>¶
　也汝欲問道先須齋汝心迹戒愼專誠洒濯身心清靜神識¶
　打破聖智滌蕩虛夷然玄道窅冥難可言辯將爲汝舉其崖¶
　分粗略言之¶
夫昭昭生於冥冥有倫生於無形精神生於道¶
　註皆所以明其獨生而無所資也¶
形本生於精¶
　註皆由精以至粗¶
　疏倫理也夫昭明顯著之物生於窅冥之中人倫有爲之事¶
　生於無形之內精智神識之心生於重玄之道有形質氣之¶
　類根本生於精微¶
<pb:CK-KZ_JY132_07p062a>¶
而萬物以形相生故九竅者胎生八竅者卵生¶
　註言萬物雖以形相生亦皆自然耳故胎卵不能易種而生¶
　明神氣之不可爲也¶
　疏夫無形之道能生有形之物有形之物則以形質氣類而¶
　相生也故人獸九竅而卵生八竅禀之自然不可相易¶
其來無迹其往無崖無門無房四達之皇皇也¶
　註夫率自然之性遊無迹之途者放形骸於天地之間寄精¶
　神於八方之表是以無門無房四達皇皇逍遙六合與化偕¶
　行也¶
　疏皇大也夫以不來爲來者雖來而無蹤跡不往爲往者雖¶
<pb:CK-KZ_JY132_07p062b>¶
　往亦無崖際是以出入無門戸來往無邊傍故能宏達四方¶
　大通萬物也¶
邀於此者四肢彊思慮恂達耳目聰明其用心不勞其應物無¶
方¶
　註人生而遇此道則天性全而精神定¶
　疏邀遇也恂通也遇於道而會於眞理者則百體安康四肢¶
　彊健思慮通達視聽聰明無心之心用而不勞不應之應應¶
　無方所也¶
天不得不高地不得不廣日月不得不行萬物不得不昌此其¶
道與¶
<pb:CK-KZ_JY132_07p063a>¶
　註言此皆不得不然而自然耳非道能使然也¶
　疏二儀賴玄道而高廣三光資玄道以運行庶物得之以昌¶
　盛斯大道之功用也故老經云天得一以清地得一以甯萬¶
　物得一以生是之謂也¶
且夫博之不必知辯之不必慧聖人以斷之矣¶
　註斷棄知慧而付之自然也¶
　疏夫博讀經典不必知眞宏辯飾辭不必慧照故老經云善¶
　者不辯辯者不善知者不博博者不知斯則聖人斷棄之矣¶
若夫益之而不加益損之而不加損者聖人之所保也¶
　註使各保其正分而已故無用知慧爲也¶
<pb:CK-KZ_JY132_07p063b>¶
　疏博知辯慧不益其明沈默面墻不加其損所謂不增不滅¶
　無損無益聖人妙體故保而愛之也¶
淵淵乎其若海¶
　註容恣無量¶
　疏尾閭泄之而不耗百川注之而不增淵澄深大故譬玄道¶
巍巍乎其終則復始也¶
　註與化俱者乃積無窮之紀可謂巍巍¶
　疏巍巍者高大貌也夫道遠超太一近邁兩儀囊括無窮故¶
　以歎巍巍也終則復始此明無終無始變化日新隨迎不得¶
運量萬物而不匱¶
<pb:CK-KZ_JY132_07p064a>¶
　註用物而不役己故不匱也¶
則君子之道彼其外與¶
　註各取於身而足¶
　疏夫運載萬物器量羣生潛被無窮而不匱乏者聖人君子¶
　之道此而非遠近在內心既不藉禀豈其外也¶
萬物皆往資焉而不匱此其道與¶
　註還用物故我不匱此明道之贍物在於不贍不贍而物自¶
　得故曰此其道與言至道之無功無功乃足稱道也¶
　疏有識無情皆禀此玄之道而玄功冥被終不匱乏然道物¶
　不一不異而離道無物故曰此其道與¶
<pb:CK-KZ_JY132_07p064b>¶
中國有人焉非陰非陽¶
　註無所偏名¶
處於天地之間直且爲人¶
　註敖然自放所遇而安了無功名¶
　疏中國九州也言人所禀之道非陰非陽非柔非剛非短非¶
　長故絶四句離百非也處在天地之間直置爲人而無偏執¶
　本亦作值字者言處乎宇內遇值爲人曾無所係也¶
將反於宗¶
　註本逐末也¶
　疏既無偏執在置爲人故能反本還原歸於宗極¶
<pb:CK-KZ_JY132_07p065a>¶
自本觀之生者喑醷物也¶
　註直聚氣也¶
　疏本道也喑醷氣聚也從道理而觀之故知生者聚氣之物¶
　也奚足以惜之哉¶
雖有壽夭相去幾何須臾之說也奚足以爲堯桀之是非¶
　註死生猶未足殊況壽夭之間哉¶
　疏一生之內百年之中假令壽夭賖促不過俄頃之間須臾¶
　之說耳何足以是堯非桀而分别於其間哉¶
果蓏有理¶
　註物無不理但當順之¶
<pb:CK-KZ_JY132_07p065b>¶
人倫雖難所以相齒¶
　註人倫有智慧之變故難也然其智慧自相齒耳但當從而¶
　任之¶
　疏在樹曰果在地曰蓏桃李之屬瓜瓠之徒木生藤生皆有¶
　其理人之處世險阻艱難而貴賤尊卑更相齒次但當任之¶
　自合天道譬彼果蓏有理存焉¶
聖人遭之而不違¶
　註順所遇也¶
過之而不守¶
　註宜過而過¶
<pb:CK-KZ_JY132_07p066a>¶
　疏遭遇軒冕徒而不違既以過焉亦不留舍也¶
調而應之德也偶而應之道也¶
　註調偶和合之謂也¶
　疏調和庶物順而應之上德也偶對前境逗機應物聖道也¶
帝之所興王之所起也¶
　註如斯而已¶
　疏夫帝王興起俯應羣生莫遇調偶隨時逗機接物¶
人生天地之間若白駒之過郤忽然而已¶
　註乃不足惜¶
　疏白駒駿馬也亦言日也隙孔也夫人處世俄頃之間其爲¶
<pb:CK-KZ_JY132_07p066b>¶
　迫促如馳駿駒之過孔隙歘忽而已何曾足云也¶
注然勃然莫不出焉油然漻然莫不入焉¶
　註出入者變化之謂耳言天下未有不變也¶
　疏注勃是生出之容油漻是入死之狀言世間萬物相與無¶
　恒莫不從變而生順化而死¶
已化而生又化而死¶
　註俱是化也¶
生物哀之¶
　註死物不哀¶
人類悲之¶
<pb:CK-KZ_JY132_07p067a>¶
　註死類不悲¶
　疏夫生死往來皆變化耳委之造物何足係哉故其死也生¶
　物人類共悲哀之務非類非生故不悲不哀也¶
解其天弢墮其天袠¶
　註獨脫也¶
　疏弢囊藏也袠束囊也言人執是競非欣生惡死故爲生死¶
　束縛也今既一於是非忘於生死故隳解天然之弢袠也¶
紛乎宛乎¶
　註變化烟煴¶
魂魄將往乃身從之乃大歸乎¶
<pb:CK-KZ_JY132_07p067b>¶
　註無爲用心於其間也¶
　疏紛綸宛轉並適散之貌也魂魄往天骨肉歸土神氣離散¶
　紛宛任從自有還無乃大歸也¶
不形之形形之不形¶
　註不形形乃成若形之形則敗其形矣¶
　疏夫人之未生也本不有其形故從無形氣聚而有其形氣¶
　散而歸於無形也¶
是人之所同知也¶
　註雖知之然不能任其自形而反形之所以多敗¶
非將至之所務也¶
<pb:CK-KZ_JY132_07p068a>¶
　註務則不至¶
　疏夫從無形生形從有表復無形是人之所同知也斯乃人¶
　間近事非詣理至人之達務也¶
此眾人之所同論也¶
　註雖論之然故不能不務所以不至也¶
　疏形質有無生死來往眾人凡類同共乎論耳¶
彼至則不論¶
　註悗然不覺乃至¶
論則不至¶
　疏彼至聖之人忘言得理故無所論說若論說之則不至於¶
<pb:CK-KZ_JY132_07p068b>¶
　道¶
明見無值¶
　註闇至乃值¶
　疏值命遇也夫能閉智塞聰冥契玄理若顯明間見則不會¶
　眞也¶
辯不若默道不可聞聞不若塞此之謂大得¶
　註默而塞之則無所奔逐故大得¶
　疏夫大辯飾詞去眞遠矣忘言靜默玄道近焉故道不可以¶
　多聞求多聞求不如於闇塞若能妙知於此意可謂深得於¶
　大理已矣¶
<pb:CK-KZ_JY132_07p069a>¶
東郭子問於莊子曰所謂道惡乎在¶
　疏居在東郭故號東郭子則無擇之師東郭順子也問莊子¶
　曰所謂虛通至道於何處在乎¶
莊子曰無所不在¶
　疏道無不徧在處有之¶
東郭子曰期而後可¶
　註欲令莊子指名所在¶
　疏郭注云欲令莊子指名所在也¶
莊子曰在螻蟻曰何其下邪曰在稊稗曰何其愈下邪曰在瓦¶
甓曰何其愈甚邪曰在屎溺東郭子不應¶
<pb:CK-KZ_JY132_07p069b>¶
　疏大道無不在而所在皆無故處處有之不簡穢賤東郭未¶
　達斯趣謂道卓爾清高在瓦甓已嫌卑甚又聞屎溺故瞋而¶
　不應也¶
莊子曰夫子之問也固不及質¶
　註舉其標質言無所不在而方復怪此斯不及質也¶
　疏質實也言道無不在豈唯稊稗固答子之問猶未逮眞也¶
正獲之問於監市履狶也每下愈況¶
　註狶大豕也夫監市之履豕以知其肥瘦者愈履其難肥之¶
　處愈知豕肥之要今問道之所在而每況之於下賤則明道¶
　之不逃於物也必矣¶
<pb:CK-KZ_JY132_07p070a>¶
　疏正官號也則今之市令也獲名也監市之魁也則今屠卒¶
　也狶猪也凡今問於屠人買猪之法云踐豕之股脚之間難¶
　肥之處愈知豕之肥痩之意況也何者近下難肥之處有肉¶
　足知易肥之處足脂亦猶屎溺卑下之處有道則明清虛之¶
　地皆徧也¶
汝唯莫必無乎逃物¶
　註若必謂無之逃物則道不周矣道而不周則未足以爲道¶
　疏無者無爲道也夫大道曠蕩無不制圍汝唯莫言至道逃¶
　棄於物也必其逃物何爲周徧乎¶
至道若是大言亦然¶
<pb:CK-KZ_JY132_07p070b>¶
　註明道不逃物¶
　疏至道理也大言教也理既不逃於物教亦普徧無偏也¶
周徧咸三者異名同實其指一也¶
　疏周悉普徧咸皆有道此重明至道不逃於物雖有三名之¶
　異其實理指歸則同於一也¶
嘗相與游乎無何有之宫同合而論無所終窮乎¶
　註若游有則不能周徧咸也故同合而論之然後知道之無¶
　不在知道之無不在然後能曠然無懷而游彼無窮也¶
　疏無何有之宫謂玄道處所也無一物可有故曰無何有也¶
　而周徧三者相與敖游乎至道之鄉實旨既一同合而論¶
<pb:CK-KZ_JY132_07p071a>¶
　冥符玄理故無終始窮極耳¶
嘗相與無爲乎澹而靜乎漠而清乎調而間乎¶
　註此皆無爲故也¶
　疏此總歎周徧咸三功能盛德也既游至道之鄉又處無爲¶
　之域故能恬淡安靜寂寞清虛柔順調和寬閑逸豫¶
寥已吾志¶
　註寥然空虛¶
　疏得道玄聖契理冥眞性志九夷寂寥而已乎¶
無往焉而不知其所至¶
　註志苟寥然則無所往矣無往焉故往而不知其所至有往¶
<pb:CK-KZ_JY132_07p071b>¶
焉則理未動而志已至矣¶
去而來而不知其所止¶
　註斯順之也¶
　疏語既寂寥故與無還往假令不往而往不來而來竟無至¶
　所亦無止住¶
吾已往來焉而不知其所終¶
　註但往來不由於知耳不爲不往來也往來者自然之常理¶
　也其有終乎¶
　疏假令往還造物來去死生隨變任化亦不知終始也¶
彷徨乎馮閎大知入焉而不知其所窮¶
<pb:CK-KZ_JY132_07p072a>¶
　註馮閎者虛廓之謂也大知由乎寥廓恣變化之所知故不¶
　知也¶
　疏彷徨是放任之名馮閎是虛曠之貌謂入契會也言大聖¶
　知之人能會於寂寥虛曠之理是以逍遙自得放任無窮¶
物物者與物無際¶
　註明物物者無物而物自物耳物自物耳故冥也¶
　疏際崖畔也夫能物於物者聖人也聖人冥同萬境故與物¶
　無彼我之際畔¶
而物有際者所謂物際者也¶
　註物有際故每相與不能冥然眞所謂際者也¶
<pb:CK-KZ_JY132_07p072b>¶
　疏物情分别取舍萬端故有物我之交際也¶
不際之際際之不際者也¶
　註不際者雖有物物之名直明物之自物耳物物者竟無物¶
　也際其安在乎¶
　疏際之不際者聖人之達觀也不際之際者凡鄙之滯情也¶
謂盈虛衰殺彼爲盈虛非盈虛彼爲衰殺非衰殺彼爲本末非¶
本末彼爲積散非積散也¶
　註既明物物者無物又明物之不能自物則爲之者誰乎哉¶
　皆忽然而自爾也¶
　疏富貴爲盈貧賤爲虛老病爲衰殺終始爲本末生來爲積¶
<pb:CK-KZ_JY132_07p073a>¶
　死去爲散夫物物者非物而生物誰乎此明能物所物皆非¶
　物也物既非物何盈虛衰殺之可語邪是知所謂盈虛皆非¶
　盈虛故西昇經云若能明之所是反非也¶
妸荷甘與神農同學於老龍吉¶
　疏姓妸字荷甘神農者非三皇之神農也則後之人物耳二¶
　人同學於老龍吉老龍吉亦是號也¶
神農隱几闔戸晝瞑妸荷甘日中奓戸而入曰老龍死矣¶
　疏隱憑也闔合也奓開也亦排也學道之人心神甯靜閉門¶
　隱几守默而瞑荷甘既聞師亡所以排戸而告¶
神農隱几擁杖而起嚗然放杖而笑¶
<pb:CK-KZ_JY132_07p073b>¶
　註起而悟夫死之不足驚故還放杖而笑也¶
　疏嚗然放杖聲也神農聞吉死是以擁杖而驚覆思死不足¶
　哀故還放杖而笑¶
曰天知予僻陋慢訑故棄予而死已矣夫子無所發予之狂言¶
而死矣夫¶
　註自肩吾已下皆以至言爲狂而不信也故非老龍連叔之¶
　徒莫足與言也¶
　疏夫子老龍吉也言其有自然之德故呼之曰天也狂言猶¶
　至言也非世人之所解故名至言爲狂也而師知我偏僻鄙¶
　陋慢訑不專故棄背吾徒止息而死哲人云亡至言斯絶無¶
<pb:CK-KZ_JY132_07p074a>¶
　復談玄垂訓開發我心¶
弇堈弔聞之曰夫體道者天下之君子所繫焉¶
　註言體道者人之宗主也¶
今於道秋豪之端萬分未得處一焉¶
　註秋豪之端細矣又未得其萬分之一¶
而猶知藏其狂言而死又况夫體道者乎¶
　註明夫至道非言之所得也唯在手自得耳¶
　疏姓弇名堈隱者也繫屬也聞龍吉之亡傍爲議論云體道¶
　之人世間共重賢人君子繫屬歸依今老龍之於玄道猶豪¶
　端萬分之未一尚知藏其狂簡處順而亡況乎妙悟之人曾¶
<pb:CK-KZ_JY132_07p074b>¶
　肯露其言說是知體道深玄忘言契理者之至稀也¶
視之無形聽之無聲於人之論者謂之冥冥所以論道而非道¶
也¶
　註㝠㝠而猶復非道明道之無名也¶
　疏夫玄道虛漠妙體希夷非色非聲絶視絶聽故於學人論¶
　者論曰冥冥而謂之㝠㝠猶非眞道也¶
於是泰清問乎無窮曰子知道乎無窮曰吾不知¶
　疏泰大也夫至道宏曠恬淡清虛囊括無窮故以泰清無窮¶
　爲名也既而泰清以知問道無窮答以不知欲明道離形聲¶
　亦不可以言知求也¶
<pb:CK-KZ_JY132_07p075a>¶
又問乎無爲無爲曰吾知道曰子之知道亦有數乎曰有曰其¶
數若何¶
　疏子既知道頗有名數不乎其數如何請爲略述¶
無爲曰吾知道之可以貴可以賤可以約可以散此吾所以知¶
道之數也¶
　疏貴爲帝王賤爲僕隸約聚爲生分散爲死數乃無極此略¶
　言之欲明非名而名非數而數也¶
泰清以之言也問乎無始曰若是則無窮之弗知與無爲之知¶
孰是而孰非乎¶
　疏至道玄通寂寞無爲隨迎不測無終無始故寄無窮無始¶
<pb:CK-KZ_JY132_07p075b>¶
　爲其名焉無窮無爲弗知與知誰是誰非請定臧否¶
無始曰不知深矣知之淺矣弗知內矣知之外矣¶
　疏不知合理故深玄而處內知之乖道故粗淺而疏外¶
於是泰清中而歎曰弗知乃知乎知乃不知乎孰知不知之知¶
　註凡得之不由於知乃冥也¶
　疏泰清得中道而嗟歎悟不知乃眞知誰知不知之知明眞¶
　知之至希也¶
無始曰道不可聞聞而非也道不可見見而非也道不可言言¶
而非也¶
　註故默成乎不聞不見之域而後至焉¶
<pb:CK-KZ_JY132_07p076a>¶
　疏道無聲不可以耳聞耳聞非道也道無色不可以眼見眼¶
　見非道也道無名不可以言說言說非道也¶
知形形之不形乎¶
　註形自形耳形形者竟無物也¶
　疏夫能形色萬物者固非形色也乃曰形形不形也¶
道不當名¶
　註有道名而竟無物故名之不能當也¶
　疏名無得道之功道無當名之實所以名道而非¶
無始曰有問道而應之者不知道也雖問道者亦未聞道¶
　註不知故問問之而應則非道也不應則非問者所得故雖¶
<pb:CK-KZ_JY132_07p076b>¶
　問之亦終不聞也¶
　疏夫道絶名言不可問答故問道應道悉皆不知¶
道無問問無應¶
　註絶學去教而歸於自然之意也¶
　疏體道離言有何問應凡言此者覆釋前文¶
無問問之是問窮也¶
　註所謂貴空¶
　疏窮空也理無可問而强問之是貴空也¶
無應應之是無內也¶
　註實無而假有以應者外矣¶
<pb:CK-KZ_JY132_07p077a>¶
　疏理無可應而强應之乃成殊外¶
以無內待問窮若是者外不觀乎宇宙內不知乎太初¶
　疏天地四方曰宇往古來今曰宙太初道本也若以理外之¶
　心待責空之智者可謂外不識乎六合宇宙內不知乎己身¶
　之妙本者也¶
是以不過乎崑崙不遊乎太虛¶
　註若夫婪落天地遊虛涉遠以入乎冥冥者不應而已矣¶
　疏崑崙是高遠之山太虛是深玄之理苟其滯著名言猶存¶
　問應者是知未能經過高遠遊涉深玄者矣¶
光曜問乎無有曰夫子有乎其無有乎¶
<pb:CK-KZ_JY132_07p077b>¶
　疏光曜者是能視之智也無有者所觀之境也智能照察故¶
　假名光曜境體空寂故假名無有也而智有明暗境無深淺¶
　故以智問境有乎無乎¶
光曜不得問而孰視其狀貌窅然空然終日視之而不見聽之¶
而不聞搏之而不得也¶
　疏夫妙境希夷視聽斷絶故審狀貌唯寂唯空也¶
光曜曰至矣其孰能至此乎予能有無矣而未能無無也及爲¶
無有矣何從至此哉¶
　註此皆絶學之意也於道絶之則夫學者乃在根本中來矣¶
　故學之善者其唯不學乎¶
<pb:CK-KZ_JY132_07p078a>¶
　疏光明照曜其智尚淺唯能得無喪有未能雙遣有無故歎¶
　無有至深誰能如此玄妙而言無有者非直無有亦乃無無¶
　四句百非悉皆無有以無之一字無所不無言約理廣故稱¶
　無也而言何從至此者但無有之境窮理盡性自非玄德上¶
　士孰能體之是以淺學小智無從而至也¶
大馬之捶鉤者年八十矣而不失豪芒¶
　註拈捶鉤之輕重而無豪芒之差也¶
　疏大馬官號楚之大司馬也捶打鍛也鉤腰帶也大司馬家¶
　有工人少而善鍛鉤行年八十而捶鉤彌巧專性凝慮故無¶
　豪芒之差失也鉤稱鉤椎也謂能拈捶鉤推知斤兩之輕重¶
<pb:CK-KZ_JY132_07p078b>¶
　無豪芒之差失也¶
大馬曰子巧與有道與¶
　疏司馬怪其年老而捶鍛愈精謂其工巧别有道術也¶
曰臣有守也臣之年二十而好捶鉤於物無視也非鉤無察也¶
　疏更無别術有所守持少年已來專精好此捶鉤之外無所¶
　觀察習以成性遂至於斯也¶
是用之者假不用者也以長得其用而況乎無不用者乎物孰¶
不資焉¶
　註都無懷則物來皆應¶
　疏所以至老而長得其捶鉤之用者假賴於不用心視察他¶
<pb:CK-KZ_JY132_07p079a>¶
　物故也夫假不用爲用尚得終年況乎體道聖人無用無不¶
　用故能成大用萬物資禀不亦宜乎¶
冉求問於仲尼曰未有天地可知邪仲尼曰可古猶今也¶
　註言天地常存乃無未有之時¶
　疏姓冉名求仲尼弟子師資發起詢問兩儀未有之時可知¶
　已否夫變化日新則無今無古古猶今也故答云可知也¶
冉求失問而退明日復見曰昔者吾問未有天地可知乎夫子¶
曰可古猶今也¶
　疏失其問意遂退而歸既遵應問還用應答¶
昔日吾昭然今日吾昧然敢問何謂也¶
<pb:CK-KZ_JY132_07p079b>¶
　疏昔日初咨心中昭然明察今時後間情慮昧然暗晦敢問¶
　前明後暗意謂如何¶
仲尼曰昔之昭然也神者先受之¶
　註虛心以待命斯神受也¶
今之昧然也且又爲不神者求邪¶
　註思求更致不了¶
　疏先求未悟銳彼精神用心求受故昭然明白也後時領解¶
　不復運用精神直置任眞無所求請故昧然暗塞也求邪者¶
　言不求也¶
無古無今無始無終¶
<pb:CK-KZ_JY132_07p080a>¶
　註非唯無不得化而爲有也有亦不得化而爲無矣是以無¶
　有之爲物雖千變萬化而不得一爲無也不得一爲無故自¶
　古無未有之時而常存也¶
　疏日新而變故無始無終無今無古故知無未有天地之時¶
　者也¶
未有子孫而有子孫可乎¶
　註言世世無極¶
　疏言子孫相生世世無極天地人物悉皆無原無有之時也¶
　可乎言不可也¶
冉求未對仲尼曰已矣未應矣不以生生死¶
<pb:CK-KZ_JY132_07p080b>¶
　註夫死者獨化而死耳非夫生者生此死也¶
不以死死生¶
　註生者亦獨化而生耳¶
　疏已止也未無也夫聚散死生皆獨化日新未嘗假賴豈相¶
　因待故不用生生此死不用死死此生冉求未對之間仲尼¶
　止令無應理盡於此更何所言也¶
死生有待邪¶
　註獨化而足¶
皆有所一體¶
　註死與生各自成一體¶
<pb:CK-KZ_JY132_07p081a>¶
　疏死獨化也豈更成一物哉死既不待於生故知生亦不待¶
　於死死生聚散各自成一體耳故無所因待也¶
有先天地生者物邪物物者非物物出不得先物也猶其有物¶
也猶其有物也無已¶
　註誰得先物者乎哉吾以陰陽者卽所謂物耳誰又先陰陽¶
　者乎吾以自然爲先之而自然卽物之自爾耳吾以至道爲¶
　先之矣而至道者乃至無也既以無矣又奚爲先然則先物¶
　者誰乎哉而猶有物無已明物之自然非有使然也¶
　疏夫能物於物者非物也故非物則無先後物出則是物復¶
　不得有先於此物者何以知其然邪謂其猶是物故也以此¶
<pb:CK-KZ_JY132_07p081b>¶
　推量竟無先物者也然則先物者誰乎哉明物之自然耳自¶
　然則無窮已之時也是知天地萬物自古以固存無未有之¶
　時也¶
聖人之愛人也終無已者亦乃取於是者也¶
　註取於自爾者恩流百代而不廢也¶
　疏夫得道聖人慈愛覆育恩流百代而無窮止者良由德合¶
　天地妙體自然故能虛己於彼忘懷亭毒萬物芻狗蒼生蓋¶
　取斯義而然也¶
顔淵問乎仲尼曰回嘗聞諸夫子曰無有所將無有所迎回敢¶
問其遊¶
<pb:CK-KZ_JY132_07p082a>¶
　疏請夫子言將送也夫聖人如鏡不送不迎顔回問之曰未¶
　曉其理故詢諸尼父問其所由¶
仲尼曰古之人外化而內不化¶
　註以心順形而形自化¶
　疏古人純樸合道者多故能外形隨物內心凝靜¶
今之人內化而外不化¶
　註以心使形¶
　疏內以緣通變化無明外形乖誤不能順物¶
與物化者一不化者也¶
　註常無心故一不化一不化乃能與物化者耳¶
<pb:CK-KZ_JY132_07p082b>¶
安化安不化¶
　註化與不化皆任彼耳斯無心也¶
　疏安任也夫聖人無心隨物流轉故化與不化斯安任之既¶
　無分别曾不槩意也¶
安與之相靡¶
　註直無心而恣其自化耳非將迎而靡順之¶
　疏靡順也所謂化與不化悉安任者爲不忤蒼生更相靡順¶
必與之莫多¶
　註不將不迎則足而止¶
　疏雖復與物相順而亦不多仁恩各止於分彼我無損¶
<pb:CK-KZ_JY132_07p083a>¶
狶韋氏之囿黃帝之圃有虞氏之宫湯武之室¶
　註言夫無心而任化乃羣聖之所遊處¶
　疏狶韋軒轅虞舜殷湯周武並是聖明王也言無心順物之¶
　道乃是狶韋彷徨之苑囿軒轅敖遊之園圃虞舜養德之宫¶
　闈湯武怡神之虛室斯乃羣聖之所遊而處之也¶
君子之人若儒墨者師故以是非相𩐎也而況今之人乎¶
　註𩐎和也夫儒墨之師天下之難和者而無心者猶故和之¶
　而況其凡乎¶
　疏𩐎和也夫儒墨之師更相是非天下之難和者也而聖人¶
　君子猶能順而和之況乎令世之人非儒墨之師者也隨而¶
<pb:CK-KZ_JY132_07p083b>¶
　化之不亦宜乎¶
聖人處物不傷物¶
　註至順也¶
　疏處俗和光利而不害故不傷之也¶
不傷物者物亦不能傷也¶
　註在我而已¶
　疏虛舟飄瓦大順羣生羣生樂推故處不害也¶
唯無所傷者爲能與人相將迎¶
　註無心故至順至順故能無所將迎而義冠於將迎也¶
　疏夫唯安任羣品彼我無傷者故能與物交際而明不迎而¶
<pb:CK-KZ_JY132_07p084a>¶
　迎者¶
山林與皋壤與使我欣欣然而樂與¶
　註山林皋壤未善於我而我便樂之此爲無故而樂也¶
樂未畢也哀又繼之¶
　註夫無故而樂亦無故而哀也則凡所樂不足樂凡所哀不¶
　足哀也¶
　疏凡情滯執忘生欣惡忽覩高山茂林神皋奧壤則欣然欽¶
　慕以爲快樂而樂情未幾哀又繼之情隨事遷哀樂斯變此¶
　乃無故而樂無故而哀是知世之哀樂不足計也¶
哀樂之來吾不能禦其去弗能止悲夫世人直爲物逆旅耳¶
<pb:CK-KZ_JY132_07p084b>¶
　註不能坐忘自得而爲哀樂所寄也¶
　疏逆旅客舍也窮達之來不能禦扞哀樂之去不能禁止而¶
　凡俗之人不閑斯趣譬彼客舍爲物所停以妄爲眞深可悲¶
　歎也¶
夫知遇而不知所遇¶
　註知之所遇者卽知之知之所不遇者卽不知也¶
知能能而不能所不能¶
　註所不能者不能强能也由此觀之知與不知能與不能制¶
　不出我也當付之自然耳¶
　疏夫智有明闇能有工拙各禀素分不可强爲故分之所遇¶
<pb:CK-KZ_JY132_07p085a>¶
　知則知之不遇者不能知也分之所能能則能之性之不能¶
　不可能也譬鳥飛魚泳蛛網蜣丸率之自然寧非性也¶
無知無能者固人之所不免也¶
　註受生各有分也¶
　疏既非聖人未能智周萬物故知與不知能與不能禀生不¶
　同機關各異而流俗之人必固其所不免也¶
夫務免乎人之所不免者豈不亦悲哉¶
　疏人之所不免者分外智能之事也而凡鄙之流不能安分¶
　故銳意感情務在獨免愚惑之甚深可悲傷¶
至言去言至爲去爲¶
<pb:CK-KZ_JY132_07p085b>¶
　註皆自得也¶
　疏至理之言無言可言故去言也至理之爲無爲可爲故去¶
　爲也¶
齊知之所知則淺矣¶
　註夫由知而後得者假學者耳故淺也¶
　疏見賢思齊捨己效物假學求理運知訪道此乃淺近豈曰¶
　深知矣¶
¶
¶
¶
