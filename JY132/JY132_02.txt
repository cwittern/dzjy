#-*- mode: org; -*-
#+TITLE: 南華真經註疏
#+DATE: 2011-05-31 16:19:54
#+PROPERTY: kxid KX133
#+PROPERTY: title 南華真經註疏
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0745
#+PROPERTY: id JY132
#+PROPERTY: JUAN 0
#+PROPERTY: JUAN 000
<pb:CK-KZ_JY132_02p001a>¶
#+PROPERTY: JUAN 001
<pb:CK-KZ_JY132_02p001a>¶
@fw重刋道藏輯要¶
　
* 南華眞經¶
@by周莊周著　　　　　　　@by河　南　郭　象　注¶
　　　　　　　　　　　@by唐西華法師成玄英疏¶
** 內篇¶
*** 逍遥遊第一(注夫小大雖殊而放於自得之場則物任其性事稱其能各當其分逍遥一也豈容勝負¶
　　於其間哉)¶
北冥有魚其名爲鯤鯤之大不知其幾千里也¶
　疏溟猶海也取其溟漠無涯故爲之溟東方朔十洲記云溟¶
　海無風而洪波百丈巨海之內有此大魚欲明物性自然故¶
<pb:CK-KZ_JY132_02p001b>¶
　標爲章首玄中記云東方有大魚焉行者一日過魚頭七日¶
　過魚尾産三日碧海爲之變紅故知大物生於大處豈獨北¶
　溟而已¶
化而爲鳥其名爲鵬¶
　注鵬鯤之實吾所未詳也夫莊子之大意在乎逍遥遊放無¶
　爲而自得故極小大之致以明性分之適達觀之士宜要其¶
　會歸而遺其所寄不足事事曲與生說自不害其弘旨皆可¶
　略之¶
　疏夫四序風馳三光電卷是以負山嶽而捨故揭舟壑以趨¶
　新故化魚爲鳥欲明變化之大理也¶
<pb:CK-KZ_JY132_02p002a>¶
鵬之背不知其幾千里也怒而飛其翼若垂天之雲¶
　疏魚論其大以表頭尾難知鳥言其背亦示脩短叵測故下¶
　文云未有知其修者也鼓怒翅翼奮迅毛衣既欲摶風方將¶
　擊水遂乃斷絶雲氣背負青天騫翥翶翔凌摩雲漢垂陰布¶
　影若天涯之降行雲也¶
是鳥也海運則將徙於南冥南冥者天池也¶
　注非溟海不足以運其身非九萬里不足以負其翼此豈好¶
　奇哉直以大物必自生於大處大處亦必自生此大物理固¶
　自然不患其失又何措心於其間哉¶
　疏運轉也是指斥也卽此鵬鳥其形重大若不海中運轉無¶
<pb:CK-KZ_JY132_02p002b>¶
　以自致高昇皆不得不然非樂然也且形既遷革情亦隨變¶
　昔日爲魚涵泳北海今時作鳥騰翥南溟雖復昇沉性殊逍¶
　遥一也亦猶死生聚散所遇斯適千變萬化未始非吾所以¶
　化魚爲鳥自北徂南者鳥是凌虛之物南卽啟明之方魚乃¶
　滯溺之蟲北有幽冥之地欲表向明背闇捨滯求進故舉南¶
　北鳥魚以示爲道之逕耳而大海洪川原夫造化非人所作¶
　故曰天池也¶
齊諧者志怪者也諧之言曰鵬之徙於南冥也水擊三千里搏¶
扶揺而上者九萬里¶
　注夫翼大則難舉故搏扶揺而後能上九萬里乃足自勝耳¶
<pb:CK-KZ_JY132_02p003a>¶
　旣有斯翼豈得决然而起數仞而下哉此皆不得不然非樂¶
　然也¶
去以六月息者也¶
　注夫大鳥一去半歲至天池而息小鳥一飛半朝槍榆枋而¶
　止此比所能則有間矣其於適性一也¶
　疏姓齊名諧人姓名也亦言書名也齊國有此非諧之書也¶
　誌記也擊打也搏鬬也扶揺旋風也齊諧所著之書多記怪¶
　異之事莊生引以爲證明己所說不虛大鵬既將適南溟不¶
　可决然而起所以舉擊兩翅動蕩三千踉蹌而行方能離水¶
　然後繚戾宛轉鼓怒徘徊風氣相扶揺動而上塗經九萬時¶
<pb:CK-KZ_JY132_02p003b>¶
　隔半年從容志滿方言憩止適足而已豈惜情乎哉¶
野馬也塵埃也生物之以息相吹也¶
　注此皆鵬之所憑以飛者耳野馬者遊氣也¶
　疏爾雅云邑外曰郊郊外曰牧牧外曰野此言青春之時陽¶
　氣發動遥望藪澤之中猶如奔馬故謂之野馬也揚土曰塵¶
　塵之細者曰埃天地之間生物氣息更相吹動以舉於鵬者¶
　也夫四生雜沓萬類參差形性不同資待宜異故鵬鼓垂天¶
　之翼託風氣以逍遥蜩張决起之翅槍枋而自得斯皆率性¶
　而動禀之造化非有情於遐邇豈措意於驕矜體斯趣者於¶
　何而語夸企乎¶
<pb:CK-KZ_JY132_02p004a>¶
天之蒼蒼其正色邪其遠而无所至極邪其視下也亦若是而¶
已矣¶
　注今觀天之蒼蒼竟未知便是天之正色邪天之爲遠而無¶
　極邪鵬之自上以視地亦若人之自此視天則止而圖南矣¶
　言鵬不知道里之遠近趣足以自勝而逝¶
　疏仰視圓穹甚爲迢遞碧空高遠筭數無窮蒼蒼茫昧豈天¶
　正色然鵬處中天人居下地而鵬之俯視不異人之仰觀人¶
　既不辨天之正色鵬亦詎知地之遠近自勝取足適至南溟¶
　鵬之圖度止在於是矣¶
且夫水之積也不厚則其負大舟也无力覆杯水於㘭堂之上¶
<pb:CK-KZ_JY132_02p004b>¶
則芥爲之舟置杯焉則膠水淺而舟大也¶
　注此皆明鵬之所以高飛者翼大故耳夫質小者所資不待¶
　大則質大者所用不得小矣故理有至分物有定極各足稱¶
　事其濟一也若乃失乎忘生之主而營生於至當之外事不¶
　在力動不稱情則雖垂天之翼不能無窮决起之飛不能無¶
　困矣¶
　疏且者假借是聊略之辭夫者乃是發語之端緒積聚也厚¶
　深也杯小器也㘭污陷也謂堂庭㘭陷之地也芥草也膠黏¶
　也此起譬也夫翻覆一杯之水於㘭污堂地之間將草葉爲¶
　舟則浮汎靡滯若還用杯爲舟理必不可何者水淺舟大則¶
<pb:CK-KZ_JY132_02p005a>¶
　黏地不行故也是以大舟必須深水小芥不待洪流苟其大¶
　小得宜則物皆逍遥¶
風之積也不厚則其負大翼也无力故九萬里則風斯在下矣¶
　疏此合喻也夫水不深厚則大舟不可載浮風不崇高大翼¶
　無由凌漢是以小鳥半朝决起槍榆之上大鵬九萬飄風鼓¶
　扇其下也¶
而後乃今培風背負青天而莫之夭閼者而後乃今將圖南¶
　注夫所以乃今將圖南者非其好高而慕遠也風不積則夭¶
　閼不通故耳此大鵬之逍遥也¶
　疏培重也夭折也閼塞也初賴扶揺故能昇翥重積風吹然¶
<pb:CK-KZ_JY132_02p005b>¶
　後飛行旣而上負青天下乗風脊一凌霄至六月方止網羅¶
　不逮畢弋無侵折塞之禍於何而至良由資待合宜自致得¶
　所逍遥南海不亦宜乎¶
蜩與鷽鳩笑之曰我决起而飛槍榆枋時則不至而控於地而¶
　已矣奚以之九萬里而南爲¶
　注苟足於其性則雖大鵬無以自貴於小鳥小鳥無羡於天¶
　池而榮願有餘矣故小大雖殊逍遥一也¶
　疏蜩蟬也生七八月紫青色一名蛁蟟鷽鳩鶻鳩也卽今之¶
　斑鳩是也决卒疾之貌槍集也亦突也枋檀木也控投也引¶
　也窮也奚何也之適也蜩鳩聞鵬鳥之宏大資風水以高飛¶
<pb:CK-KZ_JY132_02p006a>¶
　故嗤彼形大而劬勞欣我質小而逸豫且騰躍不過數仞突¶
　榆檀而栖集時困不到前林投地息而更起逍遥適性樂在¶
　其中何須地經六月途遥九萬跋涉辛苦南適胡爲以小笑¶
　大夸企自息而不逍遥者未之有也¶
適莽蒼者三餐而反腹猶果然適百里者宿舂糧適千里者三¶
月聚糧¶
　注所適彌遠則聚糧彌多故其翼彌大則積氣彌厚也¶
　疏適往也莽蒼郊野之色遥望之不甚分明也果然飽貌也¶
　往於郊野來去三食路旣非遥腹猶充飽百里之行路程稍¶
　遠舂擣糧食爲一宿之備適於千里之塗路旣迢遥聚積三¶
<pb:CK-KZ_JY132_02p006b>¶
　月之糧方充往來之食故郭注云所適彌遠則聚糧彌多故¶
　其翼彌大則積氣彌厚者也¶
之二蟲又何知¶
　注二蟲謂鵬蜩也對大於小所以均異趣也夫趣之所以異¶
　豈知異而異哉皆不知所以然而自然耳自然耳不爲也此¶
　逍遥之大意¶
　疏郭注云二蟲鵬蜩也對大於小所以均異趣也且大鵬摶¶
　風九萬小鳥决起榆枋雖復遠近不同適性均也咸不知道¶
　里之遠近各取足而自勝天機自張不知所以既無意於高¶
　卑豈有情於優劣逍遥之致其在茲乎而呼鵬爲蟲者大戴¶
<pb:CK-KZ_JY132_02p007a>¶
　禮云東方鱗蟲三百六十應龍爲其長南方羽蟲三百六十¶
　鳳皇爲其長西方毛蟲三百六十麒麟爲其長北方甲蟲三¶
　百六十靈龜爲其長中央躶蟲三百六十聖人爲其長通而¶
　爲語故名鵬爲蟲也¶
小知不及大知小年不及大年¶
　注物各有性性各有極皆如年知豈跂尚之所及哉自此已¶
　下至于列子歷舉年知之大小各信其一方未有足以相傾¶
　者也然後統以無待之人遺彼忘我冥此群異異方同得而¶
　我無功名是故統小大者無小無大者也苟有乎小大則雖¶
　大鵬之與斥鷃宰官之與御風同爲累物耳齊死生者無死¶
<pb:CK-KZ_JY132_02p007b>¶
　無生者也苟有乎死生則雖大椿之與蟪蛄彭祖之與朝菌¶
　均於短折耳故遊於無小無大者無窮者也冥乎不死不生¶
　者無極者也若夫逍遥而繫於有方則雖放之使遊而有所¶
　窮矣未能無待也¶
　疏夫物受氣不同禀分各異智則有明有暗年則或短或長¶
　故舉朝菌冥靈宰官榮子皆如年智豈企尚之所及哉故知¶
　物性不同不可强相希效也¶
奚以知其然也¶
　疏奚何也然如此也此何以知年智不相及若此之縣解耶¶
　假設其問以生後答¶
<pb:CK-KZ_JY132_02p008a>¶
朝菌不知晦朔蟪蛄不知春秋此小年也¶
　疏此答前問也朝菌者謂天時滯雨於糞壤之上熱蒸而生¶
　陰濕則生見日便死亦謂之犬芝生於朝而死於暮故曰朝¶
　菌月終謂之晦月旦謂之朔假令逢蔭數日便萎終不涉三¶
　旬故不知晦朔也蟪蛄夏蟬也生於麥梗亦謂之麥節夏生¶
　秋死故不知春秋也菌則朝生暮死蟬則夏長秋殂斯言齡¶
　命短促故謂之小年也¶
楚之南有冥靈者以五百歲爲春五百歲爲秋上古有大椿者¶
以八千歲爲春八千歲爲秋¶
　疏冥靈大椿並木名也以葉生爲春以葉落爲秋冥靈生於¶
<pb:CK-KZ_JY132_02p008b>¶
　楚之南以二千歲爲一年也而言上古者伏犧時也大椿之¶
　木長於上古以三萬二千歲爲一年也冥靈五百歲而花生¶
　大椿八千歲而葉落並以春秋賖永故謂之大年也¶
而彭祖乃今以久特聞眾人匹之不亦悲乎¶
　注夫年知不相及若此之懸也比於眾人之所悲亦可悲矣¶
　而眾人未嘗悲此者以其性各有極也苟知其極則豪分不¶
　可相跂天下又何所悲乎哉夫物未嘗以大欲小而必以小¶
　羡大故舉小大之殊各有定分非羡欲所及則羡欲之累可¶
　以絶矣夫悲生於累累絶則悲去悲去而性命不安者未之¶
　有也¶
<pb:CK-KZ_JY132_02p009a>¶
　疏彭祖者姓籛名鏗帝顓頊之玄孫也善養性能調鼎進雉¶
　羹於堯堯封於彭城其道可祖故謂之彭祖歷夏經殷至周¶
　年八百歲矣特獨也以其年長壽所以聲獨聞於世而世人¶
　比匹彭祖深可悲傷而不悲者爲彭祖禀性遐壽非我氣類¶
　置之言外不敢嗟傷故知生也有涯豈唯彭祖去己一毫不¶
　可企及於是均椿菌混彭殤各止其分而性命安矣¶
湯之問棘也是已¶
　注湯之問棘亦云物各有極任之則條暢故莊子以所問爲¶
　是也¶
　疏湯是帝嚳之後契之苗裔姓子名履字天乙母氏扶都見¶
<pb:CK-KZ_JY132_02p009b>¶
　白氣貫月感而生湯豐下銳上身長九尺仕夏爲諸侯有聖¶
　德諸侯歸之遭桀無道囚於夏臺後得免乃與諸侯同盟於¶
　景亳之地會桀於昆吾之墟大戰於鳴條之野桀奔於南巢¶
　湯旣克桀讓天下於務光務光不受湯卽位乃都於亳後改¶
　爲商殷開基之主也棘者湯時賢人亦云湯之博士列子謂¶
　之夏革革棘聲類蓋字之誤也而棘旣是賢人湯師事之故¶
　湯問於棘詢其至道云物性不同各有素分循而直往固而¶
　任之殷湯請益深有玄趣莊子許其所問故云是已¶
窮髮之北有冥海者天池也有魚焉其廣數千里未有知其修¶
者其名爲鯤¶
<pb:CK-KZ_JY132_02p010a>¶
　疏修長也地以草爲毛髮北方寒沍之地草木不生故名窮¶
　髮所謂不毛之地鯤魚廣闊數千未有知其長者明其大也¶
　然溟海鯤鵬前文已出如今重顯者正言前引齊諧足爲典¶
　實今牽列子再證非虛鄭重殷勤以成其義者也¶
有鳥焉其名爲鵬背若太山翼若垂天之雲搏扶揺羊角而上¶
者九萬里絶雲氣負青天然後圖南¶
　疏鵬背宏巨狀若嵩華旋風曲戾猶如羊角既而凌摩蒼昊¶
　遏絶雲霄鼓怒放暢圖度南海故禦寇湯問篇云世豈知有¶
　此物哉大禹行而見之伯益知而名之夷堅聞而誌之是也¶
且適南溟也斥鷃笑之曰彼且奚適也我騰躍而上不過數仞¶
<pb:CK-KZ_JY132_02p010b>¶
而下翶翔蓬蒿之間此亦飛之至也而彼且奚適也此小大之¶
辯也¶
　注各以得性爲至自盡爲極也向言二蟲殊翼故所至不同¶
　或翶翔天池或畢志榆枋直各稱體而足不知所以然也今¶
　言小大之辯各有自然之素旣非跂慕之所及亦各安其天¶
　性不悲所以異故再出之¶
　疏且將也亦語助也斥小澤也鷃雀也八尺曰仞翶翔猶嬉¶
　戲也而鷃雀小鳥縱任斥澤之中騰舉踴躍自得蓬蒿之內¶
　故能嗤九萬之遠適欣數仞之近飛斯蓋辯小大之性殊論¶
　各足之不二也¶
<pb:CK-KZ_JY132_02p011a>¶
故夫知效一官行比一鄉德合一君而徵一國者其自視也亦¶
若此矣¶
　注亦猶鳥之自得於一方也¶
　疏故是仍前之語夫是生後之詞國是五等之邦鄉是萬二¶
　千五百家也自有智數功效堪蒞一官自有名譽著聞比周¶
　鄉黨自有道德弘博可使南面徵成邦國安有黎元此三者¶
　禀分不同優劣斯異其於各足未始不齊視己所能亦猶鳥¶
　之自得於一方¶
而宋榮子猶然笑之¶
　注未能齊故有笑¶
<pb:CK-KZ_JY132_02p011b>¶
　疏子者有德之稱姓榮氏宋人也然如是榮子雖能忘有未¶
　能遣無故笑宰官之徒滯於爵禄虛淡之人猶懷嗤笑見如¶
　是所以不齊前既以小笑大示大者不夸今則以大笑小小¶
　者不企而性命不安者理未之聞也¶
且舉世而譽之而不加勸舉世而非之而不加沮¶
　注審自得也¶
　疏舉皆也勸勵勉也沮怨喪也榮子率性懷道謷然超俗假¶
　令世皆譽讚亦不增其勸獎率土非毁亦不加其沮喪審自¶
　得也¶
定乎內外之分¶
<pb:CK-KZ_JY132_02p012a>¶
　注內我而外物¶
　疏榮子知內旣非我外亦非物內外雙遣物我兩忘故於內¶
　外之分定而不忒也¶
辯乎榮辱之境¶
　注榮己而辱人¶
　疏忘勸沮於非譽混窮通於榮辱故能反照明乎心智玄鑒¶
　辯於物境不復內我而外物榮己而辱人也¶
斯已矣¶
　注亦不能復過此¶
　疏斯此也已止也宋榮智德止盡於斯也¶
<pb:CK-KZ_JY132_02p012b>¶
彼其於世未數數然也¶
　注足於身故間於世也¶
　疏數數猶汲汲也宋榮率性虛淡任理直前未嘗運智推求¶
　役心爲道栖身物外故不汲汲然者也¶
雖然猶有未樹也¶
　注唯能自是耳未能無所不可也¶
　疏樹立也榮子捨有證無溺在偏滯故於無待之心未立逍¶
　遥之趣智尚虧也¶
夫列子御風而行泠然善也¶
　注泠然輕妙之貌¶
<pb:CK-KZ_JY132_02p013a>¶
　疏姓列名禦寇鄭人也與鄭繻公同時師於壺丘子林著書¶
　八卷得風仙之道乘風遊泠然輕舉所以稱善也¶
旬有五日而後反¶
　注苟有待焉則雖御風而行不能以一時而周也¶
　疏旬十日也旣得風仙遊行天下每經一十五日回反歸家¶
　未能無所不乘故不可一時周也¶
彼於致福者未數數然也¶
　注自然御風行耳非數數然求之也¶
　疏致得也彼列禦寇得於風仙之福者蓋由炎凉無心虛懷¶
　任運非關役情取捨汲汲求之欲明爲道之要要在忘心若¶
<pb:CK-KZ_JY132_02p013b>¶
　運役智慮去之遠矣¶
此雖免乎行猶有所待者也¶
　注非風則不得行斯必有待也唯無所不乘者無待耳¶
　疏乘風輕舉雖免步行非風不進猶有須待自宰官已下及¶
　宋榮禦寇歷舉智德優劣不同既未洞忘咸歸有待唯當順¶
　萬物之性遊變化之塗而能無所不成者方盡逍遥之妙致¶
　者也¶
若夫乘天地之正而御六氣之辯以遊无窮者彼且惡乎待哉¶
　注天地者萬物之總名也天地以萬物爲體而萬物必以自¶
　然爲正自然者不爲而自然者也故大鵬之能高斥鴳之能¶
<pb:CK-KZ_JY132_02p014a>¶
　下椿木之能長朝菌之能短凡此皆自然之所能非爲之所¶
　能也不爲而自能所以爲正也故乘天地之正者卽是順萬¶
　物之性也御六氣之辯者卽是遊變化之塗也如斯以往則¶
　何往而有窮哉所遇斯乘又將惡乎待哉此乃至德之人玄¶
　同彼我者之逍遥也苟有待焉則雖列子之輕妙猶不能以¶
　無風而行故必得其所待然後逍遥耳而况大鵬乎夫唯與¶
　物冥而循大變者爲能無待而常通豈自通而已哉又順有¶
　待者使不失其所待所待不失則同於大通矣故有待無待¶
　吾所不能齊也至於各安其性天機自張受而不知則吾所¶
　不能殊也夫无待猶不足以殊有待況有待者之巨細乎¶
<pb:CK-KZ_JY132_02p014b>¶
　疏天地者萬物之總名萬物者自然之别稱六氣者季頤云¶
　平旦朝霞日午正陽日入飛泉夜半沆瀣也天地二氣爲六¶
　氣也又杜預云六氣者陰陽風雨晦明也又支道林云六氣¶
　天地四時也辯者變也惡乎待於何也言無待聖人虛懷體¶
　道故能乘兩儀之正理順萬物之自然御六氣以逍遥混羣¶
　靈以變化苟无物而不順亦何往而不通哉明朝徹於无窮¶
　將於何而有待者也¶
故曰至人無己¶
　注無己故順物順物而至矣¶
神人无功¶
<pb:CK-KZ_JY132_02p015a>¶
　注夫物未嘗有謝生於自然者而必欣賴於針石故理至則¶
　迹滅矣今順而不助與至理爲一故无功¶
聖人无名¶
　注聖人者物得性之名耳未足以名其所以得也¶
　疏至言其體神言其用聖言其名故就體語至就用語神就¶
　名語聖其實一也詣於靈極故謂之至陰陽不測故謂之神¶
　正名百物故謂之聖也一人之上其有此三欲顯功用名殊¶
　故有三人之别此三人者則是前文乘天地之正御六氣之¶
　辯人也欲結此人无待之德彰其體用反故言故曰耳¶
堯讓天下於許由¶
<pb:CK-KZ_JY132_02p015b>¶
　疏堯者帝嚳之子姓伊祁字放勛母慶都嚳感赤龍而生身¶
　長一丈銳上而豐下眉有八彩足履翼星有聖德年十五對¶
　唐侯二十一代兄登帝位都平陽號曰陶唐在位七十二年¶
　乃授舜年百二十八歲崩葬於陽城諡曰堯依諡法翼善傳¶
　聖曰堯言其有傳舜之功也許由隱者也姓許名由字仲武¶
　穎川陽城人也隱於箕山師於齧缺依山而食就河而飲堯¶
　知其賢讓以帝位許由聞之乃臨河洗耳巢父飲犢牽而避¶
　之曰惡吾水也死後堯封其墓諡曰箕公卽堯之師也¶
曰日月出矣而爝火不息其於光也不亦難乎時而降矣而猶¶
浸灌其於澤也不亦勞乎¶
<pb:CK-KZ_JY132_02p016a>¶
　疏爝火猶炬火也亦小火也神農時十五日一雨謂之時雨¶
　也且以日月照燭詎假炬火之光時雨滂沲无勞浸灌之澤¶
　堯旣撝謙克讓退己進人所以致此之辭盛推仲武也¶
夫子立而天下治而我猶尸之吾自視缺然請致天下¶
　疏治正也尸主也致與也堯既師於許由故謂之爲夫子若¶
　仲武立爲天子宇內必致太平而我猶爲物主自視缺然不¶
　足請將帝位讓與賢人¶
許由曰子治天下天下旣已治也¶
　注夫能令天下治不治天下者也故堯以不治治之非治之¶
　而治者也今許由方明既治則無所代之而治實由堯故有¶
<pb:CK-KZ_JY132_02p016b>¶
　¶
　子治之言宜忘言以尋其所況而或者遂云治之而治者堯¶
　也不治而堯得以治者許由也斯失之遠矣夫治之由乎不¶
　治爲之出乎无爲也取於堯而足豈借之許由哉若謂拱默¶
　乎山林之中而後得稱無爲者此莊老之談所以見棄於當¶
　塗者自必於有爲之域而不反者斯之由也¶
　疏治謂理也既盡也言堯治天下久以昇平四海八荒盡皆¶
　清謐何勞讓我過於辭費然覩莊文則貶堯而推許尋郭注¶
　乃劣許而優堯者何耶欲明放勛大聖仲武大賢賢聖二塗¶
　相去遠矣故堯負扆汾陽而喪天下許由不夷其俗獨立高¶
　山圓照偏溺斷可知矣是以莊子援禪讓之迹故有爝火之¶
<pb:CK-KZ_JY132_02p017a>¶
　談郭生察无待之心更致不治之說可謂探微索隱了文合¶
　義宜尋其旨况无所稍嫌也¶
而我猶代子吾將爲名乎名者實之賓也吾將爲賓乎¶
　注夫自任者對物而順物者與物无對故堯无對於天下而¶
　許由與稷契爲匹矣何以言其然邪夫與物冥者故羣物之¶
　所不能離也是以无心玄應唯感之從汎乎若不繫之舟東¶
　西之非己也故无行而不與百姓共者亦无往而不爲天下¶
　之君矣以此爲君若天之自高實君之德也若獨亢然立乎¶
　高山之頂非夫人有情於自守守一家之偏尚何得專此此¶
　故俗中之一物而爲堯之外臣耳若以外臣待乎內主斯有¶
<pb:CK-KZ_JY132_02p017b>¶
　爲君之名而无任君之實也¶
　疏許由偃蹇箕山逍遥潁水膻臊榮利厭穢聲名而堯殷勤¶
　致請猶希代己許由若高九五將爲萬乘之名然實以生名¶
　名從實起實則是內是主名便是外是賓捨主取賓喪內求¶
　外既非隱者所尚故云吾將爲賓也¶
鷦鷯巢於深林不過一枝偃鼠飲河不過滿腹¶
　注性各有極苟足其極則餘天下之財也¶
　疏鷦鷯巧婦鳥也一名工雀一名女匠亦名桃蟲好深處而¶
　巧爲巢也偃鼠形大小如牛亦黑色獐脚脚有三甲耳似象¶
　耳尾端白好入河飲水而鳥巢一枝之外不假茂林獸飲滿¶
<pb:CK-KZ_JY132_02p018a>¶
　腹之餘无勞浩汗況許由安玆蓬蓽不顧金闈樂彼蔬食詎¶
　勞玉食也¶
歸休乎君予无所用天下爲¶
　注均之無用而堯獨有之明夫懷豁者無方故天下樂推而¶
　不厭¶
　疏予我也許由寡欲清廉不受堯讓故謂堯云君宜速還黃¶
　屋歸反紫微禪讓之辭宜其休息四海之尊於我无用九五¶
　之貴予何用爲¶
庖人雖不治庖尸祝不越樽俎而代之矣¶
　注庖人尸祝各安其所司鳥獸萬物各足於所受帝堯許由¶
<pb:CK-KZ_JY132_02p018b>¶
　各靜其所遇此乃天下之至實也各得其實又何所爲乎哉¶
　自得而已矣故堯許之行雖異其於逍遥一也¶
　疏庖人謂掌庖厨之人則今之太官供膳是也尸者太廟中¶
　神主也祝者則今太常太祝是也執祭版對尸而祝之故謂¶
　之尸祝也樽酒器也俎肉器也而庖人尸祝者各有司存假¶
　令膳夫懈怠不肯治庖尸祝之人終不越局濫職棄於樽俎¶
　而代之宰烹亦猶帝堯禪讓不治天下許由亦不去彼山林¶
　就玆帝位故注云帝堯許由各靜於所遇也已¶
肩吾問於連叔曰吾聞言於接輿¶
　疏肩吾連叔並古之懷道人也接輿者姓陸名通字接輿楚¶
<pb:CK-KZ_JY132_02p019a>¶
　之賢人隱者也與孔子同時而佯狂不仕常以躬耕爲務楚¶
　王知其賢聘以黃金百鎰車駟二乘並不受於是夫負妻戴¶
　以遊山海莫知所終肩吾聞接輿之言過無準的故問連叔¶
　詢其義旨而言吾聞言於接輿者聞接輿之言也莊生寄三¶
　賢以明堯之一聖所聞之狀具列於下文也¶
大而无當往而不反吾驚怖其言猶河漢而无極也¶
　疏所聞接輿之言怖弘而无的當一往而陳梗槪曾無反覆¶
　可尋吾竊聞之驚疑怖恐猶如上天河漢迢遞清高尋其源¶
　流略无窮極也¶
大有逕庭不近人情焉¶
<pb:CK-KZ_JY132_02p019b>¶
　疏逕庭猶過差亦是直往不顧之貌也謂接輿之言不偶於¶
　俗多有過差不附世情故大言不合於理耳也¶
連叔曰其言謂何哉¶
　疏陸通之說其意謂若何此則反質肩吾所聞¶
曰藐姑射之山有神人居焉肌膚若氷雪綽約若處子¶
　注此皆寄言耳夫神人卽今所謂聖人也夫聖人雖在廟堂¶
　之上然其心无異於山林之中世豈識之哉徒見其戴黃屋¶
　佩玉璽便謂足以纓紼其心矣見其歷山川同民事便謂足¶
　以憔悴其神矣豈知至至者之不虧哉今言王德之人而寄¶
　之此山將明世所无由識故乃託之於絶垠之外而推之於¶
<pb:CK-KZ_JY132_02p020a>¶
　視聽之表耳處子者不以外傷內¶
　疏藐遠也山海經云姑射山在寰海之外有神聖之人戢機¶
　應物時須揖讓卽爲堯舜時須干戈卽爲湯武綽約柔弱也¶
　處子未嫁女也言聖人動寂相應則空有並照雖居廊廟无¶
　異山林和光同塵在染不染氷雪取其潔淨綽約譬以柔和¶
　處子不爲物傷姑射語其絶遠此明堯之盛德窈冥玄妙故¶
　託之絶垠之外推之視聽之表斯蓋寓言耳亦何必有姑射¶
　之實乎宜忘言以尋其所況此卽肩吾述己昔聞以答連叔¶
　之辭者也¶
不食五穀吸風飲露¶
<pb:CK-KZ_JY132_02p020b>¶
　注俱食五穀而獨爲神人明神人者非五穀所爲而特禀自¶
　然之妙氣¶
　疏五穀者黍稷麻菽麥也言神聖之人降生應物挺淳粹之¶
　精靈禀陰陽之秀氣雖順物以資待非五穀之所爲託風露¶
　以清虛豈四時之能變也¶
乘雲氣御飛龍而遊乎四海之外¶
　疏智照靈通无心順物故曰乘雲氣不疾而速變現无常故¶
　曰御飛龍寄生萬物之上而神超六合之表故曰遊乎四海¶
　之外也¶
其神凝使物不疵癘而年穀熟吾以是狂而不信也¶
<pb:CK-KZ_JY132_02p021a>¶
　注夫體神居靈而窮理極妙者雖靜默閒堂之裏而玄同四¶
　海之表故乘兩儀而御六氣同人群而驅萬物苟无物而不¶
　順則浮雲斯乘矣无形而不載則飛龍斯御矣遺身而自得¶
　雖淡然而不待坐忘行忘忘而爲之故行若曳枯木止若聚¶
　死灰是以云其神凝也其神凝則不凝者自得矣世皆齊其¶
　所見而斷之豈嘗信此哉¶
　疏凝靜也疵癘疾病也五穀熟謂有年也聖人形同枯木心¶
　若死灰本迹一時動寂俱妙凝照潛通虛懷利物遂使四時¶
　順序五穀豐登人无災害物无夭枉聖人之處世有此功能¶
　肩吾未悟至言謂爲狂而不信¶
<pb:CK-KZ_JY132_02p021b>¶
連叔曰然瞽者无以與乎文章之觀聾者无以與乎鐘鼓之聲¶
豈唯形骸有聾盲哉夫知亦有之¶
　注不知至言之極妙而以爲狂而不信此知之聾盲哉¶
　疏瞽者謂眼無眹縫冥冥如鼓皮也聾者耳病也盲者眼根¶
　敗也夫目視耳聽蓋有物之常情也旣瞽旣聾不可示之以¶
　聲色也亦猶至言妙道唯懸解者能知愚惑之徒終身未悟¶
　良由智障盲闇不能照察豈唯形質獨有之耶是以聞接輿¶
　之言謂爲狂而不信自此已下是連叔答肩吾之辭也¶
是其言也猶時女也¶
　注謂此接輿之所言者自然爲物所求但知之聾盲者謂無¶
<pb:CK-KZ_JY132_02p022a>¶
　此理¶
　疏是者指斥之言也時女少年處室之女也指此接輿之言¶
　猶如窈窕之女綽約凝潔爲君子所求但智之聾盲言謂無¶
　此理也¶
之人也之德也將旁礴萬物以爲一世蘄乎亂孰弊弊焉以天¶
下爲事¶
　注夫聖人之心極兩儀之至會窮萬物之妙數故能體化合¶
　變无往不可旁礴萬物无物不然世以亂故求我我無心也¶
　我苟无心亦何爲不應世哉然則體玄而極妙者其所以會¶
　通萬物之性而陶鑄天下之化以成堯舜之名者常以不爲¶
<pb:CK-KZ_JY132_02p022b>¶
　爲之耳熟弊弊焉勞神苦思以事爲事然後能乎¶
　疏之是語助亦歎美也旁礴猶混同也蘄求也孰誰也之人¶
　者歎堯是聖人之德者歎堯之盛德也言聖人德合二儀道¶
　齊羣品混同萬物制馭百靈世道荒淫蒼生離亂故求大聖¶
　君臨安撫而虛舟懸鏡應感无心誰肯勞形弊智經營區宇¶
　以事爲事然後能事故老子云爲无爲事无事又云取天下¶
　常以无事及其有事不足以取天下也¶
之人也物莫之傷¶
　注夫安於所傷則傷不能傷傷不能傷而物亦不傷之也¶
大浸稽天而不溺大旱金石流土山焦而不熱¶
<pb:CK-KZ_JY132_02p023a>¶
　注无往而不安則所在皆適死生无變於己況溺熱之間哉¶
　故至人之不嬰乎禍難非避之也推理直前而自然與吉會¶
　疏稽至也夫達於生死則无死无生宜於水火則不溺不熱¶
　假令陽九流金之災百六滔天之禍紛紜自彼於我何爲故¶
　郭注云死生无變於己何況溺熱之間也哉¶
是其塵垢粃糠將猶陶鑄堯舜者也孰肯以物爲事¶
　注堯舜者世事之名耳爲名者非名也故夫堯舜者豈直堯¶
　舜而已哉必有神人之實焉今所稱堯舜者徒名其塵垢粃¶
　糠耳¶
　疏散爲塵膩爲垢穀不熟爲粃穀皮曰糠皆猥物也鎔金曰¶
<pb:CK-KZ_JY132_02p023b>¶
　鑄範土曰陶諡法翼善傳聖曰堯仁聖盛明曰舜夫堯至本¶
　妙絶形名混迹同塵物甘其德故立名諡以彰聖體然名者¶
　粗法不異粃糠諡者世事何殊塵垢既而矯謟佞妄將彼塵¶
　垢鍛鑄爲堯用此粃糠埏埴作舜豈知妙體胡可言耶是以¶
　誰肯以物爲事者也¶
宋人資章甫而適諸越越人斷髮文身无所用之¶
　疏此起譬也資貨也越國逼近江湖斷髮文身以避蛟龍之¶
　難也章甫冠名也故孔子生於魯衣縫掖長於宋冠章甫而¶
　宋實微子之裔越乃太伯之苗二國貿遷往來乃以章甫爲¶
　貨且章甫本充首飾必須雲鬟承冠越人斷髮文身資貨便¶
<pb:CK-KZ_JY132_02p024a>¶
　成无用亦如榮華本猶滯著富貴起自驕矜堯既體道洞忘¶
　故能无用天下故郭注云夫堯之无所用天下爲亦猶越人¶
　无所用章甫耳¶
堯治天下之民平海內之政往見四子藐姑射之山汾水之陽¶
窅然喪其天下焉¶
　注夫堯之无用天下爲亦猶越人之无所用章甫耳然遺天¶
　下者固天下之所宗天下雖宗堯而堯未嘗有天下也故窅¶
　然喪之而嘗遊心於絶冥之境雖寄坐萬物之上而未始不¶
　逍遙也四子者蓋寄言以明堯之不一於堯耳夫堯實冥矣¶
　其迹則堯也自迹觀冥內外異域未足怪也世徒見堯之爲¶
<pb:CK-KZ_JY132_02p024b>¶
　堯豈識其冥哉故將求四子於海外而據堯於所見因謂與¶
　物同波者失其所以逍遥也然未知至遠之迹順者更近而¶
　至高之所會者反下也若乃厲然以獨高爲至而不夷乎俗¶
　累斯山谷之士非无待者也奚足以語至極而遊无窮哉¶
　疏治言緝理政言風教此合喻也汾水出自太原西入于河¶
　水北曰陽則今之晉州平陽縣在汾水北昔堯都也窅然者¶
　寂寥是深遠之名喪之言忘是遣蕩之義而四子者四德也¶
　一本二迹三非本非迹四非非本迹也言堯反照心源洞見¶
　道境超玆四句故言往見四子也夫聖人無心有感斯應故¶
　能緝理萬邦和平九土雖復凝神四子端拱而坐汾陽統御¶
<pb:CK-KZ_JY132_02p025a>¶
　萬機窅然而喪天下斯蓋卽本卽迹卽體卽用空有雙照動¶
　寂一時是以姑射不異汾陽山林豈殊黃屋世人齊其所見¶
　曷嘗信此耶而馬彪將四子爲齧缺便未達於遠理劉璋推¶
　汾水於射山更迷惑於近事今所解釋稍異於斯故郭注云¶
　四子者蓋寄言明堯之不一於堯耳世徒見堯之迹豈識其¶
　眞哉¶
惠子謂莊子曰魏王貽我大瓠之種¶
　疏姓惠名施宋人也爲梁國相謂語也貽遺也瓠匏之類也¶
　魏王卽梁惠王也昔居安邑國號爲魏後爲强秦所逼徙於¶
　大梁復改爲梁僭號稱王也惠子所以起此大匏之譬以譏¶
<pb:CK-KZ_JY132_02p025b>¶
　莊子之書雖復詞旨恢弘而不切機務故致此詞而更相激¶
　發者也¶
我樹之成而實五石以盛水漿其堅不能自舉也¶
　疏樹者藝植之謂也實者子也惠施既得瓠種藝之成就生¶
　子甚大容受五石仍持此瓠以盛水漿虛脆不堅故不能自¶
　勝舉也¶
剖之以爲瓢則瓠落無所容非不咢然大也吾爲其無用而掊¶
之¶
　疏剖分割之也瓢勺也瓠落平淺也咢然虛大也掊打破也¶
　用而盛水虛脆不能自勝分剖爲瓢平淺不容多物眾謂无¶
<pb:CK-KZ_JY132_02p026a>¶
　用打破棄之刺莊子之言不救時要有同此言應須屛削也¶
莊子曰夫子固拙於用大矣宋人有善爲不龜手之藥者世世¶
以洴澼絖爲事¶
　注其藥能令手不拘坼故常漂絮於水中也¶
　疏洴浮澼漂也絖絮也世世年也宋人隆冬涉水漂絮以作¶
　牽離手指生瘡拘坼有同龜背故世世相承家傳此藥令其¶
　手不拘坼常得漂絮水中保斯事業永无虧朁又云澼擗也¶
　絖䌤也謂之䌤於水之中擗也¶
客聞之請買其方百金¶
　疏金方一寸重一斤爲一金也他國遊客偶爾聞之請買手¶
<pb:CK-KZ_JY132_02p026b>¶
　瘡一術遂費百金之價者也¶
聚族而謀曰我世世爲洴澼絖不過數金今一朝而鬻技百金¶
請與之¶
　疏鬻賣也估價既高聚族謀議世世洴澼爲利蓋寡一朝賣¶
　術資貨極多異口同音僉曰請與¶
客得之以說呉王越有難呉王使之將冬與越人水戰大敗越¶
人裂地而封之¶
　疏呉越北鄰地帶江海丘戈相接必用艫船戰士隆冬手多¶
　拘坼而客素禀雄才天生睿智既得方術遂說呉王越國兵¶
　難侵呉呉王使爲將帥賴此名藥而兵手不拘坼旌旗才舉¶
<pb:CK-KZ_JY132_02p027a>¶
　越人亂轍獲此大捷獻凱而旋勳庸克著胙之茆土¶
能不龜手一也或以封或不免於洴澼絖則所用之異也¶
　疏或不定也方藥无工而用者有殊故行客得之以封侯宋¶
　人用之以洴澼此則所用工拙之異¶
今子有五石之瓠何不攄以爲大樽而浮乎江湖而憂其瓠落¶
无所容則夫子猶有蓬之心也夫¶
　注蓬非直達者也此章言物各有宜苟得其宜安往而不逍¶
　遥也¶
　疏攄者繩絡之也樽者漆之如酒樽以繩結縛用渡江湖南¶
　人所謂腰舟者也蓬草名拳曲不直也夫歎也言大瓠浮汎¶
<pb:CK-KZ_JY132_02p027b>¶
　江湖可以舟船淪溺至教興行世境可以濟渡群迷而惠生¶
　既有蓬心未能直達玄理故妄起掊擊之譬譏刺莊子之書¶
　爲用失宜深可歎之¶
惠子謂莊子曰吾有大樹人謂之樗¶
　疏樗栲漆之類嗅之甚臭惡木者也世間名字例皆虛假相¶
　與嗅之未知的當故言人謂之樗也¶
其大本擁腫而不中繩墨其小枝卷曲而不中規矩立之塗匠¶
　者不顧¶
　疏擁腫槃癭也卷曲不端直也規圓而矩方塗道也樗栲之¶
　樹不材之木根本擁腫枝幹攣卷繩墨不加方圓无取立之¶
<pb:CK-KZ_JY132_02p028a>¶
　行路之旁匠人曾不顧盻也¶
今子之言大而无用眾所同去也¶
　疏樹既擁腫不材匠人不顧言迹迂誕无用眾所不歸此合¶
　喻者也¶
莊子曰子獨不見狸狌乎卑身而伏以候敖者東西跳梁不避¶
高下中於機辟死於罔罟¶
　疏狌野猫也跳梁猶走躑也辟法也謂機關之類也罔罟罝¶
　罘也子獨不見狸狌捕鼠之狀乎卑伏其身伺候慠慢之鼠¶
　東西跳躑不避高下之地而中於機關之法身死罔罟之中¶
　皆以利惑其小不謀大故也亦猶擎跪曲奉執持聖迹僞情¶
<pb:CK-KZ_JY132_02p028b>¶
　矯性以要時利前雖遂意後必危亡而商鞅蘇張卽是其事¶
　此何異乎捕鼠狸狌死於罔罟也¶
今夫斄牛其大若垂天之雲此能爲大矣而不能執鼠¶
　疏斄牛猶旄牛也出西南夷其形甚大山中遠望如天際之¶
　雲藪澤之中逍遙養性跳梁投鼠不及野狸亦猶莊子之言¶
　不狎流俗可以理國治身且長且久者也¶
今子有大樹患其无用何不樹之於无何有之鄉廣莫之野¶
　疏无何有猶无有也莫无也謂寬曠无人之處不問何物悉¶
　皆无有故曰无何有之鄉也¶
彷徨乎无爲其側逍遙乎寢卧其下¶
<pb:CK-KZ_JY132_02p029a>¶
　疏彷徨縱任之名逍遙自得之稱亦是異言一致互有文耳¶
　不材之木枝葉茂盛婆娑蔭映蔽日來風故行李經過徘徊¶
　憩息徙倚顧步寢卧其下亦猶莊子之言无爲虛淡可以逍¶
　遙適性蔭庇蒼生也¶
不夭斤斧物无害者无所可用安所困苦哉¶
　注夫小大之物苟失其極則利害之理均用得其所則物皆¶
　逍遥也¶
　疏擁腫不材拳曲无取匠人不顧斤斧无加夭折之災何從¶
　而至故得終其天年盡其生理无用之用何所困苦哉亦猶¶
　莊子之言乖俗會道可以攝衛可以全眞既不夭枉於世塗¶
<pb:CK-KZ_JY132_02p029b>¶
　詎肯困苦於生分也¶
¶
¶
¶
¶
¶
¶
¶
¶
¶
<pb:CK-KZ_JY132_02p030a>¶
#+PROPERTY: JUAN 002
<pb:CK-KZ_JY132_02p030a>¶
*** 齊物論第二(夫自是而非彼美己而惡人物莫不皆然然故是非雖異而彼我均也)¶
南郭子綦隱几而坐仰天而噓㗳焉似喪其耦¶
　注同天人均彼我故外無與爲歡而㗳焉解體若失其配匹¶
　疏楚昭王之庶弟楚莊王之司馬字子綦古人淳質多以居¶
　處爲號居於南郭故號南郭亦猶市南宜僚東郭順子之類¶
　其人懷道抱德虛心忘淡故莊子羡其清高而託爲論首隱¶
　憑也噓歎也㗳焉解釋貌耦匹也爲身與神爲匹物與我爲¶
　耦也子綦憑几坐忘凝神遐想仰天而歎妙悟自然離形去¶
　智㗳焉隳體身心俱遣物我兼忘故若喪其匹耦也¶
顔成子游立侍乎前曰何居乎形固可使如稿木而心固可使¶
<pb:CK-KZ_JY132_02p030b>¶
如死灰乎¶
　注死灰槁木取其寂寞无情耳夫任自然而忘是非者其體¶
　中獨任天眞而已又何所有哉故止若立枯木動若運枯枝¶
　坐若死灰行若游塵動止之容吾所不能一也其於无心而¶
　自得吾所不能二也¶
　疏姓顔名偃字子游居安處也方欲請益故起而立侍如何¶
　安處神識凝寂頓異從來遂使形將槁木而不殊心與死灰¶
　而无别必有妙術請示所由¶
今之隱几者非昔之隱几者也¶
　注子游常見隱几者而未有若子綦也¶
<pb:CK-KZ_JY132_02p031a>¶
　疏子游昔見坐忘未盡玄妙今逢隱几實異曩時怪其寂泊¶
　无情故發驚疑之旨¶
子綦曰偃不亦善乎而問之也今者吾喪我汝知之乎¶
　注吾喪我我自忘矣我自忘矣天下有何物足識哉故都忘¶
　外內然後超然俱得¶
　疏而由汝也喪由忘也許其所問故言不亦善乎而子綦境¶
　智兩忘物我雙絶子游不悟而以驚疑故示隱几之能汝頗¶
　知不¶
汝聞人籟而未聞地籟汝聞地籟而未聞天籟夫¶
　注籟簫也夫簫管參差宮商異律故有短長高下萬殊之聲¶
<pb:CK-KZ_JY132_02p031b>¶
　聲雖萬殊而所禀之度一也然則優劣无所錯其間矣況之¶
　風物異音同是而咸自取焉則天地之籟見矣¶
　疏人籟簫也長一尺二寸十六管象鳳翅舜作也夫簫管參¶
　差所受各足況之風物咸禀自然故寄此二賢以明三籟之¶
　義釋在下文¶
子游曰敢問其方¶
　疏方道術也雖聞其名未解其義故請三籟其術如何¶
子綦曰夫大塊噫氣其名爲風¶
　注大塊者无物也夫噫氣者豈有物哉氣塊然而自噫耳物¶
　之生也莫不塊然而自生則塊然之體大矣故遂以大塊爲¶
<pb:CK-KZ_JY132_02p032a>¶
　名¶
　疏大塊者造物之名亦自然之稱也言自然之理通生萬物¶
　不知所以然而然大塊之中噫而出氣仍名此氣而爲風也¶
是唯无作作則萬竅怒呺¶
　注言風唯无作作則萬竅皆怒動而爲聲也¶
　疏是者指此風也作起也言此大風唯當不起若其動作則¶
　萬殊之穴皆鼓怒呺叫也¶
而獨不聞之翏翏乎¶
　注長風之聲¶
山林之畏佳¶
<pb:CK-KZ_JY132_02p032b>¶
　注大風之所扇動也¶
　疏翏翏長風之聲畏佳扇動之貌而翏翏清吹擊蕩山林遂¶
　使樹木枝條畏佳扇動世皆共覩汝獨不聞之耶下文云¶
大木百圍之竅穴似鼻似口似耳似枅似圈似臼似洼者似污¶
者¶
　注此略舉眾竅之所似¶
　疏竅穴樹孔也枅柱頭木也今之斗㭼是也圈畜獸闌也木¶
　既百圍穴亦奇眾故或似人之口鼻或似獸之闌圈或似人¶
　之耳孔或似舍之枅㭼或洼曲而擁腫或污下而不平形勢¶
　无窮略陳此八事亦由世間萬物種類不同或醜或妍蓋禀¶
<pb:CK-KZ_JY132_02p033a>¶
　之造化¶
激者謞者叱者吸者叫者譹者宎者咬者¶
　注此略舉眾竅之聲殊¶
　疏激者如水湍激聲也謞者如箭鏃頭孔聲叱者咄聲也吸¶
　者如呼吸聲也叫者如叫呼聲也譹者哭聲也宎者深也若¶
　深谷然咬者哀切聲也略舉樹穴卽有八種風吹木竅還作¶
　八聲亦由人稟分不同種種差異率性而動莫不均齊假令¶
　小大夭壽未足以相傾¶
前者唱于而隨者唱喁冷風則小和飄風則大和¶
　注夫聲之宫商雖千變萬化唱和大小莫不稱其所受而各¶
<pb:CK-KZ_JY132_02p033b>¶
　當其分¶
　疏泠小風也飄大風也于喁皆是風吹樹動前後相隨之聲¶
　也故冷清微風和聲卽小暴疾飄風和聲卽大各稱所受曾¶
　无勝劣以况萬物稟氣自然¶
厲風濟則眾竅爲虛¶
　注濟止也烈風作則眾竅實及其止則眾竅虛虛實雖異其¶
　於各得則同¶
　疏厲大也列也濟止也言大風止則眾竅虛及其動則眾竅¶
　實虛實雖異各得則同耳况四序盈虛二儀生殺既无心於¶
　亭毒豈有意於虔劉¶
<pb:CK-KZ_JY132_02p034a>¶
而獨不見之調調之刁刁乎¶
　注調調刁刁動搖貌也言物聲既異而形之動搖亦又不同¶
　也動雖不同其得齊一耳豈調調獨是而刁刁獨非乎¶
　疏而汝也調調刁刁動搖之貌也言物形既異動亦不同雖¶
　有調刁之殊而終無是非之異況盈虛聚散生死窮通物理¶
　自然不得不爾豈有是非臧否於其間哉¶
子游曰地籟則眾竅是已人籟則比竹是已敢問天籟¶
　疏地籟則竅穴之徒人籟則簫管之類並皆眼見此則可知¶
　唯天籟深玄卒難頓悟敢陳庸昧請決所疑¶
子綦曰夫吹萬不同而使其自己也¶
<pb:CK-KZ_JY132_02p034b>¶
　注此天籟也夫天籟者豈復別有一物哉卽眾竅比竹之屬¶
　接乎有生之類會而共成一天耳無既無矣則不能生有有¶
　之未生又不能爲生然則生生者誰哉塊然而自生耳自生¶
　耳非我生也我既不能生物物亦不能生我則我自然矣自¶
　己而然則謂之天然天然耳非爲也故以天言之以天言之¶
　所以明其自然也豈蒼蒼之謂哉而或者謂天籟役物使從¶
　己也夫天且不能自有況能有物哉故天也者萬物之總名¶
　也莫適爲天誰主役物乎故物各自生而无所出焉此天道¶
　也¶
　疏夫天者萬物之總名自然之別稱豈蒼蒼之謂哉故夫天¶
<pb:CK-KZ_JY132_02p035a>¶
　籟者豈別有一物邪卽此竹眾竅接乎有生之類是爾尋夫¶
　生生者誰乎蓋无物也故外不待乎物內不資乎我塊然而¶
　生獨化者也是以郭注云自己而然則謂之天然故以天然¶
　言之者所以明其自然也而言吹萬不同且風唯一體竅乃¶
　萬殊雖復大小不同而各稱所受咸率自知豈藉他哉此天¶
　籟也故知春生夏長目視耳聽近取諸身遠託諸物皆不知¶
　其所以悉莫辨其所然使其自己當分各足率性而動不由¶
　心智所謂亭之毒之此天籟之大意者也¶
咸其自取怒者其誰邪¶
　注物皆自得之耳誰主怒之使然哉此重明天籟也¶
<pb:CK-KZ_JY132_02p035b>¶
　疏自取由自得也言風竅不同形聲乃異至於各自取足未¶
　始不齊而怒動爲聲誰使之然也欲明群生糾紛萬象參差¶
　分內自取未嘗不足或飛或走誰取其然故知鼓之怒之莫¶
　知其宰此則重明天籟之義者也¶
大知閑閑小知間間¶
　注此蓋知之不同¶
　疏閑閑寬裕也間間分別也夫智惠寬大之人率性虛淡无¶
　是无非小智狹劣之人性靈褊促有取有捨故間隔而分別¶
　无是无非故閑暇而寬裕也¶
大言炎炎小言詹詹¶
<pb:CK-KZ_JY132_02p036a>¶
　注此蓋言語之異¶
　疏炎炎猛烈也詹詹詞費也夫詮理大言由如猛火炎燎原¶
　野清蕩无遺儒墨小言滯於競辯徒有詞費无益教方¶
其寐也魂交其覺也形開¶
　注此蓋寤寐之異¶
　疏凡鄙之人心靈馳躁耽滯前境無得暫停故其夢寐也魂¶
　神妄縁而交接其覺悟也則形質開朗而取染也¶
與接爲構日以心鬥縵者窖者密者¶
　注此蓋交接之異¶
　疏構合也窖深也今穴地藏穀是也密隱也交接世事構合¶
<pb:CK-KZ_JY132_02p036b>¶
　根塵妄心既重渴日不足故惜彼寸陰心與日鬥也其運心¶
　逐境情性萬殊略而言之有些三別也¶
小恐惴惴大恐縵縵¶
　注此蓋恐悸之異¶
　疏惴惴怵惕也縵縵沮喪也夫境有違從而心恒憂度慮其¶
　不遂恐懼交懷是以小恐惴慄而怵惕大恐寬暇而沮喪也¶
其發若機栝其司是非之謂也¶
　疏機弩牙也栝箭括也司主也言發心逐境速如箭栝役情¶
　拒害猛若弩牙唯主意是非更無他謂也¶
其留如詛盟其守勝之謂也¶
<pb:CK-KZ_JY132_02p037a>¶
　注此蓋動止之異¶
　疏詛祝也盟誓也言役意是非由如祝詛留心取境不異誓¶
　盟堅守確乎情在勝物¶
其殺如秋冬以言其日消也¶
　注其衰殺日消有如此者¶
　疏夫素秋揺落玄冬肅殺物景貿遷驟如交臂愚惑之類豈¶
　能覺邪唯爭虛妄是非詎知日新消毁人之衰老其狀例然¶
其溺之所爲之不可使復之也¶
　注其溺而遂往有如此者¶
　疏滯溺於境其來已久所爲之事背道乖眞欲使復命還原¶
<pb:CK-KZ_JY132_02p037b>¶
　无由可致¶
其厭也如緘以言其老洫也¶
　注其厭没於欲老而愈洫有如此者¶
　疏厭没溺也顚倒之流厭没於欲惑情堅固有類緘繩豈唯¶
　壯年縱恣抑乃老而愈洫¶
近死之心莫使復陽也¶
　注其利患輕禍陰結遂志有如此者¶
　疏莫无也陽生也耽滯之心鄰乎死地欲使反於生道无由¶
　得之¶
喜怒哀樂慮歎變慹姚佚啓態¶
<pb:CK-KZ_JY132_02p038a>¶
　注此蓋性情之異者¶
　疏凡品愚迷則執違順順則喜樂違則哀怒然哀樂則重喜¶
　怒則輕故喜則心生歡悅樂則形於舞抃怒則當時瞋恨哀¶
　則舉體悲號慮則所度未來歎則咨嗟已往變則改易舊事¶
　慹則屈伏不伸姚則輕浮躁動佚則奢華縱放啟則開張情¶
　欲態則嬌淫妖冶眾生心識變轉无窮略而言之有此十二¶
　審而察之物情斯見矣¶
樂出虛蒸成菌¶
　注此蓋事變之異也自此以上略舉天籟之无方自此以下¶
　明無方之自然也物各自然不知所以然而然則形雖彌異¶
<pb:CK-KZ_JY132_02p038b>¶
　其然彌同也¶
　疏夫簫管內虛故能出於雅樂濕暑氣蒸故能生成朝菌亦¶
　猶二儀萬物虛假不眞從无生有例如菌樂浮幻若是喜怒¶
　何施¶
日夜相代乎前而莫知其所萌¶
　注日夜相代代故以新也夫天地萬物變化日新與時俱往¶
　何物萌之哉自然而然耳¶
　疏日晝月夜輪轉循環更相遞代互爲前後推求根緒莫知¶
　其狀者也¶
已乎已乎旦一暮得此其所由以生乎¶
<pb:CK-KZ_JY132_02p039a>¶
　注言其自生¶
　疏已止也推求日夜前後難知起心虞度不如止息又重推¶
　旦暮覆察昏明亦莫測其所由固不知其端緒欲明世間萬¶
　法虛妄不眞推求生死卽體皆寂故老經云迎之不見其首¶
　隨之而不見其後理由若此¶
非彼无我非我无所取是亦近矣¶
　注彼自然也自然生我我自然生故自然者卽我之自然豈¶
　遠之哉¶
　疏彼自然也取禀受也若非自然誰能生我若无有我誰禀¶
　自然乎然我則自然自然則我其理非遠故曰是亦近矣¶
<pb:CK-KZ_JY132_02p039b>¶
而不知其所爲使¶
　注凡物云云皆自爾耳非相爲使也故任之而理自至矣¶
　疏言我禀受自然其理已具足行手捉耳聽目視功能御用¶
　各有司存亭之毒之非相爲使无勞措意直置任之¶
若有眞宰而特不得其眹¶
　注萬物萬情趣舍不同若有眞宰使之然也起索眞宰之眹¶
　迹而亦終不得則明物皆自然无使物然也¶
　疏夫肢體不同而御用各異似有眞性竟无宰主眹迹攸肇¶
　從何而有¶
可行己信¶
<pb:CK-KZ_JY132_02p040a>¶
　注今夫行者信己可得行也¶
　疏信己而用可意而行天機自張率性而動自濟自足豈假¶
　物哉¶
而不見其形¶
　注不見所以得行之形¶
　疏物皆信己而行不見信可行之貌者也¶
有情而无形¶
　注情當其物故形不別見也¶
　疏有可行之情智无信己之形質¶
百骸九竅六藏賅而存焉¶
<pb:CK-KZ_JY132_02p040b>¶
　注付之自然而莫不皆存也¶
　疏百骸百骨節也九竅謂眼耳鼻舌口及下二漏也六藏六¶
　腑也謂大腸小腸膀胱三焦也藏謂五臟肝心脾肺腎也賅¶
　備也言體骨在外藏腑在內竅通內外備此三事以成一身¶
　故言存¶
吾誰與爲親¶
　注直自存耳¶
汝皆悅之乎其有私焉¶
　注皆悅之則是所私也有私則不能賅而存矣故不悅而自¶
　存不爲而自生也¶
<pb:CK-KZ_JY132_02p041a>¶
　疏言夫六根九竅俱是一身豈有親疏私存愛悅若有心愛¶
　悅便是有私身而私之理在不可莫不任置自有司存於身¶
　既然在物亦爾¶
如是皆有爲臣妾乎¶
　注若皆私之則志過其分上下相冒而莫爲臣妾矣臣妾之¶
　才而不安臣妾之任則失矣故知君臣上下手足外內乃天¶
　理自然豈直人之所爲哉¶
　疏臣妾者士女之賤職也且人之一身亦有君臣之别至如¶
　見色則目爲君而耳爲臣行步則足爲君手爲臣也斯乃出¶
　自天理豈人之所爲乎非關係意親疏故爲君臣也郭注云¶
<pb:CK-KZ_JY132_02p041b>¶
　時之所賢者爲君才不應世者爲臣治國治身內外无異¶
其臣妾不足以相治乎¶
　注夫臣妾但各當其分耳未爲不足以相治也相治者若手¶
　足耳目四肢百體各有所司而更相御用也¶
　疏夫臣妾御用各有職司知手執腳行當分自足豈爲手之¶
　不足而腳爲行乎蓋天幾自張無心相爲而治理之也舉此¶
　手足諸事可知也¶
其遞相爲君臣乎¶
　注夫時之所賢者爲君才不應世者爲臣若天之自高地之¶
　自卑首自在上足自居下豈有遞哉雖無錯意於當而必自¶
<pb:CK-KZ_JY132_02p042a>¶
　當也¶
　疏夫首自在上足自居下目能視色耳能聽聲而用捨有時¶
　故有貴賤豈措情於上下而遞代爲君臣乎但任置无心而¶
　必自當也¶
其有眞君存焉¶
　注任之而自爾則非僞也¶
　疏直置忘懷无勞措意此卽眞君妙道存乎其中矣又解眞¶
　君卽前之眞宰也言取捨之心青黃等色本无自性緣合而¶
　成不自不他非无非有故假設疑問以明无有眞君也¶
如求得其情與不得無益損乎其眞¶
<pb:CK-KZ_JY132_02p042b>¶
　注凡得眞性用其自爲者雖復皂隸猶不顧毁譽而自安其¶
　業故知與不知皆自若也若乃開希幸之路以下冒上物喪¶
　其眞人忘其本則毁譽之間俯仰失錯也¶
　疏夫心境相感欲染斯興是以求得稱情卽謂之爲益如其¶
　不得卽謂之爲損斯言凡情迷執有得喪以攖心道智觀之¶
　无損益於其眞性者也¶
一受其成形不亡以待盡¶
　注言性各有分故知者守知以待終而愚者抱愚以至死豈¶
　有能中易其性者也¶
　疏夫禀受形性各有涯量不可改愚以爲智安得易醜以爲¶
<pb:CK-KZ_JY132_02p043a>¶
　妍是故形性一成終不中途亡失適可守其分內待盡天年¶
　矣¶
與物相刃相靡其行盡如馳而莫之能止不亦悲乎¶
　注羣品云云逆順相交各信其偏見而恣其所行莫能自反¶
　此皆眾人之所悲者亦可悲矣而眾人未嘗以此爲悲者性¶
　然故也物各性然又何物足悲哉¶
　疏刃逆也靡順也群品云云銳情逐境境既有逆有順心便¶
　執是執非行有終年速如馳驟唯知貪境曾无止息格量物¶
　理深可悲傷¶
終身役役而无不見其成功¶
<pb:CK-KZ_JY132_02p043b>¶
　注夫物情无極知足者鮮故得止不止復逐於彼皆疲役終¶
　身未厭其志死而後已故其成功者无時可見也¶
　疏夫物浮競知足者稀故得此不休復逐於彼所以終身疲¶
　役没命貪殘持影繫風功成何日¶
薾然疲役而不知其所歸可不哀邪¶
　注凡物各以所好役其形骸至于疲困薾然不知所以好此¶
　之歸趣云何也¶
　疏薾然疲頓貌也而所好情篤勞役心靈形魂旣弊薾然困¶
　苦直以信心好此貪競責其意謂亦不知所歸愚癡之甚深¶
　可哀歎¶
<pb:CK-KZ_JY132_02p044a>¶
人謂之不死奚益¶
　注言其實與死同¶
　疏奚何也耽滯如斯困而不已有損行業无益神氣可謂雖¶
　生之日猶死之年也¶
其形化其心與之然可不謂大哀乎¶
　注言其心形並馳困而不反比於凡人所哀則此眞哀之大¶
　也然凡人未嘗以此爲哀則凡所哀者不足哀也¶
　疏然由知此也念念遷移新新流謝其化而爲老心識隨而¶
　昏昧形神俱變故謂與之然世之悲哀莫此甚也¶
人之生也固若是芒乎其我獨芒而人亦有不芒者乎¶
<pb:CK-KZ_JY132_02p044b>¶
　注凡此上事皆不知其所以然而然故曰芒也今夫知者皆¶
　不知所以知而自知矣生者不知所以生而自生矣萬物雖¶
　異至於生不由知則未有不同者也故天下莫不芒也¶
　疏芒昧闇也言凡人在生芒昧如是舉世皆惑豈有一人不¶
　昧者而莊子體道眞人智用明達俯同塵俗故云而我獨芒¶
　郭注稍乖今不依用¶
夫隨其成心而師之誰獨且无師乎¶
　注夫心之足以制一身之用者謂之成心人自師其成心則¶
　人各自有師矣人各自有師故付之而自當¶
　疏夫域情滯著執一家之偏見者謂之成心夫隨順封執之¶
<pb:CK-KZ_JY132_02p045a>¶
　心師之以爲準的世皆如此故誰獨无師乎¶
奚必知代而心自取者有之愚者與有焉¶
　注夫以成代不成非知也心自得耳故愚者亦師其成心未¶
　肯用其所謂短而舍其所謂長者也¶
　疏愚惑之類堅執是非何必知他理長代己之短唯欲斥他¶
　爲短自取爲長如此之人處處皆有愚癡之輩先豫其中¶
未成乎心而有是非是今日適越而昔至也¶
　注今日適越昨日何由至哉未成乎心是非何由生哉明夫¶
　是非者群品之所不能无故至人兩順之¶
　疏吳越路遥必須積旬方達今朝發途昨日何由至哉欲明¶
<pb:CK-KZ_JY132_02p045b>¶
　是非彼我生自妄心言心必也未生是非從何而有故先分¶
　别而後是非先造途而後至越¶
是以无有爲有無有爲有雖有神禹且不能知吾獨且奈何哉¶
　注理无是非而或者以爲有此以无有爲有也惑心已成雖¶
　聖人不能解故付之自若而不强知也¶
　疏夏禹字文命鯀子啓父也諡法泉源流通曰禹又云受禪¶
　成功曰禹理无是非而惑者爲有此用无有爲有也迷執日¶
　久惑心已成雖有大禹神人亦不令其解悟莊生深懷慈救¶
　獨奈之何故付之之自若不强知之者也¶
夫言非吹也言者有言¶
<pb:CK-KZ_JY132_02p046a>¶
　注各有所說故異於吹¶
　疏夫名言之與風吹皆是聲法而言者必有詮辨故曰有言¶
其所言者特未定也¶
　注我以爲是而彼以爲非彼之所是我又非之故未定也未¶
　定也者由彼我之情偏¶
　疏雖有此言異於風吹而咸言我是僉曰彼非既彼我情偏¶
　故獨未定者也¶
果有言邪¶
　注以爲有言邪然未足以有所定¶
其未嘗有言邪¶
<pb:CK-KZ_JY132_02p046b>¶
　注以爲无言邪則據已已有言¶
　疏果決定也此以爲是彼以爲非此以爲非而彼以爲是既¶
　而是非不定言何所詮故不足稱定有言也然彼此偏見各¶
　執是非據己所言故不可以爲无言也¶
其以爲異於鷇音亦有辯乎其无辯乎¶
　注夫言與鷇音其致一也有辮无辯誠未可定也天下之情¶
　不必同而所言不能異故是非紛紜莫知所定¶
　疏辯別也鳥子欲出卵中而鳴謂之鷇音也言亦帶鷇曰鷇¶
　夫彼此偏執不定是非亦何異鷇鳥之音有聲無辯故將言¶
　說異於鷇音者恐未足以爲别者也¶
<pb:CK-KZ_JY132_02p047a>¶
道惡乎隱而有眞僞¶
　疏惡乎謂於何也虛通至道非眞非偽於何逃匿而眞偽生¶
　焉¶
言惡乎隱而有是非¶
　注道焉不在言何隱蔽而有眞僞是非之名紛然而起¶
　疏至教至言非非非是於何隱蔽有是有非者哉¶
道惡乎往而不存¶
　注皆存¶
　疏存在也陶鑄生靈周行不殆道无不偏于何不在乎所以¶
　在僞在眞而非眞非僞也¶
<pb:CK-KZ_JY132_02p047b>¶
言惡乎存而不可¶
　注皆可¶
　疏玄道眞言隋物生殺何往不可而言隱邪故可是可非而¶
　非非非是者也¶
道隱於小成¶
　疏小成者謂仁義五德小道而有所成得者謂之小成也世¶
　薄時澆唯行仁義不能行於大道故言道隱於小成而道不¶
　可隱也故老君云大道廢有仁義¶
言隱於榮華¶
　注夫小成榮華自隱於道而道不可隱則眞僞是非者行於¶
<pb:CK-KZ_JY132_02p048a>¶
　榮華而止於實當見於小成而滅於大全也¶
　疏榮華者謂浮辯辭華美言也只爲滯於華辯所以蔽隱至¶
　言所以老君經云信言不美美言不信¶
故有儒墨之是非¶
　疏昔有鄭人名緩學於求氏之地三年藝成而化爲儒儒者¶
　祖述堯舜憲章文武行仁義之道辯尊卑之位故謂之儒也¶
　緩弟名翟緩化其弟遂成於墨墨者禹道也尚賢崇禮儉以¶
　兼愛摩頂至踵以救蒼生此謂之墨也而緩翟二人親則兄¶
　弟各執一教更相是非緩恨其弟感激而死然彼我是非其¶
　來久矣爭競之甚起自二賢故指此二賢爲亂群之帥是知¶
<pb:CK-KZ_JY132_02p048b>¶
　道喪言隱方督是非¶
以是其所非而非其所是¶
　注儒墨更相是非而天下皆儒墨也故百家並起各私所見¶
　而未始出其方也¶
　疏天下莫不自以爲是以彼爲非彼亦與汝爲非自以爲是¶
　故各用己是是彼非各用己非非彼是¶
欲是其所非而非其所是則莫若以明¶
　注夫有是有非者儒墨之所是也无是无非者儒墨之所非¶
　也今欲是儒墨之所非而非儒墨之所是者乃欲明无是无¶
　非也欲明无是无非則莫若還以儒墨反覆相明反覆相明¶
<pb:CK-KZ_JY132_02p049a>¶
　則所是者非是而所非者非非矣非非則无非非是則无是¶
　疏世皆以他爲非用己爲是今欲翻非作是翻是作非者无¶
　過還用彼我反覆相明反覆相明則所非者非非則无非所¶
　是者非是則无是无是則无非故知是非皆虛妄耳¶
物无非彼物无非是¶
　注物皆自是故无非是物皆相彼故无非彼无非彼則天下¶
　无是矣无非是則天下无彼矣无彼无是所以玄同也¶
　疏注曰物皆自是故无非是物皆相彼故无非彼无非彼也¶
　則天下无是矣无非是也則天下无彼矣无彼无是所以玄¶
　同此注理盡无勞別釋¶
<pb:CK-KZ_JY132_02p049b>¶
自彼則不見自知則知之¶
　疏自爲彼所彼此則不自見自知己爲是便則知之物之有¶
　偏也例皆如是若審能見他見自故无是无非也¶
故曰彼出於是是亦因彼¶
　注夫物之偏也皆不見彼之所見而獨自知其所知自知其¶
　所知則自以爲是自以爲是則以彼爲非矣故曰彼出於是¶
　是亦因彼彼是相因而生者也¶
　疏夫彼對於此是待於非文家之大體也今言彼出於是者¶
　言約理微舉彼角勢也欲示舉彼明此舉是明非也而彼此¶
　是非相因而有推求分析卽體皆空也¶
<pb:CK-KZ_JY132_02p050a>¶
彼是方生之說也雖然方生方死方死方生方可方不可方不¶
可方可因是因非因非因是¶
　注夫死生之變猶春秋冬夏四時行耳故死生之狀雖異其¶
　於各安所遇一也今生者方自謂生爲生而死者方自謂生¶
　爲死則无生矣生者方自謂死爲死而死者方自謂死爲生¶
　則无死矣无生无死无可無不可故儒墨之辯吾所不能同¶
　也至於各冥其分吾所不能異也¶
　疏方方將也言彼此是非無異生死之說也夫生死交謝由¶
　寒暑之遞遷而生者以生爲生死者將生爲死亦如是者以¶
　是爲是而非者以是爲非故知因是而非因非而是因非而¶
<pb:CK-KZ_JY132_02p050b>¶
　是則无是矣因是而非則无非矣是以无是无非无生无死¶
　无可无不可何彼此之論乎¶
是以聖人不由而照之于天亦因是也¶
　注夫懷豁者因天下之是非而自無是非也故不由是非之¶
　途而是非無患不當者直明其天然而无所奪故也¶
　疏天自然也聖人達悟不由是得非直置虛凝照以自然之¶
　智只因此是非而得无非无是終不奪有而别證無¶
是亦彼也¶
　注我亦爲彼所彼¶
彼亦是也¶
<pb:CK-KZ_JY132_02p051a>¶
　注彼亦自以爲是¶
　疏我自以爲是亦爲彼所非我以彼爲非彼亦以自爲是也¶
彼亦一是非此亦一是非¶
　注此亦自是而非彼彼亦自是而非此此與彼各有一是一¶
　非於體中也¶
　疏此既自是彼亦自是此既非彼彼亦非此故各有一是各¶
　有一非也¶
果且有彼是乎哉果且無彼是乎哉¶
　注今欲謂彼爲彼而彼復自是欲謂是爲是而是復爲彼所¶
　彼故復是有無未果定也¶
<pb:CK-KZ_JY132_02p051b>¶
　疏夫彼此是非相待而立反覆推討舉體浮虛自以爲是此¶
　則不無爲彼所彼此則不有有無彼此未可決定¶
彼是莫得其偶謂之道樞¶
　注偶對也彼是相對而聖人兩順之故無心者與物冥而未¶
　嘗有對於天下也此居其樞要而會其玄極以應夫無方也¶
　疏偶對也樞要也體夫彼此俱空是非兩幻凝神獨見而無¶
　對於天下者可謂會其玄極得道樞要也前則假問有無待¶
　奪不定此則重明彼此當體自空前淺後深所以爲次也¶
樞始得其環中以應無窮¶
　注夫是非反覆相尋無窮故謂之環環中空矣今以是非爲¶
<pb:CK-KZ_JY132_02p052a>¶
　環而得其中者無是無非也無是無非故能應夫是非是非¶
　無窮故應亦無窮¶
　疏夫絶待獨化道之本始爲學之要故謂之樞環者假有二¶
　竅中者眞空一道環中空矣以明無是無非是非無窮故應¶
　亦無窮也¶
是亦一無窮非亦一無窮也¶
　注天下莫不自是而莫不相非故一是一非兩行無窮唯涉¶
　空得中者曠然無懷乘之以遊也¶
　疏夫物莫不自是故是亦一無窮莫不相非故非亦一無窮¶
　唯彼我兩忘是非雙遣而得環中之道者故能大順蒼生乘¶
<pb:CK-KZ_JY132_02p052b>¶
　之遊也¶
故曰莫若以明以指喻指之非指不若以非指喻指之非指也¶
以馬喻馬之非馬不若以非馬喻馬之非馬也¶
　疏指手指也馬戲籌也喻比也言人是非各執彼我異情故¶
　用己指比他指卽用他指爲非指復將他指比汝指汝指於¶
　他指覆爲非指矣指義既爾馬亦如之所以諸法之中獨舉¶
　指者欲明近取諸身切要無過於指遠託諸物勝負莫先於¶
　馬故舉二事以況是非¶
天地一指也萬物一馬也¶
　注夫自是而非彼彼我之常情也故以我指喻彼指則彼指¶
<pb:CK-KZ_JY132_02p053a>¶
　於我指獨爲非指矣此以指喻指之非指也若復以彼指還¶
　喻我指則我指於彼指復爲非指矣此以非指喻指之非指¶
　也將明無是無非莫若反覆相喻反覆相喻則彼之與我既¶
　同於自是又均於相非均於相非則天下無是同於自是則¶
　天下無非何以明其然邪是若果是則天下不得復有非之¶
　者也非若果非亦不得復有是之者也今是非無主紛然殽¶
　亂明此區區者各信其偏見而同於一致耳仰觀俯察莫不¶
　皆然是以至人知天地一指也萬物一馬也故浩然大寧而¶
　天地萬物各當其分同於自得而無是無非也¶
　疏天地雖大一指可以蔽之萬物雖多一馬可以理盡何以¶
<pb:CK-KZ_JY132_02p053b>¶
　知其然邪今以彼我是非反覆相喻則所是者非是所非者¶
　非非故知二儀萬物無是無非者也¶
可乎可¶
　注可於己者卽謂之可¶
不可乎不可¶
　注不可於己者卽謂之不可¶
　疏夫理無是非而物有違順故順其意者則謂之可乖其情¶
　者則謂之不可違順既空故知可不可皆妄也¶
道行之而成¶
　注無不成也¶
<pb:CK-KZ_JY132_02p054a>¶
　疏大道曠蕩亭毒含靈周行萬物無不成就故在可成於可¶
　而不當於可在不可成不可亦不當於不可也¶
物謂之而然¶
　注無不然也¶
　疏物情顚倒不達違從虛計是非妄爲然不¶
惡乎然然於然惡乎不然不然於不然¶
　疏心境兩空物我雙幻於何而有然法遂執爲然於何不然¶
　爲不然也¶
物固有所然物固有所可¶
　注各然其所然各可其所可¶
<pb:CK-KZ_JY132_02p054b>¶
　疏物情執滯觸境皆迷必固爲有然必固謂有可豈知可則¶
　不可然則不然耶¶
無物不然無物不可¶
　疏羣品云云各私所見皆然其所然可其所可¶
故爲是舉莛與楹厲與西施恢恑憰怪道通爲一¶
　注夫莛橫而楹縱厲醜而西施好所謂齊者豈必齊形狀同¶
　規矩哉故舉縱橫好醜恢恑憰怪各然其所然各可其所可¶
　則理雖萬殊而性同得故曰道通爲一也¶
　疏爲是義故略舉八事以破之莛屋梁也楹舍柱也厲病醜¶
　人也西施吳王美姬也恢者寬大之名恑者奇變之稱憰者¶
<pb:CK-KZ_JY132_02p055a>¶
　矯詐之心怪者妖異之物夫縱橫美惡物見所以萬殊恢憰¶
　竒異世情用之爲傾側故有是非不可迷執其分今以玄道¶
　觀之本來無二是以妍醜之狀萬殊自得之情惟一故曰道¶
　通爲一也¶
其分也成也¶
　注夫物或此以爲散而彼以爲成¶
　疏夫物或於此爲散於彼爲成欲明聚散無恒不可定執此¶
　則於不二之理更舉論端者也¶
其成也毁也¶
　注我之所謂成而彼或謂之毁¶
<pb:CK-KZ_JY132_02p055b>¶
　疏或於此爲成於彼爲毁物之涉用有此不同則散毛成氈¶
　伐木爲舍等也¶
凡物無成與毁復通爲一¶
　注夫成毁者生於自見而不見彼也故無成與毁猶無是與¶
　非也¶
　疏夫成毁是非生於偏滯者也既成毁不定是非無主故無¶
　成毁通而一之¶
唯達者知通爲一爲是不用而寓諸庸¶
　疏寓寄也庸用也唯當達道之夫凝神玄鑒故能去彼二偏¶
　通而爲一爲是義故成功不處用而忘用寄用羣才也¶
<pb:CK-KZ_JY132_02p056a>¶
庸也者用也用也者通也通也者得也¶
　注夫達者無滯於一方故忽然自忘而寄當於自用自用者¶
　莫不條暢而自得也¶
　疏夫有夫至功而推功於物馳馭億兆而寄用羣才者其惟¶
　聖人乎是以應感無心靈通不滯可謂冥眞體道得玄珠於¶
　赤水者也¶
適得而幾矣¶
　注幾盡也至理盡於自得也¶
　疏幾盡也夫得者內不資於我外不資於物無思無爲絶學¶
　絶待適爾而得蓋無所由與理相應故能盡妙也¶
<pb:CK-KZ_JY132_02p056b>¶
因是已¶
　注達者因而不作¶
　疏夫達道之士無作無心故能因是非而無是非循彼我而¶
　無彼我我因循而已豈措情哉¶
已而不知其然謂之道¶
　注夫達者之因是豈知因爲善而因之哉不知所以因而自¶
　因耳故謂之道也¶
　疏已而者仍前生後之辭也夫至人無心有感斯應譬彼明¶
　鏡方玆虛谷因循萬物影響蒼生不知所以然不知所以應¶
　豈有情於臧否而係於利害者乎以法因人可謂自然之道¶
<pb:CK-KZ_JY132_02p057a>¶
　也¶
勞神明爲一而不知其同也¶
　疏夫玄道妙一常湛然非由心智謀度而後不二而愚者勞¶
　役神明邂逅言辯而求一者與彼不一無以異矣不足賴也¶
　不知至理理自混同豈俟措心方稱不二耶¶
謂之朝三¶
　疏此起譬也¶
何謂朝三狙公賦芧曰朝三而暮四眾狙皆怒曰然則朝四而¶
暮三眾狙皆悅名實未虧而喜怒爲用亦因是也¶
　注夫達者之於一豈勞神哉若勞神明於爲一不足賴也與¶
<pb:CK-KZ_JY132_02p057b>¶
　彼不一者無以異矣亦同眾狙之惑因所好而自是也¶
　疏此解譬也狙獼猴也賦付與也芧橡子也似栗而小也列¶
　子曰宋有養狙老翁善解其意戲狙曰吾與汝芧朝三而暮¶
　四足乎眾狙皆起而怒又曰我與汝朝四而暮三足乎眾狙¶
　皆伏而喜焉朝三暮四朝四暮三其於七數並皆是一名既¶
　不虧實亦無損而一喜一怒爲用愚迷此亦同其所好自以¶
　爲是亦猶勞役心慮辯飾言詞混同萬物以爲其一因以爲¶
　一者亦何異眾狙之惑耶¶
是以聖人和之以是非而休乎天均¶
　注莫之偏任故付之自均而止也¶
<pb:CK-KZ_JY132_02p058a>¶
　疏天均者自然均平之理也夫達道聖人虛懷不執故能和¶
　是於無是同非於無非所以息智乎均平之鄉休心乎自然¶
　之境也¶
是之謂兩行¶
　注任天下之是非¶
　疏不離是非而得無是非故謂之兩行¶
#+PROPERTY: JUAN 003
<pb:CK-KZ_JY132_02p058a>¶
古之人其知有所至矣¶
　疏至造極之名也淳古聖人運智虛妙雖復和光混俗而智¶
　則無知動不乖寂常眞妙本所至之義列在下文也¶
惡乎至¶
<pb:CK-KZ_JY132_02p058b>¶
　疏假設疑問於何而造極耶¶
有以爲未始有物者至矣盡矣不可以加矣¶
　注此忘天地遺萬物外不察乎宇宙內不覺其一身故能曠¶
　然無累與物俱往而無所不應也¶
　疏未始猶未曾世所有法悉皆非有唯物與我內外咸空四¶
　句皆非蕩然虛靜理盡於此不復可加答於前問意以明至¶
　極者也¶
其次以爲有物矣而未始有封也¶
　注雖未都忘猶能忘其彼此¶
　疏初學大賢鄰乎聖境雖復見空有之異而未曾封執¶
<pb:CK-KZ_JY132_02p059a>¶
其次以爲有封焉而未始有是非也¶
　注雖未能忘彼此猶能忘彼此之是非也¶
　疏通欲難除滯物之情已有别惑易遣是非之見猶忘也¶
是非之彰也道之所以虧也¶
　注無是非乃全也¶
　疏夫有非有是流俗之鄙情無是無非達人之通鑒故知彼¶
　我彰而至道隱是非息而妙理全矣¶
道之所以虧愛之所以成¶
　注道虧則情有所偏而愛有所成未能忘愛釋私玄同彼我¶
　也¶
<pb:CK-KZ_JY132_02p059b>¶
　疏虛玄之道既以虧損愛染之情於是乎成著矣¶
果且有成與虧乎哉果且無成與虧乎哉¶
　注有之與無斯不能知乃至¶
　疏果決定也夫道無增減物有虧成是以物愛既成謂道爲¶
　損而道實無虧也故假設論端以明其義有無既不决定虧¶
　成理非實錄¶
有成與虧故昭氏之鼓琴也無成與虧故昭氏之不鼓琴也¶
　注夫聲不可勝舉也故吹管操弦雖有繁手遺聲多矣而執¶
　籥嗚弦者欲以彰聲也彰聲而聲遺不彰聲而聲全故欲成¶
　而虧之者昭文之鼓琴也不成而無虧者昭文之不鼓琴也¶
<pb:CK-KZ_JY132_02p060a>¶
　疏姓昭名文古之善鼓琴者也夫昭氏鼓琴雖云巧妙而鼓¶
　商則喪角揮宮則失徵未若置而不鼓則五音自全亦由有¶
　成有虧存情所以乖道無成無虧忘智所以合眞者也¶
昭文之鼓琴也師曠之枝策也惠子之據梧也三子之知幾乎¶
　注幾盡也夫三子者皆欲辯非己所明以明之故知盡慮窮¶
　形勞神倦或枝策假寐或據梧而瞑¶
　疏師曠字子野晉平公樂師甚知音律支柱也策打鼓枝也¶
　亦言擊節枝也梧琴也今謂不爾昭文己能鼓琴何容二人¶
　共同一伎況檢典籍無惠子善琴之文而言據梧者只是以¶
　梧几而據之談說猶隱几者也幾盡也昭文善能鼓琴師曠¶
<pb:CK-KZ_JY132_02p060b>¶
　妙知音律惠施好談名理而三子之性稟自天然各以己能¶
　明示於世世既不悟己又疲怠遂使柱策假寐以復凭几而¶
　瞑三好之能咸盡於此¶
皆其盛者也故載之末年¶
　注賴其盛故能久不爾早困也¶
　疏惠施之徒皆少年盛壯故能運載形智至于衰末之年是¶
　非少盛久當困苦也¶
唯其好之也以異於彼¶
　注言此三子唯不好其所明自以殊於眾也¶
　疏三子各以已之所好耽而翫之方欲矜其所能獨異於物¶
<pb:CK-KZ_JY132_02p061a>¶
其好之也欲以明之¶
　注明示眾人欲使同乎我之所好¶
　疏所以疲倦形神好之不已者欲將己之道術明示眾人也¶
彼非所明而明之故以堅白之昧終¶
　注是猶對牛鼓簧耳彼竟不明故己之道術終於昧然也¶
　疏彼眾人也所明道術也白卽公孫龍守白馬論也姓公孫¶
　名龍趙人當六國時弟子孔穿之徒堅執此論橫行天下服¶
　眾人之口不服眾人之心言物禀性不同所好各異故知三¶
　子道異非眾人所明非明而强示之彼此終成暗昧亦何異¶
　乎堅執守白之論眩惑世間雖宏辯如流終有言而無理也¶
<pb:CK-KZ_JY132_02p061b>¶
而其子又以文之綸終終身無成¶
　注昭文之子又乃終文之緒亦卒不成¶
　疏綸緒也言昭文之子亦乃荷其父業終其綸緒卒其年命¶
　竟無所成況在他人如何放哉¶
若是而可謂成乎雖我亦成也¶
　注此三子雖求明於彼彼竟不明所以終身無成若三子而¶
　可謂成則雖我之不成亦可謂成也¶
　疏我眾人也若三子異於眾人遂自以爲成而眾人異於三¶
　子亦可謂之成也¶
若是而不可謂成乎物與我無成也¶
<pb:CK-KZ_JY132_02p062a>¶
　注物皆自明而不明彼若彼不明卽謂不成則萬物皆相與¶
　無成矣故聖人不顯此以耀彼不捨己而逐物從而任之各¶
　宜其所能故曲成而不遺也今三子欲以己之所好明示於¶
　彼不亦妄乎¶
　疏若三子之與眾物相與而不謂之成乎故知眾人之與三¶
　子彼此共無成矣¶
是故滑疑之耀聖人之所圖也爲是不用而寓諸庸此之謂以¶
明¶
　注夫聖人無我者也故滑疑之耀則圖而域之恢恑憰怪則¶
　通而一之使群異各安其所安眾人不失其所是則己不用¶
<pb:CK-KZ_JY132_02p062b>¶
　於物而萬物之用用矣物皆自用則孰是孰非哉故雖認蕩¶
　之變屈奇之異曲而從之寄之自用則用雖萬殊歷然自明¶
　疏夫聖人者與天地合其德與日月齊其明故能晦跡同地¶
　韜光接物終不眩耀群品亂惑蒼生亦不矜己以率人而各¶
　域限於分內忘懷大順於萬物爲是寄於群才而此運心可¶
　聖明眞知也¶
今且有言於此不知其與是類乎其與是不類乎類與不類相¶
與爲類則與彼無以異矣¶
　注今以言無是非則不知其與言有者類乎不類乎欲謂之¶
　類則我以無爲是而彼以無爲非斯不類矣然此雖是非不¶
<pb:CK-KZ_JY132_02p063a>¶
　同亦固未免於有是非也則與彼類矣故曰類與不類又相¶
　與爲類則與彼無以異也然則將大不類莫若無心既遣是¶
　非又遣其遣遣之又遣之以至於無遣然後無遣無不遣而¶
　是非自去矣¶
　疏類者輩徒相似之類也但羣生愚迷滯是滯非今論乃欲¶
　反彼世情破兹迷執故假且說無是無非則用爲眞道是故¶
　復言相與爲類此則遣於無是無非也既而遣之又遣方至¶
　重玄也¶
雖然請嘗言之¶
　注至理無言言則與類故試寄言之¶
<pb:CK-KZ_JY132_02p063b>¶
　疏嘗試也夫至理難復無言而非言無以詮理故試寄言彷¶
　象其義¶
有始也者¶
　注有始則有終¶
　疏此假設疑問以明至道無始無終此遣於始終也¶
有未始有始也者¶
　注謂無終始而一死生¶
　疏未始猶未曾也此又假問有未曾有始終不此遣於無始¶
　終也¶
有未始有夫未始有始也者¶
<pb:CK-KZ_JY132_02p064a>¶
　注夫一之者未若不一而自齊斯又忘其一也¶
　疏此又假問有未曾有始也者斯則遣於無始無終也¶
有有也者¶
　注有有則美惡是非具也¶
　疏夫萬象森羅悉皆虛幻故標此有明卽以有體空此句遣¶
　有也¶
有無也者¶
　注有無而未知無無則是非好惡猶未離懷¶
　疏假問有此無不今明非但有卽不有亦乃無卽不無此句¶
　遣於無也¶
<pb:CK-KZ_JY132_02p064b>¶
有未始有無也者¶
　注知無無矣而猶未能無知¶
　疏假問有未曾有無不此句遣非¶
有未始有夫未始有無也者¶
　疏假問有未曾未曾有無不此句遣非非無也而自淺之深¶
　從麤入妙始乎有有終乎非無是知離百非超四句明矣前¶
　言始終此則明時今言有無此則辯法唯時與法皆虛靜者¶
　也¶
俄而有無矣而未知有無之果孰有孰無也¶
　注此都忘其知也爾乃俄然始了無耳了無則天地萬物彼¶
<pb:CK-KZ_JY132_02p065a>¶
　我是非豁然確斯也¶
　疏前後有無之迹入非非有無之本今後非非有無之體出¶
　有無之用而言俄者明卽體卽用俄爾之間蓋非賒遠也夫¶
　玄道窈冥眞宗微妙故俄而用則非有無而有無用而體則¶
　有無非有無也是以有無不定體用無恒誰能決定無耶誰¶
　能決定有耶此又就有無之用明非有非無之體者也¶
今我則已有謂矣¶
　注謂無是非卽復有謂¶
而未知吾所謂之其果有謂乎其果無謂乎¶
　注又不知謂之有無爾乃蕩然無纖芥於胸中也¶
<pb:CK-KZ_JY132_02p065b>¶
　疏謂言也莊生復無言也理出有言之教卽前請嘗言之類¶
　是也既寄此言以詮於理未知斯言定有言耶定無言耶欲¶
　明理家非默非言教亦非無非有恐學者滯於文字故致此¶
　辭¶
天下莫大於秋豪之末而太山爲小莫壽乎殤子而彭祖爲夭¶
天地與我並生而萬物與我爲一¶
　注夫以形相對則太山大於秋豪也若各據其性分物冥其¶
　極則形大未爲有餘形小不爲不足於其性則秋豪不獨小¶
　其小而太山不獨大其大矣若以性足爲大則天下之足未¶
　有過於秋豪也若性足者非大則雖太山亦可稱小矣故曰¶
<pb:CK-KZ_JY132_02p066a>¶
　天下莫大於秋豪之末而太山爲小太山爲小則天下無大¶
　矣秋豪爲大則天下無小也無小無大無壽無夭是以蟪蛄¶
　不羨大椿而欣然自得斥鴳不貴天池而榮願以足苟足於¶
　天然而安其性命故雖天地未足爲壽而與我並生萬物未¶
　足爲異而與我同得則天地之生又何不並萬物之得又何¶
　不一哉¶
　疏秋時獸生豪毛其末至微故謂秋豪之末也人生在於襁¶
　褓而亡謂之殤子太大也夫物之生也形氣不同有小有大¶
　有夭有壽若以性分言之無不自足是故以性之爲大天下¶
　莫大於豪末無餘爲小天下莫小於太山太山爲小則天下¶
<pb:CK-KZ_JY132_02p066b>¶
　無大豪末爲大則天下無小小大既爾夭壽亦然是以兩儀¶
　雖大各足之性乃均萬物雖多自得之義唯一前明不終不¶
　始非有非無此明非小非大無夭無壽耳¶
既已爲一矣且得有言乎¶
　注萬物萬形同於自得其得一也已自一矣理無所言¶
既己謂之一矣且得無言乎¶
　注夫名謂生於不明者也物或不能自明其一而以此逐彼¶
　故謂一以正之既謂之一卽是有言矣¶
　疏夫玄道冥寂理絶形聲誘引迷途稱謂斯起故一雖玄統¶
　而猶是名教既謂之一豈曰無言乎¶
<pb:CK-KZ_JY132_02p067a>¶
一與言爲二二與一爲三自此以往巧歷不能得而況其凡乎¶
　注夫以言言一而一非言也則一言爲二矣一既一矣言又¶
　二之有一有二得不謂之三乎夫以一言言之猶乃成三況¶
　尋其支流凡物殊稱雖有善數莫之能紀也故一之者與彼¶
　未殊而忘一者無言而自一¶
　疏夫妙一之理理非所言是知以言言一而一非言也且一¶
　既一矣言又言焉有一有言二名斯起覆將後時之二名對¶
　前時之妙一有一有二得不謂之三乎從三以往假有善巧¶
　算歷之人亦不能紀得其數而況凡夫之類乎¶
故自無適有以至於三而況自有適有乎¶
<pb:CK-KZ_JY132_02p067b>¶
　注夫一無言也而有言則至三況尋其末數其可窮乎¶
　疏自從也適往也夫至理無言言則名起故從無言以往有¶
　言纔言則至乎三況從有言往有言枝流分派其可窮乎此¶
　明一切方法本無名字從無生有遂至於斯矣¶
無適焉因是已¶
　注各止於其所能乃最是也¶
　疏夫諸法空幻何獨名言是知無卽非無有卽非有有無名¶
　數當體皆寂既不從無以適有豈復自有以適有耶故無所¶
　措意於往來因循物性而已矣¶
夫道未始有封¶
<pb:CK-KZ_JY132_02p068a>¶
　注冥然無不在也¶
　疏夫道無不在所在皆無蕩然無際有何封域也¶
言未始有常¶
　注彼此言之故是非無定¶
　疏道理虛通既無限域故言教隨物亦無常定也¶
爲是而有畛也¶
　注道無封故萬物得恣其分域¶
　疏畛界畔也理無崖域教隨物變是爲義故畛分不同¶
請言其畛¶
　疏假設問旨發起後文也¶
<pb:CK-KZ_JY132_02p068b>¶
有左有右¶
　注各異便也¶
　疏左陽也右陰也理雖凝寂教必隨機畛域不同昇沉各異¶
　故有東西左右春秋生殺¶
有倫有義¶
　注物物有理事事有宜¶
　疏倫理也義宜也群物糾紛有理存焉萬事參差各隨宜便¶
　者也¶
有分有辯¶
　注羣分而類別也¶
<pb:CK-KZ_JY132_02p069a>¶
　疏辯別也飛走雖眾各有羣分物性萬殊自隨類別矣¶
有競有爭¶
　注並逐曰競對辯曰爭¶
　疏夫物性昏愚彼我封執既而並逐勝負對辯是非也¶
此之謂八德¶
　注略而判之有此八德¶
　疏德者功用之名也羣至功用轉變無窮略而陳之有此八¶
　種斯則釋前有畛之義也¶
六合之外聖人存而不論¶
　注夫六合之外謂萬物性分之表耳夫物之性表雖有理存¶
<pb:CK-KZ_JY132_02p069b>¶
　焉而非性分之內則未嘗以感聖人也故聖人未嘗論之則¶
　是引萬物使學其所不能也故不論其外而八畛同於自得¶
　也¶
　疏六合者謂天地四方也六合之外謂眾生性分之表重玄¶
　至道之鄉也夫玄宗罔象出四句之端妙理希夷超六合之¶
　外既非神口所辯所以存而不論也¶
六合之內聖人論而不議¶
　注陳其性而安之¶
　疏六合之內謂蒼生所禀之性分夫云云取捨皆起妄情尋¶
　責根源並同虛有聖人隨其機感陳而應之既曰馮虛亦無¶
<pb:CK-KZ_JY132_02p070a>¶
　可詳議故下文云我亦妄說之¶
春秋經世先王之志聖人議而不辯¶
　注順其成迹而凝乎至當之極不執其所是以非眾人也¶
　疏春秋者時代也經者典誥也先王者三皇五帝也誌記也¶
　夫祖述軒頊憲章堯舜記錄時代以爲典謨軌轍蒼生流傳¶
　人世而聖人議論利益當時終不執是辯非滯於陳迹¶
故分也者有不分也辯也者有不辯也¶
　注夫物物自分事事自別而欲由己以分別之者不見彼之¶
　自別也¶
　疏夫理無分别而物有是非故於無封無域之中而起有分¶
<pb:CK-KZ_JY132_02p070b>¶
　有辯之見者此乃一曲之士偏滯之人亦何能剖析於精微¶
　分辯於事物者也¶
曰何也¶
　疏假問質疑發生義旨¶
聖人懷之¶
　注以不辯爲懷耳聖人無懷¶
　疏夫達理聖人冥心會道故能懷藏物我包括是非枯木死¶
　灰曾無分別矣¶
眾人辯之以相示也故曰辯也者有不見也¶
　注不見彼之自辯故辯己所知以示之¶
<pb:CK-KZ_JY132_02p071a>¶
　疏眾多之人卽眾生之別稱也凡庸迷執未解虛妄故辯所¶
　知示見於物豈唯不見彼之自别亦乃不鑒己之妙道故云¶
　有不見也¶
夫大道不稱¶
　注付之自稱無所稱謂¶
　疏大道虛廓妙絶形名既非色聲故不可稱謂體道之人消¶
　聲亦爾也¶
大辯不言¶
　注已自别也¶
　疏妙悟眞宗無可稱說故辯彫萬物而言無所言¶
<pb:CK-KZ_JY132_02p071b>¶
大仁不仁¶
　注無愛而自存也¶
　疏亭毒羣品汎愛無心譬彼青春非爲仁也¶
大廉不嗛¶
　注夫至足者物之去來非我也故無所容其嗛盈¶
　疏夫玄悟之人鑒達空有知萬境虛幻無一可貪物我俱空¶
　何所遜讓¶
大勇不忮¶
　注無往而不順故能無險而不往¶
　疏忮逆也內藴慈悲外弘接物故能俯順塵俗惠救蒼生虛¶
<pb:CK-KZ_JY132_02p072a>¶
　己逗機終無迕逆¶
道昭而不道¶
　注以此明彼彼此俱失矣¶
　疏明已功名炫耀於物此乃淫僞不是眞道¶
言辯而不及¶
　注不能及其自分¶
　疏不能玄默唯滯名言華詞浮辯不達深理¶
仁常而不成¶
　注物無常愛而常愛必不周¶
　疏不能忘愛釋知玄同彼我而恒懷恩惠每挾親情欲效成¶
<pb:CK-KZ_JY132_02p072b>¶
　功無時可見¶
廉清而不信¶
　注皦然廉清貪名者耳非眞廉也¶
　疏皎然異俗卓爾不羣意在聲名非實廉也¶
勇忮而不成¶
　注忮逆之勇天下共疾之無敢舉足之地也¶
　疏捨慈而勇忮逆物情眾共疾之必無成遂也¶
五者園而幾向方矣¶
　注此五者皆以有爲傷當者也不能止乎本性而求外無已¶
　夫外不可求而求之譬猶以圓學方以魚慕鳥耳雖希翼鸞¶
<pb:CK-KZ_JY132_02p073a>¶
　鳳擬規日月此愈近彼愈遠實學彌得而性彌失故齊物而¶
　偏尚之累去矣¶
　疏園圓也幾近也五者卽已前道昭等也夫學道之人直須¶
　韜晦而乃矜炫己之能顯燿於物其於道也不亦遠乎猶如¶
　慕方而學園圓愛飛而好游泳雖希翼鸞鳳終無騫翥之能¶
　擬規日月詎有幾方之效故也¶
故知止其所不知至矣¶
　注所不知者皆性分之外也故止於所知之內而至也¶
　疏夫境有大小智有明闇智不逮者不須强知故知止其分¶
　學之造極也¶
<pb:CK-KZ_JY132_02p073b>¶
孰知不言之辯不道之道若有能知此之謂天府¶
　注浩然都任之也¶
　疏孰誰也天自然也誰知言不言之言道不道之道以此積¶
　辯用玆通物者可謂合於自然之府藏也¶
注焉而不滿酌焉而不竭¶
　注至人之心若鏡應而不藏故曠然無盈虛之變也¶
而不知其所由來¶
　注至理之來自然無迹¶
　疏夫巨海深宏莫測涯際百川注之而不滿尾閭泄之而不¶
　竭體道大聖其義亦然萬機頓起而不撓其神千難殊對而¶
<pb:CK-KZ_JY132_02p074a>¶
　不忤其慮故能囊括群有府藏含靈又譬懸鏡高堂物來斯¶
　照能照之智不知其所由來可謂卽照而忘忘而能照者也¶
此之謂葆光¶
　注任其自明故其光不弊也¶
　疏葆蔽也至忘而照卽照而忘故能韜蔽其光其光彌朗此¶
　結以前天府之義¶
故昔者堯問於舜曰我欲伐宗膾胥敖南面而不釋然其故何¶
也¶
　注於安任之道未弘故聽朝而不怡也將寄明齊一之理於¶
　大聖故發自怪之問以起對也¶
<pb:CK-KZ_JY132_02p074b>¶
　疏釋然怡悅貌也宗膾胥敖是堯時小蕃三國號也南面君¶
　位也舜者顓頊六世孫也父曰瞽瞍母曰握登感大虹而生¶
　舜生於姚墟因卽姓姚住於嬀水亦曰嬀氏目有重瞳子因¶
　字重華以仁孝著於鄉黨堯聞其賢妻以二女封邑於虞年¶
　三十總百揆三十三受堯禪卽位之後都於蒲坂在位四十¶
　年讓禹後崩葬於蒼梧之野而三國貢賦既愆所以應須問¶
　罪謀事未定故聽朝不怡欲明齊物之一理故寄問答於二¶
　聖¶
舜曰夫三子者猶存乎蓬艾之間¶
　注大物之所安無陋也則蓬艾乃三子之妙處也¶
<pb:CK-KZ_JY132_02p075a>¶
若不釋然何哉¶
　疏三子卽三國之君也言蓬艾賤草斥鷃足以逍遥況蕃國¶
　雖卑三子足以存養乃不釋然有何意謂也¶
昔者十日並出萬物皆照¶
　注夫重明登天六合具照無有蓬艾而不光被也¶
而況德之進乎日者乎¶
　注夫日月雖無私於照猶有所不及德則無不得也而今欲¶
　奪蓬艾之願而伐使從己於至道豈弘哉故不釋然神解耳¶
　若乃物暢其性各安其所安無遠邇幽深付之自若皆得其¶
　極則彼無不當而我無不怡也¶
<pb:CK-KZ_JY132_02p075b>¶
　疏進過也淮南子云昔堯時十日並出焦禾殺草木封豨長¶
　蛇皆爲民害於是堯使羿上射十日遂落其九下殺長蛇以¶
　除民害夫十日登天六合俱照覆盆隱處猶有不明而聖德¶
　所臨無幽不燭運玆二智過彼三光乃欲興動干戈伐令從¶
　己於安任之道豈曰弘通者耶¶
齧缺問乎王倪曰子知物之所同是乎¶
　疏齧缺許由之師王倪弟子並堯時賢人也託此二人明其¶
　齊一言物情顚倒執見不同悉皆自是非他頗知此情是否¶
曰吾惡乎知之¶
　注所同未必是所異不獨非故彼我莫能相正故無所用其¶
<pb:CK-KZ_JY132_02p076a>¶
　知¶
　疏王倪答齧缺云彼此各有是非遂成無主我若用知知彼¶
　我知還是是非故我於何知之言無所用其知也¶
子知子之所不知邪¶
　疏子既不知物之同是頗自知己之不知乎此從麤入妙次¶
　第窮質假託師資以顯深趣¶
曰吾惡乎知之¶
　注若自知其所不知卽爲有知有知則不能任群才之自當¶
　疏若以知知不知不知還是知故重言於何知之還以不知¶
　答也¶
<pb:CK-KZ_JY132_02p076b>¶
然則物無知邪¶
　疏重責云汝既自無知物豈無知者邪¶
曰吾惡乎知之¶
　注都不知乃曠然無不任矣¶
　疏豈獨不知我亦乃不知物唯物與我內外都忘故無所措¶
　其知也¶
雖然嘗試言之¶
　注以其不知故未敢正言試言之耳¶
　疏然乎猶雖然也既其無知理無所說不可的當故嘗試之¶
　也¶
<pb:CK-KZ_JY132_02p077a>¶
庸詎知吾所謂知之非不知邪¶
　注魚游於水水物所同咸謂之知然自鳥觀之則向所謂知¶
　者復爲不知矣夫蛣蜣之知在於轉丸而笑蛣蜣者乃以蘇¶
　合爲貴故所同之知未可正據¶
　疏夫物或此知而彼不知彼知而此不知魚鳥水陸卽其義¶
　也故知卽不知不知卽知凡庸之人詎知此理耶¶
庸詎知吾所謂不知之非不知邪¶
　注所謂不知者直是不同耳亦自一家之知¶
　疏所謂不知者彼此不相通耳非謂不知耳¶
且吾嘗試問乎汝¶
<pb:CK-KZ_JY132_02p077b>¶
　注己不知其正故試問汝¶
　疏理既無言不敢正據聊復反質試問乎汝¶
民溼寢則腰疾偏死鰌然乎哉木處則惴慄恂懼猨猴然乎哉¶
三者孰知正處¶
　注此略舉三者以明萬物之異便¶
　疏惴慄恂懼是恐迫之別名然乎哉謂不如此也言人濕地¶
　臥寢則病腰跨偏枯而死泥鰌豈如此乎人於樹上居處則¶
　迫怖不安猨猴跳躑曾無所畏物性不同便宜各異故舉此¶
　三者以明萬物誰知正定處乎所是知蓬戸金閨榮辱安在¶
民食芻豢麋鹿食薦蝍蛆甘帶䲭鴉嗜鼠四者孰知正味¶
<pb:CK-KZ_JY132_02p078a>¶
　注此略舉四者以明美惡之無主¶
　疏芻草也是牛羊之類豢養也是犬豕之徒皆以所食爲名¶
　也麋與鹿而食長薦茂草鴟鳶鴉鳥便嗜腐鼠蜈蚣食蛇略¶
　舉四者定與誰爲滋味乎故知盛饌蔬食其致一者也¶
猨猵狙以爲雌麋與鹿交猶與魚游毛嬙麗姬人之所美也魚¶
見之深入鳥見之高飛麋鹿見之決驟四者孰知天下之正色¶
哉¶
　注此略舉四者以明天下所好之不同也不同者而非之則¶
　無以知所同之必是¶
　疏猨猴狙以爲雌雄麋鹿更相撓泥鰌與魚游戲毛嬙越王¶
<pb:CK-KZ_JY132_02p078b>¶
　嬖妾麗姬晉國之寵嬪此二人者姝妍冠世人謂之美也然¶
　魚見怖而深入鳥見驚而高飛麋鹿走而不顧舉此四者誰¶
　知宇內定是美色耶故知凡夫愚迷妄生憎愛以理觀察孰¶
　是非哉決卒疾貌也¶
自我觀之仁義之端是非之塗樊然殽亂吾惡能知其辯¶
　注夫利於彼者或害於此而天下之彼我無窮則是非之境¶
　無常故唯莫之辯而任其自是然後蕩然俱得¶
　疏夫物乃眾而未嘗非我故行仁履義損益不同或於我爲¶
　利於彼爲害或於彼爲是則於我爲非是以從彼我而互觀¶
　之是非之路仁義之緒樊亂糾紛若殽饌之雜亂既無定法¶
<pb:CK-KZ_JY132_02p079a>¶
　吾何能知其分別耶¶
齧缺曰子不知利害則至人固不知利害乎¶
　注未能妙其不知故猶嫌至人當知之斯懸之未解也¶
　疏齧缺曰未悟彼此之不知更起利害之疑請云子是至人¶
　應知利害必其不辯迷闇若夜游重爲此難冀州後答之矣¶
王倪曰至人神矣¶
　注無心而無不順¶
　疏至者妙極之體神者不測之用夫聖人虛已應物無方知¶
　而不知辯而不辯豈得以名言心慮億度至人耶¶
大澤焚而不能熱河漢沍而不能寒疾雷破山風振海而不能¶
<pb:CK-KZ_JY132_02p079b>¶
驚¶
　注夫神全形具而體與物冥者雖涉至變而未始非我故蕩¶
　然無蠆介於胷中也¶
　疏沍凍也原澤焚燎河漢水凝雷霆奮發而破山飄風濤蕩¶
　而振海而至人神凝未兆體與物冥水火既不爲災風雷詎¶
　能驚駭猶如此也虛淡無心方之雲氣蔭芘群品順物而行¶
若然者乘雲氣¶
　注寄物而行非我動也¶
騎日月¶
　注有晝夜而無死生也¶
<pb:CK-KZ_JY132_02p080a>¶
　疏昏明代序有晝夜之可分處順安時無死生之能異而控¶
　馭群物運載含靈故有乘騎之名也耳¶
而遊乎四海之外¶
　注夫唯無其知而任天下之自爲故馳萬物而不窮也¶
　疏動寂相卽眞應一時端坐寰宇之中而心遊四海之外也¶
死生無變於己¶
　注與變爲體故死生若一¶
而況利害之端乎¶
　注況利害於死生愈不足以介意¶
　疏夫利害者生涯之損益耳既死生爲晝夜乘變化以遨遊¶
<pb:CK-KZ_JY132_02p080b>¶
　況利害於死生曾何足以介意矣¶
瞿鵲子問乎長悟子曰吾聞諸夫子聖人不從事於務¶
　注務自來而理自應耳非從而事之也¶
　疏務猶事也諸於也瞿鵲是長梧弟子故謂師爲夫子夫體¶
　道聖人忘懷冥物雖涉事有而不以爲務混跡塵俗泊爾無¶
　心豈措意存情從於事物瞿鵲既欲請益是以述昔之所聞¶
　者也¶
不就利不違害¶
　注任而直前無所避就¶
　疏違避也體窮通之關命達利害之有時故推理直前而無¶
<pb:CK-KZ_JY132_02p081a>¶
　所避就也¶
不喜求¶
　注求之不喜直取不怒¶
　疏妙悟從遠也故物求之而不忻喜矣¶
不緣道¶
　注獨至者也¶
　疏夫聖智凝湛照物無情不將不迎無生無滅固不以攀緣¶
　之心行乎虛通至道者也¶
無謂有謂有謂無謂¶
　注凡有稱謂者皆非吾所謂也彼各自謂耳故無彼有謂而¶
<pb:CK-KZ_JY132_02p081b>¶
　有此無謂也¶
　疏謂言教也夫體道至人虛夷寂絶從本降迹感而遂通故¶
　能理而教無謂而有謂殺而理有謂而無謂者也¶
而遊乎塵垢之外¶
　注凡非眞性皆塵垢也¶
　疏和光同塵處染不染故雖在囂俗之中而心自遊於塵垢¶
　之外者矣¶
夫子以爲孟浪之言而我以爲妙道之行也吾子以爲奚若¶
　疏孟浪猶率略也奚何也若如也如何所謂不緣道等乃窮¶
　理盡性瞿鵲將爲妙道之行長梧用作率略之談未知其理¶
<pb:CK-KZ_JY132_02p082a>¶
　如何以何爲是¶
長梧子曰是黃帝之所聽瑩也而丘也何足以知之¶
　疏聽瑩疑惑不明之貌也夫至道深玄非名言而可究雖復¶
　三皇五帝乃是聖人而詮辯至理不盡其妙聽瑩至竟疑惑¶
　不明我是何人猶能曉了本亦有作黃字者則是軒轅¶
且汝亦大早計見卵而求時夜見彈而求鴞炙¶
　注夫物有自然理有至極循而直往則冥然自合非所言也¶
　故言之者孟浪而聞之者聽瑩雖復黃帝猶不能使萬物無¶
　懷而聽瑩至竟故聖人付當於塵垢之外而玄合乎視聽之¶
　表照之以天而不逆計放之自爾而不推明也今瞿鵲子方¶
<pb:CK-KZ_JY132_02p082b>¶
　聞孟浪之言而便以爲妙道之行斯亦無異見卵而責司晨¶
　之功見彈而生鴞炙之實也夫不能安時處順而探變求化¶
　當生而慮死執是以辯非皆逆計之徒也¶
　疏鴞卽鵩鳥賈誼之所賦者也大小如雌雞而似斑鳩青綠¶
　色其肉甚美堪作羹炙出江南然卵有生雞之用而卵時未¶
　能司晨彈有得鴞之功而彈時未堪爲炙亦猶教能詮於妙¶
　理而教時非理今瞿鵲纔聞言說將爲妙道此計用之太早¶
予嘗爲汝妄言之¶
　注言之則孟浪也故試妄言之¶
汝以妄聽之奚¶
<pb:CK-KZ_JY132_02p083a>¶
　注若正聽妄言復爲太早計也故亦妄聽之何¶
　疏予我也奚何也夫至理無言言則孟浪我試爲汝妄說汝¶
　亦妄聽何如亦言奚者卽何之聲也¶
旁日月挾宇宙¶
　注以死生爲晝夜旁日月之喻也以萬物爲一體挾宇宙之¶
　譬也¶
　疏旁依附也挾懷藏也天地四方曰宇往來古今曰宙契理¶
　聖人忘物忘我既而囊括萬有冥一死生故郭注云以死生¶
　爲晝夜旁日月之喻也以萬物爲一體挾宇宙之喻也¶
爲其脗合置其滑涽以隸相尊¶
<pb:CK-KZ_JY132_02p083b>¶
　注以有所賤故尊卑生焉而滑涽紛亂莫之能正各自是於¶
　一方矣故爲脗然自合之道莫若置之勿言委之自爾也脗¶
　然無波際之謂也¶
　疏脗無分别之貌也置任也滑亂也涽闇也隸皂僕之類也¶
　蓋賤稱也夫物情顚倒妄執尊卑今聖人欲祛此惑爲脗然¶
　合同之道者莫若滑亂昏雜隨而任之以隸相尊一於貴賤¶
　也¶
眾人役役¶
　注馳騖於是非之境也¶
聖人愚芚¶
<pb:CK-KZ_JY132_02p084a>¶
　注芚然無知而直往之貌¶
　疏役役馳動之容也愚芚無知之貌凡俗之人馳逐前境勞¶
　役而不息體道之士忘知廢照芚然而若愚也¶
參萬歲而一成純¶
　注純者不雜者也夫舉萬歲而參其變而眾人謂之雜矣故¶
　役役然勞形怵心而去彼就此唯大聖無執故芚然直往而¶
　與變化爲一一變化而常遊於獨者也故雖參揉億載千殊¶
　萬異道行之而成則古今一成也物謂之而然則萬物一然¶
　也無物不然無時不成斯可謂純也¶
　疏夫聖人者與二儀合其德萬物同其體故能隨變任化與¶
<pb:CK-KZ_JY132_02p084b>¶
　世相宜雖復代歷古今時經夷險參雜塵俗千殊萬異而淡¶
　然自若不以介懷抱一精純而常居妙極也¶
萬物盡然¶
　注無物不然¶
而以是相藴¶
　注藴積也積是於萬歲則萬歲一是也積然於萬物則萬物¶
　盡然也故不知死生先後之所在彼我勝負之所如也¶
　疏藴積也夫物情封執爲日已久是以橫論萬物莫不我然¶
　彼不然堅說古今悉皆自是他不是雖復萬物之多古今之¶
　遠是非藴積未有休時聖人順世污隆動而常寂參揉億載¶
<pb:CK-KZ_JY132_02p085a>¶
　而純一凝然也¶
予惡乎知悅生之非惑邪¶
　注死生一也而獨悅生欲與變化相背故未知其非惑也¶
　疏夫鑪錘萬物未始不均變化死生其理唯一而獨悅生惡¶
　死非惑如何¶
予惡乎知惡死之非弱喪而不知歸者邪¶
　注少而失其故居名爲弱喪夫弱喪者遂安於所在而不知¶
　歸於故鄉也焉知生之非夫弱喪焉知死之非夫還歸而惡¶
　之哉¶
　疏弱者弱齡喪之言失謂少年遭亂喪失桑梓遂安他土而¶
<pb:CK-KZ_JY132_02p085b>¶
　不知歸謂之弱失從無出有謂之爲生自有還無謂之爲死¶
　遂其戀生惡死豈非弱喪不知歸邪¶
麗之姬艾封人之子也晉國之始得之也涕泣沾襟及其至於¶
王所與王同匡牀食芻豢而後悔其泣也¶
　注一生之內情變若此當此之日則不知彼況夫死生之變¶
　惡能相知哉¶
　疏昔秦穆公與晉獻公共伐麗戎之國得美女一玉環二秦¶
　取環而晉取女卽麗戎國艾地守封疆人之女也匡正也初¶
　去麗戎離別親戚懷土之戀故涕泣沾襟後至晉邦寵愛隆¶
　重與獻公同方牀而燕處進牢饌以盈廚情好既移所以悔¶
<pb:CK-KZ_JY132_02p086a>¶
　其先泣一生之內情變若此況死生之異何能知哉莊子寓¶
　言故稱獻公爲王耳¶
予惡乎知夫死者不悔其始之蘄生乎¶
　注蘄求也¶
　疏蘄求也麗姬至晉悔其先泣焉知死者之不卻悔初始在¶
　生之日求生之意也¶
夢飲酒者旦而哭泣夢哭泣者旦而田獵¶
　注此寤寐之事變也事苟變情亦異則死生之願不得同矣¶
　故生時樂生則死時樂死矣死生雖異其於各得所願一也¶
　則何係哉¶
<pb:CK-KZ_JY132_02p086b>¶
　疏夫死生之變猶覺夢之異耳夫覺夢之事既殊故死生之¶
　情亦别而世有覺凶而夢吉亦何妨死樂而生憂耶是知寤¶
　寐之間未足可係也¶
方其夢也不知其夢也¶
　注由此觀之當死之時亦不知其死而自適其志也¶
　疏方將爲夢之時不知夢之是夢亦猶方將處死之日不知¶
　死之爲死各適其志何所戀哉¶
夢之中又占其夢焉¶
　注夫夢者乃復夢中占其夢則無以異於寤者也¶
覺而後知其夢也¶
<pb:CK-KZ_JY132_02p087a>¶
　注當所遇無不足也何爲方生而憂死哉¶
　疏夫人在睡夢之中謂是眞實亦復占候夢想思度吉凶既¶
　覺以後方知是夢是故生時樂生死時樂死何爲當生而憂¶
　死哉¶
且有大覺而後知此其大夢也¶
　注夫人覺者聖人也大覺者乃知夫患慮在懷者未寤也¶
　疏夫擾擾生民芸芸群品馳騖有爲之境昏迷大夢之中唯¶
　有體道聖人朗然獨覺知夫患慮在懷者皆未寤也¶
而愚者自以爲覺竊竊然知之君乎牧乎固哉¶
　注夫愚者大夢而自以爲寤故竊竊然以所好爲君上而所¶
<pb:CK-KZ_JY132_02p087b>¶
　惡爲牧圉欣然信一家之偏見可謂固陋矣¶
　疏夫物情愚惑闇若夜遊昏在夢中自以爲覺竊竊然議專¶
　所知情之好者爲君上情之惡者同牧圉以此爲情懷可謂¶
　固陋牛曰牧馬曰圉也¶
邱也與汝皆夢也¶
　注未能忘言而神解故非大覺也¶
　疏丘是長梧名也夫照達眞言猶以爲夢況愚徒竊竊豈有¶
　覺哉¶
予謂汝夢亦夢也¶
　注卽復夢中之占夢也夫自以爲夢猶未寤也況竊竊然自¶
<pb:CK-KZ_JY132_02p088a>¶
　以爲覺哉¶
　疏夫迷情無覺論夢還在夢中聲說非眞妙辯猶居言內是¶
　故夢中占夢夢所以皆空言內試言言所以虛假此託夢中¶
　之占夢亦結孟浪之譚耳¶
是其言也其名爲弔詭¶
　注夫非常之談故非常人之所知故謂之弔當卓詭而不識¶
　其懸解¶
　疏夫舉世皆夢此乃玄談非常之言不顧於俗予當卓詭駭¶
　異物情自非清通豈識深遠哉¶
萬世之後而一遇大聖知其解者是旦暮遇之也¶
<pb:CK-KZ_JY132_02p088b>¶
　注言能蛻然無係而玄同死生者至希也¶
　疏且世萬年而一逢大聖知三界悉空四生非有彼我言說¶
　皆在夢中如此解人甚爲希遇論其賒促是旦暮逢之三十¶
　年爲一世也¶
既使我與若辯矣若勝我我不若勝若果是也我果非也邪¶
　疏若而皆汝也若不勝汝也耶假問之詞也夫是非彼我舉¶
　體不眞倒置之徒妄爲臧否假使我與汝對爭汝勝我不勝¶
　汝勝定是我不勝定非耶固不可也¶
我勝若若不吾勝我果是也而果非也邪¶
　注若而皆汝也¶
<pb:CK-KZ_JY132_02p089a>¶
　疏假令我勝於汝汝不及我我決是也汝定非也各據偏執¶
　未足可依也¶
其或是也其或非也邪¶
　疏或不定也我之與汝或是或非彼此言之勝負不定故或¶
　是則非是或非則非非也¶
其俱是也其俱非也邪¶
　疏俱是則無非俱非則無是故是非彼我出自妄情也¶
我與若不能相知也則人固受其黮闇吾誰使正之¶
　注不知而後推不見而後辯辯之而不足以自信以其與物¶
　對也辯對終日黮闇至竟莫能正之故當付之自正耳¶
<pb:CK-KZ_JY132_02p089b>¶
　疏彼我二人各執偏見咸謂自是故不能相知必也相知己¶
　之所非者他家之是也假令別有一人遣定臧否此人還有¶
　彼此亦不離是非各據妄情總成闇惑心必懷愛此見所以¶
　黮闇不明三人各執使誰正之黮闇不明之謂也¶
使同乎若者正之既與若同矣惡能正之¶
　疏既將汝同見則與汝不殊與汝不殊何能正定此覆釋第¶
　一句¶
使同乎我者正之既同乎我矣惡能正之¶
　注同故是之未足信也¶
　疏注云同故是之耳未足信也此覆釋第二句也¶
<pb:CK-KZ_JY132_02p090a>¶
使異乎我與若者正之既異乎我與若矣惡能正之¶
　注異故指非耳亦不足據¶
　疏既異我汝故別起是非別起是非亦何足可據此覆解第¶
　三句¶
使同乎我與若者正之既同乎我與若矣惡能正之¶
　注是若果是則天下不得復有非之者也非若信非則亦無¶
　緣復有是之者也今是其所同而非其所異異同既具而是¶
　非無主故夫是非者生於好辯而休乎天均付之兩行而息¶
　乎自正也¶
　疏彼此曲從是非兩順不異我汝亦何能正之此解第四句¶
<pb:CK-KZ_JY132_02p090b>¶
然則我與若與人俱不能相知也而待彼也邪¶
　注各自正耳待彼不足以正此則天下莫能相正也故付之¶
　自正而至矣¶
　疏我與汝及人同是黮闇之人總有三人各執一見咸言我¶
　是故俱不相知三人既不能定豈復更須一人若別待一人¶
　亦與前何異彼也耶言其不待之也¶
何謂和之以天倪¶
　注天倪者自然之分也¶
　疏天自然也倪分也夫彼我妄執是非無主所以三人四句¶
　不能正之故假設論端託爲問答和以自然之分令歸無是¶
<pb:CK-KZ_JY132_02p091a>¶
　無非天倪之義次列於下文¶
曰是不是然不然是若果是也則是之異乎不是也亦無辯然¶
若果然也則然之異乎不然也亦無辯¶
　注是非然否彼我更對故無辯無辯故和之以天倪安其自¶
　然之分而已不待彼以正之¶
　疏辯別也夫是非然否出自妄情以理推求舉體虛幻所是¶
　則不是然則不然何以知其然耶是若定是是則異非然若¶
　定然然則異否而今此謂之是彼謂之非彼之所然此以爲¶
　否故知是非然否理在不殊彼我更對妄爲分别故無之也¶
　矣¶
<pb:CK-KZ_JY132_02p091b>¶
化聲之相待若其不相待¶
　注是非之辯爲化聲夫化聲之相待俱不足以相正故若不¶
　相待也¶
　疏夫是非彼我相待而成以理推尋待亦非實故變化聲說¶
　有此待名名既不眞待便虛待待卽非待故知不相待者也¶
和之以天倪因之以曼衍所以窮年也¶
　注和之以自然之分任其無極之化尋斯以往則是非之境¶
　自泯而性命之致自窮也¶
　疏曼衍猶變化也因任也窮盡也和以自然之分所以無是¶
　無非任其無極之化故能不滯不著既而處順安時盡天年¶
<pb:CK-KZ_JY132_02p092a>¶
　之性命也¶
忘年忘義振於無竟故寓諸無竟¶
　注夫忘年故玄同死生忘義故彌貫是非是非死生蕩而爲¶
　一斯至理也至理暢於無極故寄之者不得有窮也¶
　疏振暢也竟窮也寓寄也夫年者生之所禀也既同於生死¶
　所以忘年也義者裁於是非也既一於是非所以忘義也此¶
　則遣前知是非無窮之義也既而生死是非蕩而爲一故能¶
　通暢妙理洞照無窮寄言無窮亦無無窮之可暢斯又遣於¶
　無極者也¶
罔兩問景曰曩子行今子止曩子坐今子起何其無特操與¶
<pb:CK-KZ_JY132_02p092b>¶
　注罔兩景外之微陰也¶
　疏罔兩景外之微陰也曩昔也向也特獨也莊子寓言以暢¶
　玄理故寄景與罔兩明於獨化之義而罔兩問景云汝向行¶
　今止昔坐今起然則子行止坐起制在於形唯欲隨逐於他¶
　都無獨立志操者何耶¶
景曰吾有待而然者耶¶
　注言天機自爾坐起無待無待而獨得者孰知其故而責其¶
　所以哉¶
　疏夫物之形質咸禀自然事似有因理在無待而形影非遠¶
　尚有天機故曰萬類參差無非獨化者也¶
<pb:CK-KZ_JY132_02p093a>¶
吾所待又有待而然者邪¶
　注若責其所待而尋其所由則尋責無極卒至於無待而獨¶
　化之理明矣¶
　疏影之所待卽是形也若使影待於形形待造物請問造物¶
　復何待乎斯則待待無窮卒乎無待也¶
吾待蛇蚹蜩翼邪¶
　注若待蛇蚹蜩翼則無特操之所由未爲難識也今所以不¶
　識正由不待斯類而獨化故耳¶
　疏昔諸講人及郭生注意皆云蛇蚹是蝮下齟齬蜩翼者是¶
　蜩翅也言蛇待蚹而行蜩待翼而飛影待形而有也蓋不然¶
<pb:CK-KZ_JY132_02p093b>¶
　乎若使待翼而飛待足而走飛禽走獸其類無窮何勞獨舉¶
　蛇蚹頻引爲譬卽今解蚹者蛇蛻皮也蜩翼者蜩甲也言蛇¶
　蛻舊皮蜩新出甲不知所以莫辯其然獨化而生蓋無待也¶
　而蛇蜩二蟲猶蛻皮甲稱異諸物所以引之故外篇云吾待¶
　蛇蚹蜩甲耶是知形影之義與蚹甲無異者也¶
惡識所以然惡識所以不然¶
　注世或謂罔兩待景景待形形待造物者請問夫造物者有¶
　邪無邪無也則胡能造物哉有也則不足以物眾形故明眾¶
　形之自物而後始可與言造物耳是以涉有物之域雖復罔¶
　兩未有不獨化於玄冥者也故造物者無主而物各自造物¶
<pb:CK-KZ_JY132_02p094a>¶
　各自造而無所待焉此天地之正也故彼我相因形景俱生¶
　雖復玄合而非待也明斯理也將使萬物各反所宗於體中¶
　而不待乎外外無所謝而內無所矜是以誘然皆生而不知¶
　所以生同焉皆得而不知所以得也今罔兩之因景猶云俱¶
　生而非待也則萬物雖眾而共成乎天而皆歷然莫不獨見¶
　矣故罔兩非景之所制而景非形之所使形非無之所化也¶
　則化與不化然與不然從人之與由己莫不自爾吾安識其¶
　所以哉故任而不助則本末內外暢然俱得泯然無迹若乃¶
　責此近因而忘其自爾宗物於外喪主於內而愛尚生矣雖¶
　欲推而齊之然其所尚己存乎胷中何夷之得有哉¶
<pb:CK-KZ_JY132_02p094b>¶
　疏夫待與不待然與不然天機自張莫知其宰豈措情於尋¶
　責而思慮於心識者乎¶
昔者莊周夢爲胡蝶栩栩然胡蝶也自喻適志與¶
　注自快得意悅豫而行¶
　疏栩栩忻暢貌也喻曉也夫生滅交謝寒暑遞遷蓋天地之¶
　常萬物之理也而莊生暉明鏡以照燭汎上善以遨遊故能¶
　託夢覺於死生寄自他於物化是以夢爲胡蝶栩栩而適其¶
　心覺乃莊周蘧蘧而暢其志也¶
不知周也¶
　注方其夢爲胡蝶而不知周則與殊死不異也然所在無不¶
<pb:CK-KZ_JY132_02p095a>¶
　適志則當生而係生者必當死而戀死矣由此觀之知夫在¶
　生而哀死者誤也¶
　疏方爲胡蝶曉了分明快意適情悅豫之甚只言是蝶豈識¶
　莊周死不知生其義亦爾¶
俄然覺則蘧蘧然周也¶
　注自周而言故稱覺耳未必非夢也¶
　疏蘧蘧驚動之貌也俄頃之間夢罷而覺驚怪思省方是莊¶
　周故注云自周而言故稱覺耳未必非夢也¶
不知周之夢爲胡蝶與胡蝶之夢爲周與¶
　注今之不知胡蝶無異於夢之不知周也而各適一時之志¶
<pb:CK-KZ_JY132_02p095b>¶
　則無以明胡蝶之不夢爲周矣世有假寐而夢經百年者則¶
　無以明今之百年非假寐之夢者也¶
　疏昔夢爲蝶甚有暢情今作莊周亦言適志是以覺夢既無¶
　的當莊蝶豈辯眞虛者哉¶
周與胡蝶則必有分矣¶
　注夫覺夢之分無異於死生之辯也今所以自喻適志由其¶
　分定非由無分也¶
　疏既覺既夢有蝶有莊乃曰浮虛亦不無崖分也¶
此之謂物化¶
　注夫時不暫停而今不遂存故昨日之夢於今化矣死生之¶
<pb:CK-KZ_JY132_02p096a>¶
　變豈異於此而勞心於其間哉方爲此則不知彼夢爲胡蝶¶
　是也取之於人則一生之中今不知後麗姬是也而愚者竊¶
　竊然自以爲知生之可樂死之可苦未聞物化之謂也¶
　疏夫新新變化物物遷流譬彼窮指方玆交臂是以周蝶覺¶
　夢俄頃之間後不知前此不知彼而何爲當生慮死妄起憂¶
　悲故知生死往來物理之變化也¶
¶
¶
¶
¶
<pb:CK-KZ_JY132_02p096b>¶
¶
¶
¶
¶
¶
¶
¶
¶
¶
¶
<pb:CK-KZ_JY132_02p096b>¶
#+PROPERTY: JUAN 004
<pb:CK-KZ_JY132_02p097a>¶
*** 養生主第三(夫生以養存則養生者理之極也若乃養過其極以養傷生非養生之主也)¶
吾生也有涯¶
　注所禀之分各有極也¶
　疏涯分也夫生也受形之載禀之自然愚智修短各有涯分¶
　而知止守分不蕩於外者養生之妙也然黔首之類莫不稱¶
　吾則凡稱吾者皆有極者也¶
而知也無涯¶
　注夫舉重擕輕而神氣自若此力之所限也而尚名好勝者¶
　雖復絶膂猶未足以慊其願此知之無涯也故知之爲名生¶
　於失當而滅於冥極冥極者任其至分而無豪銖之加是故¶
<pb:CK-KZ_JY132_02p097b>¶
　雖負萬鈞苟當其所能則忽然不知重之在身雖應萬機泯¶
　然不覺事之在己此養生之主也¶
　疏所禀形性各有限極而分别之智徇物無涯遂使心因形¶
　勞未慊其願不能止分非養生之主也¶
以有涯隨無涯殆已¶
　注以有限之性尋無極之知安得而不困哉¶
　疏夫生也有限智也無涯是以用有限之生逐無涯之智故¶
　形勞神弊而危殆者也¶
已而爲知者殆而已矣¶
　注已困於知而不知止又爲知以救之斯養而傷之者眞大¶
<pb:CK-KZ_JY132_02p098a>¶
　死也¶
　疏無涯之智已用於前有爲之學救之於後欲不危殆其可¶
　得乎¶
爲善無近名爲惡無近刑¶
　注忘善惡而居中任萬物之自爲悶然與至當爲一故刑名¶
　遠己而全理在身也¶
　疏夫有爲俗學抑乃多徒要功而言莫先善惡故爲善也無¶
　不近乎名譽爲惡也無不鄰乎刑戮是知俗智俗學未足以¶
　救前知適有疲役心靈更增危殆¶
緣督以爲經¶
<pb:CK-KZ_JY132_02p098b>¶
　注順中以爲常也¶
　疏緣順也督中也經常也夫善惡兩忘刑名雙遣故能順一¶
　中之道處眞常之德虛夷任物與世推遷養生之妙在乎玆¶
　矣¶
可以保身可以全生可以養親¶
　注養親以適¶
可以盡年¶
　注苟得中而冥度則事事無不可也夫養生非求過分蓋全¶
　理盡年而已矣¶
　疏夫惟妙捨二偏而處於中一者故能保守身形全其生道¶
<pb:CK-KZ_JY132_02p099a>¶
　外可以孝養父母大順人倫內可以攝衛生靈盡其天命¶
庖丁爲文惠君解牛手之所觸肩之所倚足之所履膝之所踦¶
砉然嚮然奏刀騞然¶
　疏庖丁謂掌厨丁役之人今之供膳是也亦言丁名也文惠¶
　君卽梁惠王也解宰割之也踦下角刺也言庖丁善能宰牛¶
　見其間理故以其手摶觸以肩倚著用腳踏履用膝刺築遂¶
　使皮肉離析砉然嚮應進奏鸞刀騞然大解此蓋寄庖丁¶
　以明養生之術者也¶
莫不中音合於桑林之舞乃中經首之會¶
　注言其因便施巧無不開解盡理之甚既適牛理又合音節¶
<pb:CK-KZ_JY132_02p099b>¶
　疏桑林殷湯樂名也經首咸池樂章名則堯樂也庖丁神彩¶
　從容妙盡牛理既而改割聲嚮雅合宮商所以音中桑林韻¶
　符經首也¶
文惠君曰譆善或技蓋至此乎¶
　疏譆歎聲也惠君既見庖丁因便施巧奏刀音節遠合樂章¶
　故美其技術一至於此者也¶
庖丁釋刀對曰臣之所好者道也進乎技矣¶
　注直寄道理於技耳所好者非技也¶
　疏捨釋鸞刀對答養生之道故倚技術進獻於君又解進過¶
　也所好者養生之道過於解牛之技耳¶
<pb:CK-KZ_JY132_02p100a>¶
始臣之解牛之時所見無非牛者¶
　注未能見其理間¶
　疏始學屠宰未見間理所覩唯牛亦猶初學養生未照眞境¶
　是以觸途皆礙¶
三年之後未嘗見全牛也¶
　注但見其理間也¶
　疏操刀既久頻見理間所以纔覩有牛已知空卻亦猶服道¶
　日久智照漸明所見塵境無非虛幻¶
方今之時臣以神遇而不以目視¶
　注闇與理會¶
<pb:CK-KZ_JY132_02p100b>¶
　疏遇會也經乎一十九年合陰陽之妙數率精神以會理豈¶
　假目以看之亦猶學道之人妙契至極推心靈以虛扇豈用¶
　眼以取塵也¶
官知止而神欲行¶
　注司察之官廢縱心而順理¶
　疏官者主司之謂也謂目主於色耳司於聲之類是也既而¶
　神遇不用目視故眼等主司悉皆停廢從心所欲順理而行¶
　善養生者其義亦然¶
依乎天理¶
　注不橫絶也¶
<pb:CK-KZ_JY132_02p101a>¶
　疏依天然之腠理終不橫截以傷牛亦猶養生之妙道依自¶
　然之涯分必不貪生以夭折也¶
批大卻¶
　注有際之處因而批之令離¶
　疏間卻交際之處用力而批戾之令其筋骨各相離異亦猶¶
　學道之人生死窮通之際用心觀照令其解脫¶
導大竅¶
　注節解竅空就導令殊¶
　疏竅空也骨節空處蹴導令殊亦猶學人以有資空將空導¶
　有¶
<pb:CK-KZ_JY132_02p101b>¶
因其固然¶
　注刀不妄加¶
　疏因其空卻之處然後運刀亦因其眼見耳聞必不妄加刀¶
　然也¶
技經肯綮之未嘗¶
　注技之妙也常遊刃於空未嘗經槩於微礙也¶
而況大軱乎¶
　注軱大骨衂刀刃也¶
　疏肯綮肉著骨處也軱大骨也夫技術之妙遊刃於空微礙¶
　尚未曾經大骨理當不犯況養生運智妙體眞空細惑尚不¶
<pb:CK-KZ_JY132_02p102a>¶
　染心麤塵豈能累德¶
良庖歲更刀割也¶
　注不中其理間也¶
　疏良善之庖猶未中理經乎一歲更易其刀況小學之人未¶
　體眞道證空捨有易奪之心者矣¶
族庖月更刀折也¶
　注中骨而折刀也¶
　疏況凡鄙之夫心靈闇塞觸境皆礙必損智傷神¶
今臣之刀十九年矣所解數千牛矣而刀刃若新發於硎¶
　注硎砥石也¶
<pb:CK-KZ_JY132_02p102b>¶
　疏硎砥礪石也十陰數也九陽數也故十九年極陰陽之妙¶
　也是以年經十九牛解數千遊空涉虛不損鋒刃故其刀銳¶
　利猶若新磨者也況善養生人智窮空有和光處世妙盡陰¶
　陽雖復千變萬化而自新其德參涉萬境而常湛凝然矣¶
彼節者有間而刀刃者無厚以無厚入有間恢恢乎其於遊刃¶
必有餘地矣¶
　疏彼牛骨節素有間卻而刀刃鋒銳薄而不厚用無厚之刃¶
　入有間之牛故遊刃恢恢必寬大有餘矣況養生之士體道¶
　之人運至忘之妙智遊虛空之物境是以安排造適閑暇有¶
　餘境智相冥不一不異¶
<pb:CK-KZ_JY132_02p103a>¶
是以十九年而刀刃若新發於硎¶
　疏重疊前文結成其義¶
雖然每至於族吾見其難爲¶
　注交錯聚結爲族¶
怵然爲戒視爲止¶
　注不復屬目於他物也¶
行爲遲¶
　注徐其手也¶
　疏節骨交聚磐結之處名爲族也雖復遊刃於空善見其卻¶
　每至交錯之處未嘗不留意艱難爲其怵惕戒愼專視徐手¶
<pb:CK-KZ_JY132_02p103b>¶
　況體道之人雖復達彼虛幻至於境智交涉必須戒愼艱難¶
　不得輕染根塵動傷於寂者也¶
動力甚微謋然已解¶
　注得其宜則用力少¶
如土委地¶
　注理解而無刀迹若聚土也¶
　疏謋化百反謋然骨肉離之聲也運動鸞刀甚自微妙依於¶
　天理所以不難如土委地有何蹤跡況運用神智明照精微¶
　涉於塵境曾無罣礙境智冥合能所泯然¶
提刀而立爲之四顧爲之躊躇滿志¶
<pb:CK-KZ_JY132_02p104a>¶
　注逸足容豫自得之謂¶
　疏解牛事訖閑放從容提挈鸞刀彷徨徙倚既而風韻清遠¶
　所以高視四方志氣盈滿爲之躊躇自得養生會理其義亦¶
　然¶
善刀而藏之¶
　注拭刀而弢之也¶
　疏善能保愛故拭而弢之況美攝生人光而不耀¶
文惠君曰善哉吾聞庖丁之言得養生焉¶
　注以刀可養故知生亦可養¶
　疏魏侯聞庖丁之言遂悟養生之道也美其神妙故歎以善¶
<pb:CK-KZ_JY132_02p104b>¶
　哉¶
公文軒見右師而驚曰是何人也惡乎介也¶
注介偏刖之名¶
　疏姓公文名軒宋人也右師官名也介刖也公文見右師刖¶
　足故驚問所由於何犯忤而致此殘刖於足者也¶
天與其人與¶
　注知之所無奈何天也犯其所知人也¶
　疏爲禀自天然少玆一足爲犯於人事故被虧殘此是公文¶
　致問之辭故也¶
曰天也非人也天之生是使獨也¶
<pb:CK-KZ_JY132_02p105a>¶
　注偏刖曰獨夫師一家之知而不能兩存其足則是知之無¶
　所奈何若以右師之知而必求兩全則心神內困而形骸外¶
　弊矣豈直偏刖而已哉¶
　疏夫智之明闇形之虧全並稟自天然非關人事假使犯於¶
　王憲致此形殘亦是天生頑愚謀身不足直知由人以虧其¶
　形不知由天以闇其智是知有與獨無非命也¶
人之貌有與也¶
　注兩足共行曰有與有與之貌未有疑其非命也¶
以是知其天也非人也¶
　注以有與者命也故知獨者亦非我也是以達生之情者不¶
<pb:CK-KZ_JY132_02p105b>¶
　務生之所無以爲達命之情者不務命之所無奈何也全其¶
　自然而已¶
　疏與共也凡人之貌皆有兩足共行禀之造物故知我之一¶
　腳遭此形殘亦無非命也欲明窮通否泰愚智虧全定乎冥¶
　兆非由巧拙達斯理趣者方可全生¶
澤雉十步一啄百步一飲不蘄畜乎樊中¶
　注蘄求也樊所以籠雉也夫俯仰乎天地之間逍遙乎自得¶
　之場固養生之妙處也又何求於入籠而服養哉¶
　疏蘄求也樊中雉籠也夫澤中之雉任於野性飲啄自在放¶
　曠逍遥豈欲入樊籠而求服養譬養生之人蕭然嘉遁唯適¶
<pb:CK-KZ_JY132_02p106a>¶
　情於林籟豈企羡於榮華又解澤似雉而非澤尾長而雉尾¶
　短澤雉之類是也¶
神雖王不善也¶
　注夫始乎適而未嘗不適者忘適也雉心神長王志氣盈豫¶
　而自放於清曠之地忽然不覺善爲之善也¶
　疏雉居山澤飲啄自在心神長王志氣盈豫當此時也忽然¶
　不覺善之爲善既遭樊籠性情不適方思昔日甚爲清暢鳥¶
　既如此人亦宜然欲明至適忘適至善忘善¶
老聃死秦失弔之三號而出¶
　注人弔亦弔人號亦號¶
<pb:CK-KZ_JY132_02p106b>¶
　疏老君卽老子也姓李名耳字伯陽外字老聃大聖人也降¶
　生陳國苦縣當周平王時去周西度流沙適之罽賓而內外¶
　經書竟無其迹而此獨云死者欲明死生之理泯一凡聖之¶
　道均齊此蓋莊生寓言耳而老君爲大道之祖爲天地萬物¶
　之宗豈有生死哉故託此言聖人亦有死生以明死生之理¶
　也故老君降生行數昇天備載者經不具言也秦失者姓秦¶
　名失懷道之士不知何許人也既死且弔爰洎三號而俯跡¶
　同凡事終而出也¶
弟子曰非夫子之友邪¶
　注怪其不倚戸觀化乃至三號也¶
<pb:CK-KZ_JY132_02p107a>¶
　疏秦失老君俱遊方外既號且弔豈曰清高故門人驚疑起¶
　非友之問¶
曰然¶
　疏然由是也秦失答弟子云是我方外之友¶
然則弔焉若此可乎¶
　疏方外之人行方內之禮號弔如此於理可乎未解和光更¶
　致斯問者也¶
曰然¶
　注至人無情與眾號耳故若斯可也¶
　疏然猶可也重寂相卽內外冥符故若其可也¶
<pb:CK-KZ_JY132_02p107b>¶
始也吾以爲其人也而今非也¶
　疏秦失初始入弔謂哭者是方外門人及見哀慟過知非老¶
　君弟子也¶
向吾入而弔焉有老者哭之如哭其子少者哭之如哭其母彼¶
其所以會之必有不蘄言而言不蘄哭而哭者¶
　注嫌其先物施惠不在理上住故致此甚愛也¶
　疏蘄求也彼眾人也夫聖人虛懷物感斯應哀憐兆庶愍念¶
　蒼生不待勤求爲其演說故其死也眾來聚會號哭悲慟如¶
　於母子斯乃凡情執滯妄見死生感於聖恩致此哀悼以此¶
　而測故知非老君門人也¶
<pb:CK-KZ_JY132_02p108a>¶
是遁天倍情忘其所受¶
　注天性所受各有本分不可逃亦不可加¶
　疏是指斥哭人也倍加也言逃遁天然之性加添流俗之情¶
　妄見死之可哀故忘失所受之分也¶
古者謂之遁天之刑¶
　注感物大深不止於當遁天者也將馳騖於憂樂之境雖楚¶
　戮未加而性情已困庸非刑哉¶
　疏夫逃遁天理倍加俗情哀樂經懷心靈困苦有同捶楚寧¶
　非刑戮古之達人有如此哉¶
適來夫子時也¶
<pb:CK-KZ_JY132_02p108b>¶
　注時自生也¶
適去夫子順也¶
　注理當死也¶
　疏夫子者是老君也秦失歎老君大聖妙達本源故適爾生¶
　來皆應時而降誕蕭然死去亦順理而反眞耳¶
安時而處順哀樂不能入也¶
　注夫哀樂生於失得者也今玄通合變之士無時而不安無¶
　順而不處冥然與造化爲一則無往而非我矣將何得何失¶
　孰死孰生哉故任其所受而哀樂無所措其間矣¶
　疏安於生時則不厭於生處於死順則不惡於死千變萬化¶
<pb:CK-KZ_JY132_02p109a>¶
　未始非吾所適斯適故憂樂無措其懷矣¶
古者謂是帝之縣解¶
　注以有係者爲縣則無係者縣解也縣解而性命之情得矣¶
　此養生之要也¶
　疏帝者天也爲生死所係者爲縣解則無死無生者縣解也¶
　夫死生不能係憂樂不能入者而遠古聖人謂是天然之解¶
　脫也且老君大聖冥一死生豈復逃遁天刑馳騖憂樂子玄¶
　此注失之遠矣若然者何謂安時處順帝之縣解乎文勢前¶
　後自相鋒楯是知遁天之刑屬在哀慟之徒非關老君也¶
指窮於爲薪火傳也¶
<pb:CK-KZ_JY132_02p109b>¶
　注窮盡也爲薪猶前薪也前薪以指指盡前薪之理故火傳¶
　而不滅心得納養之中故命續而不絶明夫養生乃生之所¶
　以生也¶
　疏窮盡也薪柴樵也爲前也言人然火用乎前之能盡然火¶
　之理者前薪雖盡後薪以續前後相繼故火不滅也亦猶善¶
　養生者隨變任化與物俱遷故吾新吾曾無係戀未始非我¶
　故續而不絶者也¶
不知其盡也¶
　注夫時不再來今不一停故人之生也一息一得耳向息非¶
　今息故納養而命續前火非後火故爲薪而火傳火傳而命¶
<pb:CK-KZ_JY132_02p110a>¶
　續由夫養得其極也世豈知其盡而更生哉¶
　疏夫迷忘之徒役情執固豈知新新不住念念遷流昨日之¶
　我於今已盡今日之我更生於後耶舊來分此一篇爲七章¶
　明義觀其文勢過爲繁冗今將爲善合於第一指窮合於老¶
　君總成五章無所猜嫌也¶
¶
¶
¶
¶
¶
<pb:CK-KZ_JY132_02p110b>¶
¶
¶
¶
¶
¶
¶
¶
¶
¶
¶
<pb:CK-KZ_JY132_02p110b>¶
