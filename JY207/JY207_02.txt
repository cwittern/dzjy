#-*- mode: org; -*-
#+TITLE: 葆光集
#+DATE: 2011-11-02 10:44:14
#+PROPERTY: kxid KX205
#+PROPERTY: pinyin Baoguang Ji
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1146
#+PROPERTY: id JY207
<pb:CK-KZ_JY207_02p001a>¶
@fw重刋道藏輯要¶
* 　葆光集¶
@by清和眞人尹志平撰¶
** 　七言絕句¶
*** 　　金山自宣德州至田相公營約七八千里乃金山之北也¶
西北行程近八千卻成南下過金山金山更向西南望纔見陰¶
山縹緲間¶
　　又¶
曾從神仙日下遊五千里外水分頭時人只解東溟注不見長¶
河西北流¶
<pb:CK-KZ_JY207_02p001b>¶
　　又¶
西出陰山萬里多一重山外一重河大河五次親曾渡餘外山¶
河未見他¶
*** 　　過大石林牙契丹國大石是契丹語學士名林牙是小名¶
　　中原呼大石林牙爲國號¶
遼因金破失家鄉西走番戎萬里疆十載經營無定止卻來此¶
地務農桑¶
　　又¶
羣雄戰力得農桑大石林牙號國王幾帝聚兵成百萬到今衰¶
落亦城荒¶
<pb:CK-KZ_JY207_02p002a>¶
*** 　　西域物熟節氣比中原較早故記之¶
止渴黃梅已得嘗充飢素椹又持將時當小滿纔初夏椹熟梅¶
黃麥亦黃¶
*** 　　師適有他往而雲水高人踵門者日無一二因作此¶
師去交朋來往稀知心還似不相知胸中有志忘人事與我眞¶
情正所宜¶
*** 　　唯太守家李提控日逐一過¶
此道難行步步高時人見者謾徒勞隴西道友知何意忙裏偷¶
閑日一遭¶
*** 　　自詠¶
<pb:CK-KZ_JY207_02p002b>¶
世念如今已不生惟思道德未精誠蒙師訓教經千百是處無¶
過苦己行¶
*** 　　段公覓得小魚放生¶
乞得纖鱗免受烹放歸溪水任遊行莫言他日成鯨去目下從¶
容也暢情¶
*** 　　寶玄堂作¶
出門開眼見西山只爲縁輕未得還身在葆光雖散誕此心常¶
憶白雲間¶
*** 　　和陳學士¶
西山終日有雲煙只爲人心未了然誰肯迴頭林下問本來面¶
<pb:CK-KZ_JY207_02p003a>¶
目是眞仙¶
*** 　　和趙講師¶
休向心田挂一毫囑君四句記來牢眾中不見他人過便許先¶
生道德高¶
*** 　　劉宣差病索詩¶
欲求輕健得安然試伴長春向寶玄百日消疎如肯受他年骨¶
壯自神全¶
*** 　　蒙師旨去山東別燕京偶得一絶¶
西域歸來萬里餘區區尚未得幽居他時若到安閑處靜掩柴¶
扉不出廬¶
<pb:CK-KZ_JY207_02p003b>¶
*** 　　和王道錄¶
物物知空任去來頭頭心上覺花開是非過耳休重問道德終¶
身莫下懷¶
　　又¶
教風普振遇長春豈擇官寮與士民箇箇携將歸紫府人人點¶
化出紅塵¶
*** 　　眞人有天上人間四絕依韻奉和¶
天上眞仙無事忙人間愚昧自相妨不知心是根源主終日空¶
勞禮十方¶
　　又¶
<pb:CK-KZ_JY207_02p004a>¶
天上羣仙心本同人間萬法總虛空不知道德渾淪妙猶自談¶
西與說東¶
　　又¶
天上莊嚴道力成人間法像善經營不知上聖垂方便執性昏¶
昧幾箇明¶
　　又¶
天上眞功達者稀人間立像要歸依若人頓悟無生理便是吾¶
門最上機¶
*** 　　燕京會首問作福¶
作福須從損己求修眞只要肯心休古今賢達無多事福慧雙¶
<pb:CK-KZ_JY207_02p004b>¶
全第一流¶
*** 　　自詠¶
自顧微軀劣弱多尋常五臟卻安和雖然未達青霄去幸免今¶
生苦戰魔¶
　　又¶
人羨剛强是俊英我憐柔弱得全生試觀舉世貪名者盡在塵¶
中苦戰爭¶
　　又¶
受教師眞三十年幾迴責我不周全暗中速改卽成老死上頭¶
來尚未圓¶
<pb:CK-KZ_JY207_02p005a>¶
*** 　　寶玄堂下得房二間¶
兩間靜室一間空片席安眠樂在中莫怪忘貧隨分過都緣造¶
道未精通¶
　　又¶
暖室明窗我則眠返思天下有餘寒三冬誰得優游過多被刀¶
兵歲歲殘¶
　　又¶
靜室安居明更清等閑不惹世間情從他外景魔千遍一片眞¶
心不解驚¶
　　又¶
<pb:CK-KZ_JY207_02p005b>¶
本來一點最孤靈染着人情萬事生欲要歸根清淨去應須返¶
樸入圓成¶
　　又¶
用時行道學長春捨則潜心默契眞一性旣通非內外兩般消¶
息沒疎親¶
　　又¶
苦思奇句竟何爭無礙狂吟信筆成樂性發言聊暢道興來自¶
得不求名¶
*** 　　禪子出示墨竹圖索詩¶
收得黃山三兩竿展開付與道人看任他塵世光陰急不識榮¶
<pb:CK-KZ_JY207_02p006a>¶
枯與嵗寒¶
*** 　　道友索茶¶
爽氣自生常灑落睡魔戰退得清涼有爲終是歸生滅無事天¶
然定久長¶
*** 　　登高¶
白露零時秋意深紛紛紅葉墜寒林黃花亭上三般樂把酒高¶
歌遣興吟¶
*** 　　自省好靜¶
從來辯正在人先睹事徵求訪妙玄今日始知當日錯忘言忘¶
我性方全¶
<pb:CK-KZ_JY207_02p006b>¶
　　又¶
每見恣情招橫禍未聞至道惹非灾古今仙分緣何得都是存¶
心靜處來¶
*** 　　寶玄堂月下聞鴈¶
燕山空闊夜彌清坐聽征鴻一兩聲豪客營營心有着幽人寂¶
寂耳偏明¶
　　又¶
寶玄秋後轉加清靜夜沉沉聞鴈聲默坐睡魔難着摸月光心¶
竅兩分明¶
*** 　　看雞冠花¶
<pb:CK-KZ_JY207_02p007a>¶
羣紅十日多零落純紫三秋尚耐風莫似閑花看一例性根禀¶
受不相同¶
*** 　　談論各處見解未知實際贈陳學士¶
人間口鼓未能窮出世清談與箇中誰解窗明猶紙隔外頭裏¶
面兩般風¶
*** 　　吳學士呈眞人詩五篇和之¶
幸爲男子長中州好占仙標第一儔學取龐君並許氏全家輕¶
舉免荒丘¶
　　又¶
一身本分樂幽居免卻人間虛過譽性靜自然通正教心閑何¶
<pb:CK-KZ_JY207_02p007b>¶
必苦看書¶
　　又¶
修眞無志望天然推了明年又一年只待陰公傳的信此時何¶
處覓神仙¶
　　又¶
人無決烈不能閑暮去朝來鬢漸斑都道林泉堪養道古今幾¶
箇到家山¶
*** 　　天長觀作¶
浮名輕染卽成魔況復人情事轉多着景因循無決斷前程終¶
久待如何¶
<pb:CK-KZ_JY207_02p008a>¶
*** 　　陳學士覓冠簪詩¶
愛與人交心見心等閑未肯許冠簪先生骨相非塵俗林下何¶
時肯重尋¶
*** 　　燕京劉會首出家要住西山上方雲峯觀贈詩二首¶
教在幽燕大闡開度人千萬會中來唯君得味心先覺靜住西¶
山更莫迴¶
　　又¶
入道彭城最有縁專投誓狀叩重玄而今便作雲峰主未到蓬¶
萊已是仙¶
*** 　　寶玄堂偶得¶
<pb:CK-KZ_JY207_02p008b>¶
看破身空萬法空寂然不動感而通眞常應物渾無礙變化神¶
靈顯聖功¶
　　又¶
日逐東生西復沉浮雲短景更相侵行年六十老將至但向虛¶
齋寶寸陰¶
*** 　　捉住無明¶
莫縱無明業火生無明起處是眞情觸來看破無明妙便把無¶
明作我明¶
*** 　　修行五更頌¶
晚參罷後一更初收拾靈光入太虛耳內不聞塵事亂性中寂¶
<pb:CK-KZ_JY207_02p009a>¶
寂樂無餘¶
　　又¶
二更寂寂樂眞閑一氣綿綿任往還行滿三田陰鬼滅功成九¶
轉列仙班¶
　　又¶
三更三點一陽生六甲三元五氣清不是性根超造化如何命¶
寶得圓成¶
　　又¶
四更魔退罷驅兵穩睡安眠賀太平夢裏分明無所著覺來依¶
舊有餘清¶
<pb:CK-KZ_JY207_02p009b>¶
　　又¶
五更五點五更殘一志堅剛靜若山休道神仙無處覓長生只¶
在寸心間¶
*** 　　苦辭眞人往縉山¶
大劫紛紛尚未安辭師別衆鐵心肝道人決烈將何喻死到頭¶
來更是難¶
*** 　　甲申年十一月二十四日辭師會劉便宜留數日以數騎¶
　　送至縉山道院¶
數騎翩翩別古燕北關已渡興無邊飄飄得遂終身願馬上閑¶
吟入洞天¶
<pb:CK-KZ_JY207_02p010a>¶
　　又¶
便風送我到嘉山枕石眠雲自在閑耳內不聞塵市鬧心中乘¶
興憶西關¶
　　又¶
三九嚴凝雪滿山東風送我過庸關人情卻盡天垂祐莫是前¶
程有分閑¶
*** 　　秋陽觀作¶
聞說秋陽景物幽神仙親到此巖頭長春詩句眞堪畫處處流¶
傳早晚休¶
　　又¶
<pb:CK-KZ_JY207_02p010b>¶
我今信步亦閑遊詩賦長吟興未休遥想天長名重客幾人再¶
得到巖頭¶
　　又¶
名山曾度無窮數不似秋陽一景幽去歲眞仙曾此過今冬閑¶
客也來遊¶
*** 　　春日¶
秋陽地僻遠皇州未覺東君造化幽莫訝春光來覺晚和風咫¶
尺到巖頭¶
　　又¶
一身無繫任天涯蓬轉萍浮度歲華不問故鄕安且樂因縁靜¶
<pb:CK-KZ_JY207_02p011a>¶
處便爲家¶
*** 　　龍陽觀清明日述¶
物上施爲不動情六根安泰自和平三田氣滿千魔盡一點光¶
通萬法明¶
　　又¶
物外閑吟格調清爽人胸臆豁迷情慧風飄蕩迷雲散放出從¶
來皓月明¶
*** 　　山後暮春雪¶
春盡寒雲忽作雷北山玉屑已成堆妖桃艷杏何曾見只有梨¶
花幾樹開¶
<pb:CK-KZ_JY207_02p011b>¶
*** 　　西關外與大使華宗選庵地¶
數騎翩翩關外來洞天遊戲散心懷不求親戚人情厚唯願相¶
知道眼開¶
　　又¶
關外閑居景甚幽山深河遠水長流不須洗耳心常靜誰望聲¶
名繼許由¶
*** 　　龍陽觀新成後園可五畝有老松一株周迴種瓜日耘其¶
　　苗因憩於老松之下呈同道¶
隨師福薄未同塵供養難消便退身自笑不能成大器龍陽甘¶
作種瓜人¶
<pb:CK-KZ_JY207_02p012a>¶
*** 　　龍陽觀後有老松一株馮君讚其孤秀長久不更變耳¶
龍陽可羨古松青柯葉經冬不變更孤秀亭亭堪作伴豈同花¶
草片時榮¶
*** 　　㶟陽東至縉山可二百里所產之物他處未可及也¶
懷來玉液德興花未讓中原景物嘉更有閑人眞受用一川麻¶
麥是生涯¶
*** 　　重午日與德興府道衆遊白貼山靈境寺¶
爲求出世遠塵寰一上西峰六十盤得到洞天清絕處使人特¶
地覺心安¶
　　又¶
<pb:CK-KZ_JY207_02p012b>¶
白髮蒼顔學道流觀山翫水且優游少年門下多勤苦老後身¶
心得自由¶
*** 　　無所取實自然可用心耳¶
對月臨風最愛吟拈來放去不勞心自知出語皆空相惟遇通¶
人是賞音¶
*** 　　仲夏過武川道友以詩留過夏答云龍陽七月間立殿有¶
　　瓜已熟因作是詩耳¶
因緣到處是生涯功滿三千結實花來日龍陽曾有約上梁已¶
許㗖新瓜¶
*** 　　五夫人宅見怪柏禪牀作¶
<pb:CK-KZ_JY207_02p013a>¶
古柏禪床稱道家相逢眞箇好生涯終朝共坐忘言論各守清¶
貞度歲華¶
*** 　　堅辭道友欲赴龍陽¶
武川住夏勝龍陽六月軒窗風自涼只恐無功辭去早不能待¶
得好瓜嘗¶
*** 　　退居巖穴忽一日潘士送師號賜清和大師人迴有詩上¶
　　謝¶
降心學道出塵魔決要修眞上大羅三十年來功未就虛名賜¶
我號清和¶
　　又¶
<pb:CK-KZ_JY207_02p013b>¶
昔日玉清曾拄紫今朝巖下肯披羅幻身任使經千變且保安¶
閑一氣和¶
　　又¶
克己修眞較少魔從來本分可張羅如今潦倒加師號有愧神¶
仙張志和¶
　　又¶
糲飯充腸戰退魔弊衣遮體勝紈羅浮名浮利忙中亂實行實¶
功靜處多¶
*** 　　山中雨過賞月¶
雨霽西山瑩靜天分明寶鑑碧空懸道人賞翫中宵坐爲愛靈¶
<pb:CK-KZ_JY207_02p014a>¶
光一點圓¶
　　又¶
雨過西山月最明中秋共賞稱幽情寒光照破昏魔膽一夜無¶
眠徹骨清¶
　　又¶
山靜雲收入夜清月光澄徹九霄明照人肝膽無他慮惟有詩¶
情與道情¶
*** 　　借道錄段公詩韻述¶
行盡千山及萬山觀來無處可開顏唯餘關外煙霞景卻在虛¶
無縹緲間¶
<pb:CK-KZ_JY207_02p014b>¶
*** 　　寶玄堂西齋號曰觀妙堂以段公詩韻偶得一絕¶
獨坐玄宮觀妙堂忘言默默內韜光有朝養就渾淪性塞破乾¶
坤沒處藏¶
*** 　　和衆賢赤石詩韻¶
赭石頻磨不讓朱解開疑句樂眞如秪因剖析羣經旨一點能¶
通萬古書¶
　　又¶
美石精金總在山未同此物代朱顏點開玉訣分明處疑惑都¶
忘咫尺間¶
*** 　　自嘆虛名於身何益¶
<pb:CK-KZ_JY207_02p015a>¶
昨日名卑心不樂今朝名重復如何人情未解平常足空惹貪¶
求罪業多¶
*** 　　詠今古¶
太古玄風事若何無爲無作自清和嗟嗟衰世人情厚種下無¶
邊業障魔¶
*** 　　人求題架鷂圖¶
靈明俊健貼天摩降伏機關保太和常似目前休歇去等閑不¶
放過新羅¶
*** 　　深入峽裏遊團山道院留題¶
滚滚長河千里來亂山重疊峽門開勢隨曲屈無窮數流入東¶
<pb:CK-KZ_JY207_02p015b>¶
洋幾去迴¶
　　又¶
二峽崢嶸氣象雄團山水浸畫屏中眼前妙景紅塵外疑是蓬¶
萊第一宫¶
*** 　　武川送道友至樊山縣回三絕¶
武川别後卻歸燕際會應難仗有縁早是琳宫催督緊那堪石¶
炭鬥生煙¶
　　又¶
只爲吾師葬古燕蹉跎應物且隨縁修眞最怕傷和氣養性休¶
生火與烟¶
<pb:CK-KZ_JY207_02p016a>¶
　　又¶
雪嶺皚皚南接燕穿山渡水我因縁一朝得達長春境香滿琳¶
宫結瑞煙¶
*** 　　庚寅年正旦閑吟一韻十絕¶
談玄論妙話頭清意曲心迷轉不明盡道利他全至德何曾損¶
己半分行¶
　　又¶
劫運殘傷氣未清天開眾善漸分明羣生普化歸眞教萬象光¶
輝合度行¶
　　又¶
<pb:CK-KZ_JY207_02p016b>¶
萬籟沉沉一氣清三陽赫赫九光明人間榮顯非吾願頗愛存¶
心靜處行¶
　　又¶
寸心不昧氣長清舉意無私道漸明十載行周三界上一時功¶
滿九天行¶
　　又¶
物外閑吟別是清磨開慧刃道心明萬花叢裏披衣卧百尺竿¶
頭進步行¶
　　又¶
至道夷然極目清縱橫無礙四方明時人未信眞空路試與閑¶
<pb:CK-KZ_JY207_02p017a>¶
人作伴行¶
　　又¶
仙宫紫府有餘清閬苑瑤臺眼界明六六洞前乘鳳過三三天¶
上步雲行¶
　　又¶
天無覆翳朗然清聖帝眞王日月明共喜鬢斑該詔下太平國¶
內自由行¶
　　又¶
長春景物自然清西閣東臺四望明羽客仙官交互轉蓬頭了¶
髻往來行¶
<pb:CK-KZ_JY207_02p017b>¶
　　又¶
了道眞仙萬古清垂言立教訓聰明上人得意忘言坐終日騰¶
騰獨自行¶
*** 　　庚寅年通仙觀醮罷復迴以詩别道友元帥監軍¶
久厭人間酷愛山山中分薄又東還功虧未免隨縁轉猶自區¶
區不放閑¶
　　又¶
徘徊數日戀西山書疏相邀便索還自歎鬢斑年已老人情仍¶
未許教閑¶
　　又¶
<pb:CK-KZ_JY207_02p018a>¶
千里縱橫一帶山數年留意幾來還行時不避崎嶇險指望終¶
身永占閑¶
　　又¶
燕中邀我出嘉山數騎翩翩東復還不是白雲香火冷本心縱¶
意且清閑¶
　　又¶
疊疊重重無數山道人遊厯不知還未通下手全眞妙誰得逍¶
遙自在閑¶
　　又¶
五絕新吟别此山此山別後幾時還若將動靜能雙遣到處無¶
<pb:CK-KZ_JY207_02p018b>¶
心便得閑¶
*** 　　留別河山道衆會首¶
水聲山色本無情山水之間神自清不是此間人事重重來憶¶
望樂平生¶
　　又¶
樂道忘機適本情遊山翫水眼偏明老來不得安閑處卻使東¶
西南北行¶
　　又¶
玄教開迷遠世情世情絕盡道心明當初來後無多事只爲情¶
深有死生¶
<pb:CK-KZ_JY207_02p019a>¶
*** 　　跋十老圖¶
十箇閑人閑又清清閑眼看甚分明教君試向閑中坐閑裏功¶
夫是怎生¶
*** 　　礬山先天觀住夏因時勸衆¶
西南仍有大兵荒東北安居夏月涼宜向此間行吉善勤修道¶
德名香¶
　　又¶
大劫紛紛到處荒幸然此地得清涼勸君加志修眞福漸覺無¶
爲清淨香¶
　　又¶
<pb:CK-KZ_JY207_02p019b>¶
曾從先師厯大荒歸來惟喜此清涼干戈未息先康泰蓋爲人¶
淳德行香¶
　　又¶
人人未悟性多荒安得逍遥心地涼識破機關歸物外自然道¶
德自然香¶
　　又¶
鍊性通眞意不荒任教造物變炎涼功成跨鶴歸蓬島留得高¶
名萬古香¶
*** 　　別礬山道友¶
物外逍遙遠世魔無爲無作保清和我來幾度人情熟大理推¶
<pb:CK-KZ_JY207_02p020a>¶
窮善者多¶
　　又¶
抱一無離物外遊飄飄獨駕大神舟茫茫苦海人無數誰肯灰¶
心上釣鈎¶
　　又¶
忠言普勸早回頭勸不回頭䧟九幽大聖無由提得出目前認¶
正早吞鈎¶
*** 　　詠先天觀殿後湧金池作木牌於池面戒物觸穢耳¶
滚滚靈泉歲月深分毫垢穢莫教侵世人只見無涯水唯我看¶
時不盡金¶
<pb:CK-KZ_JY207_02p020b>¶
*** 　　道過燕臺清水村馬公宅宿滯雨¶
扶風邀我動天心一夜雲生雨作霖萬物西成將有信千金難¶
買一知音¶
*** 　　述懷¶
學道年深始得成一番魔過一番新頻逢魔處心休變魔盡才¶
明一點眞¶
　　又¶
七眞修德動天顏一舉玄風過玉關水調歌頭明有驗大開門¶
戸倚燕山¶
*** 　　崞州赴供三絕¶
<pb:CK-KZ_JY207_02p021a>¶
常足軒居恰一年身心自覺稍安然教門使我知難免不避迢¶
遙赴醮筵¶
　　又¶
嶺北風寒自古傳三冬遠涉鴈門川道人慈惠堪爲寶度死哀¶
生作善縁¶
　　又¶
暫別燕城處順堂代師行化厯他方本非留意攀縁動醮主誠¶
心不可忘¶
*** 　　題墨竹¶
墨君寫就四時春葉葉枝枝迥絕塵奪得化工權在手一番拈¶
<pb:CK-KZ_JY207_02p021b>¶
出一番新¶
*** 　　常足軒中自述¶
常足軒中山海全更兼風月伴流年人求見者無他語盡喚長¶
春小洞天¶
　　又¶
小軒山海盡方全常足爲名佚老年好向此間閑自在更於何¶
處覓壺天¶
*** 　　過晉安府南新莊贈杜道人¶
六歲出家九十一一真明透四三七今朝幸遇宿縁深法法俱¶
忘事事畢¶
<pb:CK-KZ_JY207_02p022a>¶
*** 　　偶得¶
收拾輪竿罷釣鈎諸縁頓息便休休情忘意滅無多事彼岸高¶
登不用舟¶
　　又¶
不迷香餌不吞鈎便得安閑事事休雨笠煙簑常作伴清江穩¶
駕一孤舟¶
　　又¶
好把諸縁一筆鈎修眞須向死前休茫茫苦海波濤急歸去來¶
兮得岸舟¶
*** 　　示衆¶
<pb:CK-KZ_JY207_02p022b>¶
塗川九夏清涼坐崇義三冬自在眠只爲從來懷道念雲遊到¶
處得安然¶
　　又¶
莫慮年深功未全一朝行滿自忘眠修眞非是尋常事要識然¶
中然不然¶
　　又¶
普勸高明後學仙莫貪嗜慾恣高眠時時道德相參問自證元¶
初合自然¶
*** 　　和寂通居士韻¶
修眞功果若機梭不是虛頭且恁麽頓悟寂通無慾處箇中消¶
<pb:CK-KZ_JY207_02p023a>¶
息自然和¶
*** 　　通仙觀作寄燕山馮公輩¶
一帶西山總屬燕燕山堪可度殘年吾門本卽修眞客來向山¶
中便是仙¶
　　又¶
也無香餌也無鈎空設輪竿傍釣舟目擊無言知這意何須苦¶
口勸同流¶
*** 　　贈石殿試¶
我有清閑欲付人人無分量敢全眞石中懷玉還能保物外逍¶
遙別是春¶
<pb:CK-KZ_JY207_02p023b>¶
*** 　　過高家鋪¶
大山心裏小庵兒暫過何曾一日期卻愛洞天人不到遷延住¶
了許多時¶
　　又¶
三三兩兩小孩兒也會擎拳作禮儀到處善縁天意順前程不¶
遠太平時¶
　　又¶
只因靜處見嬰兒試問行人何日知功滿三千方際會行成八¶
百遇佳時¶
*** 　　過渾源亂嶺關¶
<pb:CK-KZ_JY207_02p024a>¶
下冬一日出礬山三九初行亂嶺關會衆送迎多歎息道人難¶
處也開顏¶
　　又¶
時當歲久厯西山纔過關來又一關寒氣着鬚眞老相朔風吹¶
面似童顏¶
　　又¶
九九嚴凝雪滿山恰如韓子渡藍關一行道眾眞堪畫雪鬢霜¶
髯變老顏¶
*** 　　嶽神山小亭詩二絕¶
萬仞峰前一小亭橫眠正坐眼中明目前大道人難見終日逍¶
<pb:CK-KZ_JY207_02p024b>¶
遙自快情¶
　　又¶
萬仞峰前一草庵終朝興味坐偏甘有人來話人間事閉目無¶
言到晚參¶
*** 　　懷仁縣年日作¶
去年崇義添新歲今日懷仁換舊年更過周天十二度賀正甚¶
處再團圓¶
*** 　　崞州南陽村紫微觀和移刺中書陳秀玉韻¶
三教雖同人不同旣言西是必非東目前便是分明處了一眞¶
通不二宮¶
<pb:CK-KZ_JY207_02p025a>¶
*** 　　崇眞觀劉講師請齋¶
初過鴈門逢地角漸臨滹水見天涯如今反作中原地四海和¶
同卽一家¶
*** 　　乙未暮春因過交城縣秀野園有詩三絕以廣其秀野之¶
　　意¶
秀野新城當亂離覃君好事特然奇園中花木俱非俗家內兒¶
童盡賦詩¶
　　又¶
暮春秀野正當時桑下妖紅別是奇兩事不偏誰得悟圓明消¶
息少人知¶
<pb:CK-KZ_JY207_02p025b>¶
　　又¶
因遊秀野過疏籬入眼堪憐錦樹奇若解村東王老意請公休¶
記百花詩¶
*** 　　因得平遙縣清虛觀¶
每求淡薄念深山卻得清虛佚老顔古柏靜觀堪作伴無心無¶
慮四時閑¶
*** 　　潞州東北吳兒谷口黎涉二縣長官會首接送往來不致¶
　　有失兼立觀同積福行耳書來以詩迴答¶
南北縱橫千里山君當要路涉黎間幸臨權勢宜方便接引行¶
人出險關¶
<pb:CK-KZ_JY207_02p026a>¶
*** 　　贈靳寶童¶
蓬頭日用道心堅好伴高公作小仙外學應縁除四相內修活¶
業保三田¶
*** 　　忻州張同知見請未能卽應以詩答之¶
平遙暫别到平陽一箇身軀幾處忙常恨功虧無變化不能普¶
照應諸方¶
*** 　　乙未季秋至介休縣洪山明霞觀作¶
洪山佳景洞天幽下枕清巖瀑布流更上高原三四里興來閑¶
步到泉頭¶
*** 　　過汾州義常村靈源觀土埪宿¶
<pb:CK-KZ_JY207_02p026b>¶
土洞彎跧可避乖寒冬打睡日高齋有時暴客專相訪更入深¶
埪不出來¶
*** 　　太原平陽兩路經遊迎送者無間斷¶
兩路應縁春復秋來迎去送暫無休人心不讓汾陽水伴我西¶
南直到頭¶
*** 　　詠河津紫金山老君峯¶
我來親筆記行蹤四顧山河是要衝仙境清高名自古至今呼¶
作老君峯¶
*** 　　過河津士庶求詩¶
洪波三面北圍山中建津城禹稷間道過相邀連信速滿川香¶
<pb:CK-KZ_JY207_02p027a>¶
火盡開顔¶
*** 　　與西巖張閑話¶
莫問林泉莫問山清虛都在片心間若能常把人情遠遠盡人¶
情便是閑¶
*** 　　題新張村庵¶
身輕豈慮天涯遠性靜何愁地角賒京兆歸來當仲夏清庵快¶
意日將斜¶
*** 　　答楊漢卿¶
青霄有路果能攀要識眞閑非等閑情性磨礱離四相調和眞¶
息透三關¶
<pb:CK-KZ_JY207_02p027b>¶
*** 　　題馬谷觀音閣¶
馬谷來時正暮秋一溪雲水好程頭眾人不解予心樂飯罷從¶
容獨上樓¶
*** 　　儒士郭公以詩求安樂法¶
浩然一點要方圓直養無私滿大千變化往來三界外何愁耳¶
順不延年¶
*** 　　登前高山¶
地角天涯在目前前高堪作畫圖傳有人來問予名字無數松¶
間一散仙¶
*** 　　前高山得平遥衆官請書遂寄¶
<pb:CK-KZ_JY207_02p028a>¶
新得前高代崞西松巖密茂數難知幼時常慕山中樂老也閑¶
居正合宜¶
*** 　　身退三絕寄燕山同道¶
心退應當卽有年而今身退兩俱全玄玄妙妙忘談論淨淨清¶
清合自然¶
　　又¶
承教行縁數十年燕山宫觀稍周全終南再舉皆天意恰正歸¶
來事了然¶
　　又¶
學道隨師三十年功虧尚自未能全風波世路經千險誰解心¶
<pb:CK-KZ_JY207_02p028b>¶
頭只坦然¶
*** 　　示衆¶
松風入耳昏沉少世事經心濁亂多幸遇洞天清絕處勸君休¶
縱睡魂魔¶
　　又¶
莫問修行淺與深道人影子道人心旣知道理分明處可惜輕¶
狂廢寸陰¶
*** 　　寄平遙縣馬會首¶
馬公向老認前頭識破人間便好休且向太平尋久計閑人相¶
伴度春秋¶
<pb:CK-KZ_JY207_02p029a>¶
*** 　　長春宫同袍策馬於前高山下爲雪阻故賦一絕以寄耳¶
湛湛清虛不立言報人氣象應無偏迢迢千里來相訪雪擁山¶
門馬不前¶
*** 　　前高山連日雪戲題¶
雪霧濛濛不暫休青松綠檜也添愁更因書疏東來急一夜青¶
山盡白頭¶
*** 　　沁城龜山遊憩得三絕¶
銅川已見可開顔闔郡民蘇山水間更有清高堪賞處興來閑¶
步上龜山¶
　　又¶
<pb:CK-KZ_JY207_02p029b>¶
上得龜山四望明世間觀透快人情我今幸遇清涼地唯願諸¶
方早太平¶
　　又¶
每到龜山照四方四方何處不窮荒從今覺徹人間世酷暑來¶
時心也涼¶
*** 　　閑中¶
體性玄虛感處通還能應感便玲瓏玲瓏養就無中妙妙體眞¶
空空不空¶
　　又¶
修眞要解祖和宗宗祖時時顯聖功借問祖宗在何處能言能¶
<pb:CK-KZ_JY207_02p030a>¶
語性玲瓏¶
　　又¶
默地悟時識祖宗丘劉譚馬好家風門中志士聽予勸弩力勤¶
修要始終¶
*** 　　丁酉歲中秋沁城寄燕山道衆¶
燕山已別恰三秋萬丈風波到岸頭更謝眾眞憐我老銅川米¶
麥勝他州¶
*** 　　因看子瞻壁間錄偶得一絕¶
道人兀兀三盃酒禪客昏昏一覺眠似是似非誰可辯勸君休¶
聽俗家言¶
<pb:CK-KZ_JY207_02p030b>¶
*** 　　贈馬會首¶
逢人未話形容老見者先云道德高虛室只宜常自在灰心莫¶
掛一絲毫¶
*** 　　重午日別平遙縣李酒使¶
寂靜身雲任往來從教世俗有心猜時當重午離仙院滿檻葵¶
花不見開¶
*** 　　答大名府請在路染疾不赴¶
昔日曾聞師受魔而今傳付老清和前頭無限眞遊境不許功¶
虧得見他¶
*** 　　贈牛仙¶
<pb:CK-KZ_JY207_02p031a>¶
學道須憑識見高遇魔不退轉堅牢若能悟得無生滅免向人¶
間更一遭¶
*** 　　濰陽住時有清逸庵數與閑上尋閑三十年後領衆興縁¶
　　至今七十卻返本矣¶
昔在濰陽三十年今年七十罷玄談靜中記得眞閑處卻似當¶
初清逸庵¶
*** 　　道人劉志希獻雕木七眞小像¶
一點靈光用處眞精窮衆妙自通神還能更悟元初妙刻出從¶
來無相身¶
*** 　　五華山道院¶
<pb:CK-KZ_JY207_02p031b>¶
五華眞本是林泉萬木崢嶸接水源試問往來遊厯者山庵幾¶
處得周全¶
　　又¶
五華見者盡開顔平路行來便是山道院清幽仙境界林泉靜¶
處勝人間¶
　　又¶
玉蓮池上玉蓮亭對水臨山眼界清走遍人間歸計晚五華堪¶
可寄餘齡¶
*** 　　遊五華五絕答王子正¶
從師應詔起濰萊教在燕山次第開昔日鍊丹修養處今朝閑¶
<pb:CK-KZ_JY207_02p032a>¶
客又重來¶
　　又¶
青荷柄柄出方池正闕陶潛金菊籬盛夏栽培香漸吐重陽相¶
待未爲遲¶
　　又¶
五華再變類蓬宫一片清涼眼界中天賜老身閑自在五華池¶
畔快哉風¶
　　又¶
何人通得內雲遊八表縱橫不解憂清淨境中無盡藏問君何¶
處是程頭¶
<pb:CK-KZ_JY207_02p032b>¶
　　又¶
絕盡人情見道情道情仍是强安名若人能悟無生妙越過南¶
華與赤城¶
** 五言律詩¶
*** 　　贊清淨經¶
三能清淨理知者悟眞情上德本無我下愚元好爭湛然遺所¶
照應物轉分明至妙從何入直常性自平¶
*** 　　戒不足¶
有衣能禦寒有食可充飢兩事如虧一使人心意欹還如衣食¶
足猶自縱貪癡忽爾業盈滿臨危更怨誰¶
<pb:CK-KZ_JY207_02p033a>¶
*** 　　處順堂中秋作¶
處順中秋靜雲朋和氣添魔精潛海角明月出山尖萬國同歡¶
賞千門共喜瞻相看終夕坐都覺性安恬¶
*** 　　礬山先天觀作¶
先到終有意雲水已無心隱跡唯求遠埋名恨未深秋陽辭益¶
友春暖訪知音爲慕西山靜免教人事侵¶
　　又¶
守道忘塵累安居慕德鄰坐中無俗客席上盡高人養氣若龜¶
息鍊形如石皴爲求眞實相認取本來身¶
*** 　　縉山秋陽觀乙酉正月上元木凌降¶
<pb:CK-KZ_JY207_02p033b>¶
垂柳千條白華燈萬盞紅上天呈異瑞厚地顯神工碧樹開瓊¶
蘂青山變老翁滿巖諸草木盡化玉玲瓏¶
*** 　　自乙酉六月至丙戌四月八日尚無雨時在山後龍陽觀¶
　　因有是詩¶
秋無三寸雨春有十分風冬雪又太薄夏苗焉得豐何曾求己¶
過都只罪神功我已西關去猶嗟歲計窮¶
*** 　　與隴西翁相別二十年識時未及心交今會話間乃知其¶
　　心同往西山故錄之耳¶
昔時曾見面今日又論心共約西山去同登北嶺吟逍遙出京¶
市放曠入山林萬疊峰巒遠前程步步深¶
<pb:CK-KZ_JY207_02p034a>¶
*** 　　屢有請疏仍加以眞人號偶得五言長歎¶
爲慕眞人行人因喚我眞眞功若果足何慮不長春學道非虛¶
妄修眞仗實因常如七祖志報應豈虧人¶
*** 　　王禪師病以詩贈之¶
古道雖能執今時亦可通修眞合要妙康泰自和沖法盡身輕¶
舉丹無體恭癃本來圓相現不許一塵蒙¶
*** 　　題南庵¶
閑步南庵去南庵最適情門前溪水緑窗外竹風清處險常知¶
足忘貪總不爭只因身自在一片道心明¶
*** 　　木林老久病過歲今年辛卯成就下元醮事¶
<pb:CK-KZ_JY207_02p034b>¶
幻身雖久病道念愈精誠黃籙通幽府赤書達上清死魂忻濟¶
度生命賀圓成至道非由廣如何出死生¶
*** 　　木林老仙去以詩弔之¶
子已返眞去予今爲子來知心十載外同伴二年迴來後身如¶
夢歸時火作灰死生常理耳何必苦傷哀¶
*** 　　崞州神清觀有道判莊公談玄之次因贈言激發之耳¶
入夜談玄教神清坐二更門中無列子席下見莊生性靜塵難¶
染心通行易成能窮方外義一片道心明¶
*** 　　五華山喜雨¶
四月風方息五華雨有餘羣生皆喜悅我亦保安居夏種苗將¶
<pb:CK-KZ_JY207_02p035a>¶
足秋成事不虛往來遊戲樂時駕小雲輿¶
*** 　　己亥歲四月陰霧七日始覩日月之光耳¶
四月陽方壯忽然陰氣昇昏迷天地暗黯慘鬼神驚七日如混¶
沌太陰不放晴一朝雲霧斂日月一般明¶
*** 　　答王子正¶
幸然逢正法便是宿根深勿逐古人跡唯搜自己心目前甚易¶
見身外果難尋清淨一言了勝如萬鎰金¶
** 　五言長篇¶
*** 　　辛卯東路鹽場醮過景州贈東方道衆¶
不得西山去天教東路行心空常合道性僻未全明觀妙入無¶
<pb:CK-KZ_JY207_02p035b>¶
相逐邊屬有情全眞修實德着假戀虛名見色如空色聞聲悟¶
寂聲動時無少欠靜處有餘清縱欲道難悟收心行易成幻身¶
元係假實性本來平莫覓鉛汞法休教煙火生同流聽苦勸別¶
有好前程¶
*** 　　出京寄長春宫道衆¶
離京五十日紙寫百千張信士盈郊接沉烟滿路香隨方皆道¶
化無處不仙鄕鍊性通三界馳名遍十方有心棲靜定無意戀¶
聲揚行道因師訓立身須自剛民安修善路國泰誦經章應命¶
無高下隨縁任短長七眞開正教萬聖助明王行住由天意奈¶
何無處藏¶
<pb:CK-KZ_JY207_02p036a>¶
*** 　　重修五華觀喜題¶
昔日燒丹院今爲養老庵愛山非謂景慕靜不名貪四海水雲¶
定五華歸計堪採薪墻腳北汲水竈頭南食粥渾身暖啜茶滿¶
口甘一眞離妄想萬法更何參有客不迎送無賓罷接談任教¶
人見怪自喜老來憨¶
*** 　　葛洪山周姑書來以詩答之¶
古燕相別後乘馬入山東有意尋王烈無縁到葛洪書來知隱¶
遯人去表行蹤鍊性青松下棲眞碧落中修成高士體養就達¶
人風異日功圓了應同竹化龍¶
*** 　　盤山棲雲觀¶
<pb:CK-KZ_JY207_02p036b>¶
盤山路不深道院正當心一谷水流細滿山松布陰庵前閑散¶
髮亭上靜披襟羽客朝舂藥幽人夜操琴雲生添瑞景風動轉¶
清音此地全眞樂予知勝萬金¶
** 　五言絕句¶
*** 　　叚道錄數載始會面因出衆人詩卷繼韻二絕¶
莫覓塵中景好尋方外春含光成大德出語自驚人¶
　　又¶
恰似初相別又逢幾度春滿懷風月事分付箇中人¶
*** 　　長春宫警世十首¶
劫運陰陽數天災人自招一心常吉善百禍永潛消¶
<pb:CK-KZ_JY207_02p037a>¶
　　又¶
性正出言直心偏口自訛正邪皆自定議論復如何¶
　　又¶
心平憎愛少意曲是非多逐惡沉幽境歸眞潛大羅¶
　　又¶
降心知罪福縱性屬邪魔上士塵情少愚人嗜慾多¶
　　又¶
好辯機關惡無爭滋味長欺謾成地獄平等是天堂¶
　　又¶
有欲般般着無情事事休明心知道妙見性悟眞修¶
<pb:CK-KZ_JY207_02p037b>¶
　　又¶
寂寂元無染迷迷自有情悟來絕四象覺後現三清¶
　　又¶
般般心地濁句句話頭清得勢欺人重失時禍不輕¶
　　又¶
澄神知道大絕慮覺身空了見元初妙慧光無不通¶
　　又¶
三田丹寶實四海自馳名吾道千年遇先師萬里行¶
*** 　　題山水石硯屏¶
妙有通神化虛無含至靈能知天地始元氣自分形¶
<pb:CK-KZ_JY207_02p038a>¶
　*** 　　因魔示衆¶
逢魔無動念臨事易安心叮囑門中士再三惜寸陰¶
　　又¶
天魔難改節人事易勞心叮囑門中士再三惜寸陰¶
　　又¶
因魔成實德遇境見眞心叮囑門中士再三惜寸陰¶
　　又¶
卻魔憑有慧滅我用無心叮囑門中士再三惜寸陰¶
　　又¶
千魔無濁行百鍊盡凡心叮囑門中士再三惜寸陰¶
<pb:CK-KZ_JY207_02p038b>¶
*** 　　五華山寄王子正三絕¶
未明三島約且喜五華春雖則近人世幸然已出塵¶
　　又¶
暮年知短景度日謝長春訓我離三毒應當出六塵¶
　　又¶
五華觀不足四季盡如春終日翛然坐卻無一點塵¶
** 　古調詩¶
*** 　　同道友遊大山寺¶
山重疊河灣環道友邀子上大山山上雲庵三兩間坐中無箇¶
不開顔¶
<pb:CK-KZ_JY207_02p039a>¶
*** 　　乙未清明過晉祠¶
今太原古太原今古相參事杳然唯有晉祠廟前水湛湛清流¶
不記年¶
*** 　　食豆粥寄燕京道衆¶
苦苣菜軟菉豆粥薄二味從來偏愛一眞永得安樂食罷後四¶
大沖和飽足時六神踴躍老來得這些受用把世間事都盡忘¶
卻¶
** 　語錄¶
*** 　　示門人天眞道人¶
全眞之教專於性命道德之妙今之學者多不參同予從得道¶
<pb:CK-KZ_JY207_02p039b>¶
之士邱劉譚馬三十年間口傳心受妙語玄言日用罪福何啻¶
千萬雖是達理眞功實行常虧難以超凡入聖耳今隴西公出¶
家年深斯者不期而會堅求予平昔所得師眞之微言以爲己¶
用兼誨後學不得已略書數端耳夫道者本不遠人奈人自遠¶
之耳人知道釋性命爲一者多矣差別者亦多矣不知行持本¶
有妙性都無眷處慧命相資助一性眞定入大無礙法門混而¶
爲眞一永超生滅得靈通自在目前有驗是爲妙道也如學人¶
堅固行持未至於了達乃宿功有闕也至如一志盡死不墮者¶
再出頭便是通達之人聖賢不肯放過輕提挈則心地便開通¶
道不爲難矣師言要明萬法又要不著萬法旣不著萬法是諸¶
<pb:CK-KZ_JY207_02p040a>¶
法空相也著法者是執指也不著法者知指處也旣知指處是¶
謂諸法皆空也以此明白便是箇無拘自在希言保命之人更¶
加物上施爲能轉換決斷慷慨不染不著內外融通積功累行¶
朝夕於是至如便不飛昇做得箇超羣拔俗有見識好漢遇觸¶
處無心假使聰明快言語底人道他不着難爲指點也欲要前¶
程未死之間不可虛度時光寸陰可惜旣爲學道之人須要參¶
到箇實際處於師友教誨不可日闕雖自己通明亦當切磋行¶
持以至於見效耳以此方可獨立而不改周行而不殆今略書¶
數事皆得道之人微言教誨於予伏願同志者共行超於彼岸¶
耳¶
<pb:CK-KZ_JY207_02p040b>¶
** 　直言¶
*** 　　示重陽宫祐德觀道衆¶
祖庭因縁非小補耳不同他處此乃是上天容許衆聖闡化教¶
門基業之地旣在門下者重興修建須憑眞實行用志誠心遇¶
魔阻不生退怠一志積功累行方可消得此箇地面道人會意¶
積功一分比他處十倍如作業亦然若功業大則非要我知惟¶
望眾聖知之如動得眾聖眞差遣我前去親自點勘汝等勞心¶
請求望我前去若積功者少造罪者多一朝禍至非小事也今¶
者人回以眞實之語布告重陽宫祐德觀道衆各令通知耳伏¶
望有志道人再三詳審前件語言於汝等深有利益汝等休疑¶
<pb:CK-KZ_JY207_02p041a>¶
惑便當誠心下手不可遲慢眾眞必無虛負汝處¶
** 　七言絕句¶
*** 　　重陽將近袁眞人會五華觀詩贈之¶
五華雖則三春秀莫比閑遊九月來萬木斒斕山似錦羣仙聚¶
會小蓬萊¶
*** 　　寄段眞卿諸公¶
萬朶金蓮同結實五華秋暮正當時重陽嘉會人難遇報與雲¶
朋早要知¶
*** 　　答王子正¶
休心何必更休書見盡情忘復太初觀透經中無礙處自然心¶
<pb:CK-KZ_JY207_02p041b>¶
地便清虚¶
** 　詞¶
*** 　西江月¶
　　秋陽觀作¶
我愛秋陽地僻松巖來往人稀不勞打坐自忘機兀兀陶陶似¶
醉　坐上有山有水心間無是無非朝朝常見白雲飛可以留¶
連適意¶
　　又¶
我愛西巖氣勢連山帶土豐肥青松綠柳嫩依依更有名花異¶
卉　春水涓涓聲細秋陽燁燁光輝此中不用上天梯便是仙¶
<pb:CK-KZ_JY207_02p042a>¶
家景致¶
　　又¶
我愛秋陽道衆人人謙讓温和終朝豁暢恣高歌日用不分彼¶
我　福地安居自在松間閑步煙蘿先人後己行功多永沒非¶
災橫禍¶
　　又¶
我愛西巖秀麗仙園地發三陽山形曲屈卧龍岡只此人間天¶
上　雲舍茅庵掩映仙花異果馨香市朝客到見清涼舉手應¶
須瞻仰¶
　　又¶
<pb:CK-KZ_JY207_02p042b>¶
我愛秋陽天氣一指雲路無迷何勞身外覓曹溪了見三身四¶
智　莫問天機深遠休尋大道無爲目前認得這些兒便是全¶
眞苗裔¶
*** 　　龍陽觀冬至作¶
月魄光通四海龍陽氣滿三田一聲雷動振山川迸出飛光閃¶
電　法雨常加有道慈雲廣布無邊此時方顯太平年遂我一¶
生本願¶
　　又¶
天上仙無懵懂人間性有頑愚門中有幸看經書法性堂堂開¶
悟　達理眞明妙有觀空體合虛無慧通靈寶證元初誰解無¶
<pb:CK-KZ_JY207_02p043a>¶
文不度¶
　　又¶
進道須憑篤志收心慎勿狂遊聽予苦口勸同流莫待因循皓¶
首　緑髮朱顔易改青春白晝難留爭如速悟便回頭認取忠¶
言善誘¶
　　又¶
山後重興道院燕南仍自干戈道人功行累來多免卻非災橫¶
禍　每日誦經報國終朝念道降魔福生禍滅養沖和眞靜眞¶
清證果¶
*** 　　時在天長正當大暑歸山後恰值三秋因事而作¶
<pb:CK-KZ_JY207_02p043b>¶
九夏天長暑熱三秋山後清涼一川禾黍正蒼蒼了見西成有¶
望　論甚天涯海角儘他關外山荒目前無事卽仙鄕且恁隨¶
縁豁暢¶
　　又¶
莫羨喧譁京市休辭淡薄山家猿啼鶴唳興還加心地清涼無¶
價　夜伴清風皓月曉觀綠檜雲霞蓬頭丫髻做生涯堪向幽¶
幈圖畫¶
　　又¶
窻外橫山入畫門前流水堪聽洞天幽處少人行不是塵寰路¶
徑　占得靜中風月卻迴鬧裏人情湛然六識自安甯一任閑¶
<pb:CK-KZ_JY207_02p044a>¶
歌閑詠¶
　　又¶
月裏金烏報曉日中玉兔方眠誰知萬法倒顛顛此理非深非¶
淺　認得元初這箇須明無事眞禪人人有分性周圓只爲使¶
他不轉¶
　　又¶
淺見有知有識深通無悟無迷了然頓覺入夷希此是男兒正¶
智 達道豈離方寸明心何在天西終朝閑坐細尋思裂轉機¶
關便是¶
　　又¶
<pb:CK-KZ_JY207_02p044b>¶
有欲難超老病無情易變童顔虛心實腹六神安步步清涼彼¶
岸　九載能除四相十年決到三山蓬壺閬苑恣遊閑免卻人¶
間流轉¶
*** 　　贈田道人¶
動處休將性動靜中莫使心疑目前端正沒關機眞靜眞清便¶
是　氣滿三田自實神通八脈方知了然頓覺入無爲到處安¶
心穩地¶
*** 　　贈萬蓮會衆¶
事事諳來心足般般捨去身輕本初一點要圓成妙語玄言堪¶
聽　縱意不知有我收心自覺無明無明滅盡絕塵情便是識¶
<pb:CK-KZ_JY207_02p045a>¶
心見性¶
*** 　　入西山路¶
石徑雲梯路險攀蘿攬葛難行洞天深處水山明遠卻塵寰視¶
聽　土洞安眠穩坐松巖耳靜心清不須更羨許由名便是超¶
凡入聖¶
　　又¶
非愛青山緑水惟圖隱跡埋名麤衣糲食絕人情養就元初本¶
柄　氣結神凝久視虛心實腹長生一朝功滿現三清此是男¶
兒正性¶
*** 　　勸衆減睡¶
<pb:CK-KZ_JY207_02p045b>¶
夏日勤修寶殿冬天好鍊頑心三更不縱睡魔侵便是先生戒¶
禁　學道休迷妄想修眞莫失叢林無爲功滿恣歌吟自在高¶
眠穩枕¶
*** 　　常足暢懷¶
盡日觀山翫水終朝常足心休老來佚樂更何求保我陽生九¶
九　幸得爲人通道道中別有歸投功成雲步看瀛洲萬古名¶
傳不朽¶
*** 　　贈張先生¶
日用竈頭然火時教突裏亡煙始終如一志精專也勝往來打¶
轉　放下紛紛塵事明通朗朗玄言一朝功到性靈圓便是蓬¶
<pb:CK-KZ_JY207_02p046a>¶
萊中選¶
*** 　　寄京師道友¶
只爲功虧行闕故教不免東西自從別後二年期路轉風塵萬¶
里　詞寄燕山道眾聽予至囑休疑外縁雖幹內忘機免卻前¶
頭懊悔¶
　　又¶
人事雖然久厭道家爭忍空歸不因勤苦到關西焉得重陽慶¶
會　說與門中志士祖庭已見根基終南山色古今奇老者堪¶
爲久計¶
*** 　　贈儒士王子正¶
<pb:CK-KZ_JY207_02p046b>¶
本性元虛不二奈何情慾交加人能頓悟道生涯世態分明是¶
假　更要深通玄奧須當拂去矜誇含光默默養靈芽便是無¶
爲造化¶
*** 　　巫山一段雲¶
　　秋陽觀作¶
十九遊仙子隨師厯八荒西臨回紇大城隍到處見農桑　一¶
種靈瓜甚美赤縣幾人知味大千沙界有多般鶴駕復東還¶
　　又¶
塞北三年轉天西萬里迴飄飄雲駕漸東來無不笑顔開　道¶
德崢嶸功大行滿決超三界十方仙子行功圓得見太平年¶
<pb:CK-KZ_JY207_02p047a>¶
　　又¶
太上臨關日吾宗受道時七雄戈戟鬭相持何處起慈悲　直¶
至西天行化大教普聞天下古今今古類皆同方顯道家風¶
　　又¶
北海修眞士西巖放曠人別師迢遞過關津物外不沾塵　學¶
道須憑決烈一片眞心如鐵九年功滿步雲霞三島是吾家¶
　　又¶
性燭通天眼心燈放慧光湛然靈物自眞常無處不圓方　住¶
世榮華不戀舉措常行方便一朝功滿化雲歸獨步赴瑤池¶
*** 　　寄天長道衆¶
<pb:CK-KZ_JY207_02p047b>¶
山後春將暮龍陽景漸佳東園芭欖正開花隨分有生涯　道¶
友堅心長久相見時時稽首自然恬淡日和平物外有餘清¶
*** 　　攜杖上禪房山¶
自在三山客逍遙四海賓孤身到處自全眞風月永爲鄰　識¶
破浮華虛假誰羨望雲星馬一條柱杖勝龍驂穩步上高岑¶
*** 　　先天觀作¶
涿鹿今朝到蚩尤往日休坂泉冬夏水長流今古幾春秋　因¶
此强兵戰勝直到而今無定一生一殺做冤讎早晚是程頭¶
*** 　　道友堅留住冬聖地西北有缺可費千功未暇修補待春¶
　　暖可以完備因縁故述之¶
<pb:CK-KZ_JY207_02p048a>¶
我有林泉興君無補缺心一方聖境理幽深物外結知音　還¶
到春時圓備合是全眞一會功成行滿待他年攜手上雲天¶
*** 　　龍陽觀九日¶
白酒寬懷抱黃花噴鼻香此般眞味慶重陽性月自圓方　山¶
後三秋無別幽檻幾叢開徹兩軒各各鬭芳鮮雅勝洞中天¶
*** 　　勸世¶
道顯清虛妙釋明智慧深仲尼仁義古通今三聖一般心　不¶
認忘名默悟只解分門別戸一朝合眼見前程悔恨不圓成¶
*** 　　卜居西關好山萬疊河在其中曲迴上下不啻二三十里¶
　　渾水波濤兩岸桑麻映日人善地僻可爲終焉之計自號¶
<pb:CK-KZ_JY207_02p048b>¶
　　曰養老庵以小詞寄之耳¶
萬疊山橫翠千盤河曲長居民安土樂農桑流水落花香　卜¶
此安居養老一任形枯心槁不搖不動寄殘年何處覓神仙¶
*** 　　題通仙觀¶
列翠峯巒秀仙都氣象清三陽端正玉鼇形一氣自天成　萬¶
疊雲山深處別是洞天幽圃何人能得久閑居清靜樂無餘¶
*** 　　催衲襖¶
昨夜西風緊今朝秋意深道人雖則是降心寒暑亦難禁　衲¶
襖宜教寬大且要晝披夜蓋一衣猶恐不銷任此外更何尋¶
*** 　　龍門川溪水同翟老賞月¶
<pb:CK-KZ_JY207_02p049a>¶
溪水迎霜冷山花帶露鮮良朋共賞玉蟾圓高會興無邊　長¶
記西湖萬里素魄澄澄一體今宵相隔正三年渾似夢遊仙¶
*** 　　贈龍虎夫人¶
北海功還未赤城行已周一身清靜永忘憂何處得閑愁　四¶
十正當不惑事事諳來明白樂天知命保安和眞理本無多¶
*** 　　清水作¶
應運開正教隨時見寶壇衆眞降跡在人間却要列仙班　化¶
度羣生無數箇箇盡教開悟一朝功滿到蓬萊劫運免三災¶
*** 　　自詠¶
濕熱燕南地清涼山後天陰陽難曉倒顛顛宿業自牽纏　二¶
<pb:CK-KZ_JY207_02p049b>¶
載登程酷暑終日無言無語閑中功行未能圓使我志心堅¶
*** 　　戒無明¶
一點光明大三千業障深勸君聞早細搜尋莫待禍來侵　觸¶
處將身迴轉慧性能生方便這些消息汝還知便是上天梯¶
*** 　　鳳棲梧¶
　　秋陽觀作¶
正教流通千載遇浮世忙忙幾箇心開悟猛省輪迴尋出路回¶
頭便是眞仙度　行滿功成蓬島去好伴長春自在無思慮更¶
有奇葩千萬樹塵凡未脫誰能覩¶
　　又¶
<pb:CK-KZ_JY207_02p050a>¶
世事無涯何日了爭似忘機學我歸山早山下林間常獨笑人¶
心未悟誰能到　終日忘言人悄悄暮去朝來更沒閑煩惱惜¶
取眞陽身內寶不須服餌容顔好¶
　　又¶
問道參禪都不會境上閑遊只要心無昧踏碎虛空離六對松¶
巖一覺和衣睡　何用人前誇口快一點靈明不許纖塵蓋法¶
性堂堂觀自在歸根復命超三界¶
*** 　　宣德州見請以此詞答之¶
山後三陽都厯遍宣德朝元不晚須相見數載師前人事倦區¶
區獨自隨風轉　幾度天長曾發願糲食麤衣隔斷人情面富¶
<pb:CK-KZ_JY207_02p050b>¶
貴榮華無意戀不如巖下成修鍊¶
　　又¶
巖上春光將欲暮可惜春光無計留連住春去秋來分四序一¶
來一去成寒暑　歲計謾人人不悟得喪悲歡盡是輪迴趣我¶
欲留言叮囑付人心未解無生路¶
*** 　　先天觀作¶
山後風光何處好上谷靈蹤自古軒轅廟湧出清流方曲繞森¶
森緑檜知多少　雲水閑遊今日到信筆狂吟自在開懷笑萬¶
景難侵心合道全眞妙體圓明了¶
*** 　　和碧虛壇詞¶
<pb:CK-KZ_JY207_02p051a>¶
至道幽微何處究妄想邪思便是魔人獸欲要三田苗長秀眞¶
常眞靜眞無朽　五氣朝元眞一凑萬語千言須候陰消六今¶
古迷人觀不透神奇枉化爲膿殠¶
　　又¶
一點靈明當內究散盡群魔赶退西山獸萬樹瓊花如錦繡長¶
春永占無根朽　四海雲朋來往凑上下沖和漸覺陽生六一¶
道靈光通骨透清香換了胞囊殠¶
*** 　　述懷¶
天下周遊將欲遍十載區區恐負先師願老也休休人事遠遊¶
山翫水隨縁轉　報與知音聽我勸劫運刀兵箇箇都親見仍¶
<pb:CK-KZ_JY207_02p051b>¶
自貪求生愛戀前頭路險如何免¶
　　太平興國觀作¶
古跡琳宫堪作計檜柏青青宛有長春氣直待功圓方濟會無¶
心默默符天意　幸得安然清靜地終日逍遙方寸無縈繫老¶
大不堪心自退紛紛世事何時已¶
　　先師昔日屢言燕山天下最勝之地當是時果葬於斯以¶
　　小詞記其意耳¶
天下風光何處好山海潛通無比燕中道四海雲朋來往繞先¶
師默悟知還到　旣入玄門須悟早誰解修眞此事非草草天¶
意分明容起廟燕山千里來懷抱¶
<pb:CK-KZ_JY207_02p052a>¶
*** 　臨江仙¶
　　朝元觀請以詞許之¶
自別都門人事少心頭不掛微塵閑歌閑詠默頤神有中皆妄¶
想無內卻全眞　取性逍遙雲水客無情淡泊閑人隨縁安樂¶
絕疎親三陽將欲遍五氣自朝元¶
*** 　　袁夫人住沙漠十年後出家回都作詞以贈之¶
十載飽諳沙漠景一朝復到都門如今一想一傷魂休看蘇武¶
傳莫說漢昭君　過去未來都撥置眞師幸遇長春知君道念¶
日添新皇天甯負德后土豈虧人¶
*** 　　西山靜坐¶
<pb:CK-KZ_JY207_02p052b>¶
靜坐西山深有益等閑人事稀逢終朝飯飽恣疏慵養成清靜¶
體化出主人公　三十年來都亂覓如今認證眞容狂情滅盡¶
法皆空本來無一事剛恁費千功¶
　　又¶
本是一般孤另物被他染著難知迷雲消散慧風吹何勞身外¶
覓端坐是天西　萬語千言終未悟悟來一字成非竿頭進步¶
勿生疑般般都撒手種種自皆離¶
　　又¶
參透全眞清靜法何勞相上經求好於此處覓蹤由莫生迷執¶
見休要不迴頭　眞性如何能寂滅眞空空外閑搜其中無慾¶
<pb:CK-KZ_JY207_02p053a>¶
認眞修隨機常寂定應物自圓周¶
*** 　　示衆¶
目對千差無可取心閑一境堪憑眞常不昧谷神清羣魔從此¶
滅一點自圓成　物外清吟唯獨樂人間寵辱何驚勸君速悟¶
問前程要求眞實相休論假聰明¶
*** 　　李行省請予往山東葬三師燕京道衆並士庶皆不許感¶　　懷¶
一別濰陽過十載天涯厯遍西戎歸來燕國住仙宮立言明祖¶
教演法繼師蹤　天意如何非易測人情到了難窮予心本自¶
愛疎慵卻教居海北未許過山東¶
<pb:CK-KZ_JY207_02p053b>¶
*** 　　偶得¶
談妙談玄人易悟眞清眞靜難依人間世事不堪爲十方明眼¶
漢學我沒操持　旣悟淳風須返朴終朝朴實相隨含光默默¶
外如癡心明如朗月性靜合刀圭¶
　　又¶
有相有中容易覓無爲無處難爲終朝作伴影相隨愚人尋不¶
見達者已先知　此理勤參搜獲正一條大路無迷勸君速悟¶
莫遲疑常常忘視聽步步入希夷¶
*** 　　五華山住夏時有道衆見以詞贈之¶
數載崎嶇天下遍而今幸遇林泉飢來喫飯困來眠離城幾一¶
<pb:CK-KZ_JY207_02p054a>¶
舍別是小壺天　坐上水山俱秀發池中開滿青蓮老來功行¶
卒難全未能三島去先作五華仙¶
*** 　無俗念¶
　　龍陽觀道衆索¶
了心一法越三乘妙體果離生滅萬事知空非可取慧性輝輝¶
通徹靜裏乾坤閑中日月堪付知音說家山還到自有無限風¶
月　一點無相眞如澄澄湛湛內外難分別要會玄元端的處¶
無縱迷情乖劣勤論幽微頻修祕密參透天機訣此時不了更¶
待何日休歇¶
　　又¶
<pb:CK-KZ_JY207_02p054b>¶
參差萬有盡鴻濛一氣生成無極擾擾羣情皆有我寂寂眞空¶
非得有內尋無無中覓有誰是知消息高眞方便唱出玄妙端¶
的　此箇隱奧門風須憑智慧清靜開胸臆了見元初眞面目¶
豈羨浮華顔色身寄人間名收仙籍不許纖塵惑神思不動自¶
來天地難測¶
　　又¶
冬寒夏暑共春花秋月年年無別唯有形容朝暮改不覺催生¶
促滅萬劫昏迷一時開悟好把心休歇纖塵不罣本來一點明¶
徹　閑對龜鶴松峰林泉幽圃自在開懷悅行滿功圓朝上會¶
方顯男兒英傑此理非深玄機不遠未悟難分說人間誰解暗¶
<pb:CK-KZ_JY207_02p055a>¶
中虛度年月¶
　　又¶
天涯海角任縱橫到處一身閑拓世事知空風過耳別有些兒¶
歡樂玉鼎烹煎金爐滚沸鍊就丹砂藥服之歸去化身空外飛¶
躍　是則仙道玄微凡塵脫去便得同期約達理通眞功德備¶
豈在幽居巖壑四相消磨三彭遁匿自是人情薄全眞正教正¶
大心地無錯¶
*** 　　繼人韻¶
同塵混跡悟玄元奧旨深窮莊列會集雲朋扶正教相繼先師¶
無別外貌憨憨內容整整果是如愚拙門清戸靜自然顯出高¶
<pb:CK-KZ_JY207_02p055b>¶
潔　長春境界無邊清涼永占處處堪休歇物外壺天清絕處¶
遊戲白雲金闕身寄塵寰性通天外萬事難縈惹六根不動便¶
是無生無滅¶
*** 　　大安山棲雲觀中秋賞月¶
大安高絕風露清氣爽中秋時節霞友雲朋方聚會共賞山頭¶
明月照徹千峰明通萬壑坐覺心歡悅神清骨冷永超人世生¶
滅　看盡此夕風光空勞筆舌妙景如何說普照千門皆可翫¶
不似棲雲高潔小院巖前大寒嶺畔髣髴天相接坐中默想此¶
間堪可棲跡¶
*** 　　通仙觀作¶
<pb:CK-KZ_JY207_02p056a>¶
通仙地僻向西山深處倚雲樓跡俯視峯巒千萬疊隔斷紅塵¶
消息閑步烟蘿靜吟風月此事何人識修眞上士更於何處尋¶
覓　一帶無盡山川洞天幽圃自有神仙域名利相纏誰得到¶
難伴清虛閑客碧洞高眠清巖穩坐豈羨王侯宅我來幾度此¶
中留意多日¶
*** 　　論性¶
騰今跨古這靈明覺性本無虧少箇箇圓成誰肯認逐境迷迷¶
顛倒萬種施爲千般做造都向心頭了些兒玄妙問君何日知¶
道　不入無相玄門浮名難捨貪看閑花草口解清談心未悟¶
不覺輪迴來到好契眞機驚迴幻夢自在遊三島長生有分永¶
<pb:CK-KZ_JY207_02p056b>¶
超人世衰老¶
*** 　江城子¶
　　和蒼蓋郭秀才韻¶
乘車坐馬走東西論玄規入幽微天下崢嶸隨分立階梯吾教¶
流通天地祐無不喜盡歸依　其中消息與誰期解忘機識無¶
爲霞友雲朋心地要平夷抱樸全眞明日用神燦燦性輝輝¶
*** 　　龍陽觀冬至作¶
六陰消盡一陽生暗藏萌雪花輕九九嚴凝河海結層冰二氣¶
周流無所住陽數足化龍昇歸根復命性靈明過天庭入無形¶
返復天機昇降月華清奪得乾坤眞造化功行滿赴蓬瀛¶
<pb:CK-KZ_JY207_02p057a>¶
　　又¶
道人活計日開顔性多寬六神安晦跡韜光無事到心間養就¶
亘初靈底物名利客不如閑　人生能有幾多歡老摧殘死生¶
關六道輪迴來往苦艱難好認吾門親至道情慾斷出塵寰¶
　　又¶
法光普照道門昌出天長入龍陽寶殿圓成朝暮爇心香霞友¶
雲朋休外覓心地穩是天堂　燕南河北好悲傷正窮荒受風¶
霜劫運推移何日到仙鄕誰解閑居山後意㶟㶟秀小蓬莊¶
*** 　　詠臘雪¶
瓊花繚亂玉塵飛滿長堤擁柴扉暖焙窗明安用繡簾幃夜靜¶
<pb:CK-KZ_JY207_02p057b>¶
雲收銀鑑滿看雪月鬥光輝　季冬眞瑞古今奇助寒威顯豐¶
期感動詩人魂魄入希夷謝女多才吟不盡留與俺道人知¶
*** 　　西山之通仙觀卜以重陽作醮前數日北風嚴惡天氣昏¶　　暝小雪微作衆意憂惶八日發牒之後俄爾開霽兩晝夜¶　　畢十日陰雪復作萬口一辭讚嘆希有勝縁因作一詞以¶　　記其實¶
重陽佳節醮西山暮天寒葉斑斕和氣滿川無箇不開顔滯魄¶
孤魂皆受度功德備出幽關　河清谷靜氣閑閑寸心寬保全¶
安白酒黃花高會列仙壇共慶吾門祖師祐衆眞喜萬人歡¶
*** 　　庚寅年通仙醮罷復迴不遂本願以詞別道友衆醮信士¶
<pb:CK-KZ_JY207_02p058a>¶
玉河別後出西山曉霜寒過重關書疏相邀須索赴清壇度死¶
超生雖好事年已暮鬢成斑　修眞未就積功難鍊心寬悟眞¶
閑造化功夫都在片時間斡轉玄機全至德無可欲列仙班¶
*** 　　別礬山先天觀道友¶
先天欲別意沉吟就清陰散幽襟酷暑全無蚊蚋不相侵清靜¶
安居堪久計住一日勝千金　此方道友果堅心日相尋演清¶
音訪道崇眞通古更明今九夏待予無以報臨去也贈荒吟¶
*** 　　仲冬¶
龍祥蹤跡古仙壇水連山徑彎環玉殿朱門高聳白雲間疑是¶
蓬宫臨白溆眞福地可開顔　仲冬遊厯苦無寒道人攢子心¶
<pb:CK-KZ_JY207_02p058b>¶
歡看盡三峰別後兩閑閑何日復來林下笑散後易聚時難¶
*** 　　方壺過冬¶
嚴冬共喜小方壺稱幽居論元初話到三更皆似覺清虛萬事¶
有心求不得憑象罔獲玄珠　一言了了性如如樂無爲駕雲¶
車朝拜高眞功滿赴仙都速悟人人俱有分聽予勸莫癡愚¶
*** 　　義州作¶
紛紛世夢暫無安蟻循環少開顔悟道修眞要脫死生關認得¶
元初無一物除妄想斷高攀　老來佚樂正宜閑罷輪竿釣舟¶
還物外清遊厯遍古仙壇更待東君傳信息度遼水看閭山¶
　　又¶
<pb:CK-KZ_JY207_02p059a>¶
修行還悟宿根深得知音便明心十二時中外境不能侵保命¶
全眞無別用好容易不難尋　一時勘破古通今信閑吟翫遙¶
岑海角天涯都是好叢林繼祖承宗行教化享天爵受人欽¶
*** 　　榆次縣眞常觀作¶
眞常應物要方圓且隨縁行功全眼正心明認得化工權日用¶
無私當直養浩氣滿現胎仙　一時慶會興無邊透重玄永綿¶
綿照徹人間幻境豈能堅便約故園堪久計觀八水翫三川¶
*** 　　沁州神霄宫賞月¶
素光皎潔暮天晴十分明稱幽情賞翫隨時高會盡雲朋今夜¶
澄澄垂普照無此夕得和平　碧空如水月盈盈性珠停保長¶
<pb:CK-KZ_JY207_02p059b>¶
生四海清通何處不圓成更謝高明恩德重臨萬國教門興¶
*** 　無夢令¶
　　龍陽觀春分其間作¶
道友三冬鍊睡鍊做陳搏苗裔咫尺過新春晝夜須當加瑞加¶
瑞加瑞點點直教着地¶
　　又¶
春日龍陽春睡悟得春光眞意紅日正三竿卻被春風驚起驚¶
起驚起萬事一場春寐¶
　　又¶
閑把心香暗爇三界十方通徹四海遍天涯都是全眞枝葉枝¶
<pb:CK-KZ_JY207_02p060a>¶
葉枝葉撞透清宵明月¶
　　又¶
我向幽窗守拙勘破春花秋月得意便歸來好把身心休歇休¶
歇休歇鍛就一爐春雪¶
　　又¶
說破勞生如夢箇箇昏迷虛夢默地悟心開達了眞通清夢清¶
夢清夢誰信眞人無夢¶
*** 　　道無情¶
　　時在龍陽觀東川秋陽來請丙戌元宵後臨行以詞別之¶
每夜三更問話說破人情虛假箇箇悟眞宗道心通　要望秋¶
<pb:CK-KZ_JY207_02p060b>¶
陽迴意莫縱高眠春睡指日復歸來笑顔開¶
　　又¶
不避春風迢遞來往默通眞意那箇是吾家信天涯　本性玄¶
通無托到處一身安樂了了沒西東住雲峯¶
　　又¶
身逐東川道友有客西山專候眞意是如何囉㖫囉　七十古¶
來稀少今我六旬還到浮世不堅牢醉陶陶¶
*** 　　秋陽觀作答宣德州道友請¶
深謝將書來請纔到西巖春令百鳥正喧呼樂無餘　道衆滿¶
川和氣醮罷更看天意縁契合虛空任西東¶
<pb:CK-KZ_JY207_02p061a>¶
　　又¶
但願身安心靜誰羨往來迎請正教滿天涯過流沙　師意眞¶
慈普度應係群生開悟積行要無邊性方圓¶
*** 　　別西山道友¶
行遍天涯海角未似西山心樂興盡復東還鬢多斑　彼此年¶
過耳順別後有何憑準唯願各心休永無憂¶
　　又¶
三老共全清福終日遊山不足坐臥白雲中看青峰　飯罷東¶
坡石上談笑開懷豁暢妙景可忘憂對清流¶
*** 　　別蔚州道衆¶
<pb:CK-KZ_JY207_02p061b>¶
十月蔚羅行化去送來迎車馬和氣滿山川教風傳　別後何¶
時再遇唯願各心開悟功積要三千化靈仙¶
　　又¶
九九嚴凝冰結山後朔風凜冽西去意如何囉㖫囉　道友一¶
聲珍重慎勿使他心動志氣要平和道無魔¶
　　又¶
隨處道人道友勿使人情濃厚凡百在平常少災殃　別後應¶
當西邁接待往來甯耐他日要相參望終南¶
*** 　　懷仁縣作¶
我愛懷仁冬月炕暖窗明堪歇天意不教閑過南山　東去西¶
<pb:CK-KZ_JY207_02p062a>¶
來非願海角天涯將遍道果尚難成又登程¶
*** 　　老年退居沁郡奉詔還燕京大長春宫¶
十月小春時令萬物歸根安靜獨我水雲間過東山　直指古¶
燕無定老也敢違天命迴首望終南再來參¶
*** 　　依韻別沁州長官杜帥¶
未達難通天令誰解動中生靜道在有無間隔千山　去住絕¶
疑心定任運逍遙隨命終日不迷南更何參¶
*** 　減字木蘭花¶
　　秋陽觀作勸世¶
堆金積玉日日慳貪心未足足上何求直待荒郊臥土邱　迴¶
<pb:CK-KZ_JY207_02p062b>¶
頭有路爭奈愚人迷不悟若悟迴頭免了前程無限愁¶
　　又¶
勞生喪命誰解衣飡皆分定恣欲貪癡積業如山猶不知　一¶
朝有報鐵膽銅心人也懊受罪無休恨不當時聞早修¶
　　又¶
頑愚不息禍福還如身逐影劫運天災都是人人心上來　若¶
明此理視物應當同自己了見天眞善惡臨時全在人¶
　　又¶
損人利己貪愛欺瞞何日已害衆成家富貴人前仍自誇　陰¶
公暗記死上頭來誰肯替天道無私報應分明各有時¶
<pb:CK-KZ_JY207_02p063a>¶
　　又¶
天堂豈遠舉世迷人尋不見地獄非親無限衆生塞斷門　聰¶
明上士幸得爲人勤發志志在心平片善無遺道自成¶
*** 　　縉山川有三觀皆有陽字此間往來故云三陽道士¶
三陽道士坐對雲峰談不二萬法如通盡在忘機冷笑中　無¶
明實性此理難詮如何證要證元初認取高空秋月孤¶
*** 　　秋陽道友見過¶
金波玉液除卻嬀川無處覓玉液金波一飲能教五氣和　還¶
丹大藥服了令人常快樂大藥還丹福薄衆生要見難¶
*** 　　一道士出示杜甫遊春詩卷¶
<pb:CK-KZ_JY207_02p063b>¶
遊春暢飲萬物熙熙花似錦暢飲遊春迷了從來多少人　儒¶
流道士幾箇能通天外志道士儒流誰肯忘情言下休¶
*** 　　示衆¶
年深學道雖未通靈神氣好學道年深萬景叢中無物侵　同¶
流聽勸薄利虛名深可遠聽勸同流放下諸縁宜速修¶
　　又¶
身心裂轉便是元初眞目面裂轉身心一志如山超古今　些¶
兒若悟免卻波波來與去若悟些兒萬劫希逢此一時¶
　　又¶
同塵混世誰解忘言無酒醉混世同塵落魄逍遙甘分貧　靈¶
<pb:CK-KZ_JY207_02p064a>¶
源不昧勝積無涯眞寶貝不昧靈源一氣清成要上天¶
*** 　　贈龍虎夫人¶
昏昏默默世智聰明孰可測默默昏昏無欲能開眾妙門　全¶
眞抱樸無慮無思無做作抱樸全眞入聖超凡只在人¶
*** 　　西山作¶
修眞近俗初地難當心境熟近俗修眞誰是居塵不染塵　林¶
泉恣興便是修眞無可證恣興林泉且作逍遙陸地仙¶
　　又¶
安禪聚落難免區區閑把捉聚落安禪佛祖常憂恐落縁　山¶
林縱臥無慮無思眞快樂縱臥山林一點靈光無物侵¶
<pb:CK-KZ_JY207_02p064b>¶
*** 　　贈燕京萬蓮會衆¶
迴頭返照世事無窮堪失笑返照迴頭得意歸來便好休　休¶
休省也莫縱貪癡狂野馬省也休休一任年光春復秋¶
*** 　　懷仁縣¶
懷仁抱義五帝三皇因此治抱義懷仁天下生靈一體親　勤¶
參道德建國成家爲法則道德勤參更與修身作指南¶
*** 　　西路請張道人於處順堂畫西遊記¶
清河畫士處順存心堪發志畫士清河早早來時意若何 全¶
眞宗祖畫向白雲傳萬古宗祖全眞永鎮燕山日日新¶
*** 　悟南柯¶
<pb:CK-KZ_JY207_02p065a>¶
　　勸世¶
着假求仙果迷眞覓佛心香禮拜恐徒尋不斷無明空惹業根¶
深　苦口如良藥忠言似美金人逢善者作知音正教依憑萬¶
禍不能侵¶
　　又¶
生日無明重死時地獄深寸陰可惜勝黃金速悟無生上士做¶
知音　轉眼迷他趣迴頭認本心功成自是出陽陰物外眞閑¶
坦蕩賦清吟¶
　　又¶
莫要欺人重須妨報應深羣眞降世布清吟勸化愚迷災禍免¶
<pb:CK-KZ_JY207_02p065b>¶
相侵　更悟眞常性勸修吉善心長生路上聽仙音正道無疑¶
穩步赴瑤岑¶
　　又¶
莫覓他人短唯思自己長處身謙讓性和光與物無私心地得¶
清涼　會滅無明火能生智慧香何勞遠去覓天堂任運安閑¶
處處是仙鄕¶
*** 　青玉案¶
　　自遣¶
揚眉瞬目分明露認得元來處清靜無爲香滿炷十方通徹遍¶
聞三界一任年將暮　些兒妙處堪人顧關外棲眞忘來去更¶
<pb:CK-KZ_JY207_02p066a>¶
有雲霞三四侶清吟野興固窮樂道此外非他取¶
　　又¶
心頭遠惡常修善自得眞方便至道夷然容易見目前端正是¶
非休論堪作長生伴　玄言悟徹無分辯默默頤眞內光現保¶
養神丹成九轉化身空外六銖天賜換了如今面¶
　　又¶
浮華莫戀心歸道漸得通玄妙清靜功圓心地了高登彼岸清¶
涼永占更沒閑煩惱　長春眞境仙無老咫尺洞天誰能到心¶
上塵情都一掃琳宫仙院乘風清興遊宴蓬萊島¶
　　又¶
<pb:CK-KZ_JY207_02p066b>¶
羣魔散盡眞何亂萬事無縈絆一點光同青玉案纖塵不掛永¶
無障礙得見虛空面　勸君早把塵情𢬵下手速修轉頭晚前¶
有風波深不淺神舟穩駕雲朋相伴笑指蘆花岸¶
*** 　瑞鷓鴣¶
　　與延眞觀小賈師¶
道人起念不尋常宿業牽纏惹禍殃樸實修眞方得久浮虛學¶
道豈能長　旋生旋滅心難定不動不搖意易防早悟知常功¶
累足恁時許爾志堅剛¶
*** 　　詠西山¶
西山深處道人家養道修眞何處加九夏高眠無暑氣三秋結¶
<pb:CK-KZ_JY207_02p067a>¶
實有新瓜　亂山坡下宜禾黍渾水河邊長麥麻四季平和人¶
事少三飧終日是生涯¶
*** 　　過龍泉峪¶
西山一帶好人煙曲水環山若洞天無是無非無寵辱有花有¶
果有林泉　家家奉道邀閑客戸戸欽壇禮大仙如此勤心行¶
吉善太平快樂遇豐年¶
*** 　　示衆¶
論道談禪鬥捷機朦朧合眼便昏迷貪名競利心猶在損己安¶
人行豈知　益友不侵賢聖遠良朋難近虎狼隨一朝數滿無¶
由悔聞早收心莫縱欺¶
<pb:CK-KZ_JY207_02p067b>¶
　　又¶
爲人幸遇教門興折莫因循著世榮節食減眠神自爽忘情去¶
慾氣偏清　暫時戒慎離災苦久遠行持出死生奉勸高明宜¶
省悟聞身强健早修行¶
*** 　　勸世¶
長春教法付清和普勸高明出愛河道德勸修天賜樂塵情苦¶
戀世生魔　目前放下遊眞境身後功深赴大羅我有忠言親¶
說破看君聽了意如何¶
　　又¶
六年動作小功成固蔕深根漸次榮東院西宫閑客坐南來北¶
<pb:CK-KZ_JY207_02p068a>¶
往道人行　十方和氣精神爽四海同心道眼明天運玄風來¶
此地燕山路上好前程¶
*** 　南鄕子¶
　　寶玄堂偶得¶
本性愛疏慵不厭無名不厭窮落魄隨縁無所礙心通觀透人¶
間事事空　得失本來同動靜何勞問吉凶兀兀前途眞自得¶
成功都在忘言冷笑中¶
*** 　　贈西路道人¶
幸遇好良因枉惹浮名受苦辛只爲目前些子事因循趖過中¶
間換了身　默坐守靈根空外閑搜空外眞認得亘初微妙物¶
<pb:CK-KZ_JY207_02p068b>¶
堪親喚作神仙不喚人¶
*** 　虞美人¶
　　勸世¶
邇來似覺精神湧識破人間夢皆因恬淡樂清和與物無私光¶
照遍山河　如今普勸修眞衆莫待空無用一朝歸去恨身卑¶
悔不當時勤苦做修持¶
*** 　月上海棠¶
　　示衆¶
先師歸去功無量日赴千壇顯聖象化身千百暗中度人來往¶
休輕謗恐災禍臨頭怎向一時開化通無上廣集門生普供養¶
<pb:CK-KZ_JY207_02p069a>¶
但持齋戒志心各懷歸仰虛空裏管有神明賜賞¶
*** 　踏雲行¶
　　贈長春宫道衆¶
智慧男兒聰明上士修眞幸遇先師指葆光殿閣對青山白雲¶
堪伴長春子　樂道明心勝看經史神仙籍上書名字大家勤¶
苦守靈蹤皇天肯負清高志¶
*** 　　自詠¶
薄利虛名誰人能戒前頭路險猶貪愛惟予不敢著浮華中心¶
有願超三界　廣布慈風休生懈怠心懷忍辱常甯耐豁開心¶
地若虛空分明見箇眞難壞¶
<pb:CK-KZ_JY207_02p069b>¶
　　又¶
暗地高眞明加保祐白雲仙跡當成就吾門七祖鎭燕山金蓮¶
萬朶芬芳秀　衆會甯心道人長久同修清德過星斗他年功¶
滿去朝元先師應賜長生酒¶
　　又¶
靜裏喧喧鬧中寂寂靈源妙用誰能識兩般顛倒入虛無自然¶
顯箇眞消息　氣過三關神遊八極綿綿來往無蹤跡此時休¶
歇罷參尋前程路上忘疑惑¶
*** 　　讚師父仙體不朽¶
玉骨元清金丹已就長春不老何年朽圓成一性遍河沙遣骸¶
<pb:CK-KZ_JY207_02p070a>¶
全體仍依舊　萬代稀逢一時罕有天涯門弟來奔凑安居處¶
順慶眞容焚香十萬連三晝¶
*** 　點絳唇¶
　　重九後五日作¶
體入虛空猶然未可爲憑據眞空路氣神相聚現出陽神去¶
若遇知音此事堪分付君聽取莫生疑悮行滿天將護¶
　　又¶
聞說修行千差萬別難依據眞空路何人得趣撒手堪歸去¶
行積無邊功要三千數心開悟逍遙雲步應過天仙舉¶
　　又¶
<pb:CK-KZ_JY207_02p070b>¶
學道尋眞甯心耐意搜求正刀圭柄羣眞相慶一顆明珠瑩¶
照見元初認得頭和影神通聖內容清興物外閑吟詠¶
　　又¶
學道難成無明觸處生烟火招殃禍時光虛過生死如何趓¶
早悟前愆更不生人我還眞箇時時明破下手修仙果¶
　　又¶
曄曄重陽素秋氣爽添清興仙歌詠黃華相稱朵朵如如性¶
小檻芬芳滿座人欽敬眞清靜香風純正萬戸千門慶¶
*** 　　暮春遊五華山繼先師韻¶
昨日春遊一行恰似乘鸞鳳知音共適懷心縱直入桃源洞¶
<pb:CK-KZ_JY207_02p071a>¶
好向清溪閑聽琴三弄眞歡動任地迎送管甚莊周夢¶
*** 　卜算子¶
　　玉虛觀夜境中師父令和都要奔波走卜筭子仍易其名¶
　　曰北地樂¶
眞性休空走二物長相守這些消息阿誰知便是無中有　寶¶
鼎瓊花放玉戸金光透作箇清涼彼岸人清靜工夫就¶
*** 　駕聖朝¶
　　義州醮罷命郭志全講道德二篇¶
古宜縁重善根深種志士心堅感吾門洪教廣開縁共談論功¶
圓　中宵不寐雲朋高會參透玄玄向五千文內契忘筌見自¶
<pb:CK-KZ_JY207_02p071b>¶
己神仙¶
　　又¶
夜深人靜披衣閑坐琴聽無絃罷高談逸論默通玄任龜息綿¶
綿　陰陽昇降沖和四大骨壯神全抱元初一點行功圓看歌¶
舞胎仙¶
*** 　　太平興國觀中秋賞月¶
海清山靜素秋光滿涼夜人圓恣開懷賞翫過三更更談論幽¶
玄　圓明頓悟無私普照善行周全向今宵覺徹性皆通證陸¶
地神仙¶
*** 　一剪梅¶
<pb:CK-KZ_JY207_02p072a>¶
　　依先師眞人和移刺仲澤韻義州永和庵作¶
九九方終暖日陽春和崇義無夢天長十方三界恣遊行炎夏¶
還逢不覺秋霜　悟得眞閑萬事忘自然佚樂心地清涼本來¶
一點縱寬舒散盡羣魔獨現威光¶
*** 　　示衆復用前韻¶
外積陰功內固陽長春示眾此語偏長還能頓悟入無爲宿業¶
猶如赫日消霜　不假澄心六慾忘功成行滿越過炎涼騰騰¶
兀兀任西東覺徹人間且恁韜光¶
*** 　　太平興國觀示衆¶
天賜平遙好歇心琳宫寂寂古柏森森清陰密鎖洞天幽聚落¶
<pb:CK-KZ_JY207_02p072b>¶
相鄰靜勝山林　清靜無爲孰得尋太平興國覓箇知音勸君¶
速悟莫遲疑言下承當賢聖加臨¶
*** 　　寄蔚州道友¶
越過靈仙壺水傍西河餞送誠厚難忘未能款話便登程度嶺¶
嚴寒來意匆忙　幸得和平達道鄕渾源豐足諸事安康有人¶
東去寄新詞報與知音表我行藏¶
*** 　　詠前高山¶
新得前高一簇山清虛洞府亘古仙壇皇天憐我苦奔馳佚我¶
年高教我開顔　暗謝高穹賜我閑松間石上斷了追攀忻然¶
自得樂無窮行也堪觀坐也堪觀¶
<pb:CK-KZ_JY207_02p073a>¶
　　又¶
新得前高自發揚峰巒峭拔松檜成行道人歸計出紅塵碧洞¶
高眠無事牽腸　白髮垂垂兩鬢霜青松影裏描邈難粧往來¶
遊戲日當斜行也清涼坐也清涼¶
　　又¶
新得前高孰可知世間清絕詩筆難題朝元峯上試閑窺未赴¶
蓬萊先到瑤池　一派松風入耳吹仙音縹緲洞達幽微興來¶
策杖步雲溪行也相宜坐也相宜¶
*** 　　述懷贈程老先生¶
學道無成天不慳虛名濫占實得應難從今志氣更重加東望¶
<pb:CK-KZ_JY207_02p073b>¶
都休不下西山　深謝知交忻崞間四時不闕助我衣飡有時¶
慶會上朝元功行雙全日赴千壇¶
*** 　　述懷贈柳先生¶
一點靈明本寂然隨通隨感應赴諸縁頭頭認得這些兒動也¶
方圓靜也方圓　日用無私不着邊清虛消息此法堪傳指人¶
頓悟入無爲行也忘言坐也忘言¶
*** 　　下山¶
爲愛前高自覺過天生阻隔不放沖和前頭何處道縁深無福¶
清閑有分奔波　老也功虧一任魔長春教語慎勿蹉跎自來¶
達道學仙人功也無多行也無多¶
<pb:CK-KZ_JY207_02p074a>¶
*** 　下手遲¶
　　義州醮罷勸衆¶
諸縁種種怎生休萬慮紛紛何日息情忘處諸縁頓了意滅時¶
萬慮俱畢　問君能有幾多時猶向人間弄智識還知恁麽便¶
迴光免使臨頭愁戚戚¶
*** 　昭君怨¶
　　泉州洞直觀書于東壁¶
節令重陽閑步眞至武清南渡極目看嘉祥水茫茫　連日陰¶
沉微雨正在蘆花深處遊樂水雲間望西山¶
*** 　鳳棲梧¶
<pb:CK-KZ_JY207_02p074b>¶
　　觀世¶
大教普聞天下轉返樸全眞日用垂方便方便眞慈清靜願心¶
通漸覺人情遠　上士高明容易勸旣悟玄風早早忘知見世¶
事安能長久戀不如認證元初面¶
¶
¶
¶
¶
¶
