#-*- mode: org; -*-
#+TITLE: 葆光集
#+DATE: 2011-11-02 10:44:14
#+PROPERTY: kxid KX205
#+PROPERTY: title 葆光集
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1146
#+PROPERTY: id JY207
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY207_01p001a>¶
* 葆光集序¶
伏以渾淪未判已含天地之眞清濁將分遂運陰陽之妙由是¶
三才旣立萬化俱成品物咸亨異人間出如眞人者姓尹氏世¶
族滄洲人也祖先一母三產九男中內七人各封八縣厥後簪¶
纓熾盛抑今碑銘昭然至眞人愈爲盛事童年入定看乾坤造¶
化之原丱歲出家了性命超昇之訣接人救物考古規今窮萬¶
事之始終列千賢之先後博施廣化汎愛寬容爲而不爭犯而¶
不校欲仁而斯仁至矣不善者亦善覆之蓋由達向背之情曉¶
幽明之故旣已往而弗諫但將來者可追知進退存亡恕大小¶
多少流言不入任毁譽以何移凡事飽諳信浮沉而所適隨流¶
<pb:CK-KZ_JY207_01p001b>¶
若類混迹同塵受垢安身託詞警世清吟編簡意傳萬古以無¶
遺法語敷揚志取一時之有補可以繼全眞而演教叙正派以¶
流芳開衆妙之玄門指三清之直路高縣慧日照破邪陰大振¶
宗風蕩除凶穢故使門庭洒落境界清凉屏幽夜之迷途附長¶
春之勝域擬開靈沼植萬朵之金蓮空駕神舟載一輪之皓月¶
是知人難調制道不加行可懷寶而坐忘或寫憂而遊戲不離¶
方寸厯遍遐荒復挈大千納于毫末心田晃朗照知聞見覺之¶
前性海淵澄湛成住壞空之後感而卽應捨之則藏淡泊于無¶
生逍遙于寂滅如如不動冥超劫外之天了了常存永在現前¶
之地般般勘破處處圓成信手拈來轉頭放下諸門遍曉悟萬¶
<pb:CK-KZ_JY207_01p002a>¶
法以歸心多劫曾修證一眞而合道是以曩離塵世久處仙鄕¶
優游于碧落之中冥賞于清都之內上方尅約等師父之千年¶
下會來期誕自身于次日是謂至禮無體至讓無辭按美名無¶
稱之稱合上古不德之德其緣有慶其故無私蓋懷弘道之微¶
機以示化人之雅範不虧細行終累大功旣足清標敢無美譽¶
浪裁狂語冒讚幽情不防條罪之三千私發師眞之萬一云耳¶
夫葆光集者卽眞人之所作也自承教一十三年常坐于大長¶
春宫寶玄堂之重室葆光之軒日有在京士大夫及遠方尊宿¶
參問請益求索唱和或自述懷遣興警誡勸示復因諸方遊厯¶
經臨景物題跋讚詠所得詩詞歌頌編列次第分爲三卷以軒¶
<pb:CK-KZ_JY207_01p002b>¶
名而立號焉或謂葆者蔽也謂蔽藏靈識不令外馳雖應萬變¶
不失虛寂之體又光者照也謂照破昏闇坦然前進不致䧟墜¶
徑入希夷之域又集者聚也謂聚積珠玉衆寶等類施設運用¶
以濟貧苦之者述作之義大略然否或謂詩有四鍊鍊字不如¶
鍊句鍊句不如鍊格鍊格不如鍊意意者志之用詩思之委也¶
故在心爲志發言成詩詩之成也不必字精句健風騷屬時之¶
爲美美者美于德尚于志也志者稟於道感而動之託于辭和¶
而節之成于文文者奮于言言者無罪則思無邪也夫正情性¶
明得失主忠信戒權謀止强梁守柔弱寶慈儉去奢泰崇高節¶
美教化眞人之詩爲深得之如云心中實行真爲寶口內虛詞¶
<pb:CK-KZ_JY207_01p003a>¶
未足奇　又云智源起處姦邪盛禮貌彰時道德衰又云性暴¶
每聞人化虎心慈果見木飛龍又云從他外境魔千遍一片眞¶
心不解驚又云寵辱不驚君子性是非甯動法王身凡此類例¶
篇篇皆然幸覽者知之耳若懈慢而不覽魯莽而不知嗚呼哀¶
哉唯沁州長官杜德康爲當世賢者也一見此集普願眾聞遂¶
募工鏤板以廣其傳庶使英明之士同器之流覽其文而知其¶
實悟其理而得其趣豁然穎脫塵累高蹈眞空名列丹臺永超¶
生滅眞謂仁人之用心也哉峕歲在己亥重九日門弟子煙霞逸¶
人三肅熏沐拜書¶
¶
<pb:CK-KZ_JY207_01p003b>¶
¶
¶
¶
¶
¶
¶
¶
¶
¶
