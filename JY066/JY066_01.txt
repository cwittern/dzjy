#-*- mode: org; -*-
#+TITLE: 太上說轉輪五道宿命因緣經
#+DATE: 2011-05-31 15:53:26
#+PROPERTY: kxid KX063
#+PROPERTY: title 太上說轉輪五道宿命因緣經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0647
#+PROPERTY: id JY066
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY066_01p054a>¶
* 太上說轉輪五道宿命因緣經¶
爾時¶
太上老君在迦維羅衛國精舍中與諸天仙地仙仙童玉女等¶
一千二百五十人俱九月長齋一時訖竟從神舍中出往到舍¶
衞國祇樹下給孤獨園二國中間有一大樹名尸俱類高一千¶
八百六十里枝葉方圓覆六百三十里其樹上有子數千萬石¶
食之甘香其味如密甘果熟落人民食之眾病自愈耳目精明¶
吾坐樹下是諸仙等取果食之¶
左元眞人告諸仙等吾觀天地萬物各有宿命因緣諸仙等卽¶
前作禮長跪白¶
<pb:CK-KZ_JY066_01p054b>¶
天尊言曰何等宿命因緣此諸弟子願聞也唯具演說開化未¶
聞眞人答曰善哉若有樂聞者一心諦聽¶
道言夫人作福亦如此樹小小漸大收子無限人今生在世豪¶
貴爲帝王國主諸侯方伯此人先身從禮拜三寶中來今身爲¶
人大富財物無量者此人先身從布施中來今身爲人長壽無¶
有疾病者此人先身從持戒中來今身爲人端正顔色潔白暉¶
容第一手足柔耎眾人見之皆各喜悅視之無厭者此人先身¶
從忍辱中來今身爲人精進無有懈怠者此人先身從福德精¶
進中來今身爲人安詳言行審諦者此人先身從精思中來今¶
身爲人聰明達解經法讚揚妙法開悟愚蒙人聞其言莫不諮¶
<pb:CK-KZ_JY066_01p055a>¶
受宣明爲珍者此人先身從智慧中來今身爲人音聲清徹者¶
此人先身從歌詠三寶中來今身爲人潔淨無有疾病者此人¶
先身從慈心中來諸仙等上白¶
天尊曰云何爲慈心¶
左元眞人答曰一慈念眾生如母愛子二慈念世間一切眾生¶
各得自在三解道意心常歡喜四爲一切不犯眾惡此是爲慈¶
心也¶
道言今身爲人姝美者此人先身恭敬人故今身爲人醜陋者¶
此人先身喜嗔恚故今身爲人無所知者此人先身不學問故¶
今身爲人顓愚闇塞者此人先身不教人故今身爲人瘖瘂者¶
<pb:CK-KZ_JY066_01p055b>¶
此人先身無辜謗毀人故今身爲人聾盲者此人先身不喜看¶
經不肯聽經故今身爲人奴婢者此人先身負債不償亦不禮¶
三寶故今身爲人醜黑者此人先身遮翳光明故今身生在倮¶
國人中者此人先身輕衣裸露唐突精舍故今身生在馬蹄人¶
國中者此人先身布施作福還悔惜心故今身生麞麂鹿中者¶
此人先身意驚恐人故今身墮在龍中者此人先身喜相調戲¶
故今身生惡瘡癩疾難瘥醫藥不治苦毒難言者此人先身無¶
辜鞭打眾生故今身爲人所憎人不欲見見不歡悅者此人先¶
身見人不歡喜故今身爲人人見歡喜敬念者此人先身見人¶
喜悅故今身爲人數遭縣官繫閉牢獄節核其身枷鎖在體者¶
<pb:CK-KZ_JY066_01p056a>¶
此人先身無辜籠罩繫縛眾生不得縱意故今身爲人兔缺者¶
此人先身坐釣魚口故如此之罪不可不愼也¶
道言今世愚人聞人善言好語心不樂聞於中兩舌亂人是非¶
者此人後世當作㿯(音答)耳狗若世人聞經心不聽採者後生當¶
墮驢中若世人慳貪獨食者後生墮餓鬼之中得生出世或爲¶
獨身或爲人貧窮飢餓衣不蓋形食不供口若世人好食自噉¶
惡食施人者後死當作豬㹠蜣蜋之中若世人劫奪人財物生¶
剝脫人衣服者後死當墮羊中人還生剝其皮償其宿罪若世¶
人喜殺一生捕魚者後死為水上蜉蝣之蟲朝生暮死若世人¶
無辜盜取人財物者後死出世當生奴婢牛馬之中若世人喜¶
<pb:CK-KZ_JY066_01p056b>¶
淫人婦女不避三光者死逕入地獄之中男抱銅柱女臥鐵牀¶
後得出世必生鷄鴨之中若世人好妄語傳人善事以作惡言¶
者死逕入地獄洋銅灌口拔出其舌以牛犁之後得生世當作¶
鴟梟惡鳥人聞其聲莫不驚怖皆言變恠眾口咒之必令其死¶
若世人喜酒躭醉者犯三十六失死墮泥犁之中後生出世愚¶
癡甚無所知若世人夫婦不相和順數共鬭爭更相驅遣者後¶
生墮鳩鴿之中若世人貪人力者後生當作象形¶
道言若世人爲州郡令長者廩食於官奉於祿爵或私侵於民¶
鞭打捶杖逼强輸送告訴無所考劾繫錄不得寛縱此人罪重¶
死逕入地獄之中神經百痛數千萬劫罪畢出世當作水牛貫¶
<pb:CK-KZ_JY066_01p057a>¶
穿其鼻牽車挽重大棒打之償其宿罪¶
道言今身爲人不沐浴者此人先身從豬㹠蜣蜋中來今身爲¶
人慳貪不讓譏辭多聲者此人先身從惡狗中來今身爲人狠¶
戾自用意者此人先身從羊中來今身爲人言不安詳不能忍¶
事者此人先身從獼猴中來今身為人身體腥臭者此人先身¶
從魚鱉中來今身為人趨惡行毒心者此人先身從蝮蛇中來¶
今身爲人好作美食殺害眾生無有慈心者此人先身從犲狼¶
虎豹中來今身生在邊方六夷國中者此人先身不信道法故¶
今身爲人背傴者此人先身禮拜三寶不申背故今身爲人疾¶
病多有鍼灸者此人先身作大醫師爲人鍼灸或瘥或劇而無¶
<pb:CK-KZ_JY066_01p057b>¶
功効便取他物直之故¶
道言今身爲人安序文身直理多智開暢妙義人所尊貴者此¶
人先身宣通眞義從諸天中來今身為人學問清徹聰明不貪¶
者此人先身積福無量劫中來今身爲人潔白花色了了者此¶
人先身常喜持旛華奉上三寶中來今身爲人身體口氣香潔¶
者此人先身行無有過口無有惡今故如此也今身爲人被燒¶
死者此人先身常喜放火燒殺眾生之故今身爲人溺水死者¶
此人先身無辜以眾生投擲水中故今身爲人自縊死者此人¶
先身無辜以繩索繫眾生故今身爲人被遭惡虎毒蛇死者此¶
人先身無辜受貨殺人故今身爲人被天雷霹靂死者此人先¶
<pb:CK-KZ_JY066_01p058a>¶
身爲行多惡欺罵長者陵慢父母汚穢三光故今身爲人孤獨¶
至老無有兒子者此人先身常陰懷惡憎𡜍他人兒孫故今身¶
爲人生而短命胞胎傷墮出世未已而早夭終在三塗數千萬¶
劫可得出也¶
道言今身爲人眼目眇者此人先身常不喜看經文收拭老人¶
眼目中來今身爲人巧匠興造觀治工巧者此人先身從諸天¶
宮殿中來今身爲人明徹解了妙音者此人先身常喜聽受經¶
法教人中來今身爲人盲聾六根不具者此人常好狎人及眾¶
生故今身爲人早失父母孤獨者此人先身殺人父母故生於¶
分離各異鄕土爲人下賤奴婢驅使者此人先身常好作劫賊¶
<pb:CK-KZ_JY066_01p058b>¶
或破人家或要路斷道捉人打拍縛束轉賣使人父母懊惱肝¶
心寸絶至死無益今償宿罪如此之故¶
左元眞人曰吾見宿世以來罪福如此明可愼之¶
道言凡人作功德者皆應身自行香福食及以轉經不請人食¶
而不盡願者如借人食豈自得飽者乎善思作福爲惠也¶
左元眞人曰燒香行道齋戒誦經然燈續明盡願以爲常法布¶
施得福並達智慧無所罣礙諸神將接萬惡皆消眾魔不敢侵¶
當解怠之人無有精進心者一朝疾病無有吉利方欲燒香便¶
云作福諸惡以降眾魔守前競來作諸變恠以是之故常當精¶
進罪福隨人如影響也¶
<pb:CK-KZ_JY066_01p059a>¶
道言植種福田如尸俱類樹本種幾根也諸仙等卽前作禮上¶
白¶
太上言本一根小小漸大收子無限¶
太上語諸仙曰施一得萬倍言豈虛也道乃頌曰¶
賢者好布施　天神自扶持　施一得萬倍　安樂壽命長¶
今日施善人　其福不可量　皆當得仙道　度脫諸十方¶
太上告諸仙人等世人無智生死肉眼不知罪福吾以道眼覩¶
無數劫來至於今日罪福報應由如掌中視寶珠瑠璃內外無¶
有狐疑諸天仙人等卽起整頓衣服作禮上白¶
太上曰演說斯義未能解悟願賜開諭¶
<pb:CK-KZ_JY066_01p059b>¶
太上曰此名爲五道輪轉宿命因緣報應經若善男子善女人¶
能誦詠宣傳者功德無量¶
是時¶
左元眞人與諸天仙人等世間人民聞說是經皆大歡喜因緣¶
各起圍繞三帀稽首作禮而退¶
¶
太上說轉輪五道宿命因緣經¶
¶
¶
¶
