#-*- mode: org; -*-
#+TITLE: 泥洹集
#+DATE: 2011-11-02 10:42:23
#+PROPERTY: kxid KX182
#+PROPERTY: title 泥洹集
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1090
#+PROPERTY: id JY183
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY183_01p022a>¶
<pb:YP-C_JY183_15kuiji-04-0022a>¶
* 泥洹集序¶
嘗觀張紫陽贈白龍洞主之詩有曰聞君知藥已多年何不修¶
心煉汞鉛莫教燈被風吹滅六道輪迴難怨天余讀至此掩卷¶
拊膺喟然歎曰紫陽之語是爲已知藥者發也况懵然乎故於¶
晝三夜三常以風燈爲警由是讀金圈栗棘之書者十年習金¶
鉛木汞之事者又十年始知嚼蠟雖欲尋出死生一路若蠅窗¶
鑽然不覺忽又出矣及敬覽翠虛之篇復聆方外高士之至論¶
始知採時喚爲藥也煉時喚爲火也結時謂之丹養時謂之胎¶
其實一也所產之處曰川源山海所藏之器曰壇爐鼎竈所稟¶
之性故有汞鉛水火之名所成之象故有丹砂玄珠之號以今¶
#<md:CK-KZ_JY183_01p022b>¶
<pb:YP-C_JY183_15kuiji-04-0022b>¶
觀之惟一物也良由古人剖析眞元分别氣類所以有採取交¶
會煅煉沐浴之說如易卦象無出乎乾周天星宿無出乎斗以¶
抽𣷹運用之細微遂有斤兩之論但觀天之月暈黑白察地之¶
潮候消長則可默會日中取時之意於毫髮之際無差殊何患¶
乎金翁不騎龍姹女不御虎也結丹頭於片餉之間產嬰兒於¶
十月之內神凝氣聚身外有身此誠學仙之捷徑度世之妙道¶
其精微簡要之語盡在乎翠虛一篇眞息子王思誠序¶
¶
¶
¶
#<md:CK-KZ_JY183_01p023a>¶
<pb:YP-C_JY183_15kuiji-04-0023a>¶
* 泥洹集¶
@by紫泥眞人陳楠著¶
　　
** 翠虛吟¶
嘉定壬申八年秋翠虛道人在羅浮眼前萬事去如水天地何¶
異一浮漚吾將脫形歸玉闕遂以金丹火候訣說與瓊山白玉¶
蟾使知深識造化骨道光禪師薛紫賢付我歸根復命篇指示¶
鉛汞兩箇字所謂眞的玄中玄辛苦都來只十月漸漸採取漸¶
凝結而今通身是白血已覺四肢無寒熱後來依舊去參人勘¶
破多少野狐精箇箇不知眞一處都是傍門不是眞恐君虛度¶
此靑春從頭一一爲君陳若非金液還丹訣不必空自勞精神¶
#<md:CK-KZ_JY183_01p023b>¶
<pb:YP-C_JY183_15kuiji-04-0023b>¶
有如迷者學採戰心心只向房中戀謂之陰丹御女方手按尾¶
閭吸氣嚥奪人精神補吾身執着三丰信邪見產門喚作生身¶
處九淺一深行幾遍軒后彭祖老容成黃谷夀光趙飛燕他家¶
別有通宵路酒肆淫房戲歴煉莫言花裏遇神仙卻把金箆換¶
瓦片樹根已朽葉徒靑氣海波翻死如箭其他有如諸旁門尙¶
自可結安樂縁有如服氣爲中黃有如守頂爲混元有如運氣¶
爲先天有如嚥液爲靈泉或者脾邊認一穴執定謂之呼吸根¶
或者口鼻爲玄牝納淸吐濁爲返還或者默朝高上帝心目上¶
視守泥丸與彼存思氣升降以此爲之夾脊關與彼閉息吞津¶
唾謂之玉液金液丹與彼存神守臍下與彼作念想眉間又如¶
#<md:CK-KZ_JY183_01p024a>¶
<pb:YP-C_JY183_15kuiji-04-0024a>¶
運心思脊骨又如合口柱舌端竦肩縮頸偃脊背喚作直入玉¶
京山口爲華池舌爲龍喚作神水流潺潺此皆旁門安樂法擬¶
作天仙豈不難八十放九嚥其一聚氣歸臍謂胎息手持念珠¶
數呼吸水壺土圭測時刻或依靈寶畢法行直勒尾閭嚥津液¶
或參西山會眞記終日無言面對壁時人雖是學參禪何曾月¶
照寒潭碧時人雖是學抱元何曾如玉之在石或言大道本無¶
爲枯木灰心孤默默或言已自顯現成試問幻身何處得更有¶
勞形採日月謂之天魂與地魄更有終宵服七曜謂之造化眞¶
血脈更有肘後飛金精氣自騰騰水滴滴更有太乙含眞氣心¶
自冥冥腎寂寂有般循環運流珠有般靜定想朱橘如斯皆是¶
#<md:CK-KZ_JY183_01p024b>¶
<pb:YP-C_JY183_15kuiji-04-0024b>¶
養命方卽非無質生靈質道要無中養就兒箇中別有眞端的¶
都縁簡易妙天機散在丹書不肯洩可憐愚夫自執迷迷迷相¶
指盡無爲箇箇詭怪顚狂輩坐中搖動顫多時屈伸偃仰千萬¶
狀啼哭呌喚如兒嬉蓋縁方寸無主人精虛氣散神狂飛一隊¶
妄人相唱鬨以此誑俗誘愚癡不知與道合其眞與鬼合邪徒¶
妄爲一纔心動氣隨動跳躍顫掉運神機或曰此是陽氣來或¶
曰龍虎爭戰時或曰河車千萬匝或曰水火相奔馳看看搖擺¶
五臟氣一旦腦瀉精神羸當初聖祖留丹訣無中生有作丹基¶
何曾有此鬼怪狀盡是下士徒闡提我聞前代諸聖師無爲之¶
中無不爲盡於無相生實相不假作想並行持別有些兒奇又¶
#<md:CK-KZ_JY183_01p025a>¶
<pb:YP-C_JY183_15kuiji-04-0025a>¶
奇心賢元來非坎離肝心脾肺腎腸膽只是空屋舊藩籬涕唾¶
津精氣血液只是接助爲階梯精神魂魄心意氣觀之似是而¶
實非何須內觀及鑑形或聽靈響視泓池呑霞飮露服元氣功¶
効不驗心神疲演說淸虛弄爐火索人投狀齎金寶敢將蛙井¶
藐滄溟元始天尊卽是我虛收銜號僞神通指劃鬼神說因果¶
今朝明朝又奏名內丹外丹無不可欺賢罔聖昧三光自視禍¶
福皆懡㦬招邀徒弟走市𨞬醉酒飽肉成羣夥大道元來絕名¶
相眞仙本自無花草教他戒誓立辛勤爭如汝自辛勤好一人¶
迷昧猶自可迷以傳迷迷至老此輩一盲引眾盲共入迷途受¶
憂惱忽朝福盡業報來獲罪於天無所禱三元九府錄其愆追¶
#<md:CK-KZ_JY183_01p025b>¶
<pb:YP-C_JY183_15kuiji-04-0025b>¶
魂繫魄受冥考舉世人人喜學仙幾人日悟妙中玄各自妄誕¶
自相向不務眞實爲眞詮古人好語切須記工夫純熟語通仙¶
言語不通非眷屬工夫不到不方圓我昔工夫行一年六脈已¶
息氣歸根有一嬰兒在丹田與我形貌亦如然翻思塵世學道¶
者三年九載空遷延依前雲水遊四海冷眼看有誰堪傳炷香¶
問道仍下風勘辨邪正知愚賢歸來作此翠虛吟猶如杲日麗¶
靑天掃除末學小伎術分別火候採藥物只取一味水中金收¶
拾虛無造化窟促將百脈盡歸源脈住氣停丹始結初時枯木¶
依寒巖二獸相逢如電掣中央正位產玄珠浪靜風平雲雨歇¶
片時之間見丹頭輭似綿圑硬似鐵此是南方赤鳳血採之須¶
#<md:CK-KZ_JY183_01p026a>¶
<pb:YP-C_JY183_15kuiji-04-0026a>¶
要知時節一般纔得萬般全復命歸根眞孔穴內中自有眞壺¶
天風物光明月皎潔龍吟虎嘯鉛汞交灼見黃芽並白雪每當¶
天地交合時奪取陰陽造化機卯酉甲庚須沐浴弦望晦朔要¶
防危隨日隨時則斤兩抽𣷹運用在怡怡十二時中只一時九¶
還七返這些兒温養切須當固濟巽風常向坎中吹行坐寢食¶
總如如惟恐火冷丹力遲一年周天除卯酉九轉工夫日用九¶
至於十月玉霜飛聖胎圓就風雷吼一載胎生一箇兒子生孫¶
兮孫又枝千百億化最妙處豈可容易教人知忘形死心絕爾¶
汝存亡動靜分賓主朝昏藥物有浮沈水火爻符宜檢舉眞氣¶
薰蒸無寒暑純陽流溢無生死有一子母分胎路妙在尾箕斗¶
#<md:CK-KZ_JY183_01p026b>¶
<pb:YP-C_JY183_15kuiji-04-0026b>¶
牛女若欲延年救老殘斷除淫慾行旁門果欲留形永住世除¶
非運火煉神丹神丹之功三百日七解七蛻成大還聚則成形¶
散則氣天上人間總一般甯可求師安樂法不可邪淫採精血¶
古云天地悉皆歸須學無爲淸淨訣縛住靑山萬頃雲撈取碧¶
潭一輪月玄關一竅無人知此是刀圭甚奇絕夜來撞見呂秀¶
才有一丹訣猶奇哉卻把太虛爲爐鼎活捉烏兔爲藥材山河¶
大地發猛火於中萬象生雲雷昔時混沌今品物一時交結成¶
聖胎也無金木相間隔也無龍虎分南北不問子母及雌雄不¶
問夫妻並黑白何人名曰大還丹太上老君呑不得老君留與¶
淸閑容服了飛神登太極更將一盞鴻濛酒餌此刀圭壯顔色¶
#<md:CK-KZ_JY183_01p027a>¶
<pb:YP-C_JY183_15kuiji-04-0027a>¶
任從滄海變桑田我道壺中未一年懸知汝心如鐵堅所以口¶
口出相傳妙處都無半句子神仙法度眞自然速歸下手結胎¶
仙朗吟歸去蓬萊天¶
　　
** 紫庭經¶
絳宮天子統乾乾乾龍飛上九華天天中妙有無極宮宮中萬¶
卷指玄篇篇篇皆露金丹旨千句萬句會一言教人只在尋汞¶
鉛二物採入鼎中煎夜來火發崑崙山山頭火冷月光寒曲江¶
之上金烏飛姮娥已與斗牛歡採之煉之未片餉一氣渺渺通¶
三關三關來往氣無窮一道白脈朝泥丸泥丸之上紫金鼎鼎¶
中一塊紫金團化爲玉漿流入口香甜淸爽遍舌端呑之服之¶
#<md:CK-KZ_JY183_01p027b>¶
<pb:YP-C_JY183_15kuiji-04-0027b>¶
入五內臟腑暢甚身康安赤蛇蒼龍交合時風恬浪靜虎龍蟠¶
神水湛湛華池靜白雪紛紛飛四山七寶樓臺十二時樓前黃¶
花深可觀卽此可爲鉛汞精化作精髓盈關源但去身中尋周¶
天前弦之後後弦前藥物平平氣象足天地日月交會間虛空¶
自然百雜碎嚼破混沌輭如綿番來復去成一錢遍體玉潤而¶
金堅赤血換兮白血流金光滿室森森然一池秋水浸明水一¶
朵金花如紅蓮此時身中神炁全不須求道復參禪我今知君¶
如此賢知君有分爲神仙分明指示無多語默默運用而抽𣷹¶
年中取月不用年月中取日月徒然日中取時時易日時中有¶
刻而玄玄玄之又玄不可言元來朔望明晦弦金翁𡛥女奪造¶
#<md:CK-KZ_JY183_01p028a>¶
<pb:YP-C_JY183_15kuiji-04-0028a>¶
化神鬼哭泣驚相喧雲收雨散萬籟靜一粒玄珠種玉田十月¶
火候聖胎圓九還七返相迴旋初時夾脊關脈開其次膀胱如¶
火然內中兩腎如湯煎時乎挑動衝心源心腎水火自交感金¶
木間隔誰使然黃庭一炁居中宮宰制萬象心掌權水源淸淸¶
如玉鏡孰使河車如行船一霎火熖飛燒天烏魂兔魄成微塵¶
如斯默默覓眞詮一路逕直入靈眞分明精裏以氣存漸漸氣¶
積以生神此神乃是天地精純陽不死爲眞人若知如此宜修¶
仙修仙惟有金丹門金丹亦無第二訣身中一畝爲家園涶涕¶
精津氣血液七件陰物何取焉坎中非腎迺靈根潭底日紅北¶
馬奔七返九還在片餉一切萬物皆生成惟此乾坤眞運用不¶
#<md:CK-KZ_JY183_01p028b>¶
<pb:YP-C_JY183_15kuiji-04-0028b>¶
必兀兀徒無言無心無念神已昏安得凝聚成胎仙胎仙只是¶
交結成交結惟在頃刻間君還知有太陽回正在冬至幾日前¶
又言金精旣降時復以何物復金精金精只在坤宮藥坤在西¶
南爲川源蟾光終日照西川只此便是藥之根以時易日刻易¶
時一滴甘露名靈泉呑入心中衝肺腧落在膀胱而成丹丹頭¶
不在膀胱結元在膀胱卻在肝肝爲木液遇金精逢土交結成¶
大還莫言此時有爲功又恐斯爲着相言始於著相至無相煉¶
精化炁炁歸根氣之根本凝成神方曰無爲而有靈譬如夫婦¶
交姤時一點精血結成嬰彼之以情而感情尙且嬰兒十月成¶
何况宇宙在乎手身中虎嘯龍吟聲雖然不見龍之吟波浪高¶
#<md:CK-KZ_JY183_01p029a>¶
<pb:YP-C_JY183_15kuiji-04-0029a>¶
湧千萬尋雖然不見虎之嘯夜深風聲吼萬林自乎丹道凝結¶
後以至火候烹煉深及於十月霜飛時神魂奔走安敢爭一年¶
都計十二月卯酉沐浴誰敢行所以十月入神室金鼎滿滿龍¶
津盈縛雲捉月之機關得訣修煉夫何難果然縛得雲在山又¶
解捉住月之魂點頭此語知古人何慮不把身飛昇身之殼兮¶
心之肉心中自有無價珍可以生我復死我旣能飢人亦飽人¶
尋其毳路取其原逍遙快樂無飢寒似此景象與證驗總在一¶
日工夫間工夫如此譬此閑藥不遠兮採不難誰(音拍)知火熖萬¶
丈紅燒殺三尸玉爐寒丹田亦能生紫芝黃庭又以生紅𥽷紅¶
𥽷一飧永不知紫芝一服常童顔滿身渾似白乳花金筋玉骨¶
#<md:CK-KZ_JY183_01p029b>¶
<pb:YP-C_JY183_15kuiji-04-0029b>¶
老不昏功成行滿鶴來至一舉便要登雲端¶
　　
** 丹基歸一論¶
古人有言得其一萬事畢噫誠哉是言也此吾所以删丹經之¶
繁蕪標紫書之樞要蓋爲是也一也者金丹之基也實千經萬¶
論之原千變萬化之祖也以要言之天魂地魄卽日精月華也¶
紅鉛黑汞卽金精木液也烏兔卽龜蛇也馬牛卽龍虎也朱砂¶
水銀乃黃芽白雪之骨也丹砂秋石乃白金黑錫之苗也別之¶
爲男女夫婦體之爲金木水火類之爲靑幽徐揚象之爲乾坤¶
坎離或曰河車者或云黃轝者或有言交梨火棗者或有言金¶
砂玉汞者又如丁翁黃婆之名嬰兒𡛥女之號拆爲黑白分爲¶
#<md:CK-KZ_JY183_01p030a>¶
<pb:YP-C_JY183_15kuiji-04-0030a>¶
靑黃有如許之紛紛其實陰陽二字是皆一物也謂如守一壇¶
戊已戸玄關一竅玄牝之門神水華池鉛爐土釜朱砂鼎偃月¶
爐中黃宮丹元府神室氣府關元丹田呼吸之根凝結之所此¶
又皆一處也復如冬夏二至春秋兩分卯酉甲庚弦望晦朔子¶
午巳亥寅子坤申二十四氣七十二候一年交合一月周迴離¶
坎之晴兔雞之月乾巽之穴二八之門朝屯暮蒙晝姤夜復人¶
不知以爲果須依時按節推氣測候分拆數法准則銖爻故日¶
視土圭夜瞻刻漏謬之甚矣又豈知周年造化乃周身之精炁¶
日夜時刻乃精炁之變態也其中有衰有旺有升有降有浮有¶
沈有淸有濁是以聖人以外象證之殊不知天地氣數在乎一¶
#<md:CK-KZ_JY183_01p030b>¶
<pb:YP-C_JY183_15kuiji-04-0030b>¶
時之工夫也所以中間有陰陽寒暑之證有生殺盈虧之狀小¶
則按百刻大則如一年只在一時而然也然一時卽一處也一¶
處卽一物也人知此之所以爲一則採取有法運用有度斤兩¶
有則水火有等與夫抽𣷹進退之妙沐浴交結之奧無不防危¶
慮險也若毫釐之失則日月失道金汞異爐非知造化之深者¶
莫克知陰陽之義如是其祕也一陰一陽之謂道道卽金丹也¶
金丹卽道也古仙上靈詔人煉七返九還金液大丹者是乃入¶
道之捷徑耳故有片餉工夫自然交媾迴風混合百日工靈之¶
語行之九月謂之九轉煉之一年謂之聖胎此其所以隱而不¶
露者以上天祕惜不欲輕泄此道耳豈得無禍福於傳授賢否¶
#<md:CK-KZ_JY183_01p031a>¶
<pb:YP-C_JY183_15kuiji-04-0031a>¶
之間乎旣以唾涕精津氣血液爲陰物也又以泥丸丹田心腎¶
脾肺尾閭夾脊口鼻非眞一處也何從而知金木之所以間隔¶
水火之所以旣濟未濟者哉能以一之一字訂諸羣經參諸往¶
哲勿以神氣爲自然歸復勿以禪定爲自然交合審能如是或¶
恐暗合孫吳而終非捉百脈以歸源窮九關而徹底三火所聚¶
八水同歸者也至於神入氣爲胎火煉藥成丹豈容易明有曰¶
神衛氣者有曰神凝則氣聚者有曰神氣自然歸復者皓首茫¶
然反起虛無之歎夫豈知丹基之眞一爲妙哉若將遊浮靈揖¶
華佺於空蒙窅靄之上者得一可以畢萬故作丹基歸一論以¶
付學者白玉蟾頴川陳泥丸太乙刀圭之說傅諸後古云¶
#<md:CK-KZ_JY183_01p031b>¶
<pb:YP-C_JY183_15kuiji-04-0031b>¶
　　
** 水調歌頭贈九霞子鞠九思¶
奪取天機妙夜半看辰杓一些珠露阿誰運到稻花頭便向此¶
時採取宛如碧蓮含蕊滴破玉池秋萬籟風初起明月一沙鷗¶
紫河車乘赤鳳入瓊樓謂之玉汞與鉛與土正相投五氣三花¶
聚頂吹着自然眞火煉得似紅榴十月胎仙出雷電送金虬¶
　　
** 鵲橋仙贈蟄虛子沙道昭¶
紅蓮含蘂露珠凝碧飛落華池滴滴運歸金鼎喚丁公煉得似¶
一枚朱橘三花噴火五雲擁月上有金胎神室洞房雲雨正春¶
風十箇月胎仙了畢¶
　　
** 眞珠簾贈海南子白玉蟾¶
#<md:CK-KZ_JY183_01p032a>¶
<pb:YP-C_JY183_15kuiji-04-0032a>¶
金丹大藥人人有要須是心傳口授一片白龍肝一盞醍醐酒¶
只向離無尋坎有移卻南辰迴北斗好笑見金翁姹女兩箇厮¶
鬭些兒鉛汞調匀觀漢月海潮抽𣷹火候一箭透三關方表神¶
仙手兔子方來烏處住龜兒便把蛇呑了知否那兩箇鍾呂是¶
吾師友¶
　　
** 金丹詩訣¶
半斤眞汞半斤鉛隱在靈源太極先須趁子時當採取煉成金¶
液入丹田¶
　　二¶
神符白雪結玄珠此是金丹第一爐十二時辰須認子莫教金¶
#<md:CK-KZ_JY183_01p032b>¶
<pb:YP-C_JY183_15kuiji-04-0032b>¶
鼎汞花枯¶
　　三¶
水火相交虎遇龍金翁姹女兩爭雄靑去白來然後黑到紅方¶
且入黃宮¶
　　四¶
玉爐三轉見黃芽火裏栽蓮解發花人在絳宮貪夜月一杯美¶
酒餌丹砂¶
　　五¶
四轉紅爐轉四神𣷹符進火養胎精龍虎繞爐爭造化巽風吹¶
起水中燈¶
#<md:CK-KZ_JY183_01p033a>¶
<pb:YP-C_JY183_15kuiji-04-0033a>¶
　　六¶
五轉方成白馬芽卻教六賊運河車五行俱備雷聲震正好登¶
樓看汞花¶
　　七¶
煉成金液玉神丹擒制龜蛇頃刻間已是中成消息處玉爐養¶
火莫教寒¶
　　八¶
天上七星地七寶人有七竅權歸腦七返靈砂陰氣消鉛爐只¶
使温温火¶
　　九¶
#<md:CK-KZ_JY183_01p033b>¶
<pb:YP-C_JY183_15kuiji-04-0033b>¶
八轉神錦玉淸砂卯酉抽𣷹火不差渴飮華池飢嚼炁黃婆終¶
日看金花¶
　　十¶
九轉紫金成至寶天門地戸自關鎻三百八十有四銖散爲三¶
萬六千顆¶
　　十一¶
靑童把鏡照泥丸五臟祥雲徹上關子午寅申和巳亥胎圓數¶
足出崑崙¶
　　十二¶
移將北斗向南辰穿過黃庭入紫庭攢簇一年眞造化太陽正¶
#<md:CK-KZ_JY183_01p034a>¶
<pb:YP-C_JY183_15kuiji-04-0034a>¶
照月三更¶
　　十三¶
上應星辰下應鉛太陽三十六爻躔不因法象無由採誰悟生¶
于天地先¶
　　十四¶
黃丹胡粉密陀僧此是嘉州造化能若不見陽眞一法世間還¶
有幾人曾¶
　　十五¶
紅鉛之髓名眞汞黑汞之精是正鉛莫向腎中求造化卻須心¶
裏覓先天¶
#<md:CK-KZ_JY183_01p034b>¶
<pb:YP-C_JY183_15kuiji-04-0034b>¶
　　十六¶
靈汞原非是水銀丹砂不赤太迷人此般眞物誰能識識者驂¶
鸞脫世塵¶
　　十七¶
三種眞形一種稀結成靈異少人知莫言龍虎同源出便是神¶
仙立兆基¶
　　十八¶
鎭星合得配中央偃水能交色變黃不比凡金銀與鐵成時全¶
是賴陰陽¶
　　十九¶
#<md:CK-KZ_JY183_01p035a>¶
<pb:YP-C_JY183_15kuiji-04-0035a>¶
莫近丘墳穢污田亦嫌戰地產人眠鍾來靈炁方爲福便是求¶
仙小洞天¶
　　二十¶
山林靜處最宜良或在塵中或在鄕土得厚時丹得厚妄爲立¶
見受迍殃¶
　　二十一¶
室宜向木對朝陽兌有明窗對夕光照顧有名人莫曉暮陰不¶
得閉金牆¶
　　二十二¶
八門運化應時開進退隨金定往來莫息明爐幷北戸安然二¶
#<md:CK-KZ_JY183_01p035b>¶
<pb:YP-C_JY183_15kuiji-04-0035b>¶
鼎位三台¶
　　二十三¶
六百篇中起伏明三光須順日虛盈推移八卦明斤兩刻漏相¶
參莫住程¶
　　二十四¶
陰火息時陽火消理分臥立順羲爻更隨黑白天邊月六候方¶
終晦朔交¶
　　二十五¶
四時推運逐星杓晝夜停分百刻昭鄭重元君重定式細詳時¶
候已明標¶
#<md:CK-KZ_JY183_01p036a>¶
<pb:YP-C_JY183_15kuiji-04-0036a>¶
　　二十六¶
天上分明十二辰人間分作煉丹程若言刻漏無憑信不會玄¶
機藥不成¶
　　二十七¶
心地虛閑絕萬縁且宜淸靜返身觀要知鐵脊梁之漢何慮修¶
仙下手難¶
　　二十八¶
言者不知知不言高談濶論萬千般雖然眼下無人辨恐汝終¶
身被自瞞¶
　　二十九¶
#<md:CK-KZ_JY183_01p036b>¶
<pb:YP-C_JY183_15kuiji-04-0036b>¶
人如得道自嬰兒不辨閑言是與非君若不能心眼具他時追¶
悔問他誰¶
　　三十¶
執着之人得不眞朝行暮輟又非誠誠心修煉見功驗方是人¶
中識得人¶
　　二十一¶
父精母血結胎成尙自他形似我形身內認吾眞父母方纔捉¶
得五行精¶
　　三十二¶
子時氣對尾閭關夾脊河車透頂門一顆水晶入爐內赤龍含¶
#<md:CK-KZ_JY183_01p037a>¶
<pb:YP-C_JY183_15kuiji-04-0037a>¶
汞上泥丸¶
　　三十二¶
氣入丹田養白鴉斯時方曰結黃芽華池神水含明月取得刀¶
圭火似麻¶
　　三十四¶
須知藥得火成丹又要丹逢火則仙片餉工夫修便現老成須¶
是過三年¶
　　三十五¶
大道分明在眼前時人不會悟歸泉黃芽本是乾坤炁神水根¶
基與汞連¶
#<md:CK-KZ_JY183_01p037b>¶
<pb:YP-C_JY183_15kuiji-04-0037b>¶
　　三十六¶
認得根源不用忙三三合九有純陽潛通變化神光現從此朝¶
天近玉皇¶
　　三十七¶
合其天地合其元子母相逢不敢言先汞後鉛爲大道莫敎失¶
伴鶴歸天¶
　　三十八¶
此寶從來二八傳吉年吉月入爐安千朝火候知時節必定芽¶
成汞自完¶
　　三十九¶
#<md:CK-KZ_JY183_01p038a>¶
<pb:YP-C_JY183_15kuiji-04-0038a>¶
志默忘言理自端更無一物可相關回眸謾着些兒力一得分¶
明萬事閑¶
　　四十¶
紅鉛黑汞大丹基紅黑相投世罕知兩物若還成戊已仙家故¶
曰一刀圭¶
　　四十一¶
日烏月兔兩輪圓根在先天核取難月夜望中能採取天魂地¶
魄結靈丹¶
　　四十二¶
莫謂金丹事等閑切須勤苦力鑽硏慇勤好問師資學不在他¶
#<md:CK-KZ_JY183_01p038b>¶
<pb:YP-C_JY183_15kuiji-04-0038b>¶
邊在目前¶
　　四十三¶
未煉還丹先養鉛龜蛇一氣產先天虛心實腹方和合結就靈¶
砂一粒圓¶
　　四十四¶
同行同坐又同眠終日相隨在目前認得這些須急採見之便¶
是水鄕鉛¶
　　四十五¶
不是燈光日月星藥靈自有異常明垂簾久視光明處一顆堂¶
堂現本眞¶
#<md:CK-KZ_JY183_01p039a>¶
<pb:YP-C_JY183_15kuiji-04-0039a>¶
　　四十六¶
終日如愚豈有無謾將閑裏着工夫初時玉液飛空雪漸見流¶
金滿故廬¶
　　四十七¶
靈汞通眞變化多只宜存守不宜過神符默運三關徹鉛趁黃¶
河入大羅¶
　　四十八¶
甲龍庚虎鎭相隨鉛汞同爐始可爲會取地天交泰事自然交¶
媾坎和離¶
　　四十九¶
#<md:CK-KZ_JY183_01p039b>¶
<pb:YP-C_JY183_15kuiji-04-0039b>¶
周天火候至幽微運動抽𣷹盡有時氣候何須分八節只防片¶
餉失毫釐¶
　　五十¶
五行四象坎幷離詩訣分明說與伊只有工夫下手處幾人會¶
得幾人知¶
　　五十一¶
若未逢師且看詩詩中藏訣好修持雖然不到蓬萊路也得人¶
間死較遲¶
　　五十二¶
書運靈旗夜火芝抽𣷹運用且防危若無同志相規覺時恐爐¶
#<md:CK-KZ_JY183_01p040a>¶
<pb:YP-C_JY183_15kuiji-04-0040a>¶
中火候非¶
　　五十三¶
震卦行歸西兌鄕三陽姹女弄明璫巽風吹動珊瑚樹入艮歸¶
坤又一場¶
　　五十四¶
握拳閉目守流珠這箇元來是入途不見悟眞篇內說眞金起¶
屋幾時枯¶
　　五十五¶
誰知前短後長機十二時中只一時晦朔望弦明進退煉成九¶
轉結嬰兒¶
#<md:CK-KZ_JY183_01p040b>¶
<pb:YP-C_JY183_15kuiji-04-0040b>¶
　　五十六¶
崑崙山上火星飛金木交滋坎電時藥到月圓須滿稱急教進¶
火莫蹉遲¶
　　五十七¶
大藥須憑神氣精採來一處結交成丹頭只是先天炁煉作黃¶
芽發玉英¶
　　五十八¶
分明只在片言間老去殊途有易難先自刀圭言下悟漸收九¶
轉大還丹¶
　　五十九¶
#<md:CK-KZ_JY183_01p041a>¶
<pb:YP-C_JY183_15kuiji-04-0041a>¶
兩處擒來共一爐一泓眞水結眞酥刀圭滋味吞歸腹澆灌黃¶
芽產玉符¶
　　六十¶
捉將百脈倒歸源自會天然汞見鉛大地山河皆至寶誰知身¶
裏覓先天¶
　　六十一¶
宫中眼底火星飛雷電掀翻白雪垂身裏漏聲聞滴滴三尸精¶
血可充飢¶
　　六十二¶
五行四象外邊尋只在當人一寸心運用陰陽成妙道直教瓦¶
#<md:CK-KZ_JY183_01p041b>¶
<pb:YP-C_JY183_15kuiji-04-0041b>¶
礫盡成金¶
　　六十三¶
偃月爐中煅坎離片時自有一刀圭寄言師祖張平叔萬聖千¶
賢總在西¶
　　六十四¶
醉倒酣眠夢熟時滿船載寶過曹溪一纔識破丹基處放去收¶
來總在伊¶
　　六十五¶
西南路上月華明大藥還從此處生記得古人詩一句曲江之¶
上鵲橋橫¶
#<md:CK-KZ_JY183_01p042a>¶
<pb:YP-C_JY183_15kuiji-04-0042a>¶
　　六十六¶
一月三旬一日同修丹法象奪天功交加二八爲丹母遠望徒¶
勞覓虎龍¶
　　六十七¶
尾閭白氣貫丹田一顆眞珠輭似綿滿地冷光生玉笋兩池秋¶
水漾紅蓮¶
　　六十八¶
鼎爐火候密推排煉得純陽炁上來地戸閉時骨體實天門漸¶
積自然開¶
　　六十九¶
#<md:CK-KZ_JY183_01p042b>¶
<pb:YP-C_JY183_15kuiji-04-0042b>¶
水爲靈府冲和液火是丹樞渾沌精會在宫中凝結處自然結¶
蘂復生英¶
　　　七十¶
男兒懷孕是胎仙只爲蟾光夜夜圓奪得天機眞造化身中自¶
有玉淸天¶
　　七十一¶
鼎中朱橘亘天紅此是時時養火功元炁歸爐神不散春山春¶
水自春風¶
　　七十二¶
金鼎先乾活水銀水銀乾了大丹成分明有箇長生藥點鐵成¶
#<md:CK-KZ_JY183_01p043a>¶
<pb:YP-C_JY183_15kuiji-04-0043a>¶
金不誤人¶
　　七十三¶
涕唾精津氣血液眞僞混淆須辨惑從無生有是藥材不可滯¶
他虛幻物¶
　　七十四¶
經云變化在須臾迷者何求日月疎但守火爻三百刻產成一¶
顆夜明珠¶
　　七十五¶
天源一派接崑崙最隱無過九曲灣百萬玉龍嘶不斷一江春¶
月趁漁船¶
#<md:CK-KZ_JY183_01p043b>¶
<pb:YP-C_JY183_15kuiji-04-0043b>¶
　　七十六¶
精神冥合炁歸時骨肉融和都不知關節自開通暢也形容光¶
澤似嬰兒¶
　　七十七¶
分兩須當應兩弦此般法象合天淵回頭問取黃婆看何必區¶
區待口傳¶
　　七十八¶
鉛汞之宗龍虎根玄牝之戸戊已門只向玉壺春色裏摘枝花¶
去問羲軒¶
　　七十九¶
#<md:CK-KZ_JY183_01p044a>¶
<pb:YP-C_JY183_15kuiji-04-0044a>¶
近則三朝遠九旬須知變化有時辰不知造化長生藥點汞成¶
金也動人¶
　　八十¶
鼎鼎原無藥裏尋尋來出去一般金鑄成大小都隨意便是冰¶
壺妙理深¶
　　八十一¶
入鼎須憑重一斤秤來卻是十六星一星水裏眞金妙合作流¶
珠二八停¶
　　八十二¶
坎府㘭塘石腳泉斗星相對射高天潺湲陽脈通靑白沐浴須¶
#<md:CK-KZ_JY183_01p044b>¶
<pb:YP-C_JY183_15kuiji-04-0044b>¶
教金體堅¶
　　八十三¶
盡道眞人總默然如何也不示言詮若非驕傲事無語只是胸¶
中欠汞鉛¶
　　八十四¶
天地初分日月高狀如雞子復如桃陰陽眞氣知時節直待三¶
年脫戰袍¶
　　八十五¶
龍虎丹砂意最幽五神金內汞鉛流千朝變紫飛雲去直至大¶
羅天上頭¶
#<md:CK-KZ_JY183_01p045a>¶
<pb:YP-C_JY183_15kuiji-04-0045a>¶
　　八十六¶
用鉛須得汞相合二姓爲親女唱歌煉此紫河車地動白雲相¶
伴鶴來過¶
　　八十七¶
紅黑相將婦嫁夫一年一度入丹樞洞房深處眞雲雨產箇嬰¶
兒一似渠¶
　　八十八¶
坎男離女住乾天買藥燒丹不用錢偃月爐中烹造化一些妙¶
藥要眞鉛¶
　　八十九¶
#<md:CK-KZ_JY183_01p045b>¶
<pb:YP-C_JY183_15kuiji-04-0045b>¶
怪事教人笑幾回男兒今也會懷胎自家精血自交結身裏夫¶
妻是妙哉¶
　　九十¶
三姓包含二物交赤龍飛上碧雲霄夜來甘露空中過片月凌¶
空對鵲橋¶
　　九十一¶
復姤修持水火宗兔雞沐浴內丹紅周天六六寒爐後十月胎¶
圓顯聖功¶
　　九十二¶
水火同精間木金火木知他甚處尋脫黃着紫因何事只爲河¶
#<md:CK-KZ_JY183_01p046a>¶
<pb:YP-C_JY183_15kuiji-04-0046a>¶
車數轉深¶
　　九十三¶
玉符金液煉天仙月照崑崙一沼蓮試指北方玄武事龜蛇因¶
甚兩相纏¶
　　九十四¶
雨洗新篁雙鳳飛玉芝花下一靈龜抱琴彈盡無生曲卻訪姮¶
娥宴小池¶
　　九十五¶
透體金光骨髓香金筋玉骨盡純陽煉教赤血流爲白陰氣消¶
磨身自康¶
#<md:CK-KZ_JY183_01p046b>¶
<pb:YP-C_JY183_15kuiji-04-0046b>¶
　　九十六¶
一旦工夫盡至誠凝神聚氣固眞精顔容如玉無饑渴方顯金¶
丹片餉成¶
　　九十七¶
翠娥獨立水晶宫體態嬌嬈有意濃半夜黃婆來扣戸作媒嫁¶
去與金翁¶
　　九十八¶
太乙玄珠金液丹還元返本駐童顔要須親聽明師語方可教¶
君見一班¶
　　九十九¶
#<md:CK-KZ_JY183_01p047a>¶
<pb:YP-C_JY183_15kuiji-04-0047a>¶
夜來一朶碧芙蕖內有紅丸滴滴珠滴下華池是神水丹田結¶
聚作丹樞¶
　　一百¶
離坎名爲水火精本是乾坤二卦成但取坎精點離穴純乾便¶
可攝飛瓊¶
¶
¶
¶
¶
¶
#<md:CK-KZ_JY183_01p047b>¶
<pb:YP-C_JY183_15kuiji-04-0047b>¶
¶
¶
¶
¶
¶
¶
¶
¶
¶
¶
