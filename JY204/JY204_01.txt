#-*- mode: org; -*-
#+EXPORT_ID: JY204
#+TITLE:孫不二元君傳述丹道祕書三卷 Sun Bu'Er Yuanjun Chuanshu Dandao Bishu Sanjuan
#+WITNESS: CK-KZ JYE
#+BASEEDITION: YP
<pb:CK-KZ_JY204_01p111a>¶
* 孫不二元君傳述丹道秘書三卷¶
** 玉淸胎元内養眞經　寶神元臺眞君下傳¶
爾時太上老君因朝。¶
元始上帝吿太上曰：『精虛則炎上，氣虛則下走。陰陽各行於水¶
火，金木不成於夫婦。是故下土之人，眞氣日衰，陰邪日戾，殘其¶
本夀，精神不全，淪爲下鬼。我嘗受汝胎元妙道，以外玄牝合内¶
玄牝，以外眞神補内眞氣，聚集天之萬寶，養我胎之元精，使神¶
生於胎，氣戀於神，心君濳御，氣息調匀，萬神敬禮，羣魔朿形，汝¶
當教其兆民，先學定心。心定氣住，氣住神全，神全形固。綿綿若¶
存而不息，用之不窮而見功。谷神不死，合我眞宗。我愍世人外¶
<pb:CK-KZ_JY204_01p111b>¶
爲酒色之所賊，内爲思慮之所縈，惟貪名利，消落精神，戀著粉¶
屍，巧笑娥眉，逐外忘本，崩我靈基。使坎離壞散，致魂魄流離，兒¶
女成列，形骸漸衰。爲一棺之聚土，失天地之眞機，良可悲乎。汝¶
勸世人先持小戒，以至大戒；先學息心，漸入無爲。因定生明，因¶
明悟道。上品之人，以麄易細，成光明身，居淸淨天，夀命旡量。中¶
等之人，延年住身，補復胎元，不致夭傷。下品之人，遠離情慾，淡¶
薄利名，歸向眞風，順行聖教。汝當以我妙語，分千萬形，周流教¶
化，漸漸接引，捨邪歸正，去濁留淸，證旡上道。』是時，太上老君恭¶
奉聖訓，卽與紫光天母各化其形，爲塵沙眾，分身世界，普度有¶
情。未久之間，上界萬二千天，於蓮華中化生旡量天人，各各乘¶
<pb:CK-KZ_JY204_01p112a>¶
空，詣玉淸境，面對眞尊而說頌曰：¶
『旡上神父　開大方便　戒敕太上　紫光天母　化形下方¶
廣度我輩　並因戒定　咸得上生　獲意生身　證旡上道¶
我等變化　百千萬身　身具萬古　讚揚玄德　百千萬刼¶
亦未能盡　巍巍功德　不可窮詰　我等信受　將何補報¶
誓發大願　於未來刼　復度有情　惟此一心　是名報德』¶
旡量天人說是妙頌，各以天華寶香散虛空中，而爲供奉，遥望¶
眞尊，百禮而退。¶
《玉淸胎元内養眞經》終。¶
** 《玉淸旡上内景眞經》　大羅眞天元天大聖后紫光天母下傅¶
<pb:CK-KZ_JY204_01p112b>¶
爾時，¶
元始至眞大聖化生開天，以大神通力。大智慧力結配世界，配¶
合陰陽，主張造化，先於大梵眞天玄空之中，化諸外象，以表内¶
景，而分九氣爲東方木精之色，結成九氣丈人而君主之，在人¶
爲肝爲魂。次分七氣爲西方金精之色，結化七氣丈人而君主¶
之，在人爲肺爲魄。㳄分三氣爲南方火精之色，結化三氣丈人¶
而君主之，在人爲心爲神。次分五氣爲北方坎精之色，結化五¶
氣丈人而君主之，在人爲腎爲精。四方餘氣，水火金木分布中¶
央爲黃庭之色，結化一氣丈人而君主之，在人爲脾爲思。五臟¶
含識，共具十眞。十眞之英能成九轉，聚爲丹藥，散爲甘露，周旋¶
<pb:CK-KZ_JY204_01p113a>¶
上下，煉養百骸，沐濁留淸，消陰鑄陽，復我太初，保我大全，出於¶
崑崙，入於太淵，引其龍變，經於虎城，四氣和合，成我至眞，衰殘¶
易盛，耄耋還嬰，朽容再鮮，白髮重靑，韻如鐘發，身如羽輕，盡更¶
凡骨，飛昇上淸。世之學士，立戒持定，而生智明，以其三力永保，¶
億年履輕淸之氣，運定變化，以超仙也。左右二玄旡極眞宰，以¶
我此道廣布天人，使其捨離無常之業，而入眞一之妙，不老不¶
死，湛寂常存。¶
元始尊眞於其七竅，放大光明，照無量土，萬二千天，百億人界，¶
各以自力散香雨華而爲供奉，莫不欣悅，咸悟本心。爾時¶
玉淸化宫於空玄中，忽見寶月光明，照暎内外十虛，寶月之中，¶
<pb:CK-KZ_JY204_01p113b>¶
包含紫氣，之内有一嬰兒，坐寶華臺口放金光，發大玉音而說¶
偈曰：¶
一心生正定　萬象自然陳　逐方分五氣　五氣孕一靈¶
一靈通變化　結煉本來眞　本眞非有相　非有亦非無¶
兆能通此理　方悟攝塵珠¶
玄空之中，月光之内，玉嬰演教。天上天下，一時皆聞。莫不慧海¶
湛然，業山摧毁，反觀内照，永契道眞。仰望聖光，作禮而去，敬信¶
奉持。¶
《玉淸旡上内景眞經》終¶
** 《大道守一寶章》(衡嶽眞子傳，又名爲《玄珠心鏡》)¶
<pb:CK-KZ_JY204_01p114a>¶
道無爲，無不爲。可心證，非智知。何謂知？何謂證？智遣智。¶
　言旣知之後，宜遺智慧，晦迹韜光。¶
證虛應。¶
　言守空虛無爲，久而神效，如響應聲也。¶
應無從。¶
　言自然而然。¶
心乃通。¶
　心空無爲，久卽明道，明道則神通。¶
通於一，萬事畢。一爲根。¶
　一爲大道根元。¶
<pb:CK-KZ_JY204_01p114b>¶
事爲門。¶
　得一之元，卽《太上心印》所謂事也。¶
事歸一，一常存。¶
　言守一之事，功成歸一炁，卽身與虛無，自然無形，一炁常存¶
　矣。¶
存莫有，假言守。¶
　言一炁常存自身，莫令有氣。守者，假言守耳。¶
守虛無，自長久。¶
　言但守虛無，自然形神與道長久也。¶
《大道守一寶章》終¶
<pb:CK-KZ_JY204_01p115a>¶
《守一詩》　范陽盧陲眞姑傳崔少玄本¶
得一之元。¶
　《道德》言：『知白守黑。』學道君子，旣知其白，須守其黑。陰炁黑也。¶
　初守黑之時，身中黑如漆相似。守之不己，黑氣日消，陰符消¶
　盡。純陽白氣，内明當明之時，閉目收視，自見五臟宫室，自見¶
　三萬六千血脈，神靈漸至，出有入無，分身千億，是名得一之¶
　元。守一之人，但能虛其身，空其心，常守空虛，内凝神思，元始¶
　妙氣自然歸流于守一人身中，主持性命。¶
　老君告文始先生曰：『吾思此道，本出杳冥。杳冥者，守黑也，卽¶
　守一也。葢靜定日久，天光内燭，脫身殻中，收視内觀，形貎如¶
<pb:CK-KZ_JY204_01p115b>¶
　然。此時外卽光熖周身，内則分身千萬，此崔女守一詩之妙¶
　也。¶
　《太上說心印》曰：『眞人巾金巾。』此五字，乃玉晨君之心印也。老¶
　君以此傳與文始先生。守此心印，卽是守一之元也。卽是入¶
　天道之門。上聖高眞，未有不從此而入者。要而言之，守一之¶
　元，卽是守空無寂寂中元神也。一之元不可見者，象罔是也。¶
　一之元可得者，元珠是也。¶
匪受自天，太老之眞。¶
　老或作無。¶
旡上之仙，光含影藏。¶
<pb:CK-KZ_JY204_01p116a>¶
　此言得一之元，湏精誠守神，積功鍊形，冥心無心，冥身無身。¶
　内不分己身，外不分天地，久則骨肉亦化爲純陽精氣。陰氣¶
　内消，始覺天光内照，煥然照蛻身之中，天光旣合於内，形影¶
　滅藏于外也。¶
形於自然。¶
　此言光含影藏，神凝空寂中，忽然呈形。此乃天仙之姿，出於¶
　自然，非尋常之身也。¶
眞安匪求。¶
　衡獄眞子注云：『此言道成，形凝身中，非智巧所能求。但須冥¶
　心無心，㝠身無身。若苟有身心，卽神不凝矣。』¶
<pb:CK-KZ_JY204_01p116b>¶
神之久留。¶
　棲眞子王損之注云：『眞胎所安，只藉凝思于内，元神久留耳。』¶
　昔老君告文始先生曰：『人能留神于身内，知而抱玄，𡻕月堅¶
　久，其神久留，久留方凝成神仙。』¶
　衡獄眞子注云：『守一功至則神凝，眞形安在我子宫之中。子¶
　宫卽氣海、血海也。眞安在子宫，名曰神之久留。必須積公堅¶
　苦，𡻕月深遠，方得成形。《西昇經》云：「藏人于人而不出，藏身于¶
　身而不現，然後天道盛矣。」旨哉言乎。又曰：「無心之心，無身之¶
　身，是謂道人。」』¶
美淑則眞。¶
<pb:CK-KZ_JY204_01p117a>¶
　此言守一之久，則陽和之氣照燭一身，猶如燈燭，朗朗然，了¶
　明無物，陰氣盡消，眞形更眞。¶
體性剛柔。¶
　此言無形妙法，眞如法身，能剛能柔。柔謂攬之不盈手，剛謂¶
　貫串金石。¶
丹霄碧墟，上聖之儔。¶
《右守一詩》終¶
¶	
