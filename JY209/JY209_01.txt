#-*- mode: org; -*-
#+DATE: 2011-04-06
#+TITLE:  金丹大要  Jindan dayao
#+PROPERTY: ID JY209
#+PROPERTY: KXID KX207
#+PROPERTY: DZ DZ1067
#+PROPERTY: SOURCE 重刊道臧輯要考正版    
#+PROPERTY: BASEEDITION CK-KZ
#+PROPERTY: SEC 1¶
<pb:CK-KZ_JY209_01p001a>¶
重刊道藏輯要¶
　金丹大要上¶
上陽子觀吾陳致虚撰¶
　　金丹大要恩旨¶
上陽子曰金丹之道黄帝修之而登雲天老君修之是爲道祖¶
巢由高蹈籛鏗長年爾來迄今𢟍數何限求於冊者當以隂符¶
道德爲祖金碧參同次之自河上公五傳而至伯陽眞人祖天¶
師而得伯陽之㫖丹成道備降魔流教葛仙翁濟幽旌陽斬蛟¶
是皆逢時匡世救劫斯乃眞仙之餘事耳華陽玄甫雲房洞賔¶
授受以來深山妙窟代不乏人其間道成而隱但爲身謀不肯¶
<pb:CK-KZ_JY209_01p001b>¶
遺名於世間者豈勝道哉復有傳世存道序傳詩歌或隱或顯¶
寧具知乎至於功高德重尊居帝境宰制劫運者又難備知燕¶
相海蟾受於純陽而得紫陽以傳杏林紫賢泥丸海瓊接踵者¶
多我重陽翁受於純陽而得丹陽全眞教立長春長眞長生玉¶
陽廣寧清靜諸老仙輩枝分縷濟丹經妙訣散滿人間唯紫陽¶
悟眞篇頗詳又得無名子諸公引而明之我黄房公得於丹陽¶
乃授太虚眞人以傳紫瓊我縁督子得於紫瓊詳見太虚眞人¶
傳縁督子閒氣聦明博物精通挹盡群書或註或釋總三教爲¶
一家作仙佛同源金丹難問等書到此而丹經大備其意憐憫¶
修道之人率多旁門以僞亂眞故於卷中指出先天一炁獨是¶
<pb:CK-KZ_JY209_01p002a>¶
謂若水銀朱砂黑汞白金火候抽添安爐立鼎名之則是用之¶
則非隂符經云天性人也人心機也又云天地萬物之盜萬物¶
人之盜人萬物之盜又云人知其神之而神不知不神而所以¶
神也道德經云有無妙竅玄牝神器至有上善若水不敢爲天¶
下先者皆至言也又如列子御風莊周鵬運雖皆寓言卻有深¶
義金碧經參同契分明指出金汞火候弦氣爻符借易爲準其¶
妙在於欲作服食仙宜以同類者取象於月以驗採鉛後之所¶
述無以易此仙聖用心普接未來惟只先天眞一之炁而已致¶
虚夙荷祖宗積善天地卑矜游浪人間年且四十伏䝉我師授¶
以正道厥後復遇青城老師親傳先天一炁坎月離日金丹之¶
<pb:CK-KZ_JY209_01p002b>¶
㫖抽添運用火候之祕悉授無隱粤從敬受以來日夕兢惶恐¶
辜盟誓且負所望儘將從前淺聞陋學煩惱業識盡皆脫去長¶
爲天地間一箇閑人也而爲囊中丹材罔措兩稔于兹訪侣求¶
朋將集吾事乃不敢祕焚香告天啓白聖師七眞五祖遂乃引¶
諸列仙丹經作此金丹大要其中冒禁詳述開顯條說直與後¶
來學仙之士闢門引路上士至人或於此中得而解悟同步逍¶
遥卽滿素志重惟世有先後人有賢愚文愈出而道愈明世愈¶
降而人愈昧乃以神仙之說而爲渺茫或謂仙佛天之所生非¶
人可學流而至此復柰之何老子曰吾非聖人學而得之中下¶
之流口欲修行而不用心於此究竟甘分輪迴可深惜哉所幸¶
<pb:CK-KZ_JY209_01p003a>¶
邇來抱材負器之士參問尋廣較之古先比兹稍衆雖無旌陽¶
拔宅之舉安知地仙八百讖數將期儻有識者應期立志疾早¶
求師成道必矣世有千蹊百徑專則所趨必至好正則君子喜¶
務誕則邪怪憑勤織無寒力耕常飽學弓能射習水能游堅固¶
修行必成仙佛今夫百工而不求師藝豈自精一經而不求師¶
科豈必中專心積善而學仙亦必有眞仙至矣老子曰諦觀此¶
身從虚無中來因縁運會和合受生我師數指先天一炁自虚¶
無中來致虚續曰旣自虚無中來卻非天之所降地之所出又¶
非我身所有亦非精亦非血非草木非金石是皆非也誰得而¶
知之乎易曰西南得朋乃與類行又云君子以虚受人佛謂西¶
<pb:CK-KZ_JY209_01p003b>¶
方蓮華世界馬祖云西江水悟眞篇云藥在西南是本郷又云¶
蟾光終日照西川又云鉛遇癸生須急採又云取將坎位心中¶
寳點化離宫腹内隂太一眞人破迷歌云如何卻是道太乙含¶
眞炁太一豈非西乎西南者金火所在也坎癸者水鉛所居也¶
黑鉛是先天一炁而隱于北方水也然本無方位故云自虚無¶
中來也參同契云眞人潜深淵浮游守規中領悟於此何憂不¶
仙曰隂陽曰夫婦曰男女曰鉛汞曰龍虎曰鼎爐許多名色無¶
非先天一炁狀如細雨宻霧亦如明窗塵亦如黍米珠其道易¶
知其事易成初無難也故我師云形神無爲而精炁自然有所¶
爲是猶天地無爲而萬物自然化育也修道的人果得眞師口¶
<pb:CK-KZ_JY209_01p004a>¶
訣則恐光隂迅速目下收料汲汲成就我身又何暇奔功名富¶
貴而共人閑論哉蓋非得眞訣者於丹經内默猜暗想無一可¶
成只得旁引曲證闊論高談以度歲月復何怪焉且無知者妄¶
造丹書假借先聖爲名如葛仙翁保生養命丹訣達磨胎息經¶
論趙州十二時歌龐公河車頌以至八段錦六字氣之類其他¶
文目更多切不可信要當以參同契悟眞篇爲主然未遇聖師¶
面傳那有自悟黄帝師廣成子老子師商容孔子師老子釋迦¶
師瞿曇聖人皆拜眞師後世凡流卻要自悟何其誑妄唯有俊¶
流得師一指閑處下工無人知覺一旦道成顯其神通以爲頓¶
悟此則有之夫金丹一事其中奥㫖不啻一件只如藥物鼎器¶
<pb:CK-KZ_JY209_01p004b>¶
玄牝隂陽太易子癸復震屯蒙水火金木母隱子胎情性龍虎¶
鉛汞主賔刀圭媒娉白黑雌雄顛倒沈浮攢簇時節朔望弦氣¶
火候進退斤兩爻符抽添沐浴烹鍊温養换鼎脫胎似此等名¶
雖聖師丁寧訓誨猶恐乖錯安得凡夫而自會耶故純陽祖師¶
云當時自飲刀圭誰信無中養就兒辨水源清濁木金間隔不¶
因師指此事難知紫陽翁云饒君聦慧過顔閔不遇眞師莫强¶
猜今留試金石三寸于此别其眞僞凡學仙子先一試之若得¶
至人傳了首以參同契龍虎經悟眞篇此數書内問無不知順¶
了逆明横串直貫指南透北識西就東只此便是何以故蓋聖¶
賢之言亦有順求亦有逆取雙關二意曉了一般若邪師俗子¶
<pb:CK-KZ_JY209_01p005a>¶
妄談臆會問他已上數書則懡㦬其說直也不了横也不知縱¶
能直知逆又不了此處有著落便試過了也且得人最難純陽¶
海蟾重陽諸祖特愍世人間道者少雖證帝位立誓度人故出¶
没變化往來塵世必其可者度之是此金丹之道神仙能授與¶
人而不能必其成卻能知其必成之人是以度之必成之人耳¶
口自别何哉大智慧的口求之而心愈低下耳聽之而思所以¶
行上陽子曰予昔未聞擬若得之要與世人盡諳此道不相瞞¶
隱及旣得聞審思宻視果無其人堪傳此道者純陽翁云茫茫¶
宇宙人無數幾箇男兒是丈夫俗眼看來丈夫而非男兒乎䝉¶
師宻授吾乃今而後知眞仙聖師之意豈不欲人人領悟箇箇¶
<pb:CK-KZ_JY209_01p005b>¶
圓成爭奈世人不及者衆過者大多百般蔽阻無由見聞是道¶
也不可以言傳而非言則何以聞道謂不可以言傳者縁以時¶
人習卑識陋不足以語之也必固語之彼豈信受而行之哉是¶
曰不可以言傳也果若非言云何口授今人直以無言是道寧¶
知於中妙語更多但非六耳所可共聽否則聖人明示直說何¶
乃從古隱到而今轉不可說後之學者慧眼未開宜先審其忠¶
孝正直善惡賢愚大道非正人君子非素所好善者端不可與¶
切莫嗜利妄泄輕傳儻非其人彼此受譴況欲其敬師成道乎¶
黄庭經曰授者曰師受者盟以代割髮肌膚全擕手登山歃液¶
丹金書玉景乃可宣太上微言致神仙不死之道此其文也天¶
<pb:CK-KZ_JY209_01p006a>¶
地之間此事最大非重盟誓孰敢泄機比授非人已彰明譴紫¶
陽三傳非人三遭其難仙經具載可不戒之顧惟禁祕不傳則¶
是拒抑仙子不能接引方來拒祕非宜但當審擇僕之念此熟¶
矣遂作金丹大要直述無文便於觀覽所謂要者在於庚方月¶
現子時癸生取先天地眞一之炁是炁卽黑鉛也當此之時藥¶
物眞正水源至清然月之現存乎口訣時之子也亦要心傳廣¶
成子謂黄帝曰慎汝内閉汝外多知爲敗我爲汝遂於大明之¶
上矣至彼至陽之原也爲汝入於杳冥之門矣至彼至隂之原¶
也老子曰天地之間其猶橐籥乎虚而不屈動而愈出多言數¶
窮不如守中孔子翼易曰一隂一陽之謂道偏隂偏陽之謂疾¶
<pb:CK-KZ_JY209_01p006b>¶
魏伯陽曰類同者相從事乖不成寳崔公入藥鏡云是性命非¶
神氣水郷鉛只一味是也天性之道或有自悟天命之妙必待¶
師傳無名子云偃月爐隂爐也中有玉蘂之陽炁卽虎之弦炁¶
也朱砂鼎陽鼎也中有水銀之隂炁卽龍之弦炁也金丹卽此¶
二弦之炁調停和合以成然吾所謂神與炁精迎送動止凡百¶
作爲皆主於意也色聲香味觸皆關於意意爲卽爲意止卽止¶
故求丹取鉛以意迎之收火入鼎以意送之烹鍊沐浴以意守¶
之温養脫化以意成之故崔公云一日内十二時意所到皆可¶
爲此之爲大謂大要也有能猛省如前試金石則得金丹大要¶
之要也旣得其要不妨求侣問材以成眞人噫世有以萬金而¶
<pb:CK-KZ_JY209_01p007a>¶
買功名者其身安能長久乎世有以萬金而濟死者其死豈能¶
再生乎運有否終唯道長久亦有聞道之士不肯直下承當勇¶
銳向前疾早便做乃欲待其功名志滿諸事已了方成此道又¶
惑之甚怱怱天不與年身捐於世悔何能及佛果云只今休去¶
便休去若覓了時無了時祖師云試問堆金等山嶽無常買得¶
不來無棄萬户侯而爲身者張子房焉棄萬金貲而求道者馬¶
宜甫焉今之視昔誰能及之後之視今蚤宜參悟上陽子曰大¶
修行人已得師傳先結丹友薛眞人云我今收得長生訣年年¶
海上覓知音又云幾年湖海覓仙儔不做神仙不肯休泥丸翁¶
云若無同志相規覺時恐爐中火候非陳虎邱云朝朝惟切尋¶
<pb:CK-KZ_JY209_01p007b>¶
同志走徧東吴不見人蓋得知音道侣乃相規檢匡其不逮以¶
共成道亦有善侣而未聞道財則有餘是宜貿易兩相成事故¶
龐藴溺財求藥傳大士唱賣妻子皆同此道也是以釋氏修定¶
坐禪以土制鉛以鉛制汞鉛汞歸鼎身心不動是云修禪入定¶
今之所謂禪者皆琉璃瓶子禪行也打碎坐也跌碎世惟皮可¶
漏子禪撦亦不斷咬亦不破若人參得皮可漏子禪則鉛與汞¶
自相投矣三教一家實無二道其分彼我者乃是一箇盲人鞭¶
騎瞎馬而與人較勝負豈不爲明眼底人所笑圜悟云禪非意¶
想以意想參禪則乖道絶功勳以功勳學道則失直須絶卻意¶
想唤什麽作禪脚跟下廓爾無禪之禪謂之眞禪如兔子懷胎¶
<pb:CK-KZ_JY209_01p008a>¶
絶卻功勳唤什麽作道頂門上照耀無道之道謂之眞道似蚌¶
含明月佛祖留下數百公案見性爲先是此金丹大要禪道俱¶
明仙佛同證性命二者皆要了知旣得了知宜加精進上陽子¶
曰是此金丹大要訪諸仙聖之書發明先天一炁之妙開引後¶
來之人于中顯露泄漏尤多夫何故是予早年素有此志未遇¶
眞師不明其要閱諸丹經杳難捉摸思考不及研窮無方廢寢¶
忘餐每留此憾神仙之道因執爲無非遇聖師分明指示則與¶
凡流同歸腐朽是因師指盡以其間難形言者悉皆詳述作爲¶
此書名曰金丹大要以續往憾與後來人出隻慧眼不可施於¶
筆者筆之不可發於語者發之後道之士因縁獲覩是此金丹¶
<pb:CK-KZ_JY209_01p008b>¶
大要如對聖師親相授付當知火藥悉具運用皆全上陽子曰¶
吾之成此金丹大要多重言者切之故也多俗語者顯之故也¶
寧免泄露冒瀆眞詮然恐方來無直悟底自非宿昔有仙骨者¶
不能聞是金丹大要之名況云欲得而誦之乎非有大因縁者¶
不能存是金丹大要之旨況云欲得而了之乎非大喬慧者不¶
能入是金丹大要之路況云欲得而行之乎非有大功德者不¶
能親是金丹大要之道況云欲得而修之乎上陽子曰大修行¶
人已證脫胎神化若復得此金丹大要可以參證出入去來若¶
初下手得藥入室是此金丹大要可以保養全功亦有聞道䝉¶
惑懷疑所未决者是此金丹大要中有試金之石卽可辨驗過¶
<pb:CK-KZ_JY209_01p009a>¶
得實疾早下工更莫遲疑入道詩云人身難得今已得正道難¶
明今已明此身不向今生度更向何生度此身上陽子曰復有¶
得此金丹大要不能明了於中奥㫖便可像繪祖師純陽重陽¶
丹陽三仙眞形晨夕香花一心對像誦念此金丹大要一遍乃¶
至十遍百遍千遍日積月深初心不退愈加精勤自感眞仙親¶
臨付授是學仙子頓爾開悟理路透徹心地虚靈卽時脚跟踏¶
得實際夫何以故玉命帝勅見授丹陽眞君掌領仙籍巡行天¶
下察人功勤註上丹臺分遣已成眞人仙子下爲人師移文録¶
司主借材寳成就學仙之士無上妙道以成眞人是學仙子精¶
專注想因縁遭逢是學仙子不憚苦辛懇求至道是學仙子勿¶
<pb:CK-KZ_JY209_01p009b>¶
以天高地厚難以感通是學仙子勿以大道窈冥非凡可學是¶
學仙子勿以隂陽分位非人能成是學仙子勿以性命由天非¶
我所有是學仙子不作是見不作是聞勇猛智慧卽得性海汪¶
洋命源流潤是學仙子列名書丹冥心究竟是此金丹大要或¶
觸事物或過經筵或在舟船或行道路或對鏡容或照水影或¶
觀淫房或覩屠殺或因童戲或見僧坐築著磕著偶一覺悟從¶
之而入倮倮洒洒圓圓陀陀得大自在恰如貧人於房舍中掘¶
得祖父一窖金寳相似方知此是自家之物多年棄藏一旦得¶
之受用不盡上士至人昔藴大乘根器又復得此金丹大要一¶
誦再憶豁然見性卽佛卽仙如嗜寳人道傍拾得無價明珠喜¶
<pb:CK-KZ_JY209_01p010a>¶
慶無量學仙之士願以生死爲一大件事早收藥物成事丹爐¶
白日騰身高奔帝境實我志也¶
　　道德經論¶
上陽子曰道始無名德亦非稱自伏羲畫卦蒼頡創爻玄龜龍¶
馬河圖洛書文王重易箕子洪範皆存而不名老子垂世始强¶
名之曰道夫道之爲說先天地而位天地始萬物而育萬物草¶
木根實非道不生胎卵濕化非道不産道果何物也其可見乎¶
而功用若是其可摸捉乎而造化若是其可思議乎而變通若¶
是自老子一指出一强名之後千古之上此道得老子以明萬¶
世之下此道以老子爲法天以清地以寧三光以明萬物以榮¶
<pb:CK-KZ_JY209_01p010b>¶
聖人仙佛以修以成噫道果何物而若是其大也孔子而佛皆¶
明此道非别有一道也後來乃分三教儒者不明曾子子思之¶
相授受是何事卻猜之爲日用當行釋者不能明心見性只得¶
念誦頑坐道則不究金丹竅妙以爲焚修法術皆非道也蓋未¶
有所授受耳道之爲物通炁而生氣復資氣而育炁天地萬物¶
未有非炁而自生育者然吾所謂炁卻非天地呼吸口鼻往來¶
要知是炁之名須究外内之道炁之在外者曰黑鉛卽金丹之¶
道也釋云佛法儒謂仁義道曰金丹三教大聖必用是炁而後¶
方能成佛作仙卽此是道非别有一路耶炁之在内者曰黑汞¶
卽修定之道也道名踵音儒謂中和釋云世音卽自然之道三¶
<pb:CK-KZ_JY209_01p011a>¶
教大聖必用此道故名雖殊而道則同也是以天下無二道聖¶
人無兩心昔者老子西游關令君喜知爲聖人迎之曰子將隱¶
矣强爲我著書老子乃著五千餘言而去眞著書處今京兆盩¶
厔縣終南山宗聖宫是也此書留世始以老子名分上下二篇¶
眞人鄭思遠標注八十一章之目唐賜號曰道德經古今解註¶
何啻百人唯河上公所釋以授漢文帝者語淡義深今難得其¶
眞本經中大意第一章顯而出之了具眼者於此早分利鈍夫¶
道也者本無名無爲且名旣有復不可常名則無爲而無不爲¶
矣故三十八章曰上德無爲而無以爲下德爲之而有以爲上¶
仁爲之而無以爲上義爲之而有以爲熟於道德者體無爲而¶
<pb:CK-KZ_JY209_01p011b>¶
無不爲也無爲者無以爲也無不爲者有以爲也爲是道者慧¶
饒顔閔必待師傳建言有之古之善爲士者微妙玄通深不可¶
識上陽子曰豈古然哉於今爲然蓋不可識則不可見不可見¶
則不可思議摸捉我師縁督眞人授鍾吕王馬之的㫖南嶽一¶
面悉拜其授致虚年甫四十雖居林下癖嗜詩書嘗謂寂滅虚¶
無其說杳冥渀𧧯蒙師一指芒刺脫然眼下便見方知脚跟元¶
踏實地猶如空中浮雲忽散寳月圓明並得所解道德經焚香¶
啓視至此兩者同出而異名早是性命雙題愈覺渾身是汗坐¶
對老子坐行共老子行佛祖在脚跟底立似三界中我的最尊¶
超然有何生死則三清劎五嶽冠有與無物與竅朱裏汞水中¶
<pb:CK-KZ_JY209_01p012a>¶
銀日兔月烏雌雄黑白以至金剛浮幢燈籠佛殿正法眼藏涅¶
槃妙心百尺竿西江水竹麻萑葦棒喝照用恒河沙無量佛法¶
莫不皆是見了悟了日夕照覷大機大用有時得到休歇之處¶
尤爲快活何以故只爲此者雙關二意直要世人明了爲期且¶
道同出卻不同入同出又不同没只一已是强名況復云此兩¶
者其於下重云衆妙之門聖人無空言一字是一箇鐵漢點檢¶
將來卻似大路傍草裏有兩顆驪珠尋常人都驀直過了明眼¶
人一見圓陀陀光爍爍收拾隨身去豈不欣然何哉蓋今世人¶
只是看經卻不觀經聖賢仙佛留下經書要引世人皆爲聖賢¶
仙佛一切常人不明其意朝念暮誦以爲禱祈更不於中究竟¶
<pb:CK-KZ_JY209_01p012b>¶
生死一件實事抑何愚哉猶誨人醫指以訣云左心小腸肝膽¶
腎明了的便以此而脉人之脉不必勞誦千遍萬遍若病不診¶
只誦此語雖感得叔和立現復奈之何經書亦然若看而不觀¶
亦猶有病之誦而不診看者但了其字觀者要了其義了字則¶
訛了舌頭了義則坐斷舌頭訛了非了坐斷是了不了的是人¶
了底是聖賢仙佛喻如金剛經云佛說非身是名大身六祖釋¶
云色身雖大内心量小不名大身法身雖小内心量大等虚空¶
界方名大身色身雖如須彌終不爲大此欲世人早明色身法¶
身二事若只口誦不觀其義輪迴生死何有了期三教聖師立¶
言垂訓皆欲接引方來非各門異户以相氷炭者師授是經俾¶
<pb:CK-KZ_JY209_01p013a>¶
之續其言外之意上陽子曰大哉五千餘言多以天下國家用¶
兵治民之說以翼其道然以之平天下治國家用兵使民無施¶
不可仁者見之謂之仁智者見之謂之智故瑩蟾子有治道丹¶
道兵機禪機之說也將以無爲之道奏之於吾皇以倣陶唐無¶
爲之治也其將以有爲之道告之于宰輔行治平日新之德也¶
其將以無不爲有以爲之道訓諸學道之士以修金丹也得此¶
道以無爲而治天下者漢文帝之謂矣得此道以佐漢而定天¶
下者張子房之謂矣得此道而其鬼不神者張輔漢之謂矣得¶
此道而善攝生者許旌陽之謂矣妙哉是經其言父則云教父¶
母則云物母此其爲道德也其㫖意先有爲而後無爲非蠢然¶
<pb:CK-KZ_JY209_01p013b>¶
無爲也本道德而後仁義非毁於仁義也先仁義而後禮非棄¶
於禮者也如恍惚中有象有物杳冥中有精有信不貴難得之¶
貨此皆直指大道顯露玄機者也經内隱八十餘異名如衆甫¶
神器玄牝橐籥之類蓋深注意於道使後人從是而悟因悟而¶
入因入而有焉卽有爲者金丹也噫後之人峩其冠者不明玄¶
牝竅妙之門曳其裾者不修無爲有爲之道使彼之有目者視¶
之爲異端之教彼之有口者呼之爲異端之徒而世之明敏器¶
識之士甘與彼之下愚或儕或躐奔競是非至于老死而不知¶
有神仙之道惜哉且三教聖賢之所建立者始焉莫不各有其¶
道而繼之者特未善也老子者聖人也太上也巍巍尊居三清¶
<pb:CK-KZ_JY209_01p014a>¶
之境以生育天地運行日月宰制劫運終始萬物爲心其視天¶
下民物一不安者若已有之中下之人恣其狂愚不知源流妄¶
肆詆排謂彼之非聖人者罔譴益彰惑之甚也謂此之歸太上¶
者罔福是未得其道也原其著此書其欲引道修行之士以成¶
眞人使天下有以匡世救劫者也如降魔斬蛟平潮弭災之事¶
焉然悟者自悟也迷者自迷也悟也者因縁時節之來也迷也¶
者宿昔所未種善也君臣也父子也夫婦也兄弟也朋友也此¶
大道之綱常也萬世之不可易也降魔也斬蛟也此道成之事¶
也適時而就其功也老子之道卽金丹之大大道也夫金丹之¶
道先明三綱五常次則因定生慧綱常旣明則道自綱常而出¶
<pb:CK-KZ_JY209_01p014b>¶
非綱常之外而别求道也是謂有爲故云和其光同其塵也乃¶
至定慧圓明是謂無爲故云知其雄守其雌也道至無爲則神¶
仙之事備矣知此經者則明其道故曰太上下知有之不知者¶
則辯其語故曰夫唯無知是以不我知今遵師訓因併釋之每¶
章就下轉語夫如此者特爲此老垂一隻方便手爲天下人具¶
一隻智慧眼垂手者接濟迷途具眼者早自明了使人人回首¶
物物知歸長生昇仙必有眞實根器爾¶
　　讀道德經首章¶
道可道非常道上陽子曰夫道也者位天地育萬物曰道揭日¶
月生五行曰道多於恒河沙數曰道恒河者西之界此河四十里沙細如麪此數之多者¶
<pb:CK-KZ_JY209_01p015a>¶
也孤則獨一無侣曰道直入鴻濛而還歸溟涬曰道善奪造化¶
而頓超聖凡曰道目下機境未兆而突爾靈通曰道眼前生殺¶
分明而無能逃避曰道處卑污而大尊貴曰道居幽暗而極高¶
明曰道是道也有大識見之眼而無睛有大智慧之耳而無聞¶
有吸西江之口而無齒有諸妙香之鼻而不嗅有殺活舌頭而¶
味不味有金剛法身而在自在有生死劍而武士不敢施用有¶
一字義而文人不能形容雖黑漫漫不許一眨闇然而日彰任¶
峭巍巍辟立萬仞放身而無怖細入刹塵曰道大包天地曰道¶
將無入有是道作佛成仙是道佛經五千四十八卷也說不到¶
了處中庸三十三章也說不到窮處道德五千餘言也說不到¶
<pb:CK-KZ_JY209_01p015b>¶
極處道也果何謂也者一言以定之曰氣也故鄭眞人曰道乃¶
氣之用當知體其道者是炁也可道者道有號道有名道有諱¶
比如道之號曰萬物宗是道號也名曰涅槃妙心是表德也道¶
之號與表德皆可呼可言故曰可道至如道之諱卻是生生萬¶
物之道雖有其名而不可以常道故曰非常道何謂非常道蓋¶
可以自自見而不可以人見衆生見可自道而不可以人道衆¶
生道是云可道非常道也何謂非常道以其至廣至大而盡精¶
微故不可以常道也以其淨倮倮赤洒洒巍巍尊高故不可以¶
常道也以其杳冥恍惚有物混成先天地生故不可以常道也¶
是謂非常道者也名可名非常名上陽子曰夫名也者事物用¶
<pb:CK-KZ_JY209_01p016a>¶
以稱題曰名人神借以呼唤曰名可名非常名者喻如乾陽物¶
也曰乾則可曰陽物則不可又如坤隂物也曰坤則可曰隂物¶
則不可故曰可名非常名也又如今有人名曰谷神小名曰芻¶
狗而字曰衆甫諱與小名上之呼下可也故曰可名衆人則不¶
可呼若衆人呼人之小名則其人勃然而怒矣何以故衆人不¶
可呼人之小名若於僻陋之所人不聞見之地而言之則可若¶
於稠人中呼之則必自取辱焉故曰非常名也何謂非常名蓋¶
人人有一箇諱名或可以自題而不可托人言是云非常名我¶
師曰道以用言在人未嘗不可行但非泛常所行之道名以實¶
言在人未嘗不可稱但非泛常所稱之名耳無名天地之始有¶
<pb:CK-KZ_JY209_01p016b>¶
名萬物之母無者待之而後動也有者已動而將形也天地始¶
者雌雄蟠糺而物所自暉萬物母者隂陽感兆而氣所自育以¶
無而偶有者猶以天而配地以母而匹始者猶以炁而合神是¶
知有與無二者峙而天地位焉始與母二者出而萬物育焉我¶
師云人之靈明知覺者卽無也神也絪緼活動者卽有也氣也¶
此論玄遠安其大方眼然後可以見不見之處照不照之所也¶
常無欲以觀其妙常有欲以觀其竅一定之中而求變化曰常¶
未見之前而將興發曰欲沖虚至聖曰妙包元含靈曰竅常無¶
欲以觀其妙者於一定之中而求變化待之而後動而於未見¶
之前而將興發此卽觀其沖虚至聖之妙也常有欲以觀其竅¶
<pb:CK-KZ_JY209_01p017a>¶
者於一定之中而求變化已動而將形形於未見之前而將興¶
發此卽觀其包元含靈之竅也我師曰觀其妙者見其智慧之¶
精微也觀其竅者見其功用之遠大也此兩者同岀而異名同¶
謂之玄兩者道與名也無與有也始與母也妙與竅也皆云兩¶
者而當以無與有爲先同出而異名者有無同出於一而名乃¶
分矣玄者不可見不可聞不可說同謂之玄無與有兩者皆不¶
可得而見聞名說也玄之又玄者以其無與有兩者愈不可見¶
愈不可聞愈不可名謂卽佛云不可說不可說轉不可說者卽¶
此道也衆妙之門者言其玄乃萬物沖虚至聖岀入之所也而¶
我師謂有言外意上陽子曰有物先天地眼下甚分明道之體¶
<pb:CK-KZ_JY209_01p017b>¶
者自然也道之用者虚无也虚无者先天地也契曰委志歸虚¶
無悟眞篇曰道自虚无生一炁我師云先天一炁自虚無中來¶
此乃爲之而有以爲也自然者復天地也人禀父母隂陽二炁¶
而生而長渾混未判抱一無離此乃無爲而無以爲也道本無¶
名强名之曰道是有名矣旣有名矣又不可以常名旣不可常¶
名則不可得而聞見也是道也是物耶是有形也是無形耶乃¶
不可以常道常名而不可以聞見者也是以從古聖人以至于¶
今成仙作佛者何限雖遺千經萬論于世而終不顯題者唯是¶
道之尊德之貴也夫人本來清靜若脚跟下見得明了無他障¶
礙何必更向經句上尋覓蓋爲世人翻著見解訥處不能訥知¶
<pb:CK-KZ_JY209_01p018a>¶
處不能知是故聖人慈悲方便假名託字百般遷就而爲之諱¶
亦只先天地一物耳三教大聖殊途同歸初無差别如孟子集¶
義所生之道卽孔子一貫之道也釋迦拈花以傳涅槃妙心之¶
㫖卽達磨直指人心見性成佛之旨也老子有無玄牝竅妙物¶
母之道卽玄關一竅大道金丹也深山妙窟裏代不乏人所謂¶
透到是處一明一切明一了一切了利根上士獲覩此經字上¶
求義義裏通禪句中得意意外悟道忽若智慧眼開感得天人¶
相與寧不慶快¶
　　精氣神說¶
黄帝曰知之修鍊謂之聖人無上元君謂老子曰長生之功由¶
<pb:CK-KZ_JY209_01p018b>¶
於丹丹之成由於神故將合丹必正身心黄庭外景經曰玉池¶
清水灌靈根審能修之可長存心印經曰上藥三品神與氣精¶
聖人言修鍊合丹者鍊精氣神而已唯此三者千古之上萬世¶
之下無以易之而精氣神有後天地有先天地今將此二說别¶
而曉之夫精者極好之稱美者言精惡者言麄夫物皆然凡人¶
唯精最貴而甚少在身中通有一升六合此男子二八已滿未¶
泄之成數稱得一斤積而滿者至三升損而喪之者不及一升¶
精與氣相養氣聚則精盈精盈則氣盛日㗖飮食之華美者爲¶
精故從未從青人年十六則精洩凡交一次則喪半合所喪者¶
少卽隨日生而補之所補者隂精而已唯元精一洩非先天者¶
<pb:CK-KZ_JY209_01p019a>¶
則不能補有喪而無益則精竭身憊也故慾不節則精耗精耗¶
則氣衰氣衰則病至病至則身危噫精之爲物其眞寳乎又奚¶
可縱慾而喪軀乎丹陽祖師曰色者甚於虎狼敗人美行損人¶
善事亡精滅神至於殞軀爲道之大孽也下愚之人謂其壽命¶
數定恣欲爲快其意古之戒曰油枯燈盡髓竭人亡是知精實¶
一身之根本未有木無根而能乆乎象川翁曰精爲生炁炁能¶
生神榮衛一身莫大於此養生之士先寳其精精滿則氣壯氣¶
壯則神旺神旺則身健身健而少病内則五藏敷華外則皮膚¶
潤澤顔容光彩耳目聦明老當益壯神氣堅强嘗見高年慾情¶
未衰此其蚤年洩遲之驗至此又能絶慾則壽更多精之全者¶
<pb:CK-KZ_JY209_01p019b>¶
無如赤子赤子受父母隂陽二炁而生日以增長老子曰骨弱¶
筋柔而握固未知牝牡之合而䘒作精之至也使赤子如有知¶
保固其渾然之精而無虧洩待其年壯明敏乃遇至人授以燮¶
調之道必作無爲之眞仙矣兹事固少此以人身中之精而言¶
乃後天之精若論還丹卻非此精夫金液還丹之精姓金唤九¶
三郎諱元晶號曰金華商夫君居玉池之西出入跨虎乳名嬰¶
兒晩則呼爲金公凡到鄰家便稱主人其情嗜交梨此乃先天¶
地之精卻爲人之至寳老子曰窈窈㝠㝠其中有精其精甚眞¶
其中有信者此也修鍊之士先有此精旣若明了卽可仙矣是¶
號爲金液還丹佛號丈六金身者積精至十六兩也純陽翁云¶
<pb:CK-KZ_JY209_01p020a>¶
吞精食氣先從有悟理歸眞便入無海蟾金丹歌曰爲甚神仙¶
卻愛身也須借殻養精神陳泥丸云大藥須憑精炁神採來一¶
處結交成大藥者卽金液還丹也昔堯得之於務成子亟欲修¶
鍊縁緫萬機慮不得就乃捐天下而授舜曰惟精惟一允執厥¶
中舜以授禹而增之曰人心惟危道心惟微惟精惟一允執厥¶
中後來龍互禪師乃云人情濃厚道情微道用人情世豈知空¶
有人情無道用人情能得幾多時從古到今修仙作佛者未有¶
捨此精而别有路耶其後天地之精屬隂人若寳之唯能健其¶
身益其壽而已學猥之徒欲吞此精之穢或採閨丹而嚥或運¶
己精補腦以是爲道不亦愚乎獨先天地之精屬陽聖人修鍊¶
<pb:CK-KZ_JY209_01p020b>¶
以爲丹者此也雲房老仙曰涕唾精津氣血液七般物事盡爲¶
隂又云四大一身皆屬隂不知何物是陽精趙中一云一身内¶
外緫皆隂莫把陽精裏面尋白紫清云其精不是交感精廼是¶
玉皇口中涎雲門和尚云乾坤之内宇宙之間中有一寳秘在¶
形山孔子翼易曰男女媾精萬物化生若其上士言下須有指¶
歸何以故曰男女媾精萬物化生此爲奇特若當時孔子以世¶
俗生養之說爲言則必云男女媾精人乃化生卻乃普云萬物¶
化生於此切莫淺易看過了上士至人一聞便了中下之士非¶
遇眞師直指宻訓奚可暗猜我師縁督子曰何者爲性命人之¶
一身至精至粹至尊至貴莫越精氣神三者舉世罕能達此黄¶
<pb:CK-KZ_JY209_01p021a>¶
庭經云急守精室勿妄洩閉而寳之可長活廣成子授黄帝曰¶
毋勞汝形毋摇汝精黄帝以之而修鍊後於鼎湖上昇自後言¶
修鍊之道爲黄老之術抑何愚矣此乃金丹之大道也不可謂¶
術世唯此事最大人人可以修鍊而成仙作佛也¶
夫氣者天地萬物莫不由之在天地之外包覆天地在天地之¶
内運行天地日月星辰得以明風雲雷雨得以動四時品物得¶
以生長收藏此唯天地間隂陽造化之氣爾獨人身之中全其¶
天地隂陽造化之氣得勤而用之又有二焉二者何也有先天¶
地之氣有後天地之氣今以後天地之氣爲言此氣生於穀故¶
從乞從米而蓄於胃胃亦得穀而生氣黄帝曰五藏之氣會於¶
<pb:CK-KZ_JY209_01p021b>¶
胃而氣所由生也葉文叔曰人受生之初在胞胎之内隨母呼¶
吸受氣而成及乎生下剪去臍帶一點元靈之氣聚於臍下凡¶
人唯氣最先莫先於呼吸眼耳鼻舌身意皆由是氣非是氣則¶
色聲香味觸法都不知覺氣之呼接于天根吸接地根氣之在¶
人身有八百一十丈與脉偕行衰旺相關積而壯者倍之因勞¶
慾而喪者無一半而人唯寳精則氣自裕氣裕則精盈日㗖飮¶
食之精熱者益氣人年二十面氣旺節慾少勞者則氣長而緩¶
多慾而勞倦者則氣少而短氣少則身弱身弱則病生病生則¶
命危試以日用常行見之凡交感之後氣卽促急葉文叔云衆¶
生迷蒙醉於情愛日夜漏洩不知眞幾何也本去根枯枝之死¶
<pb:CK-KZ_JY209_01p022a>¶
矣世人但知養生止於禁慾殊不知一念若動氣隨心散精逐¶
氣忘爲此道者當心體太虚内外如一噫氣之爲物奚可不愛¶
之乎下愚之人日則逞力多勞夜則恣慾喪精氣因之以乏不¶
知氣乃命之蔕未有花無蔕而不凋乎養生之士先資其氣資¶
氣在於寡慾慾情不動則精氣自相生矣氣之盛者少病内則¶
志堅骨强外則筋力勇銳身體秀實齒白唇紅老而不衰步履¶
輕快且氣之全者無如赤子赤子禀父母隂陽之氣日漸長而¶
無虧加以乳哺飮食日以增羡老子曰終日號而嗌不嗄和之¶
至也碧虚子陳景元註曰天和之氣至全也故眞人之息以踵¶
其嗌不哇噌音已喉也嗄音下聲破也硅者唱聲哇也使赤子如有知守其渾然之¶
<pb:CK-KZ_JY209_01p022b>¶
氣與精同保而不虧洩年壯又遇至人曉以永世之道亦可作¶
無爲之眞仙矣兹事又少丹陽祖師曰薄滋味所以養炁去嗔¶
恚所以養性又曰守氣之妙在乎全精尤當防其睡眠黄庭經¶
云元氣所合列宿分紫烟上下三素雲灌溉五華植靈根孔子¶
曰血氣方剛戒之在鬥夫人遇行走則氣急而嗄甚睡則氣麄¶
而劓唯坐靜則氣平而緩又氣屬火而脾因氣以運蓋人睡則¶
脾損而色黄冷食亦然多喫冷飯之後而又行房則能使人心¶
狡而色黄何以故飯窒於氣而意多婪復嗜睡而損脾也此以¶
人身中之氣而言乃後天地之氣傍門迷人欲嚥其津而納此¶
氣以爲是道猶炊砂而得飯不亦惑乎紫陽翁云嚥津納氣是¶
<pb:CK-KZ_JY209_01p023a>¶
人行有藥方能造化生鼎内若無眞種子猶將水火煑空鐺唯¶
先天眞一之炁可鍊還丹乃自虚無中來此炁姓白唤太一郎¶
名元炁號曰宇宙主宰素練郎君寄居西川出入乘白馬乳名¶
喚眞種子晚則呼白頭老子到鄰家便稱父母好食烏龜而多¶
情此爲先天地之眞炁卻是人之至寳隂符經曰天之至祕用¶
之至公禽之制在炁老子曰萬物負隂而抱陽沖氣以爲和又¶
云或嘘或吹或强或羸大修行人先須洞明此之一炁若得之¶
號曰紫金花又曰摩尼珠茅眞君靖中吟炁是添年藥心爲使¶
氣神若知行氣主便是得仙人海蟾翁金丹歌日鍊形成氣歸¶
眞一鍊氣成形謁紫宸丹髓歌云昔日遇師眞口訣只要凝神¶
<pb:CK-KZ_JY209_01p023b>¶
入氣穴悟眞篇云道自虚無生一炁便從一炁産隂陽石眞人¶
還源篇云氣是形中命無名子云眞一之炁生於天地之先得¶
於虚無之中恍惚窈冥視之不見聽之不聞摶之不得如之何¶
凝結而成黍珠者哉蓋聖人以實而形虚以有而形無實而有¶
者眞隂眞陽也同類有情之物也虚而無者二八初弦之炁也¶
有炁而無質者也兩者相形一物生焉所謂一者卽先天眞一¶
之炁凝而爲一黍之珠原其天地之内已有形質者皆後天地¶
之氣屬隂獨先天地之炁屬陽崔公入藥鏡云先天炁後天炁¶
得之者常似醉形如明窗塵一似細霧烟何謂先天炁重陽翁¶
云五行不到處父母未生前丹陽翁曰喘息莫教麄上下要寬¶
<pb:CK-KZ_JY209_01p024a>¶
舒參同契曰枝莖花葉果實垂布正其根株不失其素悟眞篇¶
云萬般非類徒勞力爭似眞鉛合聖機蓋世間從石而出者凡¶
鉛也從造化窟中出者眞鉛也何謂眞鉛卽先天地眞一之炁¶
契祕圖曰離納己爲日爲火爲心爲丹砂爲龍爲汞坎納戊爲¶
月爲水爲腎爲鉛爲虎爲氣在易之初爻曰潜龍勿用夫子翼¶
之曰潜龍勿用陽氣潜藏三教中人觀書莫驀直讀過了内有¶
做官有作佛修仙的道理在須下了些工夫始得上陽子曰若¶
陽炁潜藏必難求之也直要有力者然後能求之達磨初來曰¶
見此赤縣神州有大乘氣象成道必矣此達磨之來欲仗有力¶
者爲求是氣以成其道豈料謁梁未諧至魏方得成佛因知是¶
<pb:CK-KZ_JY209_01p024b>¶
炁無其力者必不得之紫陽眞人乃依馬處厚之力王沖照乃¶
得韓富公之力石杏林授薛紫賢云可往通邑大都依有力者¶
爲之是知此氣每好潜藏無力者安能得之太一眞人破迷歌¶
曰如何卻是道太乙含眞氣白眞人云此氣卽非呼吸氣乃知¶
卻是大素烟我師曰先天一炁自虚無中來上陽子曰誰能承¶
當得此一句便是活仙了也蓋虚無中來卻不是從天上落底¶
旣不從天上落又非自己所有孟子曰吾善養吾浩然之氣其¶
爲氣也至大至剛以直養而無害又曰是集義所生者非義襲¶
而取之也又曰持其志無暴其氣又曰志至焉氣次焉次者隨¶
而至也又曰志者氣之帥旣爲氣之帥必爲氣主爲之主者使¶
<pb:CK-KZ_JY209_01p025a>¶
之來卽來使之住卽住又曰配義與道若大智慧底於此便分¶
清濁何以故曰吾善養旣而曰以直養此乃發明易中之直夫¶
乾其靜也專其動也直是以大生焉故周子愛蓮說中通外直¶
亦是意也又曰是集義所生者非義襲而取後云配義與道以¶
是而知孟子以仁義言之又曰持其志無暴其氣志至焉氣次¶
焉則知孟子非特善養而亦善取曰云何取曰以直取曰云何¶
來曰義所生曰云何見曰以志爲帥以是知以是見孰皆出頭¶
頂著則他也有是知有是見了參同契曰此兩孔穴法金氣亦¶
相胥金碧經曰造化泉窟陽氣發坤日晷南至五星聯珠日月¶
合璧葛仙翁流珠歌曰流珠流珠役我區區雲遊四海𢟍涉萬¶
<pb:CK-KZ_JY209_01p025b>¶
書忙忙汲汲忘寢失哺參遍知友燒竭汞朱三十年内日月長¶
吁吾今六十憂赴三塗賴師傳授元氣虚無眞隂眞陽一吸一¶
呼五液灌溉洞房流酥眞人度我要大丈夫仙翁得此先天眞¶
一之炁依法修鍊白日紫雲騰空升舉天下後世受其賜也¶
天神者妙萬物而言依形而生黄庭經云至道不煩訣存眞泥¶
丸百節皆有神神名最多莫能枚舉身中三部上部八景髮神¶
腦神眼神鼻神耳神口神舌神齒神中部八景肺神心神肝神¶
脾神左腎神右腎神膽神喉神下部八景腎神大小腸神胴神¶
胸神膈神兩脇神左隂神右陽神身中九宫眞人心爲絳宫眞¶
人腎爲丹元宫眞人肝爲蘭臺宫眞人肺爲尚書宫眞人脾爲¶
<pb:CK-KZ_JY209_01p026a>¶
黄庭宫眞人膽爲天霐宫眞人小腸爲玄靈宫眞人大腸爲木¶
靈宫眞人膀胱爲玉房宫眞人又有元首九宫眞人雙丹宫明¶
堂宫丹田宫泥丸宫流珠宫大帝宫天庭宫極眞宫玄丹宫太¶
皇宫又金樓重門十二亭長身外有一萬八千陽神身内有一¶
萬八千隂神共三萬六千神所主者唯絳霄宫眞人亦名肉團¶
神卽心王也又有三身神四智神三魂神七魄神七元八識神¶
假名異字難可悉數心王乃一身之君萬神爲之聽命焉故能¶
虚靈知覺作止任滅隨機應境千變萬化瞬息千里夢寐百般¶
又能逆料未來推測禍福大而天下國家小而僻陋罅隙無所¶
不至善藏喜怒哀樂慈愛惡欲又能隨人其人表正其神亦正¶
<pb:CK-KZ_JY209_01p026b>¶
其人謟曲神亦邪佞人若絶慾忘情精氣壯盛神亦發旺明麗¶
形容美好若人多慾勞損神神勞將衰而不守其人恃酒風顛¶
污名短行神亦隨順反益助之悟眞篇云柰何精神屬隂宅舍¶
難固又云修眞之士若執一己而修之無過鍊精氣神三物而¶
已柰何三物一致俱是後天地生純隂而無陽安能化形於純¶
陽而出乎天地之外耶此言一身之精氣神也紫陽蓋欲提省¶
世人未得先天地之陽神與身中精氣神相配終不仙也猶傅¶
大士金剛偈云饒經八萬劫終是落空亡今以先天地之神而¶
言其神號無位眞人佛云紇利陀耶佛若識認得此神卻有妙¶
用此神專主殺人專主生人修仙求佛者必要此神主之方得¶
<pb:CK-KZ_JY209_01p027a>¶
此神元來無頭無尾無背無面無名無字廼能與佛同名同號¶
能順於人若人姓張三其神亦云張三其人名金剛其神亦云¶
金剛其人諱法眼其神亦云法眼其人好食火棗其神亦好食¶
火棗蓋其性善隨人之所好此乃先天地之神隂符經曰人知¶
其神之神而不知不神而所以神也大修行人先明此神而敬¶
憚之若能明了卽神仙矣此神之功能驅用四心神四智神八¶
識神非特能用又能使之變化八識變爲八金剛四智化爲四¶
菩薩四心化爲四佛四佛一名紇利陀耶佛二名阿賴陀耶佛¶
佛三名質多陀耶佛四名乾栗陀耶佛四智菩薩者一名大成¶
就智菩薩二名妙觀察智菩薩三名平等性智菩薩四名大圓¶
<pb:CK-KZ_JY209_01p027b>¶
鏡智菩薩八識金剛者色識金剛聲香味觸法識金剛傳送識¶
金剛含藏識金剛道呼神帝神名衆多不知修鍊底人反爲此¶
神所役安能驅駕而用之哉黄庭經云仙人道士非有神積精¶
累炁以爲眞又云方寸之中謹蓋藏精神還歸老復壯純陽翁¶
云精神炁血歸三要南北東西共一家又云精養靈根炁養神¶
此眞眞外更無眞曹眞人云比來修鍊賴神炁神炁不安空苦¶
辛又云神是性兮炁是命神不外馳炁自定虚靜天師云神若¶
出便收來神返身中炁自回白眞人云此神卽非思慮神可與¶
元始相比肩是皆不外神炁精三物是以三物相感順則成人¶
逆則生丹何謂順一生二二生三三生萬物故虚化神神化炁¶
<pb:CK-KZ_JY209_01p028a>¶
炁化精精化形形乃成人何謂逆萬物含三三歸二二歸一知¶
此道者怡神守形養形鍊精積精化炁鍊炁合神鍊神還虚金¶
丹乃成只在先天地之一物耳要此物至卻憑先天地之神功¶
後用八識神使之採丹取鉛隄防固濟傳送保護皆其力也八¶
識之中有法識神主人之意意行卽行意止卽止又平等性智¶
菩薩主傳送識金剛又大圓鏡智菩薩主含藏識金剛皆聽意¶
神以主之意神使之去則去使之來卽來下工之初全仗此神¶
以鍊丹故曰神仙雖得此神要知其家金丹歌曰身譬屋兮屋¶
譬身卻將居者比精神又云中央神室本虚閑自有先天眞炁¶
到資生經曰臍下三寸爲下丹田方圓四寸著於脊梁兩腎中¶
<pb:CK-KZ_JY209_01p028b>¶
間左青右白上黄下黑中央赤色名曰大海貯其血炁亦名大¶
中極言人身上下四向最爲中也中央正位卽丹田金胎神室¶
也金碧經曰神室者丹之樞轄衆石之父母砂汞别居出陽入¶
隂又曰神室用施行金丹然後成又曰神室設位變化在乎其¶
中矣神室者上下釜也設位者列雌雄配合之宻也變化者謂¶
鉛汞之用也我師曰聖人恐泄天機道家以妙有眞空爲宗多¶
借喻曰朱砂水銀紅鉛黑汞嬰兒姹女丁公黄婆黄芽白雪等¶
類近於著實致令迷人妄亂猜度學人將似是而非者執以爲¶
有卻謂金母是圓外藥滯於有形滓質採戰穢行而終莫悟眞¶
空之妙釋氏以妙空不空爲宗多喻之曰狐孫狗子露柱刹竿¶
<pb:CK-KZ_JY209_01p029a>¶
黄花翠竹棒拂花草燈籠佛殿西江水趙州茶等類全無意義¶
使人不可解悟學者思之不得議之不及遂云禪機因執爲無¶
流爲頑空靜坐入定出神而終莫悟不空之妙豈知禪憂頑坐¶
道怕傍門學佛修仙一件事大我自得師一言之下如光明鏡¶
挂于高堂物去物來無不照了今特指出一條大路共諸人行¶
彭眞人云一日可以奪四千三二百二十年天地正炁無名子¶
曰天一生水在人曰精地二生火在人曰神大修行人早用妙¶
意觀察智菩薩役使紇利阿陀耶佛八月初三夜子癸時急走¶
西川採鉛取金疾駕白虎與傳送識金剛一同回還付與妙觀¶
察智菩薩送歸神室與勾陳神君螣蛇神君而同收貯關鎻封¶
<pb:CK-KZ_JY209_01p029b>¶
固初則虎龍交戰後則龍虎降伏妙觀察智菩薩與乾栗陀耶¶
佛戮力同心不可暫離日夕衛護如此保顧十月之後卻有一¶
箇金色頭陀道者曰上陽子眞人在内作主二佛仍前照管不¶
使輕離遠出一周二載二佛分付與上陽眞人之後方可受賞¶
言功正陽翁曰縱横天地不由親其是之謂也章思廉出神訣¶
曰得太極全體見本來面目先天一點眞後天卻是屋吕祖師¶
曰九年火候眞經過忽爾天門頂中破眞人出現大神通從此¶
天仙可相賀後天地之神及先天地之神億乘萬騎隨逐已成¶
眞人同駕雲駢逕詣三清均受仙秩是之謂白日昇天也是云¶
大丈夫之事畢也¶
<pb:CK-KZ_JY209_01p030a>¶
　　金丹妙用章¶
金碧古文日丹術著明莫大乎金火金火者眞鉛也又云元君¶
始鍊汞神室含洞虚玄白生金公巍巍建始初又云神室用施¶
行金丹然後成伯陽眞人曰金來歸性初乃得稱還丹上陽子¶
曰金者非云金也指鉛以爲金也鉛乃金銀之祖故總題爲金¶
蓋非世上金寳之金非從凡間土石中出者此金乃先天之祖¶
炁卻生於後天大修行人擬太極未分之前體而求之卽造眞¶
際是以高仙上聖於後天地已有形質之中而求先天地未生¶
之炁乃以此炁鍊成純陽故名曰丹夫純陽者乾也純隂者坤¶
也隂中陽者坎也陽中隂者離也喻人之身者亦如離卦卻向¶
<pb:CK-KZ_JY209_01p030b>¶
坎中心取出陽爻而實離中之隂則成乾卦故曰純陽以其坎¶
中心爻屬金故曰金丹須求先天未形者是若修後天地已有¶
形者人也物也非金丹也然又非金非鉛非銀乃其炁也我師¶
縁督子所以云先天一炁自虚无中來者此也黄庭經天迴紫¶
抱黄入丹田幽室内明照陽門又云呼吸元炁以求仙魏師吕¶
先天大學書曰聖人能返一炁而歸根復命與元神道合生生¶
無窮緫括萬象謂之得一强名曰丹非法術也是乾道變化隂¶
陽不測太極無上至眞之妙包含性命之宗謂之金液歸眞形¶
神俱妙之道至簡至易一得永得得其口訣雖至愚小人立躋¶
聖位要之所謂神仙者以能殺隂而迴陽抱神以致仙也丹陽¶
<pb:CK-KZ_JY209_01p031a>¶
翁曰性定則情忘體虚則炁運心死則神活陽盛則隂消大修¶
行人旣得眞師盟授趂早分去身中之隂而歸至眞之陽也瑩¶
蟾子曰一切常人分陽未盡則不死大修行人分隂未盡則不¶
仙蓋念慮絶則隂消幻縁空則陽長故隂盡陽純則金丹藥熟¶
丹熟則飛神仙境此謂之神仙矣¶
　　藥物妙用章¶
黄帝曰人萬物之盜又曰日月有度大小有數聖功生焉神明¶
出焉金碧經曰鍊銀於鉛神物自生參同契曰同類易施功非¶
種難爲巧丹陽祖師曰神氣是性命性命是龍虎龍虎是鉛汞¶
鉛汞是水火水火是嬰姹嬰姹是眞隂眞陽紫陽翁曰嚥津納¶
<pb:CK-KZ_JY209_01p031b>¶
氣是人行有藥方能造化生鼎内若無眞種子猶將水火煮空¶
鐺又云要知産藥川源處只在西南是本郷上陽子曰從古到¶
今上聖列仙留下丹經不肯明示藥物一件其間所指金木水¶
火土鉛汞砂銀此皆譬喻而凡俗直以煅鍊爲事卻將凡鉛水¶
銀砂硫爲其藥物以盲引盲可勝憐憫吾今分明與世泄露夫¶
藥物者須知此藥從物中來出非凡世金石草木之類亦非有¶
形有質之數卻又在有形之中而得似金非世金似水非凡水¶
亦有内藥亦有外藥夫外藥者坎中求先天眞一之水水中取¶
先天未擾之鉛鉛中採先天太一之炁此炁卽黑中之白隂中¶
之陽也悟眞篇云取將坎位中心實者是也蓋眞一之水卽眞¶
<pb:CK-KZ_JY209_01p032a>¶
一之精炁此炁爲天地之母隂陽之根水火之本日月之宗萬¶
物之祖契祕圖曰坎爲水爲月在人爲腎腎藏生精精中有正¶
陽之炁炎升于上精隂炁陽故鉛柔而銀剛虎性屬金而金能¶
生水顛倒取之母隱子胎故虎向水中生虎乃配鉛是謂隂中¶
之陽也此上宫外藥者也夫内藥者離中求先天之液液中行¶
先天久積之砂砂中運先天至眞之汞此汞卽白中之黑陽中¶
之隂也悟眞篇云點化離宫腹裏隂是也契祕圖曰離爲火爲¶
日在人爲心心藏生血血中有眞一之液流降于下血陽液隂¶
故砂陽而汞隂龍性屬木而木能生火顛倒取之母隱子胎故¶
龍從火裏出龍亦配汞是謂陽中之隂也此止言内藥者也瑩¶
<pb:CK-KZ_JY209_01p032b>¶
蟾子曰大凡學道必先從外藥起然後及内藥高上之士夙植¶
德本生而知之故不鍊外藥便修内藥也内藥者無爲而無不¶
爲也外藥者有爲而有以爲也内藥則無形無質而實有外藥¶
則有體有用而實无外藥者色身上事内藥者法身上事外藥¶
是地仙之道内藥是天仙之道外藥了命内藥了性夫惟道屬¶
隂陽所以藥有内外无名子曰離外陽而内隂坎外隂而内陽¶
以内陽點内隂卽成乾卦喻如金丹是至陽之炁結在隂海之¶
中取來點己之隂汞卽爲化純陽之身矣上陽子羞不得兩片¶
皮說又說不厭煩留下丹訣令後來皆通徹海蟾翁金丹歌雲¶
若要超凡入聖處无出隂陽二品丹陽丹須得先天寳中有五¶
<pb:CK-KZ_JY209_01p033a>¶
色包至道隂丹須認先天炁常以性根護命蔕陽丹者卽外丹¶
也卽外藥也造化在二八爐中不要半箇時辰而生立得成就¶
此卽先天地眞一之炁號曰眞鉛又曰華池神水眞金故眞一¶
子曰未有天地混沌之前眞鉛得一以先形而漸生天地隂陽¶
五行萬物也大修行人採此眞鉛歸于懸胎鼎内點汞入室是¶
謂外丹也隂丹者卽内丹也卽内藥也大修行人旣得外丹入¶
鼎卻行隂陽符火運用抽添以温養之丹陽祖師云心液下降¶
腎氣上昇至于黄房氤氲不散則丹聚矣悟眞篇云謾守藥爐¶
看火候但看神息任天然神息者卽莊子云眞人之息以踵卽¶
廣成子云丹竈河車休矻矻鶴胎龜息自綿綿此龜息神息踵¶
<pb:CK-KZ_JY209_01p033b>¶
息名雖殊而用之則一此卽謂之眞火以爲内藥也餌丹之後¶
非眞火无以育聖胎是以坐看神息夫天一生水在人曰精地¶
二生火在人曰神人之精神營衛一身運隂陽合呼吸以呼吸¶
用神炁以神炁取水火以水火鍊胎息胎息綿綿游泳坎離坎¶
離交感而生金液金液還而丹成也¶
　　　鼎器妙用章¶
隂符經曰爰有奇器是生萬象太上曰當其無有器之用龍虎¶
上經雲圓中高起狀似蓬壺關閉微宻神運其中爐竈取象黄¶
庭經云出入二竅合黄庭呼吸虚无見吾形伯陽眞人云此兩¶
孔穴法金炁亦相胥紫陽眞人云先把乾坤爲鼎器次搏烏兔¶
<pb:CK-KZ_JY209_01p034a>¶
藥來烹上陽子曰鼎器之名非但一說匪遇聖師難可擬議曰¶
乾坤鼎器曰坎離匡郭曰玄關一竅曰太一神爐曰神室黄房¶
曰混元丹鼎曰陽爐曰隂鼎曰玉爐曰金鼎曰偃月爐曰懸胎¶
鼎曰二八爐曰朱砂鼎曰上下釜曰内外鼎曰黄金室曰威光¶
鼎曰東陽造化爐名雖多而所用亦别且如内鼎外鼎之說内¶
鼎者卽下丹田在臍之下三寸一曰臍後腎前一曰前對臍後¶
對腎一曰臍之下腎之上凡此說者猶暗中而射垛也有道之¶
士只要認取下丹田之極處爲準下丹田是神炁歸藏之府方¶
圓四寸一名太中極太中極者言當一身上下四向之中故曰¶
太中極也又名大海者以貯人一身之血氣故曰大海悟眞篇¶
<pb:CK-KZ_JY209_01p034b>¶
云眞精旣返黄金室一顆明珠永不移李清庵云乾宫交媾罷¶
一點落黄庭卽此内鼎神室也外鼎者亦名谷神亦名神器亦¶
名玄關亦名玄牝之門亦名衆妙之門亦曰有無妙竅凡此數¶
者猶聾人而聽管籥也有道之士只要認其經營採取之所紫¶
陽眞人云要得谷神長不死須憑玄牝立根基葉文叔註以玄¶
牝爲兩腎中間混元一穴無名子題曰誤矣殊不知玄牝乃二¶
物也若無此二物安能有萬物哉故日内外二丹從此而得聖¶
人祕之號偃月爐懸胎鼎也參同契鼎器歌圓三五寸一分口¶
四八兩寸唇長尺二厚薄匀腰臍三坐垂温隂在上陽下奔首¶
尾武中間文始七十終三旬二百六善調均隂火白黄芽鉛兩¶
<pb:CK-KZ_JY209_01p035a>¶
七聚輔翼人悟眞篇首云周圍一尺五寸中虚五寸長一尺二¶
寸狀似蓬壺亦如人之身形分三層應三才爐面周圍一尺二¶
寸明心横有一尺立唇環匝二寸唇厚二寸爐口偃開若鍋釜¶
如仰月狀張隨號爲偃月爐此上言外爐也仙師之意借物爲¶
喻使後來人易於領悟只如圓三五寸一分此非眞師詳誨豈¶
有自知況其下文多少深意如葉文叔自叙丹邱有遇了然明¶
白豈謂玄牝之說不得師傳妄意紬度果何益哉後之學人旣¶
蒙師授當明大要不可尋文而泥象也又詳隂爐陽鼎之說偃¶
月爐者隂爐也中有玉蘂之陽氣卽虎之弦氣也何謂偃月蓋¶
此爐之口偃仰之間如偃月之狀隂海是也先天自然眞一之¶
<pb:CK-KZ_JY209_01p035b>¶
火月生日長於其中是曰隂爐也朱砂鼎者陽鼎也中有水銀¶
之隂炁卽龍之弦氣也號曰懸胎以其不著於地如懸於竈中¶
此鼎入爐八寸身腹通直是曰陽鼎也似此之類皆不可泥文¶
切須尋其義也¶
　　採取妙用章¶
隂符經曰其盜機也天下莫能見莫能知君子得之固窮小人¶
得之輕命黄庭經云玄膺氣管受精府急固子精須自持參同¶
契曰採之類白造之則朱又曰昴畢之上震出爲徴陽炁造端¶
初九潜龍金碧經曰磁石吸鐵隔礙潜通正陽翁曰有無交入¶
爲丹本紫陽眞人曰鉛遇癸生須急採又曰甘露降時天地合¶
<pb:CK-KZ_JY209_01p036a>¶
黄芽生處坎離交朱震易傳云晦日朔旦坎月離日會于壬癸¶
又云三日暮震象月出庚上陽子曰看書要達古人意若只念¶
字又何益且如日月會壬癸三日之暮震始生此固不可以清¶
曉況只尋常看過乎謂如有無交入癸生急採天地合坎離交¶
此無眞師口授强猜不得是云眞實希有之妙義也何謂交曰¶
交以不交之交何謂合曰合以不合之合何謂採曰採以不採¶
之採何謂不採之採曰擘裂鴻濛採以不採之採何謂不交之¶
交曰鑿開渾敦交以不交之交何謂不合之合曰恍惚窈冥合¶
以不合之合蓋鴻濛未判須尋太易之先渾沌旣分則究癸生¶
之際窈冥無象以求其眞何謂鴻濛曰形如雞子之初比似中¶
<pb:CK-KZ_JY209_01p036b>¶
黄之義何謂渾混曰月出庚申之上震生昴畢之方夫雞卵分¶
形知未始太極之肇庚方月現推癸生復至之時何謂恍惚杳¶
冥曰勸君窮取生身處種向乾家交感宫無名子曰癸生者時¶
將丑也紫陽翁云白虎首經至寳華池神水眞金象川翁曰癸¶
日子時急採不得逾時是言採取也但癸與子非天干地支之¶
擬又復與震非易中爻上之文吾所謂大要者如坎離會壬癸¶
月出震生恍惚窈冥雞子大易皆於人身求之是以冬至不在¶
子也上陽子曰今之言採取者當明以何物爲採取之具何者¶
爲採取之神也縁督子曰人之靈明知覺者卽無也神也絪緼¶
活動者卽有也炁也正陽祖師曰鑽天入地承誰力妙用靈通¶
<pb:CK-KZ_JY209_01p037a>¶
須是神蓋是此也神者物也言必須以此物爲採取之家具也¶
丹陽翁曰速把我人山放倒急將龍虎穴衝開叅同契曰耳目¶
口三寳閉塞勿發通真人潜深淵浮游守規中此皆專心致志¶
躬己以聽命也夫專心致志惟只一時之中而學者非一時之¶
所能何也蓋此一時之内止用半時於此半箇時中入室下工¶
夫以奪天地之造化以竊日月之精華攢簇五行和合四象天¶
□在手地軸形心眞人潛淵劍飛月窟水火交媾於黃道虎龍¶
爭戰於鵲橋把七十二候之要津攢歸鼎内奪三千六百之正¶
炁逆納胎中非有神功安能濟事純陽祖師云造化爭馳龍虎¶
交戰進火工夫牛斗危此卽半時之事也上陽子曰大根法器¶
<pb:CK-KZ_JY209_01p037b>¶
旣得師指半箇時辰之用必先煉已持心方許行此半時之事¶
若無煉已之功卻下手於一時之中入恍惚杳冥之内求此先¶
天一炁之大藥豈不危哉又豈能得之哉何以故蓋未行煉已¶
之功而妄然欲行事於一時必致白虎猖獗姹女逃亡仲夏而¶
有嚴霜三冬變爲大暑日月失度於黃道風雨驟泛於西江既¶
不收功反取羞辱學者到此不思煉已無功持心未熟卻怨丹¶
經漫語歸咎師眞豈不知紫陽翁云若要修成九轉先須煉已¶
持心又不見純陽祖師云七返還丹在人先須煉己待時何謂¶
煉己去色慾絕恩愛輕財貨慎德行四者爲煉己之大要去色¶
慾則精氣全精氣全則能降龍伏虎能降龍伏虎則可採先天¶
<pb:CK-KZ_JY209_01p038a>¶
之一炁經雲仙人道士非有神積精累炁以成眞藶慾不去則¶
精不固而炁不全非但去之要能光之相忘昔長生劍眞人洛¶
陽三年之功者煉已也泥丸陳眞人謂酒肆淫房戰厯煉者煉¶
已也煉已日久淘汰情性自然忘忘非特忘之要能降而伏之¶
降伏之道首絶恩愛緣恩愛起於對境凡著境則恩生恩生則¶
愛起故絶恩愛先去執著使對境而不著境不著則念頭淨清¶
淨經雲內觀其心心無其心外觀其形形無其形還觀其物物¶
無其物持心若此方許煉鉛而制汞方得首經之至寶要得此¶
寶先營壇墠預期立爈安鼎又須財以濟之夫財可以剏鼎可¶
以惠人可以成道以財使人必得其情則牟尼之珠無價之寶¶
<pb:CK-KZ_JY209_01p038b>¶
得矣希夷老仙雲若貪天上寶須用世間財百章集雲凡俗欲¶
求天上事尋時須用世間珍寶積經菩薩摩訶薩行陀耶波羅¶
密多時以生死財而求甘露不死仙財故知世財可求天上之¶
寶何況此寶世間有之惟用財以得其歡心又憑德行以濟之¶
夫德可以動天地行可以感鬼神煉已之功德行爲先陰行方¶
便積諸善根日德自己尊貴不欺於心日行暗積德而天地明¶
察多積行而鬼神欽仰德行相濟財動人心對境忘情精神充¶
固四者大僃方謂之煉已也方謂之持心也方可採先天之炁¶
眞一之鉛方可得首經之至寶摩尼之珠方可用此一時二候¶
之功以業九轉金液大還丹也如此煉已日夕不怠經年純熟¶
<pb:CK-KZ_JY209_01p039a>¶
然後入室下手入室之功六根大定大用現前契曰離炁納營¶
衛坎乃不用聦兌合不以談希言順鴻濛三者旣關楗緩體處¶
空房委志歸虚無無念以爲常此則言去我之聲色言語而有¶
所待也當其採藥之時關防愼宻謹戒尤切在易之復卦曰復¶
其見天地之心乎又曰先王至日閉關商旅不行后不省方此¶
易中之謹戒也指迷詩云塞兌垂簾寂默窺滿空白雪亂參差¶
慇懃收拾無令失竚看孤輪月上時兊者口也簾者目也白雪¶
者外丹也此正陽翁令後人採取之際當如此謹戒者也廣成¶
子謂黄帝曰愼汝内閉汝外多知爲敗我爲汝遂於大明之上¶
矣至彼至陽之原也爲汝入於窈冥之門矣至彼至隂之原也¶
<pb:CK-KZ_JY209_01p039b>¶
又曰彼其物無窮而人皆以爲終彼其物無測而人皆以爲極¶
上陽子曰以爲極者立人之極也至陽至隂之原卽無窮無測¶
之門玄牝是也紫陽翁雲但將地魄擒朱汞自有天魂制水金¶
地魄者虎之弦氣坎中之陽也天魂者龍之弦炁離中之隂也¶
虎爲鉛爲君爲主故先取之將來擒汞龍爲汞爲臣爲賔故後¶
用之以制鉛是故虎以隂中之陽火烹鍊乾龍龍卽發陽中之¶
隂火以應之鉛汞相併和合凝結了卽時餌歸金室古仙詩曰¶
香從臭内出甜向苦中來正陽翁曰及夫採藥於九宫之上得¶
之而下入於黄庭抽鉛於曲江之下般之而上昇於内院玉液¶
金液本還丹般運可以鍊形而使水上行君火民火本煉形般¶
<pb:CK-KZ_JY209_01p040a>¶
運可以燒丹而使火下進五炁朝元般運各有時三花聚頂般¶
運各有日神聚多魔般眞火以焚身則三尸絶迹藥就海枯運¶
霞漿而沐浴則入水無波又曰龍虎相交而變黄芽抽鉛添汞¶
而成大藥玄武宫中而金晶纔起玉京山下而眞炁方昇走河¶
車於頂上灌玉液於中衢起龍虎而飛金晶養胎仙而生眞炁¶
上陽子曰聖師接人唯恐不至且修鍊事大旣非燒煮而下手¶
採取又不得而聞見也其言採取者採何物也取何等也吾今¶
重爲顯說夫採取者採先天之炁取眞一之鉛採坎中之爻取¶
水中之虎採黑中之白取隂中之陽卻非傍門採精取血又非¶
入室補腦還精非用靈柯一深九淺又非三峰採戰穢行彼皆¶
<pb:CK-KZ_JY209_01p040b>¶
一等濁俗愚夫不求眞師迷迷相指非唯自失並害道眞大修¶
行人須究生身明太極已前之心參造化未始之妙晦朔屏耀¶
月映太陽而復明西南得朋光吐庚方而成震究竟到此則知¶
人禀先天虚無窈冥眞一之炁而生者也則知母之復有母也¶
則知眞鉛之宗祖也何謂眞鉛宗祖夫渾淪已判乾乃成巽久¶
變爲離而其眞陽寄于坎中是以坎中之金元屬於乾此爲眞¶
鉛之宗祖也何謂母之有母在天地未根之前有物混成之中¶
含靈至妙之瑞此爲母之有母也大修行人旣明採取又悟生¶
身須攷炁候且一月之中止有一日一日之内唯在一時一時¶
之中分爲六候止用二候以爲採取則一時之中尚餘四候四¶
<pb:CK-KZ_JY209_01p041a>¶
候之内卻名合丹合丹之妙急以己汞合鉛於斯時也調和眞¶
息周流六虚自太玄關逆流至天谷穴而吞入黄金室也斯乃¶
元年起火下手之工故眞一子曰立剏鼎器運動天機初則全¶
無形質一如鴻濛混沌之中旣經起火運符便應元年滋産參¶
同契曰冠婚炁相紐元年乃芽滋是爲受炁之初也古歌曰黄¶
芽鉛汞造隂殻含陽華是謂之男子懷胎也端坐面壁之功于¶
此乎見¶
　　眞土妙用章¶
伯陽人曰土遊於四季守界定規矩龍虎經曰土德以王提劍¶
偃戈以鎮四方又曰坎雄金精離雌火光金火相伐水土相剋¶
<pb:CK-KZ_JY209_01p041b>¶
土王金鄉三物俱喪四海輻凑以置太平並由中宫土德黄帝¶
之功又云玄女演其序戊己貴天符又云丹砂流汞父戊己黄¶
金母紫陽翁雲離坎若還無戊己雖含四象不成丹又云木金¶
間隔會無因須假黄婆媒娉上陽子曰五行無土則不全五金¶
無土則不生五穀無土則不實金丹無土則不成是以乾坤四¶
向有土東有氐土南有柳土西有胃土北有女土而復與日月¶
同於四正之宫此星宿中定位之土坎中女土之爲戊離中柳¶
土之爲己比爲金丹之象也一年四季分土而居唯獨夏末秋¶
初土王適用非土之用則金不生五行之中以木剋土然木非¶
土豈能生也今以鉛汞砂銀土之五行爲言鉛本生於兌而母¶
<pb:CK-KZ_JY209_01p042a>¶
隱子胎卻於坎中求之蓋坎中有戊土者也故以鉛投汞卽流¶
戊就己之義也言戊土與己土一處相交則金花自結卻吞入¶
腹中此爲飲刀圭也刀者乃戊土中之鉛也圭者乃戊己二土¶
合爲一圭也離中己土輔日之光居於午上故夏日熱而冬日¶
暖午爲隂之首而日爲陽是以己土乃陽中之隂象龍之弦炁¶
也坎中戊土助月之華居於子上故冬日暄而夏夜涼子爲陽¶
之首而月爲隂是以戊土乃隂中之陽象虎之弦炁也龍虎懷¶
戊己之眞土是以龍虎交而戊己合戊己合而鉛汞會鉛汞會¶
而還丹結也大修行人求其意而莫泥其文也且求意當求意¶
外之意參玄要悟玄中之玄何也上陽子曰金丹大事全仗戊¶
<pb:CK-KZ_JY209_01p042b>¶
己二土者也迷之則雲泥異路悟之則針芥相投喻如兩君相¶
見中有賔相兩國交兵中有通好又如天上鵲橋人間渡子又¶
如百萬兵衆必有將軍偃武修文必有宰執故號之爲黄婆名¶
之爲媒娉指戊土爲河車是有守疆界之說指己土爲牛車是¶
有定規矩之妙但金丹所言各有其事所用各有其時眞仙上¶
聖欲提後人於火坑之中使知有金丹之道可以長生度世者¶
矣故託名借喻令人易悟是悟眞篇云赤龍黑虎各西東四象¶
交加戊己中其謂金丹出於戊己也蓋戊己相合坎離自交龍¶
虎二物居於戊己之中頃刻凝結眞精一粒卽餌歸黄金室内¶
卻運隂陽符火鍊成純陽也王道云日有三照月有三移日月¶
<pb:CK-KZ_JY209_01p043a>¶
出於東而光耀於西則西方白虎金德之正炁入於玄冥之内¶
化而爲六戊日月入於西而光耀於東則東方青龍木德之正¶
炁入於玄冥之内化而爲六己日月當於午而光耀於北則南¶
方朱雀火德之正炁入於冥玄之内就土成形化爲黑鉛常居¶
於地杳冥之先爲天地萬物之根本爲金丹之祖炁也¶
　　火候妙用章¶
金碧經曰發火初温微亦如爻動時悟眞篇云縱識朱砂及黑¶
鉛不知火候也如閑王道云金液神丹全在火候火是藥之父¶
母藥是火之子孫魏師吕曰夫能盡性命之道者無出於黄帝¶
金丹金丹之妙在乎火記火記之妙象乎坎離相交而生變化¶
<pb:CK-KZ_JY209_01p043b>¶
神明也是以大修行人不知鉛汞火候則不能成丹明矣昔崔¶
公授純陽翁天元入藥鏡是必令其究火功學者當宜盡心道¶
光禪師云聖人傳藥不傳火從來火候少人知莫將大道爲兒¶
戲須共神仙子細推泥丸眞人云掃除末學小技術分别火候¶
採藥物只取一味水中金收入虚無造化窟捉將百脉盡歸元¶
脉住炁停丹始結黄庭經曰知雄守雌可無老知白見黑急坐¶
守棲雲翁曰人身有三斗三升火不得風不著悟眞篇註曰雄¶
裏雌卽龍之弦炁汞是也隂抱陽卽虎之弦炁鉛是也二物交¶
合方生黍粒之丹吞入腹内丹田中點化陽魂以消隂魄也且¶
以一日之中論之子時一陽生人之腎中有一陽純精之炁上¶
<pb:CK-KZ_JY209_01p044a>¶
升則進陽火是爲復卦午時一隂生人之心中有一隂至精之¶
炁下降則進隂符是爲姤卦上陽子曰火候最祕聖人不傳今¶
略露之藥非火不産藥熟則火化矣火非藥不生火到則藥成¶
矣且火候之奥非可一槩而論中有逐卽事條可不明辨之乎¶
夫金火爲朋而屬西南故三日庚方癸陽初生當是之時先究¶
參同契内四十八章之㫖則知根乎天地之根母其隂陽之母¶
是查冥之内恍惚之中水源至清全無撓動紫陽翁曰虚無生¶
白雪寂靜發黄芽火候之祕此其一也當其採取之際用武火¶
之時一時六候唯用二候以取藥火不可毫髮差謬宜窮參同¶
契内四十九章之㫖紫陽翁曰藥物生玄竅火候發陽爐火候¶
<pb:CK-KZ_JY209_01p044b>¶
之禁此其一也雖已得藥入鼎要明斤兩爻銖勿致過當傷多¶
紫陽翁曰木汞一點紅金鉛三斤黑參同契曰名曰第一鼎兮¶
食如大黍米火候之妙此其一也旣而眞鉛歸于黄金室内匀¶
十二節進火行符魏眞人曰周旋十二節節盡更須親火候之¶
用此其一也至於添汞抽鉛鉛盡汞乾金丹已成嬰兒將見參¶
同契曰千周燦彬彬兮萬遍將可覩火候之全此其一也聖師¶
叮嚀後人以藥物復謹愼以火候親切至矣紫清翁曰流俗淺¶
識末學凡夫豈知元始天尊與天仙地仙日日採藥物而不停¶
藥物愈採而無窮也又豈知山河大地與蠢動含靈時時行火¶
候而無暫住火候愈行而不歇也只此火候與藥物順之則凡¶
<pb:CK-KZ_JY209_01p045a>¶
逆之則仙古云五行顛倒大地七寳五行順行法界火坑紫陽¶
翁曰白虎首經至寳華池神水眞金又云依時採取定浮沈進¶
火須防危甚大修行人已得聖師授以眞訣奚可不明火候者¶
乎古歌曰鉛爲芽母芽爲鉛子旣得金花捨鉛不使蓋鉛是中¶
宫金母繁生眞汞汞結爲丹鉛則不用無名子曰虚心則無我¶
萬物皆空清其天若也實腹則鍊鉛乾汞無摇其精精者汞也¶
守汞以實其腹則金玉滿堂矣卽老子云抱一也一者丹也抱¶
一以空其心心空則一塵不立方其實也鍊鉛以制之汞乾形¶
化于以抱一以空其心心空神妙與道合眞修丹之士未鍊鉛¶
金無摇汝精精少則還丹不成大修行人當知已汞常要充滿¶
<pb:CK-KZ_JY209_01p045b>¶
是云寶腹已汞旣充取鉛稍易也又當知採藥之時六識不具¶
六情俱忘是雲虛心心一虛則萬念皆息萬念旣息則龍吟虎¶
嘯而鉛汞相投矣旣得眞鉛又當虛心以運眞汞使眞汞興眞¶
鉛相停無欠無餘是之謂寶腹也火候到此切須保養也夫一¶
切入年壯念起而眞炁逐日走散若雲修煉非先天之炁無由¶
凝結必要眞鉛以制之使結成丹砂丹砂已成則藥鉛矣夫火¶
者神火也候者符候也法天地爲鼎爐以陽爲炭以陰爲水日¶
月運行一寒一暑中君申令細意調變燂眞人雲百刻逹離炁¶
丹砂從此出學仙之士冝熟究焉¶
　　還丹妙用說¶
<pb:CK-KZ_JY209_01p046a>¶
太上日致虛極守靜篤萬物並作吾以觀其復上陽子日至哉¶
言乎不數語而書矣夫致者委置也虛者當物之中者也極者¶
得累其道也守靜者居無事之所篤者謹慎而不失萬物並作¶
者物之始生吾者物也觀者待也復者返者本也大修行人委¶
置元神於物之中則得其道旣得其道當居閑靜無事之所謹¶
慎而不失其道俟物之生物而物又待其返本也故一往一返¶
而生變化神明焉明至于此則七返之道僃矣又日夫物蕓蕓¶
名歸其根歸根日靜償日復命夫歸者還也根者元也言萬物¶
難蕓蕓之多然物之元炁各返其源卽所謂一物一太極也物¶
旣還其元是動而復靜也靜日復命是又靜而復動也故一動¶
<pb:CK-KZ_JY209_01p046b>¶
一靜而萬物生焉聖人無空言一語有數義難可以語訓而可¶
以意通只如此章自太極而至復凡機太極而機復也明至于¶
此則九還之道書矣正陽翁日鉛汞兩般爲藥本若無戊已不¶
成丹三家合一成眞種始見金丹有返還悟眞篇雲勸君窮取¶
生身處返本還元是藥王又雲七返朱砂返本九還金液還眞¶
無各子日天一生水地六成水居北積坎陰之炁爲眞水故日¶
六居地二生火天七成火返南孕離陽之區而生砂故日七返¶
言朱砂返本也天三生木地八成木歸東處震位而爲汞故日¶
八歸地四生金天九成金還西主兌位而爲鉛故日九還言金¶
液還眞也天五生土地十成土居中而變成丹也上陽子日返¶
<pb:CK-KZ_JY209_01p047a>¶
者返我之本還者還我之源何謂返本何謂還源且設一喻如¶
人將百金寄放于西鄰因久而忘之遂至困乏欠給一朝之內¶
忽覺悟之卽訪西鄰而得之也適充其用喜可知也是之謂返¶
本還元又何必泥于文也亦猶人也年壯炁定而陽丹乃寄于¶
陰海之中無由得還忽感聖師授以還元返本之道喜可知也¶
遂卽採取修煉以成眞人是之謂返本是之謂還元也¶
　　顛倒妙用說¶
黃帝日人發殺機天地反復海蟾翁日從無人有皆如是從有¶
人無能機人又日坎離反復顛倒顛天地日月皆迴旋上陽子¶
日金丹大道惟顛倒之用不可苟且故日順則凡逆則仙務要¶
<pb:CK-KZ_JY209_01p047b>¶
審詳須知顛倒自有數說有顛倒陰陽顛倒坎離顛倒男女顛¶
倒鉛汞顛倒五行顛倒採取顛倒主寶冝在精通深曉不可妄¶
意猜臆又不可以一億而論令恩以悟眞篇明之如雲自知顛¶
倒由離坎又雲日居離位翻爲女坎配蟾宮卻是男此言陰陽¶
坎離男女之顛倒無名子日日離屬陽返是女月坎屬陰返是¶
男此二物顛倒而生丹卻以此丹點已之汞而結聖胎又雲金¶
翁本是東家子送向西鄰寧體生認得喚來歸舍養配將姹女¶
作親情又雲龍汞自出離鄉兌虎鉛睥生在坎方二物恩因兒¶
產母五行全要人中央此鉛汞五行震兌龍虎兒母之顛倒也¶
無名子日汞爲震龍屬木木爲火母火爲木子此常道之順五¶
<pb:CK-KZ_JY209_01p048a>¶
行也然朱砂屬火爲離木汞自砂中生卻是火返生木故云兒¶
産母此五行之貫倒也鉛爲兌虎屬金金爲水母水爲金子此¶
常道之順五行也然黑鉛屬水爲坎銀自鉛中生卻是水中生¶
金故晶兒産母此五行之顛倒也如雲金鼎欲留朱謂汞玉池¶
先下水中銀又雲甘露降時天地合黃芽生處坎離交此言顛¶
倒採取大修行人須看玉池先下之義甘露降時之妙故眞一¶
子日此句正應得顛倒之語是以易之泰卦日小往大來子日¶
后以裁成天地之道輔相天地之冝以左右民要在於斯不冝¶
鹵莽如雲誰識浮沈認主寶又雲饒他爲主我爲寶此言主寶¶
之顛倒也藶鉛沈汞浮沈者爲主浮者爲寶無名子日陽精是¶
<pb:CK-KZ_JY209_01p048b>¶
眞一之有至陽之炁號日陽丹已之眞炁屬陰爲一身之主以¶
養百骸及陽精自外來卻制已之陰汞則陽丹反爲主而已汞¶
反爲寶矣上陽子日顛倒者何也謂也日迴旋也逆取也陰陽¶
也轉天地也何謂轉天地猶如易日地天泰是也翼日地在天¶
上泰此卽轉天地喻如火之炎上者理也顛倒者則欲炎之就¶
下其火豈能就下哉正陽翁曰君火民火本鍊形般運可以燒¶
丹而使火下進故必有其道矣水之就下者理也顛倒者則欲¶
其水之炎上水豈能炎上哉正陽翁曰玉液金液進本還丹般¶
運可以鍊形而使水上行是必有其道矣此卽反隂陽者也又¶
如居家者則爲主外來者則爲賔顛倒者反以外來底爲主居¶
<pb:CK-KZ_JY209_01p049a>¶
家者乃爲賔一如女之嫁夫者理也顛倒者反以夫而嫁于女¶
故曰入贅且名之曰養老之郎也夫乃外來底而卻爲主矣此¶
之謂逆取者也此之謂大修行者也此之謂的逆則成仙者也¶
若火炎上而水就下則人也物也非仙者也¶
　　神化妙用章¶
正陽祖師曰訪仙求友學燒丹精選朱硫作大還海蟾翁曰卦¶
行火候周天畢孕箇嬰兒瑣下田霹靂一聲從地起乾户擘開¶
光萬里翻身撞出太玄關這回方是眞仙子參同契曰寢寐神¶
相抱覺寤候存亡顔色浸以潤骨節亦堅强排卻衆隂邪然後¶
立正陽修之不輟休庶炁雲雨行淫淫若春澤液液象解冰從¶
<pb:CK-KZ_JY209_01p049b>¶
頭流達足究竟復上升往來洞无極怫怫被容中上陽子曰大¶
修行人旣得刀圭入口運己玉芝以養之凡運火之際忽覺夾¶
脊眞炁上沖泥丸瀝瀝然有聲從頭似有物觸上膽腦須臾如¶
雀卵顆顆自腭下重樓如冰酥香甜甘美之味无比覺有此狀¶
乃驗得金液還丹徐徐咽歸丹田自此而後常常不絶閑目内¶
觀臟腑𢟍𢟍如照燭漸次有金光罩體也泥丸翁云我昔工夫¶
行一年六脉已息炁歸根老子曰專炁致和柔能嬰兒此皆言¶
温養也夫温養者隳肢體黜聦明終日如愚而不違不可須臾¶
離也如雞抱卵暖炁不可間斷則抽添之功自見矣抽添者以¶
鉛制汞之後逐日運火漸添汞汞漸多鉛工漸少久則鉛將盡¶
<pb:CK-KZ_JY209_01p050a>¶
汞亦乾化而爲丹砂號曰金還丹之純陽則知形化爲炁炁化¶
爲神是曰嬰兒是曰陽神黄庭經云瞻望童子生盤桓問誰家¶
子在我身正陽翁曰孩兒幼小未成人全藉娘娘養育恩昔宋¶
景定間有仙藍養素鍊金液大還得丹液入嶽懷胎旣久得海¶
蟾翁假李玉谿奉寄一語乃撫掌大笑頂門霹靂一聲而去今¶
岳山長笑先生是純陽祖師云九年火候眞經過忽爾天門頂¶
中破眞人出現大神通從此天仙可相賀到此則金丹之大事¶
畢矣¶
¶
¶
<pb:CK-KZ_JY209_01p050b>¶
¶
¶
¶
¶
¶
¶
¶
¶
¶
¶
<pb:CK-KZ_JY209_01p051a>¶
　　運火行符須知¶
伯陽眞人曰陽燧以取火非日不生光方諸非星月安能得水¶
漿二炁玄且遠感化尚相通何況近存身切在於心胷隂陽配¶
日月水火爲效徴又曰性主處内立置鄞鄂情主營外築垣城¶
郭城郭完全人物乃安黄庭經云作道優游深獨居扶養性命¶
守虚無縁督子曰今之修道者不得正傳不悟平叔未鍊還丹¶
莫入山之語唯欲避喧求靜遯世逃人出妻屏子離塵絶俗窮¶
谷深山獨居孤處以爲自高如及于棄世間法也無名子曰夫¶
運火者先定刻漏以分子午次接隂陽以爲化基般六十四卦¶
於隂符鼓二十四炁於陽火天關在手地軸形心回七十二候¶
<pb:CK-KZ_JY209_01p051b>¶
之要津攢歸鼎内奪三千六百之正炁輻輳胎中謹戒抽添精¶
專運用慮其危防其險不使頃刻參差分毫差忒故得外接隂¶
陽之符内生眞一之體苟或運心不謹對節候差殊卽姹女逃¶
亡靈胎不結瑩蟾子曰採藥初關先識擴天癸生時中關則知¶
調和眞息周流六虚自太玄關逆流至天谷穴交合然後下降¶
黄房入于中宫上陽子曰運火者運内外之火火者藥火也候¶
者符候也將者符合也聖人下工鍊丹之初須知鉛汞兩相逢¶
迎眞一之鉛將至運己汞以迎之鉛汞一合而卽得黍粒之丹¶
餌歸黄金室内以爲丹頭也夫運火者始自復卦子符起首疾¶
進陽火謂之下手用工而進火謂之野戰蓋野戰則龍虎交合¶
<pb:CK-KZ_JY209_01p052a>¶
是用三分武火前行短之謂也行符者午時姤卦用事則進隂¶
符包固陽火於内故行符謂之罷功守城夫守城者以其鄞鄂¶
已立唯温養沐浴防微杜漸是用七分文火後須長之謂也然¶
復與子皆從人身而求須認自己生身之由則得之矣不必執¶
文而泥象也紫陽眞人金丹四百字云火候不用時冬至不在¶
子學者宜子細求之也¶
　　朔望弦晦須知章¶
縁督子曰一點陽精秘在形山不在心腎而在乎玄關一竅學¶
者不識隂陽不知時候不能還返止於自身摸索而認彼昭昭¶
靈靈之識神以爲眞實轉轉差馳易曰與日月合其明與四時¶
<pb:CK-KZ_JY209_01p052b>¶
合其序朱震易傳云晦日朔旦坎月離日會于壬癸上陽子曰¶
每月朔旦子時日月合璧於癸薄暮會于昴畢之上此喻火之¶
初生也當此之時純隂已極微陽將生是謂潜龍三日之晡月¶
生庚上眞陽已肇庚屬西南易曰西南得朋乃與類行參同契¶
曰神功變成震三日月出庚蓋是時也藥物纔生水源至清未¶
曾撓動有炁無質之際大修行人急向此時具一隻智慧眼則¶
而象之亦如太隂初受一陽之炁亦似坤之下爻交乾之初爻¶
而爲震乃比人身純隂而生一陽卽我師云先天一炁自虚無¶
中來點汞而入鼎也是時鼎内陽炁布砂汞立基紫賢眞人曰¶
一清一濁金木間隔於戊己之門一性一情隂陽會聚於生殺¶
<pb:CK-KZ_JY209_01p053a>¶
之户採二儀未判之炁奪龍虎始媾之精入於黄房産成至寳¶
也八日酉時月到天心其平如繩是謂上弦得金半斤龍虎經¶
曰坤再變成兌八日月出丁以像鼎中鉛汞漸結流珠是時金¶
水炁停不進陽火亦無行符唯沐浴洗心而已三五爲朢朢者¶
日月相射則隂中三陽已備而成乾猶月魄得日魂而滿喻鼎¶
中鉛水壯盛眞陽充滿火明金旺將欲成器是金火之炁與汞¶
固結汞與其母兩相留戀也旣望平明月見辛方乾初變巽乃¶
隂陽相承之道始焉則純隂得交微陽而生藥後則隂包陽炁¶
而成丹巽乃承領隂符隂炁漸生包固陽精便無動逸則金砂¶
落于胞中隂中含陽是謂歸根也二十三日平明月見丙方坤¶
<pb:CK-KZ_JY209_01p053b>¶
交乾之中爻而爲艮鼎中物藥自然凝結是時隂陽之炁復停¶
不行隂符亦無進水唯沐浴滌慮而已是謂下弦得水半斤以¶
上弦金半斤下弦水半斤兩弦合一斤之數以結丹砂參同契¶
曰兩弦合其精乾坤體乃成二十八日平明月現乙方此時隂¶
陽之炁俱足金汞結而成胎坎離運炁於鼎中周流六虚於象¶
内此喻金丹之始終也至于晦日日日復會于壬則隂極而陽¶
又將生矣上陽子曰句裏雖已分明而學仙子當體於身晦朔¶
弦望皆取證於身不可泥文而著象也夫月純隂也不感日之¶
陽炁安能滅而復生人亦似月也當二八少壯之年鴻濛未判¶
則陽純而氣全故其精方勝而欲泄而未洩之前是謂純陽號¶
<pb:CK-KZ_JY209_01p054a>¶
日眞人故廣成子謂黄帝曰目無所見耳無所聞心無所知神¶
將守形形乃長生一洩之後卽去一陽而交一隂是變爲離自¶
此而往情慾已萌淳朴已散精氣日損損之又損以至於陽盡¶
而隂純也夫惟不知金液還丹之道者待其陽盡隂純則死矣¶
唯修行之人知其還返之妙於其未盡之際疾早修行急急接¶
助扶救眞陽收領藥火以鍊還丹而復其命亦如太隂領覽太¶
陽之炁而復其明也¶
　　防危護失須知章¶
縁督子曰學全眞者得師略指門逕而不知逐節事條知神炁¶
相依而不知鉛汞交媾旣知鉛汞交媾而不知性命混合妄擬¶
<pb:CK-KZ_JY209_01p054b>¶
火候進退不知此皆無成眞一子曰陽火過刻水旱不調則隆¶
冬變爲大暑或隂符失節寒暖相侵則盛夏反爲濃霜金宫旣¶
砂汞之不萌一鼎則蟲螟之互起大則山崩地圮金虎與水龍¶
沸騰小則雨暴風飄坎男共離女奔逸以此觀之縱識鉛汞二¶
物不曉火候不防險危實徒然耳上陽子曰慮險防危金丹之¶
大事也昔紫清白眞人旣得泥丸翁之傳年已六十四矣急忙¶
收拾金丹大料用盡萬苦千辛旣得汞鉛相合入鼎烹鍊以其¶
平日天資聦明是當温養之時用心不謹不防其危不覺汞走¶
鉛飛無可收救遂作詩以自解其愠詩曰八兩日月精半斤雲¶
霧屑輕似一鴻毛重如千秤鐵白如天上雪紅似猩猩血收入¶
<pb:CK-KZ_JY209_01p055a>¶
玉葫蘆祕之不敢洩夜半忽風雷煙炁滿寥泬這般情與味啞¶
子咬破舌捧腹付一笑無使心腦熱要整釣魚竿再斫秋筠節¶
觀此可不愼歟若非白眞人之堅固他人安能再整釣竿而斫¶
筠節乎又得紫陽仙師以金丹四百字授之令奠關防愼宻後¶
乃成道夫慮險防危不啻一件自有數說其初採藥之時日月¶
歡會龍虎將交戰爭之際眞人已潜於深淵浮游愼守於規中¶
盖是時也閉塞三寳唯當專心致志否則有喪身失命之事紫¶
陽仙翁曰白虎首經至寳華池神水眞金又云依時採取定浮¶
沈進火須防危甚最爲初關之緊切此其一也採取之時若或¶
隂陽錯亂日月乖戾外火雖動而行内符閉息不應枉費神功¶
<pb:CK-KZ_JY209_01p055b>¶
此其二也若火候過差水銖不定源流混濁藥物不眞空自勞¶
神有損無益此其三也旣得黍珠入鼎須要温養保扶心君苟¶
或未善卽恐火化丹失此其四也至有學者備𢟍艱難屢經危¶
險心膽驚怖平時在懷得丹入鼎切宜驅除務令盡淨勿使牽¶
掛舊慮以亂心君是謂滌慮洗心是謂沐浴偶或留戀則恐鉛¶
汞飛走此其五也及至十月胎完脫殻换鼎不能保固陽神輕¶
縱出去則一出而迷途遂失舍而無歸此其六也又有丹成之¶
後且要識眞辨僞若功行未滿眼前忽見靈異多端奇特百出¶
以至生生之事如有神見皆能明知若此等件皆爲魔障所至¶
並非眞實切不可認爲己靈丹聖兹乃邪僞妖幻見吾道成乃¶
<pb:CK-KZ_JY209_01p056a>¶
欲引入邪宗以亂吾眞於斯時也且須堅固智慧保養全眞此¶
其七也凡此七件皆防慮之大者也有一不防非但無成恐致¶
失喪正陽祖師曰已證無爲自在心便須温養保全眞一年沐¶
浴防危險免見沈淪更用心吾所以云慮險防危金丹之大事¶
者也¶
　　卯酉刑德章¶
紫陽眞人曰兔雞之月及其時刑德臨門藥象之上陽子曰兔¶
雞者卯酉也學道的人須知卯酉非止一說有天地之卯酉有¶
一年之卯酉有一月之卯酉有一日之卯酉有一時之卯酉天¶
地之卯酉者氐房心爲卯正躔則房日兔胃昴順畢爲酉正躔¶
<pb:CK-KZ_JY209_01p056b>¶
則昴日雞也一年之卯酉者春分爲卯時曰中和秋分爲酉序¶
曰中秋一月之卯酉者初八日爲卯月滿上弦酉時月到天心¶
二十三日爲酉月留下弦卯時月在天中一日之卯酉者日出¶
爲卯而萬物作日入爲酉而萬籟息一時之卯酉者蓋攢簇之¶
道也簇一年於一月兩日半爲六候簇一月於一日則一時分¶
六候故一年七十二候簇於一日也是知一年之中止有一日¶
一日之内止在一時大修行人須辨時中卯酉要知一時六候¶
蓋採藥取鉛一時六候惟用二候猶三停而用一停而一時之¶
中尤餘四候别有妙用所謂刑德者二八也蓋二八者卯酉也¶
卯酉是隂陽平分之位陽爲德德則萬物生隂爲刑刑則萬物¶
<pb:CK-KZ_JY209_01p057a>¶
死而卯月乃四陽而二隂隂道將離而隂主殺也是以卯之二¶
隂隂已不能勝陽然殺炁未絶至是而榆死故爲刑也酉乃四¶
隂而二陽陽道將離而陽主發生是以酉之二陽陽雖不能勝¶
隂然生意尚存至是嘎而麥生故爲德也正陽翁曰盡是靈冥¶
轉消息切須專志保初心¶
　　沐浴心慮章¶
指迷詩曰沐浴之功不在它全憑乳母養無差五行和合隂陽¶
順同坐同行共一家無名子曰陽炁到天地之中隂陽相半不¶
寒不熱而温故爲泰卦不進火候謂之沐浴隂炁降天地之中¶
隂陽相半不熱不寒而涼故爲否卦不進隂符亦云沐浴也上¶
<pb:CK-KZ_JY209_01p057b>¶
陽子曰沐浴者適當隂陽相半鉛汞炁停隂陽二炁自然交合¶
於此時也不必進火亦不行符恐反傷丹唯宜洗心滌慮以保¶
養之故謂之沐浴也且何謂沐浴大修行人盡將平時憂悲思¶
慮艱苦之心執著貪愛之念翛然脫去渾無一毫牽罣直要形¶
如槁木心若死灰是謂之沐浴也純陽師曰木性好清靜保養¶
心猿定丹陽祖師曰水中火發休心景雪裏花開滅意春又曰¶
俗人無清靜之心道人無塵垢之心是謂洗滌其時則近卯酉¶
其卦則云否泰其候則屬温涼其象則爲刑德至此則罷火守¶
城故謂之沐浴也參同契曰候視加謹愼審察調寒温周旋十¶
二節節盡更須親崔公入藥鏡云受炁吉防成凶火候足莫傷¶
<pb:CK-KZ_JY209_01p058a>¶
丹天地靈造化慳紫陽眞人與白紫清云及其沐浴法卯酉特¶
虚比卯酒時蓋不可執泥外象當於藥火到時而取也古歌云¶
刑德同生殺加臨二八門丹砂宜沐浴神水灌靈根閉兌留金¶
汞禁關養魄魂不須行火候爐裏自温温大修行人工夫到此¶
可不愼乎¶
　　生殺爻銖章¶
紫陽眞人曰夫鍊金液還丹者要須洞曉隂陽深達造化方能¶
追二氣於黄道會三性於元宫攢簇五行和合四象龍吟虎嘯¶
夫唱婦隨昔我師曰學道之士得内外藥物之眞兩般作用之¶
全合大造化方得所傳苟有毫髮差殊未免天地懸隔上陽子¶
<pb:CK-KZ_JY209_01p058b>¶
曰生殺者隂陽二物也龍虎二物也龍乃陽中之隂而主生故¶
興雲致雨潤澤萬物而其中之隂能殺者也猶人分陽已盡而¶
純隂則死矣虎乃隂中之陽主殺故呼風哮吼常有殺心而其¶
中之陽能生者也猶人分隂已盡而純陽則仙矣夫隂陽二物¶
者順則成人逆則生丹故不爲萬物不爲人則成丹矣是所謂¶
生也且道生又生箇什麽莫不是生天生地莫不是生人生五¶
行莫不是生萬物者乎莫不是有大靈通智慧有大神聖變化¶
者乎且道殺又殺箇什麽莫不是殺那無明煩惱底賊莫不是¶
殺傍門愚癡底賊旌陽祖師以五童女劎殺之才純陽帝君以¶
三清劍殺之佛祖以金剛王寳劎殺之德山和尚以入門棒殺¶
<pb:CK-KZ_JY209_01p059a>¶
之故云護生須是殺殺盡始安居祖師云斬魑滅魅了長生魑¶
者癡也魅者昧也若人早早殺了這愚癡暗昧底則可以畢長¶
生之道矣大修行人定知毫髮差殊不能成丹切須洞曉也若¶
悟隂陽生殺二物何憂不仙矣至如所謂卦象爻銖之說銖也¶
者將准之而定也爻也者將傚之而用也象也者將像之而爲¶
也卦也者猶挂以示人使人以此而爲則例也爻與銖者明輕¶
重也象與卦者明進退也積三百八十四爻而成六十四卦積¶
三百八十四銖而成一十六兩謂一斤也斤地足卦滿喻丹之¶
將成也修行之人務在知輕識淺知重識深知難識退知易識¶
進不過以法金丹内外二藥也道德經云有無相生難易相成¶
<pb:CK-KZ_JY209_01p059b>¶
又曰圖難於其易爲大於其細又曰是以聖人猶難之故終無¶
難也猶以復震爲採藥之初則半斤爲入藥之數如百爻之謂¶
以三十爻爲文七十爻爲武者則知採藥之難也以卦足而藥¶
成則丹足二八一斤之數故火記言二百一十六乃乾之策也¶
十八八箇足乃一百四十四坤之策也隂陽之數旣足金液之¶
丹已成也¶
　　脫胎换鼎章¶
崔公入藥鏡曰盜天地奪造化又曰初結胎有本命終脫胎看¶
四正紫陽眞翁云節炁旣周脫胎神化名題仙籍位號眞人此¶
乃大丈夫功成名遂之時也紫清眞人曰夫金丹者採二八兩¶
<pb:CK-KZ_JY209_01p060a>¶
之藥結三百日之胎心上工夫不在吞津嚥氣先天造化須當¶
聚炁凝神若也行持惟憑口訣至簡至易非色非空無中養就¶
嬰兒隂内鍊成陽炁上陽子曰大修行人旣感眞師傳授若其¶
未得眞鉛先當收拾自己精神不可恣情縱慾凡於日用應與¶
之間似有如無忘情絶念以待藥火之興至故純陽祖師云七¶
返還丹在人先須鍊己待時葛仙翁清靜經云人能遣其慾而¶
心自靜澄其心而神自清自然六慾不生三毒消滅夫人心虚¶
則澄坐定則靜寡言希聽存神保命蓋多言則損炁多喜則放¶
情多怒則觸意多悲哀思慮則傷神貪慾勞困則傷精凡此皆¶
非修行底所宜也若得先眞鉛合汞又喜火候無差又善温養¶
<pb:CK-KZ_JY209_01p060b>¶
保扶均調神息直至丹熟胎完嬰兒成就而成眞人三年九載¶
立行累功或留形住世接物度人如安期生藍采和是也或入¶
仕途匡時理世東方朔竇令君是也至若七眞五祖慈悲接人¶
張葛許浮邱諸祖師乘時救劫伺詔飛昇者也大修行人若也¶
再求向上之事則移中胎换鼎可無難矣何謂向上事上陽子¶
曰前胎完就已成眞人則移居上丹卻重整乾坤再造隂陽子¶
又生孫千百億化紫陽翁曰一載一箇兒箇箇會騎鶴泥丸眞¶
人曰一載胎生一箇兒子生孫子孫又枝於此方是大丈夫也¶
若應時立功則身歸三清矣丹陽祖師曰神滿太虚一無所礙¶
故天有時而崩地有時而䧟山有時而摧海有時而竭凡有相¶
<pb:CK-KZ_JY209_01p061a>¶
者終歸於壞唯道成者神與道合永劫無壞又兼功及九祖則¶
白曰同昇上清矣¶
　　七事須知章¶
上陽子曰道必曰學學必曰精而已矣老子曰吾非聖人學而¶
得之孔子曰十室之邑必有忠信如邱者焉不如邱之好學也¶
曰我學不厭而教不倦也曰君子學道則愛人在小人學道則¶
易使也南華眞經曰南伯子問乎女偶曰道可得學耶偶曰惡¶
可子非其人也夫卜梁倚有聖人之才而無聖人之道我有聖¶
人之道而無聖人之才吾欲以教之庶幾其果爲聖人乎不然¶
以聖人之道而告聖人之才亦易矣孔子曰生而知之者上也¶
<pb:CK-KZ_JY209_01p061b>¶
學而知之者次也困而學又其次也困而不學民斯爲下矣釋¶
治身奈何迦聞半偈而欲身黄帝順下風膝行而進問廣成子¶
者乎今而可以長久夫古之大聖要亦未有不學而能知大道¶
時人也而多妄誕不肯下對不問何時而得聞斯道也哉上陽¶
子曰道有立談道有心授君臣也父子也兄弟也夫婦也朋友¶
也是綱常之道也此可以立談而心授也所言心授者天命之¶
謂性率性之謂道此可以心授而不可以立談也率性之道卽¶
孔子一貫者也卽孟子集義所生者也夫綱常之道雖童稚亦¶
可訓之惟有國有邦者置所司以掌其綱常之道萬世不易者¶
也至如率性集義之道前賢註䟽畧不及焉若賢人君子遇聖¶
<pb:CK-KZ_JY209_01p062a>¶
師口授而不驚疑以集義率性之道而修之是則謂之大聖人¶
方知綱常之道在其中以矣鍊丹也砂硫也水銀也是修鍊之¶
道也此可以立談而非心授也所言心授者無爲而無不爲也¶
爲之而有以爲也此可以心授而不可以立談也無爲有爲之¶
道卽金丹之大道也夫丹爐修鍊凡砂水銀之道雖愚夫愚婦¶
亦可鍊之故可立談至如先天眞鉛有爲之道雖上士至人遇¶
師口授亦不免疑焉若上士至人得師指示金丹有爲之道勤¶
而修之是之謂神仙也頑坐也守性坶也持齋也是坐禪之道¶
也此可以立談也而非心授者唯正眼藏涅槃妙心直指人心¶
見性成佛之道此可以心授而不可以立談也正法眼藏直指¶
<pb:CK-KZ_JY209_01p062b>¶
人心卽最上一乘之道也夫持齋坐禪雖庸人孺子亦可立談¶
至如一乘之道雖利根上智於佛祖言下得證猶不免疑焉是¶
以靈山會上五千退席五祖佛法不付神秀而與老盧是謂可¶
以心授而不可以立談也韓湘得仙而昌黎有收吾骨之句豈¶
昌黎是下根之器哉朱晦菴之遍參而崔子虚不與以道豈晦¶
菴之不欲者哉是云道不可以立談東可立談者非大道也葛¶
仙翁六十始遇師白玉蟾六十四始遇師皆成道也是謂道有¶
心授者也上陽子曰道有三悟孔子翼易曰近取諸身遠取諸¶
物是言道也大修行人從近與遠及身與物四者求之眼下自¶
有悟處葛仙翁清靜經曰内觀其心心無其心外觀其形形無¶
<pb:CK-KZ_JY209_01p063a>¶
其形遠觀其物物無其物是言道也大修行人從内外遠及心¶
形物六者求之目下便有悟處佛祖云不是心不是佛不是物¶
是言道也大修行人從心佛物三者求之脚跟下卽有悟處是¶
之謂道有三悟也且夫三教聖師皆曉以世人從物求道道以¶
爲物須當審思切勿容易看過了在也蓋道者乃萬物之一物¶
也而物者乃大道之一物也故老子云有名萬物之母又云淵¶
兮似萬物之宗是皆以物而名道也憫夫一切常人唯只尋常¶
不肯尋上或以孤隂寡陽攝心兀坐或以持齋守戒離俗絶塵¶
或以凡砂鉛銀煅鍊爐火凡此皆誤而非悟也能於是編言下¶
投機須有一箇竒特之處矣上陽子曰道有三傳焉上焉者文¶
<pb:CK-KZ_JY209_01p063b>¶
人善士寡言好善能棄富貴唯急於身是云上士宜傳道焉中¶
焉者質而不文聞道篤信能割恩愛力行精進不顧是非是曰¶
中士乃有上士之志宜傳道焉下焉者愚而信實樂善棄惡捨¶
己從人勇於敢爲是云下士其志可尚宜傳道焉故得此道者¶
莫不勇猛精進莫不堅固智慧莫不渴惡揚善夫善之一字乃¶
入道之梯航也是以常人耳常聞善則腎不走精口常語善則¶
心不失神鼻常嗅善則肺能安魄眼常視善則肝能育魂意常¶
思善則脾胃生黄中通理大修行之人奚可以不善歟上陽子¶
曰道有三戒凡學道者心雖慕向而乃驕其富貴不肯下問不¶
立盟誓是謂好譎戒而莫與次學道者畧聞傍門小法唯事强¶
<pb:CK-KZ_JY209_01p064a>¶
辯以逞乾慧是爲夸眩戒而莫與三學道者疑信相半不以生¶
死爲憂重財輕身是不知命戒而莫與上陽子曰道有三去焉¶
一者雖智人材士而好論中狀古人是謂無德宜去之也二者¶
雖善人勝士而好詆排是非妄議今古是謂不廣宜去之也三¶
者雖好道向佛而口談心非背直就僞是謂無實宜去之也上¶
陽子曰道有四異四者何本也酒色財氣是也一切常人飲少¶
輒醉平時端莊化爲戲謔平時正直化爲諛侫平時廉潔化爲¶
貪淫平時謙和化爲狂傲因酒喪德逃失性眞猶如山藪所藏¶
者多平時罔覺忽然野火山頳藪爇千妖百怪無所逃避人若¶
無酒不失所行山若無火妖怪藏形大修行人戒飲靜坐歛精¶
<pb:CK-KZ_JY209_01p064b>¶
怡神不爲酒亂此爲異耳世之聲色敗人者多一切常人肆情¶
縱欲貪著無厭如彼蜉蝣以燈爲要色以焰爲樂投光赴熖來¶
往不捨貪著於焰趨燈而撲人亦如是著於愛慾精炁以竭而¶
情難割情牽神失意動氣散神炁旣喪命亦隨逝色之爲物本¶
無鋒刃而其殺人甚於刀戟大修行人似同而異酒肆淫房未¶
嘗不戲卻乃非色爲色知色不色不色中色色無定色此謂異¶
耳云何非色爲色如彼蓮花香引十里花卻爲色香卽爲聲大¶
修行人不貴其香不貴其花而所貴者唯貴其信信卽爲蓮花¶
之與香不能長留蓮實可久實能安心此故云信是以貴之故¶
太上云其精甚眞其中有信猶此意也何謂知色不色如彼河¶
<pb:CK-KZ_JY209_01p065a>¶
水清流涓涓水以濟舟至于彼岸其舟與水悉皆外物祖師不¶
云道成而後丹房器皿委之而去此之謂也何爲不色中色如¶
彼枯旱隂雲四興甘雨聚至須臾復霽若乃求其向來雲雨一¶
無所見而唯五穀萬物蒙潤發生維摩經云遊諸四衢饒益衆¶
生入諸淫舍示慾之道此之謂也色無定色其義云何如彼寳¶
月歲十二度朔望弦晦無定之中而有大定上陽子曰當詳論¶
之三日生兔色以大定八日半盈是云上弦十五對朢圓明徧¶
滿凡彼人間莫不瞻仰而其光輝圓而復缺乃不長在若人再¶
欲觀其光彩須别索求生魄弦望是故易曰與天地合其德與¶
日月合其明又曰原始以要終故知死生之說此之謂無定色¶
<pb:CK-KZ_JY209_01p065b>¶
也一切常人貪財無厭積而不散爲兒孫計不悟天地日月盈¶
虚消息之理如彼石崇富敵於國財聚怨結身戮家喪禍及緑¶
珠大修行人旣得其財卽以求藥得藥成丹丹成而後盡散其¶
餘此爲異耳一切常人爭盡閑氣惱亂身心好訟欺貧量可卽¶
奪不顧因果生死不悟悔吝凶危皆由此起所爭者少所喪者¶
多如彼項王英雄蓋世卒之烏江身死尸分後來視之爲漢鷹¶
犬人之所爭況不及乎大修行人所爭之炁非人所知是先天¶
地眞一之炁上陽子曰修仙作佛皆此先天眞一之炁若非是¶
炁不係修行不能長生此爲異耳¶
¶
<pb:CK-KZ_JY209_01p066a>¶
　　金丹詩二十五首¶
大道從來是强名隂符道德始存經神仙次第丹經續口訣安¶
能紙上明¶
我以因縁遇聖師忽於言下大驚疑方知玄妙無多句此事如¶
何容易知¶
特推造化指方來首捉先天一氣回先天一炁是何物不遇眞¶
仙莫强猜¶
炁從四向定生涯一變水兮二變砂三變汞兮金四變五變黃¶
丹結紫花¶
須識玄門與牝門便安爐鼎定乾坤内外二丹從此得休疑大¶
<pb:CK-KZ_JY209_01p066b>¶
海指崑崙¶
順則凡兮逆則仙實非草木與凡鉛誰知日兔月烏位卻笑他¶
人顛倒顛¶
月非日映不生光人亦純隂要復陽若欲歸根並復命依他坤¶
體補乾剛¶
戊坎月鉛炁逐虎己離日汞火從龍白鬚老子通神廣趕虎隨¶
牛過水東¶
虎之爲物最難言尋得歸來玄又玄一陽初動癸生處此際因¶
名大易先¶
大易之先藥料眞自然烏兔兩相親東君切莫離房室西得朋¶
<pb:CK-KZ_JY209_01p067a>¶
來是主人¶
水中之物號金公遠隔西山幾萬重黄帝按時宣土德迎之以¶
意入中宫¶
一歲簇來一月看月簇一日又何難一時六候用唯二拾取玄¶
珠頃刻間¶
三百八十四爻銖反覆隂陽莫道無大地山河俱是寳葛仙六¶
十詠流珠¶
一身上下定中央腎前臍下號黄房流戊作媒將就己金來歸¶
性賀新郎¶
陽丹結在隂海中猶如坎裏一爻雄擒來離内温温養此卽神¶
<pb:CK-KZ_JY209_01p067b>¶
仙顛倒功¶
坎中一畫已外離慾海波澄風浪低刑德臨門宣沐浴盈虚消¶
息早防危¶
八日前弦金半斤金翁騎虎恐相嗔過猶不及切須問𡘫當抽¶
添耐養神¶
已知隂體得陽暉和合雌雄入化機白雪滿空春意動守形養¶
炁抱嬰兒¶
胎息綿綿漸漸完氣沖夾脊觸泥丸纍纍似彈腭中下過了重¶
摟香又甘¶
旣達返還九與七此卽木金三五一炁全神壯换胎時照護孩¶
<pb:CK-KZ_JY209_01p068a>¶
提休遠出¶
性是神兮命是精要知性命屬心君精神性命皆隨意意動人¶
之善惡分¶
正路當行人未知呼天吸地驗高卑觀音尋到脚跟底閉息之¶
流向此推¶
求財求侣鍊金丹財不難兮侣卻難得侣得財多外護做仙何¶
必泥深山¶
件件分明說與君若無物藥也休論可惜幾多富貴客僞徒引¶
去說傍門¶
上士英雄學上仙積功累行滿三千脫胎神化尋常事白曰騰¶
<pb:CK-KZ_JY209_01p068b>¶
身上九天¶
　　判惑歌¶
上陽子聞道遲四十衡陽始遇師從來不信長生說及得師言¶
便釋疑纔低頭摸鼻孔方信神仙有眞種乃覺從前萬事非不¶
道這般眞骨董這骨董大奥妙妙在常有觀其竅此竅分明在¶
眼前下士聞之卽大笑我得來不敢秘欲對知音論同異近來¶
世上幾箇人空自談天又說地諸傍門是邪逕翠虚吟中備舉¶
盡除卻先天一點眞分外多端總邪正大道易不堪論只將竅¶
妙定乾坤奈縁失卻中心路傍指三千六百門有數息有閉息¶
於中錯指也無迹或鍊三黄及四神或鍊五金並八石要半夏¶
<pb:CK-KZ_JY209_01p069a>¶
用术茯搜盡藥中諸草木幾多因此促其生人參尚有殺人毒¶
純陽道張尚書服藥失明神氣枯不知還丹本無質翻餌金石¶
何太愚欲調息坐觀鼻似春沼魚百蟲蟄其妙無窮在甚處到¶
老無成何所益捉一處存金光認是丹田也不妨自己固知行¶
不得但將此術教它行體天地朢日月二氣吸歸玄牝穴按摩¶
伸屈恣吐吞朝暮嘘呵復嚥咽以土圭定時刻將謂似是而非¶
實會教自性有通時且須觀想以意識動尾閭撼夾脊吞它稠¶
唾及精溺一生受用大陽丹專採女人天癸喫鍊秋石聚小便¶
溺便多處是它縁更把此方爲秘寳若無財賄不相傳入淫房¶
大懊惱伺候精行轉補腦如斯謬戾要長生七祖九玄難作保¶
<pb:CK-KZ_JY209_01p069b>¶
食穢惡及乳溲試看兩臉曾紅否更待女男相會合吞他精血¶
作丹頭惜性命全元炁一吸玉户中精水老來毫末也無功卻¶
怨壽光黄谷子頂門響腹中鳴此卽龍吟虎嘯聲態伸鳥引空¶
勞力龜縮鶴舒何足稱保命訣用靈柯隂陽二丹傳大訛存縮¶
吸抽閉五事而今此術不勝多傳達磨說歸空觀物知胎語不¶
同生死定年次月日臨時更定五心中八段錦十號頌都在無¶
名指上用驀地浮雲遮日月大限到來宜穩重度天魔隂魔絶¶
又號天關般弄訣甲子中宵見子時運氣七抽放在舌指天竺¶
胎息經謂能住世與留形不知古德無多語但要人從正路行¶
恣飮酒卻持齋或斷煙火不燒柴前生不布種口禄卻向此生¶
<pb:CK-KZ_JY209_01p070a>¶
空打睚頑打坐只無爲守箇空屋舊藩籬早晩不充衣又冷這¶
般受苦早回思持素珠專念佛見他葷酒欲嘔咳一心只要向¶
西方管甚東西與南北多作法遍祈禱有是看經直到老貪嗔¶
愛慾不能離安得此生延壽考現行者切莫用積取方來業債¶
重若遇眞師急拜投或者一言便射中未聞者不須傳多少傍¶
門亂性天若要玄中端的處唯當熟記悟眞篇行脚輩號禪和¶
大機大用口頭過只爭勝負閑言語不向臺山勘老婆禪僧家¶
去鬚髮佛將此相令人察成行成隊不低頭見性明心無幾衲¶
明眼人見性者陞坐故將佛祖駡棒喝指頭機最深而今把作¶
尋常話聦明底談性理横言强辯唯他是性與大道有誰明顔¶
<pb:CK-KZ_JY209_01p070b>¶
子坐忘曾子唯誦大學講中庸不偏不易朱文公正心誠意求¶
章句誠意元非章句中頂七星名正一玄牝之門那箇識五千¶
餘言道德經正得一兮萬事畢居山林稱道士不知大道是何¶
事金丹名也不曾聞況要教它明生死雲水客號全眞卻爲朝¶
昏且救身祖師留下刀圭說知者如今有幾人正陽翁指迷歌¶
此道分明事不多但願人人都解悟柰縁福薄執迷何浮生事¶
水上波人身已得莫虚過有縁遭遇明師指誰謂無由上大羅¶
　　詠劍詩五首¶
尋常莫道黑漫漫邪怪聞之骨也寒挂在太虚宜愛護要將殺¶
虎補龍肝¶
<pb:CK-KZ_JY209_01p071a>¶
能活於人有大功不妨奮迅立威風十方世界當頭截變化魔¶
宫作寳宫¶
三尺鏌鎁倚大空神威凛凛忒英雄聖凡不敢抬頭看一道神¶
光牛女中¶
非銅非鐵亦非金不假凡間爐火成我劍本來天地骨要知能¶
殺又能生¶
神仙非劍不成仙劎匪神仙也不傳若說金丹靈妙處其功先¶
立地中天¶
　　醒眼詩五十首¶
純陽一闋沁園春句裏分明藥料眞有箇烏飛曲江上山頭初¶
<pb:CK-KZ_JY209_01p071b>¶
月挂庚申¶
也不看經也不修卻來世上作優游有時吸盡西江水鍊箇金¶
輪照九州¶
眞師訓語復丁寧八月初三是癸生此卽一陽初動處若尋冬¶
至枉勞形¶
烏兔分明顛倒顛月生庚上有眞鉛金丹只此無難事莫道仙¶
師不口傳¶
鍊神化炁炁歸神不是眞陽謾苦辛擘裂鴻濛分造化此身身¶
外更求身¶
不鍊凡間鉛與砂常提寳劎斬妖邪有人借問神仙事一味爐¶
<pb:CK-KZ_JY209_01p072a>¶
中白馬牙¶
玉皇若也問丹材偃月爐中取下來馳騁英雄吞一粒男兒懷¶
了一年胎¶
陽精一點祕形山言語通時卽可還迷者儘他疑到骨此中底¶
藴本無難¶
元來一味坎中金未感師傳枉用心忽爾打開多寳藏木非木¶
也不成林¶
離内隂爻坤土眞坎中雄者是乾金當初只爲乾坤順一死一¶
生直到今¶
簾幃放下契全眞身外須知别有身恰是金丹好消息不爲萬¶
<pb:CK-KZ_JY209_01p072b>¶
物不爲人¶
曲江之上月初明地應於潮天應星若欲深探玄妙窟金砂洲¶
對吕仙亭¶
木金間隔各西東雲起龍吟虎嘯風二物寥寥天地逈幸因戊¶
己會雌雄¶
降龍伏虎也無難降伏歸來玉鎖關日月分明烹鼎内何憂不¶
作大還丹¶
無不爲之有以爲坎中有白要歸離水源初到極清處一點靈¶
光人不知¶
修行人要識黄芽若會金公卻一家天地未分名太一此時擘¶
<pb:CK-KZ_JY209_01p073a>¶
裂産河車¶
懸胎鼎裏煉流珠已喜金來歸性初三教聖人同一轍後來人¶
我卻殊途¶
白雲無事過前溪中有神仙未可知待我玉爐丹九轉坐乘五¶
色宴瑶池¶
多少人居富貴叢到頭富貴只忽忽不如買取金丹訣做箇神¶
仙不老翁¶
四十年前事已非眞師縁遇授玄微從今卸卻恩和怨鍊箇眞¶
身跨鶴飛¶
端有長生不死方常人縁淺豈承當鉛銀砂汞分斤兩德厚恩¶
<pb:CK-KZ_JY209_01p073b>¶
深魏伯陽¶
元來世上盡非眞唯有還丹是養身將相位高憂國事道人爐¶
内藥苗新¶
紆紫拖金列滿朝荒忙酒盞馬蕭蕭邇來事事只如此收取金¶
丹靜處燒¶
未遇師傳說道難旣聞玄妙卻如閑早將神氣歸金鼎免死形¶
骸葬野山¶
鍊丹及早莫遲疑休待功名到了時只爲光隂如箭速吉凶禍¶
福少人知¶
下手速修已大遲箇中聞此急回思喧闐鼓樂鬧何事前日英¶
<pb:CK-KZ_JY209_01p074a>¶
雄今裹尸¶
浮世奔波功與名道人苦口論修行丹成回首看浮世埋没功¶
名荒草生¶
我昔未聞大道時起人愛敬最便宜邇來得箇長生說路上行¶
人口似碑¶
掀轟閑氣莫存懷但把辛勤問藥材七返九還功行滿向來閒¶
氣入塵埃¶
道成之後謗歸塵謗語端能堅固人眞覺比爲甘露味古來學¶
道世多嗔¶
世人冷語不關心大笑實爲吾道箴但要神爐添藥火他時天¶
<pb:CK-KZ_JY209_01p074b>¶
上有知音¶
萬善無虧必遇師須從言下悟玄機若無善行難遭遇縱沐師¶
傳未免疑¶
手把丹經暗裏猜迴光返照便歸來就中問箇虚無竅到選仙¶
場必占魁¶
莊周鵬志運南溟一去高飛九萬程只爲子書多譬喻後來誰¶
想作丹經¶
翛翛洒洒大閒人爲著眞鉛奈苦辛志氣終爲雲外客還丹問¶
藥合同塵¶
得法無財事不全法財兩足便成仙丹陽祖是東州富業了家¶
<pb:CK-KZ_JY209_01p075a>¶
財萬萬千¶
箇中仙子急修行勤向丹田種又耕人道金丹富貴客誰知此¶
内更長生¶
小隱山林大隱廛廛中造化妙玄玄凡人未得廛中說莫入深¶
山隱洞天¶
未煉還丹莫入闤丹頭多在鬧林間嬰兒姹女一歡會卻向環¶
中養大還¶
紅紅白白水中蓮出污泥中色轉鮮莖直藕空蓬又實修行妙¶
理恰如然¶
一條直路少人尋風虎雲龍自嘯吟坐定更知行炁主眞人之¶
<pb:CK-KZ_JY209_01p075b>¶
息又深深¶
飢餐渴飲困來眠大道分明體自然十月聖胎完就也一聲霹¶
靂上丹田¶
醒眼詩中妙更多勤修趁早莫蹉跎人身一入輪迴去來世機¶
縁莫想他¶
無事常觀醒眼詩其中奥㫖說刀圭有人會此醒醒法便入金¶
門作聖師¶
曹溪傳法不傳衣由此燈燈續祖輝公案半千明佛法後來卻¶
道是禪機¶
刹竿柱杖酒臺盤秉拂拈槌總一般悟了脚跟元踏實不妨穩¶
<pb:CK-KZ_JY209_01p076a>¶
去坐蒲團¶
指頭棒喝趙州茶爲鬻心肝讚底沙解悟眞禪無半語青青翠¶
竹對黄花¶
馬祖磨磚作鏡兒笑他兀坐要何爲若還認得西江水許汝一¶
尊佛出時¶
佛因半偈舍全身高證魏巍萬德尊了得涅槃正法眼金剛不¶
壞體長存¶
總皆凡世播英雄做書功名到底空惟有金丹最靈妙大羅天¶
上逞神通¶
　道德經轉語¶
<pb:CK-KZ_JY209_01p076b>¶
　　道可道章第一¶
衆妙應須無以觀更將有向竅門看可名物母明明說兩顆胡¶
珠轉玉盤¶
　　天下皆知章第二¶
美中有喪惡難成前後相隨高下形直到無爲方了了不言之¶
教始分明¶
　　不尚賢章第三¶
弱志須先以骨彊虚心實腹要當陽共君說段爐中事一朵鉛¶
花子細詳¶
　　道沖而用之章第四¶
<pb:CK-KZ_JY209_01p077a>¶
象帝之先萬物宗解紛剉銳闡高風蒼顔老子垂雙手湛似淵¶
兮道乃沖¶
　　天地不仁章第五¶
不仁乃是大仁人芻狗民生物化淳橐籥之中能不屈當知愈¶
出愈精神¶
　　谷神不死章第六¶
谷神無始立天根上聖强名玄牝門點破世人生死窟神仙只¶
此定乾坤¶
　　天長地久章第七¶
聖人妙處豈無私能外其身誰得知順則凡兮逆則聖由來於¶
<pb:CK-KZ_JY209_01p077b>¶
此定根基¶
　　上善若水章第八¶
衆人所惡上賢明動善其時故下爭一點靈光君未識卻將水¶
火煑空鐺¶
　　持而盈之章第九¶
滿堂金玉要長存火候工夫細細論筌在得魚蹄在兔塞其兌¶
則閉其門¶
　　載營魄章第十¶
專氣致柔生畜之積功累行保嬰兒一斤直要十六兩莫向人¶
前更好奇¶
<pb:CK-KZ_JY209_01p078a>¶
　　三十輻章第十一¶
我轂能離三十輻閒尋無處偷安軸得便饒也落便饒君子唯¶
當愼其獨¶
　　五色章第十二¶
十字街頭認色聲雙眸炯炯卻無睛聖人去彼寧取此下士聞¶
之疑轉生¶
　　寵辱章第十三¶
大患秪爲吾有身分明得失總皆驚没身方是出身處大患從¶
來亦强名¶
　　視之不見章第十四¶
<pb:CK-KZ_JY209_01p078b>¶
不聞不見曰希夷此事如何容易知乍覩西南一點月純陽疾¶
走報鍾離¶
　　古之善爲士者章第十五¶
豫涉川兮猶畏鄰此中微妙且同塵玄通未許凡人識誰向亨¶
衢問要津¶
　　致虚極章第十六¶
芸芸物物各歸根若也知常地自温昨夜溪頭春水漲朝來不¶
見水流痕¶
　　太上章第十七¶
上士勤行中士親只唯下士笑嚬嚬曾知老子懷胎久始浴金¶
<pb:CK-KZ_JY209_01p079a>¶
盆髮似銀¶
　　大道廢章第十八¶
六親不和慈孝生顛倒乾坤正令行今日鳳凰臺上客十年窗¶
下讀書聲¶
　　絶聖棄智章第十九¶
古人棄智定乾坤說破死生骨董門不是箇中滋味的自戕自¶
賊自炮燔¶
　　絶學無憂章第二十¶
察察昭昭我若昏水頭清處好尋源不知求食於誰母便把西¶
江一口吞¶
<pb:CK-KZ_JY209_01p079b>¶
　　孔德之容章第二十一¶
眼前衆甫卽區中杳杳冥冥内外通明了地天交泰卦區中進¶
步作仙翁¶
　　曲則全章第二十二¶
枉則直兮窪則盈不矜不伐廼功成昨宵夢裏聞雷雨今日江¶
頭春水生¶
　　希言自然章第二十三¶
得與失兮兩不羞形容到了了無儔眞人之德配天地只在環¶
中匪外求¶
　　埪者不立章第二十四¶
<pb:CK-KZ_JY209_01p080a>¶
羣仙已笑露堂堂跨者不行子細詳一著錯時看跌倒賺人錦¶
袋繡香囊¶
　　有物混成章第二十五¶
有物混成天下母字之曰道安窠臼乾尃坤翕證无爲智者樂¶
兮仁者壽¶
　　重爲輕根章第二十六¶
奈何萬乘乃輕身孰是踈兮孰是親寳在眼前凡不識往教宻¶
宻論君臣¶
　　善行章第二十七¶
知名非實要知情竅妙之眞號襲明不道善行無轍迹石中流¶
<pb:CK-KZ_JY209_01p080b>¶
水豈聞聲¶
　　知其雄章第二十八¶
雄雌黑白坎和離知則總爲天下谿眼下十成須認取由來散¶
樸復嬰兒¶
　　將欲章第二十九¶
神器從來是假名此名只許上賢聽不過渡口尋舟子枉誦玄¶
玄道德經¶
　　以道佐人主章第三十¶
果而不道露鋒芒卻與凡人作禍殃迸烈豈容君眨眼山中仙¶
子浴金光¶
<pb:CK-KZ_JY209_01p081a>¶
　　夫佳兵者章第三十一¶
居貴左兮兵貴右非人此道莫輕授有時恬淡樂無爲上天之¶
載無聲臭¶
　　道常无名章第三十二¶
我相衆生壽者相權實照用一時放不通凡聖擬議乖天地合¶
而甘露降¶
　　知人者知章第三十三¶
智與明兮自勝强乾坤闔闢要相當若能守片閒田地不是尋¶
常孟八郎¶
　　大道汎兮章第三十四¶
<pb:CK-KZ_JY209_01p081b>¶
大道汎兮不可名可名非道礙塵生平時不向西江望踏破芒¶
鞋未是行¶
　　執大象章第三十五¶
出口淡乎其無味能者用之不可旣逢人好語說三分過客欣¶
聞樂與餌¶
　　將欲歙之章第三十六¶
利器如何可示人不妨勇猛奮精神參玄參到微明的現出金¶
剛不壞身¶
　　道常無爲章第三十七¶
朝朝只念觀世音識得觀音辨踵音若也始終無悔吝這回方¶
<pb:CK-KZ_JY209_01p082a>¶
是道人心¶
　　上德不德章第三十八¶
仁之與德不多程爲與無爲前後行待問有爲何所似夜來月¶
在脚跟明¶
　　昔之得一章第三十九¶
一者名爲不二門得門入去便安身當年曾子一聲唯誤了閻¶
浮多少人¶
　　反者道之動章第四十¶
全璧而歸也注心有生無處此機深與君評論曹溪水一滴誰¶
醻萬兩金¶
<pb:CK-KZ_JY209_01p082b>¶
　　上士聞道章第四十一¶
太上無形道隱名形名總不向人呈如今聞者皆應笑夫唯道¶
善貸且成¶
　　道生一章第四十二¶
沖炁爲和大化爐與君說了莫疑狐茫茫宇宙人無數幾箇男¶
兒是丈夫¶
　　天下至柔章第四十三¶
鍊炁凝神入至聖紫陽留下悟眞篇元來三教同門户先要參¶
皮可漏禪¶
　　名與身章第四十四¶
<pb:CK-KZ_JY209_01p083a>¶
此身不是四肢身解向源頭問要津現自十成非外物裙釵之¶
下有全人¶
　　大成若缺章第四十五¶
大成若缺直而屈唯好觀光於上國有時做箇大閑人清靜之¶
中無一物¶
　　天下有道章第四十六¶
天下有道馬不走天下無道物不夭過猶不及豈忘言到此一¶
了一切了¶
　　不出户章第四十七¶
目前一寳秘形山何必長歌行路難踏破草鞋無覓處投壺認¶
<pb:CK-KZ_JY209_01p083b>¶
箭落中間¶
　　爲學日益章第四十八¶
有爲之道須落著無爲之道要著落莫向人前認色聲認色認¶
聲已誤卻¶
　　聖人無常心章第四十九¶
百姓之心爲我心分明說了莫沈吟世人怎識和山皷一下能¶
當幾挺金¶
　　出生入死章第五十¶
出生入死無窮已唯善攝生能不死知生知死卻成人須入虎¶
穴得虎子¶
<pb:CK-KZ_JY209_01p084a>¶
　　道生之章第五十一¶
道生德畜卻無恩須彌山上望崑崙若也另瞠一隻眼便知落¶
處道方尊¶
　　天一有始章第五十二¶
知其子復守其母不悟襲常空自走覆盆之下用其光休向經¶
中談竅妙¶
　　使我介然章第五十三¶
盜誇盜出自家珍覆水難收費苦辛只爲良田荒穢了如何做¶
得太平民¶
　　善建者不拔章第五十四¶
<pb:CK-KZ_JY209_01p084b>¶
觀郷觀國觀天下積德修身道有餘善建亦知宜善抱倚需得¶
溥自安居¶
　　含德之厚章第五十五¶
赤子何知爲不攫未知牝牡而䘒作益生使炁要長存豈但筋¶
柔而固握¶
　　知者不言章第五十六¶
閉門塞兌得籝金電掣星飛何處尋便遣那吒千手眼不知佛¶
殿有觀音¶
　　以正治國章第五十七¶
天下從教多忌諱我唯忌箇小兒名不知奇處用兵拙眼下知¶
<pb:CK-KZ_JY209_01p085a>¶
之卽太平¶
　　其政悶悶章第五十八¶
直而不肆極希夷百尺竿頭未是危識得聖賢心地用早應臭¶
腐化神竒¶
　　治人事天章第五十九¶
有國之母重積德深根固蔕可長生五更早起無巴鼻卻是街¶
頭有夜行¶
　　治大國章第六十¶
兩不相傷故德歸鬼非不害自無欺抱琴有意過西院彈者彌¶
多聽者稀¶
<pb:CK-KZ_JY209_01p085b>¶
　　大國者下流章第六十一¶
下流非是下流人以靜勝人要一眞牝牡之交宜處下唯應分¶
付下流人¶
　　道者萬物之奥章第六十二¶
善人之寳萬物奥不善之人之所保人之不善何棄之日月去¶
兮進此道¶
　　爲無爲章第六十三¶
早知爲大於其細天下難事作於易我若不因師㫖明舌頭那¶
識味無味¶
　　其安易持章第六十四¶
<pb:CK-KZ_JY209_01p086a>¶
聖人心上起經綸幾事不宻則害成能復衆人之所過月從西¶
墜日東昇¶
　　古之善爲道章第六十五¶
君子不以智治國常知楷式是玄德千蹊百逕要知歸若不知¶
歸名國賊¶
　　江海所以爲百谷王章第六十六¶
聖人處下復何爭江海納汙仍太清點著當前正法眼抬頭暗¶
室月分明¶
　　天下皆謂章第六十七¶
慈儉本爲天下先若加精進契前賢始惟不肖終當肖正是千¶
<pb:CK-KZ_JY209_01p086b>¶
錢一貫穿¶
　　善爲士章第六十八¶
善用人者爲之下善彎弓者爲之射萬丈懸崖撒手時方名了¶
了弓弦卸¶
　　用兵有言章第六十九¶
吾寳非金亦匪珍若輕其敵喪其親臨深履薄如精進作主先¶
當會作賔¶
　　吾言甚易知章第七十¶
知我者稀空碌碌聖人被褐仍懷玉知之非艱行惟艱千錢一¶
貫爲知足¶
<pb:CK-KZ_JY209_01p087a>¶
　　知不知章第七十一¶
大人之病病當心不用樂醫只用針針得血膿俱下了脫除癆¶
瘵似觀音¶
　　民不畏威章第七十二¶
自知已是已靈明内養工夫熟且純能自愛兮惟不厭怡然理¶
順樂天眞¶
　　勇於敢章第七十三¶
善惡昭昭網不疏傷人抵罪豈差殊種禾種粟不生豆恬退無¶
爲是護軀¶
　　民常不畏死章第七十四¶
<pb:CK-KZ_JY209_01p087b>¶
不畏死兮卻畏生畏生之道在持盈八千兵散渾閒事項羽頭¶
來落漢營¶
　　民之飢章第七十五¶
無生之義最難言人世輕生若駿奔趁得非生非死法乾坤有¶
限道長存¶
　　人之生章第七十六¶
人死堅强木死枯夫惟不死是長圖五行顛倒人能用有一物¶
常死復甦¶
　　天之道章第七十七¶
不欲見賢豈不賢只惟平地有神仙眞人指我迴瀾訣向道女¶
<pb:CK-KZ_JY209_01p088a>¶
媧解補天¶
　　天下章第七十八¶
受國之垢實希奇到此方知壽可躋一得歸來宜永得渡河筏¶
子上天梯¶
　　和大怨章第七十九¶
左契猶如般若舟人能執此任西流故云有德長司契天道無¶
親親善柔¶
　　小國寡民章第八十¶
小國寡民復古初壽同日月没盈虚豈惟老死無來往天地推¶
遷我自如¶
<pb:CK-KZ_JY209_01p088b>¶
　　信言不美章第八十一¶
旣以與人己愈多聖人不積抱天和五千言是金丹髓信則修¶
之上大羅¶
　金丹五事¶
　　降龍¶
降龍未得豈成仙降得眞龍丹可圓須信神仙活手短一毫頭¶
上見龍天¶
　又¶
形容醜惡氣鴻厐至大至剛未易降不使興雲并作兩要他一¶
口吸西江¶
<pb:CK-KZ_JY209_01p089a>¶
　　又¶
頭角崢嶗勢莫當雲收雨靈欲潛藏從今不許翻澤涸養顆驢¶
珠夜夜光¶
　　又¶
雲散天空不見他收來護我煉丹當有時得赴瑤池會仍放灘¶
頭飲碧波¶
　　又¶
寂然不動感而通借汝神威入梵宮摋得赤珠無價寶光明照¶
灼太虛中¶
　　伏虎¶
<pb:CK-KZ_JY209_01p089b>¶
太華峰頭虎嘯風驚天動地震虛空我今袖有三清劍逐到山¶
腰口子中¶
　　又¶
虎有脫衣妙法靈飲人興髓食人精吾今使得來來雲扈術嗇¶
霧助道成¶
　　又¶
隱在陰坑忽見形露形一嘯便風生匣開三尺神光射鋒刃何¶
會覩赤頳¶
　　又¶
四十年前未遇師黃昏每到角聲悲如今伏得眞雄虎夜夜成¶
<pb:CK-KZ_JY209_01p090a>¶
行成隊隨¶
　　又¶
入虎穴尋虎酪酥其中滋味勝醍醐有人做到這些處方是乾¶
坤大丈夫¶
　　眤胎鼎¶
汝何形象號綃胎大小由之造化胚好是一陽初動處從來物¶
物自相媒¶
　　又¶
汝何形象號懸胎卻把聲名遍九垓豈但生人生萬物做仙做¶
佛要他來¶
<pb:CK-KZ_JY209_01p090b>¶
　　又¶
汝何形象號灑胎一死一生弄機回除卻華山陳處士誰人不¶
帶是非來¶
　　又¶
汝何形象號江胎一朵眞鉛花正開只爲金丹好消息取歸鼎¶
內結嬰孩¶
　　又¶
汝何形象號　胎捉取先天一炁回最是神仙靈妙處事分太¶
極立三才¶
　　偃月爐¶
<pb:CK-KZ_JY209_01p091a>¶
笑你安名偃月爐天公造物興爲徒鬼神不敢擡頭覷萬聖千¶
賢出此途¶
　　又¶
笑你安名偃月爐糮中甘露勝醍醐試將一滴若吞了似蜜如¶
餳和酪酥¶
　　又¶
笑你安名偃月爐先天一炁自虛無奥從太極旣分后卻換原¶
砂作丈夫¶
　　又¶
笑你安名偃月爐金丹只此莫他圓愛何風靜那邊看方見摩¶
<pb:CK-KZ_JY209_01p091b>¶
尼一顆珠¶
　　又¶
笑你安名偃月爐聖人思議費功夫其中一件長生芭不興凡¶
人說有無¶
　　拄杖¶
誰人知汝有神通柱地撑天立大功自古聖凡惟仗你神仙非¶
你莫施工¶
　　又¶
硬似銭竿軟綿轉他坤軸撥回乾一條伎劃倆無多子會去西¶
川買黑鉛¶
<pb:CK-KZ_JY209_01p092a>¶
　　又¶
石室諸佛繳恁麽龜龍花菴主卻橫擔嚴陽會上無人識祗興¶
蕉作晚參¶
　　又¶
杖頭活用向誰知電走星飛已太遲北斗南辰排作擔嚇他魔¶
鬼莫撑眉¶
　　又¶
生來費盡萬般機爲這一條黑蒺藜些子神通誰會得仙人把¶
作上天梯¶
¶
<pb:CK-KZ_JY209_01p092b>¶
¶
¶
¶
¶
¶
¶
¶
¶
¶
¶
