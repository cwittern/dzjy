#-*- mode: org; -*-
#+TITLE:  金丹大要
#+DATE: 2012-10-12 11:31:17
#+PROPERTY: KXID KX207
#+PROPERTY: pinyin Jindan dayao
#+PROPERTY: BASEEDITION CK-KZ
#+PROPERTY: SOURCE 重刊道臧輯要考正版    
#+PROPERTY: DZ DZ1067
#+PROPERTY: ID JY209
#+PROPERTY: WITNESS YP-C
<pb:CK-KZ_JY209_01p001a>¶
@fw重刊道藏輯要¶
* 　金丹大要上¶
@by上陽子陳致虚著¶

** 　　金丹大要總旨¶
上陽子曰金丹之道黃帝修之而登雲天老君修之是爲道祖¶
巢由高蹈籛鏗長年爾來迄今厯數何限求於冊者當以陰符¶
道德爲祖金碧參同次之自河上公五傳而至伯陽眞人祖天¶
師而得伯陽之㫖丹成道備降魔流教葛仙翁濟幽旌陽斬蛟¶
是皆逢時匡世救劫斯乃眞仙之餘事耳華陽玄甫雲房洞賓¶
授受以來深山妙窟代不乏人其間道成而隱但爲身謀不肯¶
<pb:CK-KZ_JY209_01p001b>¶
遺名於世間者豈勝道哉復有傳世存道序傳詩歌或隱或顯¶
寧具知乎至於功高德重尊居帝境宰制劫運者又難備知燕¶
相海蟾受於純陽而得紫陽以傳杏林紫賢泥丸海瓊接踵者¶
多我重陽翁受於純陽而得丹陽全眞教立長春長眞長生玉¶
陽廣寧清靜諸老仙輩枝分縷濟丹經妙訣散滿人間唯紫陽¶
悟眞篇頗詳又得無名子諸公引而明之我黃房公得於丹陽¶
乃授太虚眞人以傳紫瓊我緣督子得於紫瓊詳見太虚眞人¶
傳緣督子閒氣聦明博物精通挹盡群書或註或釋總三敎爲¶
一家作仙佛同源金丹難問等書到此而丹經大備其意憐憫¶
修道之人率多旁門以僞亂眞故於卷中指出先天一炁獨是¶
<pb:CK-KZ_JY209_01p002a>¶
謂若水銀朱砂黑汞白金火候抽添安爐立鼎名之則是用之¶
則非陰符經云天性人也人心機也又云天地萬物之盜萬物¶
人之盜人萬物之盜又云人知其神之而神不知不神而所以¶
神也道德經云有無妙竅玄牝神器至有上善若水不敢爲天¶
下先者皆至言也又如列子御風莊周鵬運雖皆寓言卻有深¶
義金碧經參同契分明指出金汞火候弦氣爻符借易爲準其¶
妙在於欲作服食仙宜以同類者取象於月以驗採鉛後之所¶
述無以易此仙聖用心普接未來惟只先天眞一之炁而已致¶
虚夙荷祖宗積善天地卑矜游浪人間年且四十伏䝉我師授¶
以正道厥後復遇青城老師親傳先天一炁坎月離日金丹之¶
<pb:CK-KZ_JY209_01p002b>¶
旨抽添運用火候之秘悉授無隱粤從敬受以來日夕兢惶恐¶
辜盟誓且負所望儘將從前淺聞陋學煩惱業識盡皆脫去長¶
爲天地間一箇閑人也而爲囊中丹材罔措兩稔于兹訪侣求¶
朋將集吾事乃不敢秘焚香告天啓白聖師七眞五祖遂乃引¶
諸列仙丹經作此金丹大要其中冒禁詳述開顯條說直與後¶
來學仙之士闢門引路上士至人或於此中得而解悟同步逍¶
遥卽滿素志重惟世有先後人有賢愚文愈出而道愈明世愈¶
降而人愈昧乃以神仙之說而爲渺茫或謂仙佛天之所生非¶
人可學流而至此復柰之何老子曰吾非聖人學而得之中下¶
之流口欲修行而不用心於此究竟甘分輪迴可深惜哉所幸¶
<pb:CK-KZ_JY209_01p003a>¶
邇來抱材負器之士參問尋廣較之古先比兹稍眾雖無旌陽¶
拔宅之舉安知地仙八百讖數將期儻有識者應期立志疾早¶
求師成道必矣世有千蹊百徑專則所趨必至好正則君子喜¶
務誕則邪怪憑勤織無寒力耕常飽學弓能射習水能游堅固¶
修行必成仙佛今夫百工而不求師藝豈自精一經而不求師¶
科豈必中專心積善而學仙亦必有眞仙至矣老子曰諦觀此¶
身從虚無中來因緣運會和合受生我師數指先天一炁自虚¶
無中來致虚續曰旣自虚無中來卻非天之所降地之所出又¶
非我身所有亦非精亦非血非草木非金石是皆非也誰得而¶
知之乎易曰西南得朋乃與類行又云君子以虚受人佛謂西¶
<pb:CK-KZ_JY209_01p003b>¶
方蓮華世界馬祖云西江水悟眞篇云藥在西南是本郷又云¶
蟾光終日照西川又云鉛遇癸生須急採又云取將坎位心中¶
實點化離宮腹内陰太一眞人破迷歌云如何卻是道太乙含¶
眞炁太一豈非西乎西南者金火所在也坎癸者水鉛所居也¶
黑鉛是先天一炁而隱于北方水也然本無方位故云自虚無¶
中來也參同契云眞人潛深淵浮游守規中領悟於此何憂不¶
仙曰陰陽曰夫婦曰男女曰鉛汞曰龍虎曰鼎爐許多名色無¶
非先天一炁狀如細雨密霧亦如明窗塵亦如黍米珠其道易¶
知其事易成初無難也故我師云形神無爲而精炁自然有所¶
爲是猶天地無爲而萬物自然化育也修道的人果得眞師口¶
<pb:CK-KZ_JY209_01p004a>¶
訣則恐光陰迅速目下收料汲汲成就我身又何暇奔功名富¶
貴而共人閑論哉蓋非得眞訣者於丹經内默猜暗想無一可¶
成只得旁引曲證闊論高談以度嵗月復何怪焉且無知者妄¶
造丹書假借先聖爲名如葛仙翁保生養命丹訣達磨胎息經¶
論趙州十二時歌龐公河車頌以至八段錦六字氣之類其他¶
文目更多切不可信要當以參同契悟眞篇爲主然未遇聖師¶
面傳那有自悟黃帝師廣成子老子師商容孔子師老子釋迦¶
師瞿曇聖人皆拜眞師後世凡流卻要自悟何其誑妄唯有俊¶
流得師一指閑處下工無人知覺一旦道成顯其神通以爲頓¶
悟此則有之夫金丹一事其中奥旨不啻一件只如藥物鼎器¶
<pb:CK-KZ_JY209_01p004b>¶
玄牝陰陽太易子癸復震屯蒙水火金木母隱子胎情性龍虎¶
鉛汞主賓刀圭媒娉白黑雌雄顚倒沈浮攢簇時節朔望玄氣¶
水火進退斤兩爻符抽添沐浴烹煉温養換鼎脫胎似此等名¶
雖聖師叮嚀訓誨猶恐乖錯安得凡夫而自會耶故純陽祖師¶
云當時自飲刀圭誰信無中養就兒辨水源清濁木金間隔不¶
因師指此事難知紫陽翁云饒君聦慧過顏閔不遇眞師莫强¶
猜今留試金石三寸于此别其眞僞凡學仙子先一試之若得¶
至人傳了首以參同契龍虎經悟眞篇此數書内問無不知順¶
了逆明横串直貫指南透北識西就東只此便是何以故聖葢¶
賢之言亦有順求亦有逆取雙關二意曉了一般若邪師俗子¶
<pb:CK-KZ_JY209_01p005a>¶
妄談臆會問他已上數書則懡㦬其說直也不了横也不知縱¶
能直知逆又不了此處有著落便試過了也且得人最難純陽¶
海蟾重陽諸祖特愍世人間道者少雖證帝位立誓度人故出¶
没變化往來塵世必其可者度之是此金丹之道神仙能授與¶
人而不能必其成卻能知其必成之人是以度之必成之人耳¶
口自别何哉大智慧的口求之而心愈低下耳聽之而思所以¶
行上陽子曰予昔未聞擬若得之要與世人盡諳此道不相瞞¶
隱及旣得聞審思宻視果無其人堪傳此道者純陽翁云茫茫¶
宇宙人無數幾箇男兒是丈夫俗眼看來丈夫而非男兒乎䝉¶
師密授吾乃今而後知眞仙聖師之意豈不欲人人領悟箇箇¶
<pb:CK-KZ_JY209_01p005b>¶
圓成爭奈世人不及者衆過者大多百般蔽阻無由見聞是道¶
也不可以言傳而非言則何以聞道謂不可以言傳者緣以時¶
人習卑識陋不足以語之也必固語之彼豈信受而行之哉是¶
曰不可以言傳也果若非言云何口授今人直以無言是道寧¶
知於中妙語更多但非六耳所可共聽否則聖人明示直說何¶
乃從古隱到而今轉不可說後之學者慧眼未開宜先審其忠¶
孝正直善惡賢愚大道非正人君子非素所好善者端不可與¶
切莫嗜利妄泄輕傳儻非其人彼此受譴況欲其敬師成道乎¶
黃庭經曰授者曰師受者盟以代割髮肌膚全擕手登山歃液¶
丹金書玉景乃可宣太上微言致神仙不死之道此其文也天¶
<pb:CK-KZ_JY209_01p006a>¶
地之間此事最大非重盟誓孰敢泄機比授非人已彰明譴紫¶
陽三傳非人三遭其難仙經具載可不戒之顧惟禁秘不傳則¶
是拒抑仙子不能接引方來拒秘非宜但當審擇僕之念此熟¶
矣遂作金丹大要直述無文便於觀覽所謂要者在於庚方月¶
現子時癸生取先天地眞一之炁是炁卽黑鉛也當此之時藥¶
物眞正水源至清然月之現存乎口訣時之子也亦要心傳廣¶
成子謂黃帝曰愼汝内閉汝外多知爲敗我爲汝遂於大明之¶
上矣至彼至陽之原也爲汝入於杳冥之門矣至彼至陰之原¶
也老子曰天地之間其猶橐籥乎虚而不屈動而愈出多言數¶
窮不如守中孔子翼易曰一陰一陽之謂道偏陰偏陽之謂疾¶
<pb:CK-KZ_JY209_01p006b>¶
魏伯陽曰類同者相從事乖不成寶崔公入藥鏡云是性命非¶
神氣水郷鉛只一味是也天性之道或有自悟天命之妙必待¶
師傳無名子云偃月爐陰爐也中有玉蘂之陽炁卽虎之弦炁¶
也朱砂鼎陽鼎也中有水銀之陰炁卽龍之弦炁也金丹卽此¶
二弦之炁調停和合以成然吾所謂神與炁精迎送動止凡百¶
作爲皆主於意也色聲香味觸皆關於意意爲卽爲意止卽止¶
故求丹取鉛以意迎之收火入鼎以意送之烹煉沐浴以意守¶
之温養脫化以意成之故崔公云一日内十二時意所到皆可¶
爲此之爲大謂大要也有能猛省如前試金石則得金丹大要¶
之要也旣得其要不妨求侣問材以成眞人噫世有以萬金而¶
<pb:CK-KZ_JY209_01p007a>¶
買功名者其身安能長久乎世有以萬金而濟死者其死豈能¶
再生乎運有否終唯道長久亦有聞道之士不肯直下承當勇¶
銳向前疾早便做乃欲待其功名志滿諸事已了方成此道又¶
惑之甚怱怱天不與年身捐於世悔何能及佛果云只今休去¶
便休去若覓了時無了時祖師云試問堆金等山嶽無常買得¶
不來無棄萬戶侯而爲身者張子房焉棄萬金貲而求道者馬¶
宜甫焉今之視昔誰能及之後之視今早宜參悟上陽子曰大¶
修行人已得師傳先結丹友薛眞人云我今收得長生訣年年¶
海上覓知音又云幾年湖海覓仙儔不做神仙不肯休泥丸翁¶
曰若無同志相規覺時恐爐中火候非陳虎邱云朝朝惟切尋¶
<pb:CK-KZ_JY209_01p007b>¶
同志走徧東吳不見人葢得知音道侣乃相規檢匡其不逮以¶
共成道亦有善侶而未聞道財則有餘是宜貿易兩相成事故¶
龐藴溺財求藥傳大士唱賣妻子皆同此道也是以釋氏修定¶
坐禪以土制鉛以鉛制汞鉛汞歸鼎身心不動是云修禪入定¶
今之所謂禪者皆琉璃瓶子禪行也打碎坐也跌碎世惟皮可¶
漏子禪撦亦不斷咬亦不破若人參得皮可漏子禪則鉛與汞¶
自相投矣三敎一家實無二道其分彼我者乃是一箇盲人鞭¶
騎瞎馬而與人較勝負豈不爲明眼底人所笑圜悟云禪非意¶
想以意想參禪則乖道絕功勳以功勳學道則失直須絕卻意¶
想喚什麽作禪腳跟下廓爾無禪之禪謂之眞禪如兔子懷胎¶
<pb:CK-KZ_JY209_01p008a>¶
絕卻功勳喚什麽作道頂門上照耀無道之道謂之眞道似蚌¶
含明月佛祖留下數百公案見性爲先是此金丹大要禪道俱¶
明仙佛同證性命二者皆要了知旣得了知宜加精進上陽子¶
曰是此金丹大要訪諸仙聖之書發明先天一炁之妙開引後¶
來之人于中顯露泄漏尤多夫何故是予早年素有此志未遇¶
眞師不明其要閱諸丹經杳難捉摸思考不及研窮無方廢寢¶
忘飡每留此憾神仙之道因執爲無非遇聖師分明指示則與¶
凡流同歸腐朽是因師指盡以其間難形言者悉皆詳述作爲¶
此書名曰金丹大要以續往憾與後來人出隻慧眼不可施於¶
筆者筆之不可發於語者語之學道之士因緣獲覩是此金丹¶
<pb:CK-KZ_JY209_01p008b>¶
大要如對聖師親相授付當知火藥悉具運用皆全上陽子曰¶
吾之成此金丹大要多重言者切之故也多俗語者顯之故也¶
寧免泄露冒瀆眞詮然恐方來無直悟底自非宿昔有仙骨者¶
不能聞是金丹大要之名况云欲得而誦之乎非有大因緣者¶
不能存是金丹大要之旨况云欲得而了之乎非大智慧者不¶
能入是金丹大要之路况云欲得而行之乎非有大功德者不¶
能親是金丹大要之道况云欲得而修之乎上陽子曰大修行¶
人已證脫胎神化若復得此金丹大要可以參證出入去來若¶
初下手得藥入室是此金丹大要可以保養全功亦有聞道䝉¶
惑懷疑所未决者是此金丹大要中有試金之石可以辨驗過¶
<pb:CK-KZ_JY209_01p009a>¶
得實疾早下工更莫遲疑入道詩云人身難得今已得正道難¶
明今已明此身不向今生度更向何生度此身上陽子曰復有¶
得此金丹大要不能明了於中奥旨便可像繪祖師純陽重陽¶
丹陽三仙眞形晨夕香花一心對像誦念此金丹大要一遍乃¶
至十遍百遍千遍日積月深初心不退愈加精勤自感眞仙親¶
臨付授是學仙子頓爾開悟理路透徹心地虚靈卽時脚跟踏¶
得實際夫何以故玉命帝勅見授丹陽眞君掌領仙籍巡行天¶
下察人功勤註上丹臺分遣已成眞人仙子下爲人師移文錄¶
司主借材財成就學仙之士無上妙道已成眞人是學仙子精¶
專注想因緣遭逢是學仙子不憚苦辛懇求至道是學仙子勿¶
<pb:CK-KZ_JY209_01p009b>¶
以天高地厚難以感通是學仙子勿以大道窈冥非凡可學是¶
學仙子勿以陰陽分位非人能成是學仙子勿以性命由天非¶
我所有是學仙子不作是見不作是聞勇猛智慧卽得性海汪¶
洋命源流潤是學仙子列名書丹冥心究竟是此金丹大要或¶
觸事物或過經筵或在舟船或行道路或對鏡容或照水影或¶
觀淫房或覩屠殺或因童戲或見僧坐築著磕著偶一覺悟從¶
之而入倮倮灑灑圓圓陀陀得大自在恰如貧人於房舍中掘¶
得祖父一窖金寶相似方知此是自家之物多年棄藏一旦得¶
之受用不盡上士至人昔藴大乘根器又復得此金丹大要一¶
誦再憶豁然見性卽佛卽仙如嗜寶人道傍拾得無價明珠喜¶
<pb:CK-KZ_JY209_01p010a>¶
慶無量學仙之士願以生死爲一大件事早收藥物成事丹爐¶
白日騰身高奔帝境實我志也¶

** 　　道德經總論¶
上陽子曰道始無名德亦非稱自伏羲畫卦蒼頡創爻玄龜龍¶
馬河圖洛書文王重易箕子洪範皆存而不名老子垂世始强¶
名之曰道夫道之爲說先天地而位天地始萬物而育萬物草¶
木根實非道不生胎卵濕化非道不產道果何物也其可見乎¶
而功用若是其可摸捉乎而造化若是其可思議乎而變通若¶
是自老子一指出一强名之後千古之上此道得老子以明萬¶
世之下此道以老子爲法天以清地以寧三光以明萬物以榮¶
<pb:CK-KZ_JY209_01p010b>¶
聖人仙佛以修以成噫道果何物而若是其大也孔子而佛皆¶
明此道非别有一道也後來乃分三敎儒者不明曾子子思之¶
相授受是何事卻猜之爲日用當行釋者不能明心見性只得¶
念誦頑坐道則不究金丹竅妙以爲焚修法術皆非道也葢未¶
有所授受耳道之爲物通炁而生氣復資氣而育炁天地萬物¶
未有非炁而自生育者然吾所謂炁卻非天地呼吸口鼻往來¶
要知是炁之名須究外内之道炁之在外者曰黑鉛卽金丹之¶
道也佛云摩尼儒語仁義道曰金丹三敎大聖必用是炁而後¶
方能成佛作仙卽此是道非别有一路也炁之在内者曰黑汞¶
卽修定之道也道名踵音儒謂中和釋云世音卽自然之道三¶
<pb:CK-KZ_JY209_01p011a>¶
教大聖必用此道故名雖殊而道則同也是以天下無二道聖¶
人無兩心昔者老子西遊關令君喜知爲聖人迎之曰子將隱¶
矣强爲我著書老子乃著五千餘言而去眞著書處今京兆盩¶
厔縣終南山宗聖宫是也此書留世始以老子名分上下二篇¶
眞人鄭思遠標注八十一章之目唐賜號曰道德經古今解註¶
何啻百人唯河上公所釋以授漢文帝者語淡義深今難得其¶
眞本經中大意第一章顯而出之了具眼者於此早分利鈍夫¶
道也者本無名無爲且名旣有復不可常名則無爲而無不爲¶
也故三十八章曰上德無爲而無以爲下德爲之而有以爲上¶
仁爲之而無以爲上義爲之而有以爲熟於道德者體無爲而¶
<pb:CK-KZ_JY209_01p011b>¶
無不爲也無爲者無以爲也無不爲者有以爲也爲是道者慧¶
饒顏閔必待師傳建言有之古之善爲士者微妙玄通深不可¶
識上陽子曰豈古然哉於今爲然葢不可識則不可見不可見¶
則不可思議摸捉我師緣督眞人授鍾呂王馬之的旨南嶽一¶
面悉拜其授致虚年甫四十雖居林下癖嗜詩書嘗謂寂滅虚¶
無其說杳冥𧬏𧧯䝉師一指芒刺脫然眼下便見方知腳跟原¶
踏實地猶如空中浮雲忽散寶月圓明並得所解道德經焚香¶
啓視至此兩者同出而異名早是性命雙題愈覺渾身是汗坐¶
對老子坐行共老子行佛祖在脚跟底立似三界中我的最尊¶
超然有何生死則三清劍五嶽冠有與無物與竅朱裏汞水中¶
<pb:CK-KZ_JY209_01p012a>¶
銀日烏月兔雌雄黑白以至金剛浮幢燈籠佛殿正法眼藏涅¶
槃妙心百尺竿西江水竹麻萑葦棒喝照用恒河沙無量佛法¶
莫不皆是見了悟了日夕照覷大機大用有時得到休歇之處¶
尤爲快活何以故只爲此者雙關二意直要世人明了爲期且¶
道同出卻不同入同出又不同没只一已是强名況復云此兩¶
者其於下重云衆妙之門聖人無空言一字是一箇鐵漢點檢¶
將來卻似大路傍草裏有兩顆驪珠尋常人都驀直過了明眼¶
人一見圓陀陀光爍爍收拾隨身去豈不欣然何哉葢今世人¶
只是看經卻不觀經聖賢仙佛留下經書要引世人皆爲聖賢¶
仙佛一切常人不明其意朝念暮誦以爲禱祈更不於中究竟¶
<pb:CK-KZ_JY209_01p012b>¶
生死一件實事抑何愚哉猶誨人醫指以訣云左心小腸肝膽¶
腎明了的便以此而脉人之脉不必勞誦千遍萬遍若病不診¶
只誦此語雖感得叔和立現復奈之何經書亦然若看而不觀¶
亦猶有病之誦而不診看者但了其字觀者要了其義了字則¶
訛了舌頭了義則坐斷舌頭訛了非了坐斷是了不了的是人¶
了的是聖賢仙佛喻如金剛經云佛說非身是名大身六祖釋¶
云色身雖大内心量小不名大身法身雖小内心量大等虚空¶
界方名大身色身雖如須彌終不爲大此欲世人早明色身法¶
身二事若只口誦不觀其義輪迴生死何有了期三教聖師立¶
言垂訓皆欲接引方來非各門異戶以相氷炭者師授是經俾¶
<pb:CK-KZ_JY209_01p013a>¶
之續其言外之意上陽子曰大哉五千餘言多以天下國家用¶
兵治民之說以翼其道然以之平天下治國家用兵使民無施¶
不可仁者見之謂之仁智者見之謂之智故瑩蟾子有治道丹¶
道兵機禪機之說也將以無爲之道奏之於吾皇以倣陶唐無¶
爲之治也其將以有爲之道告之于宰輔行治平日新之德也¶
其將以無不爲有以爲之道訓諸學道之士以修金丹也得此¶
道以無爲而治天下者漢文帝之謂也得此道以佐漢而定天¶
下者張子房之謂也得此道而其鬼不神者張輔漢之謂也得¶
此道而善攝生者許旌陽之謂也妙哉是經其言父則云教父¶
母則云物母此其爲道德也其旨意先有爲而後無爲非蠢然¶
<pb:CK-KZ_JY209_01p013b>¶
無爲也本道德而後仁義非毀於仁義也先仁義而後禮非棄¶
於禮者也如恍惚中有象有物杳冥中有精有信不貴難得之¶
貨此皆直指大道顯露玄機者也經内隱八十餘異名如衆甫¶
神器玄牝橐籥之類葢深注意於道使後人從是而悟因悟而¶
入因入而有焉卽有爲者金丹也噫後之人峩其冠者不明玄¶
牝竅妙之門曳其裾者不修無爲有爲之道使彼之有目者視¶
之爲異端之教彼之有口者呼之爲異端之徒而世之明敏器¶
識之士甘與彼之下愚或儕或躐奔競是非至于老死而不知¶
有神仙之道惜哉且三敎聖賢之所建立者始焉莫不各有其¶
道而繼之者特未善也老子者聖人也太上也巍巍尊居三清¶
<pb:CK-KZ_JY209_01p014a>¶
之境以生育天地運行日月宰制劫運終始萬物爲心其視天¶
下民物一不安者若已有之中下之人恣其狂愚不知源流妄¶
肆詆排謂彼之非聖人者罔譴益彰惑之甚也謂此之歸太上¶
者罔福是未得其道也原其著此書其欲引道修行之士以成¶
眞人使天下有以匡世救劫者也如降魔斬蛟平潮彌災之事¶
焉然悟者自悟也迷者自迷也悟也者因緣時節之來也迷也¶
者宿昔所未種善也君臣也父子也夫婦也兄弟也朋友也此¶
大道之綱常也萬世之不可易也降魔也斬蛟也此道成之事¶
也適時而就其功也老子之道卽金丹之大大道也夫金丹之¶
道先明三綱五常次則因定生慧綱常旣明則道自綱常而出¶
<pb:CK-KZ_JY209_01p014b>¶
非綱常之外而别求道也是謂有爲故云和其光同其塵也乃¶
至定慧圓明是謂無爲故云知其雄守其雌也道至無爲則神¶
仙之事備矣知此經者則明其道故曰太上下知有之不知者¶
則辯其語故曰夫唯無知是以不我知今遵師訓因併釋之每¶
章就下轉語夫如此者特爲此老垂一隻方便手爲天下人具¶
一隻智慧眼垂手者接濟迷途具眼者早自明了使人人回首¶
物物知歸長生昇仙必有眞實根器爾¶

** 　　讀道德經首章¶
道可道非常道上陽子曰夫道也者位天地育萬物曰道揭日¶
月生五行曰道多於恒河沙數曰道(恒河者西之界此河四十里沙細如麪此數之多者¶
<pb:CK-KZ_JY209_01p015a>¶
也)孤則獨一無侣曰道直入鴻濛而還歸溟涬曰道善奪造化¶
而頓超聖凡曰道目下機境未兆而突爾靈通曰道眼前生殺¶
分明而無能逃避曰道處卑污而大尊貴曰道居幽暗而極高¶
明曰道是道也有大識見之眼而無睛有大智慧之耳而無聞¶
有吸西江之口而無齒有諸妙香之鼻而不嗅有殺活舌頭而¶
味不味有金剛法身而在自在有生死劍而武士不敢施用有¶
一字義而文人不能形容雖黑漫漫不許一眨闇然而日彰任¶
峭巍巍辟立萬仞放身而無怖細入刹塵曰道大包天地曰道¶
將無入有是道作佛成仙是道佛經五千四十八卷也說不到¶
了處中庸三十三章也說不到窮處道德五千餘言也說不到¶
<pb:CK-KZ_JY209_01p015b>¶
極處道也果何謂也者一言以定之曰氣也故鄭眞人曰道乃¶
氣之用當知體其道者是炁也可道者道有號道有名道有諱¶
比如道之號曰萬物宗是道號也名曰涅槃妙心是表德也道¶
之號與表德皆可呼可言故曰可道至如道之諱卻是生生萬¶
物之道雖有其名而不可以常道故曰非常道何謂非常道葢¶
可以自自見而不可以人見衆生見可自道而不可以人道衆¶
生道是云可道非常道也何謂非常道以其至廣至大而盡精¶
微故不可以常道也以其淨倮倮赤洒洒巍巍尊高故不可以¶
常道也以其杳冥恍惚有物混成先天地生故不可以常道也¶
是謂非常道者也名可名非常名上陽子曰夫名也者事物用¶
<pb:CK-KZ_JY209_01p016a>¶
以稱題曰名人神借以呼喚曰名可名非常名者喻如乾陽物¶
也曰乾則可曰陽物則不可又如坤陰物也曰坤則可曰陰物¶
則不可故曰可名非常名也又如今有人名曰谷神小名曰芻¶
狗而字曰衆甫諱與小名上之呼下可也故曰可名衆人則不¶
可呼若衆人呼人之小名則其人勃然而怒矣何以故衆人不¶
可呼人之小名若於僻陋之所人不聞見之地而言之則可若¶
於稠人中呼之則必自取辱焉故曰非常名也何謂非常名葢¶
人人有一箇諱名或可以自題而不可托人言是云非常名我¶
師曰道以用言在人未嘗不可行但非泛常所行之道名以實¶
言在人未嘗不可稱但非泛常所稱之名耳無名天地之始有¶
<pb:CK-KZ_JY209_01p016b>¶
名萬物之母無者待之而後動也有者已動而將形也天地始¶
者雌雄蟠糺而物所自暉萬物母者陰陽感兆而氣所自育以¶
無而偶有者猶以天而配地以母而匹始者猶以炁而合神是¶
知有與無二者峙而天地位焉始與母二者出而萬物育焉我¶
師云人之靈明知覺者卽無也神也絪緼活動者卽有也氣也¶
此論玄遠安其大方眼然後可以見不見之處照不照之所也¶
常無欲以觀其妙常有欲以觀其竅一定之中而求變化曰常¶
未見之前而將興發曰欲沖虚至聖曰妙包元含靈曰竅常無¶
欲以觀其妙者於一定之中而求變化待之而後動而於未見¶
之前而將興發此卽觀其沖虚至聖之妙也常有欲以觀其竅¶
<pb:CK-KZ_JY209_01p017a>¶
者於一定之中而求變化已動而將形形於未見之前而將興¶
發此卽觀其包元含靈之竅也我師曰觀其妙者見其智慧之¶
精微也觀其竅者見其功用之遠大也此兩者同岀而異名同¶
謂之玄兩者道與名也無與有也始與母也妙與竅也皆云兩¶
者而當以無與有爲先同出而異名者有無同出於一而名乃¶
分矣玄者不可見不可聞不可說同謂之玄無與有兩者皆不¶
可得而見聞名說也玄之又玄者以其無與有兩者愈不可見¶
愈不可聞愈不可名謂卽佛云不可說不可說轉不可說者卽¶
此道也衆妙之門者言其玄乃萬物沖虚至聖岀入之所也而¶
我師謂有言外意上陽子曰有物先天地眼下甚分明道之體¶
<pb:CK-KZ_JY209_01p017b>¶
者自然也道之用者虚无也虚无者先天地也契曰委志歸虚¶
無悟眞篇曰道自虚无生一炁我師云先天一炁自虚無中來¶
此乃爲之而有以爲也自然者復天地也人禀父母陰陽二炁¶
而生而長渾混未判抱一無離此乃無爲而無以爲也道本無¶
名强名之曰道是有名矣旣有名矣又不可以常名旣不可常¶
名則不可得而聞見也是道也是物耶是有形也是無形耶乃¶
不可以常道常名而不可以聞見者也是以從古聖人以至于¶
今成仙作佛者何限雖遺千經萬論于世而終不顯題者唯是¶
道之尊德之貴也夫人本來清靜若脚跟下見得明了無他障¶
礙何必更向經句上尋覓葢爲世人翻著見解訥處不能訥知¶
<pb:CK-KZ_JY209_01p018a>¶
處不能知是故聖人慈悲方便假名託字百般遷就而爲之諱¶
亦只先天地一物耳三敎大聖殊途同歸初無差别如孟子集¶
義所生之道卽孔子一貫之道也釋迦拈花以傳涅槃妙心之¶
旨卽達磨直指人心見性成佛之旨也老子有無玄牝竅妙物¶
母之道卽玄關一竅大道金丹也深山妙窟裏代不乏人所謂¶
透到是處一明一切明一了一切了利根上士獲覩此經字上¶
求義義裏通禪句中得意意外悟道忽若智慧眼開感得天人¶
相與寧不慶快¶

** 　　精氣神說¶
黃帝曰知之修煉謂之聖人無上元君謂老子曰長生之功由¶
<pb:CK-KZ_JY209_01p018b>¶
於丹丹之成由於神故將合丹必正身心黃庭外景經曰玉池¶
清水灌靈根審能修之可長存心印經曰上藥三品神與氣精¶
聖人言修煉合丹者煉精氣神而已唯此三者千古之上萬世¶
之下無以易之而精氣神有後天地有先天地今將此二說别¶
而曉之夫精者極好之稱美者言精惡者言麄夫物皆然凡人¶
惟精最貴而甚少在身中通有一升六合此男子二八已滿未¶
泄之成數稱得一斤積而滿者至三升損而喪之者不及一升¶
精與氣相養氣聚則精盈精盈則氣盛日㗖飮食之華美者爲¶
精故從未從青人年十六則精泄凡交一次則喪半合所喪者¶
少卽隨日生而補之所補者陰精而已唯元精一洩非先天者¶
<pb:CK-KZ_JY209_01p019a>¶
則不能補有喪而無益則精竭身憊也故慾不節則精耗精耗¶
則氣衰氣衰則病至病至則身危噫精之爲物其眞寶乎又奚¶
可縱慾而喪軀乎丹陽祖師曰色者甚於虎狼敗人美行損人¶
善事亡精滅神至於殞軀爲道之大孽也下愚之人謂其夀命¶
數定恣欲爲快其意古之戒曰油枯燈盡髓竭人亡是知精實¶
一身之根本豈有本無根而能久乎象川翁曰精爲生炁炁能¶
生神榮衛一身莫大於此養生之士先寶其精精滿則氣壯氣¶
壯則神旺神旺則身健身健而少病内則五臓敷華外則皮膚¶
潤澤顏容光彩耳目聰明老當益壯神氣堅强嘗見高年慾情¶
未衰此其早年泄遲之驗至此又能絕慾則壽更多精之全者¶
<pb:CK-KZ_JY209_01p019b>¶
無如赤子赤子受父母陰陽二炁而生日以增長老子曰骨弱¶
筋柔而握固未知牝牡之合而䘒作精之至也使赤子如有知¶
保固其渾然之精而無虧洩待其年壯明敏乃遇至人授以燮¶
調之道必作無爲之眞仙矣兹事固少此以人身中之精而言¶
乃後天之精若論還丹卻非此精夫金液還丹之精姓金喚九¶
三郎諱元晶號曰金華商夫君居玉池之西出入跨虎乳名嬰¶
兒晩則喚爲金公凡到鄰家便爲主人其情嗜交梨此乃先天¶
地之精卻爲人之至寶老子曰杳杳冥冥其中有精其精甚眞¶
其中有信者此也修煉之士先有此精旣若明了卽可仙矣是¶
號爲金液還丹佛號丈六金身者積精至十六兩也純陽翁云¶
<pb:CK-KZ_JY209_01p020a>¶
吞精食氣先從有悟理歸眞便入無海蟾金丹歌曰爲甚神仙¶
卻愛身也須借穀養精神陳泥丸云大藥須憑精炁神採來一¶
處結交成大藥者卽金液還丹也昔堯得之於務成子急欲修¶
煉緣總萬機慮不得就乃捐天下而授舜曰惟精惟一允執厥¶
中舜以授禹而增之曰人心惟危道心惟微惟精惟一允執厥¶
中後來龍牙禪師乃云人情濃厚道情微道用人情世豈知空¶
有人情無道用人情能得幾多時從古到今修仙作佛者未能¶
捨此精而别有路耶其後天地之精屬陰人若寶之惟能健其¶
身益其夀而已學猥之徒欲吞此精之穢或採閨丹而嚥或運¶
己精補腦以是爲道不亦愚乎獨先天地之精屬陽聖人修煉¶
<pb:CK-KZ_JY209_01p020b>¶
以爲丹者此也雲房老仙曰涕唾精津氣血液七般靈物總皆¶
陰又云四大一身皆屬陰不知何物是陽精趙中一云一身内¶
外總皆陰莫把陽精裏面尋白紫清云其精不是交感精乃是¶
玉皇口中涎雲門和尙云乾坤之内宇宙之間中有一寶秘在¶
形山孔子翼易曰男女媾精萬物化生若其上士言下須有指¶
歸何以故曰男女媾精萬物化生此爲奇特若當時孔子以世¶
俗生養之說爲言則必云男女媾精人乃化生卻乃普云萬物¶
化生於此切莫淺易看過了上士至人一聞便了中下之士非¶
遇眞師直指密訓奚可暗猜我師緣督子云何者爲性命人之¶
一身至精至粹至尊至貴莫越精氣神三者舉世罕能達此黃¶
<pb:CK-KZ_JY209_01p021a>¶
庭經云急守精室勿妄洩閉而寶之可長活廣成子授黃帝曰¶
毋勞汝形毋搖汝精黃帝以之而修煉後於鼎湖上昇自後言¶
修煉之道爲黃老之術抑何愚矣此乃金丹之大道也不可謂¶
術世惟此事最大人人可以修煉而成仙作佛也¶
夫氣者天地萬物莫不由之在天地之外包覆天地在天地之¶
内運行天地日月星辰得以明風雲雷雨得以動四時品物得¶
以生長收藏此惟天地間陰陽造化之氣爾獨人身之中全其¶
天地陰陽造化之氣得勤而用之又有二焉二者何也有先天¶
地之氣有後天地之氣今以後天地之氣爲言此氣生於穀故¶
從气從米而蓄於胃胃亦得穀而生氣黃帝曰五藏之氣會於¶
<pb:CK-KZ_JY209_01p021b>¶
胃而氣所由生也葉文叔曰人受生之初在胞胎之内隨母呼¶
吸受氣而成及乎生下剪去臍帶一點元靈之氣聚於臍下凡¶
人惟氣最先莫先於呼吸眼耳鼻舌身意皆由是氣非是氣色¶
聲香味觸法都不知覺氣之呼接於天根吸接於地根氣之在¶
人身有八百一十丈與脉偕行衰旺相關積而壯者倍之因勞¶
慾而喪者無一半而人惟寶精則氣自裕氣裕則精盈日㗖飲¶
食之精熟者益氣人年二十而氣壯節慾少勞者則氣長而緩¶
多慾而勞倦者則氣少而短氣少則身弱身弱則病生病生則¶
命危試以日用常行見之凡交感之後氣卽促急葉文叔云衆¶
生迷䝉醉於情愛日夜漏泄不知其幾何也本去根枯枝必死¶
<pb:CK-KZ_JY209_01p022a>¶
矣世人但知養生止於禁慾殊不知一念若動氣隨心散精逐¶
氣忘爲此道者當心體太虚内外如一噫氣之爲物奚可不愛¶
之乎下愚之人日則逞力多勞夜則恣慾喪精氣因之以乏不¶
知氣乃命之蒂豈有花無蒂而不凋乎養生之士先資其氣資¶
氣在於寡慾慾情不動則精氣自相生矣氣之盛者少衣内則¶
志堅骨强外則筋力勇銳身體秀實齒白唇紅老而不衰步履¶
輕快且氣之全者無如赤子赤子稟父母陰陽之氣日漸長而¶
無虧加以乳哺飲食日以增羡老子曰終日號而嗌不嗄和之¶
至也碧虚子陳景元註曰天和之氣至全也故眞人之息以踵¶
其嗌不哇(嗌音乙喉也嗄音下聲破也硅者唱聲哇也)使赤子如有知守其渾然之¶
<pb:CK-KZ_JY209_01p022b>¶
氣與精同寶而不虧泄年壯又遇至人曉以永世之道亦可作¶
無爲之眞仙矣兹事又少丹陽祖師曰薄滋味所以養炁去嗔¶
恚所以養性又曰守氣之妙在乎全精尤當防其睡眠黃庭經¶
曰元氣所合列宿分紫烟上下三素雲灌溉五華植靈根孔子¶
曰血氣方剛戒之在鬭夫人遇行走則氣急而嗄甚睡則氣麄¶
而齁惟坐靜則氣平而緩又氣屬火而脾因氣以運葢人睡則¶
脾損而色黃冷食亦然多喫冷飯之後而又行房則能使人心¶
狡而色黃何以故飯窒於氣而意多婪復嗜睡而損脾也此以¶
人身中之氣而言乃後天地之氣傍門迷人欲嚥其津而納此¶
氣以爲是道猶炊砂而得飯不亦惑乎紫陽翁曰嚥精納氣是¶
<pb:CK-KZ_JY209_01p023a>¶
人行有藥方能造化生鼎内若無眞種子猶將水火煮空鐺惟¶
先天眞乙之炁可煉還丹乃自虚無中來此炁姓白喚太乙郎¶
名元炁號曰宇宙主宰素練郎君寄居西川出入騎白馬乳名¶
喚眞種子晚則呼白頭老子到鄰家便稱父母好食烏龜而多¶
情此爲先天地之眞卽炁是人之至寶陰符經曰天之至私用¶
之至公禽之制在炁老子曰萬物負陰而抱陽沖氣以爲和又¶
云或嘘或吹或强或羸大修行人先須洞明此之一炁若得之¶
號曰紫金花又曰摩尼珠茅眞君靖中吟炁是添年藥心爲使¶
氣神若知行氣主便是得仙人海蟾翁金丹歌曰煉形成氣歸¶
眞一煉氣成形謁紫宸丹髓歌云昔日遇師眞口訣只要凝神¶
<pb:CK-KZ_JY209_01p023b>¶
入氣穴悟眞篇云道自虚無生一炁便從一炁產陰陽石眞人¶
還源篇曰氣是形中命無名子云眞一之炁生於天地之先得¶
於虚無之中恍惚杳冥視之不見聽之不聞摶之不得如之何¶
凝結而成黍珠者哉葢聖人以實而形虚以有而形無實而有¶
者眞陰眞陽也同類有情之物也虚而無者二八初弦之炁也¶
有炁而無質者也兩者相形一物生焉所謂一者卽先天眞一¶
之炁凝而爲一黍之珠原其天地之内已有形質者皆後天地¶
之氣屬陰獨先天地之氣屬陽崔公入藥鏡云先天炁後天炁¶
得之者常似醉形如明窗塵一似細霧烟何謂先天炁重陽翁¶
云五行不到處父母未生前丹陽翁曰喘息莫交麄上下要寬¶
<pb:CK-KZ_JY209_01p024a>¶
舒參同契曰枝莖花葉果實垂布正其根株不失其素悟眞篇¶
云萬般非類徒勞力爭似眞鉛合聖機葢世間從石而出者凡¶
鉛也從造化窟中出者眞鉛也何謂眞鉛卽先天地眞一之炁¶
契秘圖曰離納已爲日爲火爲心爲丹砂爲龍爲汞坎納戊爲¶
月爲水爲腎爲鉛爲虎爲氣在易之初爻曰潛龍勿用夫子翼¶
之曰潛龍勿用陽氣潛藏三敎中人觀書莫驀直讀過了内有¶
做官有作佛修仙的道理在須下了些工夫始得上陽子曰若¶
陽炁潛藏必難求之也直要有力者然後能求之達磨初來曰¶
見此赤縣神州有大乘氣象成道必矣此達磨之來欲仗有力¶
者爲求是氣以成其道豈料謁梁未諧至魏方得成佛因知是¶
<pb:CK-KZ_JY209_01p024b>¶
炁無其力者必不得之紫陽眞人乃依馬處厚之力王沖照乃¶
得韓富公之力石杏林授薛紫賢云可往通邑大都依有力者¶
爲之是知此氣每好潛藏無力者安能得之太乙眞人破迷歌¶
曰如何卻是道太一含眞氣白眞人云此氣卽非呼吸氣乃知¶
卻是大素烟我師曰先天一炁自虚無中來上陽子曰誰能承¶
當得此一句便是活仙了也葢虚無中來卻不是從天上落底¶
旣不從天上落又非自己所有孟子曰吾善養吾浩然之氣其¶
爲氣也至大至剛以直養而無害又曰是集義所生者非義襲¶
而取之也又曰持其志無暴其氣又曰志至焉氣次焉次者隨¶
而至也又曰志者氣之帥旣爲氣之帥必爲氣主爲之主者使¶
<pb:CK-KZ_JY209_01p025a>¶
之來卽來使之住卽住又曰配義與道若大智慧底於此便分¶
清濁何以故曰吾善養旣而曰以直養此乃發明易中之直夫¶
乾其靜也專其動也直是以大生焉故周子愛蓮說中通外直¶
亦是意也又曰是集義所生者非義襲而取復云配義與道以¶
是而知孟子以仁義言之又曰持其志無暴其氣志至焉氣次¶
焉則知孟子非特善養而亦善取曰云何取曰以直取曰云何¶
來曰義所生曰云何見曰以志爲帥以是知以是見孰皆出頭¶
頂着則他也有是知有是見了參同契曰此兩孔穴法金氣亦¶
相胥金碧經曰造化泉窟陽氣發坤日晷南至五星聯珠日月¶
合璧葛仙翁流珠歌曰流珠流珠役我區區雲遊四海厯涉萬¶
<pb:CK-KZ_JY209_01p025b>¶
書忙忙汲汲忘寢失哺參遍知友燒竭汞朱三十年内日月長¶
吁吾今六十憂赴三塗賴師傳授元氣虚無眞陰眞陽一吸一¶
呼五液灌溉洞房流酥眞人度我要大丈夫仙翁得此先天眞¶
一之炁依法修煉白日紫雲騰空升舉天下後世受其賜也¶
夫神者妙萬物而言依形而生黃庭經云至道不煩訣存眞泥¶
丸百節皆有神神名最多莫能枚舉身中三部上部八景髮神¶
腦神眼神鼻神耳神口神舌神齒神中部八景肺神心神肝神¶
脾神左腎神右腎神膽神喉神下部八景腎神大小腸神胴神¶
胸神膈神兩脇神左陰神右陽神身中九宮眞人心爲絳宮眞¶
人腎爲丹元宮眞人肝爲蘭臺宮眞人肺爲尙書宮眞人脾爲¶
<pb:CK-KZ_JY209_01p026a>¶
黃庭宮眞人膽爲天靈宮眞人小腸爲玄靈宮眞人大腸爲未¶
靈宮眞人膀胱爲玉房宮眞人又有元首九宮眞人雙丹宮明¶
堂宮丹田宮泥丸宮流珠宮大帝宮天庭宮極眞宮玄丹宮大¶
皇宮又有金樓重門十二亭長身外有一萬八千陽神身内有¶
一萬八千陰神共三萬六千神所主者爲絳宮眞人亦名肉團¶
神卽心王也又有三才神四智神三魂神七魄神七元八識神¶
假名異字難可悉數心王乃一身之君萬神爲之聽命焉故能¶
虚靈知覺作止生滅隨機應境千變萬化瞬息千里夢寢百般¶
又能逆料未來推測禍福大而天下國家小而僻陋罅隙無所¶
不至善藏喜怒哀樂慈愛惡欲又能隨人其人表正其神亦正¶
<pb:CK-KZ_JY209_01p026b>¶
其人謟曲其神亦曲人若絕慾忘情精氣壯盛神亦發旺明麗¶
形容美好若人多慾勞損神神勞將衰而不守其人恃酒風顚¶
污名短行神亦隨順反亦助之悟眞篇云奈何精神屬陰宅舍¶
難固又云修眞之士若執一己而修之無過煉精氣神三物而¶
已奈何三物一致俱是後天地生純陰而無陽安能化形於純¶
陽而出乎天地之外耶此言一身之精氣神也紫陽葢欲提省¶
世人未得先天地之陽神與身中精氣神相配終不仙也猶傅¶
大士金剛偈云饒經八萬劫終是落空亡今以先天地之神而¶
言其神號無位眞人佛云紇利陀耶佛若識認得此神卻有妙¶
用此神專主殺人專主生人修仙求佛者必要此神主之方得¶
<pb:CK-KZ_JY209_01p027a>¶
此神元來無頭無尾無背無面無名無字廼能與佛同名同號¶
能順於人若人姓張三其神亦云張三其人名金剛其神亦云¶
金剛其人諱法眼其神亦云法眼其人好食火棗其神亦好食¶
大棗葢其性善隨人之所好此乃先天地之神陰符經曰人知¶
其神之神而不知不神之所以神也大修行人先明此神而敬¶
憚之若能明了卽神仙矣此神之功能驅用四心神四智神八¶
識神非特能用又能使之變化八識變爲八金剛四智化爲四¶
菩薩四心化爲四佛四佛者一名紇利陀耶佛二名阿賴陀耶¶
佛三名質多陀耶佛四名乾粟陀耶佛四智菩薩者一名大成¶
就智菩薩二名妙觀察智菩薩三名平等性智菩薩四名大圓¶
<pb:CK-KZ_JY209_01p027b>¶
鏡智菩薩八識金剛者色識金剛聲香味觸法識金剛傳送識¶
金剛含藏識金剛道呼神帝神名衆多不知修煉底人反爲此¶
神所役安能驅駕而用之哉黃庭經云仙人道士非有神積精¶
累炁以成眞又云方寸之中謹葢藏精神還歸老復壯純陽翁¶
云精神炁血歸三要南北東西共一家又云精養靈根炁養神¶
此眞眞外更無眞曹眞人云比來修煉賴神炁神炁不安空苦¶
辛又云神是性兮炁是命神不外馳炁自定虚靜天師云神若¶
出便收來神返身中炁自回白眞人云此神卽非思慮神可與¶
元始相比肩是皆不外神氣精三物是以三物相感順則成人¶
逆則生丹何謂順一生二二生三三生萬物故虚化神神化炁¶
<pb:CK-KZ_JY209_01p028a>¶
炁化精精化形形乃成人何謂逆萬物含三三歸二二歸一知¶
此道者怡神守形養形煉精積精化炁煉炁合神煉神還虚金¶
丹乃成只在先天地之一物耳要此物至卻憑先天地之神功¶
後用八識神使之採丹取鉛隄防固濟傳送保護皆其力也八¶
識之中有法識神主人之意意行卽行意止卽止又平等性智¶
菩薩主傳送識金剛又大圓鏡智菩薩主含藏識金剛皆聽意¶
神以主之意神使之去則去使之來卽來下工之初全仗此神¶
以煉丹故曰神仙雖得此神要知其家金丹歌曰身譬屋兮屋¶
譬身卻將居者比精神又云中央神室本虚閑自有先天眞炁¶
到資生經曰臍下三寸爲下丹田方圓四寸着於脊梁兩腎中¶
<pb:CK-KZ_JY209_01p028b>¶
間左青右白上赤下黑中央黃色名曰大海貯其血炁一名大¶
中極言人身上下四向最爲中也中央正位卽丹田金胎神室¶
也金碧經曰神室者丹之樞轄衆石之父母砂汞别居出陽入¶
陰又曰神室用施行金丹然後成又曰神室設位變化在乎其¶
中矣神室者上下釡也設位者列雌雄配合之密也變化者謂¶
鉛汞之用也我師曰聖人恐泄天機道家以妙有眞空爲宗多¶
借喻曰朱砂水銀紅鉛黑汞姹女嬰兒丁公黃婆黃芽白雪等¶
類近於著實致令迷人妄亂猜度學人將似是而非者執以爲¶
有卻謂金丹是凡外藥滯於有形滓質採戰穢行而終莫悟眞¶
空之妙釋氏以妙空不空爲宗多喻之曰猢猻狗子露柱刹竿¶
<pb:CK-KZ_JY209_01p029a>¶
黃花翠竹棒佛花草燈籠佛殿西江水趙州茶等類全無意義¶
使人不可解悟學者思之不得議之不及遂云禪機因執爲無¶
流爲頑空靜坐入定出神而終莫悟不空之妙豈知禪憂頑坐¶
道怕傍門學佛修仙一件事大我自得師一言之下如光明鏡¶
掛于高堂物去物來無不照了今特指出一條大路共諸人行¶
彭眞人云一日可以奪四千三二百二十年天地正炁無名子¶
曰天一生水在人曰精地二生火在人曰神大修行人早用妙¶
意觀察智菩薩役使紇利阿陀耶佛八月初三夜子癸時急走¶
西川採鉛取金疾駕白虎與傳送識金剛一同回還付與妙觀¶
察智菩薩送歸神室與勾陳神君騰蛇神君面回收貯關鎻封¶
<pb:CK-KZ_JY209_01p029b>¶
固初則虎龍交戰後則龍虎降伏妙觀察智菩薩與乾粟陀耶¶
佛戮力同心不可暫離日夕衞護如此保顧十月之後卻有一¶
箇金色頭陀道者曰上陽子眞人在内作主二佛仍前照管不¶
使輕離遠出一周二載二佛分健興上陽眞人之後方可受賞¶
言功正陽公曰縱横天地不由親其是之謂也章思廉出神訣¶
曰得太極全體見本來面目先天一點眞後天卻是屋呂祖師¶
曰九年火候直經過忽爾天門頂中破眞人出現大神通從此¶
天仙可相賀後天地之神與先天地之神億乘萬騎隨逐以成¶
眞人同駕雲駢逕詣三清均授仙秩是之謂白日昇天也是云¶
大丈夫之事畢也¶
<pb:CK-KZ_JY209_01p030a>¶

** 　　金丹妙用說¶
金碧古文日丹術著明莫大乎金火金火者眞鉛也又云元君¶
始煉汞神室含洞虚玄白生金公巍巍建始初又云神室用施¶
行金丹然後成伯陽眞人曰金來歸性初乃得稱還丹上陽子¶
曰金者非云金也指鉛以爲金也鉛乃金銀之祖故總題爲金¶
葢非世上金寶之金非從凡間土石中出者此金乃先天之祖¶
炁卻生於後天大修行人擬太極未分之前體而求之卽造眞¶
際是以高仙上聖於後天地已有形質之中而求先天地未生¶
之炁乃以此炁煉成純陽故名曰丹夫純陽者乾也純陰者坤¶
也陰中陽者坎也陽中陰者離也喻人之身者亦如離卦卻向¶
<pb:CK-KZ_JY209_01p030b>¶
坎中心取出陽爻而實離中之陰則成乾卦故曰純陽以其坎¶
中心爻屬金故曰金丹須求先天未形者是若修後天地已有¶
形者人也物也非金丹也然又非金非鉛非銀乃其炁也我師¶
緣督子所以云先天一炁自虚无中來者此也黃庭經天迴紫¶
抱黃入丹田幽室内明照陽門又云呼吸元炁以求仙魏師吕¶
先天大學書曰聖人能返一炁而歸根復命與元神道合生生¶
無窮總括萬象謂之得一强名曰丹非法術也是乾道變化陰¶
陽不測太極無上至眞之妙包含性命之宗謂之金液歸眞形¶
神俱妙之道至簡至易一得永得得其口訣雖至愚小人直躋¶
聖位要之所謂神仙者以能殺陰而迴陽抱神以致仙也丹陽¶
<pb:CK-KZ_JY209_01p031a>¶
翁云性定則情忘體虚則炁運心死則神活陽盛則陰消大修¶
行人旣得眞師盟授趂早分去身中之陰而歸至眞之陽也瑩¶
蟾子曰一切常人分陽未盡則不死大修行人分陰未盡則不¶
仙葢念慮絕則陰消幻緣空則陽長故陰盡陽純則金丹藥熟¶
丹熟則飛神仙境此謂之神仙矣¶

** 　　藥物妙用說¶
黃帝曰人萬物之盜又曰日月有度大小有數聖功生焉神明¶
出焉金碧經曰煉銀於鉛神物自生參同契曰同類易施功非¶
種難爲巧丹陽祖師曰神氣是性命性命是龍虎龍虎是鉛汞¶
鉛汞是水火水火是嬰姹嬰姹是眞陰眞陽紫陽翁曰嚥津納¶
<pb:CK-KZ_JY209_01p031b>¶
氣是人行有藥方能造化生鼎内若無眞種子猶將水火煮空¶
鐺又云要知產藥川源處只在西南是本郷上陽子曰從古到¶
今上聖列仙留下丹經不肯明示藥物一件其間所指金木水¶
火土鉛汞砂銀此皆譬喻而凡俗直以煅煉爲事卻將凡鉛水¶
銀砂硫爲其藥物以盲引盲可勝憐憫吾今分明與世泄露夫¶
藥物者須知此藥從物中來出非凡世金石草木之類亦非有¶
形有質之數卻又在有形之中而得似金非世金似水非凡水¶
亦有内藥亦有外藥夫外藥者坎中求先天眞一之水水中取¶
先天未擾之鉛鉛中採先天太乙之炁此炁卽黑中之白陰中¶
之陽也悟眞篇云取將坎位中心實者是也葢眞一之水卽眞¶
<pb:CK-KZ_JY209_01p032a>¶
一之精炁此炁爲天地之母陰陽之根水火之本日月之宗萬¶
物之祖契秘圖曰坎爲水爲月在人爲腎腎藏生精精中有正¶
陽之炁炎升於上精陰炁陽故鉛柔而銀剛虎性屬金而金能¶
生水顚倒取之母隱子胎故虎向水中生虎乃配鉛是謂陰中¶
之陽也此上言外藥者也夫内藥者離中求先天之液液中行¶
先天久積之砂砂中運先天至眞之汞此汞卽白中之黑陽中¶
之陰也悟眞篇云點化離宮腹裏陰是也契秘圖曰離爲火爲¶
日在人爲心心藏生血血中有眞一之液流降於下血陽液陰¶
故砂陽而汞陰龍性屬木而木能生火顚倒取之母隱子胎故¶
龍從火裏出龍亦配汞是謂陽中之陰也此止言内藥者也瑩¶
<pb:CK-KZ_JY209_01p032b>¶
蟾子曰大凡學道必先從外藥起然後及内藥高上之士夙植¶
德本生而知之故不煉外藥便修内藥也内藥者無爲而無不¶
爲也外藥者有爲而有以爲也内藥則無形無質而實有外藥¶
則有體有用而實無外藥者色身上事内藥者法身上事外藥¶
是地仙之道内藥是天仙之道外藥了命内藥了性夫惟道屬¶
陰陽所以藥有内外無名子曰離外陽而内陰坎外陰而内陽¶
以内陽點内陰卽成乾卦喻如金丹是至陽之炁結在陰海之¶
中取來點已之陰汞卽爲化純陽之身矣上陽子羞不得兩片¶
皮說又說不厭煩留下丹訣令後來皆通徹海蟾翁金丹歌云¶
若要超凡入聖處無出陰陽二品丹陽丹須得先天寶中有五¶
<pb:CK-KZ_JY209_01p033a>¶
色包至道陰丹須認先天炁常以性根護命蔕陽丹者卽外丹¶
也卽外藥也造化在二八爐中不要半箇時辰而生立得成就¶
此卽先天地眞一之炁號曰眞鉛又曰華池神水眞金故眞一¶
子曰未有天地混沌之前眞鉛得一以先形而漸生天地陰陽¶
五行萬物也大修行人採此眞鉛歸于懸胎鼎内點汞入室是¶
謂外丹也陰丹者卽内丹也卽内藥也大修行人旣得外丹入¶
鼎卻行陰陽符火運用抽添以温養之丹陽祖師云心液下降¶
腎氣上昇至于黃房氤氲不散則丹聚矣悟眞篇云謾守藥爐¶
看火候但安神息任天然神息者卽莊子云眞人之息以踵卽¶
廣成子云丹竈河車休矻矻鶴胎龜息自綿綿此龜息神息踵¶
<pb:CK-KZ_JY209_01p033b>¶
息名雖殊而用之則一此卽謂之眞火以爲内藥也餌丹之後¶
非眞火無以育聖胎是以坐看神息夫天一生水在人曰精地¶
二生火在人曰神人之精神營衞一身運陰陽合呼吸以呼吸¶
用神炁以神炁取水火以水火煉胎息胎息綿綿游泳坎離坎¶
離交感而生金液金液還而丹成也¶

** 　　　鼎器妙用說¶
陰符經曰爰有奇器是生萬象太上曰當其無有器之用龍虎¶
上經云圓中高起狀似蓬壺關閉微密神運其中爐竈取象黃¶
庭經云出入二竅合黃庭呼吸虚無見吾形伯陽眞人云此兩¶
孔穴法金炁亦相胥紫陽眞人云先把乾坤爲鼎器次搏烏兔¶
<pb:CK-KZ_JY209_01p034a>¶
藥來烹上陽子曰鼎器之名非但一說匪遇聖師難可擬議曰¶
乾坤鼎器曰坎離匡郭曰玄關一竅曰太乙神爐曰神室黃房¶
曰混元丹鼎曰陽爐曰陰鼎曰玉爐曰金鼎曰偃月爐曰懸胎¶
鼎曰二八爐曰朱砂鼎曰上下釡曰内外鼎曰黃金室曰威光¶
鼎曰東陽造化爐名雖多而所用亦别且如内鼎外鼎之說内¶
鼎者卽下丹田在臍之下三寸一曰臍後腎前一曰前對臍後¶
對腎一曰臍之下腎之上凡此說者猶暗中而射垛也有道之¶
士只要認取下丹田之極處爲準下丹田是神炁歸藏之府方¶
圓四寸一名太中極太中極者言當一身上下四向之中故曰¶
太中極也又名大海者以貯人一身之血氣故曰太海悟眞篇¶
<pb:CK-KZ_JY209_01p034b>¶
云眞精旣返黃金室一顆明珠永不移李清庵云乾宮交媾罷¶
一點落黃庭卽此内鼎神室也外鼎者亦名谷神亦名神器亦¶
名玄關亦名玄牝之門亦名衆妙之門亦曰有無妙竅凡此數¶
者猶聾人而聽管籥也有道之士只要認其經營採取之所紫¶
陽眞人云要得谷神長不死須憑玄牝立根基葉文叔註以玄¶
牝爲兩腎中間混元一穴無名子題曰誤矣殊不知玄牝乃二¶
物也若無此二物安能有萬物哉故曰内外二丹從此而得聖¶
人秘之號偃月爐懸胎鼎也參同契鼎器歌圓三五寸一分口¶
四八兩寸唇長尺二厚薄均腰臍三坐垂温陰在上陽下奔首¶
尾武中間文始七十終三旬二百六善調匀陰火白黃芽鉛兩¶
<pb:CK-KZ_JY209_01p035a>¶
七聚輔翼人悟眞篇首云周圍一尺五寸中虚五寸長一尺二¶
寸狀似蓬壺亦如人之身形分三層應三才爐面周圍一尺二¶
寸明心横有一尺立唇環匝二寸唇厚二寸爐口偃開若鍋釡¶
如偃月狀張隨號爲偃月爐此上言外爐也仙師之意借物爲¶
喻使後來人易於領悟只如圓三五寸一分此非眞師詳誨豈¶
有自知况其下文多少深意如葉文叔自叙丹邱有遇了然明¶
白豈謂玄牝之說不得師傳妄意揣度果何益哉後之學者旣¶
䝉師授當明大要不可尋文而泥象也又詳陰爐陽鼎之說偃¶
月爐者陰爐也中有玉蘂之陽氣卽虎之弦氣也何謂偃月葢¶
此爐之口偃仰之間如偃月之狀陰海是也先天自然眞一之¶
<pb:CK-KZ_JY209_01p035b>¶
火月生日長於其中是曰陰爐也朱砂鼎者陽鼎也中有水銀¶
之陰炁卽龍之弦氣也號曰懸胎以其不著於地如懸於竈中¶
此鼎入爐八寸身腹通直是曰陽鼎也似此之類皆不可泥文¶
切須尋其義也¶

** 　　採取妙用說¶
陰符經曰其盜機也天下莫能見莫能知君子得之固躬小人¶
得之輕命黃庭經云玄膺氣管受精府急固子精須自持參同¶
契曰採之類白造之則朱又曰昴畢之上震出爲徴陽炁造端¶
初九潛龍金碧經曰磁石吸鐵隔礙潛通正陽翁曰有無交入¶
爲丹本紫陽眞人曰鉛遇癸生須急採又曰甘露降時天地合¶
<pb:CK-KZ_JY209_01p036a>¶
黃芽生處坎離交朱震易傳云晦日朔旦坎月離日會于壬癸¶
又云三日暮震象月出庚上陽子曰看書要達古人意若只念¶
字又何益且如日月會壬癸三日之暮震始生此固不可以猜¶
曉况只尋常看過乎謂如有無交入癸生急採天地合坎離交¶
此無眞師口授强猜不得是云眞實希有之妙義也何謂交曰¶
交以不交之交何謂合曰合以不合之合何謂採曰採以不採¶
之採何謂不採之採曰擘裂鴻濛採以不採之採何謂不交之¶
交曰鑿開混沌交以不交之交何謂不合之合曰恍惚杳冥合¶
以不合之合葢鴻濛未判須尋太乙之先混沌旣分則究癸生¶
之際杳冥無象以求其眞何謂鴻濛曰形如雞子之初比似中¶
<pb:CK-KZ_JY209_01p036b>¶
黃之義何謂混沌曰月出庚申之上震生昴畢之方夫雞卵分¶
形知未始太極之肇庚方月現推癸生復至之時何謂恍惚杳¶
冥曰勸君窮取生身處種向乾家交感宫無名子曰癸生者時¶
將丑也紫陽翁曰白虎首經至寶華池神水眞金象川翁曰癸¶
日子時急採不得逾時是言採取也但癸與子非天幹地支之¶
擬又復與震非易中爻象之文吾所謂大要者如坎離會壬癸¶
月出震生恍惚杳冥雞子太易皆於人身求之是以冬至不在¶
子也上陽子曰今之言採取者當明以何物爲採取之具何者¶
爲採取之神也緣督子曰人之靈明知覺者卽無也神也絪緼¶
活動者卽有也炁也正陽祖師曰鑽天入地承誰力妙用靈通¶
<pb:CK-KZ_JY209_01p037a>¶
須是神蓋是此也神者物也言必須以此物爲採取之家具也¶
丹陽翁曰速把我人山放倒急將龍虎穴衝開參同契曰耳目¶
口三寶閉塞勿發通眞人潛深淵浮遊守規中此皆專心致志¶
躬己以聽命也夫專心致志惟只一時之中而學者非一時之¶
所能何也葢此一時之内止用半時於此半箇時中入室下工¶
夫以奪天地之造化以竊日月之精華攢簇五行和合四象天¶
關在手地軸形心眞人潛淵劍飛月窟水火交媾於黃道虎龍¶
爭戰於鵲橋把七十二候之要津行之頃刻奪三千六百之正¶
炁逆納胎中非有神功安能濟事純陽祖師云造化爭馳龍虎¶
交戰進火工夫牛斗危此卽半時之事也上陽子曰大根法器¶
<pb:CK-KZ_JY209_01p037b>¶
旣得師指半箇時辰之用必先煉已持心方許行此半時之事¶
若無煉已之功卻下手於一時之中入恍惚杳冥之内求此先¶
天一炁之大藥豈不危哉又豈能得之哉何以故葢未行煉已¶
之功而妄然欲行事於一時必致白虎猖獗姹女逃亡仲夏而¶
有嚴霜三冬變爲大暑日月失度於黃道風雨驟泛於西江既¶
不收功反取羞辱學者到此不思煉已無功持心未熟卻怨丹¶
經謾語歸咎師眞豈不知紫陽翁云若要修成九轉先須煉已¶
持心又不見純陽祖師云七返還丹在人先須煉己待時何謂¶
煉己去色慾絕恩愛輕財貨愼德行四者爲煉己之大要去色¶
慾則精氣全精氣全則能降龍伏虎能降龍伏虎則可採先天¶
<pb:CK-KZ_JY209_01p038a>¶
之一炁經雲仙人道士非有神積精累炁以成眞葢慾不去則¶
精不固而炁不全非但去之要能光之相忘昔長生劉眞人洛¶
陽三年之功者煉已也泥丸陳眞人謂酒肆淫房戰厯煉者煉¶
已也煉已日久淘汰情性自然忘忘非特忘之要能降而伏之¶
降伏之道首絕恩愛緣恩愛起於對境凡著境則恩生恩生則¶
愛起故絕恩愛先去執着使對境而不着境不着則念頭淨清¶
淨經云内觀其心心無其心外觀其形形無其形還觀其物物¶
無其物持心若此方許煉鉛而制汞方得首經之至寶要得此¶
寶先營壇墠預期立爐安鼎又須財以濟之夫財可以剏鼎可¶
以惠人可以成道以財使人必得其情則牟尼之珠無價之寶¶
<pb:CK-KZ_JY209_01p038b>¶
得矣希夷老仙云若貪天上寶須用世間財百章集雲凡俗欲¶
求天上事尋時須用世間珍寶積經菩薩摩訶薩行陀耶波羅¶
密多時以生死財而求甘露不死仙財故知世財可求天上之¶
寶何况此寶世間有之惟用財以得其歡心又憑德行以濟之¶
夫德可以動天地行可以感鬼神煉已之功德行爲先陰行方¶
便積諸善根曰德自己尊貴不欺於心曰行暗積德而天地明¶
察多積行而鬼神欽仰德行相濟財動人心對境忘情精神充¶
固四者大備方謂之煉已也方謂之持心也方可採先天之炁¶
眞一之鉛方可得首經之至寶摩尼之珠方可用此一時二候¶
之功以業九轉金液大還丹也如此煉已日夕不怠經年純熟¶
<pb:CK-KZ_JY209_01p039a>¶
然後入室下手入室之功六根大定大用現前契曰離炁納營¶
衞坎乃不用聰兌合不以談希言順鴻濛三者旣關鍵緩體處¶
空房委志歸虚無無念以爲常此則言去我之聲色言語而有¶
所待也當其採藥之時關防甚密謹戒尤切在易之復卦曰復¶
其見天地之心乎又曰先王至日閉關商旅不行后不省方此¶
易中之謹戒也指迷詩云塞兌垂簾寂默窺滿空白雪亂參差¶
慇懃收拾無令失佇看孤輪月上時兌者口也簾者目也白雪¶
者外丹也此正陽翁令後人採取之際當如此謹戒者也廣成¶
子謂黃帝曰愼汝内閉汝外多知爲敗我爲汝遂于大明之上¶
矣至彼至陽之原也爲汝入于杳冥之門矣至彼至陰之原也¶
<pb:CK-KZ_JY209_01p039b>¶
又曰彼其物無窮而人皆以爲終彼其物無測而人皆以爲極¶
上陽子曰以爲極者立人之極也至陽至陰之原卽無窮無測¶
之門玄牝是也紫陽翁云但將地魄擒朱汞自有天魂制水金¶
地魄者虎之弦氣坎中之陽也天魂者龍之弦炁離中之陰也¶
虎爲鉛爲君爲主故先取之將來擒汞龍爲汞爲臣爲賓故後¶
用之以制鉛是故虎以陰中之陽火烹煉乾龍龍卽發陽中之¶
陰火以應之鉛汞相併和合凝結了卽時餌歸金室古仙詩曰¶
香從臭内出甜向苦中來正陽翁曰及夫採藥於九宮之上得¶
之而下入於黃庭抽鉛於曲江之下般之而上昇於内院玉液¶
金液本還丹搬運可以煉形而使水上行君火民火本煉形搬¶
<pb:CK-KZ_JY209_01p040a>¶
運可以燒丹而使火下進五炁朝元搬運各有時三花聚頂搬¶
運各有日神聚多魔搬眞火以焚身則三尸絕迹藥就海枯運¶
霞漿而沐浴則入水無波又曰龍虎相交而變黃芽抽鉛添汞¶
而成大藥玄武宮中而金晶纔起玉京山下而眞炁方升走河¶
車於頂上灌玉液於衢中起龍虎而飛金晶養胎仙而生眞炁¶
上陽子曰聖師接人惟恐不至且修煉事大旣非燒煮而下手¶
採取又不得而聞見也其言採取者採何物也取何等也吾今¶
重爲顯說夫採取者採先天之炁取眞一之鉛採坎中之爻取¶
水中之虎採黑中之白取陰中之陽卻非傍門採精取血又非¶
入室補腦還精非用靈柯一深九淺又非三峰採戰穢行彼皆¶
<pb:CK-KZ_JY209_01p040b>¶
一等濁俗愚夫不求眞師迷迷相指非惟自失并害道眞大修¶
行人須究生身明太極已前之心參造化未始之妙晦朔併耀¶
月映太陽而復明西南得朋光吐庚方而成震究竟到此則知¶
人稟先天虚無杳冥眞一之炁而生者也則知母之復有母也¶
則知眞鉛之宗祖也何謂眞鉛宗祖夫渾淪已判乾乃成巽久¶
變爲離而其眞陽寄於坎中是以坎中之金元屬於乾此爲眞¶
鉛之宗祖也何謂母之有母在天地未判之前有物混成之中¶
含靈至妙之瑞此謂母之有母也大修行人旣明採取又悟生¶
身須攷炁候且一月之中止有一日一日之内惟在一時一時¶
之中分爲六候止用二候以爲採取則一時之中尙餘四候四¶
<pb:CK-KZ_JY209_01p041a>¶
候之内卻名合丹合丹之妙急以已汞合鉛於斯時也調和眞¶
息周流六虚自太玄關逆流至天谷穴而吞入黃金室也斯乃¶
元年起火下手之工故眞一子曰立剏鼎器運動天機初則全¶
無形質一如鴻濛混沌之中旣經起火運符便應元年滋產參¶
同契曰冠婚氣相紐元年乃芽滋是爲受炁之初也古歌云黃¶
芽鉛汞造陰殻含陽華是謂之男子懷胎也端坐面壁之功于¶
此乎見¶

** 　　眞土妙用說¶
伯陽翁曰土遊於四季守界定規矩龍虎經曰土德以王提劍¶
偃戈以鎭四方又曰坎雄金精離雌火光金火相伐水土相剋¶
<pb:CK-KZ_JY209_01p041b>¶
土王金鄉三物俱喪四海輻凑以致太平並由中宫土德黃帝¶
之功又云玄女演其序戊己貴天符又云丹砂流汞父戊己黃¶
金母紫陽翁云離坎若還無戊己雖含四象不成丹又曰木金¶
間隔會無因須假黃婆媒娉上陽子曰五行無土則不全五金¶
無土則不生五谷無土則不實金丹無土則不成是以乾坤四¶
向有土東有氐土南有柳土西有胃土北有女土而復與日月¶
間於四正之宫此星宿中定位之土坎中女土之爲戊離中柳¶
土之爲已比爲金丹之象也一年四季分王而居惟獨夏末秋¶
初土王適用非土之用則金不生五行之中以木剋土然木非¶
土豈能生也今以鉛汞砂銀土之五行爲言鉛本生於兌而母¶
<pb:CK-KZ_JY209_01p042a>¶
隱子胎卻於坎中求之葢坎中有戊土者也故以鉛投汞卽流¶
戊就己之義也言戊土與己土一處相交則金花自結卻吞入¶
腹中此爲飲刀圭也刀者乃戊土中之鉛也圭者乃戊己二土¶
合爲一圭也離中己土輔日之光居於午上故夏日熱而冬日¶
暖午爲陰之首而日爲陽是以己土乃陽中之陰象龍之弦炁¶
也坎中戊土助月之華居於子上故冬日暄而夏夜涼子爲陽¶
之首而月爲陰是以戊土乃陰中之陽象虎之弦炁也龍虎懷¶
戊己之眞土是以龍虎交而戊己合戊己合而鉛汞會鉛汞會¶
而還丹結也大修行人求其意而莫泥其文也且求意當求意¶
外之意參玄要悟玄中之玄可也上陽子曰金丹大事全仗戊¶
<pb:CK-KZ_JY209_01p042b>¶
己二土者也迷之則雲泥異路悟之則針芥相投喻如兩君相¶
見中有賓相兩國交兵中有通好又如天上鵲橋人間渡子又¶
如百萬兵衆必有將軍偃武修文必有宰執故號之爲黃婆名¶
之爲媒娉指戊土爲河車是有守疆界之說指己土爲牛車是¶
有定規矩之妙但金丹所言各有其事所用各有其時眞仙上¶
聖欲提後人於火坑之中使知有金丹之道可以長生度世者¶
矣故託名借喻令人易悟是悟眞篇云赤龍黑虎各西東四象¶
交加戊己中其謂金丹出於戊己也葢戊己相合坎離自交龍¶
虎二物居於戊己之中頃刻凝結眞精一粒卽餌歸黃金室内¶
卻運陰陽符火煉成純陽也王道云日有三照月有三移日月¶
<pb:CK-KZ_JY209_01p043a>¶
出於東而光耀於西則西方白虎金德之正炁入於玄冥之内¶
化而爲六戊日月入於西而光耀於東則東方青龍木德之正¶
炁入於玄冥之内化而爲六己日月當於午而光耀於北則南¶
方朱雀火德之正炁入於冥玄之内就土成形化而爲黑鉛當¶
於天地杳冥之先爲天地萬物之根本爲金丹之祖炁也¶

** 　　火候妙用說¶
金碧經曰發火初温微亦如爻動時悟眞篇云縱識朱砂及黑¶
鉛不知火候也徒然王道云金液神丹全在火候火是藥之父¶
母藥是火之子孫魏師古曰夫能盡性命之道者無出於黃帝¶
金丹金丹之妙在乎火候火候之妙象乎坎離相交而生變化¶
<pb:CK-KZ_JY209_01p043b>¶
神明也是以大修行人不知鉛汞火候則不能成丹明矣昔崔¶
公授純陽翁天元入藥鏡是必令其究火功學者當宜盡心道¶
光禪師云聖人傳藥不傳火從來火候少人知莫將大道爲兒¶
戲須共神仙子細推泥丸眞人云掃除未學小技術分别火候¶
採藥物只取一味水中金收入虚無造化窟捉將百脉盡歸元¶
脉住炁停丹始結黃庭經曰知雄守雌可無老知白守黑急坐¶
守棲雲翁曰人身有三斗三升火不得風不着悟眞篇註曰雄¶
裏雌卽龍之弦炁汞是也陰抱陽卽虎之弦炁鉛是也二物交¶
合方生黍粒之丹吞入腹内丹田中點化陽魂以消陰魄也且¶
以一日之中論之子時一陽生人之腎中有一陽純精之炁上¶
<pb:CK-KZ_JY209_01p044a>¶
升則進陽火是爲復卦午時一陰生人之心中有一陰至精之¶
炁下降則進陰符是爲姤卦上陽子曰火候最秘聖人不傳今¶
略露之藥非火不產藥熟則火化矣火非藥不生火到則藥成¶
矣且火候之奥非可一槩而論中有逐節事條可不明辯之乎¶
夫金火爲朋而屬西南故三日庚方癸陽初生當是之時先究¶
參同契内第十八章之旨則知根乎天地之根母其陰陽之母¶
是杳冥之内恍惚之中水源至清全無撓動紫陽翁云虚無生¶
白雪寂靜發黃芽火候之秘此其一也當其採取之際用武火¶
之時一時六候惟用二候以取藥火不可毫髮差謬宜窮參同¶
契内第十九章之旨紫陽翁曰藥物生玄竅火候發陽爐火候¶
<pb:CK-KZ_JY209_01p044b>¶
之禁此其一也雖已得藥入鼎要明觔兩爻銖勿致過當傷多¶
紫陽翁曰木汞一點紅金鉛三觔黑參同契曰名曰第一鼎兮¶
食如大黍米火候之妙此其一也旣得眞鉛歸于黃金室内匀¶
十二節進火行符魏眞人曰周旋十二節節盡更須親火候之¶
用此其一也至於添汞抽鉛鉛盡汞乾金丹已成嬰兒將見參¶
同契曰千周燦彬彬兮萬遍將可覩火候之全此其一也聖師¶
叮嚀後人以藥物復謹愼以火候親切至矣紫清翁曰流俗淺¶
識末學凡夫豈知元始天尊與天仙地仙日日採藥物而不停¶
藥物愈採而無窮也又豈知山河大地與蠢動含靈時時行火¶
候而無暫住火候愈行而不歇也只此火候與藥物順之則凡¶
<pb:CK-KZ_JY209_01p045a>¶
逆之則仙古云五行顚倒大地七寶五行順行法界火坑紫陽¶
翁曰白虎首經至寶華池神水眞經又云依時採取定浮沈進¶
火須防危甚大修行人已得聖師授以眞訣奚可不明火候者¶
乎古歌曰鉛爲芽母芽爲鉛子旣得金花捨鉛不使葢鉛是中¶
宫金母毓生眞汞汞結爲丹鉛則不用無名子曰虚心則無我¶
萬物皆空清其天若也實腹則煉鉛乾汞無搖其精精者汞也¶
守汞以實其腹則金玉滿堂矣卽老子云抱一也一者丹也抱¶
一以空其心心空則一塵不立方其實也煉鉛以制之汞乾形¶
化子以抱一以空其心心空神妙與道合眞修丹之士未煉鉛¶
金無搖汝精精少則還丹不成大修行人當知己汞常要充滿¶
<pb:CK-KZ_JY209_01p045b>¶
是云實腹已汞旣充取鉛稍易也又當知採藥之時六識不具¶
六情俱忘是雲虚心心一虚則萬念皆息萬念旣息則龍吟虎¶
嘯而鉛汞相投矣旣得眞鉛又當虚心以運眞汞使眞汞與眞¶
鉛相停無欠無餘是之謂實腹也火候到此切須保養也夫一¶
切入年壯念起而眞炁逐日走散若云修煉非先天之炁無由¶
凝結必要眞鉛以制之使結成丹砂丹砂已成則棄鉛矣夫火¶
者神火也候者符候也法天地爲鼎爐以陽爲炭以陰爲水日¶
月運行一寒一暑中君申令細意調變曹眞人云百刻達離炁¶
丹砂從此出學仙之士冝熟究焉¶

** 　　還丹妙用說¶
<pb:CK-KZ_JY209_01p046a>¶
太上曰致虚極守靜篤萬物並作吾以觀其復上陽子曰至哉¶
言乎不數語而盡矣夫致者委置也虚者當物之中者也極者¶
得畢其道也守靜者居無事之所篤者謹愼而不失萬物並作¶
者物之始生吾者物也觀者待也復者返者本也大修行人委¶
置元神於物之中則得其道旣得其道當居閑靜無事之所謹¶
愼而不失其道俟物之生物而物又待其返本也故一往一返¶
而生變化神明焉明至于此則七返之道備矣又曰夫物芸芸¶
各歸其根歸根曰靜靜曰復命夫歸者還也根者元也言萬物¶
難芸芸之多然物之元炁各返其源卽所謂一物一太極也物¶
旣還其元是動而復靜也靜曰復命是又靜而復動也故一動¶
<pb:CK-KZ_JY209_01p046b>¶
一靜而萬物生焉聖人無空言一語有數義難可以語訓而可¶
以意通只如此章自太極而至復凡幾太極而幾復也明至于¶
此則九還之道盡矣正陽翁曰鉛汞兩般爲藥本若無戊己不¶
成丹三家合一成眞種始見金丹有返還悟眞篇云勸君窮取¶
生身處返本還元是藥王又云七返朱砂返本九還金液還眞¶
無名子曰天一生水地六成水居北積坎陰之炁爲眞水故曰¶
六居地二生火天七成火返南孕離陽之炁而生砂故曰七返¶
言朱砂返本也天三生木地八成木歸東處震位而爲汞故曰¶
八歸地四生金天九成金還西主兌位而爲鉛故曰九還言金¶
液還眞也天五生土地十成土居中而變成丹也上陽子曰返¶
<pb:CK-KZ_JY209_01p047a>¶
者返我之本還者還我之源何謂返本何謂還源且設一喻如¶
人將百金寄放于西鄰因久而忘之遂至困乏欠給一朝之内¶
忽覺悟之卽訪西鄰而得之也適充其用喜可知也是之謂返¶
本還元又何必泥于文也亦猶人也年壯炁足而陽丹乃寄于¶
陰海之中無由得還忽感聖師授以還元返本之道喜可知也¶
遂卽採取修煉以成眞人是之謂返本是之謂還元也¶

** 　　顚倒妙用說¶
黃帝日人發殺機天地反復海蟾翁曰從無人有皆如是從有¶
人無能機人又曰坎離反復顚倒顚天地日月皆迴旋上陽子¶
曰金丹大道惟顚倒之用不可苟且故曰順則凡逆則仙務要¶
<pb:CK-KZ_JY209_01p047b>¶
審詳須知顚倒自有數說有顚倒陰陽顚倒坎離顚倒男女顚¶
倒鉛汞顚倒五行顚倒採取顚倒主賓宜在精通深曉不可妄¶
意猜臆又不可以一槩而論今總以悟眞篇明之如云自知顚¶
倒由離坎又云日居離位翻爲女坎配蟾宫卻是男此言陰陽¶
坎離男女之顚倒無名子曰日離屬陽返是女月坎屬陰返是¶
男此二物顚倒而生丹卻以此丹點已之汞而結聖胎又云金¶
翁本是東家子送向西鄰寄體生認得喚來歸舍養配將姹女¶
作親情又云震龍汞自出離鄉兌虎鉛生在坎方二物總因兒¶
產母五行全要入中央此鉛汞五行震兌龍虎兒母之顚倒也¶
無名子曰汞爲震龍屬木木爲火母火爲木子此常道之順五¶
<pb:CK-KZ_JY209_01p048a>¶
行也然朱砂屬火爲離木汞自砂中生卻是火返生木故云兒¶
産母此五行之顚倒也鉛爲兌虎屬金金爲水母水爲金子此¶
常道之順五行也然黑鉛屬水爲坎銀自鉛中生卻是水中生¶
金故曰兒産母此五行之顚倒也如云金鼎欲留朱謂汞玉池¶
先下水中銀又云甘露降時天地合黃芽生處坎離交此言顚¶
倒採取大修行人須看玉池先下之義甘露降時之妙故眞一¶
子曰此句正應得顚倒之語是以易之泰卦曰小往大來子曰¶
后以裁成天地之道輔相天地之宜以左右民要在於斯不宜¶
鹵莽如云誰識浮沈認主賓又云饒他爲主我爲賓此言主賓¶
之顚倒也葢鉛沈汞浮沈者爲主浮者爲賓無名子曰陽精是¶
<pb:CK-KZ_JY209_01p048b>¶
眞一之精至陽之炁號曰陽丹已之眞炁屬陰爲一身之主以¶
養百骸及陽精自外來卻制已之陰汞則陽丹反爲主而已汞¶
反爲賓矣上陽子曰顚倒者何謂也曰迴旋也逆取也反陰陽¶
也轉天地也何謂轉天地猶如易曰地天泰是也翼曰地在天¶
上泰此卽轉天地喻如火之炎上者理也顚倒者則欲火之就¶
下其火豈能就下哉正陽翁曰君火民火本煉形搬運可以燒¶
丹而使火下進故必有其道矣水之就下者理也顚倒者則欲¶
其水之炎上水豈能炎上哉正陽老仙曰玉液金液本還丹搬¶
運可以煉形而使水上行是必有其道矣此卽返陰陽者也又¶
如居家者則爲主外來者則爲賓顚倒者反以外來底爲主居¶
<pb:CK-KZ_JY209_01p049a>¶
家者乃爲賓亦如女之嫁夫者理也顚倒者反以夫而嫁於女¶
故曰入贅且名之曰養老之郎也夫乃外來底而卻爲主矣此¶
之謂逆取者也此之謂大修行人者也此之謂逆則成仙者也¶
若火火炎上而水就下則人也物也非仙者也¶

** 　　神化妙用說¶
正陽祖師曰訪仙求友學燒丹精選朱硫作大還海蟾翁曰卦¶
行火候周天畢孕箇嬰兒鎭下田霹靂一聲從地起乾戶擘開¶
光萬里翻身撞出太玄關這回方是眞仙子參同契曰寢寐神¶
相抱覺悟候存亡顏色浸以潤骨節亦堅强排卻衆陰邪然後¶
立正陽修之不輟休庶炁雲雨行淫淫若春澤液液象解冰從¶
<pb:CK-KZ_JY209_01p049b>¶
頭流達足究竟復上升往來洞無極怫怫被谷中上陽子曰大¶
修行人旣得刀圭入口運己眞火以養之凡運火之際忽覺夾¶
脊眞炁上沖泥丸瀝瀝然有聲從頭似有物觸上腦中須臾如¶
雀卵顆顆自腭下重樓如冰酥香甜甘美之味無比覺有此狀¶
乃驗得金液還丹徐徐咽歸丹田自此而後常常不絕閑目内¶
觀臟腑厯厯如照燭漸次有金光罩體也泥丸翁云我昔工夫¶
行一年六脉已息炁歸根老子曰專炁致和柔能嬰兒此皆言¶
温養也夫温養者隳肢體黜聰明終日如愚而不違不可須臾¶
離也如雞抱卵煖氣不可間斷則抽添之功自見矣抽添者以¶
鉛制汞之後逐日運火漸漸添汞汞漸多鉛漸少久則鉛將盡¶
<pb:CK-KZ_JY209_01p050a>¶
汞内乾化爲丹砂號曰金液還丹之純陽則知形化爲炁炁化¶
爲神是曰嬰兒是曰陽神黃庭經曰瞻望童子坐盤桓問誰家¶
子在我身正陽翁曰孩兒幼小未成人全藉爹娘養育恩昔宋¶
景定間有仙藍養素煉金液大還丹得丹入岳懷胎旣久得海¶
蟾翁假李玉谿奉寄一語乃撫掌大笑頂門霹靂一聲而去今¶
岳山長笑先生是也純陽翁曰九年火候直經過忽爾天門頂¶
中破眞人出現大神通從此天仙可相賀到此則金丹之大事¶
畢矣¶
¶
¶
<pb:CK-KZ_JY209_01p050b>¶
¶
¶
¶
¶
¶
¶
¶
¶
¶
¶
<pb:CK-KZ_JY209_01p051a>¶

** 　　運火行符章¶
伯陽眞人曰陽燧以取火非日不生光方諸非星月安能得水¶
漿二炁玄且遠感化尙相通何況近存身切在於心胸陰陽配¶
日月水火爲效徴又曰性主處内立置鄞鄂情主營外築垣城¶
郭城郭完全人物乃安黃庭經曰作道優游深獨居扶養性命¶
守虚無緣督子曰今之修道者不得正傳不悟平叔未煉還丹¶
莫入山之語惟欲避喧求靜遯世遠人出妻屏子離塵絕俗窮¶
谷深山獨居孤處以爲自高如此則棄世間法也無名子曰夫¶
運火者先定刻漏以分子午次接陰陽以爲化基搬六十四卦¶
於陰符鼓二十四氣於陽火天關在手地軸形心回七十二候¶
<pb:CK-KZ_JY209_01p051b>¶
之要津攢歸鼎内奪三千六百之正炁輻輳胎中謹戒抽添精¶
專運用慮其危防其險不使頃刻參差分毫差忒故得外接陰¶
陽之符内生眞一之體苟或運心不謹對節候差殊使姹女逃¶
亡靈胎不結瑩蟾子曰採藥初關先要識天癸生時中關則知¶
調和眞息周流六虚自太玄關逆流至天谷穴交合然後下降¶
黃房入于中宫上陽子曰運火者運内外之火火者藥火也候¶
者符候也將者符合也聖人下工煉丹之初須知鉛汞兩相逢¶
迎眞一之鉛將至運已汞以迎之鉛汞相合而卽得黍粒之丹¶
餌歸黃金室内以爲丹頭也夫運火者始自復卦子符起首疾¶
進陽火謂之下手用工而進火謂之野戰葢野戰則龍虎交合¶
<pb:CK-KZ_JY209_01p052a>¶
是用三分武火前行短之謂也行符者午時姤卦用事則進陰¶
符包固陽火於内故行符謂之罷功守城夫守城者以其鄞鄂¶
以立惟温養沐浴防微杜漸是用七分文火後須長之謂也然¶
復與子皆從人身而求須認自已生身之由則得之矣不必執¶
文而泥象也紫陽眞人金丹四百字云火候不用時冬至不在¶
子學者宜仔細求之也¶

** 　　朔望弦晦章¶
緣督子曰一點陽精秘在形山不在心腎而在乎玄關一竅學¶
者不識陰陽不知時候不能還返止於自身摸索而認彼昭昭¶
靈靈之識神以爲眞實輾轉差馳易曰與日月合其明與四時¶
<pb:CK-KZ_JY209_01p052b>¶
合其序朱震易傳曰晦日朔旦坎月離日會於壬癸上陽子曰¶
每月朔旦子時日月合璧于癸薄暮會于昴畢之上此喻火之¶
初生也當此之時純陰已極微陽將生是謂潛龍三日之晡月¶
生庚上眞陽已肇庚屬西南易曰西南得朋乃與類行參同契¶
曰坤功變成震三日月出庚葢是時也藥物纔生水源至清未¶
曾撓動有炁無質之際大修行人急向此時具一隻智慧眼則¶
而象之亦如太陰初受一陽之炁亦似坤之下爻交乾之初爻¶
而爲震乃比人身純陰而生一陽卽我師云先天一炁自虚無¶
中來點汞而入鼎也是時鼎内陽炁初布砂汞立基紫賢翁曰¶
一清一濁金木間隔于戊已之門一性一情陰陽會聚於生殺¶
<pb:CK-KZ_JY209_01p053a>¶
之戶採二儀未判之炁奪龍虎始媾之精入于黃房産成至寶¶
也八日酉時月到天心其平如繩是謂上弦得金半觔龍虎經¶
曰坤再變成兌八日月出丁以象鼎中鉛汞漸結流珠是時金¶
水炁停不進陽火亦無行符惟沐浴洗心而已三五爲朢朢者¶
日月相射則陰中三陽已備而成乾猶月魄得日魂而滿喻鼎¶
中鉛水壯盛眞陽充滿火明金旺將欲成器是金水之炁與汞¶
固結汞與其母兩相留戀也旣朢平明月現辛方乾初變巽乃¶
陰陽相承之道始焉則純陰得交微陽而生藥後則陰包陽炁¶
而成丹巽乃承領陰符陰炁漸生包固陽精便無動逸則金砂¶
落于胞中陰中含陽是謂歸根也二十三日平明月見丙方坤¶
<pb:CK-KZ_JY209_01p053b>¶
交乾之中爻而爲艮鼎中物藥自然凝結是時陰陽之炁復停¶
不行陰符亦無進水惟沐浴滌慮而已是謂下弦得水半觔以¶
上弦金半觔下弦水半觔兩弦合一觔之數以結丹砂參同契¶
曰兩弦合其精乾坤體乃成二十八日平明月現乙方此時陰¶
陽之炁俱足金汞結而成胎坎離運炁於鼎中周流六虚於象¶
内此喻金丹之始終也至于晦日日月復會于壬則陰極而陽¶
又將生矣上陽子曰句裏雖已分明而學仙子當體于身晦朔¶
弦望皆取證於身不可泥文而着象也夫月純陰也不感日之¶
陽炁安能滅而復生人亦似月也當二八少壯之年鴻濛未判¶
則陽純而氣全故其精方勝而欲泄而未泄之前是謂純陽號¶
<pb:CK-KZ_JY209_01p054a>¶
曰眞人故廣成子謂黃帝曰目無所見耳無所聞心無所知神¶
將守形形乃長生一泄之後卽去一陽而交一陰是變爲離自¶
此而往情慾已萌淳朴已散精氣日損損之又損以至於陽盡¶
而陰純也夫惟不知金液還丹之道者待其陽盡陰純則死矣¶
惟修行之人知其還返之妙於其未盡之際疾早修行急急接¶
助扶救眞陽收領藥火以煉還丹而復其命亦如太陰領覽太¶
陽之炁而復其明也¶

** 　　防危護失章¶
緣督子曰學全眞者得師略指門逕而不知逐節事條知神炁¶
相依而不知鉛汞交姤旣知鉛汞交姤而不知性命混合妄擬¶
<pb:CK-KZ_JY209_01p054b>¶
火候進退不知此皆無成眞一子曰陽火過刻水旱不調則隆¶
冬變爲大暑或陰符失節寒暖相侵則盛夏反爲濃霜金宫旣¶
砂汞之不萌玉鼎則蟲螟之互起大則山崩地圮金虎與水龍¶
沸騰小則雨暴風飄坎男共離女犇逸以此觀之縱識鉛汞二¶
物不曉火候不防險危實徒然爾上陽子曰慮險防危金丹之¶
大事也昔紫清白眞人旣得泥丸翁之傳年已六十四矣急忙¶
收拾金丹大料用盡萬苦千辛旣得汞鉛相投入鼎烹煉以其¶
平日天資聰明是當温養之時用心不謹不防其危不覺汞走¶
鉛飛無可收救遂作詩以自解其愠詩曰八兩日月精半觔雲¶
霧屑輕似一鴻毛重如千秤鐵白如天上雪紅似猩猩血收入¶
<pb:CK-KZ_JY209_01p055a>¶
玉葫蘆秘之不敢泄夜半忽風雷烟炁滿寥穴這般情與味啞¶
子咬破舌捧腹付一笑無使心惱熱重整釣魚竿再斫秋筠節¶
觀此可不愼歟若非白眞人之堅固他人安能再整釣竿而斫¶
筠節乎又得紫陽仙師以金丹四百字授之令其關防愼密後¶
乃成道夫慮險防危不啻一件自有數說其初採藥之時日月¶
歡會龍虎相交戰爭之際眞人已潛於深淵浮游愼守於規中¶
葢是時也閉塞三寶此當專心致志否則有喪身失命之事紫¶
陽仙翁曰白虎首經至寶華池神水眞金又云依時採取定浮¶
沈進火須防危甚最爲初關之緊切此其一也採取之時若或¶
陰陽錯亂日月乖戾外火雖動而行内符閉息不應枉費神功¶
<pb:CK-KZ_JY209_01p055b>¶
此其二也若火候過差汞鉛不定源流混濁藥物不眞空自勞¶
神有損無益此其三也旣得黍珠入鼎須要温養保扶心君苟¶
或未善卽恐火化丹失此其四也至有學者備厯艱難屢經危¶
險心膽驚怖平時在懷得丹入鼎切宜驅除務令清靜勿使牽¶
掛舊慮以亂心君是謂滌慮洗心是謂沐浴偶或留戀則恐鉛¶
汞飛走此其五也及至十月胎完脫胎換鼎不能保固陽神輕¶
縱出去則一出而迷途遂失舍而無歸此其六也又有丹成之¶
後且要識眞辨僞若功行未滿眼前忽見靈異多端奇特百出¶
以至生生之事如有神見皆能明知若此等件皆爲魔障所至¶
並非眞實切不可認爲已靈丹聖兹乃邪僞妖幻見吾道成乃¶
<pb:CK-KZ_JY209_01p056a>¶
欲引入邪宗以亂吾眞於斯時也且須堅固智慧保養全眞此¶
其七也凡此七件皆防慮之大者也有一不防非但無成恐致¶
失喪正陽祖師曰已證無爲自在心便須温養保全眞一年沐¶
浴防危險免見沈淪更用心吾所以云慮險防危金丹之大事¶
者也¶

** 　　卯酉刑德章¶
紫陽眞人曰兔雞之月及其時刑德臨門藥象之上陽子曰兔¶
雞者卯酉也學道的人須知卯酉非止一說有天地之卯酉有¶
一年之卯酉有一月之卯酉有一日之卯酉有一時之卯酉天¶
地之卯酉者氐房心爲卯正纏則房日兔也胃昴畢爲酉正纏¶
<pb:CK-KZ_JY209_01p056b>¶
則昴日雞也一年之卯酉者春分爲卯時曰中和秋分爲酉序¶
曰中秋一月之卯酉者初八日爲卯月滿上弦酉時月到天心¶
二十三日爲酉月屆下弦卯時月在天中一日之卯酉者日出¶
爲卯而萬物作日入爲酉而萬籟息一時之卯酉者葢攢簇之¶
道也簇一年爲一月兩日半爲六候簇一月爲一日則一時分¶
六候故一年七十二候簇於一日也是知一年之中上有一日¶
一日之内上在一時大修行人須辨時中卯酉要知一時六候¶
葢採藥取鉛一時六候惟用二候猶三停而用一停而一時之¶
中猶餘四候别有妙用所謂刑德者二八也葢二八者卯酉也¶
卯酉是陰陽平分之位陽爲德德則萬物生陰爲刑刑則萬物¶
<pb:CK-KZ_JY209_01p057a>¶
死而卯月乃四陽而二陰陰道將離而陰主殺也是以卯之二¶
陰陰已不能勝陽然殺氣未盡至是而榆死故爲刑也酉乃四¶
陰而二陽陽道將離而陽主發生是以酉之二陽陽雖不能勝¶
陰然生意尙存至是而麥生故爲德也正陽仙翁曰盡是靈冥¶
轉消息切須專志保初心¶

** 　　沐浴心慮章¶
指迷詩曰沐浴之功不在他全憑乳母養無差五行和合陰陽¶
順同坐同行共一家無名子曰陽炁到天地之中陰陽相半不¶
寒不熱而温故爲泰卦不進火候謂之沐浴陰炁降天地之中¶
陰陽相半不熱不寒而涼故謂否卦不進陰符亦云沐浴也上¶
<pb:CK-KZ_JY209_01p057b>¶
陽子曰沐浴者適當陰陽相半鉛汞旣停陰陽二炁自然交合¶
於此時也不必進火亦不行符恐反傷丹惟宜洗心滌慮以保¶
養之故謂之沐浴也且何謂沐浴大修行人盡將平時憂愁思¶
慮艱苦之心執着貪愛之念翛然脫去渾無一毫牽掛直要形¶
如槁木心若死灰是謂之沐浴也純陽翁云本性好清靜保養¶
心猿定丹陽祖師云水中火發休心景雪裏開花滅意春又曰¶
俗人無清淨之心道人無塵垢之心是謂洗滌其時則近卯酉¶
其卦則云否泰其候則屬温涼其象則爲刑德至此則罷火守¶
城故謂之沐浴也參同契曰候視加謹愼審察調寒温周旋十¶
二節節盡更須親崔公入藥鏡云受炁吉防危凶火候足莫傷¶
<pb:CK-KZ_JY209_01p058a>¶
丹天地靈造化慳紫陽眞人與白紫清云及其沐浴法卯酉時¶
虚比卯酉時葢不可執泥外象當於藥火到時而取也古歌云¶
刑德同生殺加臨二八門丹砂宜沐浴神水灌靈根閉兌留金¶
汞禁關養魄魂不須行火候爐裏自温温大修行人工夫到此¶
可不愼乎¶

** 　　生殺爻銖章¶
紫陽眞人曰夫煉金液還丹者要須洞曉陰陽深達造化方能¶
追二氣於黃道會三性於元宫攢簇五行和合四象龍吟虎嘯¶
夫唱婦隨昔我師曰學道之士得内外藥物之眞兩般作用之¶
全合大造化方得所傳苟有毫髮差殊未免天地懸隔上陽子¶
<pb:CK-KZ_JY209_01p058b>¶
曰生殺者陰陽二物也龍虎二物也龍乃陽中之陰而主生故¶
興雲致雨潤澤萬物而其中之陰能殺者也猶人分陽已盡而¶
純陰則死矣虎乃陰中之陽主殺故呼風哮吼常有殺心而其¶
中之陽能生者也猶人分陰已盡而純陽則仙矣夫陰陽二物¶
者順則成人逆則生丹故不爲萬物不爲人則成丹矣是所謂¶
生也且道生又生箇什麽莫不是生天生地莫不是生人生五¶
行莫不是生萬物者乎莫不是有大靈通智慧有大神聖變化¶
者乎且道殺又殺箇什麽莫不是殺那無明煩惱底賊莫不是¶
殺那傍門愚癡底賊旌陽祖師以五童女劍殺之純陽帝君以¶
三清劍殺之佛祖以金剛王寶劍殺之德山和尙以入門棒殺¶
<pb:CK-KZ_JY209_01p059a>¶
之故云護生須是殺殺盡始安居祖師云斬魑滅魅多長生魑¶
者癡也魅者昧也若人早早殺了這愚癡暗昧底則可以畢長¶
生之道矣大修行人定知毫髮差殊不能成丹切須洞曉也若¶
悟陰陽生殺二物何憂不仙矣至如所謂卦象爻銖之說銖也¶
者將准之而定也爻也者將効之而用也象也者將像之而爲¶
也卦也者猶卦以示人使人以此而爲則例也爻與銖者明輕¶
重也象與卦者明進退也積三百八十四爻而成六十四卦積¶
三百八十四銖而成一十六兩謂之一觔也觔足卦滿喻丹之¶
將成也修行之人務在知輕識淺知重識深知難識退知易識¶
進不過以法金丹内外二藥也道德經云有無相生難易相成¶
<pb:CK-KZ_JY209_01p059b>¶
又曰圖難於其易爲大於其細又曰是以聖人猶難之故終無¶
難也猶以復震爲採藥之初則半觔爲入藥之數如百爻之謂¶
以三十爻爲文七十爻爲武者則知採藥之難也以卦足而藥¶
成則丹足二八一觔之數故火記言二百一十六乃乾之策也¶
十八八箇足乃一百四十四坤之策也陰陽之數旣足金液之¶
丹已成也¶

** 　　脫胎換鼎章¶
崔公入藥鏡曰盜天地奪造化又曰初結胎有本命終脫胎看¶
四正紫陽眞人云節氣旣周脫胎神化名題仙籍位號眞人此¶
乃大丈夫功成名遂之時也紫陽眞人曰夫金丹者採二八兩¶
<pb:CK-KZ_JY209_01p060a>¶
之藥結三百日之胎心上工夫不在吞津嚥氣先天造化須當¶
聚炁凝神若也行持惟憑口訣至簡至易非色非空無中養就¶
嬰兒陰内煉成陽炁上陽子曰大修行人旣感眞師傳授若其¶
未得眞鉛先當收拾自己精神不可恣情縱慾凡於日用應與¶
之間似有若無忘情絕念以待藥火之至也故純陽祖師云七¶
返還丹在人先須煉己待時葛仙翁清靜經云人能遣其慾而¶
心自靜澄其心而神自清自然六慾不生三毒消滅夫人心虚¶
則澄坐定則靜寡言希聽存神保命葢多言則損炁多喜則放¶
情多怒則觸意多悲哀思慮則傷神貪慾勞困則傷精凡此皆¶
修行之人不宜有也若得先天眞鉛合汞又喜火候無差温養¶
<pb:CK-KZ_JY209_01p060b>¶
保扶均調神息直至丹熟胎完嬰兒成就而成眞人三年九載¶
立行累功或留形住世接物度人如安期生藍采和是也或入¶
仕途匡時理世東方朔竇令君是也至如五祖七眞慈悲接人¶
張葛許浮邱諸祖師乘時救劫伺詔飛升者也大修行人若也¶
再求向上之事則移胎換鼎可無難矣何謂向上之事上陽子¶
曰前胎完就已成眞人則移居上丹卻重整乾坤再造陰陽子¶
又生孫百千億化紫陽翁曰一載生箇兒箇箇會騎鶴泥丸眞¶
人曰一載胎生一箇兒子生孫兮孫又枝致此方是大丈夫也¶
若應時立功則身歸三清矣丹陽祖師曰神滿太虚亦無所礙¶
故天有時而崩地有時而陷山有時而摧海有時而竭凡有象¶
<pb:CK-KZ_JY209_01p061a>¶
者終歸於壞惟道成者神與道合永劫無壞又兼功及九祖則¶
白曰同升上清矣¶

** 　　七事須知章¶
上陽子曰道必曰學學必曰精而已矣老子曰吾非聖人學而¶
得之孔子曰十室之邑必有忠信如邱者焉不如邱之好學也¶
又曰學而不厭而敎不倦也曰君子學道則愛人小人學道則¶
易使也南華經曰南伯子葵問乎女偶曰道可得學耶偶曰惡¶
乎子非其人也夫卜梁倚有聖人之才而無聖人之道我有聖¶
人之道而無聖人之才吾欲以敎之庶幾其果爲聖人乎不然¶
以聖人之道而告聖人之才亦易矣孔子曰生而知之者上也¶
<pb:CK-KZ_JY209_01p061b>¶
學而知之者次也困而學之又其次也困而不學斯爲下矣釋¶
迦文佛聞半偈而欲捨其身黃帝順下風膝行而進問廣成子¶
治身奈何而可以長久夫古之大聖亦奚有不學而能知大道¶
者乎今時人也而多妄誕不肯下問何時得聞斯道也哉上陽¶
子曰道有立談道有心授君臣也父子也兄弟也夫婦也朋友¶
也是綱常之道也此可立談而非心授也所言心授者天命之¶
謂性率性之謂道此可以心授而不可以立談也率性之道卽¶
孔子一貫者也卽孟子集義所生者也夫綱常之道雖童稚亦¶
可訓之惟有國有邦者置所司以掌其綱常之道萬世不易者¶
也至如率性集義之道前賢註疏略不及焉若賢人君子遇聖¶
<pb:CK-KZ_JY209_01p062a>¶
師口授而不驚疑以集義率性之道而修之是則謂之大聖人¶
也方其綱常之道在其中矣煉丹者砂硫也水銀也是修煉之¶
道也此可以立談而非心授也所言心授者無爲而無不爲也¶
爲之而有以爲也此可以心授而不可以立談也無爲有爲之¶
道卽金丹之大道也夫丹爐修煉凡砂水銀之道雖愚夫愚婦¶
亦可煉之故可立談至如先天眞鉛有爲之道雖上士至人遇¶
師口授亦不免疑焉若上士至人得師指示金丹有爲之道勤¶
而修之是之謂神仙也夫頑坐也守性也持齋也是坐禪之道¶
也此可以立談而非心授者惟正法眼藏涅槃妙心直指人心¶
見性成佛之道此可以心授而不可以立談也正法眼藏直指¶
<pb:CK-KZ_JY209_01p062b>¶
人心卽最上一乘之道也夫持齋坐禪雖庸人孺子亦可立談¶
至如一乘之道雖利根上智於佛祖言下得證猶不免疑焉是¶
以靈山會上五千退席五祖佛法不付神秀而與老盧是謂可¶
以心授而不可以立談也韓湘得仙而昌黎有收吾骨之句豈¶
昌黎是下根之器哉朱晦菴之遍參而崔子虚不與以道豈晦¶
菴之不欲者哉是云道不可以立談東可立談者非大道也葛¶
仙翁六十始遇師白玉蟾六十四始遇師皆成道也是謂道有¶
心授者也上陽子曰道有三悟孔子翼易曰近取諸身遠取諸¶
物是言道也大修行人從近與遠及身與物四者求之眼下自¶
有悟處葛仙翁清靜經曰内觀其心心無其心外觀其形形無¶
<pb:CK-KZ_JY209_01p063a>¶
其形遠觀其物物無其物是言道也大修行人從内外遠及心¶
形物六者求之目下便有悟處佛祖云不是心不是佛不是物¶
是言道也大修行人從心佛物三者求之腳跟下卽有悟處是¶
之謂道有三悟者也且以三教聖師皆曉以世人從物求道以¶
道爲物須當審思切勿容易看過了也葢道者乃萬物之一物¶
也而物者乃大道之一物也故老子云有名萬物之母又云淵¶
兮似萬物之宗是皆以物而名道也憫夫一切常人惟只尋常¶
不肯尋師或以孤陰寡陽攝心兀坐或以持齋守戒離俗絕塵¶
或以凡砂鉛銀煅煉爐火凡此皆誤而非悟也能於是篇言下¶
投機須有奇特大悟之處矣上陽子曰道有三傳焉上焉者文¶
<pb:CK-KZ_JY209_01p063b>¶
人善士寡言好善能棄富貴惟急於身是云上士宜傳道焉中¶
焉者質而不文聞道篤信能割恩愛力行精進不顧是非是曰¶
中士乃有上士之志宜傳道焉下焉者愚而信實樂善棄惡捨¶
己從人勇於敢爲是云下士其志可尙宜傳道焉故得此道者¶
莫不勇猛精進莫不堅固智慧莫不渴惡揚善夫善之一字乃¶
入道之梯航也是以常人耳常聞善則腎不走精口常語善則¶
心不失神鼻常嗅善則肺能安魄眼常視善則肝能育魂意常¶
思善則脾能生炁黃中通理大修行人奚可以不善歟上陽子¶
曰道有三戒凡學道者心雖慕向而乃驕其富貴不肯下問不¶
立盟誓是謂奸譎戒而莫與次學道者略聞傍門小法惟事强¶
<pb:CK-KZ_JY209_01p064a>¶
辯以逞乾慧是爲誇眩戒而莫與三學道者疑信相半不以生¶
死爲憂重財輕身是不知命戒而莫與上陽子曰道有三去焉¶
一者雖智人才士而好論狀吿人者是謂無德宜去之也二者¶
雖善人勝士而好詆排是非妄議古今是謂不廣宜去之也三¶
者雖好道向善而口是心非背眞就僞是謂無實宜去之也上¶
陽子曰道有四異四異者何也酒色財氣是也一切常人飲少¶
輒醉平時端莊化爲戲謔平時正直化爲諛侫平時廉潔化爲¶
貪淫平時謙和化爲狂傲因酒喪德迷失性眞猶如山藪所藏¶
者多平時罔覺忽然野火山頳藪熱千妖百怪無所逃避人若¶
無酒不失所行山若無火妖怪藏形大修行人戒慾靜坐歛精¶
<pb:CK-KZ_JY209_01p064b>¶
怡神不爲酒亂此爲異耳世之聲色敗人者多一切常人肆情¶
縱慾貪着無厭如彼蜉蝣以燈光爲色以熖爲樂投光赴熖來¶
往不捨貪著於熖趨燈而撲人亦如是着於愛慾精炁以竭而¶
情難割情牽神失意動氣散神炁旣喪命亦隨逝色之爲物本¶
無鋒刃而其殺人甚於刀戟大修行人似同而異酒肆淫房未¶
嘗不戲卻乃非色爲色知色不色不色中色色無定色此乃異¶
耳云何非色爲色如彼蓮花香引十里花卻爲色香卽爲聲大¶
修行人不貴其香不貴其花而所貴者惟貴其信信卽爲蓮花¶
之與香不能長留蓮實可久實能安心此故云信是以貴之故¶
太上云其精甚眞其中有信猶此意也何謂知色不色如彼河¶
<pb:CK-KZ_JY209_01p065a>¶
水清流涓涓水以濟舟至于彼岸其舟與水悉皆外物祖師不¶
云道成而後丹房器皿委之而去此之謂也何謂不色中色如¶
彼枯旱陰雲四興甘雨驟至須臾復霽若乃求其向來雲雨一¶
無所見而惟五穀萬物䝉潤發生維摩經云遊諸四衢饒益衆¶
生入諸淫房示慾之道此之謂也色無定色其義云何如彼寶¶
月嵗十二度朔望弦晦無定之中而有大定上陽子曰當詳論¶
之三日生魄色以大定八日半盈是云上弦十五對朢圓明遍¶
滿凡彼人間莫不瞻仰而其光輝圓而復缺乃不長在若人再¶
欲觀其光彩須别索水生魄弦望是故易曰與天地合其德與¶
日月合其明又曰原始要終故知生死之說此之謂色無定色¶
<pb:CK-KZ_JY209_01p065b>¶
也一切常人貪財無厭積而不散爲兒孫計不悟天地日月盈¶
虚消息之理如彼石崇富敵於國財聚怨結身戮家喪禍及綠¶
珠大修行人旣得其財卽以求藥得藥成丹丹成而後盡散其¶
餘此爲異耳一切常人爭盡閒氣惱亂身心好訟欺貧量可卽¶
奪不顧因果生死不悟悔吝凶危皆由此起所爭者少所喪者¶
多如彼項王英雄葢世卒之烏江身死屍分餧飼鷹犬視之後¶
來人之所爭况不及乎大修行人所爭之氣非人所知是先天¶
地眞一之炁上陽子曰修仙作佛皆此先天眞一之炁若非是¶
炁不係修行不能長生此爲異耳¶
¶
<pb:CK-KZ_JY209_01p066a>¶

** 　　金丹詩二十五首¶
大道從來是强名陰符道德始存經神仙次第丹經續口訣安¶
能紙上明¶
我以因緣遇聖師忽於言下大驚疑方知玄妙無多句此事如¶
何容易知¶
特推造化指方來首捉先天一氣回先天一炁是何物不遇明¶
師莫强猜¶
炁從四向定生涯一變水兮二變砂三變汞兮金四變五變黃¶
芽結紫花¶
須識玄門與牝門便安爐鼎定乾坤内外二丹從此得休疑大¶
<pb:CK-KZ_JY209_01p066b>¶
海指崑崙¶
順則凡兮逆則仙實非草木乃凡鉛誰知日兔月烏位卻笑他¶
人顚倒顚¶
月非日映不生光人亦純陰要復陽若欲歸根并復命依他坤¶
位補乾剛¶
戊坎月鉛炁逐虎己離日汞火從龍白頭老子通神廣趕虎隨¶
牛過水東¶
虎之爲物最難言尋得歸來玄又玄一陽初動癸生處此際因¶
名太易先¶
大易之先藥料眞自然烏兔兩相親東君切莫離房室西得朋¶
<pb:CK-KZ_JY209_01p067a>¶
來是主人¶
水中之物號金公遠隔西山幾萬重黃帝按時宣土德迎之以¶
意入中宫¶
一嵗簇來一月看月簇一日又何難一時六候用爲二拾取玄¶
珠頃刻間¶
三百八十四爻銖反復陰陽莫道無大地山河俱是寶葛仙六¶
十詠流珠¶
一身上下定中央腎前臍後號黃房流戊作媒將就已金來歸¶
性賀新郎¶
陽丹結在陰海中猶如坎裏一爻雄擒來離内温温養此卽神¶
<pb:CK-KZ_JY209_01p067b>¶
仙顚倒功¶
坎中一畫已分離慾海波澄風浪低刑德臨門宜沐浴盈虚消¶
息早防危¶
八日前弦金半觔金翁騎虎恐相嗔過猶不及切須問穩當抽¶
添耐養神¶
已知陰體得陽暉黑白雌雄入化機白雪滿空春意動守形養¶
炁抱嬰兒¶
胎息綿綿漸漸完炁沖夾脊觸泥丸纍纍似彈腭中下過了重¶
樓香又甜¶
旣達返還九與七此卽木金三五一炁全神壯換胎時照護嬰¶
<pb:CK-KZ_JY209_01p068a>¶
兒休遠出¶
性是神兮命是精要知性命屬心君精神性命皆隨意意動人¶
之善惡分¶
正路當行人未知呼天吸地驗高卑觀音尋到腳跟底閉息之¶
流向此推¶
求財求侣煉金丹財不難兮侣卻難得侣得財多外護做仙何¶
必泥深山¶
件件分明說與君若無藥物也休論可惜幾多富貴客僞徒引¶
去八旁門¶
上士英雄學上仙積功累行滿三千脫胎神化尋常事白曰升¶
<pb:CK-KZ_JY209_01p068b>¶
騰上九天¶

** 　　判惑歌¶
上陽子聞道遲四十衡陽始遇師從來不信長生說一得師言¶
便釋疑纔低頭摸鼻孔方信神仙有眞種乃覺從前萬事非不¶
道這般眞骨董這骨董大奥妙妙在常有觀其竅此竅分明在¶
眼前下士聞之卽大笑我得來不敢秘欲對知音論同異近來¶
世上幾箇人空自談天又說地諸傍門是邪逕翠虚吟中備舉¶
盡除卻先天一點眞分外多端總非正大道易不堪論只將竅¶
妙定乾坤奈緣失卻中心路傍指三千六百門有數息有閉息¶
於中錯指也無迹或煉三黃及四神或煉五金并八石要半夏¶
<pb:CK-KZ_JY209_01p069a>¶
用茯术搜盡藥中諸草木幾多因此促其生人參尙有殺人毒¶
純陽道張尙書服藥失明神氣枯不知還丹本無質翻餌金石¶
何太愚欲調息坐觀鼻似春沼魚百蟲蟄其妙無窮在甚處到¶
老無成何所益捉一處存金光認是金丹也不妨自己故知行¶
不得但將此術敎他行體天地望日月二氣吸歸玄牝穴按摩¶
伸屈恣吐吞朝暮嘘呵復嚥津以土圭定時刻將謂似是而非¶
實會敎自性有通時且須觀想以意識動尾閭撼夾脊吞他稠¶
唾及精溺一生受用太陽丹專採女人天癸喫煉秋石聚小便¶
溺便多處是他緣便把此方爲秘寶若無財賄不相傳入淫房¶
大懊惱俟候精行專補惱如斯謬爾要長生七祖九玄難作保¶
<pb:CK-KZ_JY209_01p069b>¶
食穢惡吸乳溲試看兩臉曾紅不更將男女相會合吞他精血¶
作丹頭惜性命全元炁一吸玉戶中精水老來毫末也無功卻¶
怨夀光黃谷子頂門響腹中鳴此卽龍吟虎嘯聲熊伸鳥引空¶
勞力龜縮鶴舒何足徴保命訣用靈柯陰陽二丹轉大訛存縮¶
吸抽閉五事如今此術不勝多傳達磨說歸空觀物知胎語不¶
同生死定年次日月臨時更定五心中八段錦十號頌都在無¶
名指上用驀地浮雲遮日月大限到來宜穩重度天魔隂魔絕¶
又號天關般弄法甲子中宵見子時運氣七抽放在舌指天竺¶
胎息經謂能處世與留形不知古訓無多語但要人從正路行¶
恣飲酒卻持齋或斷烟火不燒柴前生不佈種口祿卻向此生¶
<pb:CK-KZ_JY209_01p070a>¶
空打睚頑打坐只無爲守箇空屋舊藩籬早晩不充衣又冷這¶
般受苦早回思持數珠專念佛見他葷酒欲嘔逆一心只要向¶
西方管甚東兮與南北多作法遍祈禱有時看經直到老貪嗔¶
愛慾不能離安得此身延夀考現行者切莫用積取方來業債¶
重若遇眞師急拜投或者一言便射中未聞者不須傳多少傍¶
門亂性天若要玄中端的處惟當熟記悟眞篇行腳輩號禪和¶
大機大用口頭過只爭勝負閒言語不向臺山勘老婆禪僧家¶
去鬚髮佛將此相令人察或行或隊不低頭見性明心無幾衲¶
明眼人見性者升堂故將佛祖罵棒喝指頭機最深而今把作¶
尋常話聰明的談性理横言强辯惟他是性與天道有誰明顏¶
<pb:CK-KZ_JY209_01p070b>¶
子坐忘曾子唯誦大學講中庸不偏不倚朱文公正心誠意求¶
章句誠意元非章句中頂七星名正一玄牝之門那箇識五千¶
餘言道德經正得一兮萬事畢居山林稱道士不知大道是何¶
事金丹名也不曾聞况要敎他明生死雲水客號全眞卻爲朝¶
昏且救身祖師留下刀圭說知者如今有幾人正陽子指迷歌¶
此道分明事不多但願人人都解悟奈緣福薄執迷何浮生事¶
水上波人身已得莫虚過有緣遭遇明師指誰謂無由上大羅¶

** 　　詠劍詩五首¶
尋常莫道黑漫漫邪怪聞之骨也寒掛在太虚宜愛護要將殺¶
虎補龍肝¶
<pb:CK-KZ_JY209_01p071a>¶
能活於人有大功不妨奮迅立威風十方世界當頭懺變化魔¶
宫作寶宫¶
三尺鏌鋣倚太空神威凜凜忒英雄聖凡不敢擡頭看一道神¶
光牛斗中¶
非銅非鐵亦非金不假凡間爐火成我劍本來天地骨要知能¶
殺又能生¶
神仙非劍不成仙劍匪神仙也不傳若說金丹靈妙處其功先¶
立地中天¶

** 　　醒眼詩五十首¶
純陽一闋沁園春句裏分明藥料眞有箇烏飛曲江上山頭初¶
<pb:CK-KZ_JY209_01p071b>¶
月掛庚申¶
也不看經也不修卻來世上作優游有時吸盡西江水煉箇金¶
輪照九州¶
眞師訓語復叮嚀八月初三是癸生卽此一陽初動處若尋冬¶
至枉勞神¶
烏兔分明顚倒顚月生嶺上有眞鉛金丹只此無難處莫道仙¶
師不口傳¶
煉神化炁炁歸神不是眞陽謾苦辛劈破鴻濛分造化此身身¶
外更求身¶
不煉凡間鉛與砂常提寶劍斬妖邪有人問我神仙事一味爐¶
<pb:CK-KZ_JY209_01p072a>¶
中白馬牙¶
玉皇若也問丹材偃月爐中取下來馳騁英雄吞一粒男兒懷¶
了一年胎¶
陽精一點秘形山言語通時卽可還迷者儘他迷到骨此中底¶
藴本無難¶
元來一味坎中金未得師傳枉用心忽爾打開多寶藏木非木¶
也不成林¶
離内陰爻坤土眞坎中雄者是乾金當初只爲乾坤順一死一¶
生只到今¶
簾幃放下契全眞身外須知别有身恰似金丹好消息不爲萬¶
<pb:CK-KZ_JY209_01p072b>¶
物不爲人¶
曲江之上月初明地應於潮天應星若欲採採玄妙窟金沙洲¶
對吕仙亭¶
木金間隔各西東雲起龍吟虎嘯風二物寥寥天地逈幸因戊¶
己會雌雄¶
降龍伏虎也無難降伏歸來玉鎖關日月分明烹鼎内何憂不¶
作大還丹¶
無不爲之有以爲坎中有白要歸離水源初到極清處一點靈¶
光人不知¶
修行人要識黃芽若會金公卻一家天地未分明太易此時劈¶
<pb:CK-KZ_JY209_01p073a>¶
裂產河車¶
懸胎鼎裏煉流珠已喜金來歸性初三敎聖人同一轍後來人¶
我卻殊途¶
白雲無事過前溪中有神仙未可知待我玉爐丹九轉坐乘五¶
色宴瑤池¶
多少人居富貴叢到頭富貴只匆匆不如買取金丹訣做箇神¶
仙不老翁¶
四十年前事已非眞師機遇授玄微從今卸卻恩和怨煉箇眞¶
身跨鶴飛¶
端有長生不死方常人緣淺豈承當鉛銀砂汞分觔兩德厚恩¶
<pb:CK-KZ_JY209_01p073b>¶
深魏伯陽¶
元來世上盡非眞惟有還丹是養身將相位高憂國事道人爐¶
内藥苗新¶
紆紫拖金列滿朝荒忙酒盞馬蕭蕭邇來事事只如此收取金¶
丹靜處燒¶
未遇眞師談道難旣聞玄妙卻如閒早將神炁歸金鼎免死形¶
骸葬野山¶
煉丹及早莫遲疑休待功名到了時只爲光陰如箭速吉凶禍¶
福少人知¶
下手速修猶太遲箇中聞早急回思喧闐鼓樂鬧何事前日英¶
<pb:CK-KZ_JY209_01p074a>¶
雄今裹屍¶
浮世奔波功與名道人苦口論修行丹成回首看浮世埋没功¶
名芳草生¶
我昔未聞大道時起人敬愛最便宜邇來得箇長生訣路上行¶
人口似碑¶
掀轟閒氣莫存懷但把辛勤問藥材七返九還功行滿向來閒¶
氣入塵埃¶
道成之後訪歸塵謗語端能堅固人眞覺比爲甘露味古來學¶
道世多嗔¶
世人冷語不關心大笑實爲吾道箴但要神爐添藥火他時天¶
<pb:CK-KZ_JY209_01p074b>¶
上有知音¶
萬善無虧必遇師須從言下悟玄機若無善行難遭遇縱有師¶
傳未免疑¶
手把丹經暗裹猜迴光返照便歸來就中說了虚無竅到選仙¶
塲必占魁¶
莊周鵬志運南溟一去高飛九萬程只爲子書多譬喻後來誰¶
想作丹經¶
翛翛灑灑大閒人爲着眞鉛奈苦辛志氣終爲雲外客還丹問¶
藥合同塵¶
得法無財事不全法財兩足便成仙丹陽祖是東州富棄了家¶
<pb:CK-KZ_JY209_01p075a>¶
財萬萬千¶
箇中仙子急修行勤向丹田種又耕人道金丹富貴客誰知此¶
内更長生¶
小隱山林大隱廛廛中造化妙玄玄凡人未得廛中說莫入深¶
山隱洞天¶
未煉還丹莫入闤丹頭多在鬧林間嬰兒姹女一歡會卻向闤¶
中養大還¶
紅紅白白水中蓮出汙泥中色轉鮮莖直藕空蓬又實修行妙¶
理恰如然¶
一條直路少人尋風虎雲龍自嘯吟坐定更知行炁主眞人之¶
<pb:CK-KZ_JY209_01p075b>¶
息又深深¶
飢飡渴飲困來眠大道分明體自然十月聖胎完就也一聲霹¶
靂上丹田¶
醒眼詩中妙更多勤修趂早莫蹉跎人身一入輪迴去來世機¶
緣莫想他¶
無事常觀醒眼詩其中奧旨說刀圭有人會此醒醒法便入金¶
門作聖師¶
曹溪傳法不傳衣由此燈燈續祖輝公案百千明佛法後來卻¶
道是禪機¶
刹竿拄杖酒臺盤秉拂拈槌總一般悟了腳跟元踏實不妨隱¶
<pb:CK-KZ_JY209_01p076a>¶
去坐蒲團¶
指頭棒喝趙州茶爲鬻心肝讚底砂解悟眞禪無半語青青翠¶
竹對黃花¶
馬祖磨磚作鏡兒笑他兀坐要何爲若還認得西江水許汝一¶
尊佛出時¶
佛因半偈舍全身高證魏巍萬德尊了得涅槃正法眼金剛不¶
壞體長存¶
總皆凡世播英雄做盡功名到底空惟有金丹最靈妙大羅天¶
上逞神通¶

** 　道德經轉語¶
<pb:CK-KZ_JY209_01p076b>¶
*** 　　道可道章第一¶
衆妙應須無以觀更將有向竅門看可明物母明明說兩顆明¶
珠轉玉盤¶

*** 　　天下皆知章第二¶
美中有喪惡能成前後相隨高下形直到無爲方了了不言之¶
敎始分明¶

*** 　　不尙賢章第三¶
弱志先須以骨强虚心實腹要當陽共君說段爐中事一朵鉛¶
花仔細詳¶

*** 　　道沖而用之章第四¶
<pb:CK-KZ_JY209_01p077a>¶
象帝之先萬物宗解紛剉銳闡高風蒼顏老子垂雙手湛似淵¶
兮道乃中¶

*** 　　天地不仁章第五¶
不仁乃是大仁人芻狗民生物化淳橐籥之中能不屈當知愈¶
出愈精神¶

*** 　　谷神不死章第六¶
谷神無始立天根上聖强名玄牝門點破世人生死窟神仙只¶
此定乾坤¶

*** 　　天長地久章第七¶
聖人妙處豈無私能外其身誰得知順則凡兮逆則聖由來此¶
<pb:CK-KZ_JY209_01p077b>¶
此定根基¶

*** 　　上善若水章第八¶
衆人所惡上賢明動善其時故下爭一點靈光君未識卻將水¶
火煮空鐺¶

*** 　　持而盈之章第九¶
滿堂金玉要長存火候工夫細細論筌在得魚蹄在兔塞其兌¶
則閉其門¶

*** 　　載營魄章第十¶
專氣致柔生畜之積功累行保嬰兒一觔只要十八兩莫向人¶
前更好奇¶
<pb:CK-KZ_JY209_01p078a>¶

*** 　　三十輻章第十一¶
我轂能離三十輻閒尋無處偷安軸得便饒也落便饒君子惟¶
當愼其獨¶

*** 　　五色章第十二¶
十字街頭認色聲雙眸炯炯卻無睛聖人去彼寧取此下士聞¶
之疑轉生¶

*** 　　寵辱章第十三¶
大患祇爲吾有身分明得失總皆驚没身方是出身處大患從¶
來亦强名¶

*** 　　視之不見章第十四¶
<pb:CK-KZ_JY209_01p078b>¶
不聞不見曰希夷此事如何容易知乍覩西方一點月純陽疾¶
走報鍾離¶

*** 　　古之善爲士者章第十五¶
豫涉川兮猶畏鄰此中微妙且同塵玄通未許凡人識誰向亨¶
衢問要津¶

*** 　　致虚極章第十六¶
芸芸物物各歸根若也知常地自温昨夜溪頭春水漲朝來不¶
見水流痕¶

*** 　　太上章第十七¶
上士勤行中士親只惟下士笑頻頻曾知老子懷胎久始沐金¶
<pb:CK-KZ_JY209_01p079a>¶
盆髮似銀¶

*** 　　大道廢章第十八¶
六親不和慈孝生顚倒乾坤正令行今日鳳凰臺上客十年窗¶
下讀書聲¶

*** 　　絕聖棄智章第十九¶
古人棄智定乾坤說破生死骨董門不是箇中滋味的自戕自¶
賊自炮燔¶

*** 　　絕學無憂章第二十¶
察察昭昭我若昏水頭清處好尋源不知求食於誰母便把西¶
江一口吞¶
<pb:CK-KZ_JY209_01p079b>¶

*** 　　孔德之容章第二十一¶
眼前衆甫卽區中杳杳冥冥内外通明了地天交泰卦區中進¶
步作仙翁¶

*** 　　曲則全章第二十二¶
枉則直兮窪則盈不矜不伐乃功成昨宵夢裹聞雷雨今日江¶
頭春水生¶

*** 　　希言自然章第二十三¶
得與失兮兩不羞形容到了了無儔眞人之德配天地只在環¶
中匪外求¶

*** 　　跂者不立章第二十四¶
<pb:CK-KZ_JY209_01p080a>¶
羣仙已笑露堂堂跨者不行仔細詳一着錯時看跌倒賺人錦¶
袋與香囊¶

*** 　　有物混成章第二十五¶
有物混成天下母字之曰道安窠臼乾尃坤翕證無爲智者樂¶
兮仁者夀¶

*** 　　重爲輕根章第二十六¶
奈何萬乘乃輕身孰是疎兮孰是親寶在眼前凡不識枉敎密¶
密論君臣¶

*** 　　善行章第二十七¶
知名非實要知情竅妙之眞號襲明不道善行無轍迹石中流¶
<pb:CK-KZ_JY209_01p080b>¶
水豈聞聲¶

*** 　　知其雄章第二十八¶
雄雌黑白坎和離知則總爲天下谿眼下十成須認取由來散¶
撲復嬰兒¶

*** 　　將欲章第二十九¶
神器從來是假名此名只許上賢聽不過渡口尋舟子枉誦玄¶
玄道德經¶

*** 　　以道佐人主章第三十¶
果而不道露鋒芒卻與凡人作禍殃迸裂豈容君眨眼山中仙¶
子浴金光¶
<pb:CK-KZ_JY209_01p081a>¶

*** 　　夫佳兵者章第三十一¶
居貴左兮兵貴右非人此道莫輕授有時恬淡樂無爲上天之¶
載無聲臭¶

*** 　　道常無名章第三十二¶
我相衆生夀者相權實照用一時放不通凡聖擬議乖天地合¶
而甘露降¶

*** 　　知人者知章第三十三¶
智與明兮自勝强乾坤闔闢要相當若能守片閒田地不是尋¶
常孟八郎¶

*** 　　大道汎兮章第三十四¶
<pb:CK-KZ_JY209_01p081b>¶
大道汎兮不可名可名非道礙塵生平時不向西江望踏破芒¶
鞋未得行¶

*** 　　執太象章第三十五¶
出口淡乎其無味能者用之不可旣逢人好話說三分過客欣¶
聞樂與餌¶

*** 　　將欲歙之章第三十六¶
利器如何可示人不妨勇猛奮精神參玄參道徹明處立見金¶
剛不壞身¶

*** 　　道常無爲章第三十七¶
朝朝只念觀世音識得觀音便踵音若也始終無悔吝這回方¶
<pb:CK-KZ_JY209_01p082a>¶
是道人心¶

*** 　　上德不德章第三十八¶
仁之與德不多程爲與無爲前後行待問有爲何所似夜來月¶
在腳跟明¶

*** 　　昔之得一章第三十九¶
一者名爲不二門得門入去便安身當年曾子一聲唯誤了閻¶
浮多少人¶

*** 　　反者道之動章第四十¶
全璧而歸也注心有生無處此機深與君評論曹溪水一滴難¶
酬萬兩金¶
<pb:CK-KZ_JY209_01p082b>¶

*** 　　上士聞道章第四十一¶
太上無形道隱名形名總不向人呈如今聞者皆應笑入惟道¶
善貸且成¶

*** 　　道生一章第四十二¶
沖炁爲和大化爐與君說了莫疑狐茫茫宇宙人無數幾箇男¶
兒是丈夫¶

*** 　　天下至柔章第四十三¶
煉炁凝神入至堅紫陽留下悟眞篇元來三敎同門戶先要參¶
皮可漏禪¶

*** 　　身與身章第四十四¶
<pb:CK-KZ_JY209_01p083a>¶
此身不比四肢身解向深頭要問津現此一身非外物裙釵之¶
下有全人¶

*** 　　大成若缺章第四十五¶
大成若缺直而屈惟好觀光於上國有時做箇大閒人清淨之¶
中無一物¶

*** 　　天下有道章第四十六¶
天下有道馬不走天下無道物不夭過猶不及豈忘言到此一¶
了一切了¶

*** 　　不出戶章第四十七¶
目前一寶秘形山何必長歌行路難踏破草鞋無覓處投壺落¶
<pb:CK-KZ_JY209_01p083b>¶
箭認中間¶

*** 　　爲學日益章第四十八¶
有爲之道須落着無爲之道要着落莫向人前認色聲認色認¶
聲已誤卻¶

*** 　　聖人無常心章第四十九¶
百姓之心爲我心分明說了莫沈吟世人怎識和山皷一下能¶
當幾錠金¶

*** 　　出生入死章第五十¶
出生入死無窮已惟善攝生不能死知生知死卻成人須入虎¶
穴得虎子¶
<pb:CK-KZ_JY209_01p084a>¶

*** 　　道生之章第五十一¶
道生德畜卻無恩須彌山上望崑崙若也另瞠一雙眼便知落¶
處道方尊¶

*** 　　天一有始章第五十二¶
知其子復守其母不悟飛常空自走覆盆之下用其光休向狂¶
中談竅妙¶

*** 　　使我介然章第五十三¶
盜誇盜出自家珍覆水難收費苦辛只爲良田荒穢了如何做¶
得太平民¶

*** 　　善建者不拔章第五十四¶
<pb:CK-KZ_JY209_01p084b>¶
觀鄕觀國觀天下積德修身道有餘善建亦知宜善抱倚需德¶
普自安居¶

*** 　　含德之厚章第五十五¶
赤子何知鳥不攫未知牝牡而䘒作益生使炁要長存豈但筋¶
柔而固握¶

*** 　　知者不言章第五十六¶
閉門塞兌得嬴金電掣星飛何處尋便遣那吒千手眼不知佛¶
殿有觀音¶

*** 　　以正治國章第五十七¶
天下從敎多忌諱我惟幾箇小兒名不知奇處用兵拙眼下知¶
<pb:CK-KZ_JY209_01p085a>¶
之卽太平¶

*** 　　其政悶悶章第五十八¶
直而不肆極希夷百丈竿頭未是危識得聖賢心地用早應臭¶
腐化神奇¶

*** 　　治人事天章第五十九¶
有國之母重積德深根固蔕可長生五更早起無巴鼻卻是街¶
頭有夜行¶

*** 　　治大國章第六十¶
兩不相傷故德歸鬼非不害自無欺抱琴有意過西院彈者彌¶
多聽者稀¶
<pb:CK-KZ_JY209_01p085b>¶

*** 　　大國者下流章第六十一¶
下流非是下流人以靜勝人要一眞牝牡之交宜處下惟應分¶
付下流人¶

*** 　　道者萬物之奥章第六十二¶
善人之寶萬物奥不善之人人所保人之不善可存之日月去¶
兮進此道¶

*** 　　爲無爲章第六十三¶
早知爲大於其細天下難事作於易我若不因師旨明舌頭那¶
識味中味¶

*** 　　其安易持章第六十四¶
<pb:CK-KZ_JY209_01p086a>¶
聖人心上起經綸機事不密則害成能復衆人之所過月從西¶
墜日東升¶

*** 　　古之善爲道章第六十五¶
君子不以智治國常知楷式是玄德千蹊百逕要知歸若不知¶
歸名國賊¶

*** 　　江海所以爲百谷王章第六十六¶
聖人處下復何爭江海納汚仍太清點顧當前正法眼擡頭暗¶
室月分明¶

*** 　　天下皆謂我道大章第六十七¶
慈儉本爲天下先若加精進契前賢始惟不肖終當肖正是千¶
<pb:CK-KZ_JY209_01p086b>¶
錢一貫穿¶

*** 　　善爲士章第六十八¶
善用人者爲之下善彎弓者爲之射萬丈懸崖撒手時方名了¶
了弓弦卸¶

*** 　　用兵有言章第六十九¶
吾寶非金亦匪珍若輕其敵喪其親臨深履薄如精進作主先¶
當會作賓¶

*** 　　吾言甚易知章第七十¶
知我者希空碌碌聖人披褐仍懷玉知者非艱行惟難千錢一¶
貫爲之足¶
<pb:CK-KZ_JY209_01p087a>¶

*** 　　知不知章第七十一¶
大人之病病當心不用樂醫只用針針得血膿俱下了脫除勞¶
瘵似觀音¶

*** 　　民不畏威章第七十二¶
自知已是已靈明内養功夫熟且純能自愛兮惟不厭怡然理¶
順樂天眞¶

*** 　　勇於敢章第七十三¶
善惡昭昭網不疎傷人抵罪豈差殊種禾種粟不生豆恬退無¶
爲是護軀¶

*** 　　民常不畏死章第七十四¶
<pb:CK-KZ_JY209_01p087b>¶
不畏死兮卻畏生畏生之道在持盈八千兵散渾閒事項羽頭¶
來落漢營¶

*** 　　民之飢章第七十五¶
無生之義最難言人世輕生若駿奔趂得非生非死法乾坤有¶
限道長存¶

*** 　　民之生章第七十六¶
人死堅强木死枯夫惟不死是長圖五行顚倒人能用有一物¶
常死復甦¶

*** 　　天之道章第七十七¶
不欲見賢豈不賢只惟平地有神仙眞人指我回瀾訣向道女¶
<pb:CK-KZ_JY209_01p088a>¶
媧會補天¶

*** 　　天下柔弱章第七十八¶
受國之垢實稀奇到此方知夀可躋一得歸來宜永得渡河筏¶
子上天梯¶

*** 　　和大怨章第七十九¶
左契猶如般若舟人能執此任西流故云有德長司契天道無¶
親親善柔¶

*** 　　小國寡民章第八十¶
小國寡民復古初夀同日月没盈虧豈惟年老死無往天地推¶
遷我自如¶
<pb:CK-KZ_JY209_01p088b>¶

*** 　　信言不美章第八十一¶
旣以與人己愈多聖人不積抱天和五千言是金丹髓信則修¶
之上大羅¶

** 　金丹五事¶
*** 　　降龍¶
降龍未得豈成仙降得眞龍丹可圓須信神仙活手段一毫頭¶
上見龍天¶

*** 　又¶
形容醜惡氣鴻龎至大至剛未易降不使興雲并作雨要他一¶
口吸西江¶
<pb:CK-KZ_JY209_01p089a>¶

*** 　　又¶
頭角崢嶗勢莫當雲收雨霽欲潛藏從今不許翻潭涸養顆驪¶
珠夜夜光¶

*** 　　又¶
雲散天空不見他收來護我煉丹窩有時得赴瑤池會仍放灘¶
頭飲碧波¶

*** 　　又¶
寂然不動感而通借汝神威入梵宫探得赤珠無價寶光明照¶
灼太虚中¶

*** 　　伏虎¶
<pb:CK-KZ_JY209_01p089b>¶
太華峰頭虎嘯風驚天動地震虚空我今袖有三清劔逐到山¶
腰口子中¶

*** 　　又¶
虎有脫衣妙法靈飲人血髓食人精吾今使得來來去扈衞壇¶
塲助道成¶

*** 　　又¶
隱在陰坑忽見形露形一嘯便風生匣開三尺神光射鋒刃何¶
會覩赤頳¶

*** 　　又¶
四十年前未遇師黃昏每到角聲悲如今伏得眞雄虎夜夜成¶
<pb:CK-KZ_JY209_01p090a>¶
行成隊隨¶

*** 　　又¶
入虎穴尋虎酪酥其中滋味勝醍醐有人做到這些處方是乾¶
坤大丈夫¶

*** 　　眤胎鼎¶
汝何形象號懸胎大小由之造化胚好是一陽初動處從來物¶
物自相媒¶

*** 　　又¶
汝何形象號懸胎卻把聲名遍九垓豈但生人生萬物做仙做¶
佛要他來¶
<pb:CK-KZ_JY209_01p090b>¶

*** 　　又¶
汝何形象號懸胎一死一生弄機回除卻華山陳處士誰人不¶
帶是非來¶

*** 　　又¶
汝何形象號懸胎一朵眞鉛花正開只爲金丹好消息取歸鼎¶
内結嬰孩¶

*** 　　又¶
汝何形象號懸胎捉取先天一炁回最是神仙靈妙處肇分太¶
極立三才¶

*** 　　偃月爐¶
<pb:CK-KZ_JY209_01p091a>¶
笑你安名偃月爐天公造物與爲徒鬼神不敢擡頭覷萬聖千¶
賢出此途¶

*** 　　又¶
笑你安名偃月爐爐中甘露勝醍醐試將一滴若吞了似蜜如¶
餳和酪酥¶

*** 　　又¶
笑你安名偃月爐先天一炁自虚無粤從太極旣分后卻換硃¶
砂作丈夫¶

*** 　　又¶
笑你安名偃月爐金丹只此莫他圖愛河風靜那邊看方見摩¶
<pb:CK-KZ_JY209_01p091b>¶
尼一顆珠¶

*** 　　又¶
笑你安名偃月爐聖人思議費功夫其中一件長生藥不與凡¶
人說有無¶

*** 　　拄杖¶
誰人知汝有神通柱地撑天立大功自古聖凡惟仗你神仙非¶
你莫施工¶

*** 　　又¶
硬似鐵竿軟似綿轉他坤軸撥回乾一條伎倆無多子會去西¶
川買黑鉛¶
<pb:CK-KZ_JY209_01p092a>¶

*** 　　又¶
石室諸佛總恁麽蓮花菴主卻橫擔嚴陽會上無人識祇與芭¶
蕉作晚參¶

*** 　　又¶
杖頭活用向誰知電走星飛已太遲北斗南辰排作擔嚇他魔¶
鬼莫撑眉¶

*** 　　又¶
生來費盡萬般機爲這一條黑蒺藜些子神通誰會得仙人把¶
作上天梯¶
¶
<pb:CK-KZ_JY209_01p092b>¶
¶
¶
¶
¶
¶
¶
¶
¶
¶
¶
