#-*- mode: org; -*-
#+DATE: 2011-04-06
#+TITLE:  金丹大要  Jindan dayao
#+PROPERTY: ID JY209
#+PROPERTY: KXID KX207
#+PROPERTY: DZ DZ1067
#+PROPERTY: SOURCE 重刊道臧輯要考正版    
#+PROPERTY: BASEEDITION CK-KZ
#+PROPERTY: WITNESS YP-C
#+PROPERTY: SEC 3¶
<pb:CK-KZ_JY209_03p001a>¶
重刊道藏輯要¶
　金丹大要下¶
上陽子觀吾陳致虚撰¶
　　生死事大章¶
上陽子清齋夜坐弟子侍曰弟子見師閑居入室抱神毓精似¶
廣步妙庭而身未嘗移似怡情眞館而形未嘗離其逍遥而眞¶
遊乎其恍惚而無爲乎弟子敢問上陽子靜坐未應弟子曰司¶
聽以默其駕景窈冥之鄉乎司視以靜其飛神虚無之境乎弟¶
子敢問乃三問而三不發弟子曰弟子不度無材獲事我師實¶
以生死一事最大流光奔電過隙飛星冉冉年華其不可止乎¶
<pb:CK-KZ_JY209_03p001b>¶
而芸芸姤復其又可已乎聖人已還寥寥而何法乎富貴貧賤¶
紛紛亦何雜乎天地之大可得原乎至道之妙可得聞乎何三¶
問而三不發其秘耶其靳耶上陽子欣然視之曰善哉而生之¶
問也庶幾而身之問也來汝齋吾將條而語汝也弟子乃各攝¶
衣起敬曰齋矣敢問其生上陽子曰無者生之太一也有者生¶
之太極也太一者兆無之先含靈藴精太極者兆有之後凝胚¶
剖孕其道之物乎其生之問乎其地水乎其火風乎其嬰兒乎¶
其赤子乎子獨不聞之地水火風之四大者乎髮齒骨甲假之¶
於地涕精血液假之于水温煖燥熱假之於火靈明活動假之¶
於風四大假合之而生也地之盛也骨如金水之盛也精如玉¶
<pb:CK-KZ_JY209_03p002a>¶
火之盛也氣如雲風之盛也疾如神四大也假合而人也全盛¶
而仙也虧損而應也僃者敗也非道則不可復有上陽子日來¶
復語汝身之生之說藏教日人初受炁也九日而陰陽大定四¶
十九日而始胎然後七日而一變故滿三百有六日者滿二百¶
九十六日者皆上器也有二百八十六日者二百六十六日者¶
中器也有二百五十六日二百四十六日者下器也藶天千甲¶
必合已而方生一支丑必合子而方毓自非天地合德則人必¶
不生也故雲九月神布炁滿而胎完單精十月懷胎也此天地¶
之德合於炁而後生也惟生之長且久者莫若道之謂也難然¶
生非聖人之所愛也死非聖人之所惡也生非天地之私也死¶
<pb:CK-KZ_JY209_03p002b>¶
非造物之偏也聖人也天地也萬物也不能出消息之外也故¶
生生不已而生且勞聖人天地萬物生且勞而人之生日可息¶
乎四大之未離也有身之不可息四大之各散也是息者甯得¶
而勞乎子以是而生也緣彼而死也而生死之所由來不虛也¶
日弟子等始驚而莫測其傀適疑而莫究其迹而今而後乃知¶
師道也其於物也興聖人天地合其心而同其有也聖人也德¶
我也而不數數我也天地也有我也而不常常我也父母也生¶
我也而忽忽遺我也是生非我長也有非我常也德非我良也¶
而師教也德且至矣其有且多矣非師恩也奚陶鑄之也歟¶
　　聖人之德章¶
<pb:CK-KZ_JY209_03p003a>¶
弟子請進於上陽子曰弟子因縁遭逢獲親大道敢聞聖人之¶
德以啓發於蒙迷也上陽子曰聖人也生而知之者也亦學而¶
知之也亦困而學之也聖人也處上學而不厭乃無所不通也¶
聖人也知天之所爲也知人之所爲也聖人也非多能也乃多¶
學而識之也聖人也非自然也唯善格其物也聖人也非生而¶
知乎道唯道乃求而得之也聖人也善終其天年而不中道夭¶
也聖人也息以踵而不以喉也不知說生而惡死也聖人也德¶
盛仁熟之稱也聖人也躬大道之本明大道之正成大道之事¶
也聖人也其狀義而不明故莊生曰凄然似秋煊然似春喜怒¶
通四時與物有宜而莫知其極也聖人也成天下之亹亹者也¶
<pb:CK-KZ_JY209_03p003b>¶
條萬物明曆數造書契垂衣裳樹五通舟車者聖人也無爲而¶
治者聖人也不言而教不令而行者聖人也聖人之在天下也¶
河出圖洛出書聖人畫易以形道是易也成天下之大盡天下¶
之務定天下之業也是以聖人貴精而不從事於務死生無變¶
於己乘雲氣騎日月遊乎塵垢之外也聖人神矣常善救人而¶
無棄之衣被萬物而不爲主不爲天下先而德交歸焉難得之¶
貨聖人則不貴焉聖人不積也而愈多先天地生而不爲長久¶
於上古而不爲老故老子曰聖人而人不重處前而人不害天¶
下樂推而不厭故夫聖人生而不有爲而不力立天地而不偏¶
其恩久天地而不見其勞仁萬物而不私德萬物而不居聖人¶
<pb:CK-KZ_JY209_03p004a>¶
非唯不居也而生非其愛也而身非其有也而名非其存也唯¶
其不存是以長存¶
　　天地之大章¶
弟子復進曰敢問天地上陽子曰天地之大莫可得而論也故¶
莊周曰六合之外聖人存而不論也六合之内聖人論而不議¶
也且我而爲天地中之一物猶大海之一滴也惡得而論天地¶
弟子曰傳云有眞人而後有眞知請因所聞而聞所不聞之聞¶
也上陽子曰無已則我借言之汝亦妄磁聽之夫天地一大身¶
也天地之未始有始之始也一氣蟠積溟溟涬涬窈冥莫測氤¶
氲活動含靈至妙是爲大一是爲未始之始始也是爲道也故¶
<pb:CK-KZ_JY209_03p004b>¶
曰無始夫天地之有始也一炁動盪虚無開合雌雄感召黑白¶
交凝有無相射混混沌沌沖虚至聖包元含靈神明變化恍惚¶
立極是爲太易是爲有始之始始也是謂道生一也是曰元始¶
夫天地之太極也一炁斯析眞宰自判交映羅列萬靈肅護隂¶
陽剖分是爲太極是爲一生二也是曰虚皇隂陽旣判天地位¶
焉人乃育焉是爲二生三也是曰混元隂之清者升上而焕麗¶
也則日月星辰布焉故天左運三光右旋陽之清者騰上而會¶
於陽也故風雲動而雷雨作焉陽之濁者重滯而就地也則海¶
岳奠峙而五穀草木昌焉故巖岫出雲山澤通炁隂陽之炁閉¶
而不通也則雪霜結而凍冰焉隂之濁者積沍而下凝也穴巖¶
<pb:CK-KZ_JY209_03p005a>¶
幽藏而深邃故五金八石以錯雜焉天地之中隂陽正炁之所¶
交也聖人焉仙佛焉庶民焉賢愚壽夭寔所殽焉胎卵濕化無¶
有息焉是爲六合也是爲三生萬物也是爲萬神聽命也子來¶
前予語汝有道之士就中取則也蓋九天之上鉛汞已乾九地¶
之下重隂積固唯中也是有道焉是爲一小天地也子不聞之¶
天地之外有大天地焉子又不聞之佛祖之法言也其言曰何¶
物高於天生天者是何物厚於地育地者是何物寬於虚空包¶
虚空者是夫以是知天地之外復有大天地也子抑知之乎今¶
之天地屬大天地之中之一物耳卽如人是今天地中之一物¶
也卽如道乃人身中之一物也是蝶故人身又一小天地也子¶
<pb:CK-KZ_JY209_03p005b>¶
抑知之乎其大天地也且孰爲其大而汝來吾今直以語于汝¶
是道也能以之大而且久也故有生無終窮有結凝而不散是¶
以包乎天地之外而且不自知其爲大夫惟不自大故能就其¶
大¶
　　道本隂陽章¶
弟子復進曰天地之外有大天地者弟子謹受教矣所謂道能¶
成天地之大者矣而又云道乃人身中之一物耳何小大之異¶
哉是道也果何物也而靈通變化若是者也弟子敢問以釋驚¶
疑上陽子曰夫道也生天也生地也成仙佛也類萬物也是先¶
天地之道也夫唯今有天地也有人也有萬物也是復天地之¶
<pb:CK-KZ_JY209_03p006a>¶
道也而道也者乃行乎其中也吾所謂先天地之道者其功溥¶
博其用莫測天之所祕不可思議不可妄說汝亦不庸於妄聽¶
也曰何謂也曰夫道也者難言也曰願聞教㫖曰未也夫上士¶
急於聞而勇於行中士試於聞而怠於行下士聞之嗔謗乃生¶
弟子跪而進曰天地之間道惟至大豈中下之人能聞能受者¶
也弟子不自揆度而以愚下之庸不敢輕忽怠慢願聞至道上¶
陽子曰至道之妙吾嘗釋道德經矣其於道可道章指出稍詳¶
行將授汝且道也者卽一隂陽也子不聞之乎天地一隂陽也¶
人一隂陽也萬物各一隂陽也日月星辰風雲雷雨雪霜氷電¶
山川草木胎卵濕化莫不各禀一隂陽也而正也而偏也得其¶
<pb:CK-KZ_JY209_03p006b>¶
道之正者天地也人也是曰禀隂陽之正炁也而聖人仙佛也¶
者蓋善於用隂陽者也故抱隂而負陽則沖炁以爲和入隂而¶
出陽則有生而無已故太上以爲善攝生也子抑不聞之乎天¶
地之道也陽極而隂隂極而陽故萬物終焉萬物生焉人之道¶
也隂極而已世故有生死焉陽極而已世故有金丹焉世之生¶
死者後天地之道也有盈虚焉消息焉唯金丹也者卽先天地¶
之道也不爲人也不爲物也非順求之乃逆取之有生也無死¶
也是之謂聖人也是之謂仙佛也子獨知夫先天地之道是爲¶
金丹乎世人非唯不知先天地之道爲金丹設使聞之也則非¶
笑毁謗隨之矣故夫子曰非聖人者無法也天地長且久而猶¶
<pb:CK-KZ_JY209_03p007a>¶
有壞未若金丹之超然獨存非金丹之能自存也實在乎人用¶
之何如耳唯其不自存是以能長存¶
　　金液還丹章¶
弟子再拜以進曰金丹之謂也是先天地之道弟子謹受教矣¶
弟子不揆短末念此有生斯世也未有若是之愚也弟子嘗試¶
而有爲也人莫我若也嘗試而有以也人莫我其多也每讀書¶
也人以我爲浩有每學易也人我爲粗通弟子而今也乃知所¶
未至者也若鼠之飮于河也故能測其深而乃妄云知其源因¶
承師訓惘然如失豈唯見之未見實未試聞而未之聞也願垂¶
慈憫指示金丹上陽子曰道也唯金丹之祕六耳不可言坐立¶
<pb:CK-KZ_JY209_03p007b>¶
不可談飮食不可見非齋沐不可得而聞也弟子各敬而退一¶
之日沐二之日戒三之日齋齋肅未而進稽顙言曰弟子㝛生¶
慶幸遭際眞師實以愚迷恐墮生死一失人身同於朽腐謹受¶
教矣敢問金丹上陽子曰道唯金丹之所難言不可得而易聞¶
也曰何謂也曰子不聞佛之爲說乎佛之言曰若說是事諸天¶
及人皆當驚疑來吾語汝也且夫有賢愚人有明闇若說是事¶
或驚或疑此則有之是無他也爲其根器淺薄智識昏陋是以¶
然也云何諸天亦復驚疑則當於此究竟審問須要知其必有¶
可驚可疑之事者也爲他一切人孰肯於驚疑二字上以索之¶
我縁督子作仙佛同源每章曉以驚疑之說使學者深思其㫖¶
<pb:CK-KZ_JY209_03p008a>¶
也子抑聞之庚桑者乎陳人有庚桑楚者自號亢倉子得老子¶
之道著書九篇居畏壘之山其臣之畫然知者去之其妾之絜¶
然仁者遠之擁腫之與居鞅掌之爲使南榮趎聞其有道也往¶
而師焉楚曰奔蜂不能化藿蠋越不能伏鵠卵其才有巨小也¶
吾才小不足以化子子胡不南見老子趎因楚見老子老子曰¶
子何與人偕來之衆也趎瞿然顧其後府而慙曰今者吾忘吾¶
答因失吾問老子曰何謂也趎曰不知乎人謂我朱愚知乎反¶
愁我軀不仁則害人仁則反愁我身不義則傷被義則反愁我¶
己我安逃此而可乎老子曰若規規然若喪父母揭竿而求諸¶
海乎朱願聞衛生之經老子授以雞至人之說趎勤修之是封¶
<pb:CK-KZ_JY209_03p008b>¶
曰洞靈眞人子乃不聞之六清淨乎道也者非六清淨不可得¶
而易聞也弟子悚而退一之日不染諸塵得身清淨二之日慎¶
内閉外得口清淨三之日不貪諸色得眼清淨四之日不著於¶
聲得耳清淨五之日香臭自分得鼻清淨六之日不起妄念得¶
意清淨七之日焚百寳香叩首而言日弟子今而清淨已敢問¶
金丹曰爾惟六識得而清淨外有二識安能清淨曰何云二識¶
曰含藏傳送此二識也非容易知之況欲其清淨者乎且金丹¶
之道天之所禁若欲聞者奉誓盟天登壇歃丹非率爾而可言¶
非一汝心而莫能可聽也弟子乃率卜吉裂帛書丹盟天告地¶
齎金爲信盡有爲誠心無所澄而清志無所撓而一頓首跪而¶
<pb:CK-KZ_JY209_03p009a>¶
進曰弟子幻身罔知所措光隂迅奔生死是懼伏惟金丹之道¶
可以不死可以長生喘息已殘願垂矜憫敢問金丹上陽子曰¶
而獨不聞之廣成子乎廣成子千二百歲而形未嘗衰其抱一¶
守和之至其非金丹之道也安能若是其久乎而又不聞之廣¶
成子乎廣成子曰至道之清窈窈冥冥至道之極昏昏默默無¶
視無聽抱神以靜形將自正必靜必清無勞汝形無摇汝精乃¶
可以長生而復不聞之巢父乎巢父之許由也上流而飲其犢¶
也世之唯知巢父之潔也而不知巢父之道之尊之夫唯是道¶
之尊非巢父其能自潔子抑聽知乎讓曰敬受教矣金丹之要¶
其是之謂乎曰未也曰敢問金丹上陽子曰大修行人其志清¶
<pb:CK-KZ_JY209_03p009b>¶
靜用心猛烈使聞金丹之道也縱榮極要地若棄糞土然何哉¶
唯急於身也而以名爲惡也爲疾也其商山翁然其張子房然¶
其扶摇子然子豈不聞之扶摇子乎扶摇子之得麻衣仙翁之¶
道也其小睡也三年而一覺其大睡也未可以年而計以劫爲¶
度也而且無濁劫焉其以詩而復寵命曰剛被山童一向應爲¶
言天子詔書來無非只說名和利撇在床頭不用開是知名與¶
身孰親是謂知止不也殆可以長久也其次也有富家翁焉有¶
貴公子焉以精進勇猛爲心使聞金丹之要則棄其所愛改而¶
行於大道也其陶朱公其龐居士然其馬宜甫然子豈不聞之¶
馬宜甫之說乎馬宜甫者東州富室重陽老仙授以至道乃卽¶
<pb:CK-KZ_JY209_03p010a>¶
棄其所有捨其所愛而修道焉卽丹陽祖師也是知身多於貨¶
也又其次也若困若窶財之不充用而志也堅唯忙忙汲汲也¶
復忘寢失哺也旣聞至道而乏丹材則兢兢業業遇有餘而好¶
善者則相貿易也是名法財兩用彼此而不欠也是其心誠之¶
不可移易其張天台然其鄧郁之然乎其薛紫賢然子不聞紫¶
賢之說乎紫賢削髮爲僧曰薛式究竟佛法眞性積年無落著¶
一日寓杏林驛蒙眞人石得之授以性命眞要也且戒之曰疾¶
往通邑大都依有力者圖而爲之紫賢從之是成道焉子復不¶
聞神仙鄧郁之之事乎鄧郁之與眞人徐靈期遍投師焉一旦¶
忽遇至人授以金鼎火符之道遂謀修鍊而二人所帶貨財唯¶
<pb:CK-KZ_JY209_03p010b>¶
充一人丹材之用郁之悉讓靈期靈期得以成道上昇而郁之¶
聞道乏材艱難未遂唯志不移忽感祖師憐憫一日臺司奏云¶
少微星現南楚長沙分野武帝勑採訪之遂索得郁之以應命¶
詔問所以曰貧道修鍊金液還丹之道而缺丹材乃賜金帛子¶
女許於南嶽選地置上中下三宫修内外二丹二年餘就石壇¶
而升天也是其心也急於道成也是其心也恐負師㫖也今時¶
人也方其未聞道也亦不知急於聞也且不知爲道之何謂者¶
也或因以見之或偶而聞之亦不急於行亦不果於成唯事多¶
聞也唯事多知也唯辯唯事能也展轉而跎也依稀而皓首也¶
同歸于泯滅而已矣英雄功名如斯而已子女玉帛莫之及已¶
<pb:CK-KZ_JY209_03p011a>¶
是之謂下士者也復有多疑而少信者謂之常人又孰知金丹¶
大道是一何事也是云何謂也或而聞是道之名也則毁笑隨¶
之矣彼人也其謂仙也謂佛也天之所生從天而墜者也彼且¶
相聚而議曰世人而欲學仙佛者所謂見者也噫覆盆之下而¶
求大明者實難曾不知彼醯雞也離於罌瓿則失夫又惡知鳥¶
之棲深山也其飛則沖天安有區區之戀戀者乎又惡知魚之¶
遊于江湖也洋洋焉悠悠焉禹門之躍也三躍而化龍彼醯雞¶
之卑微也豈得而知乎龍彼人也斯之謂也豈得而知乎仙彼¶
人也乃不知夫卽有待之速者也地也待其齒毛水也待其血¶
液火也待其光華風也待其活動機變是四者已待之速而復¶
<pb:CK-KZ_JY209_03p011b>¶
有待之甚也是輪迴也尤速於待者也又待之多者也彼人也¶
甘也分也曾莫之悔汝其記之弟子皆必悚慄上陽子曰是金¶
丹也非有大智慧之根器非有大丈夫之眞實非有大因縁之¶
遭遇又奚可得而冒聞者乎今夫眞仙聖師未逢精進勇猛之¶
士奚又可得而昌禁者乎弟子伏地曰願廣慈悲開濟愚暗今¶
身不死是卽再入於爐鞴也弟子誓已敢問金丹曰金丹也不¶
辭爲汝道夫得易也則失於輕夫妄學聞也則信不篤上累師¶
資紫陽眞人之慈憫故也三傳表於人而三遭譴册載事存可¶
不戒之乎弟子悲泣曰宿縁會遇使走骸餘尸再生再活弟子¶
不敢泄慢不敢背違教㫖儻渝盟也則一身屠戮九祖同愆伏¶
<pb:CK-KZ_JY209_03p012a>¶
願哀憫指示金丹曰來汝之身也而祖也是積累之有吾豈不¶
爲汝道也然知之非艱而行之惟難其敬之歟其愼之歟弟子¶
再拜曰師恩罔報上陽子曰金丹者卽金液大還丹也以金精¶
而就木液故謂之還以金木養煉而成故謂之丹何謂金蓋金¶
者鉛也而非世間之凡鉛也非從土石中出者是鉛也隱於造¶
化窟中乃從先天地而生此鉛生之後日夜增長至二八一斤¶
之數是云足也故於後天地而存者也是以非内非外而又亦¶
内亦外是假名之曰内外二丹也又經云上藥三品神與炁精¶
一切學人將此經語直以爲身中之物乃運炁般精以爲養神¶
謂之修行非也此精也者非交感之精乃金精也此炁也者非¶
<pb:CK-KZ_JY209_03p012b>¶
呼吸之炁是鉛之炁也此神也者非思慮之神乃金剛之神也¶
發明到此方信所謂諸天及人皆當驚疑者也方知下士大笑¶
之說者也是故上士聞而勤行者也弟旣子敬喜頓首問曰旣¶
云金卽鉛卻云非凡鉛也旣引經言精炁神又云非身中之物¶
弟子以幸聞而喜因聞所未聞而驚者也願始終開導以釋下¶
懷上陽子曰夫天一生水是爲炁也水居北正北爲坎位坎中¶
有鉛故曰非凡鉛乃眞鉛也是謂鉛之炁也故曰非呼吸之炁¶
也何謂金精夫地四生金金本居西西乃兌之正位取金當於¶
正西兌位是也大脩行人顛倒取之蓋先天地之金乃寄胎于¶
子子正位爲坎故於坎中取此金也是曰金精是云逆而取之¶
<pb:CK-KZ_JY209_03p013a>¶
也坎中之金乃兌位所寄乾乃坎兌之中也故曰乾金大修行¶
人取此乾金歸于黄金室内運調眞火鍊以成丹故曰金丹也¶
弟子感悟再拜信受如不勝聞¶
　　仙佛長生章¶
弟子伏地而起曰仙也佛也必是金丹之道而後能證仙佛者¶
乎上陽子曰而不得聞之老子乎老子之得无上元君者也無¶
上元君謂老子曰子不聞長生乎長生之功由於丹丹之成由¶
於神老憶君得此勤脩而成後士成綺問道老子曰夫道於大¶
不終於小不遺廣乎其無不容也淵乎其不可測也夫至人極¶
物之眞能守其本故外天地遺萬物而神未嘗困也老子之謂¶
<pb:CK-KZ_JY209_03p013b>¶
南榮趎曰能總一乎能勿失乎能舍諸人而求諸己乎能翛然¶
乎能同然乎能兒子乎兒子動不知所爲行不知所之身若槁¶
木之枝而心若死灰若是則福亦不至禍亦不來禍福無有惡¶
有人災老子之謂孔子曰至隂肅肅至陽赫赫肅肅出乎天赫¶
赫發乎地兩者交通成和而物生焉夫眞鉛者至陽也眞汞者¶
至隂也大修行人將彼先天地之眞鉛歸於懸胎鼎内以眞汞¶
合之鍊成金丹一粒吞入黄金室内養就嬰兒胎完卦足神化¶
出入縱横天地無有死壞是爲仙也帝釋謂釋迦曰諸行無常¶
是生滅法生滅滅已寂滅爲樂此卽交通成和之義也釋迦修¶
之而爲佛也¶
<pb:CK-KZ_JY209_03p014a>¶
　　道非言顯章¶
弟子復進曰道卽金丹也而道始無名至老子乃强名之曰道¶
而老子著五千言未嘗言金丹者也弟子實蒙疑焉敢問何以¶
上陽子曰老子未嘗不言特不之顯題耳曰何謂也曰老子曰¶
常無欲以觀其妙常有欲以觀其竅此兩者同出而異名同謂¶
之玄玄之又玄衆妙之門老子曰有物混成先天地生寂兮寥¶
兮獨立而不改周行而不殆可以爲天下母吾不知其名字之¶
曰道强爲之名曰大是以後來稱之曰大道者此也古之聖人¶
也或正言或方言或巵言或寓言也是金丹也皆存於言之表¶
而言之中乃含之而已矣奚可顯而言之者也曰老子之不顯¶
<pb:CK-KZ_JY209_03p014b>¶
言也千古之上固未有顯言者萬世之下復不可得以言而顯¶
之也世漸薄而人閉自非師㫖寢不可以聞金丹之大道也曰¶
昔者廣成子之授黄帝也廣成子曰愼汝内閉汝外多知爲敗¶
我爲汝遂於大明之上矣至彼至陽之原也爲汝入於窈冥之¶
門矣至彼至隂之原也黄帝稽首再拜曰廣成子之謂夭矣黄¶
帝修之鼎湖之舉騎龍上昇後之繼脩者多矣若傅豫焉若録¶
圖子焉若務成巢由焉若善卷錫則焉若支邑郭叔焉若老彭¶
鴟夷焉且隱而深宻者尤多老子者猶龍者也以道爲已也懼¶
而將息也乃優游以存其道焉或出或隱非世人所能識量者¶
也故自關令之八傳也黄石公出焉又五傳也河上公出焉又¶
<pb:CK-KZ_JY209_03p015a>¶
三傳也隂徐二眞君出焉魏伯陽眞人得之於徐也乃準易而¶
作參同契之書指出鉛汞砂銀而以傳于輔元天師也自張葛¶
許吴之功成而鍾吕王劉之派接列仙相踵子傳序書皆明此¶
金丹之道也天台紫陽悟眞篇出金丹火候愈明我師縁督子¶
復作金丹難問仙佛同源等書是金丹之道至此而大備矣世¶
降人浮華而不實上士乃不一見又安足以語道哉¶
　　脫胎去留章¶
弟子復進曰敢問金丹之言脫胎者何也上陽子曰天機深遠¶
未可猝聞弟子曰今而不言也夫時也者可乘而不可失此因¶
縁時節之來者也今而不聞也非乘時之謂也曰將語乎汝若¶
<pb:CK-KZ_JY209_03p015b>¶
秘之焉夫先天地鉛汞之一合而歸于黄金室内是云金胎神¶
室也卻運火行符十月乃足是云兒懷胎也曰胎完已後其功¶
何如曰十月功足是聖胎已就也則移居上丹田保養之長大¶
之一周二載則化爲陽神陽神出入男去來無礙是云脫胎而¶
去也曰是則此身抑有死壞耶曰難言也曰願師指示曰夫一¶
切常人聞暗識汙其謂神仙旣得道矣必合留形長生永居於¶
世者矣此凡俗之說也仙與佛則不然曰敢問其方上陽子曰¶
蓋有身則爲患仙者欲去肉其患也雖然仙道已成無所不可¶
各隨所欲焉有白日而飛尸者黄帝之謂也有優游而住世者¶
彭祖之謂也有受命而居天職者天師之謂也有或隱而或顯¶
<pb:CK-KZ_JY209_03p016a>¶
者黄石公之謂也有拔而上升者旌陽之謂也有示疾而終世¶
者重陽之謂也有尸解而脫殻者紫清之謂也有入仕而臣世¶
者東方朔之謂也各隨其所欲初不拘於長生而住世也口若¶
是則飛升而居天職者爲上生爲次尸解示疾又其次也曰否¶
曰願聞其略曰子不聞之河上公之居于河濱也聲聞于闕文¶
帝車駕禮焉曰普天之下莫非王土率土之賔莫非王臣域中¶
有四大王居其一子雖有道猶朕民也不能自屈何乃高乎朕¶
足使人富貴貧賤須臾河上公冉冉昇于空中曰今上不至天¶
中不累人下不居地何民之有帝悟禮謝遂授以老子章句畢¶
失所在子抑聞之蘇公堤之長說乎宋有蘇雲卿者乃管仲樂¶
<pb:CK-KZ_JY209_03p016b>¶
毅之流也隱居豫章張德遠薦以爲相高宗令其尋訪之德遠¶
奉命作書托守臣躬親禀請及造其所乃一人獨居茅舍日以¶
種園織履爲生得書不剥佯許詣朝其夕隱去翌早守臣悉來¶
迎接唯見請書留案遺一詩云多年别作一家風豈料聞名達¶
帝聦自有時人貪富貴莫將富貴污蘇公後名其處曰蘇公堤¶
云斯人也者其列禦寇之流乎其子陵之流乎其范蠡之流乎¶
子不聞之列禦寇乎列禦寇居鄭圃也四十餘年人無識者其¶
始事壺立子也聞道而志不篤復師老商氏友伯高子相規以¶
道禦寇行之九年乃能御風以行子又不聞范蠡乎范蠡之爲¶
越相也一舉而滅吴乃曰功高不可以久處也遂飄然遊于五¶
<pb:CK-KZ_JY209_03p017a>¶
湖齊君聞其賢往聘而相焉曰大名之下不可以久居也乃去¶
之易名更姓稱陶朱公將營財以養其老忽遇濮上人文子者¶
辛鈃音刑字計然授以長生之道乃又曰財者所以就事也道成¶
則無用財也且財曰利利能害人如此則財不可以久積也孰¶
若吾身之多於財也竟散其財而隱去後修其道而仙焉若此¶
者多不可以枚數也噫彼神仙之云豈世凡所能測之者哉¶
　　三教一家¶
弟子曰蒙師指示金丹之道已敢問古之聖人立教分三師乃¶
合三教而歸一家夫如是矣道唯一乎抑有三乎上陽子曰天¶
下無二道也昔者孔子曰參乎吾道一以貫之老子曰萬物得¶
<pb:CK-KZ_JY209_03p017b>¶
一以生佛祖云萬法歸一是之謂三教之道一者也聖人無兩¶
心佛則云明心見性儒則云正心誠意道則云澄其心而神自¶
清語殊而心同是三教之道惟一心而已然所言心卻非肉團¶
之心也當知此心乃天地正中之心也當知此心乃性命之原¶
也是中庸云天命之謂性大道歌云神是性兮炁是命達磨東¶
來直指人心見性成佛是三教之道皆當明性與命也孔子曰¶
一隂一陽之謂道老子曰萬物負隂而長抱陽六祖教示云日¶
與月對隂與陽對是三教之道不出於隂陽二物之外也孔子¶
曰成性存存道義之門老子曰玄之又玄衆妙之門佛云無上¶
眞實不二之門是云三教各門而同歸者也是以教雖分三而¶
<pb:CK-KZ_JY209_03p018a>¶
道則一也若言有二者卽非聖人之心也後之所謂三教者各¶
指其門而不能升其堂況欲入其室乎是以尊孔子者謂之儒¶
雖讀其書而不知其性命之道也尊釋迦者謂之佛日拜其佛¶
而不知屋裏之眞佛也尊老子者謂之道日遊於中而不知金¶
丹之大道也是皆名而不實也其崇儒者是非今古訾毁佛老¶
卻不明孔子一貫之道是何物也其尚佛者口談禪機勤勞枯¶
坐而不明最上一乘之道是何物也其習證老者燒竭汞砂弄¶
盡傍門卻不明金液還丹之道是何物也若知還丹之道而勤¶
修之則謂之上仙若知一乘之道而勤脩之則謂之眞佛若知¶
一貫之道而勤脩之則謂之大聖人矣曰三教各門而道則一¶
<pb:CK-KZ_JY209_03p018b>¶
弟子敬受教矣而又有一貫一乘金丹之道爲異敢問其名之¶
不同歟曰一貫卽一乘也一乘卽金丹也金丹卽一貫也夫人¶
皆禀隂陽二炁之全而生者也旣禀隂陽二炁則必能變化矣¶
物之久者成精松之久者茯苓魚或之久者化龍草之腐者化¶
螢而況於人乎人也者爲萬物之靈也人能久固其眞也謂之¶
眞佛人能久存其神也謂之神仙能超凡而入聖也謂之上聖¶
皆不離於性命皆不逃於隂陽而皆出入於中心緫謂之金液¶
還丹也是云聖人無兩心也曰上聖大賢已高仙佛果其視下¶
也一撮爾已禍福奚爲乃謗道詆佛之人多有報之者何也曰¶
否一切仙佛已成道矣居天職或住世間以匡救劫運爲心一¶
<pb:CK-KZ_JY209_03p019a>¶
切凡間萬寳供養百般布施立寺度僧寫經造塔奉迎佛骨音¶
聲法事是皆無益論者亦欲正其所正爾抑又何罪焉但其辭¶
峻又未得其道乃引古之是而證時之非不能濟事救時反成¶
謗誹旋受其咎宜矣彼仙佛者奚屑屑於是哉後來緇黄之流¶
見其排斥之文以爲詈己何其昩哉儒者見佛老之書不肯深¶
明其道有可取者例言異端卽肆詆毁以昭其名是又惑之甚¶
也夫漢之賢子房爲高乃從赤松子遊萬世之下無能及者唐¶
之賢李白爲首而號爲謫仙宋之賢子瞻爲亞而呼爲坡仙者¶
也以其教則毁之以爲異端以其名則美稱而借重假使識得¶
其道而爲眞仙眞佛則孰云不美乎見之偏者各不識羞故相¶
<pb:CK-KZ_JY209_03p019b>¶
毁也古之聖賢自相尊禮唯明是道而已矣今指佛老爲楊墨¶
差了多也況三教多儒名而墨行者亦多墨名而儒行者況仙¶
佛乎上士至人唯求其道而棄其餘也故云天下無二道¶
　　世人皆得¶
弟子問曰古今之所以成仙作佛者貴富乎貧賤乎上陽子曰¶
此莫得𢟍𢟍而盡也貴富也貧賤也皆可脩也若大路焉若旁¶
蹊焉在人之行何如耳曰弟子敢問所以者何曰昔者黄帝問¶
道於廣成子廣成子謂黄帝曰彼其物無窮而人皆以爲終彼¶
其物無測而人皆以爲極得吾道者上爲皇而下爲王失吾道¶
者上見光而下爲土今夫百昌皆生於土而返於土故余將去¶
<pb:CK-KZ_JY209_03p020a>¶
汝入無窮之門以遊無極之野吾與天地爲常黄帝修之騎龍¶
上升無上元君謂老子曰神丹入口壽無窮矣老子修之是大¶
道祖後言金丹之道爲黄老術不大知聖人所傳乃金丹至道¶
修仙作佛之大事非術也是道也非得眞師口傳安有天生而¶
自會者邪人但堅心求師無分富貴貧賤也是以老子爲柱史¶
彭祖爲大夫仇生仕殷吕望太師伯矩爲卿士尹喜爲關令辛¶
鈃崔瞿皆上大夫庚桑隱毗陵子休治漆園留侯帝者師四皓¶
輔漢惠常生執鞭琴高執笏寧封陶正方回閭士輔光仕漢馬¶
丹仕晋旌陽爲令鍾離棄宦許雇純陽應舉海蟾帝君燕國之¶
相棄富貴而脩行故有詩云抛離火院三千口屏棄門兵百萬¶
<pb:CK-KZ_JY209_03p020b>¶
家丹陽祖師富家者也兩試殿庭年四十五遇重陽翁乃捐萬¶
有歸於虚无待師乞化備𢟍辛苦結譚北王劉郝爲弟兄自相¶
規戒忍諸憂辱其雲遊也常引古詩云三山有侣人清淡四海¶
無家道義深之句得其傳者亦多唯黄房公最先道成我太虚¶
眞人得黄房公之傳以授先紫瓊眞人而我師縁督子是得紫¶
瓊之道焉凡此言其畧也又如東方朔之於黄眉翁安期生之¶
於羡門子鹿皮翁之於王方平陸脩靜之於孫遊岳陶弘景之¶
於王知遠葉天師之於羅公遠放之拜希夷處厚之就紫陽富¶
韓公之於王沖照朱晦庵之禮崔師子虚劉志畧交六祖龐居¶
士禮馬師傅大士會嵩頭陀崔种相國參東寺會陸大夫見投¶
<pb:CK-KZ_JY209_03p021a>¶
子陳尚書見睦州慈明依昭陽良遂見麻谷趙霜臺送仰山楊¶
文公見石門李萬卷見歸宗裴相國禮希運于迪參紫玉房孺¶
問國一韓昌黎禮大顛於廣李刺史禮藥山於荆范文正禮古¶
塔主於江東李文和參石門於京南楊翰林禮惠璉於西京張¶
無盡禮雪峰於湖南類此甚不能悉數是皆王公大人折節而¶
卑禮者也雖然參有實參亦多有妄參妄參者意裏非眞實參¶
者則言下悟㫖悟㫖者進求非眞則詆謗詆謗者豈知自毁進¶
求者必成道焉進者更在心堅毁者終爲口業口業者雖賢能¶
而失本眞心堅者雖愚賤而躋聖位信背只在眼下學者可不¶
戒之且已仕而聞道也因在仕以濟其道焉聞道而未仕也將¶
<pb:CK-KZ_JY209_03p021b>¶
假途以成其道焉或隱於仕宦或隱於賤役或隱於城市或隱¶
於山林財之足用則散之也財之不求之也唯務道之成何分¶
於貴富貧賤也¶
　　觀水得道¶
上陽子示諸弟子曰來予有以語夫汝也且吾嘗而觀夫水之¶
道暗合於吾之大道也子不知夫水之道乎抑不知夫水之廣¶
乎則詎得而知乎水之清也耶子來且將以語汝也語汝以水¶
之源者也子學夫道而不知水源其於道也若有適而不知其¶
舍也則將焉往乎哉今語以水之源其源也縣崖壁立孤峯危¶
石峭險萬仞仰之則彌高曠穴難測鑽之則彌堅思而不可得¶
<pb:CK-KZ_JY209_03p022a>¶
瞻之在前見之不可用忽然在後是聖也是凡也是神也是鬼¶
也目如奔電不敢以一窺也深窈窈焉黑漫漫焉須彌山上望¶
之若大海焉此爲水之源也故名之曰涅槃境界其中有泉出¶
焉皎皎如甘露滴滴如明珠溶溶似龍涎涓涓似骨髓亦瓊漿¶
之謂也亦酥酪之謂也其始之流也若經乎洪波穢濁待夫兩¶
晝夜旖旎乎三百里此焉而得水也是水之至清者也是云水¶
之源者也有華池焉有曲江焉有癸穴有庚渦焉此水也者其¶
白如銀其清透底且吾得聞至人之眞言也至人曰水之清也¶
中有白金化爲黑鉛紛紛如空中雪焉皚皚若太素烟此水也¶
得先天地一陽之正也此水也不寒也冬温也不熱也夏凉也¶
<pb:CK-KZ_JY209_03p022b>¶
熱熱者浴焉思渴者飮焉飮此水者無飢渴之害也無睡眠之¶
惱也無生死之念也子其記之是水也或清或濁濁者遠而清¶
者近也濁也者人飮之而醉也清也者人得之而醒也是水也¶
又流五百里而漏焉當其漏也弗覩也無庸而知也行且一月¶
矣至于萬丈洪崖壁絶之口有月窟焉有子匯焉又有子午谷¶
有金華池於此而復得其源是源之再清也或𥗋焉而逆注或¶
寖焉如血液或浮焉如素練或科焉如碧潭恍惚杳冥總流而¶
合於溪溪合而會于河也至河則汪汪焉湯湯焉浩浩焉渺渺¶
焉不可測其涯涘也于是時也私謂得其水之至矣而猶有所¶
未至者也於是分涇渭泛五湖黄河清流也則行焉洪波也則¶
<pb:CK-KZ_JY209_03p023a>¶
息焉遨遊而至于大海也乃索焉而驚大海者無邊際也專於¶
一誠戰戰兢兢唯一精純則不至於喪身而失命子其記之吾¶
復聞至人之言曰大海者天下之水歸焉昔蒙莊之鵬運也以¶
六月而一息其息也者則飮于此海也子其記之也大海者人¶
不得而窺其洋也不得而測其深也不得而知其廣也有眞人¶
焉吾就而問之眞人之㫖曰大海者萬谷所以流入者也百川¶
所以歸納者也爲江漢之所宗朝者也眞人之㫖又曰此特其¶
近焉者耳夫知大海之說者水逆流焉大海之水逆流者上接¶
於天河水之逆流至于天河故有一消一息之道焉子其記之¶
也夫水之逆流是水之至者也吾乃今而所以知得水之至者¶
<pb:CK-KZ_JY209_03p023b>¶
矣夫得水之至者有道存焉子其記之也與弟子曰諾水之至¶
者有道存焉上陽子曰汝世來吾復螵有以語子也且吾嘗而¶
學焉其昔之爲學也者工駢儷習聲律窮今古喜註述談性理¶
分是非大而易小而術益不倦于學也私謂爲學之至矣而未¶
知其有所未至者也且不知夫之有眞人者也抑不之信世有¶
成仙作佛之道者也我師趙眞人從太滌山脩行來授我以金¶
丹之道並合天河逆流之說吾乃今而所以知爲學之有夫至¶
者矣子其記之也水之道未至逆流則不知其極也人之學未¶
聞長生之道亦未爲學之至者也夫海之接于天河則知水有¶
逆流之道人之爲學而知夫道則知身之可以長久子其記之¶
<pb:CK-KZ_JY209_03p024a>¶
也與弟子曰諾爲學而知夫道則知身之可以久長也是聞一¶
也而得三焉得水之道焉得長生久視之道焉¶
　　見性成佛¶
弟子問曰天下無二道固則然矣老子之道唯金丹之道金丹¶
之道是性命之道也而達磨西來唯直指人心見性成佛豈此¶
而出金丹之外乎上陽子曰達磨之道卽金丹之道也世人根¶
器各有利鈍佛祖慈悲方便立名後之學人智者過之愚者不¶
及也夫何以故智者不明脚跟底實際裏一件大事輝耀今古¶
迥脫牢籠能殺能生一死一活此處旣昧則任脚跟走也故云¶
過之愚者不問肉團上有箇無位眞人擔荷大事此處旣昧卻¶
<pb:CK-KZ_JY209_03p024b>¶
以誦經念佛持齋兀坐將此而求見性成佛抑何愚哉故云不¶
及曰見性卽成佛乎曰傅大士云饒經八萬劫終是落空亡夫¶
見性猶聞道而成佛猶成道也聞道須行故上士聞道勤而行¶
之見性須脩故雪山脩行積年而證佛位奚有不學不修而以¶
見性爲成佛乎問曰蠢動含靈皆有佛性又曰見解智識爲靈¶
明覺知二者云何而能成佛曰見解智識之性不能成佛唯蠢¶
動含靈之性則能成佛曰異乎所聞敢問蠢動含靈之性爲己¶
性乎曰然曰何哉曰然見解智識乃是非業障之性此蠢動含¶
靈乃造化之性萬物之性人唯不知蠢動含靈之性所以難逃¶
生死迷於涅槃彼見解智識之性以聲色爭愛而爲執著妄想¶
<pb:CK-KZ_JY209_03p025a>¶
此蠢動含靈之性處污穢而有大機大用彼見解智識之性起¶
於六賊門頭日爲恩愛纏縛無有休歇此蠢動含靈之性在脚¶
跟後如如不動得大自在古德云地獄未苦袈裟下不明大事¶
是爲最苦世人豈認蠢動含靈之性卽眞佛性悟此眞佛則知¶
屋裏自有卻非木雕泥塑故云眞佛屋裏坐到此方爲見性成¶
佛所以道卽心是佛若不悟屋裏眞佛卽我之眞性卻認見解¶
智識之性爲佛性猶認他爲我子差了多也所以道心不是佛¶
旣悟我之眞性卽屋裏之眞佛則此性此佛猶是四大假合底¶
未及長蘆四會之功所以道非心非佛若悟我性是我眞佛分¶
明了也假之而修假之而成所以道見性成佛故雪山四十二¶
<pb:CK-KZ_JY209_03p025b>¶
年少林九年冷坐實皆爲此一段公案者也¶
¶
¶
¶
¶
¶
¶
¶
¶
¶
<pb:CK-KZ_JY209_03p026a>¶
　　　　　　　　　　　　　　　　　隂 陽 未 判¶
¶
¶
¶
　　　　　　　　　　　　　　　　　形 如 鷄 子¶
　　　　　　　　　　　　　　　　　一陰一陽之謂道¶
　　　　　　　　　　　　　　　　　黑而濁爲陰白而¶
　　　　　　　　　　　　　　　　　清爲陽太極者陰¶
　　　　　　　　　　　　　　　　　陽之本始天地者¶
　　　　　　　　　　　　　　　　　隂陽之形體¶
<pb:CK-KZ_JY209_03p026b>¶
　　　　　　　　　　　　　　　　　　隂太極而生陽¶
¶
¶
¶
　　　　　　　　　　　　　　　　　　顛倒用之成丹¶
　　　　　　　　　　　　　　　　　　陽太極而生陰¶
¶
¶
¶
　　　　　　　　　　　　　　　　　　五行順而成人¶
<pb:CK-KZ_JY209_03p027a>¶
　　　　　　　　　　　　　　　　隂 陽 相 交¶
¶
¶
¶
　　　　　　　　　　　　　　　　水 火 旣 濟¶
　　　　　　　　　　　　　　　　黑 中 有 白¶
¶
¶
　　　　　　　　　　　　　　　　體 變 純 乾¶
¶
<pb:CK-KZ_JY209_03p027b>¶
　　　　　　　　　　　　天一生水水中眞陽之炁爲黑¶
　　　　　　　　　　　　鉛鉛乃五金之祖金正位居西¶
　　　　　　　　　　　　不日金而日銀者象兌之色白¶
　　　　　　　　　　　　也金本生水修丹之士郤於坎¶
　　　　　　　　　　　　中取金者以母隱子胎故也地¶
　　　　　　　　　　　　二生火火中眞陰之精爲黑汞¶
　　　　　　　　　　　　汞乃朱砂之交汞正位居東不¶
　　　　　　　　　　　　日木而日汞者卽震宮之木液¶
　　　　　　　　　　　　也木能生火修丹之士卻於離¶
　　　　　　　　　　　　中求木液者以弦炁所在故也¶
<pb:CK-KZ_JY209_03p028a>¶
¶
¶
¶
¶
¶
¶
¶
¶
¶
¶
<pb:CK-KZ_JY209_03p028b>¶
¶
¶
¶
¶
¶
¶
¶
¶
¶
¶
<pb:CK-KZ_JY209_03p029a>¶
　　　　　　　　　　　　　　紫陽翁日三五一都三箇¶
　　　　　　　　　　　　　　字古今明者寶然稀東三¶
　　　　　　　　　　　　　　南二同成五交一西方四¶
　　　　　　　　　　　　　　共之戊已自然生數五三¶
　　　　　　　　　　　　　　家相見結嬰兒嬰兒是一¶
　　　　　　　　　　　　　　含眞炁十月胎完人聖基¶
　　　　　　　　　　　　　　上陽子曰一乃天地之祖¶
　　　　　　　　　　　　　　炁明三五一者卽知眞鉛¶
　　　　　　　　　　　　　　之所至¶
¶
<pb:CK-KZ_JY209_03p029b>¶
　　　　　　　　　　　大道生一炁一炁中分陰陽陰濁¶
　　　　　　　　　　　而陽清雌黑而雄白太上日知其¶
　　　　　　　　　　　白守其黑知其雄守其雌故經云¶
　　　　　　　　　　　清者濁之源動者靜之基人能常¶
　　　　　　　　　　　清靜天地愁皆歸泥丸雲我昔工¶
　　　　　　　　　　　夫行一年六脈已息炁歸根如今¶
　　　　　　　　　　　通身是白血已覺四季無寒鷙紫¶
　　　　　　　　　　　陽雲黑白相扶是水金上陽子日¶
　　　　　　　　　　　乾坤爲體卻歸坎中之白以還離¶
　　　　　　　　　　　故雲金丹¶
<pb:CK-KZ_JY209_03p030a>¶
　　　　　　　　　　寶珠一顆初產於蚌胎之中養薕於¶
　　　　　　　　　　驢龍之頭世尊得之號日牟尼天尊¶
　　　　　　　　　　得這號日黍米大修行人要知此珠¶
　　　　　　　　　　端的卽是坎離卽濟之一點也興天¶
　　　　　　　　　　地合德日月合明日牟尼珠者龍女¶
　　　　　　　　　　所默也日元始應一珠者海蚌取之¶
　　　　　　　　　　也日如意珠者姹女所配也日火珠¶
　　　　　　　　　　者驢龍頷下之物也凡世之珠蜼經¶
　　　　　　　　　　寸可玩而有價此珠雖至微不可玩¶
　　　　　　　　　　不可見而無價之寶也¶
<pb:CK-KZ_JY209_03p030b>¶
　　　　　　　　　　     日月乃乾坤之精離坎¶
　　　　　　　　　　     乃陰陽之用以乾坤爲¶
　　　　　　　　　　     鼎器者取日月之精也¶
　　　　　　　　　　     以陰陽爲爐炭者會坎¶
　　　　　　　　　　     離之炁也丹法顛倒爲¶
　　　　　　　　　　     地天泰丹戾翻覆爲水¶
　　　　　　　　　　     火旣濟經日日居離位¶
　　　　　　　　　　     翻爲女坎配蟾宮卻是¶
　　　　　　　　　　     男不因師指此事難知¶
¶
<pb:CK-KZ_JY209_03p031a>¶
¶
¶
¶
¶
¶
¶
¶
¶
¶
¶
<pb:CK-KZ_JY209_03p031b>¶
　　金丹八卦圓說¶
卦者像也有體則必有用有變則必有合以艮爲體者則以坤¶
爲用以震爲體者則以兌爲用易日西南得朋乃興類行猶離¶
以坎爲用也修金丹者取金於兌而兌爲白虎專以食啖爲心¶
其害人傷物爲不少若能制禦震宮之表龍則自能降其虎矣¶
夫金丹者只要降得白虎一物餘皆易事耳夫兌金生於坤而¶
代坤行科睿乾金生兌初因樣散乾乃寄金於坎號日黑取兌¶
金於坎母隱子胎也釋雲一口吸書西江水者此也¶
¶
¶
<pb:CK-KZ_JY209_03p032a>¶
¶
¶
¶
¶
¶
¶
¶
¶
¶
¶
<pb:CK-KZ_JY209_03p032b>¶
　　形物相感圓說¶
老君日內觀其心心無其心外觀其形莆無其形遠觀其物物¶
無其物三者悟惟見於空釋氏雲乾坤之內風宇宙之間中有¶
一寶秘在形山又日吾有一物上拄天下拄地諸人還識麽易¶
日形而上者謂之道又日男女媀精萬物化生三教修行不離¶
形物故丹陽翁雲速把我人山放倒急將龍虎穴衝開伯陽翁¶
雲耳目口三寶閉塞勿發通眞人潛深淵浮游守規中頜悟到¶
此方知龍虎之形龜蛇之物皆從人身中而有非此二物不能¶
交結聖胎至妙母忽¶
¶
<pb:CK-KZ_JY209_03p033a>¶
　　　　　　　　　　　　金丹大要　昴集三　三十三¶
¶
¶
¶
¶
¶
¶
¶
¶
¶
<pb:CK-KZ_JY209_03p033b>¶
¶
¶
¶
¶
¶
¶
¶
¶
¶
¶
<pb:CK-KZ_JY209_03p034a>¶
¶
¶
¶
¶
¶
¶
¶
¶
¶
¶
<pb:CK-KZ_JY209_03p034b>¶
　　　　　　　　　　　　　　　　鼎周圓一尺五寸中¶
　　　　　　　　　　　　　　　　虛五寸長一尺二寸¶
　　　　　　　　　　　　　　　　狀似蓬壺亦如人之¶
　　　　　　　　　　　　　　　　身形分三層應三才¶
　　　　　　　　　　　　　　　　鼎身腹通直令上中¶
　　　　　　　　　　　　　　　　下等均勻人爐八寸¶
　　　　　　　　　　　　　　　　懸於龜中不著地懸¶
　　　　　　　　　　　　　　　　胎是也又謂之朱砂¶
　　　　　　　　　　　　　　　　鼎張隨註雲又名威¶
　　　　　　　　　　　　　　　　光鼎也¶
<pb:CK-KZ_JY209_03p035a>¶
　　　　　　　　　　　　　　　滿庭芳¶
　　　　　　　　　　　　　眞識牛兒形容醜惡性剛偏¶
　　　　　　　　　　　　　好爭馳人人皆有那箇解牽¶
　　　　　　　　　　　　　騎種就黃芽滿院更須用神¶
　　　　　　　　　　　　　水澆之中宮稟若無此獸安¶
　　　　　　　　　　　　　得結嬰兒　又　乾坤規動¶
　　　　　　　　　　　　　靜生成家泩恩頼於伊餞食¶
　　　　　　　　　　　　　虎髓渴飲銀池夜半牽車進¶
　　　　　　　　　　　　　火霞光迸海底騰輝牧童笑¶
　　　　　　　　　　　　　華池宴罷乘箇月明歸¶
<pb:CK-KZ_JY209_03p035b>¶
　　　　　　　　　　　　　　　 　　爐式¶
　　　　　　　　　　　　　　　　　　爐面周圓約一¶
　　　　　　　　　　　　　　　　　　尺二寸明心橫¶
　　　　　　　　　　　　　　　　　　有一尺立唇環¶
　　　　　　　　　　　　　　　　　　匝二寸唇厚二¶
　　　　　　　　　　　　　　　　　　寸爐口偃開鍋¶
　　　　　　　　　　　　　　　　　　釜又如仰月狀¶
　　　　　　　　　　　　　　　　　　故名偃月爐張¶
　　　　　　　　　　　　　　　　　　隨註又名太乙¶
　　　　　　　　　　　　　　　　　　神爐¶
<pb:CK-KZ_JY209_03p036a>¶
　　　　參　　　　妻　　　　臣　　　　水銀¶
　　　　流珠　　　玉液　　　神水　　　姹女¶
　　　　玄女　　　水液　　　白雪　　　碧眼胡兒¶
　　　　青衣女子　東海表龍　交梨　　　浮¶
　　　　陰火白　　寶客　　　種子　　　天魂¶
　　　　丹基　　　黑龜精　　陽中眞陰　下絋銀半斤¶
　　　　　　已上汞之異名¶
　　　　金丹　　　火丹　　　內丹　　　還丹¶
　　　　神丹　　　大藥　　　嬰兒　　　谷神¶
　　　　聖胎　　　刀圭　　　七返　　　玉壺丹¶
<pb:CK-KZ_JY209_03p036b>¶
　　　　紫金丹　　絳雪丹　　赤赫金丹　龍虎大藥¶
　　　　金液還丹　玉液還丹　九還丹　　紫金霜¶
　　　　眞黃芽　　眞陰陽　　眞玄牝　　眞父母¶
　　　　眞龍虎　　眞種子　　眞主人　　眞鉛汞¶
　　　　眞一　　　宇宙之王　秋右　　　河車¶
　　　　金公　　　金妃　　　陽丹　　　金鼎君¶
　　　　黃男　　　三五一  美金花  摩尼珠¶
　　　　白馬芽  水中鉛  玉液金砂 神符白雪¶
　　　　龜精風髓　日魂月魄　壺中日月　先天地精¶
　　　　太乙含眞炁　　以上汞鉛合名¶
<pb:CK-KZ_JY209_03p037a>¶
　　　　商　　　　夫　　　　君　　　　金液¶
　　　　金華　　　玉池　　　華池　　　嬰兒¶
　　　　黃男　　　金精　　　黃芽　　　白頭老子¶
　　　　素練郎君　西山白虎　火藥　　　沉¶
　　　　黃芽鉛　　主人　　　父母　　　地魄¶
　　　　丹母　　　風髓　　　陰中眞陽　上弦金八兩¶
　　　　　　已上鉛之異名¶
¶
¶
¶
<pb:CK-KZ_JY209_03p037b>¶
　　　　　　　　　撍簇乾坤造化來　手搏日月煉成灰¶
　　　　　　　　　金公無言姹女死　黃婆不老猶懷胎¶
¶
　　　　　　　　　　　　　　　鉛爐慢養眞金液¶
¶
¶
　　　　　　　　　　　　　　　土釜先乾活水銀¶
¶
　　　　　　　　　汞心煉神赤龍性　鉛身凝炁白虎命¶
　　　　　　　　　內外渾無一點陰　萬鋗光中玉清境¶
<pb:CK-KZ_JY209_03p038a>¶
¶
¶
　　一採藥收拾身心斂藏神炁 七沐浴洗心滌慮    十三工夫暮採朝收時烹日煉¶
　　二结丹氣凝聚念不動  八丹砂有無交人隠顯相符  十四交媾念念相績同成一片¶
　　三烹煉金液煉形玉符保身 九過關果生枝上子在胞中  十五大還對景無心盡夜如一¶
　　四固濟絕念忘形   十分胎鷄能鬼卵蠟至成形  十六聖胎蟄其神藏其炁¶
　　五武火奮𨑙精神祛綿若存 十一溫餋知自守黑神明自來 十七九轉火候足嬰兒見¶
　　六文火溫溫不絕綿綿若存 十二防危一念外馳炎候差失 十八換鼎子又生孫千百意化¶
¶
¶
<pb:CK-KZ_JY209_03p038b>¶
　　　　　謬曰金瓶投木箭 氣穴引神歸心正形端者 機籌善發揮¶
　　　　　　　若知此謬卽惟精惟一允執厥中之道也¶
¶
¶
¶
¶
¶
¶
¶
¶
<pb:CK-KZ_JY209_03p039a>¶
天地先生日天地先生東吳人也¶
　　萬般作用書狂圓　　　　　玀有金丹可人壺  ¶
　　識得不空無有理　　　　　修眞方不費工夫¶
¶
¶
¶
¶
¶
¶
¶
<pb:CK-KZ_JY209_03p039b>¶
¶
¶
¶
¶
¶
¶
¶
¶
¶
¶
<pb:CK-KZ_JY209_03p040a>¶
　　仙派源流¶
術極先天老子¶
　妙無天帝太極之初出行三炁爲玄元始始炁化生先天老¶
　子自爾以來先天老子乃以玄炁時時而化生¶
萬法天師　　初三皇時出　有古大先生　中三皇時出¶
樹華子　　　後三皇時出　大成子　　　伏義時出¶
廣成子　　　　　　　　　隨應子　　　軒轅時出¶
赤精子　　　少皞時出　　鐨圓子　　　贆頊時出¶
務成子　　　高辛時出　　尹壽子　　　攻時出¶
眞行子　　　舜時出　　　錫則子　　　禹時出¶
<pb:CK-KZ_JY209_03p040b>¶
古邑先生　　成渴時出　　籛籛　　　　卽彭祖¶
商容¶
先天老子雖是世世化度而未顯誕生之跡逎於商十八五陽¶
甲時寄胎於玄妙玉女身中八十一年方於武乙庚辰年二月¶
十五日卯時降誕指李爲姓也¶
　後聖玄元太上老子¶
　文始先生尹喜　　　　　　瞿曇古佛¶
　太和眞人尹軌　　　　　　釋迦文佛¶
　太極眞人杜沖　　　　　　摩訶迦葉¶
　太清眞人彭宗　　　　　　西天二十七祖¶
<pb:CK-KZ_JY209_03p041a>¶
　太清眞人宋綸　　　　　　初祖逹摩¶
　西嶽眞人澤長　　　　　　二祖惠可¶
　玄州眞人姚坦　　　　　　三祖鏡智¶
　八素眞人周亮　　　　　　四祖道信¶
　太極眞人尹登　　　　　　五祖大滿¶
　黃庭眞人王悰　　　　　　六祖大鍳¶
　西嶽仙卿李翼　　　　　　清源行思¶
　河上公丈人　　　　　　　南嶽懷讓¶
　金碧劍眞人　　　　　　　馬祖道一¶
　安期生眞人　　　　　　　石頭希還¶
<pb:CK-KZ_JY209_03p041b>¶
　馬明生眞人　　　　　　　天皇道悟¶
　隂長生眞人　　　　　　　龍潭崇信¶
　俆從事眞人　　　　　　　德山宣鑑¶
　魏伯陽眞人　　　　　　　感潭資國¶
　老祖天師張道陵　　　　　雪峰義存¶
　左玄眞人王長　　　　　　巗頭存活¶
　右玄眞人趙昇　　　　　　玄泉彥¶
　東華帝群王玄甫　　　　　黃龍誨機¶
　正陽帝君鍾離權　　　　　太極仙翁葛玄¶
　純陽帝君呂巗　　　　　　抱樸眞人葛稚川    ¶
<pb:CK-KZ_JY209_03p042a>¶
　海蟾帝君劉操　　　　　　丹陽眞人鄭思遠¶
　重陽帝君五嘉　　　　　　嶽山長笑先生彭養素¶
　丹陽眞君馬鈺　　　　　　紫陽張眞人張伯端¶
　長眞眞君譚處端　　　　　杏林眞人石泰¶
　長生眞君合處玄　　　　　紫賢眞人薛式¶
　長春眞君邱處機　　　　　泥丸眞人陳南¶
　玉陽眞君王處一　　　　　海熬眞人白玉蟾¶
　太古眞君郝大通　　　　　鶴林眞人彭砂¶
　清靜元君孫不二　　　　　紫虛眞人蕭廷之¶
　黃房公坡雲眞人宋有道　　太虛眞人李玨¶
<pb:CK-KZ_JY209_03p042b>¶
　紫環眞人張模君範　　　　緣督眞人趙友欽¶
　上陽子陳觀吾¶
　　鍾呂二仙變誕儀¶
　祖師姓鍾離字雲房諳權四月十五日生辰預於十四日同¶
　呂仙醮稱賀祖師姓呂字洞寶諳巗家祖居西京河南府滿¶
　柘縣享樂鎮人氏伯父四人溫苶謙讓讓仕唐辟海甯州剌¶
　史因家焉洞寶生於唐天寶十四年乙未四月十四日已時¶
　幼而聽敏三舉方第授江州德化縣令因從步遊廬山遇鍾¶
　離翁授天仙劍法又十試而授金丹大道續得崔眞人人藥¶
　鏡火候秘旨修行成道¶
<pb:CK-KZ_JY209_03p043a>¶
　　　序班　法事　酒凈　行香¶
苶聞時維四月宜首夏之清和卦滿六陽喜純乾之中正際聖¶
師誕生之旦申後人朝賀之成清眔同聲香花奉請　　舉者¶
花請　　謹苶行清¶
先天道祖太上老君　　三教得首先聖先師¶
文始天尊尹眞人　　　太和尹眞人　　　　太極杜眞人¶
太清彭眞人　　　　　太清宋眞人　　　　玄州姚眞人¶
八素周眞人　　　　　太微尹眞人　　　　黃庭王眞人¶
西嶽李仙卿　　　　　河上翁丈人　　　　安期生眞人¶
馬明生眞人　　　　　陰長生眞人　　　　徐從事眞人¶
<pb:CK-KZ_JY209_03p043b>¶
伯陽魏眞人　　　　　劍金碧眞人　　　　三天大法師¶
玄中大法師　　　　　左玄王眞人　　　　右玄趙眞人¶
太極葛仙翁　　　　　九州都仙太史　　　吳黃十一位眞君¶
　　苶望仙慈降臨醮位　　　　謹苶檔請¶
祖師東華紫府輔元立極大帝¶
正陽開悟傳道主教帝君¶
純陽演正警化孚佑帝君¶
海蟾弘悟明道帝君¶
重陽全眞開化輔極帝君¶
　　苶望仙慈降臨醮座　　　　謹苶興請¶
<pb:CK-KZ_JY209_03p044a>¶
祖師丹陽忽一無爲普化眞君¶
長眞雲水凝神玄靜蘊德眞君¶
長生輔化宗玄明德眞君¶
長春全德神化明應主教眞君¶
玉陽體玄廣慈度眞君¶
太古廣寧通玄妙極眞君¶
清靜淵規玄虛順化元君¶
　　蒜望仙慈降臨醮座　　　　謹艾葉清¶
祖師天台悟眞紫陽眞人　　　　　杏林石眞人¶
道光紫賢眞人　　　　　　　　　泥丸翠虛眞人¶
<pb:CK-KZ_JY209_03p044b>¶
海南紫清眞人¶
　　苶望仙慈降臨醮座　　　　謹不少蔳¶
祖師黃房公眞人　　　　　　　　披雲宋眞人¶
太虛李眞人　　　　　　　　　　紫副張眞人¶
緣督趙眞人　　　　　　　　　　谷雲劉眞人¶
上陽陳眞人¶
古往今來修眞學仙得道一節聖賢¶
　　苶望仙慈降臨醮座¶
向伸啓請諒沐光臨仰冀迂留納茲皈敬今遇純陽之瑞旦庸¶
伸朝賀之愚忱¶
<pb:CK-KZ_JY209_03p045a>¶
夫燭者一點之靈光古今不少十方之世界幽顯皆通不知者¶
以爲火傳其知者是雲性慧使暗室盟心而知懼返照迦光信¶
天堂有路而可登超凡入聖再行致苶上進壽燭¶
　　法事¶
夫香者奥從太古之初一枝挺出奚待三皇之後幾劫流芳下¶
愚有鼻而無聞上士聞香而分臭如聖師之稔士處處苾芳以¶
道德而強旬人人愛用再泊上進壽香¶
　　法事¶
夫荼者先春省呑谷雨鍛旂斟蠏眼湯白花浮於碗而酌龍泉¶
水仙風引於蓬萊虛同七碗而通仙靈趙州一雚而參佛性提¶
<pb:CK-KZ_JY209_03p045b>¶
醒渴睡漢發明矇瞳仙再拜進荼¶
　　法事¶
夫酒者天垂甘露地湧醴泉上味醍醐飲者長醒而不醉聖人¶
糟粕得之以而歸無一口吸書西江容顔不老三杯通夫大道¶
法體常存再拜致苶上進壽酒¶
　　法事　　誦心印經　　三十二品功德經¶
具有種賀表文謹當跪奏¶
　　鍾離祖師賀表¶
大道弟子某今月十五日苶逢¶
祖師鍾離正陽帝君毓瑞之辰預向今辰十四日謹奉表種賀¶
<pb:CK-KZ_JY209_03p046a>¶
者¶
右伏以道尊德貴仰萬代之師繩陰盡陽純際高仙之壽旦月¶
圓天上瑞靄人間鞭頓首再拜苶惟¶
祖師正陽開悟傳道主教帝君自本自根先天先地所乾坤爲¶
鼎器煉坎還離捉烏免爲藥材降龍伏虎道超太極恩溥君生¶
劫劫長存人人受度由純陽海噡重陽繼受之後列聖心心曁¶
丹陽長春此陽接濟以來爲眔爻爻功非言辭之可頌仕興造¶
化之相侔某凡骨未靈冥心於道幸蒙師旨玄牝乃天地之根¶
詳在丹書精炁是陰陽之本華池神水號日乾金士儉流珠是¶
名木汞兩弦合體十月懷胎所切者妙用霎時最能者眞靜應¶
<pb:CK-KZ_JY209_03p046b>¶
物況首經至寶言之甚危而雄虎寡情爲之深恐茲因朝賀并¶
述危難仰冀慈悲俯憐微賤興安身於方便僌入室以無魔仙¶
家日月長又何待塵凡之祝頌他年功行滿尚全依師匠之陶¶
成次期上士賢良俱明至道迷愚誑誕悔發信心酥酪成河醍¶
醐灌頂士皆碧玉地遍黃金千胃師眞不勝戰汗謹具表種賀¶
以¶
聞某誠懽誠疋頓首矧首再拜謹言¶
　　天運某年四月十四日大道弟子某賀表¶
　　又舉純陽祖師賀表文謹當跪奏¶
大道弟子某今月十四日苶遇¶
<pb:CK-KZ_JY209_03p047a>¶
祖師純陽帝君降誕今辰謹具表苶伸朝賀者¶
右伏以牝屆純陽月先圓於此夜天鍾元炁行已滿於多年宇¶
宙騰懽仙凡種壽某頓首再拜苶惟¶
祖師純陽演正警化學佑帝君道高千古瑞粹帬靈內觀其心¶
外觀其形故得全形之奥有以觀竅無以觀妙咸歸眔妙之門¶
挹水源之至清煉金丹而早就青蛇袖裹過洞庭百朗吟黃鶴¶
樓前隱市黑而吹笛戰執中而曾化仙女爲圓南而幾到華山¶
跨青牛而入洞天騎白鹿而過滄海高證帝君之們功直古而¶
亘今廣傳道德之規派自南而自北公欲濟世而人不識我欲¶
求公而緣未諧伏念某莫明玄牝之旨歸華遇眞師之盟授乃¶
<pb:CK-KZ_JY209_03p047b>¶
悟道非言顯方知事屬心傳當求八兩之乾金先盟寶主仍運¶
半觔之木汞配合陰陽煉做一圍守成十月靜聽龍吟而虎嘯¶
母使水乾而火寒得正於斯爲之甚恐忙忙罔措汲汲忘食尚¶
䝉慈憫而獲飲刀圭活此衰殘而熟知火候雖無可報所侍好¶
生茲幸際於晶期但忻逢於瑞旦敢陳凡悃遙拜仙豐諒尊居¶
天上之料司想垂憐於未學不泦人間之祝頌以訴詭辯衷情¶
冀陰相於凡粵僂早收於藥物採首經之至寶內外不愆煉一¶
炁之先天始終盡善更無魔障會見心靈便下手以速修夫誰¶
不愿興安身於方便作事易成次期上士賢良俱明至道興前同尾¶
　　具有證明交疏苶對敷宣¶
<pb:CK-KZ_JY209_03p048a>¶
大道弟子某今月十四日苶遇¶
祖師純陽帝君瑞誕今月十五日苶遇¶
祖師正陽帝君瑞誕謹修香燭以今辰十四日具表同早朝賀¶
茲已周圓仰蒙商仙眔對同賜印明處貢禇財敬殫歸謝祈保¶
學道無魔修仙有分仰干慈憫陰佑危難俚人室而功成不差¶
火候早脫胎而神化高揖仙班次期上士賢良俱明至道迷愚¶
誑誕悔發信心酥酪成河醍醐灌頂土皆碧玉地遍黃金千胃¶
師嚴敷宣同旣¶
　　右謹眞疏頓首拜上¶
先天道祖太上老君　　　　三教得道先聖先師¶
<pb:CK-KZ_JY209_03p048b>¶
交始先生尹眞人　　　　　　　如前寫聖位排列無增減¶
　　送神父¶
向來情悃冒凟聰明仰冀矜憐廣開接引屈仙斾而來降於塵¶
宸凌競罔措返眞遊而復歸於蓬島攀紗惟勸茲當拜送之期¶
負此虛名這愧伏聞玀自行玀自坐姓名還劫帝王心無人會¶
無人知詩句先傳卿相耳凡夫肉眼知多少金丹一粒定長生¶
這回相見不無緣衷情欲訴舉世書皆尋至道此事難知下手¶
速修猶太遲世間誰是能行者此身已出三千界昔尚贈於張¶
僧許我同遊五帝對待朋友今願燐於道凡流空命薄乞興貧¶
儒換骨骨眞人已在玉清遊劍橫變水岸先生雲後應難老身¶
<pb:CK-KZ_JY209_03p049a>¶
在大羅天來無影去無蹤料司天上神仙籍聽不聞視不見臣¶
事玉皇歸太清冒瀆惟深一心拜送¶
　　化財  徹席¶
¶
¶
¶
¶
¶
¶
¶
<pb:CK-KZ_JY209_03p049b>¶
¶
¶
¶
¶
¶
¶
¶
¶
¶
¶
<pb:CK-KZ_JY209_03p050a>¶
　仙派源流¶
東華帝君¶
¶
¶
¶
¶
¶
¶
¶
¶
<pb:CK-KZ_JY209_03p050b>¶
姓王不知其世代名號或雲名玄甫得老子之道後隱崑崙山¶
復居五臺山紫府洞天自種少陽帝君於終南山凝陽洞以道¶
授鍾離¶
　　　　六月十五日生十月十六日上升¶
¶
¶
¶
¶
¶
¶
<pb:CK-KZ_JY209_03p051a>¶
正陽帝君¶
¶
¶
¶
¶
¶
¶
¶
¶
¶
<pb:CK-KZ_JY209_03p051b>¶
姓鍾離各權字雲房號正陽子京兆咸陽人仕灌爲將軍因兵¶
失利入終南山遇少陽帝君授以至道隱晉州羊角山道成天¶
帝對號太極左宮眞人乃束變悲鬊衣薢葉自種在下都散漢¶
有詩行於世後於澧水以道授純陽¶
　　　　四月十五生五月十八日上升¶
¶
¶
¶
¶
¶
<pb:CK-KZ_JY209_03p052a>¶
純陽帝君¶
¶
¶
¶
¶
¶
¶
¶
¶
¶
<pb:CK-KZ_JY209_03p052b>¶
姓吕中巗字洞寶號純陽子祖居西京河南府滿柏縣永樂鎮¶
招寶里今日蒲版縣生于天菹匠寶十四年上月十四日已時¶
一云生唐德宗眞元丙子從爻海州刺史因家焉以烊舉授江¶
州德化縣今因從點滴法廑山遊灎上遇正陽授道至今在世¶
天帝頒詔爲九天採訪使五月二十日奉詔有詩雲糾司天上¶
神仙籍之句就以此日爲上升有詩詞名渾成集行于世以道¶
授海蟾重陽¶
　　　　四月十上日生五月二十日上升¶
¶
¶
<pb:CK-KZ_JY209_03p053a>¶
海蟾帝君¶
¶
¶
¶
¶
¶
¶
¶
¶
¶
<pb:CK-KZ_JY209_03p053b>¶
姓劉名操字宗成號海蟾子改名玄英燕山人仕春爲宰相遇¶
純陽卽解相印徉狂遠避于秦川純旭授以丹道乃作詩雲抛¶
離火宅三千口屏雲門兵百萬家後成道遁迹于終南山太華¶
之間以金丹授董凝陽張紫陽¶
　　　　十月十四日生六月十五日上升¶
¶
¶
¶
¶
¶
<pb:CK-KZ_JY209_03p054a>¶
重陽帝君¶
¶
¶
¶
¶
¶
¶
¶
¶
¶
<pb:CK-KZ_JY209_03p054b>¶
姓王名中孚字允卿又易名世雄字德威後人道改名嘉字知¶
名號重陽子咸陽大魏村人也宋微宗政和二年壬辰十二月¶
二十二日生於終南縣甘河鎮遇純陽祖師授口戾得金丹之¶
道乃穴居修行名活死人墓後出開扺寧海以金丹之道授興¶
丹陽共授邱長春等七人¶
　　　　十二月二十二日生正月初四日上升¶
¶
¶
¶
¶
<pb:CK-KZ_JY209_03p055a>¶
丹陽眞君¶
姓馬各鈺字玄寶號丹陽子先名從義字玄甫甯海州人生金¶
太宗天會元年癸卯卽宋微宗宣和五年也五月二十日生家¶
富號馬半州娶孫氏生三子日庭珍庭瑞庭珪大定七年丁卯¶
重陽至因食瓜從蒂起怪而詢之重陽日香從臭裹出甜向苦¶
中來復叩雲何名道重陽日五行不到處父母未生前乃靖歸¶
這師之戊子嵗以家事付三子而出家重陽以所得純陽金丹¶
秘記五篇授之并口授其記遂頂三髻而修行成道因分梨十¶
化多受辛苦時求道者有李大乘趙蓬萊韓清甫等宋坡雲得¶
師金丹之秘旨乃先成道有金玉集漸悟集行化集成道集圓¶
<pb:CK-KZ_JY209_03p055b>¶
成集精微集及變緣一集皆行於世七眞之內多師之¶
　　　　五月二十日生十二月二十二日上升¶
長眞眞君¶
姓譚各處端字通正號長眞子寧海州人初名玉字伯玉生金¶
太宗天會無年癸卯三月初一日年患痹師事工重陽每旦重¶
陽以蟌餘今惟洗面久而疾愈乃迭以道以窚業重因遇醉徒¶
毆撃折齒流血師皆不問丹陽聞日一拳消盡多生業道成有¶
詩後句雲湧出陽神玀自歸書華而逝異香滿室者數日有水¶
雲集行於世¶
　　　　三月初一日生四月初一日上升¶
<pb:CK-KZ_JY209_03p056a>¶
長生眞君¶
姓劉名處玄字通妙號長生子東萊武宮蔆人生金煕宗皇絋¶
七年丁犯卽宋高宗紹興十七年七月十二日生大定九年卽¶
宋孝宗乾道五年師重陽道成於宋寧宗癸亥嘉定三年二月¶
初六日嗚鼓集眔曲肱而逝有仙樂太虛盤陽同塵安閑修眞¶
交集六卷乃道德註陰符演黃庭碠留於世¶
　　　　七月十二日生二月初六日上升¶
長春眞君¶
姓邱名處機字通密號長春子有登州棲霞掌都人生於金煕¶
宗皇統八年戊長卽宋高宗紹興十八年正月十九日生二十¶
<pb:CK-KZ_JY209_03p056b>¶
嵗師重陽二十七嵗乃人磻溪穴居修行三十二嵗復居龍州¶
龍門山苦行如磻溪時道成之後四十二嵗赴金世宗如館六¶
十二嵗劉鏝入於宋寧宗召師不赴六十五嵗赴成吉思皇帝¶
召見詳見麚會緣對策讓災救旱等事爲元朝功臣有磻溪鳴¶
道集西遊記行於世丁亥嵗七月初九日師升堂示眔以生死¶
事留頌坐化¶
　　　　正月十九日生七月初九日上升¶
玉陽眞君¶
姓王名處一字玉陽號全陽子甯海東牟人生金皇統二年壬¶
戊三月初十日師重陽受道居雲光洞志行確苦道成大著神¶
<pb:CK-KZ_JY209_03p057a>¶
異度人逐鬼踣盜碎石出神入夢召雨堿峯烹雞降鶴起死噓¶
枯金世宗聞其名召對大副宸衷嫉者飲之鴆師歸入水池而¶
不死有雲光集要異緣行於世¶
　　　　三月十八日生四月二十二日上升¶
廣甯眞人¶
姓郝名大通字太古眞人號廣寧予寧海人生金煕宗天著三¶
年庚申正月初三日生巨富師重陽初名璘號恬然子難入道¶
而志不苦劫長眞玉陽勸激之後至岐山遇神仙授興金丹口¶
訣爲改名號遂遊趙魏間修行道成留頌而逝有太古集心經¶
救苦經解太易圓及示教眞言行於世¶
<pb:CK-KZ_JY209_03p057b>¶
　　　　正月初三日生十二月三十日上升¶
清靜元君¶
姓孫名不二號清靜散人寧海人也生宋微宗宣和元年已亥¶
正月初五日生父孫思顯俻適州之馬宜甫生三子重陽至以¶
分梨十化宜甫夫婦悉業家事出家學道後元君居洛陽風仙¶
洞修行夫婦每日相泝厲俱成道有詩詞行於世¶
　　　　正月初五日生二月二十九日上升¶
黃房公¶
姓宋名有道字德芳號黃房公沔陽府人氏行諸媘法無雲則¶
能以符而行雲有雲則能披雲而見斗故時號披雲眞人一日¶
<pb:CK-KZ_JY209_03p058a>¶
遇丹陽授以金丹火候秘訣行之兩年能二其身弗死因遊東¶
海適皇元太祖成吉思皇帝召有春邱師升時公興十八人爲¶
之輔行公爲首焉世祖皇帝對通玄弘教披雲眞人武宗皇帝¶
加封通玄至道崇言明化大眞人後以至道授太虛李眞人而¶
黃房公莫知所終或雲在燕之長春觀坐逝¶
太虛李眞人¶
姓李名玨字變玉蜀之崇變州人旣得貢房公金丹之道改名¶
棲眞號太虛卽往邵武之武夷潛修金丹七箇月而道將成乃¶
回途道經龍虎山先夕雲增有夢眞人至者時久旱祈塞弗應¶
次日眞人果至眔皆弗知惟夢者一貧道人來日是嚥此人也¶
<pb:CK-KZ_JY209_03p058b>¶
眔請祈雨應時雪沆而雲至眞州玉虛庵結環而坐後出寠以¶
道授張紫璑旣而囑日金丹宜潛修大道當人授後人青城山¶
莫知所終¶
　　　　五月初十日生八月十五日成道¶
紫蠶眞人¶
姓張名模字君範饒州德興人也後聞道改名道心初太虛眞¶
人偶寓安仕煕春宮紫恚求授金丹太虛弗興繼而適市因見¶
施丐錢三十文乃日可授已遂以金丹之道付之次年復會眞¶
州始全火候紫示旣聞眞要後以至道授於緣督子趙君乃卽¶
隱去¶
<pb:CK-KZ_JY209_03p059a>¶
　　　　十月初二日生十二月二十五日成道¶
緣督眞人¶
姓趙名友欽字緣督饒郡人也主趙宗子幼蕈劫火早有山林¶
之趣極聽敏天文經繨地理術數莫不精通及得紫敷師授以¶
金丹大道乃搜舉書經傳作三教一家之文名之日仙佛同源¶
又作金丹難問等書行於世已已之秋寓衡陽以金丹妙道授¶
上陽子¶
　　　　六月八日生¶
¶
¶
<pb:CK-KZ_JY209_03p059b>¶
¶
¶
¶
¶
¶
¶
¶
¶
¶
¶
<pb:CK-KZ_JY209_03p060a>¶
　　與王祥翁¶
淨倮倮赤洒洒是一大事因縁是箇見成公案有大力量宻示¶
神通立極造端撑天拄地逈超宇宙獨耀古今無始以來靈光¶
不昧窮劫之際眞性常存上聖至人高仙諸佛由此施設由此¶
儀形所以道三世諸佛也恁麽彌勒下生也恁麽七佛已前也¶
恁麽七佛已後也恁麽西四七也恁麽唐土二三也恁麽𢟍𢟍¶
代佛祖都恁麽且道古人千般計較都不會安名也不肯立字¶
唯唤作恁麽子細看來無頭無尾無背無面總只是恁麽了也¶
自從達磨西來至于曹溪單提别唱而後天下叢林偉器以恁¶
麽事話會不少就中更無一人肯爲他標箇名目若是箇大善¶
<pb:CK-KZ_JY209_03p060b>¶
知識出來或者脫卻娘生袴子未舉先知若是鈍根都教他向¶
人前句裏說心說性尋箇本來認影認光竟無落處到老破賺¶
卻去怨祖怨佛此輩可深惜哉上陽子只得不惜舌頭爲他前¶
聖後聖說出極到之處且道如何是恁麽底當知這恁麽卽是¶
那淨倮倮赤洒洒底天下後來都會得那倮倮洒洒卽是恁麽¶
事也則知父母未生以前也恁麽倮倮洒洒父母旣生已後也¶
恁麽倮倮洒洒一大事因縁也恁麽倮倮洒洒這見成公案也¶
恁麽倮倮洒洒只今箇樣分明說天後之人纔舉目看便知倮¶
倮洒洒卽恁麽底恁麽卽倮倮底了洒洒底夫復何疑豈不道¶
昔日摩耶夫人左手攀枝釋迦老子右脇降誕九龍吐水沐浴¶
<pb:CK-KZ_JY209_03p061a>¶
金軀便乃周行七步目顧四方一手指天一手指地作大獅子¶
吼云天上地下唯我獨尊一場話靶古今禪林舉揚者多也有¶
作實事看去也有作靈迹看去也有作怪異看去也有作話會¶
看去今若不饒露箇那消息把釋迦豈老子只容易看過了將¶
來孰肯承當且道摩耶夫人左手攀枝釋迦右脇降誕豈不是¶
他離了生死岸頭底九龍吐水沐浴金軀豈不是那恁麽淨倮¶
倮赤洒洒底周行七步目顧四方豈不是貌堂堂顯露底一手¶
指天一手指地豈不是八字打開中有箇見成公案作大獅子¶
吼云天上地下唯我獨尊豈不是一大事因縁人中最爲第一¶
點檢將來也是好中不足暗裏藏刀後來雲門道我當時若見¶
<pb:CK-KZ_JY209_03p061b>¶
一棒打殺與狗子喫貴圖天下太平雲門拳拳奉揚宗㫖只得¶
恁麽駡佛喝祖及後圜悟云釋迦把斷要津雲門知恩解報他¶
豈不知釋迦無伴無侣是以雲門特恁欺主圜悟深知家醜卻¶
又白日叫鬼且似這般話頭是障礙底是方便底若謂障礙是¶
瞞你了若云方便目前便見是臨濟云赤肉團上有箇無位眞¶
人常從諸人面前出入不是直指了也一切常人暗中摸索是¶
又不是他器識底直下便知那無位眞人卽是恁麽淨倮倮赤¶
洒洒的古聖云性由自見命待師傳若本分底有箇眞實方寸¶
之下眞常獨露全體見成何必又待許多詮註便知淨倮倮是¶
眞佛性赤洒洒是眞佛性一大事因縁恁麽見成公案無非是¶
<pb:CK-KZ_JY209_03p062a>¶
眞實佛性底莫道釋迦老子有此一箇大事因縁各各當人分¶
上皆有如是一大事因縁元不闕少盡乾坤大地一時收來雲¶
門出世也道一句不得圜悟再生也不敢擬議於此處便知性¶
是自家底世人如何瞞得自家方知道性由自見若到這田地¶
深深宻宻儘他業風沙起滄海塵飛須知淨倮倮底如如不動¶
那赤肉團上穩穩當當儘他萬生萬死須知這赤洒洒底如如¶
不動此爲不落窠臼不迷境物磨睚到臘月三十夜孤燈自照¶
忽聽漏盡鍾鳴又說新年佛法去了豈不是大解脫大光明不¶
迷生死岸頭不拘得失流轉當知龍光佛時也只恁麽來也若¶
講得去與三世諸佛齊肩彌勒爲奴亦不小了大丈夫漢切莫¶
<pb:CK-KZ_JY209_03p062b>¶
做箇矇矇𥋾𥋾當斷不斷脫衫着袴無有了期疑上疑下着實¶
說空語言裏尋窠窟文字裏尋公案是皆妄想何時得返照廻¶
光脫胎换骨也我趙老師云今時人脚跟前脚跟後不認點地¶
處卽是這箇了卻乃無端指性說空直賺到老只如此語豈不¶
脫露機鋒然這老師舌柔齒剛不許直人道恁麽亦不許說倮¶
倮洒洒亦不許說見成公案亦不許亦不許棒喝如是豈不作¶
家縁爲時人將他佛祖面目做情識見解去我這老師接上等¶
人惟撑眉弩目便是下梢卻饒一笑而已予過荆南逢一偉器¶
祥翁道人自叙往者訪謁禪林深得其趣詢之乃應菴之裔也¶
其師瞎翁每指云與他相挨厮伴暫時不得捨離方有少許入¶
<pb:CK-KZ_JY209_03p063a>¶
作之分又云更須識取箇空爛底髑髏試向夜靜燈滅時打箇¶
蒲團獨坐宻宻地體取只這語言瞎翁費盡老婆心多少了常¶
人看來如此予謂瞎翁不當引人落草千古之下惹人提掇無¶
有了期雖然入作底事還要入作底人故其所出金剛九還大¶
義乃曰佛示初中後三日分豈非入作事也祥翁自倮倮洒洒¶
而來藴利根智得師印證之後而唯獨一無侣二六時中認主¶
人翁以此自照比來請益求脚跟轉處一句乃爲普說倮倮洒¶
洒之眞諦使祥翁權以金剛爲體實以涅盤爲用淨倮倮作大¶
獅吼赤洒洒奮雄虎勢得了便住遇縁卽宗然後懸崖撒手大¶
休歇去豈不是箇少林冷坐底工夫也到此方知非唯脚跟轉¶
<pb:CK-KZ_JY209_03p063b>¶
處事須知親爲佛子已上事也此去諸方遇衲衣下瞌睡漢不¶
妨饒舌云是我¶
　　普說¶
拄杖刹竿棒拂拳喝一機一境是皆佛祖旁開户牖提振綱宗¶
亦有大機亦有大用亦有權亦有實一喝不可作一喝用一棒¶
不可作一棒行要知賔主交參前後際斷昭懸日月把定乾坤¶
在昔阿難問摩訶迦葉世尊傳金襴袈裟外别傳何法迦葉唤¶
云阿難阿難應諾迦葉云倒卻門前刹竿著此豈不是直指人¶
心獨露全體則知當年世尊所傳涅槃妙心正法眼藏只消迦¶
葉一句總在裏許雖然直截要先識破他的處將如何是他底¶
<pb:CK-KZ_JY209_03p064a>¶
處世尊傳來饒得微笑迦葉傳來饒得一唤只此一笑一唤方¶
知佛祖無可柰何落草尋人若不恁地怎得那西來意怎得箇¶
消息底這般提唱以來厥後諸佛諸祖遇因立縁隨方設教因¶
便以棒拂拄杖行不如一喝省了多少計較除非明眼人舉頭¶
便知是故馬祖一喝百丈三日耳聾喫茶也是受食也是鼻孔¶
也是靈骨也是卽心卽佛也是非心非佛也是一株花栢樹子¶
麻三斤衫七斤風與月石與泉前聖後聖所遺公案一題著緫¶
是了若使鈍根之器到了緫不是也只如釋迦老子云以大圓¶
覺爲我伽藍圓覺且置且道如何是伽藍後來舉世以伽藍爲¶
招提所在僧衲所住者尤爲可笑卻不知伽藍本是一物故下¶
<pb:CK-KZ_JY209_03p064b>¶
云身心安居平等性智今之禪僧言及平等性智便自無處尋¶
頭況與他說伽藍有般强底人見人題平等性智隨云是他的¶
心又怎知道他心非是心故佛祖云非心非佛又云心不是佛¶
智不是道佛祖慈悲爲一切人自性不明起立模樣令人自像¶
故不得已乃至堅拳倒拂吐舌低頭其以此機至淺至近令人¶
易見而一切人不肯承當遂至騎山門向佛殿上放佛殿於燈¶
籠内且道佛殿須要供佛如何移山門於其上豈不觸了燈籠¶
内著佛殿大似光燦燦地又至山河大地須彌崑崙有輩禪流¶
見此等語渾如嚼蠟全無意義總謂禪機葛藤置而弗看難似¶
佛果云上無攀仰下絶已躬外見大地山河内不立聞見知覺¶
<pb:CK-KZ_JY209_03p065a>¶
識直下擺脫情識一念不生證本地風光見本來面目祖師心¶
印何幸人人領悟箇箇圓成挨拶將來了不可得及至末後喝¶
祖佛駡祖走釋迦奴彌勒凡此皆要諸人各認自己心莫作他¶
人見誰知後來見喝也喝見駡也駡不知古人向自身内說將¶
出來暴露消息底意那一等人專事機鋒待爾招積口業總迷¶
了這箇道理饒他聲前句後尋覓猜想明來暗合也只野狐精¶
見解一到如此奚謂五百年縱萬劫千生何時是了古之人藴¶
大根器若不猛利猶自蹉過是以圜悟奮志南詢長慶坐破七¶
箇蒲團雪峰三登投子九上洞山馬祖因悟磨磚六祖躬役碓¶
舂二祖斷臂立雪釋迦聞半偈而捨全身古聖先賢波吒到了¶
<pb:CK-KZ_JY209_03p065b>¶
方討得箇生死義路今時人也口誦堯之言而行桀之行皆是¶
笑破自己心賺破他人口若人人到那田地猛着力暗中求不¶
驚不疑無退無轉忽然桶脫相似脚跟後穩穩當當綿綿宻宻¶
照天灼地豈不是彌勒下生釋迦親見到彼時節回首覷著一¶
切常人皆立下風方知道有何難事低一著是凡高一著是佛¶
了也眞法眼問云佛法還有本末也無上陽子曰自威音王已¶
前佛生佛滅綿綿𢟍𢟍不可窮已從過去莊嚴劫來曼殊室利¶
爲七佛師至見在賢劫釋迦文佛告摩訶迦葉云吾以正法眼¶
藏涅磐妙心實相無相秘妙大乘今付於汝汝當護持迦葉禮¶
足白言我當體敕恭順佛故自爾燈燈相續至菩提達磨受法¶
<pb:CK-KZ_JY209_03p066a>¶
於般若多羅乃至中國而得總持道副道育慧可四人乃授法¶
焉後將西返謂道副曰汝得吾皮謂尼總持曰汝得吾肉謂道¶
育曰汝得吾骨謂慧可曰汝得吾髓復云昔來以正法眼藏涅¶
槃妙心付大迦葉展轉祝累而至于我今付汝汝當護持慧可¶
傳來唐土二三逮至慧能遍傳天下於是濫漫矣故達磨告慧¶
可云二百年後法周沙界明道者多行道者少說理者多通理¶
者少就中有悟實際地了心空法三身清淨者然後得證大乘¶
也宻多聞越次問曰大乘中乘小乘此三乘法皆成佛否上陽¶
子曰唯正法眼是爲最上一乘故經云十方佛土中唯有一乘¶
法無二亦無三除佛方便說但以假名字引導於衆生吾所以¶
<pb:CK-KZ_JY209_03p066b>¶
云中乘小乘皆假名字唯最上一乘眞空無漏眞實希有無非¶
以眞心眞空爲之極則爾豈不聞大珠和尚云心是佛不用將¶
佛求佛心是法不用將法求法如佛法無二和合爲僧是謂一¶
體三寳則知三寳本同一體奚有二乘乎妙香佛陀問曰如來¶
說法學人聽法聽法說法有功德否上陽子曰如來證佛爲上¶
根菩薩說法以度天人非如阿含爲小機說也故提婆謂羅㬋¶
羅多云本對傳法人爲說大解脫道盖諸說法聽法者本具一¶
體三寳方能說方能聽一體三寳者法身報身化身三身是曰¶
一體三寳昔神會大師云說法則先佛而後法聽法則先法而¶
後佛聽法則頓中而漸悟法則漸中而法頓故色身善說法則¶
<pb:CK-KZ_JY209_03p067a>¶
法身低頭稽首而聽法法身善說法則報身摩肩聳耳而聽法¶
報身善說法則化身清淨無爲而聽法然四大色身法報化三¶
身俱不解說法聽法唯座上有一無位眞人善說法聽法是以¶
義玄和尚云虚空不解說法聽法是汝目前𢟍𢟍孤明勿形聲¶
者解說法聽法所以道心法無說佛法無聽多口阿師問曰三¶
身且置云何是色身云何是法身上陽子曰色身是幻身亦是¶
妄身法身是清淨身亦是圓滿身亦是自在身亦是如來身故¶
號爲眞佛大鑒云色身雖大内心量小不名大身法身雖小内¶
心量大等虚空界是名大身此卽佛性此卽眞心諸修行人把¶
他做箇主人翁也所以佛祖安名立樣棒拂拳喝燈籠佛殿拄¶
<pb:CK-KZ_JY209_03p067b>¶
杖刹竿千般計較形容不到了處是謂不可思議功德然須用¶
事而立名借物而喻色總而論之只是箇功德法身也法體如¶
如問曰三世諸佛還住世否上陽子曰過去佛過去已未來佛¶
且未至見在佛不得見曰我師還見否曰汝爲甚不見曰有形¶
容否曰尋常頂禮接引衆生曰我師獨見復誰可見曰見者不¶
說曰我還可見否曰汝不信佛佛不汝見如如低頭曰發心信¶
已若何見佛曰開汝一隻眼佛卽在目前曰過去佛神通若何¶
曰覆載包含曰現在佛神通若何曰生育造化曰未來佛神通¶
若何曰多寳藏將開也曰云何是寳藏義曰緫歸一大藏教曰¶
一大藏教云何指示曰普攝有情曰大藏亦有情乎曰無情若¶
<pb:CK-KZ_JY209_03p068a>¶
何名藏因爾無情强名曰法眼縁此法眼不屬内外不在四旁¶
秉生殺機爲佛法祖是曰正法眼藏曰正法已聞若何是眼藏¶
曰汝且道什麽一件物無眼曰此眼藏卽虚空藏否曰佛法一¶
般名不虚設夫參學人莫學客語正莫學異見須知脚跟有此¶
寳藏大包天地光耀古今形容無盡妙用無窮故云無盡藏物¶
去物來如如不動亘古亘今如如不動生死岸頭如如不動得¶
大自在如如不動演出大藏皆如來說故云如來藏寳如意問¶
曰迷悟兩途迷者多而悟者少敢問何以曰昔南陽忠國師云¶
衆生迷時結性成心猶寒則水結爲冰衆生悟時釋心成性猶¶
煖則冰釋爲水上陽子復喻云衆生迷時猶隔水而求魚衆生¶
<pb:CK-KZ_JY209_03p068b>¶
悟時猶水涸而魚鱉自現是慧了海云凡夫見性卽非凡夫以¶
能頓悟上乘超凡入聖佛子若迷卽非佛子以其論凡論聖終¶
爲下鬼悟人超越生死涅槃迷人唯學說事說理迷人今生作¶
來世福德悟人目下見活維摩所以迷底人修因待果如逆風¶
而渡海何有了期悟底人心是佛似月下觀影眞僞自知故毱¶
多尊者云心自本來心本心非有法則知本心無法而本來心¶
乃是法身是以迷人以清淨法身爲五藴身悟人以清淨法身¶
爲我佛法身也優婆夷多問曰自曼殊室利而七佛法偈皆言¶
幻起滅空罪福至釋迦傳來言法而十七祖僧迦難提以來又¶
言心地二十二祖摩拏羅以後皆言色性二十七祖般若多羅¶
<pb:CK-KZ_JY209_03p069a>¶
與唐土二三佛又只言華種及曹溪别唱天下老和尚唯直指¶
單提各呈面目千般百計指小喻大有如山河大地棒拂花草¶
燈籠佛殿拄杖拳喝似此等樣以爲傳授大乘何前後之相戾¶
也敢問是同是别上陽子曰迷人說法迷法見性迷性悟人悟¶
空非空悟色非色故前迦葉云卽此身心是幻生幻化之中無¶
罪福後迦葉云何於一法中有法有不法十八祖迦耶舍多云¶
有種有心地因縁能發萌二十五祖婆舍斯多云我今悟眞性¶
無道亦無理東土二祖云本來縁有地因地種華生此祖祖燈¶
燈唯在明心而已自風旛論後各立宗門别出模樣直到于今¶
豈離心之外而别有大乘者乎離大乘之外而别有佛法者乎¶
<pb:CK-KZ_JY209_03p069b>¶
大傳送問曰夫生而有形死魂散有形則有性魂散則性泯理¶
之常也比形住而性存猶華之有香比身逝而魂去猶葉之墜¶
地雖然人爲萬物靈到此得而有性也無上陽子曰造化之内¶
無明殻子爲卵生煩惱包裏爲胎生愛水浸潤爲濕生欻起煩¶
惱爲化生四生之中各從其類狐兔不能産鳳明也爲人之靈¶
者本性而已性之於人猶烟焰之於火泡漚之於水形存之性¶
猶火之飛焰魂散之性猶漚之歸水此一切人失其眞性流浪¶
輪迴萬死萬生迷迷相指皆謂如是道人之性則不然超乎造¶
化之外生以不生死以不死亦唯眞性而已守此性如防盜焉¶
敬此性如供佛焉愛此性如護寳焉是故法此性卽名法性佛¶
<pb:CK-KZ_JY209_03p070a>¶
此性卽名佛性若見此性卽超是佛地豈干生死之義乎十四¶
祖龍樹云佛性非大非小非廣非狹無福無報無死無生所以¶
悟我性無生死見我性無地獄修我性超乎造化之外也¶
　　見性成佛¶
上陽子曰威音王已前這一段公案不在左右不在偏傍不在¶
中不在外當其時也旣無師匠又無宗㫖七佛且未出世彌勒¶
尚未下生此一大事出模走樣照天爍地哆哆和和之後佛已¶
在世人人具足箇箇分明了也爾來到今而一切世人將自己¶
的撇了尋問他人且道他家底事豈容你知猶你家下之事容¶
他知否所賴先哲慈悲開示祖祖單提達磨大師直指人心見¶
<pb:CK-KZ_JY209_03p070b>¶
性成佛大過則了豈唯後人愈行愈遠總將日用現前一切不¶
問卻乃千思萬想向那邊覓而欲見性成佛此輩可深惜哉豈¶
比天人師明星出時成佛了也弟子再拜稽顙問曰傳云釋迦¶
生下周行七步一手指天一手指地曰天上地下唯我獨尊若¶
是則世尊生而知之者也上陽子哂之曰非也曰敢問所以曰¶
釋迦文佛師瞿曇乃得金丹之道修之而證佛也以其修金丹¶
而成仙故曰金仙盖金丹者二八兩之弦炁也二八合成一十¶
六兩故云丈六金身世豈有天生自然之釋迦者乎曰唯我獨¶
尊復從何來曰此佛法之謂也曰敢問所以曰後之佛祖將此¶
語題以爲公案因謂之佛法使後之學人藴利根上智者以此¶
<pb:CK-KZ_JY209_03p071a>¶
公案常題常拈照破自己脚跟踏實而明心焉而見性焉轉相¶
悟入因之仍之佛祖繼出各呈面目形容益多語殊意合是以¶
非理可釋思議不得或以小而喻大或以賤而比貴不涉程途¶
難堪訓誨大根器識一見了然明白更不驚疑直下承當有何¶
言句下士愚人思攷不能得擬議又不是只得妄云此乃葛藤¶
之語也若有問其如何謂之葛藤則謬云卽禪機也如此宛轉¶
支離卻不究竟佛法實事所謂葛藤禪機之語者乃齒外之浮¶
辭而爲佛法之喻也唯智慧底則去其口頭之虚論而見其佛¶
法之眞實也下愚之人誑談鋒辯至有公案非理可釋去處則¶
去禪機也彼以禪機爲辭之屬底如百尺竿頭不復可進又安¶
<pb:CK-KZ_JY209_03p071b>¶
知有佛法哉弟子進曰佛法者世尊以靈驗而示人乎抑以天¶
龍護衛之神而見之乎曰皆非也此乃常人所談之佛法也今¶
夫生死禍福影響靈驗幽冥報對浮辭彰虚以示於人者此之¶
謂常人之佛法也若眞實佛法唯靈於己倏忽廣大變通須臾¶
而復自在廼能過人之過而亦自知其過此爲眞實佛法也盖¶
眞實佛法聖凡不敢一窺況可以示人乎若眞實佛法則諸天¶
捧花無路魔外潜覷不得況云天龍見之乎曰如此佛法之大¶
唯世尊能有也曰世尊已無佛法唯人有佛法曰人之佛法復¶
在何處曰挂向太虚壁立萬仞視之不見聽之不聞曰有靈驗¶
否曰顯大神通霔大法雨撑天拄地作佛成仙古今專生殺之¶
<pb:CK-KZ_JY209_03p072a>¶
權頃刻有感通之便是十翼曰寂然不動感而遂通故鬼神不¶
敢視邪怪不能憑所以破竈墮云本是泥土合成靈從何來聖¶
從何起諦觀此語豈非大靈驗乎何者是人之涅佛法曰人以¶
性爲佛法曰旣以性爲佛法則諸佛祖一切常人皆以見性而¶
成佛是不必於金丹之道也曰否曰何謂也曰一切常人且不¶
知性爲何物而假言金丹之道乎曰一切常人唯不知性而諸¶
佛祖是見性而成佛曰否曰請問其義曰子不知夫達磨之說¶
乎昔者達磨西來不立文字唯直指人心見性成佛固有其道¶
矣蓋道之一事不可得而形容思議者也如之何可以立文字¶
且人心不可得而聞見者也如之何用直指人之性卽眞佛者¶
<pb:CK-KZ_JY209_03p072b>¶
也如之何待見而成乎此卽老子觀妙之道也是以達磨下工¶
於長蘆於少林修鍊㫖是云金丹之㫖卽達磨直指之㫖卽釋¶
迦獨尊之卽迦葉所受正法眼藏槃妙心之㫖卽馬祖非心非¶
佛非物之㫖卽六祖共永嘉無生無速之㫖卽龐居士悟一口¶
吸盡西江水之㫖卽藥山一物不爲頭之㫖卽丹霞燒水佛之¶
㫖卽石鞏弓箭之㫖卽趙州蘿蔔栢樹子喫茶之㫖卽歸宗先¶
天爲心祖之㫖以至山河大地拄杖刹竿棒喝露柱燈籠佛殿¶
山門庫堂金剛王寳劎洞山也麻三斤石霜百尺竿俱胝脂頭¶
禪黄龍赤班蛇鳥窠吹布毛法燈天眞佛法眼透聲色思和尚¶
米價遵布衲浴佛僧奚仲造車孚上座摇扇雪峰輥毬雲門胡¶
<pb:CK-KZ_JY209_03p073a>¶
餅鹽官扇子青平搬土潙山水枯禾山打鼓秘魔持叉香嚴擊¶
竹首山竹篦仰山拂子以至頂門拳肘眉眼鼻尖米粟絲毫釘¶
鞋木履清風明月曉鍾畫角芥子須彌圈蓬漆桶銀山鐵壁葛¶
藤寒松黄花翠竹枯椿乾橛古澗寒泉源頭路口翅爲獅兒大¶
雄猛虎牛車羊角狗子猫兒胡孫鼷鼠此等公案備難悉數莫¶
不皆是見性之㫖也上陽子復謂弟子曰從上祖佛做模打樣¶
百般遷就托物立名爲一切人指箇眞實佛性之處然其各隨¶
方便而說謂之隨方結縁而一切人不到性地及爲多事如引¶
過河之網未提其綱若牽織金之花不編其綜吾今分明指出¶
了也似風雲雷雨驀然黑暗須臾散去紅日當空誰不見了恐¶
<pb:CK-KZ_JY209_03p073b>¶
你諸人以光明之眼如翳障了以智慧之性爲塵撲之一向弄¶
舌頭不顧損神炁是又不知是修又不知修如此蹉過走破脚¶
跟下皮肉賺到老來可惜了也比來說禪者明立高座聚衆問¶
答口頭活弄性地也蒙迷以辯論敏捷爲能所以多記公案爲¶
明了人示以一指隨以二指應或而向下他卽儗上或云眼前¶
卽疑背後或轉脚跟他便走了似此捏僞那知眞實此爲設辭¶
應敵豈能見性明心如與聾人覓物相似與之索蛤聾乃掬水¶
指令下鞍聾反勒馬指向脚下聾遍拾芥雖云近傍不遠孰知¶
所差太多此乃聾人誤聽强猜者今一切人本皆聦識見物如¶
蔽若彼聾人强猜妄臆其中以誤爲悮能有幾人不免再爲諸¶
<pb:CK-KZ_JY209_03p074a>¶
人各各現箇本來面目這回莫只又做箇矇𥋾底人也圜悟云¶
父母未生以前淨倮倮赤洒洒不立一絲毫及乎旣生之後亦¶
淨倮倮赤洒洒地不立一絲毫佛祖慈悲興言至此欲爲世人¶
作箇指蹤極則而一切人旣聞此語便以倮倮洒洒爲冷利快¶
活看卻不知倮倮洒洒卽本來面目也卽是性也且道旣生之¶
後倮倮洒洒不立一絲毫鈍根錯想而不明了亦不足怪何以¶
故此盖常人而紐於常也且道云何父母未生以前亦云倮倮¶
洒洒不立一絲毫此言殺過則了利根之士卽於見前早辦一¶
箇入頭之處安有不明了哉吾說此者非但爲汝諸人提題拈¶
起亦使叢林禪僧天下一切人誦此金丹大要究竟超宗釋義¶
<pb:CK-KZ_JY209_03p074b>¶
如懸夾鏡相似人立其中若頂若足若背若面不必求人莫不¶
自見如今多少住禪刹者不知之禪是何物率三二百人或至¶
千百數餘衆唯只頑坐禪棒夜巡渴睡者辱日則限以規程何¶
暇見性夜則勞神廢寢安知眞佛此謂一盲引衆盲也豈不聞¶
大慧云一種杜譔漢脚跟下不實只管教人攝心靜坐坐教絶¶
氣眞可忴憫六祖又云長坐拘身是病非禪石霜諸禪師堂盈¶
千衆長坐如杌識者呼爲木衆橛多三藏師於曹溪大鑒一日¶
見僧結菴而坐藏卽前唤之曰我西域最下根者不墮此見馬¶
祖南岳住菴日唯坐禪以求成佛讓禪師故將甎於菴前磨祖¶
云何爲曰磨磚作鏡祖曰磨甎豈能作鏡讓曰然坐禪豈能成¶
<pb:CK-KZ_JY209_03p075a>¶
佛馬祖頓悟言下得㫖昔玄妙妙因共雪峯論佛法峯云世界¶
闊一丈沙指火罏云闊多少峰云如古鏡闊沙云老和尚脚跟¶
未點地在從那到今有輩禪流因名行脚摇唇識解不知落處¶
走遍叢林踏破了草鞋不肯認他脚跟如之何是點地處佛祖¶
云大慈大悲指出禪名使人覺悟如東禪西禪南禪北禪圓通¶
禪廣佛禪圓學禪眞佛禪無位禪如來禪祖師禪大方禪城市¶
禪脚跟禪龍女禪蚌殻禪老婆禪新婦子禪一味禪指頭皮可¶
漏子禪口鼓子禪琉璃瓶子禪千名百樣惟要世人早自見性¶
今世衲僧以順寂入涅槃爲終世過化之奬辭是爲明眼人所¶
嗤甯不惶愧彼安得知涅槃之際是衲僧脚跟下求向上之事¶
<pb:CK-KZ_JY209_03p075b>¶
也又稱僧名唯求下字何乃諱上而不諱下者乎內不認佛祖¶
欲人見性以下爲體人卻不知性是身中之物廼以性爲見解¶
智識猶認靈臺以爲心地不悟靈臺卽是性也世人孰肯若良¶
遂者哉良遂再見麻谷眼下見性瞞他不得出謂衆曰諸人知¶
處良遂總知良遂知處諸人不知爲他諸人或出或入向六根¶
門頭做盡顛倒良遂故云總知而良遂之所知者乃眞佛也諸¶
人惟識得眞佛所以云良遂知處諸人不知也今爾諸人遂知¶
得否時諸弟子罔知所措上陽子曰甚矣性之易見也信矣人¶
之難悟也汝來且道性命是汝自家底吾已擘破面皮爲汝說¶
了汝尚不知性爲何物命爲何事若不就你心上體認去卻只¶
<pb:CK-KZ_JY209_03p076a>¶
今語言文字裏話會待將從舌頭譌了有甚干涉吾又再四與¶
爾呈露無一肯認若得掀倒禪床則敗闕了今復爲汝討條活¶
路做箇了也夫此一事不過是箇有爲法也昔者神人商容以¶
有爲之法欲授老子乃先示以柔弱之道遂因吐舌老子卽悟¶
曰舌柔齒剛此是有爲之法也夫有爲之法者須知甘露之門¶
掣電之機故世尊云如夢幻泡影如露亦如電謂之有爲法也¶
而一切人聞甘露掣電之說則謂露電是天上落來底夢則以¶
爲睡中所見幻則以爲化凡易脆泡則以爲水上浮漚影則以¶
爲相因而出皆非者也凡此皆是妄猜謬度不向分内以求眞¶
實也世尊是大聖人豈肯空言閑論無益者哉所說皆指實事¶
<pb:CK-KZ_JY209_03p076b>¶
令人各自見性其用意處言近指遠以大喻小上士聞之一言¶
千悟一切常人任佛說到下梢反以爲禪機之語言也爾時衆¶
中忽有一弟子若脫了桶子相似豁然大悟眼下見性驚喜過¶
望卽前伏地稽首而言師底慈憫開我愚迷指以非佛之佛而¶
說非法之法弟子萬劫千生遭逢如是群疑妄想一切釋然猶¶
暗然炬外内洞明又如傍水觀影上下俱見眞實而希有也上¶
陽子知其根器不淺乃曰來汝所悟者是汝性也汝性非性汝¶
心非心心卽是心性卽是性性非汝心心非汝性汝試爲我言¶
汝實性應時答言弟子鄙見性卽云性心卽云心心無所心性¶
無所性性亦非心心亦非性性非心心非性性無有心心無有¶
<pb:CK-KZ_JY209_03p077a>¶
性性本無心心本無性性則言性心則言心心若有性卽非佛¶
心性若有心是名佛性佛性我性是眞實性我心佛心是妄想¶
心心若妄想卽不見佛性若眞實卽是眞佛更乞我師慈悲開¶
顯眞實妙義上陽子曰汝於佛法唯只八成吾今告汝兩下圓¶
滿名何云心有肉團心有虚空心此虚空心是名何心是金剛¶
心是涅槃心彼肉團心復名何心是妄想心是煩惱心是世人¶
思慮總皆執著以執著故是爲障碍心有障碍因縁不來因此¶
無縁輪迴生死若金剛心若涅槃心是虚空心此虚空卽智慧¶
心卽眞實心上士一聞發大智慧勇猛精進是云眞佛此眞佛¶
心是堅固心是成就心是圓滿心是眞佛心是眞人心此一切¶
<pb:CK-KZ_JY209_03p077b>¶
心𢟍劫不壞彼一切心爭愛貪著見色迷戀聞聲驚怖是非分¶
别無有窮已此一切心凡所見聞如如不動霹靂大震如如不¶
動況彼聲色豈能動摇生死岸頭如如不動況彼水火豈能焚¶
漂如金剛劎有大精進如百尺竿直而不屈盡世甲兵無能摧¶
折此精進心有大勇猛諸天及人見此精進歡喜無量假此精¶
進成佛作祖云何名佛是虚空心云何虚空而名眞佛此虚空¶
心懸崖壁立智慧精進倏爾變通因爾虚空前無所進後無所¶
退執著不得思議不及是云眞佛亦云法身縁此法身住虚空¶
中得大解脫得大自在遍十方界廣大神通故云南無十方虚¶
空常住三寳離此三寳無法身離此法身卽不明了此法身外¶
<pb:CK-KZ_JY209_03p078a>¶
更覓何心更覓何性若有所覓卽不見性爲不見性肉團心起¶
六賊煩擾世以此故猶夢中夢無有了期唯覺是了眞佛之心¶
常如夢覺智慧靈明無有顛倒大修行人以此爲悟悟無不了¶
悟卽進修若大智慧心卽云佛若大了悟佛卽云心若大解脫¶
非心非佛若大因縁卽心卽佛此心卽性此性卽佛性佛不離¶
佛性明了上陽子曰性由自悟命待師傳演禪師云悟了須是¶
遇人悟了若不遇人十箇有五雙杜撰子不聞廬惠能者乎惠¶
能是新州樵夫年已半百聞客誦經頓見佛性致母出郷遠叩¶
黄梅五祖纔見數語投機使役碓舂經八箇月因聞秀偈始露¶
錐鋒大滿授之衣鉢佛法能得指歸又無法財乃得神會足之¶
<pb:CK-KZ_JY209_03p078b>¶
又得劉志畧爲之外護遂隱于四會縣獵人之中而下工焉性¶
命雙修以土制鉛以鉛制汞二歸金鼎卻入深山兀坐修養道¶
成之後潜抵番禺吐風幡之語以顯神通爲大宗師是與達磨¶
出處同風弟子問曰黄梅數百餘人其中豈無一人可授佛法¶
何乃直待惠能至而授之五祖乃若是乎曰五祖何幸早得人¶
傳若說是事豈唯數百人中而無一人昔者世尊靈山會上五¶
千退席且無一人爾道方今之時四海之廣其眞得佛法者復¶
有幾人焉是之謂希有者也弟子思之再拜伏諾上陽子曰今¶
時修行的人安知得傳之後無量艱苦方能就事其所云苦與¶
世不同彼所謂樂此以爲懼此以爲得彼反謂失若人於此下¶
<pb:CK-KZ_JY209_03p079a>¶
箇柱脚是敢保他有落著處是知神炁一用性命雙修者也若¶
只見性爲是則大鑒何必往黄梅永嘉何用往曹溪乎是以我¶
師趙眞人曰坐禪入定一件在得牟尼之珠聖胎已成之後謂¶
之抱一守和知白守黑也謂之面壁端坐修禪入定也謂之煉¶
形化氣也鍊氣歸神也是名形神出胎親爲佛子已上事也故¶
本行集經云頓悟大乘正宗漸入虚無妙道大乘道卽今金丹¶
之道也所以達磨有云見此東土赤縣神州有大乘氣象成佛¶
無礙是載巨舟實以衆寳三周寒暑來求大乘之道是知達磨¶
始則見性得法而來終則得丹成佛而西歸是之謂直指人心¶
見性成佛者時諸弟子皆得解悟再拜而退信受奉行¶
<pb:CK-KZ_JY209_03p079b>¶
¶
¶
¶
¶
¶
¶
¶
¶
¶
¶
