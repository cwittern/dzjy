#-*- mode: org; -*-
#+EXPORT_ID: JY233
#+TITLE:天仙正理直論淺說 Tianxian Zhengli Zhilun Qianshuo
#+WITNESS: CK-KZ JYE
#+BASEEDITION: 
#+SEC: 01
<pb:CK-KZ_JY233_01p001a>¶
重刋道藏輯要¶
天仙正理直論增註¶
　　沖虛子伍守陽譔(并註)　　眞陽子伍守虛同註¶
　　道原淺說篇(本曹還陽老師平常言教之目門下伍子發明爲總綱)¶
伍子道原淺說發明曰仙家修道爲仙初證則長生不死¶
　伍眞陽註云人人同此生有長其生而不死者乃仙宗有修¶
　有證之聖人也與無修證有生死之凡夫不同所以欲高出¶
　於人之上者不可無修證也修之初煉身中之元精不離元¶
　炁而復還化元炁古聖謂之煉精化炁煉到炁足卽爲初修¶
　之證炁果足而無漏竅便長生不死成漏盡神通出欲界矣¶
<pb:CK-KZ_JY233_01p001b>¶
　此由築基之果成鍾離眞人傳道集謂是初學之小成是也¶
　○昔吉王太和問曰人言長生不死最難得者最大之事老¶
　師今淺明言之但曰初證者請再詳之沖虛子曰初修煉腎¶
　中眞陽之元精謂之築基陽精煉得不漏而返成炁漸修漸¶
　補得元炁足如童子之完體方是築基成者基成則永無漏¶
　之果從此始故曰初證此由百日之得果也後面有十月化¶
　神九年還虛正是大事與天地同久正得大果謂之大成者¶
　是也世人不知後證之大只止於此便以此爲大故呂祖云¶
　修命不修性如何能入聖以其神不通靈故又言夀同天地¶
　一愚夫是也太和曰今聞教始知天仙之道爲至大¶
<pb:CK-KZ_JY233_01p002a>¶
極證則統理乾坤¶
　眞陽曰由色界之修證而上厯無色界之修證而超出永與¶
　虛空同體證天仙矣鍾離眞人謂之中成大成是也得到天¶
　仙卽理天上之事與天地同長久邱眞人云寸地尺天皆有¶
　所轄無空隙處是也○昔吉王殿下問曰天仙虛無之極如¶
　何統理乾坤沖虛子曰初修時主顚倒乾坤主天地交泰亦¶
　是統理之始道成時如太上三大天尊之主玉淸上淸太淸¶
　者玉帝爲萬天之主者𤣥帝之北極鎭天者東華之帝東方¶
　者世尊在西天救世度人者天官管天地官管地水官管水¶
　者三淸有九霄三十六洞天之理者有二十四治之理者如¶
<pb:CK-KZ_JY233_01p002b>¶
　張天師管陽平治之類塵世之下有八十一洞天之理者有¶
　五嶽之主者唐李靖主中嶽者漢張子房主王屋山者許旌¶
　陽爲丹臺宮主者王喜先生爲蓬萊上島主者涓子爲中島¶
　主者陳摶爲蓬萊下島主者鍾離眞人爲南洲講法師者邵¶
　堅爲匡廬山主楊太君爲天臺山主三茅眞君主三元罪福¶
　事此皆出於太淸玉華仙書之說及世人傳誦者以此觀之¶
　邱眞人之言亦先發明之者矣王曰是¶
古今人人羡慕而願學者¶
　世聞仙能不死又有神通誰不羡慕又見紫陽云學仙須是¶
　學天仙唯有金丹最的端誰不願學又因果經云佛啟父王¶
<pb:CK-KZ_JY233_01p003a>¶
　曰我欲出家爲有四願願不老願恒少壯願無病願不死此¶
　見仙佛同願¶
但道理精深人人未必能曉¶
　古聖高眞借法象爲喻而法象實非眞我性命權指身心粗¶
　迹之近於[已>己]者以示人而實悟入於未有身未有心之上斯¶
　所謂精深也後世人遂以法象而執之如銅人身上用針炙¶
　何以愈人身之病所隔者遠也遂冒認身心而揣摩如將甘¶
　蔗囫圇一吞抑何得有眞滋味此由未能曉之故也¶
予欲爲眾淺說之以發明前聖之所未發者¶
　前所未發者亦多如煉神還虛之理如煉精止火之機如辨¶
<pb:CK-KZ_JY233_01p003b>¶
　採藥之何爲眞精如剖周天之何爲大何爲小如超脫以五¶
　龍之捧如常定喻乳哺之養兒皆是今皆有發明精切語¶
夫所謂道者¶
　道字卽人所以生死所以修證必然由之而不可無者不可¶
　不知者¶
是人所以得生之理¶
　道之用於化生謂之精炁神化生而爲人之身故精炁神之¶
　化生人卽是道之化生人¶
而所以養生致死之由¶
　旣生有其身由精炁神盛旺則生得所養而全天年由道也¶
<pb:CK-KZ_JY233_01p004a>¶
　精炁神衰竭則形枯而致死亦由道之所致¶
修道者是卽此得生之理保而還初使之長其生而不死之法¶
　眞陽曰按昔太上養生胎息氣經云精全氣全精洩氣洩唯¶
　精與氣須保全眞是此義也故此書亦直說修煉精炁神保¶
　守眞元補還具足如初卽所謂三眞三全必定神仙是也¶
得生之理者一陰一陽爲一性一命二者全而爲人也¶
　眞陽曰旣性命雙全方成得一個人亦必性命雙修方成得¶
　個仙佛未有二者不全而能成人成仙佛必以順之成人者¶
　以逆成仙佛所以知爲仙佛由於爲人¶
何以謂之陰陽性命當未有天地未有人身之先總屬虛無如¶
<pb:CK-KZ_JY233_01p004b>¶
易所謂無極而太極時也¶
　眞陽曰太極是一炁之極至處無極是一炁之極無處無極¶
　在太極之先太極雖有一炁無陰陽動靜所謂鴻濛未判之¶
　時也¶
無中恍惚若有一炁¶
　正言鴻濛未判而將判者判言分也未分陰陽動靜也¶
是名道炁亦名先天炁¶
　以恍惚將判言先天炁必如此時此景象之炁方是虛之極¶
　靜之篤者爲至淸可煉金丹之藥物不如是炁非先天¶
此炁久靜而一漸動而分陽而浮爲天比如人之有性也陰而¶
<pb:CK-KZ_JY233_01p005a>¶
沉爲地比如人之有命也¶
　沖云此言陰陽性命皆在動分後說的不兼靜一說吉王問¶
　曰動分已與靜爲二矣動後又可於動言分陰陽爲二乎沖¶
　云古云一生二二生三見得是如此便說如此¶
陽動極而靜陰靜極而動¶
　動靜原是循環不已的¶
陰陽相交之氣而遂生人¶
　陰陽不交則天地不能生[旡>无]炁之人必不能修[旡>无]元炁之仙¶
　佛必陰陽二炁交而後生人生仙佛也¶
則人之所得爲生者有陰陽二炁之全有立性立命之理故曰¶
<pb:CK-KZ_JY233_01p005b>¶
人身一小天地者也¶
　此結上陰陽性命之說以下正說修行之事¶
禀此陰陽二炁順行隨其自然之變化則生人逆而返還修自¶
然之理則成仙成佛是以有三次變化而人道全¶
　人道者生身成人之道也一次變化是父母初交二炁合爲¶
　一炁而成胎也二次變化者是胎完十月有炁爲命有神爲¶
　性而將産也三次變化者是産後長大成人精炁盛極十六¶
　嵗時也謂之三變者¶
亦有三關修煉而仙道得¶
　初關煉精化炁中關煉炁化神上關煉神還虛謂之三關修¶
<pb:CK-KZ_JY233_01p006a>¶
　煉而所以成仙者¶
順行人道之三變者言一變之關自無炁而合爲一炁也父母¶
二炁初合一於胞中只是先天一炁不名神炁¶
　此時母胞胎中無呼吸[旡>无]神¶
及長似形¶
　胎之長似有人形¶
微有氣似呼吸而未成呼吸正神氣將判未判之時及已成呼¶
吸而隨母呼吸則神炁已判而未圓滿之時¶
　胎之十月未滿¶
但已判爲二卽屬後天¶
<pb:CK-KZ_JY233_01p006b>¶
　此之二非離一而爲二是一之顯然似有二之理二尙精微¶
　而未成粗迹從此以漸長胎之時¶
斯時也始欲立心立腎¶
　胎中漸生五臟漸分立心腎之形¶
而欲立性立命矣¶
　有心卽具有性之元有腎卽具有命之元¶
神已固藏之於心炁已固藏之於臍¶
　神卽性是心中所有固不離於心炁卽命是腎中本有固不¶
　離於腎¶
及至手足舉動翻身而口亦有啼聲者十月足矣則神炁在胎¶
<pb:CK-KZ_JY233_01p007a>¶
中已全此二變之關言一分爲二也出胎時先天之炁仍在臍¶
後天之氣在口鼻而口鼻呼吸亦與臍相連貫先天之神仍在¶
心發而馳逐爲情欲由是炁神雖二總同心之動靜爲循環¶
　此言性有動靜命亦有動靜卽前所謂一分二二亦有動靜¶
　之說如人之睡時炁也靜性也靜及其覺時本炁之覺炁也¶
　動性也動卽後所謂神炁同動者儒亦言氣一則動志者似¶
　此¶
年至十六嵗神識全矣精炁盛矣到此則三變之關在焉或有¶
時而炁透陽關¶
　命根元炁之動於中未有不發散馳於外者故到陽關亦是¶
<pb:CK-KZ_JY233_01p007b>¶
　常行之處謂之熟境¶
則情欲之神亦到陽關¶
　神有通天徹地之能亦有知內知外之能內外總攝於一神¶
　內有動神也知外有動神也知馳於知外世人多墮於世事¶
神炁相合則順行爲生人之本此炁化精時也謂之三變者如¶
此修煉三關者使精返爲炁¶
　卽百日關中築基之工也法華經中佛亦說百日之期¶
炁煉爲神¶
　卽十月關中轉神入定之工也¶
神還爲虛¶
<pb:CK-KZ_JY233_01p008a>¶
　九年面壁之大定也¶
卽是從三變返到二變從二變返到一變從一變轉到虛無之¶
位是爲天仙矣¶
　由此虛之而又虛虛到無極便是天仙陞遷到極尊處¶
此處合用修煉之工¶
　三變者已前是說人所以得生之理自然順行者自修煉三¶
　關已後俱說使之長生不死者說到此是說人眞修實悟之¶
　時至必當用修煉之工不可不知¶
正宜淺說之者¶
　此下皆淺說性命之道淺說修煉之工¶
<pb:CK-KZ_JY233_01p008b>¶
夫炁與神皆有動靜¶
　自此至而已耗精者之修也止一大段詳言成仙佛之眞宗¶
　大修行之全旨直論中之總要合宗語錄之秘機提綱於此¶
　盡之矣¶
而靜極之際正有動機¶
　動之機頓然之覺不著世事故言機¶
炁動卽有神動¶
　時至神知也神不知便教當面錯過¶
卽此動機便可修仙¶
　炁動而化精行世法而耗盡以死者之必致眞人卽於動而¶
<pb:CK-KZ_JY233_01p009a>¶
　還靜之爲修以不死機者雖若動而不爲動用方可逆修而¶
　爲仙¶
緣此機爲生人生仙佛之分路¶
　分路者分順逆之行也機動時順此機而行卽以生人逆轉¶
　動而還靜卽成仙佛故道經云動者靜之機佛祖云若要眞¶
　不動動上有不動¶
入死入生之要關¶
　動機乃人之可生可死者蓋人之求長生者𦂳要的¶
炁機旣以屬動將欲出陽關而爲後天之精者¶
　陳泥丸曰子時炁到尾閭關¶
<pb:CK-KZ_JY233_01p009b>¶
道藏經云精者妙物眞人長生根¶
　此太上胎息氣經語也黃庭經亦云留胎止精可長生¶
正言此未成後天精質之先天炁名元精者是也¶
　先天炁卽元精¶
夫此炁雖動不得神宰之而順亦不成精¶
　如童子輩有眞陽之炁亦不無動靜但神[旡>无]妄覺不能宰之¶
　何曾成精¶
不得神宰之而逆亦不返炁¶
　呂祖眞人云龍虎不交安得黃芽黃芽旣無安得大藥¶
修仙者於此逆修不令其出陽關¶
<pb:CK-KZ_JY233_01p010a>¶
　鍾離眞人云勒陽關則還元煉藥¶
卽因身中之炁機合以神機¶
　元炁發動之機元神妙覺之機¶
收藏於內¶
　返歸於元炁之根¶
而行身中之妙運¶
　採取烹煉皆此時至妙之運用¶
以呼吸之氣而留戀神炁¶
　黃庭經云呼吸元炁以求仙¶
方得神炁不離則有小周天之氣候夫小周天云者¶
<pb:CK-KZ_JY233_01p010b>¶
　天之周圍三百六十五度有零只是一個天[旡>无]二天何有小¶
　大之異名以用者小其機故名曰小¶
言取象於子丑寅十二時如周一日之天也¶
　一日天之行周十二時之名神炁[酉*已]合時氣之行住亦若周¶
　十二時之候也¶
然氣有行住必有起止¶
　氣之爲物不能偏於行不免於住不能偏於住不免於行故¶
　道一禪師亦云未有行而不住未有住而不行行住而曰不¶
　離這個是以這個行住卽不離這個行住猶有起止白玉蟾¶
　云起於虛危穴以虛危宿在坎宮子位也起於是亦止於是¶
<pb:CK-KZ_JY233_01p011a>¶
　亦爲一周天也如是則行所當行住所當住起所當起止所¶
　當止也¶
氣行有數[巳/心]其太多¶
　數者同於周天者周於天則動者[巳>已]復靜矣再多則著於拘¶
　滯徒爲廢時失事於理無益¶
氣行有時[巳/心]其太久¶
　時卽數之義周天十二時候非有時亦不拘著於時但取象¶
　於時以爲節制程限耳又陳朝元曰凡煉丹隨子時陽氣生¶
　而起火則火力方全餘時起火不得或太久或不及皆火力¶
　不全¶
<pb:CK-KZ_JY233_01p011b>¶
不使之似於單播弄後天氣者恐以滯其先天炁之生機故也¶
生機滯則後天呼吸無所施¶
　後天炁用之不已而先天炁不生古云鼎內若無眞種子猶¶
　將水火煮空鐺是也¶
此修仙之至𦂳至秘之工故以周天三百六十限之¶
　雖曰周天實非天也心中妙用略有似於天之周數爲妙用¶
　之程限者¶
子行三十六積得陽爻一百八十數午行二十四合得陰爻一¶
百二十數¶
　五位陽爻用九也故共一百八十者除卯時不同爻用五位¶
<pb:CK-KZ_JY233_01p012a>¶
　陰爻用六也故共一百二十者除酉時不同爻用¶
以卯酉行沐浴以養之¶
　古聖不輕傳火故云沐浴不行火今此說云行沐浴非異也¶
　不行者不行其所有事行者行其所無事學者當知其有妙¶
　用若還持疑不決請看鍾離眞人所云一年沐浴防危險者¶
　已言矣¶
運此天周積累動炁以完先天純陽眞炁¶
　一次火候運一次周天之數[巳>已]完足一周則眞精眞炁歸復¶
　於命根而愈旺其發動生長之機此只是眞炁在根本處自¶
　純陽不失非從外得有所增補積累¶
<pb:CK-KZ_JY233_01p012b>¶
故凡一動則一煉而周使機之動而復動者則煉而復煉周而¶
復周¶
　此言凡遇有一動之炁卽要煉之以完一周天若一天不周¶
　則眞炁不長旺而速於神化又不可一周完而不歇雖[旡>无]大¶
　害亦遲其動機爲[旡>无]益也¶
積之不過百日則精不漏而返炁矣¶
　古云百日築基煉精化炁是大槩之言也或以七八十日得¶
　炁足或五六十日得炁足功勤不差者易得年少者亦易得¶
此三關返二之理[巳>已]返到撲地聲離胎七竅未開神識未動眞¶
炁在臍之境也¶
<pb:CK-KZ_JY233_01p013a>¶
　此四句言人初出母胎時是如此及今逆修時用完百日小¶
　周天之工方得眞炁足似如此¶
所以廬江李虛庵眞人曰陽關一閉個個長生言得長生之基¶
也¶
　眞陽曰陽精元炁總爲一身發生之根皆有耗折之理獨婬¶
　欲耗折之多而致死之速由敗於陽關陽關者陽精出入之¶
　關也出之則耗而死入之則精自滿而得長其生始也我主¶
　宰閉之不令出及滿足則關自閉矣凡有精則求出路無精¶
　以通路固自閉如儒家所謂用之而成路不用則茅塞之矣¶
　之說似故吾師祖李眞人云修到一閉卽得長生人人得閉¶
<pb:CK-KZ_JY233_01p013b>¶
　人人長生無有異者吾兄沖虛云從此得長其生爲始便永¶
　得長生與天地齊其夀量之基也李師祖及我弟兄三人皆¶
　淺直切言之凡長生必由於一閉得一閉如此便得眞長生¶
　不能閉便不得長生求長生者當於此勉之求之昔石杏林¶
　眞人求師後云得師訣來便知此身不可死知此丹必可成¶
精旣返而成炁則無復有精矣¶
　元精是炁因靜定之久不復動而化精婬根縮如小童子所¶
　謂返老還爲童體者是如此故佛家華嚴經亦云成就如來¶
　馬陰藏相是也¶
如有精則未及證於盡返炁也¶
<pb:CK-KZ_JY233_01p014a>¶
　眞陽曰有精卽是有漏之軀全無一點精方是無漏之軀世¶
　有一等人雖未行婬事而不洩精只名節慾不名無漏今之¶
　出家僻處持五戒以禁婬者是也猶有可漏精者在如玉通¶
　禪師住虎邱四十年持戒禁婬竟敗精於紅蓮妓者之千拜¶
　此正無實果之案也觀其死卽隨之又不能了生死之案也¶
　○吉王問曰眞無漏者如何驗知沖虛云眞無漏則陰縮如¶
　小童子絕[旡>无]舉動絕無生精之理焉有漏始得成有修有證¶
　之漏盡通也若人老而陰縮者是陽炁殘而痿矣無精者是¶
　精[巳>已]枯竭矣從生身來禀賦得陽炁微弱所致不可誤認爲¶
　修證若人到衰老時求修證必要補精到能洩精地位而後¶
<pb:CK-KZ_JY233_01p014b>¶
　始有可長生之機切不可誤至於老來鉛汞少者也¶
則亦無復有此一竅矣如有竅則未及證於眞無漏也¶
　此一竅是精所出之處也精盡化炁不須用出路故[旡>无]竅若¶
　有一竅在猶可漏精則炁未得足者可知矣昔長沙王星垣¶
　殿下問曰何以知精滿盡化成炁而不漏沖虛云眞實修煉¶
　之人精[巳>已]煉成炁者便有止火之候自到此是[旡>无]精之靈應¶
　也則無竅矣此無竅無漏方眞¶
眞炁亦不得死守於臍矣若只守於臍而不超脫過關¶
　此時始有眞炁過三關得眞炁者名得金丹大藥過三關者¶
　名曰服食逆上三關名曰飛昇¶
<pb:CK-KZ_JY233_01p015a>¶
不過暫有少得長其生之初基而爲人仙也未能永刧長生¶
　吉王太和殿下曾問曰得長生皆曰一得永得何故今言暫¶
　得永得之不同沖虛子曰一得而能決烈向上則有上之所¶
　證而永刧長生形神俱妙頓超刧運矣若言我已得到此果¶
　更又何爲止於此不過少得初基而[巳>已]又必煩於守護方是¶
　人仙不死若更行婬欲漏卻一點陽精猶是有漏凡夫生死¶
　不能迯者可不勉而究之哉¶
故有遷移之法古人所謂移爐換鼎之喻者是也施祖¶
　施肩吾眞人亦呂祖之師¶
鍾離¶
<pb:CK-KZ_JY233_01p015b>¶
　正陽眞人呂純陽眞人之度師¶
呂祖¶
　純陽眞人¶
三仙傳道集所謂三遷者此當用其一遷矣¶
　吉王太和殿下問三遷之說沖虛子云按鍾離答純陽論還¶
　丹云還者往而有所歸丹者丹田也丹田有三氣在中丹神¶
　在上丹精在下丹自下田遷至中田中田遷至上田上田遷¶
　出天門是爲三遷功成旣自下而上不復更有還矣吾見鍾¶
　離此語矣聞吾師之說同¶
卽以七日口授天機採其大藥¶
<pb:CK-KZ_JY233_01p016a>¶
　七日者是採大藥七日之功也吉王太和殿下問曰初關百¶
　日採取烹煉於今日卽以七日採又曰採大藥從古至今不¶
　見於書全未聞此語請問何以藥稱大採之日數久暫何以¶
　異沖虛云此萬古不洩之仙機也百日之初雖曰採眞陽之¶
　精精絕[旡>无]形又名眞陽之炁炁本無相古聖祗云虛[旡>无]之炁¶
　其所發生生則無形之形附於有形徧內外皆此炁之流行¶
　所曰採採則無採之採借火爲採不見有藥形迹唯知有火¶
　而已昔還陽老師引古語爲我云夾尾閭空寄信誠然是¶
　也此言前之採也精炁生動也是杳㝠還返於靜也是杳㝠¶
　火氣薰蒸百日之久故眞炁因之忽然似有可見故止後天¶
<pb:CK-KZ_JY233_01p016b>¶
　氣之火唯單採先天炁之藥故另用七日之工採於七日之¶
　內火異於周天故曰七日口訣何故用火之異採之異因此¶
　時眞炁盡歸於命根矣雖有動猶不離於動處祗在內而不¶
　馳於外用則無火之火無候之候也此爲異也其所用以化¶
　神還虛之大事始此所證以長生超刧神通無極之大果始¶
　此故名大藥卽前所採虛[旡>无]之炁所得所證之實相也¶
取得下田先天眞炁名曰金丹¶
　邱長春眞人云煉精爲丹而後純陽炁生煉炁成神而後眞¶
　靈神化超凡入聖棄殻昇仙而曰超脫萬世神仙不易之法¶
　也此曰金丹卽所謂大藥¶
<pb:CK-KZ_JY233_01p017a>¶
用以服食飛昇拔宅者皆此耳¶
　吉王太和殿下問曰我聞砂鉛爐火中所成者曰金丹世人¶
　共知皆貪學而求服食者今仙道修煉身中自有之炁神亦¶
　曰金丹曰服食由何故沖虛曰坎腎屬水精出於腎亦屬水¶
　也水由炁化精亦由炁化金能生水故生精之炁喻金炁化¶
　精時則有炁在精中故曰母藏子腹如金在水中精復於炁¶
　故曰水中金當修煉之初如從根發出[苖>苗]生而爲藥乃虛無¶
　之炁耳實無形相而虛無恍然採取不見有所採取者故不¶
　曰服食採取之久火候之足精還補炁之盛謂之外丹成其¶
　炁之發生始有法成之妙相而純陽之炁根始動以其是金¶
<pb:CK-KZ_JY233_01p017b>¶
　炁也故曰金丹卽是外丹初時陽炁發生出於身外爲精旣¶
　返精於炁不生於外而唯實生於內得此炁生轉而逆上三¶
　關度鵲橋而下重樓經喉𠯳中如食故曰服食然服食二字¶
　本草言藥之可食如心服之服義同世人因此曰金丹外丹¶
　遂冒指砂鉛之丹爲卽此之外丹因此曰服食遂冒稱砂鉛¶
　之丹可服食所以自求者皆誤認爲人謀者皆誑語後學宜¶
　辨之吉王曰今而後始知世煉砂鉛求服食者爲至愚貪求¶
　不[巳>已]者猶爲下愚不移者可不明辨而[攺>改]圖哉¶
待到尾閭界地¶
　眞陽曰尾閭者二十四椎骨下盡處界地者三岔之路上¶
<pb:CK-KZ_JY233_01p018a>¶
　通丹田下之前通外腎竅下之後通尾閭昔曹老師先上蒲¶
　團先得大藥用七日之工到五日之間忽丹田如火珠直馳¶
　上心卽回下馳向外腎邊無竅可出卽轉馳向尾閭沖關此¶
　皆眞炁自家妙用非由人力所致但到關邊必用口授天機¶
　方纔過得關去¶
乘其眞炁自然沖關向上之機¶
　太和曰何以得自然沖關向上沖曰平日指引之功多故也¶
加以五龍捧聖之秘¶
　按𤣥帝修於武當山於捨身崖下捨其凡身有五龍捧其聖¶
　體升於萬仞崖上當知此爲超凡入聖一大妙喻也蓋𤣥言¶
<pb:CK-KZ_JY233_01p018b>¶
　北方之色言坎腎也借帝喻北之嬰兒言水中之靈寶也五¶
　龍者工法中之秘機五龍捧𤣥帝上昇卽是以秘法捧眞陽¶
　大藥上三關轉頂之喻¶
轉尾閭夾玉枕三關¶
　吉王太和問曰前云三關是初中上此云是尾枕爲三請¶
　示曰轉者以何爲沖虛曰前云三關虛擬其出三界之次第¶
　此云三關實指所必由之路華嚴經云踐如來所行之道不¶
　遲不速審諦經行者卽此也其道在背二十四椎間之兩¶
　頭及中也關者𦂳要當行之路而又爲難行之喻故名之尾¶
　閭者閭卽關之義尾爲骨下盡處有中左右三竅髓實¶
<pb:CK-KZ_JY233_01p019a>¶
　不通呼吸之行乃盡於尾尾之下則竅虛而氣液皆通虛實¶
　原以不相同故名下鵲橋用秘法天機以通之令炁得轉運¶
　夾者腰與脊之異名處玉枕者椎骨之上盡處也轉之者¶
　古云一孔𤣥關竅三關要路頭忽然輕運動神水自然流蕭¶
　紫虛眞人云河車搬運上崑山不動纎毫到玉關妙在八門¶
　牢閉鎖陰陽一炁自循環此卽轉義也¶
已通九竅¶
　眞陽曰每一關有中左右三竅左右者古云兩條白脉又云¶
　黃赤二道爲日月並行之道也三關則有九竅故邱祖門下¶
　徐復陽眞人云鐵鼓三三全憑一箭機佛宗人亦云九重鐵¶
<pb:CK-KZ_JY233_01p019b>¶
　鼓又云九曲黃河曹溪西江洞水者皆是¶
直灌頂門¶
　按諸佛諸菩薩初修皆有水灌頂卽此妙喻¶
夾鼻牽牛過鵲橋¶
　牛性主於鼻防牛之妄走故牽鼻使由於當行之道鵲橋者¶
　鼻上路不相通之處卽崔公入藥鏡所謂上鵲橋也何爲不¶
　相通葢鼻上之路實氣不常行者鼻下之路虛乃氣所常行¶
　者虛實不相通故有妙法秘機以通喻曰鵲橋亦有大危險¶
　在也詳在後語錄中矣¶
下重樓¶
<pb:CK-KZ_JY233_01p020a>¶
　喉之十二重樓也¶
而入中丹田神室之中而亦通徹於下田若合中下爲一者¶
　堂姪太一問入中田宜如何用工沖虛曰昔曹老師云下重¶
　樓而服食之是得坎實點化離陰名乾坤交姤也正是中丹¶
　田事所行大周天之火候火原是在下之物卻合下田而行¶
　者雖合下而用時時充滿虛空此便見合中下成一個虛空¶
　大境界卽有升降時而眞我不動之元性猶在於合下之內¶
　故世尊坐於菩提樹下而上升須彌頂升叨利天升[兠-北+此-儿+几]率陀¶
　天說法而亦不離於菩提本座者與此同此華嚴經之說也¶
　又大集經云佛成正覺於欲色天二界中間化七寶坊如大¶
<pb:CK-KZ_JY233_01p020b>¶
　千世界十方佛剎爲諸菩薩顯說甚深佛法令法久住者皆¶
　同此意世有人因古言心下腎上處肝西肺左中遂擬議著¶
　在臍之上有一穴如此則無根可歸殆非也¶
以行大周天之氣候¶
　此以後火候名大周天與百日小周天者不同故古人云自¶
　後仍吹無孔笛從今別鼓沒[糸*𤣥]琴¶
大周天者如一日實周一天也一符如是十百千萬符皆如是¶
一時如是三千六百時亦皆如是以周十月之天也¶
　吉王殿下太和問曰何爲有大小周天之異名沖虛曰天固¶
　一也而所用之工有大小之異也小者有間大周則無間矣¶
<pb:CK-KZ_JY233_01p021a>¶
　小者有時大周則無時矣小者有數大周則無數矣何爲有¶
　間有時有數[旡>无]間[旡>无]時[旡>无]數答曰古云運罷河車君再睡來¶
　朝依舊接天機言有間也古云子午工是火候卯時沐浴酉¶
　時同言有時也古云二百一十六用在陽時一百四十四行¶
　於陰候言有數也古云工夫常不間定息號靈胎言[旡>无]間也¶
　古云晝夜晨昏看火候言無時也古云不在吹噓并數息天¶
　然言無數也此煉炁化神必然之候爲大周天之妙用也初¶
　時一瞬一息爲周一天至一刻爲一瞬息周一天至一時爲¶
　一瞬息周一天至一日十日一月十月爲一瞬息周一天元¶
　炁隨呼吸氣而俱住俱無不似小周天之一時三十六二十¶
<pb:CK-KZ_JY233_01p021b>¶
　四周於天者之可易行也非大而何¶
懷胎煉炁化神入定者之候如此其中有三月定力而能不食¶
世味者有四月五月而或多月始能不食者¶
　三月之久卽能不食是入定之功勤者四五月多月之久始¶
　能不食功夫少者得證果遲¶
唯絕食之證速則得定出定亦速¶
　食爲陰有一分陰在則用一分食分陰未盡則不仙分食未¶
　絕亦不成仙¶
絕食遲者則得定出定亦遲所以然者由定而太和元炁充於¶
中則不見有饑何用食又必定心堅確故得定易而有七月者¶
<pb:CK-KZ_JY233_01p022a>¶
有八九月十月而得定者若定心㪚亂故得定難而有十月之¶
外者及不可計數之月而始得定者卽歇氣多時火冷丹力遲¶
之說也今以十月得大定者言之其中又有神胎將完第八九¶
個月十個月之時外景頗多¶
　外景者乘陰爲魔也此時或有一二分陰未消得盡若有一¶
　分陰在卽有一分魔來¶
或見奇異¶
　世俗中平日所無者而今始有一見之謂之奇異乃見之魔¶
　眼可見而見者曰外魔曰邪魔曰天魔眼不可見而心見者¶
　曰陰魔見而喜悅貪見則著魔矣見而不見則不著魔矣¶
<pb:CK-KZ_JY233_01p022b>¶
或聞奇異¶
　此聞魔也不見不聞爲定聞爲魔則亂定者喜其異聞而貪¶
　聞之則著魔聞而不聞則不著魔¶
或有可喜事物¶
　世法中平日所有者或已遇過之熟境已掃去而復偶有故¶
　曰可喜可懼可信如此下三者可喜者聲色富貴玩好受用¶
　皆是皆勿貪喜¶
或有可懼事物¶
　可懼亦非一水火刀兵刧殺打駡一切驚恐皆是皆不可妄¶
　生懼心¶
<pb:CK-KZ_JY233_01p023a>¶
或有可信事物¶
　平常或有願望而欲求者或欲求而未得者今若遂願若應¶
　求爲理之可信如山東張先生在圜中見天魔而誤信爲身¶
　外有身之類者餘倣此¶
或有心生妄念¶
　上五者是外來之魔此一句言心之妄[旡>无]故而妄想所生佛¶
　宗人謂之陰魔又謂之陰蓋¶
或有奉¶
上帝高眞眾聖法旨而來試道行¶
　四十九章經云諸天仙人來試或試以所欲或試以所不欲¶
<pb:CK-KZ_JY233_01p023b>¶
　或試以所難或試以所畏試之過者諸天保舉是謂得道¶
或張妖邪魔力而來盗眞炁¶
　如狐精化美女婬侵奪炁等事皆是¶
凡此一切不論心妄見魔¶
　若心中生一妄則急提正念而妄自[旡>无]若眼前見一魔亦急¶
　提正念不應魔而魔自退去矣¶
果邪果試一切不著俱以正念掃去¶
　四十九章經云不與羣魔競來者自返戈丁靈陽云靜中抑¶
　按功深或見有仙佛鬼神樓臺光彩一切境界見前不得起¶
　心憎愛俞玉吾云任他千變萬化一心不動萬邪自退如鍾¶
<pb:CK-KZ_JY233_01p024a>¶
　離眞人試呂純陽以十魔呂眞人皆無著又如壺公以朽索¶
　懸大石於費長房座上之梁有大蛇囓索將斷令石壓費不¶
　爲之懼而正念長存此眞降魔之明案也¶
只用正念以煉炁化神自然得至呼吸絕而無魔矣¶
　眞陽曰有呼吸未盡之定卽是陰未絕盡而陽未純故魔可¶
　來到呼吸絕而陰盡純陽則神全大定不用見聞知覺於外¶
　則魔不能干犯我不用見魔亦不見於我我不用聞魔亦不¶
　聞於我故呼吸絕者自無魔矣¶
昔邱長春老祖師掃去魔後曾云魔過一次長福力一次魔過¶
十分長福力十分每當過一番魔心上愈明一番性愈靈一遍¶
<pb:CK-KZ_JY233_01p024b>¶
　此七句是我本宗老祖師邱眞人之言也沖虛子引證降魔¶
　之案○按邱祖每只爲福小不能心定當過二番死魔二次¶
　飛石打折三根肋骨又險死撲折三番臂[膞>膊]恁般魔障皆不¶
　動心越生苦志○沖虛子昔於謝家住七十八日被火災所¶
　魔以所賣家産千餘金并九轉之力備以入山住靜供護眾¶
　居食之資者盡爲所毁當此急用之需慨然盡棄而不救亦¶
　爲當過此魔而[巳>已]有友云何不救雖少得亦可答曰有邱祖¶
　案在修行岸頭原不動心與魔應棄物同於棄家千餘金何¶
　足重¶
此修士所以不可不知者旣得呼吸無則氣不漏而同炁返純¶
<pb:CK-KZ_JY233_01p025a>¶
神則無復有炁與氣矣如有炁則呼吸雖暫似無漏未爲眞絕¶
也¶
　呼吸少定而未絕則神隨之亦只少定而未大定此時正宜¶
　綿密工夫直入大定而純神若有出入間斷卽同走丹¶
必至無炁而後已¶
　眞炁大藥服食已盡是炁已大定矣則神全而亦大定煉炁¶
　化神之事始畢矣¶
此第二關返一之理如此正已返到如父母初交入胎之境矣¶
但父母初交時只虛無之炁神未分於炁中也此則炁返合於¶
神只存一虛無之神在焉¶
<pb:CK-KZ_JY233_01p025b>¶
　此直說分剖人胎神胎之所以然¶
神已純全胎已滿足必不可久留於胎¶
　昔藍養素於南嶽山養胎旣成而不能出劉海蟾以李玉谿¶
　十詠寄之指示脫胎出神養素撫掌大笑而出此見胎之必¶
　不可久留亦見暗中有聖賢提揭者○沖曰胎者形也久留¶
　在胎局於形中而不超脫者其炁之滅盡定者猶可離定而¶
　爲動動則同於屍解之果而已神之定者亦離定而動胎脫¶
　則神離形在虛空之境矣神還虛空而極虛空則虛空安有¶
　壞耶夫自其脫精成炁爲入胎之始脫炁氣而成神爲成胎¶
　之終炁不入於胎猶可復爲精也以未超脫其精之境也神¶
<pb:CK-KZ_JY233_01p026a>¶
　不出於虛空猶可動其定而馳逐其氣也以未超脫其炁氣¶
　之境也故李曹二眞人曰不超不脫神不來言必出神而後¶
　得神仙以向天仙也¶
如子胎十月形全則生神胎十月神全則出理勢之必至也此¶
則再用遷法以神之不長著於中下而離著自中下而遷於上¶
丹田¶
　前之初關中關皆是三田反覆化炁於下亦由上而中而下¶
　及化神轉上而居中中原是虛境[旡>无]所拘著而若不遠於炁¶
　根故云合中下皆在虛境之內卽世尊寶塔從地湧出在虛¶
　空中之說也上丹田者頂門邊之泥丸宮也旣成純神則謂¶
<pb:CK-KZ_JY233_01p026b>¶
　之見性神之靜體謂之性性之大用及通而無障礙處謂之¶
　神古云性在泥丸命在臍也¶
以加三年乳哺九年大定煉神而還虛也¶
　乳哺者養出胎之子也爲養神之喻也仙以得定成神雖得¶
　定乃初有所得未能久定乳哺以加養使神能大定而久也¶
　還虛者炁久定而絕無神不必用乳哺之時葢由煉炁之初¶
　神爲主令而定其炁知有神也故曰化神炁大定神亦大定¶
　神不用使令而若[旡>无]神故曰虛正無法無佛之謂也¶
當此遷上之時非只拘神在軀殻之上猶似夀同天地之愚夫¶
者¶
<pb:CK-KZ_JY233_01p027a>¶
　在軀殻則非虛還虛者不著於軀殻古云入金石無礙者有¶
　軀殻則有礙出軀殻之神至虛故無礙愚夫者性不靈而無¶
　神通之謂也¶
須用出神之理調神出殻而爲身外之身¶
　調神出殻是一至要之機有大危險之際初調其出而卽入¶
　不令出久亦不令見聞於遠境調之久其出可漸久而後入¶
　亦可漸見聞乎遠境而後入不調者恐驟出外馳而迷失本¶
　性凡初出者必調¶
依師度法出神¶
　有當出之景及所出之理¶
<pb:CK-KZ_JY233_01p027b>¶
自上田出念於身外自身外收念於上田一出一收漸出漸熟¶
漸哺漸足如是謂之乳哺三年而神圓可以千變萬化可以達¶
地通天可以超海移山可以救水救旱濟世安民誅邪除害任¶
其所爲皆一神所運神變神化所以謂之神仙¶
　抱樸子云欲少留則且止而佐時欲昇騰則凌霄而輕舉○¶
　昔曹老師云修仙至於出神永無生死矣災與魔皆不相干¶
　初出神若一步而卽入若二步而卽入古亦云十步百步切¶
　宜照顧是也如此而後乳哺養神至於老成必三年而後可¶
　此時若欲在世護國安民也可救水救旱也可舉念者無不¶
　是神通靈應便十百千萬億年刧如是也可若不欲在世如¶
<pb:CK-KZ_JY233_01p028a>¶
　此卽用面壁之理九年大定而後可與最上上乘仙佛齊肩¶
　矣¶
從仙而還虛則又三遷至於天仙之虛境矣¶
　此正無極之至極處¶
此皆十六嵗以後至八八六十四嵗[巳>已]化精而[巳>已]耗精者之修¶
也¶
　精旣耗則消折者多必用工補滿而後能生眞炁轉運河車¶
　點化至神住胎入定如上所說¶
又有童男未化精之修焉¶
　從來未行婬事精竅未通精未洩炁未耗者如集仙傳所云¶
<pb:CK-KZ_JY233_01p028b>¶
　周從者泗洲人也幼得道徐神翁曰我少而婚彼幼而得道¶
　其神全吾不及也又世尊爲太子在宮中娶三[女*㔾]十年不行¶
　一婬姤晝夜只修禪觀者此皆謂之童眞又韋䭾天尊經稱¶
　爲十九世童眞此三者皆同¶
皆世所不知而亦欲淺說之者夫人自未生之前謂之胎旣生¶
之後謂之童¶
　胎出卽爲童順而行之易童返修卽是胎逆返修亦易仙道¶
　中最難得者是童體童體精炁完全不唯修之易其法力甚¶
　大有非修補精炁者之所能及¶
厯年至於十六嵗炁足極矣炁已純陽精猶未漏是爲全體之¶
<pb:CK-KZ_JY233_01p029a>¶
童¶
　乃其本體之自全而非用力修補湊合之所爲¶
古人云返老還童者還成如此不漏之全體而[巳>已]¶
　修仙者多是已漏之精若以此爲修必不成仙必有死有生¶
　而輪迴者故用初關築基工夫基成始與此童身相等而法¶
　力猶有所不及¶
且童必至十六嵗陽炁極而精將通末刧之世人人習爲婬慾¶
之風未至十四五六則有交姤之敗炁不旺而精不壯夭而不¶
夀者多矣¶
　此是世間愚人俗子輩不知所以爲修行者¶
<pb:CK-KZ_JY233_01p029b>¶
若舉斯世設有一人¶
　舉一世或有一人者極言[旡>无]仙材之人也¶
踰十六而未漏者必爲愚癡不知婬慾之事不足以行道者也¶
　婬慾之事喪精耗炁而害道皆仙佛之所禁戒以修行大道¶
　不知婬慾之樂者必不知婬慾之害世間亦未有不知婬事¶
　者况十六嵗之成人而猶不知乎此時而不行婬眞爲愚癡¶
　之甚而不知¶
又或有一人能至十六炁極足而未漏此最易化神而成仙者¶
也¶
　陽精之炁自足者免得用築基煉精補炁之工以固有之炁¶
<pb:CK-KZ_JY233_01p030a>¶
　煉之以化神卽成神仙而了道故曰易¶
若有能得成仙者名曰童眞¶
　以童子之全體而成眞¶
若緣分淺薄不遇聖師點化¶
　昔抱樸子曰按仙經云寶秘仙術雖有已在弟子中者尤擇¶
　其至精彌久而後告之以要訣况世人何能强以語之耶¶
又不自知參究採此眞炁而煉爲神亦不足以行道者也¶
　前生無積修功行故此生不遇聖師今生無修仙修佛之志¶
　何能參究天機爲凡俗混世虫耳故不足以行道¶
百千萬年或有一人旣足十六陽極之炁又有仙師密旨¶
<pb:CK-KZ_JY233_01p030b>¶
　昔抱樸子曰按仙經云諸得道者在胎之中已含信道之性¶
　及生而有識心好其事必遭明師而得法¶
因其未漏之炁不用煉精之工遂以七日天機秘法¶
　七日者煉精化炁築基成功之後採大藥之法童子從此起¶
　以後皆同於大人之法¶
採得眞炁¶
　百日之工曰採眞炁乃微陽耳此無百日之工而炁自滿足¶
　於此採實足之眞炁卽所生之大藥採此眞炁而得卽得長¶
　生採不得此眞則不長生¶
捧過三關九竅以行煉炁化神之工所以無煉精之工者正以¶
<pb:CK-KZ_JY233_01p031a>¶
炁未化精而採之卽得¶
　炁未化精而洩漏則精炁本自滿足不待煉而亦可採採而¶
　必得所以世尊自修之工不用煉精只用色界四禪定爲始¶
　由本自滿足之炁獨盛旺勝於諸佛諸仙者皆以此¶
故炁未化精者修之有四易易於時易於工易於財易於侶也¶
易於時者不用百日之工¶
　百日工者煉精以化炁之工也炁旣化精而順行洩漏者必¶
　用煉精還而爲炁旣未化精則[旡>无]用還炁之百日¶
從七日而十月三年¶
　七日者採大藥眞炁之期也十月者行大周天火之期也三¶
<pb:CK-KZ_JY233_01p031b>¶
　年者出神後而乳哺陽神之期也此止言成神仙之期未說¶
　天仙也¶
可計之程也易於工者不用小周天採補薰蒸¶
　此卽說不用百日之工¶
從採大藥服食¶
　卽七日之工¶
而胎神¶
　卽十月之工¶
乳哺¶
　卽三年之工¶
<pb:CK-KZ_JY233_01p032a>¶
可必之果也¶
　程可計果可必者言此逐節工夫自粗而精自漸而頓可必¶
　其必至者如所謂果生枝上終期熟之說也¶
易於財者自七日而十月三年可數之費也¶
　養胎者一人護法者二人或三計每人一日費銀二分三人¶
　則六四人則八最易數¶
易於侶者¶
　護法之伴侶也卽二人三人輩¶
因童眞之神淸而明¶
　淸明者情慾之竇未開聲色樂佚之念未啟¶
<pb:CK-KZ_JY233_01p032b>¶
炁完而足¶
　筋骨堅强不衰敗[旡>无]昏惰之氣¶
用其護力而扶持顚危昏眊者少也¶
　純陽眞人云免顚危要人呌¶
斯謂之四易其炁已敗於化精者¶
　此又詳言十六嵗以後壯年老年敗精者之修¶
則必用煉精之工故有四難難亦時工財侶也難於時者精已¶
虛耗無大藥之生必採煉精以補精返炁而補炁則眞炁大藥¶
始有所生多百日之關如有年之愈老則不能以百日而返足¶
炁亦不能以百日而止工也¶
<pb:CK-KZ_JY233_01p033a>¶
　或二百日或三百日未可知¶
難於工者工曰百日有期內期外之不同¶
　期內者五六十日而得炁足者如曹老師五十日而得是也¶
　有七八十日而得炁足者如我以兩月半而足炁然其初尙¶
　有一月調習期外者過百日之外炁始足¶
是以年之漸老則用工漸多如神[巳>已]昏毦必先養其淸明精炁¶
已耗竭必先養其充實豈朝夕之力而能然哉¶
　昔鍾離眞人道要云晚年奉道根源不固自覺虛損而氣不¶
　足十年之損止用一年功補之名曰採補還丹補之數足日¶
　漸以增名曰水火旣濟曰人仙是也¶
<pb:CK-KZ_JY233_01p033b>¶
古人教人得之者早修莫待老來鉛汞少者¶
　鉛少者元陽眞精眞炁之耗竭遂致有精乾者有陰痿者有¶
　氣喘者有腰痛[拆>折]者有筋拘而膝不屈坐者或坐不能久¶
　聳直者皆是汞少者元神本性之昏沉或採取不能張主而¶
　精專或烹煉不能進退而終始皆迷惑錯誤者多而成眞火¶
　全候者少如此何以能百日而止工¶
皆爲此也¶
　鉛汞旣少之時而奮志精修猶可望成還丹而證道有准經¶
　云八十尙還丹又曰百二十嵗猶可還若不決烈精進則墮¶
　有死之類而[巳>已]故戒之曰莫待老昔馬自然曰此身不向今¶
<pb:CK-KZ_JY233_01p034a>¶
　生度更向何生度此身¶
難於財者以行道之期久¶
　或百日或二百三百日¶
日費之積多¶
　百日祗用百日之費或至二百日則多矣¶
不可以數限也¶
　不可限以百日之費而爲二百三百日之給¶
難於侶者用工日多則給使令之久扶顚危之專遂致護道未¶
終或以日久功遲而疑生厭心¶
　有疑其功不知成否有疑不知何日成功¶
<pb:CK-KZ_JY233_01p034b>¶
或以身魔家難¶
　身魔者護法之身有病魔或有災異家難者護法人之父母¶
　妻子有大變故等事¶
而變輕道念¶
　因有魔難遂變易護道之念¶
此往往有之者矣¶
　抱樸子昔云爲道者病於方成而志不遂¶
又觀古人所謂同志三人護相守又曰擇侶擇財求福地¶
　老君言諸小小山者皆不可於其中作金液神丹皆無正神¶
　爲主多是木石之精千嵗老物血食之鬼此皆邪氣不令人¶
<pb:CK-KZ_JY233_01p035a>¶
　作福但能作禍○福地者抱樸子曰按仙經云可修行居者¶
　有華山泰山霍山恒山嵩山少室山長山太白山終南山女¶
　几山地胏山王屋山抱犢山安邱山潛山青城山峩眉山綏¶
　山雲臺山羅浮山陽駕山黃金山鼈祖山大小天台山四望¶
　山蓋竹山栝蒼山皆正神在其中若有道者登居之則山神¶
　助福¶
而福地者不過不逢兵戈之亂不爲豪强之侵不近往來之衝¶
　昔抱樸子曰按仙經云得道者與世人異路而行異處而止¶
　言不與交身不與雜○太上胎息氣經云凡修行切勿令人¶
　知人知名至則禍來不安¶
<pb:CK-KZ_JY233_01p035b>¶
不至盗賊之擾¶
　房舍華麗衣服鮮美飮食豐盛財物盈餘庫藏充滿家具器¶
　用竒巧皆招盗賊之由¶
略近城市易於飮食之需¶
　城市太遠買辦奔走煩難恐護法要人多方有侍者¶
必遠樹林絕其鳥風之聒¶
　昔許由以瓢掛於樹風擊之鳴由則棄瓢亦其一驗案也¶
屋不踰丈¶
　丈室不能容眾僅足三五人居爲修行所若大恐盗賊可據¶
　爲穴故曰僅取蔽隔風雨爲止¶
<pb:CK-KZ_JY233_01p036a>¶
墻必重垣¶
　內外完固遮護惡虫惡獸之患爲得其宜也¶
明暗適宜¶
　可令人護關者得以舒暢不生疾病¶
牀座厚褥¶
　褥厚者和軟而坐不生厭¶
加以潔精芽茶淡飯¶
　禁戒甘旨葷腥專持素食宜遵四十九章經元始天尊法旨¶
　所云齋戒者道之根本法之津梁子欲學道淸齋奉戒眾生¶
　捨淸淨耽葷羶而以觸法譬之餓鬼㗖食死屍¶
<pb:CK-KZ_JY233_01p036b>¶
五味隨時¶
　五味者鹹酸甘淡油鹽醬醋之屬隨時者安其所遇隨有隨¶
　無不煩於搜索¶
調養口腹¶
　飮食不宜過中有過則有傷害¶
安靜氣體¶
　安居丈室而行住坐卧不爲世務塵勞凡眞實修行者靜定¶
　其心先靜定其身¶
亦易易事耳然亦古人之長慮也¶
　古人每有入室之事遺囑我今亦詳說入室事宜修士當預¶
<pb:CK-KZ_JY233_01p037a>¶
　爲計畫免有違缺¶
又有極口稱爲財不難兮侶[郤>卻]難者是何也¶
　求財助道者或以自[巳>己]家貲變易而得或以外護出財助道¶
　而得何難¶
蓋爲學道本皆智士而每人品不同或以德勝而行道之心不¶
專或以志欲爲仙而德不足或以始雖勤而終則怠¶
　玉皇經懴文云求道未勤豈能成道¶
或喜於談笑而問道若勤其力行實悟全無有¶
　天尊言知吾道者復不能行行吾道者復不能久難至於道¶
或初一遇待師家以杯茶便問如何成黃芽¶
<pb:CK-KZ_JY233_01p037b>¶
　黃芽若教如此易問易得遍大地田土中盡長黃芽勝於稻¶
　芽麥芽¶
飮師家以杯酒便問如何到了手¶
　若教了手以杯酒可換而得知了各酒店中人人皆是了手¶
　神仙故抱樸子云世間淺近之說猶不可坐待而知况神仙¶
　大事乎¶
輕視如俚言之笑譚卽持譚笑之聞認爲得理¶
　鍾離眞人度純陽時純陽正爲九江府德化縣令棄官而隨¶
　鍾離尙有一詞云上告師尊弟子相隨七八年肩頭壓得皮¶
　開綻足下生瘡五七畨並未蒙師一句言此詞在物外淸音¶
<pb:CK-KZ_JY233_01p038a>¶
　書中久矣旣能棄官便見有蓋世志行猶執弟子之禮多年¶
　而後得聞道成道未有初遇便傳便聞之理如父教子之栽¶
　稻鋤麥者乎劉海蟾爲燕國宰相時鍾呂二眞人造府而度¶
　劉棄相而隨六十四嵗也至六十九嵗而聞道而後得成抑¶
　豈有輕易得傳者乎世有光棍一見便傳者別有一故爲方¶
　士者詐設之假言及治一病之小工耳欲謀一日之飮食者¶
　欲綿取年月間之供給者欲誑取長久之衣食者非若此¶
　易言以速[𢪩>投]其所好遂其愚見何以得心腹相[𢪩>投]哉而謂天¶
　仙神仙大道亦可如是聞問爲哉¶
或以好勝務奇而欲聞獨異於[已>己]稱獨勝於人徒務知道而不¶
<pb:CK-KZ_JY233_01p038b>¶
行道¶
　此一等人欲自誇得秘聞秘法勝於人者¶
或有徒務博聞而唯自誇爲能士如遇一賓友曰能這件則亦¶
曰這我也能遇一賓友曰能那件則亦曰那個我也能不論邪¶
正是非一槩俱聞實無學道行道之志¶
　此一等人浮慕稱博絕非專學任旁門邪說不黜之爲非雖¶
　正理眞言亦不求徹悟所以不能學道者高明眞師當愼言¶
　於此人¶
又或有狡詐醫士學談道而涉獵[郤>卻]病旁小坐功遇富貴者用¶
藥無功又恐他人奪其主顧故傳以坐功而[郤>卻]病爲鈎連擒拏¶
<pb:CK-KZ_JY233_01p039a>¶
之法耳何有於學道之心¶
　此一等人我遇之甚多所見皆是如此¶
或本志不眞學道但借學道爲芳名而陰行不道之事¶
　不道者悖道之事也凡有口稱學仙道求長生不死遂遍語¶
　人曰我能仙道長生不死愚人遂信之及談之乃說用女人¶
　作比家不知其心實爲𠹙騙人家女子行姦婬之計耳又有¶
　口稱能煉丹服食不死能點金銀如山嶽之多哄騙愚人出¶
　本燒煉遂拐其本銀而逃皆不道也¶
或以口稱學道知道行道而心實不學不知不行者¶
　此不見張紫陽眞人所謂今生若不學修眞未必來生甚胎¶
<pb:CK-KZ_JY233_01p039b>¶
　裏馬自然眞人云此身不向今生度更向何生度此身此等¶
　人當以二眞人之言自醒¶
或以父母妻子恩愛太重而道念亦重欲割然修仙則恩愛不¶
能盡捨¶
　玉皇經懴文云求度雖專尙多宿累○皇經集註云根念未¶
　固不能進修○太上靈寶大乘妙法蓮華眞經云今迷諸世¶
　網雖有眞心固不爲篤抱道不行而自望其頭不白者亦稀¶
　聞也¶
欲繫戀恩愛又恐無常速到失卻千萬億刧難逢之道此謂兩¶
持之心而亦兩失之心也¶
<pb:CK-KZ_JY233_01p040a>¶
　心兩持則惑而[旡>无]決必[旡>无]成功而至於兩俱失必然之理¶
無常速到道果得乎恩愛在乎所以行道護道三人須要決地¶
立志修德修道¶
　修德者卽戒律中不殺不盗不婬不酒不妄語不綺語等皆¶
　是凡匡君護國救世安人救水救火救災救旱及以慈悲心¶
　救人患難疾苦貧窮饑寒等皆是¶
於此前列假心學道數事辨得分明全無所犯不妨道行而後¶
可稱同志¶
　自學道本皆智士句以來至後一晤一言知擇耶止一大段¶
　皆言有道之士訪外護同志之難及正道明師訪同志弟子¶
<pb:CK-KZ_JY233_01p040b>¶
　之難者同志者能苦心修德誠心向道者方爲眞同志¶
但侶之難於同志者¶
　於前十一欵之外更有甚不可知之處¶
又有難於擇者也以同志者未必出於一家一鄉而爲兩相素¶
知¶
　若師先[巳>已]得道出神者則眼見耳聞上可過色欲二十四天¶
　之上同佛見聞色欲二界者普天之下以及諸地獄中皆可¶
　見聞凡有學道而願爲門下者皆不越所見聞之中若師家¶
　只得於遇仙傳道猶爲訪友訪弟子護道之謀者則難擇人¶
　也○出於一家者如曹還陽度親兄曹復陽如沖虛子傳堂¶
<pb:CK-KZ_JY233_01p041a>¶
　弟太初堂姪太一是也出於一鄉者如還陽眞人度三里許¶
　之沖虛眞陽二人如眞陽度一里許之徒太和是也其根基¶
　性德素有相聞¶
如一身之德行不臧者暫遇之不識也¶
　不臧者卽儒家所言不善也人之善惡必久相處而後知言¶
　可用詐多聞其言善惡自露德可虛稱久稽所行之跡則善¶
　惡難掩¶
如一心之邪慝深邃者面交之難於察也¶
　此輩人心中全是邪惡之念所行全是邪惡之事意圖神通¶
　又點化服食欲得勢力强大勝人假作尊師敬友慇懃問道¶
<pb:CK-KZ_JY233_01p041b>¶
　此面交假局明師亦當明此¶
如祖父輩之基惡種禍者遠見之不及也¶
　祖與父有大惡爲基則孫與子未必肯爲善且前人之惡報¶
　身不盡必報及孫與子唯居近者而後知世積若生各異方¶
　長各異地斯亦不能遠見也¶
此皆上蒼之必不付道者也¶
　天將惡報而師家傳以大道是謂妄傳非人¶
如何而能以一晤一言知擇耶¶
　此前十四等人皆選擇賢弟子外護之難知者一晤者兩人¶
　對面一會也一言者一相會之談也總言相交之淺¶
<pb:CK-KZ_JY233_01p042a>¶
假令卽有全德堅志之士¶
　假令是今無之中而或有不可必有之言也全德者在世法¶
　中能全五倫之德於道法中又能全五戒此是君子聖賢人¶
　品便是修仙修佛之根器堅志者非上所說十四等不同品¶
　之假志眞實有心親師問學具弟子之威儀執弟子之職事¶
　不違師言不犯道律不犯王法時時切問近思一有所聞便¶
　求實悟不肯虛度光陰不敢虛負聖教此便是眞實堅志者¶
必於學道修仙於師家之逢邂逅難於相信¶
　邂逅者偶然之相遇也師固不能辨弟子之善惡誠僞如上¶
　十四等者學道弟子亦不能辨師家之邪正聖狂不能辨卽¶
<pb:CK-KZ_JY233_01p042b>¶
　不能信雖有相遇者爲徒遇耳¶
所以難於相信者又係認道不眞¶
　平素操慕道之心每被方士哄曰用女人交姤爲採補接命¶
　可得長生不死見其說有一端道理遂不識此事是假及見¶
　眞正仙道淸淨亦有一端道理[郤>卻]不與婬污者同快活心中¶
　冷落持疑不信何者爲是不能認正爲眞卽不能學道雖有¶
　堅志亦不成其爲堅矣¶
不素識其道德有無¶
　不素識者不曾平日相交接也故不見不聞師家之有道德¶
　無道德但暫時一遇相談妙理而學者乃猶疑爲口頭言回¶
<pb:CK-KZ_JY233_01p043a>¶
　想前所聞者之無所證疑此亦未必有證不知邪說假說誑¶
　人者必無證不知仙道實悟眞修者必有所證皆由未親近¶
　師家未見實厯有證也¶
果邪果正而不敢輕於信也¶
　可惜雖遇正道而亦不得實聞正道緣師家知其不能破疑¶
　而改邪歸正便是匪才無用之人譬如無目之人糞[禾*嵗]臭處¶
　也將鼻一聞沉檀腦麝香處也將鼻一聞終不能棄臭而久¶
　留於香故也¶
此尤見侶之所以難也¶
　此前假令起至此一段皆言學者遇師之難也○昔呂眞人¶
<pb:CK-KZ_JY233_01p043b>¶
　云弟子尋師易師尋弟子難者是慨嘆學者未有知識時略¶
　起一念云仙有神通變化無所不能無所不知我當學之起¶
　初遇一人不問其知道否便拜之卽是一師也遇三人五人¶
　十人俱拜之卽是三師五師十師聞一句鄙陋非道之言也¶
　爲一言之師聞十句粗淺之說也爲十句之師何以易遇易¶
　得隨其眞僞邪正總是無選擇故也若有道之師尋弟子要¶
　弟子及祖宗厯代積德循道謂之有根基滅[郤>卻]惡念絕無惡¶
　事遠邪歸正精勤實悟謂之同志此等人最難得者若祖宗¶
　及身無德而輕道者不傳有惡念惡事者不傳口空談而心¶
　不實悟者不傳執[郤>卻]病坐功而欲學之以求成仙者不傳視¶
<pb:CK-KZ_JY233_01p044a>¶
　仙道同於房術以女人爲鼎取婬媾爲可成仙者不傳始勤¶
　而終怠者不傳世情急而道情緩者不傳不能護道而無益¶
　於道者不傳此皆選擇弟子之必當如是也故曰師尋弟子¶
　難古人云可喜唐朝呂洞賓至今猶在尋人度蕭眞人亦云¶
　朝朝海上尋同志尋遍東吳不見人是也¶
彼世人遇區區奔走者於一傾蓋間而曰得遇仙曰得遇侶果¶
何所得哉¶
　膠住於一方者與奔走遊厯四方者相去甚遠不得常相問¶
　學傾蓋者收束傘蓋之說也張雨傘以行於途相逢立談則¶
　收傘故曰傾蓋古之子華子程本是有道之士孔夫子相遇¶
<pb:CK-KZ_JY233_01p044b>¶
　於途傾蓋而語夫子曰目擊而道存此唯聖能知聖也今言¶
　傾蓋極言偶然一見相談不久何能得仙傳道何能得侶護¶
　道以不得而曰得果何所信心而爲所相得哉¶
覔師侶者尤當以此爲鑒戒¶
　古仙從來無一相遇之初而卽傳於後學者亦無一遇之初¶
　而卽得護道於賢侶者凡後學覔師及有道者覔侶皆當以¶
　此說輕遇之不得人爲鑒亦以輕信於一遇爲戒¶
但後來修士必於人道中先修純德¶
　人道中者卽五倫之事也君當忠而忠親當孝而孝兄長當¶
　順而順朋友當信而信謂之純德高眞上聖皆言傳得其人¶
<pb:CK-KZ_JY233_01p045a>¶
　身有功者當傳於有德之人也傳失其人九祖受㝠拷又云¶
　妄傳九祖受㝠拷皆言妄傳於無德惡人也有仙道者安敢¶
　妄傳非人哉凡輕易傳人者邪說誑語耳意圖誘哄人財物¶
　故意易其言以爲相[𢪩>投]遇合之機者抑可輕信者耶¶
又能信奉眞師¶
　昔葛稚川神仙傳云劉政求長生之術不遠千里苟有勝[已>己]¶
　雖奴客必師事之今人若能如此自有眞仙踵門¶
愼擇賢友¶
　卽此前所謂擇侶之說¶
精心修煉於此淺說中語¶
<pb:CK-KZ_JY233_01p045b>¶
　卽修德之欵修道之欵¶
一一勘得透徹則長生不死神仙天仙佛世尊可計日而皆得¶
矣予又願同志者共勉之¶
¶	
