#-*- mode: org; -*-
#+TITLE: 七真年譜
#+DATE: 2011-11-02 11:14:53
#+PROPERTY: kxid KX291
#+PROPERTY: title 七真年譜
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0175
#+PROPERTY: id JY303
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY303_01p087a>¶
@fw重刋道藏輯要¶
* 七真年譜¶
　　　　　　　　　　　　　　　　@by夷山李道謙編¶
宋徽宗政和二年壬辰重陽祖師生於是年十二月二十二日¶
按北平王粹所撰傳云全真祖師王嚞字知明號重陽子京兆¶
咸陽人世以貲產著姓後遷終南縣劉蔣村其母感異夢而妊¶
及二十有四月乃生始名中孚字允卿自稚不羣旣長美鬚眉¶
軀榦雄偉志倜儻不拘小節弱冠修進士業系京兆學籍善於¶
屬文才思敏捷嘗解試一路之士然頗喜弓馬金天眷初乃慨¶
然應武略易名世雄字德威後入道改稱今名字焉仍以害風¶
<pb:CK-KZ_JY303_01p087b>¶
自呼之¶
政和三年癸巳重陽祖師二歲¶
政和四年甲午重陽祖師三歲¶
政和五年乙未重陽祖師四歲¶
政和六年丙申重陽祖師五歲¶
政和七年丁酉重陽祖師六歲¶
重和元年戊戌重陽祖師七歲¶
宣和元年己亥重陽祖師八歲此年正月初五日清淨孫仙姑¶
　生於寍海州¶
宣和二年庚子重陽祖師九歲¶
<pb:CK-KZ_JY303_01p088a>¶
宣和三年辛丑重陽祖師十歲¶
宣和四年壬寅重陽祖師年十一¶
宣和五年癸卯重陽祖師年十二是年三月初一日長真子譚¶
　真人生於寍海州始名玉字伯玉五月二十日丹陽馬真人¶
　生於寍海今之降仙坊按傳初名從義字宜甫本關中扶風¶
　人五代兵亂遷海上¶
宣和六年甲辰重陽祖師年十三¶
宣和七年乙巳重陽祖師年十四¶
欽宗靖康元年丙午重陽祖師年十五¶
金太宗天會五年丁未重陽祖師年十六¶
<pb:CK-KZ_JY303_01p088b>¶
天會六年戊申重陽祖師年十七其年譚真人六歲按密國公¶
　撰真人碑云六歲因戲墮於井人急下救之見公安坐水上¶
　隨挈而出¶
天會七年己酉重陽祖師年十八¶
天會八年庚戌重陽祖師年十九¶
天會九年辛亥重陽祖師年二十¶
天會十年壬子重陽祖師年二十一¶
天會十一年癸丑重陽祖師年二十二¶
天會十二年甲寅重陽祖師年二十三¶
天會十三年乙卯重陽祖師年二十四¶
<pb:CK-KZ_JY303_01p089a>¶
天會十四年丙辰重陽祖師年二十五¶
天會十五年丁巳重陽祖師年二十六此年長真真人年十五¶
　宻國公作真人碑云公十有五歲而志于學其葡萄篇已膾¶
　炙人口¶
天眷元年戊午重陽祖師年二十七按傳天眷初應試武舉易¶
　名世雄字德威¶
天眷二年己未重陽祖師年二十八¶
天眷三年庚申重陽祖師年二十九正月初三日廣寍郝真人¶
　生於寍海州初名昇字則未聞也¶
皇統元年辛酉重陽祖師年三十¶
<pb:CK-KZ_JY303_01p089b>¶
皇統二年壬戌重陽祖師年三十一其年三月十八日玉陽王¶
　真人生於寍海州¶
皇統三年癸亥重陽祖師年三十二¶
皇統四年甲子重陽祖師年三十三¶
皇統五年乙丑重陽祖師年三十四¶
皇統六年丙寅重陽祖師年三十五¶
皇統七年丁卯重陽祖師年三十六七月十二日長生劉真人¶
　生於東萊之武官莊¶
皇統八年戊辰重陽祖師年三十七是年正月十九日長春邱¶
　真人生於登州棲霞縣之濱都玉陽真人年七歲按真人雲¶
<pb:CK-KZ_JY303_01p090a>¶
　光集自序云余七歲遇東華帝君於空中警覺不令昏昧¶
海陵天德元年己巳重陽祖師年三十八¶
天德二年庚午重陽祖師年三十九¶
天德三年辛未重陽祖師年四十¶
天德四年壬申重陽祖師年四十一¶
貞元元年癸酉重陽祖師年四十二¶
貞元二年甲戌重陽祖師年四十三¶
貞元三年乙亥重陽祖師年四十四¶
正隆元年丙子重陽祖師年四十五¶
正隆二年丁丑重陽祖師年四十六¶
<pb:CK-KZ_JY303_01p090b>¶
正隆三年戊寅重陽祖師年四十七¶
正隆四年己卯重陽祖師年四十八此年六月望日師飲酒於¶
　終南甘河鎮會二仙人被髮披氈而年貌同其一人徐曰此¶
　子可教因授以口訣故師遇真詩云四旬八上始遭逢口訣¶
　傳來便有功其所遇者純陽吕真君也¶
正隆五年庚辰重陽祖師年四十九中秋日師於醴泉縣再遇¶
　真仙傳祕語五篇且曰速去東海投譚捉馬已而真仙忽失¶
　所在¶
世宗大定元年辛巳重陽祖師年五十於終南南時村鑿壙丈¶
　餘封高數尺以活死人目之坐於墓中又於四隅各植海棠¶
<pb:CK-KZ_JY303_01p091a>¶
　一株人問其故答曰吾將來使四海教風爲一家耳¶
大定二年壬午重陽祖師年五十一是年坐活死人墓中¶
大定三年癸未重陽祖師年五十二秋填活死人墓遷劉蔣村¶
　結茅與玉蟾和公靈陽李公三人同居即今之祖庭重陽萬¶
　壽宫也¶
大定四年甲申重陽祖師年五十三師全真集自序云余嘗從¶
　甘河携酒一葫欲歸庵道逢一先生叫云害風肯與我酒喫¶
　否余與之先生一引而盡卻令余以葫取河水余取得水授¶
　與先生先生復授余令余飲之乃仙酎也又曰子識劉海蟾¶
　否余曰但嘗見畫像耳先生笑之而去¶
<pb:CK-KZ_JY303_01p091b>¶
大定五年乙酉重陽祖師年五十四是年於終南上清太平宫¶
　壁上書云害風害風舊病發壽命不過五十八兩箇先生決¶
　定來一靈真性成搜刷¶
大定六年丙戌重陽祖師年五十五是歲於長安灤村吕道人¶
　庵壁書云地肺重陽子呼爲王害風來時長日月去後任西¶
　東作伴雲和水爲鄰虛與空一靈真性在不與眾心同此年¶
　長春真人年一十九棄俗入道居崑崙山¶
大定七年丁亥重陽祖師年五十六於四月二十六日將劉蔣¶
　村茅庵自焚之婆娑舞於火邊人問答茅庵燒了事休休決¶
　有仁人卻要修是日宿甘河鎭辭眾曰余東海捉馬去五月¶
<pb:CK-KZ_JY303_01p092a>¶
　過北邙山上清宫題其壁云丘譚王風捉馬劉崑崙頂上打¶
　玉毬你還般在寰海內贏得三千八百籌至今石刻猶在閏¶
　七月十八日抵寍海州會丹陽真人洎高巨才邀師於范明¶
　叔怡老亭九月長春真人自崑崙山來謁祖師於全真庵請¶
　爲弟子祖師訓名處機字通密號長春子仍贈之以詩祖師¶
　又於廣寍真人卦肆前背坐感發之廣寍從至朝元觀祖師¶
　授以口訣及以二詞付之祖師於十月一日就丹陽宅內鎖¶
　門居環百日爲期約五日一食化丹陽夫婦是冬長真真人¶
　就環內出家祖師訓名處端字通正號長真子時四十五歲¶
　矣¶
<pb:CK-KZ_JY303_01p092b>¶
大定八年戊子重陽祖師年五十七正月初十日出環分梨十¶
　化畢二月初八丹陽真人出家祖師訓名鈺字玄寶號丹陽¶
　子時年四十六是日玉陽真人自牛仙山來願爲門弟子祖¶
　師訓名處一時年二十七二月晦日祖師挈丹陽長真長春¶
　玉陽入崑崙山石門口開煙霞洞居之三月廣寍真人來崑¶
　嵛山出家祖師訓名璘號恬然子時二十九歲八月祖師挈¶
　五真人自煙霞洞遷居文登縣姜實庵立七寶會¶
大定九年己丑重陽祖師年五十八春玉陽真人辭祖師隱居¶
　查山四月祖師引丹陽長真長春廣寍遷居寍海州金蓮堂¶
　途中至龍泉以所執傘柄內盛　陽子號乘風而起至查山¶
<pb:CK-KZ_JY303_01p093a>¶
　玉陽公前墮地蓋賜公之號也重午日孫仙姑詣金蓮堂出¶
　家祖師訓名不二號清淨散人時年五十一六月廣寍真人¶
　辭祖師亦居查山八月祖師立金蓮會九月詣登州福山縣¶
　立三光會於蓬萊立玉華會是月祖師領丹易長真長春西¶
　至萊州化長生真人出家訓名處玄字通妙號長生子時年¶
　二十三十月於掖縣立平等會是月挈四子至汴梁寓磁器¶
　王氏旅邸中¶
大定十年庚寅重陽祖師於正月初四日召丹陽長真長春立¶
　於榻下時長生遁去曰丹陽已得道長真已知道吾無慮矣¶
　處機所學一聽丹陽處玄長真當管領之吾今赴師真之約¶
<pb:CK-KZ_JY303_01p093b>¶
　耳丹陽請留頌師曰吾已書於長安灤村吕仙庵矣今口授¶
　汝言訖而逝是年閏五月於正月十一日始立春是止五十¶
　八歲矣四子盡禮權瘞于孟宗獻之花圃旣而丹陽真人率¶
　三友入關謁和李二真人于終南太平宫會史處厚于京兆¶
　劉通微嚴處常于終南二真人乃祖師之友三子亦祖師之¶
　弟子也¶
大定十一年辛卯丹陽真人年四十九是年與三友居劉蔣祖¶
　庵修治葬所十月廣寍真人入關乞食于京兆府¶
大定十二年壬辰丹陽真人年五十春於長安化自然錢率三¶
　友復往汴梁遷祖師仙柩西歸葬于劉蔣村祖庵九月廣寍¶
<pb:CK-KZ_JY303_01p094a>¶
　真人西遊岐山偶得名大通字太古號廣寍子¶
大定十三年癸巳丹陽真人年五十一是年四師劉蔣居喪守¶
　墳六月廣寍真人度大慶關東歸¶
大定十四年甲午丹陽真人年五十二二月慶寍真人至真定¶
　默坐于朝天門外八月丹陽長真長生長春於鄠縣秦渡鎭¶
　真武廟月夜共坐各言其志丹陽闘貧長真闘是長生闘志¶
　長春闘閒翼旦乃别丹陽劉蔣居環長真居洛陽朝元宫長¶
　生居洛陽市土地廟長春西入磻溪事見金玉集¶
大定十五年乙未丹陽真人年五十三是年長真真人乞食於¶
　磁州二祖鎮遇一妄人歐落二齒市人共怒之欲明於官真¶
<pb:CK-KZ_JY303_01p094b>¶
　人吐之而去二月廣寍真人坐沃州石橋下夏清淨散人入¶
　關致祭祖庭旣而出關居洛陽風仙姑洞¶
大定十六年丙申丹陽真人年五十四長真真人此歲游厯洺¶
　州居白家灘六月中廣寍真人夜夢神人復授易之大義旣¶
　寤明朝揮三十三圖事見太古集¶
大定十七年丁酉丹陽真人五十五長真真人行化於高唐縣¶
　與茶肆吳六書龜蛇字曰可置之壁間以鎭火灾是年縣城¶
　大火唯茶肆乃免¶
大定十八年戊戌丹陽真人年五十六於八月一日劉蔣出環¶
　西游隴山華亭行化長生真人是年遷洛城東北雲溪洞居¶
<pb:CK-KZ_JY303_01p095a>¶
　之門徒日集鑿三井洞¶
大定十九年己亥丹陽真人年五十七二月十五日於華亭縣¶
　挈李大乘同居環百日至八月遷隴州佑德觀居環十一月¶
　十八日出環宿勾兜堡化解元李子和出家長真真人游厯¶
　衛州獲嘉縣府君廟居之¶
大定二十年庚子丹陽真人年五十八是年春京兆章臺街趙¶
　蓬萊施宅爲庵請真人居環八月二十四日長安僚庶請祈¶
　雨真人作詩期以二十五日雨足至期果應見金玉集長真¶
　真人西游同州居西里庵長春真人自磻溪遷居隴州龍門¶
　山¶
<pb:CK-KZ_JY303_01p095b>¶
大定二十一年辛丑丹陽真人年五十九四月初於鄠縣劉蔣¶
　村張朝散竹園庵內居環中元日作黃籙醮罷復歸祖庵長¶
　真真人居華陰縣純陽洞長生真人東歸萊州¶
大定二十二年壬寅丹陽真人年六十此年四月東歸寍海十¶
　二月行化文登漁戸焚網者甚衆初八日海市見於南海之¶
　上士人以詩慶之長生真人居武官建庵註道德黃庭等經¶
　秋玉陽真人來寍海謁丹陽真人同宿於金蓮堂廣寍真人¶
　居真定府陞堂演道聽眾常數百人十二月二十九日清淨¶
　孫仙姑升仙于洛陽年六十四矣¶
大定二十三年癸卯丹陽真人年六十一四月行化芝陽下元¶
<pb:CK-KZ_JY303_01p096a>¶
　日文登作醮祖師現於空際白龜之上丹陽於十二月二十¶
　二日升仙於萊陽縣遊仙宫長生玉陽二真人同主葬事守¶
　墳百日各歸其隱所¶
大定二十四年甲辰長真真人年六十二是年正月十八日長¶
　生真人於昌陽縣姜守淨家作醮巳午間重陽祖師雲冠絳¶
　服丹陽真人三髻現於空際綵雲之上五月旱登郡太守請¶
　長生真人祈雨海市現於竹島明日丹陽真人現於應仙橋¶
　之西北是日雨足¶
大定二十五年乙巳長真真人年六十三是歲四月初一日升¶
　仙於洛陽朝元宫其暢道接物詩詞目曰水雲集行於世¶
<pb:CK-KZ_JY303_01p096b>¶
大定二十六年丙午長生真人年四十冬長春真人下龍門山¶
　居終南祖庵¶
大定二十七年丁未長生真人年四十一是年十一月十三日¶
　玉陽真人奉詔至燕帝問延生之理師曰惜精全神修身之¶
　要端拱無爲治天下之本上待以方外之禮¶
大定二十八年戊申長生真人年四十二此年二月長春真人¶
　奉詔至闕下十一日聖旨令主萬春節醮蒙賜巾袍四月勑¶
　居宫庵五月十八日召見於長松島七月應制進詞五首中¶
　秋得旨還終南山是月玉陽真人亦得旨還山十二月上弗¶
　豫遣使復召玉陽真人真人謂使者曰恐不及再睹天顏矣¶
<pb:CK-KZ_JY303_01p097a>¶
大定二十九年己酉長生真人年四十三正月初三日玉陽真¶
　人至都嗣君命真人爲先帝主醮而歸¶
章宗明昌元年庚戌長生真人年四十四重午日萊陽縣劉植¶
　請玉陽真人齋且以無嗣告於師師曰公富而好禮未應絶¶
　也爲寫四四應真四字明年四月十四而生子來乞名師曰¶
　吾已與名應真矣今日純陽真君降世辰也¶
明昌二年辛亥長生真人年四十五是歲十月長春真人東歸¶
　棲霞住太虛觀¶
明昌三年壬子長生真人年四十六冬十月長春真人芝陽洞¶
　作醮¶
<pb:CK-KZ_JY303_01p097b>¶
明昌四年癸丑長生真人年四十七¶
明昌五年甲寅長生真人年四十八秋九月長春真人福山縣¶
　醮天門開瑞鶴現有詩見磻溪集¶
明昌六年乙卯長生真人年四十九¶
承安元年丙辰長生真人年五十¶
承安二年丁巳長生真人年五十一六月玉陽真人被召七月¶
　初三日見於便殿賜坐帝問以養生之道抵暮方歸翼日賜¶
　體玄大師號及紫衣勑賜燕都修真崇福二觀俾真人任便¶
　居之月給齋錢二百鏹冬長生真人奉召赴闕帝問以至道¶
　師曰至道之要寡嗜慾則身安薄賦斂則國泰帝曰先生廣¶
<pb:CK-KZ_JY303_01p098a>¶
　成子之言乎勑近侍館穀於天長觀¶
承安三年戊午長生真人年五十二應對悉合上意三月得旨¶
　還山勑賜觀額五道曰靈虛曰太微曰龍翔曰集仙曰妙真¶
　令立觀度人玉陽真人猶居都下春終南吕庵主至都師爲¶
　請祖庵爲靈虛觀以勑牒付吕俾知觀事仍以詩送行夏師¶
　得旨東歸侍親¶
承安四年己未長生真人年五十三是年長春真人芝陽作醮¶
承安五年庚申長生真人年五十四¶
泰和元年辛酉長生真人年五十五是年遊廣陵著天道罪福¶
　論玉陽真人奉詔詣亳州太清宫作普天醮有詩見雲光集¶
<pb:CK-KZ_JY303_01p098b>¶
泰和二年壬戌長生真人年五十六濱州作醮有瓊葩玉樹之¶
　瑞有詩見盤陽集長春真人芝陽作醮¶
泰和三年癸亥長生真人年五十七此年二月初六日升仙於¶
　武官靈虛觀玉陽真人奉詔詣亳州太清宫作普天醮臨壇¶
　度道士千餘人¶
泰和四年甲子長春真人年五十七¶
泰和五年乙丑長春真人年五十八夏五月萊州醮有瑞鶴綵¶
　雲現有詞見磻溪集¶
泰和六年丙寅長春真人年五十九¶
泰和七年丁卯長春真人年六十元妃施道經二藏一驛送棲¶
<pb:CK-KZ_JY303_01p099a>¶
　霞太虛觀一驛送聖水玉虛觀¶
泰和八年戊辰長春真人年六十一¶
大安元年己巳長春真人年六十二是年游鼇山有詩二十首¶
　玉陽真人七月十四日至北京應孛木魯參政之請也居華¶
　陽觀是時大旱僚庶告真人雨期真人曰十七日霑足矣至¶
　日果應¶
大元庚午長春真人年六十三夏玉陽真人薊州玉田縣醮畢¶
　謂衆曰北方道氣將回空中有神明往來刀劍擊觸之聲莫¶
　非生靈將受苦耶¶
大元辛未長春真人年六十四是年東海召至燕都及游德興¶
<pb:CK-KZ_JY303_01p099b>¶
　琅山俱有詩見鳴道集¶
壬申長春真人年六十五是年十二月三十日廣寍真人升仙¶
　於寍海州先天觀春秋七十三矣¶
癸酉長春真人年六十六¶
甲戌長春真人年六十七此年游崑崙煙霞洞有詩¶
乙亥長春真人年六十八¶
丙子長春真人年六十九時居登州金主命東平監軍王庭玉¶
　賫詔召師歸汴京師曰我循天理而行天使行處無敢違也¶
　乃不起¶
丁丑長春真人年七十玉陽真人四月二十三日升仙於聖水¶
<pb:CK-KZ_JY303_01p100a>¶
　玉虛觀時七十六歲矣¶
戊寅長春真人年七十一¶
己卯長春真人年七十二居萊州昊天觀是時齊魯陷宋八月¶
　宋主遣使召師不起州牧謝曰師居此我輩誠有所依師曰¶
　吾之出處非若輩可知也他日恐不能留居此耳是年五月¶
　太祖聖武皇帝自奈蠻國遣近侍劉仲祿持詔召師十二月¶
　仲祿至萊州¶
庚辰長春真人年七十三正月自萊州北行二月至燕都四月¶
　官僚請作醮於太極宫五月至德興府寓龍陽觀八月至宣¶
　德州寓朝元觀¶
<pb:CK-KZ_JY303_01p100b>¶
辛巳長春真人年七十四是年五月朔抵陸局河七月至阿不¶
　罕山留宋道安等九人立棲霞觀中秋日抵金山遇白骨甸¶
　十一月至邪迷思干城俱有詩見鳴道集¶
壬午長春真人年七十五春三月過鐵門達於行在上設二帳¶
　於御幄之東以居之時問以至道師大略對以節欲保躬天¶
　道好生惡殺治尚無爲清靜之理上悅乃命左史書諸策其¶
　詳見慶會錄西游記¶
癸未長春真人年七十六是歲三月七日得旨東還賜號神仙¶
　俾掌管天下道門大小事務一聽神仙處置他人無得干預¶
　宫觀差役盡行蠲免所在官司常切衛護六月抵豐州八月¶
<pb:CK-KZ_JY303_01p101a>¶
　至宣德州¶
甲申長春真人年七十七春二月居縉山秋陽觀三月燕京官¶
　僚請住太極宫是月仙仗入燕都¶
乙酉長春真人年七十八秋九月熒惑犯尾宿主燕地灾宣撫¶
　王楫請師作醮禳之醮竟熒惑乃退數舍矣¶
丙戌長春真人年七十九夏五月燕境大旱僚庶請師作醮雨¶
　隨時霑足在都名儒皆有詩賀之¶
丁亥長春真人年八十夏大旱在京士庶禱師作醮師曰我方¶
　留意醮事公輩來請所謂好事不約而同也仍云當備二醮¶
　以五月初一日爲祈雨三日爲賀雨醮後皆如師言是月得¶
<pb:CK-KZ_JY303_01p101b>¶
　旨改太極宫爲長春宫六月太液池涸北口山摧人告於師¶
　師笑曰山摧水枯吾將與之俱乎七月四日師謂門人曰昔¶
　丹陽嘗授記於予云吾殁之後教門大興四方往往化爲道¶
　鄕道院皆勑賜名額又當住持大宫觀仍有使者佩符乘傳¶
　幹教門事此汝功成名遂歸休之時也今丹陽師之言一一¶
　皆驗吾歸無憾焉九日登寶玄堂留頌而逝¶
** 後序¶
古人之有年譜尚矣所以著出處之實使後世得以考觀者焉¶
我玄門之七真身雖游乎方外道實滿于人間當國朝革命之¶
際其救世及物之功不爲不腆故封龍李翰長敬齋云七真之¶
<pb:CK-KZ_JY303_01p102a>¶
救世也真叶上帝之心也上帝之愛民也真藉七真之教也不¶
然何爲天生聖皇出寍四海天生長春左右大命相與聚精會¶
神同始共終哉觀此自可見矣僕因焚誦之暇不揆狂斐徧考¶
師真文集及諸家所撰傳記起重陽祖師降世之歲訖長春真¶
人升仙之秋一百一十六年之間出處事跡詳節編次通爲一¶
譜其或一二傳記所載與各師真文集不相同者捨傳記而取¶
文集也蓋文集紀錄之真傳記有所未詳也嗚呼七真始終之¶
大槩具矣若夫師真之尸居而龍見雷聲而淵默神動而天隨¶
從容無爲之妙固不得以盡筆舌形容之今之紀者但取其修¶
真立教之迹姑此啟諸童蒙俾於向上諸師知所宗本非敢以¶
<pb:CK-KZ_JY303_01p102b>¶
瀆我同志者也至元辛未歲中元日天樂道人李道謙書於終¶
南祖庭之筠溪道院¶
¶
¶
¶
¶
¶
¶
¶
¶
