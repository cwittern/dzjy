#-*- mode: org; -*-
#+TITLE: 太上洞玄靈寶十號功德因緣妙經
#+DATE: 2011-05-31 15:51:24
#+PROPERTY: kxid KX037
#+PROPERTY: pinyin Taishang Dongxuan Lingbao Shihao Gongde Yinyuan Miaojing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0337
#+PROPERTY: id JY038
<pb:CK-KZ_JY038_01p030a>¶
* 太上洞玄靈寶十號功德因緣妙經¶
太上大道君與五老上帝無極飛天大聖無上高眞十極眞人¶
左玄眞人右玄眞人妙行眞人普濟眞人施命眞人濟厄眞人¶
救苦眞人大慈大悲眞人大慈大慧眞人正一帝君諸大天師¶
金剛神王力士天龍鬼神等於棄賢世界以神通力忽變無數¶
紅玉牀座光明晶皎諸眞聖眾而列其上¶
爾時道君乃登七寶獅子之座其座以雜寶瑠璃眞珠火珠明¶
月珠碼碯珊瑚琥珀紅玉白玉碧玉綠玉黃玉玻瓈黃金紫金¶
靑火金香壇木嚴飾其上於此座上自然生百寶蓮花千層葉¶
一一蓮葉之上現出十方淨土悉皆具足會中有大七寶騫林¶
<pb:CK-KZ_JY038_01p030b>¶
細葉交宻香氣郁結廣高莫測風動和雅有微妙音其間自然¶
飛化種種天樂不鼓自鳴是時道君卽於蓮臺之上正箕而坐¶
放身中五色光明照耀無邊天界空中聖眾步虛旋遶歌詠讚¶
嘆卽時天雨香花大妙眞花小妙眞花紅金熖花紫金熖花鳳¶
頭火花郁馥火花妙服珍果白鶴鳳凰喜祥鸚鵡靑鸞孔雀大¶
善金鳥光明金鳥念道金鳥人言金鳥樂音金鳥悉銜異花飛¶
翔會上卽有十方神仙飛仙天仙地仙水仙火仙五嶽諸仙及¶
諸大小洞天一切大仙各持符執節旛蓋寶幢歌詠讚嘆吟和¶
靈章奏大妙樂供養¶
道君卽時大帝振動會中相視奇異莫測有一眞人名曰普濟¶
<pb:CK-KZ_JY038_01p031a>¶
於眾中出整理衣巾安詳雅步到¶
道君前稽首頓顙上白道君曰賤臣愚昧不測道君修何道果¶
證是神通自在與¶
元始天尊無異伏願哀念賤臣及未來世眾生及愍後學道士¶
演說斯理令悟甚深法要登无上道獲難思果賤臣幸也¶
道君聞普濟語歎言善哉善哉汝有宿本大智能爲未來濁劫¶
眾生抑揚妙法汝可存念爲汝說此因果我於無數劫來念本¶
師¶
元始天尊十號功德讚嘆吟詠鑄寫圖飾想念¶
元始天尊禮拜供養恭敬千萬珠金捨施無慳惜心至於今日¶
<pb:CK-KZ_JY038_01p031b>¶
無一念怠慢而成此功德普濟復白道君未審¶
元始大聖天尊十號賤臣及與會眾得而聞不臣願與諸眞仙¶
眾讚嘆歌詠言訖叩頭稽顙悲涕仰視道君一座大眾皆自默¶
念仰望眞容而希宣說¶
道君開顏微笑告普濟曰汝可精思一聞得證无上道果道君¶
復告普濟曰我本師大聖¶
元始天尊虛无自然妙道化身從不可名言塵沙劫來濟度一¶
切眾生入无上道具七十二相八十一好十號圓滿或現千光¶
相或現無邊相或現大身相或現小身相或變身入黍米之中¶
或開毛孔納無邊世界或掌三千大千世界或雨甘露灑𤍠惱¶
<pb:CK-KZ_JY038_01p032a>¶
眾生或作帝王制伏暴亂或爲賢佐匡乎有道或有聖君爰降¶
爲師有如爲功德神通妙相莫能窮嘆而有十號讃揚總名是¶
故十號者无上道元始太極高皇光明玉帝正法王大慈父仙¶
眞師天尊普濟復告道君言賤臣雖聞十號功德未審有何解¶
說令我及諸大眾乃至未來濁劫眾生令得了悟至眞法要伏¶
願愍念賤臣告請一一宣揚十號微妙功德行相之法賤臣幸¶
也¶
道君復告普濟曰所言十號者是諸眞聖眾天人與天眞皇人¶
開赤明和陽天中白玉殿內百寶之匣鳳錦之笈譯大梵隱言¶
而爲正音所言无上道者乃是¶
<pb:CK-KZ_JY038_01p032b>¶
元始天尊道果成時於諸眾法無祖無宗無根無係而一相俄¶
立乃萬法依憑爲萬法王爲萬相之祖爲一氣始虛无不測溟¶
涬何知居於萬眾之先故名无上道所言元始者居至道源作¶
窈冥本故曰元始太極者從無數劫來判朴之際報身乃現於¶
是始靑天中而現化身故名太極高皇之號者尊居無頂天中¶
逍遥大羅之上名无上之上超有象之先是故號曰高皇所云¶
光明是謂法性眞體瑩若瑠璃易功德光照昏闇處銷眾生障¶
破煩惱山故號光明也¶
玉帝者位居玉闕之中尊極萬天之帝凝然眞性妙相具足巍¶
巍蕩蕩出眾眞之中同星拱月故稱玉帝所言正法王者演說¶
<pb:CK-KZ_JY038_01p033a>¶
正法破邪異宗開無爲道滅一切苦明無邊法門印可三天經¶
籙降伏魔邪除諸小見令入大乗之道如大醫王法藥治苦若¶
春雷震發動萌芽滋長含生如灑甘露雨沃潤眾根性故號正¶
法王大慈父者從無量無邊劫不可測微塵沙劫出現大聖身¶
濟度羣生脫生死羅入正眞道或於惡趣拯救罪苦眾生過於¶
赤子是名大慈父所言仙眞師者¶
道君告普濟言我與汝及無邊無量劫來天尊大聖諸眞天仙¶
昇無上道果一切天尊諸眞聖眾天王天帝玉帝大帝三華帝¶
五帝大魔名山洞府虛空水陸一切含生已得果今得果及未¶
得果者皆是我本師元始天尊現虛無法身自然報身元始化¶
<pb:CK-KZ_JY038_01p033b>¶
身心眞諦法種種引導說三十六部尊經或於林泉名山大嶽¶
或於大洞天小洞天或在三十六天之中或在三十二帝宫內¶
或在三淸大羅及無邊界或諸異域及一切含生類聚之處有¶
形有相如是種種隨根察其言語變現化引未開度者誓與開¶
度未得道者誓令得道未安樂者誓使安樂未解脫者誓化解¶
脫未昇玄者誓引昇玄以此弘誓開導一切演說三洞要術大¶
藏妙文天書玉字金寶祕篇皆悉具足傳授諸法雖復無邊我¶
總括流通十二事部類分別隨根不同令一切眾生各歸一趣¶
得悟正法一者本文二者神符三者寶訣四者靈圖五者譜籙¶
六者戒律七者威儀八者方法九者術數十者記傳十一者讃¶
<pb:CK-KZ_JY038_01p034a>¶
誦十二者表章具足是智慧開如是法門導化接引濁劫眾生¶
視如諸子諸子而自不曉悟雖布大慈如是設悲念之網眾生¶
戀於聲色種種纒愛而遊還三界不歸正道唯執邪見而遇天¶
尊化誘至眞之法皆以開悟而從劫已來救苦無倦故號仙眞¶
師普濟白言¶
道君未審十二部事妙理法要有何相化如大法雨隨器充滿¶
變動眾生根性賤臣未曉微妙之理乞爲解説一一悟解賤臣¶
幸也¶
道君吿普濟曰第一本文者天書八會鳳篆龍章是爲天地萬¶
物之本開化人神成立諸法主召九天神仙上帝較定圖籙調¶
<pb:CK-KZ_JY038_01p034b>¶
政璇璣攝制酆都降魔伏鬼勅命水帝召龍止雲天地劫期聖¶
眞名諱所治臺城眾聖境界廣宣分别種種皆差服御元精化¶
形之法皆演玄妙明了具足第二神符者雲篆之文神眞之信¶
召攝眾魔威制神鬼總氣御運保命留年第三寶訣者天眞上¶
聖述釋天書八會之字以爲正音開視大道第四靈圖者眾聖¶
化跡應現無方圖寫變通令物悟解第五譜籙者眾聖記述仙¶
眞名諱宗本胄𦙍神官位緒第六戒律者條制勅禦防非檢過¶
詮量罪福分别輕重第七威儀者具視齋戒進退楷模俯仰節¶
度軌式容止第八方法者眾聖著述丹藥祕要神草靈芝柔金¶
水玉修養之道第九術數者明辨思神存眞念道心齋虛忘遊¶
<pb:CK-KZ_JY038_01p035a>¶
空飛步餐吸六氣導引三光鍊質化形仙度之法第十傳記者¶
是眾聖載述學業得道成眞通玄入妙修因方所證果時節第¶
十一讃誦者眾眞大聖巧飾法言稱揚正道令物信樂發起囘¶
向生尊重心第十二章表者師資授受妙寶奇文三元八節登¶
壇吿盟啓誓傳度悔謝請福關告之辭此十二事部總彰正道¶
一切意趣無不周備化引三乘證无上道我大聖本師號天尊¶
者常取三淸之上超眾聖道界顯世地卑獨居天爲最尊故號¶
天尊此是¶
元始天尊十號功德法門妙趣¶
道君復告普濟曰若有未來濁劫眾生得聞我本師大聖¶
<pb:CK-KZ_JY038_01p035b>¶
元始天尊十號因緣功德更能圖鑄形像歌詠讃嘆禮拜恭敬¶
演說是法此人九祖生天宿業消滅身得長生不死之道家門¶
安泰子孫昌熾世世遇道不遭厄橫若有人書修此經功德無¶
量說是十號功德已於是在會大眾皆得昇進仙階超拔聖位¶
悉悟元上正眞道果普濟眞人證天中尊號曰尋聲救苦天尊¶
具八十一好七十二相十號滿足光明瑩徹空中讃言普濟有¶
如是告請功德不可思議難測智慧當於來世與一切眾生爲¶
道師中王爲大法眼與道君神通何異於是一切來者眾生聞¶
是法要離生死苦悟正眞道於是普濟承¶
道君神力欲昇三天而作頌曰¶
<pb:CK-KZ_JY038_01p036a>¶
道君大慈悲　　　　金口演眞藏　　　　　十號今得聞¶
令我證眞道　　　　稽首無爲師　　　　　千光具足相¶
¶
¶
¶
¶
¶
¶
¶
¶
<pb:CK-KZ_JY038_01p036b>¶
¶
¶
¶
¶
¶
¶
¶
¶
¶
