#-*- mode: org; -*-
#+EXPORT_ID: JY286
#+TITLE:初真戒律 Chuzhen Jielü
#+WITNESS: CK-KZ JYE
#+BASEEDITION: JYE
<pb:CK-KZ_JY286_01p025a>¶
初眞戒律序¶
夫¶
虛皇大道秘密靈文¶
高聖太眞淸都玉律萬聖寶重萬靈佩奉非金骨玉名者不得¶
輕遇亦不得輕受也戒者禁止之辭益善止惡皈眞捨妄之謂¶
也昔¶
虛皇道君愍念大地眾生逐利馳名貪著聲色不知禍福因緣¶
自貽多生罪咎大啟慈悲救度沈溺故傳演戒律經教開化法¶
界人天爲植福修因之慧炬登眞入道之慈航也代代相承師¶
師相授道藏列欵有載矣後因秦火大變道經戒律十損八九¶
<pb:CK-KZ_JY286_01p025b>¶
科條門列止存一二故此近代以來戒法日廢至於今日間有¶
得傳者萬萬一二矣雖然萬代不磨之𤣥律亦未嘗終於湮沒¶
也今感集眾善茂闡¶
𤣥元之化益宏淸靜之宗可知時至之妙在斯一舉將來之望¶
在於今日也遂吿余從事余因崇禎初𡻕雲蹤於楚謁九宫山¶
復陽趙眞人親授戒法得其領要故不避僣妄之罪按法於丙¶
申𡻕三月望日就¶
白雲觀設立戒壇傳戒演鉢上祝¶
當今聖主帝道遐昌下祈宰官士庶身家胥慶接續先宗啟至¶
聖度世之本願提携後進開道流無妄之眞風入戒者果能磨¶
<pb:CK-KZ_JY286_01p026a>¶
勵身心覷身世若浮雲之變精勤戒行以戒律爲急務之修了¶
生死之大事盡性命之眞常雖有饑寒風暑切身之苦不易其¶
操雖有死生困辱臨難之變不奪其志實際眞宗加功著力業¶
累自是氷消功勲自是日就一身戒行自然融通於變化之中¶
半句律言亦可出沒於陰陽之內天堂地獄渾然成戒子之家¶
風日月星辰都是我心中之活計駕景凌虛不爲尙也倘若教¶
衍天長宗傳地久首則默佐於¶
王綱次則歸功於眾善也¶
時¶
順治十三年𡻕次丙申西晉上黨傳戒道士崑陽子王常月撰¶
<pb:CK-KZ_JY286_01p026b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY286_01p027a>¶
初眞戒律序¶
夫律之名何昉乎上古垂拱無爲結繩而治後世人心日漓奸¶
宄叢出聖人設爲律以防之律者正也所以正不正也卽如作¶
樂有律以節氣候之不齊出師有律以禁步武之不整是也道¶
家亦以律名其義何居昔太上老子宣五千言之秘首以道德¶
二字名篇道者天性也德者人心也教人盡人以達天存心以¶
全性雖未設立有律之名若觀妙觀竅卽所以律心柔弱謙下¶
卽所以律身奈沿及於叔世奉道之流有厭魚兔之筌蹄而置¶
於空虛者有竊優孟之衣冠而失其眞似者恣意放蕩禮義也¶
而桎梏視之酣淫也而游戲假之當世詆毁爲異端唾駡爲罪¶
<pb:CK-KZ_JY286_01p027b>¶
人安有九天仙眞不惡而誚之反推而舉之哉大抵道之不成¶
由德之不立德之不立由身之不檢此道律之所宜急講也¶
崑陽王老師得戒法於復陽趙眞人當¶
世祖章皇帝時於京都白雲觀設立戒壇傳戒演鉢一時授受¶
弟子千有餘人嗣而移舄廣演於江浙間聲教四溢昔余識師¶
於江南之隱仙菴私心已尸祝之矣因狂心未歇難遽投拜今¶
朝謁武當幸遇師傳戒於玉虛宫中遂發心皈命而受持戒律¶
然伏讀之不知言行有規也動靜有體也一切存心制慮尺寸¶
不馳也神骨悚然如遊於五刑三千之林跼蹐而不敢一便余¶
向司李閩鳳刑讞之際覩小民大過小愆動有條例嘗嘆而有¶
<pb:CK-KZ_JY286_01p028a>¶
言曰願世人善讀國書身不近獄門而作良士今又願道流善¶
讀𤣥典心不涉鬼路而躋天仙矣律之設義大矣哉¶
時¶
康熙十三年𡻕次癸丑恆山持戒弟子龍起潛稽首拜題¶
¶	
¶	
¶	
¶	
¶	
¶	
<pb:CK-KZ_JY286_01p028b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY286_01p029a>¶
戒壇規範引言¶
冷然子曰吾師度人心切演天人之大戒科程法嚴立條目之¶
𢎞規繩網匝密欲擒奔馳狡兔欄宇堅實恐放猙獰白牛不經¶
千鎚百鍊難得一貫十串方寸鉢內誰知馴卧千丈之蛟龍三¶
尺杖頭當見挑携萬頃之明月餐霞御景之仙俱是氣呑木食¶
之子峩冠博帶之徒可擬玉珮金璫之尊誠哉降龍伏虎手段¶
搏日挽月機關從事其門須善摩厲莫厭繁苛九天之上先自¶
五地行持十方之化惟除三尸盤結肯從萬丈澗底走方能崑¶
崙頂上行奉道良友各宜著眼痛自加鞭¶
　　　　　　　　　　　持戒弟子龍起潛稽首拜題¶
<pb:CK-KZ_JY286_01p029b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY286_01p030a>¶
初眞戒説¶
余觀戒律者於三教典籍旨本一也喚是道教恰是儒規喚爲¶
道法卽是王法人能受持者非僅欲人盡心盡性抑且欲人知¶
命知天出世於入世之中達身於省身之內實有佐於王化繩¶
人於眾善也法中之戒卽正心誠意之學戒中之法卽治國齊¶
家之化不過欲人循文歸正借此知𤣥希聖希賢爲仙爲佛無¶
不從此戒法而出故正心誠意離此戒而何造治國齊家舍此¶
法而何化誠爲三教梯航萬不可闕然仙佛之教幽而靈儒之¶
教張而固皆益於人而行於世者實天道也明有王法幽有道¶
法道律治己王律治人二者表裏以扶世教今若祇知有王綱¶
<pb:CK-KZ_JY286_01p030b>¶
之律不知道法之戒祇知道法之戒不知王綱之律者是謂偏¶
見也殊不知仙佛之戒與王綱之律治己治人其理一也三教¶
聖人無不諄諄言之者蓋謂非此不足以明達至道也夫至道¶
者有天道也人道也所以誠者天道也思誠者人道也誠者無¶
爲也自然而然非有爲使然故謂天道非假人力也所以無思¶
無爲無安排作用存想布置順天道而逆人道故曰順天者存¶
思誠者有爲也使然而然非無爲自然故謂人假之道非眞天¶
然也所以有思有爲有安排作用存想布置逆天道而順人道¶
故曰逆天者亡所謂初者始也眞者不假也戒者禁止也謂世¶
人始初無假之眞性本自天命無思無爲自然而然無善可修¶
<pb:CK-KZ_JY286_01p031a>¶
無惡可作故曰爲善無近名爲惡無近刑緣督以爲經可以保¶
身可以全生可以養親可以盡年萬法從自性中生一念思量¶
名爲變化思量作惡化爲地獄惡鬼思量修善化爲天堂善神¶
邪淫化爲犬豕躁暴化爲兕虎嫉妬化爲蛇蝎仁慈化爲聖賢¶
君子小人總在一念思量自性變化故曰千百億化身迷人未¶
識道時未聞經時未遇師時疑團未剖智鏡未開不能省覺自¶
蔽光明任心肆意念念不停思爲不返盡被貪瞋痴淫殺盜惡¶
口綺語兩舌妄言十惡並塵境外緣擾亂身心致使六根妄動¶
甘受驅馳勞苦流浪生死無休今自有省皈道皈經皈師三皈¶
戒後洗心懴悔懴者懴其前愆從前所有十惡等業愚迷執著¶
<pb:CK-KZ_JY286_01p031b>¶
憍誑嫉妬等罪悉皆盡懴禁止永不復起悔者悔其後過從今¶
以後所有十惡等業愚迷執著憍誑嫉妬等罪今已覺悟悉皆¶
永斷更不復作無思無爲一念不生復返始初無極自然之眞¶
性以還天命之本來故曰初眞十戒是也故學眞之初必須齋¶
戒禁止十惡變化氣質爲主若不先以齋戒禁止十惡變化氣¶
質則學人無所依據與俗何異不然多劫以來舊染習氣何以¶
得除古人云學道頓悟易入多生習氣難忘所以齋戒者爲降¶
伏身心之法耳身不受戒習氣必不能移習氣若不能移大體¶
必不能養大體不養則元氣不復元氣不復命必不能立矣心¶
不持齋種性必不能改種性若不能改則本心不定本心不定¶
<pb:CK-KZ_JY286_01p032a>¶
則元神不歸元神不歸眞性必不能見矣故大道無不以見性¶
爲體養命爲用殊不知性卽是道命卽是戒道者無爲自然也¶
戒者有爲使然也故至道之妙從使然以至自然卽使從有爲¶
以至無爲也所以凡務性命雙修者非持齋受戒必不可也齋¶
者齊也本來無齋可齋齊其不齊也戒者止也本來無戒可戒¶
止其不止也因眾生妄生貪嗔痴愛之心淫殺盜妄之情聖人¶
故有持齋受戒之懲若無貪嗔痴愛之心淫殺盜妄之情則齋¶
戒之法何由而設矣古仙云眾人師賢人賢人師聖人聖人師¶
萬物夫萬物者禀天命本來無爲自然之善性非假人力思爲¶
有安排作用之謂也今去聖日遠以何爲師而後可必師聖所¶
<pb:CK-KZ_JY286_01p032b>¶
傳訓誡以爲入聖之基故師戒卽所以師聖人也師聖人卽所¶
以師萬物也師萬物卽所以師天命也師天命卽所以師¶
太上無爲自然之善性也今初學仙之士未遇明師點化故天¶
命未省性理未明盡被方士所惑執著無明種心不悟持齋受¶
戒卽是築基煉己之理煅鍊身心卽是下學上達之功專信神¶
奇卓異靜坐默運存想作用功夫殊不知坐靜默運存想作用¶
神奇卓異等術盡屬扭揑安排人力之事總非天命初眞無爲¶
自然之善性夫天命本來初眞無爲自然之善性人人本有無¶
修無證自然而然不假人力安排紫陽翁曰終日行未嘗行終¶
日坐未嘗坐殊不知至道之妙其功不在行住坐卧只要生平¶
<pb:CK-KZ_JY286_01p033a>¶
所學所愛一切事務般般放下一念不生卽是天命本來初眞¶
之性祖師云本來眞性號金丹四假爲爐鍊作團此也學人欲¶
見此性非有戒愼恐懼而作梯航必不得見之也故用齋戒者¶
無非借事攝心以盡本性緣情制性以了凡心所以務道之士¶
若不求戒爲師持戒爲命卽是不明性理不順天命不遵聖教¶
之人也不明性理不順天命不遵聖教者卽是不畏天命不畏¶
大人不畏聖人之言也不畏天命不畏大人不畏聖人之言者¶
誠爲索隱行怪異端之學非惟道法不載亦且王律難容恐犯¶
天地造物之[巳/心]不敢同日而語也¶
　時¶
<pb:CK-KZ_JY286_01p033b>¶
康熙丙寅蒲月上澣之吉楚郢吳太一震陽氏書於金陵淸涼¶
山祖庭隱仙庵¶
¶	
¶	
<pb:CK-KZ_JY286_02p034a>¶
重刋道藏輯要¶
　初眞戒律¶
崑陽子王常月著¶
　凡初入¶
太上正宗法門不問道俗必先遵依¶
太上金科玉律三洞戒文供養¶
大道尊像表通¶
　都天糾察王天君請祈盟證受三皈依戒¶
第一皈身太上無極大道(永脫輪迴故曰道寶)¶
第二皈神三十六部尊經(得聞正法故曰經寶)¶
<pb:CK-KZ_JY286_02p034b>¶
第三皈命𤣥中大法師(不落邪見故曰師寶)¶
天尊曰三皈依戒者天地之樞紐神仙之根基發行之初門建¶
　心之元兆運氣含靈冥眞入理包羅有象朕形无外持之者¶
　天地神明慶快心智耳目開張萬物敬畏六腑和樂眾眞衞¶
　護羣生父母長世不遺人身交泰三皈依竟乃受¶
太上老君所命積功歸根五戒¶
　一者不得殺生　二者不得葷酒　三者不得口是心非¶
　四者不得偷盜　五者不得邪淫¶
　凡能持此五戒精進無虞者益算延齡天神護佑永脫五刑¶
　之苦世世不失人身旣受¶
<pb:CK-KZ_JY286_02p035a>¶
太上老君所命積功歸根五戒每日早晨焚香誦¶
太上三元三品三官大帝護國佑民延生保命眞經接念¶
太上感應篇逐日演誦校正自己身心有無所犯每誦經篇一¶
　句則反思曰我能受得否我能不行否如此勇往精進言行¶
　不苟三皈不犯五戒無虞煅煉百日惡念盡消器皿已淨方¶
　許受¶
虛皇天尊所命初眞十戒¶
第一戒者不得不忠不孝不仁不信當盡節君親推誠萬物¶
第二戒者不得陰賊潛謀害物利己當行陰德廣濟羣生¶
第三戒者不得殺害含生以充滋味當行慈惠以及昆虫¶
<pb:CK-KZ_JY286_02p035b>¶
第四戒者不得淫邪敗眞[禾*嵗]慢靈炁當守眞操使無[𦈢*夬]犯¶
第五戒者不得敗人成功離人骨肉當以道助物令九族雍和¶
第六戒者不得讒毁賢良露才揚己當稱人之美善不自伐其¶
　功能¶
第七戒者不得飮酒食肉犯律違禁當調和氣性專務淸虛¶
第八戒者不得貪求無厭積財不散當行節儉惠䘏貧窮¶
第九戒者不得交游非賢居處雜[禾*嵗]當慕勝己棲集淸虛¶
第十戒者不得輕忽言笑舉動非眞當持重寡辭以道德爲務¶
　旣受初眞十戒以證眞人之果更猛勇精進持守言行毫無¶
　過犯方許再受¶
<pb:CK-KZ_JY286_02p036a>¶
太上老君所命中極三百大戒若只口誦心違言淸行濁或始¶
　勤終怠半途而廢名曰故知故犯其罪尤重愈不可悔永墮¶
　沉淪女靑天律無情卽¶
太上復出亦不能救汝學道仙子思之愼之¶
　　行持總説¶
　出家在家入戒四眾人等領受戒法後各當定志凝神起大¶
　堅固如崑崙山一般不能搖動如金剛石一樣不能磨滅專¶
　致一心勿生雜念夜半行持神明來合我身過中不昧鬼氣¶
　不能入竅行一善心定神安行十善精神健爽二十善不生¶
　疾病三十善所求如願四十善門戸興隆五十善子孫昌盛¶
<pb:CK-KZ_JY286_02p036b>¶
　六十善化難成祥七十善神明擁護八十善地利人和九十¶
　善人中殊勝一百善三氣合身二百善德澤揚溢於天下三¶
　百善轉輪得大富身四百善轉輪得大貴身(五六)百善轉輪得¶
　大(福夀)身七百善轉輪得大忠身八百善轉輪得大孝身九百¶
　善轉輪得大慧身一千善轉輪得聖王神仙之報身倘若恣¶
　情縱慾有一惡𩲉夢不安有十惡人皆憎棄二十惡身多疾¶
　病三十惡所求不諧四十惡轗軻衰耗五十惡家口離散六¶
　十惡非禍橫生七十惡鬼魔來侵八十惡有水火灾害九十¶
　惡來生短命一百惡天曹執戮果能運平等之心行精密妙¶
　行一戒不違一律不犯不肯爲惡而生寧可守善而死此等¶
<pb:CK-KZ_JY286_02p037a>¶
　戒子是名¶
大道淸信弟子萬魔拱衞¶
諸天保度¶
四天帝王領司邏十部皆駕飛雲綠軿浮空而下觀察戒子妙¶
　行雖功行未圓亦必逆注種名於靈圖仙籍也有等不畏天¶
　條不勤戒律者粧撰規模不修眞際卽有女靑考律量罪輕¶
　重減其祿算有餘未盡者殃及後世劫劫相仍不能解脫也¶
¶	
¶	
¶	
<pb:CK-KZ_JY286_02p037b>¶
¶	
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY286_02p038a>¶
入戒要規¶
　一受天仙戒者稱妙道師　中極戒者稱妙德師　初眞戒¶
　　者稱妙行師　同戒晚輩者稱同衣　上座稱先覺師¶
　　入臘領受　天仙戒者持道德經一百日每於寅刻信禮¶
　　十方共十拜子午二時靜坐內觀不關人事致三業淸淨¶
　　　中極戒者毎日巳刻先禮足律師然後起拜朝天懴併¶
　　靈寶大懴共一百日懴畢止靜　初眞戒者每日巳刻先¶
　　禮足律師然後起拜宥罪法懴一百日懴畢止靜已上領¶
　　戒入臘如違者女靑以逆律致罪　又百日禁足不得出¶
　　外應供不得出外誦經過百日不[巳/心]又與事物交接忍辱¶
<pb:CK-KZ_JY286_02p038b>¶
　　仁柔不得辯論是非舉止動靜小心精密每逢戊日與同¶
　　戒者或先覺師進修德業或講論道德南華文始譚子黃¶
　　庭等經並諸家道典熟讀一卷主吏計功十倍講明一卷¶
　　主吏計功百倍　凡入戒者以端重自持行上妙威儀行¶
　　上妙觀相戒神自來擁護四眾自然起敬也故端形不招¶
　　屈影而直影自見和聲不須追響而順響自至¶
　一繩床子午二時展規於床上盤[月*麥]靜坐手不指點足不伸¶
　　縮口不多言目不神露頭不[亻*氏]身不屈　俗家床炕不得¶
　　坐卧有人禮拜三不起身　一打坐不起二看經不起三¶
　　受齋不起當定觀持咒受之待出規下單還禮　卧時當¶
<pb:CK-KZ_JY286_02p039a>¶
　　扣齒念咒次神棲幽谷絕慮忘言不得放肆出規衣之外¶
　　有時出外經行徐徐緩步不可左右顧盼手足張忙如違¶
　　一次主吏坐讁一過¶
　一洞衣淨衣信衣五嶽靈圖冠並淨巾羽裙規芒鞋等具皆¶
　　有　地祇等神併靑衣童子瞻護不得借用別人不得置¶
　　於不淨之地不得當賣不得與常衣混同雜亂如舊壞者¶
　　於九月九日向西北焚之其灰送入東流水隨波而去卽¶
　　得戒子延年益夀身無魔障如違者灾禍橫生𤣥都主吏¶
　　坐讁十過¶
　一鉢體如八卦之形惟口蓋用圓當置鉢囊受食之時咒畢¶
<pb:CK-KZ_JY286_02p039b>¶
　　積氣存神口不圖張食不有聲匙當正用受食之後洗鉢¶
　　人囊如違一次坐讁一過¶
　一策杖當取靈山向陽竹七節爲之上下直通甘竹乃佳印¶
　　以　元始之章動息坐卧恒以自隨有　五帝直符吏輔¶
　　翼如有灾變用杖指之指持四溟咒¶
　一戒尺以桃木爲之四面書符篆除不祥用之又後學有過¶
　　犯至重者當毁燒衣鉢致罪出教倘若求免以戒尺量罪¶
　　責罰¶
　一淨水瓶注淨水於內不可[𦈢*夬]乏以囊盛之遠必當佩之於¶
　　身盥手方便故也¶
<pb:CK-KZ_JY286_02p040a>¶
　一牒囊置戒衣底巾內裝戒律¶
　一薰籠將著三衣先以降眞白檀入薰爐薰之¶
　一刷牙以㯶爲之　又梳箆枕𥱊被單等物俱要潔淨勿令¶
　　俗人坐卧用之¶
　　以上列欵皆出¶
　道藏定額後學若不遵於古制私用巧智改易者卽教中罪¶
　　人也逆律之考不能免矣¶
　　三師原説¶
　一傳戒本師乃¶
太上繼宗演教接化大德之師不受天仙戒者不得傳戒毎於¶
<pb:CK-KZ_JY286_02p040b>¶
　　正月十五七月十五十月十五日會集四眾開壇傳戒戒¶
　　後行持演鉢一百日¶
　一證明大師指授經懴教典威儀規範調御戒子身心制遣¶
　　七情六慾非受中極戒者不得師之¶
　一監戒大師監察入戒者不許犯戒違律如有不法者量律¶
　　輕重以戒尺責罰懴悔非受中極戒者亦不得師之¶
　　三衣格¶
　領受初眞十戒三戒五戒八戒九眞妙戒者身著初眞信衣¶
　計二百四十條三台十褶雲帶二拽淨巾芒鞋行千二百善¶
　持淸靜經大通經洞古經得眞人戒果行持具足當受中極¶
<pb:CK-KZ_JY286_02p041a>¶
　淨戒或持身戒或智慧戒或觀身戒或妙林戒俱著輕塵淨¶
　衣或用淺藍單布爲之或用純帛爲之亦三台雲帶淨巾芒¶
　鞋行二千四百善持¶
玉帝大法得地仙戒果行持具足當受¶
天仙大德妙戒行一百八十細行密戒或三百大戒行三千六¶
　百善叅道德眞經身著天仙霞衣領用直開袖不合縫霞帶¶
　雲邊戴五岳眞形冠著五雲輕履行持具足得天仙戒果¶
　犯律懴解格¶
入戒者一犯戒律當於庚申日恭對道前禮念宥罪法懴供淨¶
水一盂念𨚑祖懴悔文入靜一月二犯同前三犯者當於甲子¶
<pb:CK-KZ_JY286_02p041b>¶
日恭對道前禮念朝天法懴併靈寶大懴供淨水三盂入靜三¶
月至於五犯十犯陽消陰熾鬼突神憎不得懴也¶
¶	
¶	
¶	
¶	
¶	
¶	
¶	
¶	
<pb:CK-KZ_JY286_02p042a>¶
　持受諸咒品¶
　　睡醒時咒¶
當願眾生以迷入覺一旦豁然¶
　　聞鐘聲咒¶
太音希聲能悟證眞¶
　　下單時咒¶
化惡反善上書三光使我長生乘景駕雲¶
　　櫛髮咒¶
泥丸之上𤣥華寶精左爲隱日右爲月根六合精鍊百神受恩¶
　　洗手面咒¶
<pb:CK-KZ_JY286_02p042b>¶
除垢神廷凝眞不散¶
　　潄口咒¶
太陽和氣開春發柳折取一枝能淨身口學道修眞願度三有¶
　　簪冠咒¶
當願眾生頭容常正首出萬類¶
　　著衣咒¶
檢束威儀服膺善法¶
　　穿襪履咒¶
當願眾生踐履眞實行不離道¶
　　上香時咒¶
<pb:CK-KZ_JY286_02p043a>¶
常焚心香得大淸淨¶
　　上燈燭咒¶
破除重暗洞照十方¶
　　朝謁三寶咒¶
太[雨/⺡*𢎞][雨/澄][雨/(⺡*明)]護我形神¶
　　受人禮拜咒¶
至道沖和永出塵緣¶
　　飮水咒¶
神水入腹五臟淸明¶
　　空鉢受食咒¶
<pb:CK-KZ_JY286_02p043b>¶
太虛無盡眞一生神¶
　　出生咒¶
一粒嘉穀一滴淸泉不忍自食施與幽𩲉享我供者皆賴道恩¶
惟道惟靈覺性常存¶
　　食齋咒¶
五星之炁六甲之精三眞天倉淸雲常盈黃父赤子守中無傾¶
　　結齋咒¶
百穀入胃與神合炁塡補血液尸邪亡墜長生天地飛登玉闕¶
役使六丁靈童奉衞¶
　　洗鉢咒¶
<pb:CK-KZ_JY286_02p044a>¶
滌除外味正炁長存¶
　　收鉢咒¶
混元一炁踵息淵源¶
　　受襯咒¶
七寶光林來映丹臺¶
　　受人衣物咒¶
萬物之精護道炁眞¶
　　出堂咒¶
四方無礙入眾妙門¶
　　托鉢咒¶
<pb:CK-KZ_JY286_02p044b>¶
唵敕身中三部八景三十九神一萬六千護身之神唵㖿葉㖿¶
朗三波襪嚩𠯐囉嘝¶
　　執淨瓶咒¶
太𤣥含一萬物無爭¶
　　甲灰咒¶
洗灰除垢用灰爲首[禾*嵗]去眞來淨心淨口成道度人天長地久¶
　　沐浴咒¶
天地開朗四大爲常𤣥水解[禾*嵗]辟除不祥雙童守護七靈安房¶
雲津練濯萬炁混康內外利貞保茲黃裳¶
　　臨卧時咒¶
<pb:CK-KZ_JY286_02p045a>¶
大眞玉女侍眞衞魂三宫金童來守生門¶
　　夢寐咒¶
吉夢成珠玉惡夢著草木¶
　　看病咒¶
慧炤萬靈眞性無爲¶
　　曰[巳/心]¶
早不言夢寐午不言殺伐晚不言鬼神¶
¶	
¶	
¶	
<pb:CK-KZ_JY286_02p045b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY286_02p046a>¶
　　　三衣式【圖（天仙洞衣）（輕塵淨衣）（初真信衣）（三台十褶共二百四十條）】¶
　　　¶
　　　　¶
¶	
¶	
　　　浄巾式¶
<pb:CK-KZ_JY286_02p046b>¶
¶	
　　鉢式八卦形　　　淨瓶　　　　　　杖¶
¶	
¶	
¶	
¶	
¶	
¶	
¶	
<pb:CK-KZ_JY286_02p047a>¶
𤣥門持戒威儀¶
　凡學人未習戒本不得習經法○入戒壇習初眞戒未熟不¶
　得躐等受中極戒○閱戒本須焚香禮拜不得草率展閱○¶
　不得容人盜看戒本○不得盜聽眞師説法○禮誦功課宜¶
　敬謹三時勿簡○已入鉢堂修煉身心者及行持中極戒厯¶
　三年者方受天仙戒○不得矯飾威儀求人恭敬○不得廣¶
　談因果希人布施○不得非時禮拜欲禮拜當在人靜時○¶
　不得占殿中央禮拜中央是常住位○主殿上香燈供具宜¶
　細行不得粗率○焚香時微咒曰　常焚心香得大淸淨○¶
　上燈燭微咒曰　破除重暗洞照十方○不得專揀應赴經¶
<pb:CK-KZ_JY286_02p047b>¶
　典習學○或遇貧難不堪當安命自慰不得怨天恨地○不¶
　得見士俗便説當布施作福○不得對外教談道法○不得¶
　强化施主財物亦不得囑托豪貴親知募化○不得貨殖營¶
　利○不得假托緣事募財爲私用¶
　○出入威儀¶
　不得無故入他宫觀及僧院○不得無故至俗家○或有事¶
　至俗家事畢卽返不得久留○不得與親俗小兒等笑談雜¶
　語○不得以衣物寄頓俗家○遠近出入不得失儀○同事¶
　或失儀不得非笑¶
　　事師威儀¶
<pb:CK-KZ_JY286_02p048a>¶
　朔望見師當禮拜○問師道法當禮拜除飮食時坐功時經¶
　行時○欲禮拜師止之當順師命○師禮拜不得與師同禮¶
　拜○師前不得受人禮拜○侍師講論道法師身心倦教去¶
　應去○凡出入當先白師○製衣服冠巾等物當先白師○¶
　作眾事如雲遊守山聽講興緣事等當先白師○人從己借¶
　物當先白師師許然後與○欲從人借物當先白師師聽然¶
　後去○欲習經懴當先白師○若人以物施當先白師已然¶
　後受○己物欲施人當先白師師聽然後與○凡事白師師¶
　聽與否皆當作禮而退不得含愠○師有疾宜盡心看視不¶
　得懈怠○師令澣褻衣不得現裏○師令滌溺器不得嫌不¶
<pb:CK-KZ_JY286_02p048b>¶
　淨○師唾涕當卽除去○燈月下不得履踐師影○師教戒¶
　嚴切不得還逆語○人問師諱答云上某下某問號答云某¶
　師¶
　　視聽威儀¶
　閱經典當端坐體認○不得輒指日月虹霓○不得久視日¶
　月雲漢○不得視外教書○不得視小説傳奇閒雜書○侍¶
　坐師側及對賓客宜正視不得上視不得下視不得流視○¶
　不得注視亂色嘆羡奇艷○隨師登高眺遠視師所視處不¶
　得他視○隨師出入不得左右顧盼當低頭隨後○入城市¶
　遇一切戲幻聚眾事不得注目視○歸不得侈談城市風景¶
<pb:CK-KZ_JY286_02p049a>¶
　奢華○傳達師友書信不得私拆窺視○入師友房不得亂¶
　將經籍翻視○入城市不得顧視女人不得睨視女人○¶
　不得盜聽説法○不得傾聽○不得聽淫樂○不得聽笑談¶
　雜話○不得聽唱歌曲○不得隔垣傾聽人語○師誦經講¶
　道當起敬諦聽不得雜聽¶
　　言語威儀¶
　入法堂及侍師席不得高聲言語亦不得大聲咳𠻳○不得¶
　多言○不得疾言○不得效市語隱謎○師不問不得言○¶
　師語未了不得言○不得言人過失○不得言士俗家務○¶
　不得言朝廷官府事○不得言閨閫事○不得言爲媒爲保¶
<pb:CK-KZ_JY286_02p049b>¶
　事○不得非時言道法○不得與婦人低聲密語○不得與¶
　少年子弟笑談戲語○飮食時不得言語○寢息時不得言¶
　語○有親友來訪不得在法堂久坐交談當在林下水邊方¶
　可傾心坐論○質疑詢道當禮拜致敬○師有問當禮拜敬¶
　對不得强不知以爲知執己見以爲是○如問家常事不必¶
　禮拜當據實對○對士俗不得言爐火黃白術○不得言彼¶
　家術○不得言符咒幻術○不得訶風罵雨○不得言一切¶
　傍門小術○不得言外教優劣¶
　　盥櫛威儀¶
　頮潄吐水當徐徐引下○不得高聲嘔吐唾涕○夏月盥器¶
<pb:CK-KZ_JY286_02p050a>¶
　當覆不令生蟲○棄不淨水不得當路當低低潑下不得高¶
　手揚潑濺人衣上○不得熱湯潑地○內衣宜頻澣有蟣虱¶
　宜先拾去○髮宜多櫛積髮多乃焚僻靜處不得納房內壁¶
　縫○法堂中神像前不得盥漱剌齒唾涕當在僻靜處亦不¶
　得對北唾涕○有瘡癬當避人不得盥手共器○有可畏瘡¶
　疣不得剌人目¶
　　飮食威儀¶
　凡齋會先致敬供奉　聖眞大眾端莊齊立誦靈書中篇畢¶
　末座出生於眾生盤內誦偈云汝等鬼神眾我今施汝供此¶
　食遍十方一切鬼神共唵吽靈娑訶(三遍)出生飯不過七粒麪¶
<pb:CK-KZ_JY286_02p050b>¶
　不過一寸饅首不過指甲許○餘飮食蔬菜不出生¶
　食時微咒曰　五星之炁六甲之精三眞天倉清雲常盈黃¶
　父赤子守中無傾¶
　飮食微咒曰　神水入腹五臟清明○飮食時不得笑語○¶
　不得舍食語○不得呵食好惡○不得搔首○不得剌齒欲¶
　剌齒以袖掩口○不得嚙食有聲○不得作口容○不得咱¶
　舌有聲○不得不遜恣食○不得已厯己口復反盤內○飯¶
　中有穀當去皮食之不得棄地○飮食中有蠱螘宜密去之¶
　不得令眾知○食竟不得更離座食○放碗箸不得有聲○¶
　不得偏眾食○不得見美味生貪心恣食○凡同眾食不得¶
<pb:CK-KZ_JY286_02p051a>¶
　太遲不得太速舉箸放箸不在師長前○行食未至不得生¶
　煩惱不得大聲呼喚○時常飮食不得失儀○有失儀者不¶
　得非笑○飮食畢擊磬聽大眾經行¶
　　聽法威儀¶
　凡聽法已精思理致身體力行不得徒資口耳○年少初眞¶
　戒行未堅道心未篤宜專持本戒不得蚤受中極戒○不得¶
　與年少道士俗姓子弟結友○不得與女冠結拜姊妹書疏¶
　往來¶
　　出行威儀¶
　入法堂行安詳舒徐○人閱經不得在彼案前經行○人禮¶
<pb:CK-KZ_JY286_02p051b>¶
　拜不得在彼頭前經行○入觀宇不得行中央當路或左或¶
　右行○隨師行當低頭隨後不得左右顧盼○不得止道傍¶
　久共人語○不得馳行○不得掉臂行○不得與少年道俗¶
　談笑同行○不得在女人前後互隨行○不得與醉漢狂夫¶
　前後互隨行○隨師行若偶分行期會處不得後時○凡遇¶
　官府不論大小宜迴避○年少戒行未堅不得遠方逰行必¶
　欲參師訪道當擇賢侣不得同不肖匪人同行¶
　　起立威儀¶
　立不得偏任一足及倚棹靠壁○侍師不得對面立不得高¶
　處立不得遠立立師後不得倚師座○見師長起立見賓客¶
<pb:CK-KZ_JY286_02p052a>¶
　起立除誦經時作務時病時○侍師師命坐方坐師有問當¶
　起儒禮云君子問更端則起而對¶
　　坐卧威儀¶
　看閱經典不得箕踞當焚香正襟危坐○不得當聖像坐○¶
　坐功依師傳受按時靜坐不得失次○對師長不得坐功○¶
　對賓客不得坐功○夜中宜多坐少卧○不得同婦人坐○¶
　不得與女冠同坐○如女冠來問道開示畢卽遣歸不得久¶
　留坐○靜坐約一時或經行或卧○與人並坐不得橫肱坐¶
　○不得堅膝坐交臂膝上○卧宜側禮屈足醒則舒不得偃¶
　仰卧○不得與師同房卧或同房不得同榻卧○師未卧不¶
<pb:CK-KZ_JY286_02p052b>¶
　得先卧○已卧不得言語○不得脫小衣卧○不得於非處¶
　卧○臨卧携火入房須與同房者知云火入欲熄火亦與知¶
　云更用燈否○大暑不得伏地卧○不得露卧○不得晝卧¶
　○不得飽食便卧○不得置火枕邊○不得携[禾*嵗]器從法堂¶
　前過○晨起先左足下牀¶
　臨卧時咒曰　太眞魂女侍眞衞𩲉三宫金童來守生門¶
　卧醒時咒曰　當願眾生以迷入覺一旦豁然¶
　下牀時咒曰　化惡反善上書三光使我長生乘景駕雲¶
　　作務威儀¶
　凡作務不得辭勞苦○平日當愛惜常住物不得狼籍米穀¶
<pb:CK-KZ_JY286_02p053a>¶
　粉麪等○凡洗菜當三易水○凡汲水當先澡手○凡汲水¶
　當諦視有蟲無蟲絹濾過方用○嚴冬不得蚤瀘水須待日¶
　出○爨不得燃腐薪○凡作食當三澡手不得帶爪甲垢○¶
　掃地當先洒水每方五尺作一次掃不得揚塵不得逆風掃¶
　不得聚灰土於門扇後¶
　　沐浴威儀¶
　浴宜朔日不得當風○不得帶濕縈髻○不得抿髮不避人¶
　前○沐不得數○不得與俗並日○入浴堂脫衣著衣當安¶
　詳自在○入浴先洗僻處○不得浴堂小遺○不得粗躁致¶
　湯水濺隣人○入浴不得共人語○不得恣意久浴妨礙後¶
<pb:CK-KZ_JY286_02p053b>¶
　人○有瘡癬當後浴不得先入○湯冷熱依例擊梆不得高¶
　聲大喚○沐浴宜五香湯白芷桃皮栢皮零陵青木香也○¶
　沐浴未乾不得趺坐及卧¶
　沐浴微咒曰　天地開朗四大爲常𤣥水解[禾*嵗]辟除不祥雙¶
　童守護七靈安房雲津練濯萬炁混康內外利貞保茲黃裳¶
　　書云不矜細行終累大德約而言之事事不過一敬推而¶
　　廣之洋洋奚止三千現前眾等若能隨事體察觸類旁通¶
　　始或勉强終歸自然也勇猛力行無怠無忽不惟具大福¶
　　報決定仙都[糸*巳]名復有護戒神王營護戒體證無上道¶
¶	
<pb:CK-KZ_JY286_02p054a>¶
　　弟子奉師科戒(三十九條)¶
弟子別師經月皆冠帶執簡稽首不得白服弟子別師經宿皆¶
禮拜長跪遠亦如之弟子不得向師稱你我之稱弟子詣師不¶
得專輒而坐命坐方坐弟子不得喚師作道士皆云家師弟子¶
不得犯師名諱若人問不止上下聲答之弟子不得唐突左右¶
皆有司察之神官弟子見師有過失當於深處長跪諫之不得¶
在人前言師是非醜鄙弟子與師言不得高聲大語弟子與師¶
共室不得先卧在後起弟子與師同食不得在師前食弟子稽¶
首師皆當隨其所受高下巾褐執簡不得趣爾白服弟子隨師¶
起居行止皆當謙卑恭敬不得斯須無敬譬如官長二千石父¶
<pb:CK-KZ_JY286_02p054b>¶
母同等不得自恃高貴輕忽於師其罪不小具在明眞科弟子¶
與師同在席坐師若起動行止弟子卽須倚立不得安然端坐¶
弟子先未受法戒或炁類齊等或復耆年或同姓從兄弟子孫¶
後詣師受法皆須謙卑恭敬言皆稱名不得比常弟子與師親¶
服緦麻者皆不得相爲師所以爾者受法皆證三曾七祖父母¶
來監臨子孫所受違盟九祖受考殃及受法之身弟子不得忿¶
嫉責怒師主及懷恨在心罪科具出明眞經弟子詣師請道法¶
皆當冠帶執簡謙苦求請不得趣爾弟子與師別經年月朔皆¶
冠帶執簡禮三拜長跪稽首訖復再拜合成五拜別亦如之明¶
各誠焉弟子不得與師爭口忽忽哂意弟子事師皆當恭敬不¶
<pb:CK-KZ_JY286_02p055a>¶
得傲慢無禮罰在明眞經中宜各愼之弟子不得與師爭競功¶
名無有推讓之心弟子詣師當請問所受不得論及私鄙弟子¶
事師師若遠行還弟子皆當隨路遠近奉迎不得端坐晏然待¶
師至弟子與師同行不得踐師影愼之弟子與師共在座不得¶
受人拜跪所以爾者座無二尊弟子不得陰行橫勃忿鬬師主¶
弟子若出入及所營作每先諮問於師不得自專弟子事師皆¶
當恩愛信實不得猶豫二心弟子不得竊盜發泄師器笈中犯¶
師禁戒科律得罪弟子不得背叛師主愼之具在明眞經文弟¶
子與師同處不得涕唾地愼之弟子侍從師若值賓客弟子侍¶
衞師左右不得高抗大坐與凡人無別皆大不孝愼之弟子受¶
<pb:CK-KZ_JY286_02p055b>¶
師法業後𤣥德成就爲人所宗皆當謙下存憶本師勿忘先恩¶
也弟子事師不得輒坐師床席處所神司之禁也¶
¶	
¶	
¶	
¶	
¶	
¶	
¶	
¶	
<pb:CK-KZ_JY286_02p056a>¶
　　戒衣四十六條¶
第一不冠戒衣不得登壇入靜禮願啟請悔過求恩第二不冠¶
戒服不得逼近經戒講說念誦看讀敷揚第三不冠戒服不得¶
持奉齋戒受人禮拜飮食供養第四不冠戒服不得禮拜師尊¶
長德及受弟子禮拜第五不冠戒服不得出入所居人間遊行¶
見諸凡人第六不冠戒服不得祝禁符劾章奏表啟第七不冠¶
戒服不得覲見國主父母及諸世民第八寢息休暇當脫戒服¶
第九沐浴洗濯當脫戒服第十大小便時當脫戒服第十一泥¶
雨濁[禾*嵗]當脫戒服第十二供養給使師尊父母當脫戒服第十¶
三檢校修造一切功德勿脫戒服第十四檢校營造齋供花果¶
<pb:CK-KZ_JY286_02p056b>¶
勿脫戒服第十五檢校種植勿脫戒服第十六非枷獄病苦勿¶
脫戒服第十七手足不淨勿犯戒服第十八器物不淨勿犯戒¶
服第十九床席不淨勿犯戒服第二十車輿不淨勿犯戒服第¶
二十一裸露身形勿犯戒服第二十二鳥獸蟲魚勿犯戒服第¶
二十三口氣臭[禾*嵗]勿犯戒服第二十四非同學弟子勿犯戒服¶
第二十五始欲出家先備戒服第二十六欲受經戒須備戒服¶
第二十七詣師請經道戒須上戒服第二十八詣師請福解免¶
厄苦須上戒服第二十九戒服非律主不得用五綵作第三十¶
戒服不得以拜義物作第三十一戒服非律主不得用錦繡作¶
第三十二戒服不得不依戒作第三十三戒服不得假借他人¶
<pb:CK-KZ_JY286_02p057a>¶
第三十四戒服不得隨宜抛擲第三十五戒服不得安卧床上¶
第三十六戒服不得坐卧其上第三十七戒服不得以脚踏洗¶
及槌拍第三十八戒服破壞當須火淨第三十九戒服不得過¶
三件餘便施人第四十戒服破壞及餘物不得充非用并非人¶
著第四十一戒服作成燒香啟告禮拜三寶先獻三寶及諸仙¶
眞聖然後方取著第四十二戒服近經像者不得著人間及不¶
淨處者第四十三戒服須勤洗濯燒香清淨箱簏藏舉勿使污¶
[禾*嵗]常置淨室第四十四不得著戒服遊五種家第四十五不得¶
擅脫戒服濳遊人間第四十六坐起卧息常依戒律愼之愼之¶
¶	
<pb:CK-KZ_JY286_02p057b>¶
¶	
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY286_02p058a>¶
女眞九戒(附)¶
　一曰孝敬柔和愼言不妒¶
　二曰貞潔持身離諸[禾*嵗]行¶
　三曰惜諸物命慈愍不殺¶
　四曰禮誦勤愼斷絕葷酒¶
　五曰衣具質素不事華飾¶
　六曰調適性情不生煩惱¶
　七曰不得數赴齋會¶
　八曰不得虐使奴僕¶
　九曰不得竊取人物¶
<pb:CK-KZ_JY286_02p058b>¶
　　以上女眞九戒若道姑若信女而能行持不退有大利益¶
　　不經地獄之苦必生十善之家再能精進修持圓成戒果¶
　　名登紫府位列仙班矣¶
¶	
¶	
¶	
¶	
¶	
¶	
¶	
<pb:CK-KZ_JY286_02p059a>¶
崑陽律師付囑偈¶
¶	
　　其一整衣¶
太上流傳一戒衣冠簪巾履立威儀坐宜平正行宜緩身要端¶
莊眼要低托鉢化齋防滑石展規朝禮莫拖泥燈前燭下休鋪¶
疊壁上釘頭必遠離¶
　　其二護鉢¶
鉢乃全眞大法王囊爲梵炁謹包藏隨身走路須防跌過宿安¶
單莫掛墻便是同衣休亂借齋完洗滌莫慌忙如同護命時時¶
[言*巳]謹愼修持道自昌¶
　　其三惜鞋¶
<pb:CK-KZ_JY286_02p059b>¶
芒鞋須不比尋常謁聖朝眞上法堂或用布包收直袋莫連泥¶
土入衣囊出恭告淨先宜換走路行程另一雙污泥地下休亂¶
去[巳/心]縫皮底造愆殃¶
　　其四藏牒¶
戒經戒牒謹藏身不比尋常別樣文性命所關心要細神仙有¶
分念須眞塵垢案頭休展放輕狂侣伴莫談論布縫小袋時時¶
佩妙行精嚴動鬼神¶
　　其五叅訪¶
敬謁當家卽下叅知賓借會借安單粉墻板壁休題句淨地雲¶
堂勿吐痰隨眾上堂勤課誦逢人應對謹言談平心定氣聲和¶
<pb:CK-KZ_JY286_02p060a>¶
緩踵息深深莫放叅¶
　　其六行持¶
戒是全眞第一關受之容易守之難對人最要言談少打坐常¶
教意念安托鉢化齋消嵗月雲踪鶴跡覺淸閒降心堅固行持¶
久性定神凝自返還¶
¶	
¶	
¶	
¶	
¶	
<pb:CK-KZ_JY286_02p060b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY286_02p061a>¶
初眞戒後序¶
戒律之義備於道藏久矣自北七眞出龍門一派崇尙淸靜耑¶
守戒規所以爲初學之子澄心遣欲者法誠善竊慨道風中弛¶
規條蕩佚方外之士咸以飄笠逍遙不加檢束¶
崑陽王先生崛起身任其事海內黃冠始知有¶
淸都玉律矣先生攝靜於金陵之隱仙庵受四方迎請爲闡揚¶
斯義僕棲拙鬱岡時得侍先生几杖蒙教言不棄與先生諸弟¶
子遊每述先生內養之道精通祖訣只以傳戒設教故秘而不¶
談誠有見於學仙之事非塵界不德之子所易希冀惟恪奉戒¶
規磋磨凡骨此卽築基鍊己之要道也先生不久卽欲歸隱名¶
<pb:CK-KZ_JY286_02p061b>¶
山以遂還返初志憫學者歧路而弗忍遽棄人間也故有諸名¶
山傳戒之遊凡受戒者毋徒以巾裾儼然不悟性命微旨以負¶
先生之慈寶也哉¶
　　　　　　　　　　　　　鬱岡居士笡重光拜撰¶
¶	
¶	
