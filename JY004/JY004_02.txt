#-*- mode: org; -*-
#+TITLE: 元始天尊說無上内祕眞藏經
#+DATE: 2011-05-27 18:43:17
#+PROPERTY: kxid KX004
#+PROPERTY: title 元始天尊說無上内祕眞藏經
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ0004
#+PROPERTY: id JY004
#+PROPERTY: JUAN 1
#+PROPERTY: JUAN 001
<pb:CK-KZ_JY004_02p001a>¶
@fw1重刊道藏輯要¶
* 元始天尊說无上内祕眞藏經¶
** 　　顯道品第一¶
爾時¶
元始天尊遊行法界至靈解山八騫樹下七寶林中變諸色像¶
顯奇特心殊光普照遍入微塵無量國土皆得惠潤無量眾生¶
善能信向無量眞仙了達大乘無量上士悟空非空無量中士¶
解離存亡無量下士覺迷知反如諸法界具足莊嚴功德普薰¶
自然踊見瑞相芬芳各各自視絕諸他念無有漏想爾時¶
天尊告諸四眾及大弟子汝等所居嚴淨國土眞藏法中無憂¶
<pb:CK-KZ_JY004_02p001b>¶
無惱斷生死際入大乘轅諸仙弟子聞是說已歡喜作禮上白¶
天尊久聞眞藏妙經未曾覩音今日所說今日所聞歎希有法¶
奇特難言不可思議唯願慈尊决了眞性愚蒙受潤自不覺知¶
雖在眞藏猶處漏塵染情觸著遂覩色身智力不明云何顯了¶
天尊答曰善哉善哉眞藏深奧統攝眾經爲法舟航濟沉溺苦¶
功德深遠非可言譬諦聽善思吾當爲說時諸仙眾復白¶
天尊眾兆異形趣情各別種種施用皆以爲實若如是者眾生¶
無因無果無去無來亦無眾生亦無眞道云何說眾生而云業¶
果唯願大慈曉發愚䝉¶
天尊曰眞藏法中眾兆本身非空非有非眞非實眾生苦樂非¶
<pb:CK-KZ_JY004_02p002a>¶
空非有種種施爲無非眞實非空非有見在眾生等天尊性非¶
空非有未來眾生等天尊性非空非有過去眾生等天尊性非¶
空非有云何有差而生分別無生無滅無因無果而爲眞果諸¶
法名字大道施爲但自思惟反看舊地諸善男子閉目諦聽須¶
臾之頃忽見四方嚴淨國土獅子座下千葉蓮華散滿虛空眾¶
仙妙樂無鞅數眾各各具足功德莊嚴不轉瞬間閉天光明大¶
眾哽咽泣涕交流願我神尊開朗光明重决昏網言詞未訖光¶
明洞照非色象光非相好光大眾歡喜各各自視地變爲金樹¶
爲珠玉眾惡毒草悉成甘露諸來會眾慧力奇特一相無相等¶
眾相故融淨自在無障礙故能轉換故以轉換故一切悉轉轉¶
<pb:CK-KZ_JY004_02p002b>¶
無所轉善男女等一向師宗勿生異見起疑惑心謂無因果夫¶
因果者不起本心以爲妙因以無得故而爲妙果所以者何心¶
爲善惡因意爲善惡果心性寂滅無學無會謂之妙因意根不¶
動善惡俱喪故名妙果智慧解脫無果無想因不礙果果不礙¶
因因爲道果果爲道因因果一相一無所相眞道寂滅滅無所¶
滅進虛空故所以不起本心以爲妙因以無得故而爲妙果若¶
依此法名爲道行以不起爲順通以無得爲照寂通寂無二名¶
發道行則無想無念無想無念不住生源生源旣忘三界果喪¶
杜心滅意緣動俱寂名發道行道行絕空無心無意無覺無觀¶
無波無動萬物同源是爲眞道思惟深達體解自然晃朗内照¶
<pb:CK-KZ_JY004_02p003a>¶
通天徹地一切相盡究竟自在解脫無爲是時大眾聞深法已¶
悉會道眞皆得解脫得解脫已得道心得道意得道眼得道聲¶
得道香得道味一切悉通達復次仙靈童子從座而起伏地閉¶
目上白¶
天尊一切諸法皆具十二種印唯願大慈開演法藏令眾得明¶
天尊於是重告仙靈童子汝之所問廣大利益末代眾生悟道¶
心者心如道心見諸種類無量眾生是非得失彼此分別皆是¶
道心名爲正印悟道意者意如道意一切眾生雜物之類是非¶
得失顚倒分別一切不善皆是道意名爲正印悟道眼者眼如¶
道眼一切眾生種種諸見皆是道見名爲正印悟道聲者聲如¶
<pb:CK-KZ_JY004_02p003b>¶
道聲一切眾生種種雜類禽獸之聲皆是道聲名爲正印悟道¶
香者香如道香一切眾生種種薰香皆是道香名爲正印悟道¶
味者味如道味一切眾生雜物之類種種臭味皆是道味名爲¶
正印此十二印者合爲六印通印諸法名爲一印說是法時仙¶
靈童子復白¶
天尊何故說十二印用非以爲是¶
天尊告曰善哉善哉快問是義今當爲汝分別解說譬如大醫¶
觀諸草木皆入醫方種種方便救治疾病皆得差愈弟子尋師¶
學諸道術三年欲成師故試之示病臥牀語學醫者我今患重¶
須無用草與我服之病便得差若不得者我今當死我有好馬¶
<pb:CK-KZ_JY004_02p004a>¶
隨意卽到汝當馳之弟子受師之命裝飾駿馬縱情尋求隨意¶
卽到不盈旬日天下地上悉皆周普求無用草終不能得行泣¶
歸家而啟師曰遍厯天下求無用草而不可得今當奈何師卽¶
蹷然而起語諸弟子我實不患故試汝耳汝今藥成堪能救物¶
隨汝方便在外救疾得識病源悉皆差愈當知此經最爲第一¶
無上醫王以此證者悟法之人周遍11空上至九天下通九地¶
求覓非法之物了不可得當知悟十二印者神通無礙恬然寂¶
泊等一無爲爾時仙靈等眾聞此譬諭顯深法性皎然明了無¶
復疑滯六根漏盡直至大乘入平等道於是仙靈等眾以偈頌¶
曰¶
<pb:CK-KZ_JY004_02p004b>¶
　　大慈廣顯無邊身　　眾生普聞皆悟解¶
　　眞藏奧中千葉華　　華飄遍滿諸國土¶
　　放光動地悉成金　　平等大乘皆周普¶
　　性眞微妙無形段　　正印隨形終不覩¶
　　眾生臥地不知起　　冥然長夜無依止¶
　　大師巧說方便慧　　誘引羣迷趣眞理¶
　　大眾哀號皆哽咽　　天閉光明絕情視¶
說此頌已上白¶
天尊深幸大慈賜垂哀慜諸仙童子歡喜無量一切眾生皆得¶
利益夀命長遠無生無滅悉悟大乘平等無礙各自具足光明¶
<pb:CK-KZ_JY004_02p005a>¶
晃曜非可譬喻¶
** 　　辨三寶品第二¶
爾時座中有童子名曰獨脫勇猛精進爲眾騰疑不審三寶爲¶
是道寶法寶師寶爲當眾生分内自有三寶若分内無者一切¶
眾生甯神無所云何轉增塵累何以故一切眾生所有行行無¶
量方便皆從内發若外有三寶者卽非分内旣非分内卽是無¶
常愚䝉不曉猶如醉人眠睡臥地而無動起唯願大慈哀愍救¶
護解除疑網令得開悟爾時¶
元始天尊聞是問已甚大歡喜卽放五色光明含笑而言善哉¶
善哉汝大慈悲爲開未悟如是問者甯神大寂更莫外緣何以¶
<pb:CK-KZ_JY004_02p005b>¶
故聽若不審法不染神微慮浮動爲漏所牽夫三寶者貪嗔癡¶
是何以故貪性寂滅塵累無染戒行不虧名爲法寶嗔性不起¶
不憤外塵定無生轉是名師寶癡性無取無惱無患慧通無礙¶
是名道寶此三寶者非内非外非聲非色非香非觸非長非短¶
示有三名實無三體非三非一是爲眞實眞實不生不滅無貪¶
相無嗔相無癡相諸法自在清涼和雅等一無爲獨脫童子復¶
白¶
天尊大慈所說一一根中甚深法寶下根眾生愚癡障重雖有¶
法寶了不覺知長夜流轉妄行邪道輪迴三界何由得曉¶
天尊曰妄行邪道名爲外求無返照力汝知眞實不滅湛然常¶
<pb:CK-KZ_JY004_02p006a>¶
存者但眾生流動動性常一一一生中而無染汙但行方便善¶
自思維方覩妙軌悟道不遥往古來今千賢萬聖悉歸眞道眾¶
生業趣一一根中悉歸眞道遍滿虛空業趣悉歸眞道悟眞道¶
者進如朗日無形無相無惡業趣無善業趣無貪嗔趣遍滿虛¶
空無虛空趣悉歸眞道無眞道趣了了清淨不失機緣諸根異¶
趣各自歸本獨脫等眾悚然毛竪上白¶
天尊法體清淨顯三寶源不審三寶爲是貪嗔癡爲諸根中各¶
有三寶若諸根中各有三寶不應顯三¶
天尊曰向云示有三名實無三體無三體故云何指有三名一¶
切眾生六情所趣四大運爲皆名三寶何以故諸根性空性無¶
<pb:CK-KZ_JY004_02p006b>¶
染著無染著故名爲法寶法寶清淨各自在故名爲師寶法通¶
無礙悉成就故名爲道寶一一塵中名爲三寳無量無邊不可¶
思議諸善男子勿泄漏心而遺三寶但自内思勤行供養巧使¶
心力直趣本源一念有虧諸根悉斷塵境繫縛塞三寶源永絕¶
眞道雖在道中而迷不識不識道故慧力不强而嬰苦惱諸善¶
男子諦聽善思於是獨脫童子歡喜無量而作頌曰¶
　　天尊慈悲開寶藏　　普施眾生甘露藥¶
　　一切根中皆受潤　　自然無生受大樂¶
　　三毒性淨眞寶門　　智力慧力能排卻¶
　　羣迷曉悟大乘宗　　蠢動昆蟲皆踊躍¶
<pb:CK-KZ_JY004_02p007a>¶
　　廣說三寳通明路　　一一塵中非譬喻¶
　　眞道究竟煩惱中　　生生夜滅無來去¶
　　業相消融入性海　　滌蕩無邊絕思慮¶
　　眾生不信三寳源　　二心取捨懷猶豫¶
　　大師遍入五無間　　纎介分毫無不被¶
　　殷勤勸請守心源　　覺悟大乘歸一處¶
　　我等徒眾皆歡喜　　慶此羣迷得依止¶
　　大師畢竟無棄心　　猶如父母視兒子¶
　　父母念子猶不恒　　我師决定眞可擬¶
說此頌已上白¶
<pb:CK-KZ_JY004_02p007b>¶
天尊下仙微劣䝉沾惠潤宣示三寶究竟眞源微妙義趣歡喜¶
踴躍不能自勝一切眾生皆䝉利益悟三寶門入眞藏道各各¶
稽首而復本位¶
** 　　辨四眞品第三¶
復次獨脫童子上白¶
天尊如上所說眾生身有三寶等一切法如是說者眾生身中¶
應有四眞¶
天尊曰甚善甚善如汝所問一切眾生四眞爲本行動坐臥食¶
息嬉戲皆依四眞又問何謂四眞¶
天尊曰玄精妙氣變下通生冷氣非冷𤍠氣非𤍠動氣非動靜¶
<pb:CK-KZ_JY004_02p008a>¶
氣非靜四氣虛寂而無罣礙無嗔無喜無貪無捨無去無來故¶
曰四眞又問一切眾生悉具四眞應無罪果亦無業報若如是¶
說似壞因果斷眾生行而無修道一切眾生智根淺薄聞如是¶
者必生謗心唯願慈尊顯令悟解¶
天尊曰譬如有人行路拾得遺篋開篋視鏡自見其影謂是篋¶
主心地惶怖稽首而謝棄之而去眾生迷惑捨眞取僞棄本尋¶
末亦復如是何以故眾生性淨無染無著亦無天堂亦無地獄¶
諸法一相非因非果眾生肉眼終不自覺猶如盲人雖在人間¶
日月之下而竟不知日月光明何以故日光皎然盲者不見眾¶
生本性亦復如是行動坐臥常相隨逐自無見者譬如室中宿¶
<pb:CK-KZ_JY004_02p008b>¶
有寶藏貧窮忍餓終無見寶忽有明師地鏡占之自知有寶鑿¶
深四丈便卽得寶廣作功德遍救眾生皆得利益獨脫童子重¶
白¶
天尊大慈廣遠譬諭甚深今䝉利益諸疑頓盡眾仙玉女各各¶
受潤無量無邊皆得具足功德圓滿爾時¶
天尊重告諸仙及善男女等眞道非言非說向雖譬諭隨機爲¶
顯何以故一切眾生淺根微弱不可直說若直說者群迷倒惑¶
轉生不信若證法者非譬喻說亦非直說隨法即證逕入大乘¶
入功德本入無所入證無所證獨脫等眾復白¶
天尊眾生業行有精有麤有長有短諸行差別云何得等若不¶
<pb:CK-KZ_JY004_02p009a>¶
等者譬喻說之而非證法亦非大乘云何有益譬如枝條風飄¶
即動其根安靜枝不離根根不離枝要須得根風飄不動眾生¶
不離大乘大乘不離眾生要須證入若不證者飄浪生死何由¶
得止¶
天尊曰諦聽吾言分明爲說眾生行業有精有麤有長有短皆¶
由業因證道果者無精無麤無長無短善男子若悟譬喻說者¶
無非大乘無非眞實無非一相無非寂滅云何强生分別¶
天尊於是而作頌曰¶
　　仙靈妙解眞實性　　訣問開宗悟眾生¶
　　眾生諸根本來淨　　聾盲跛躃不能行¶
<pb:CK-KZ_JY004_02p009b>¶
　　雖復方便多譬諭　　終歸内行絕恩情¶
　　眞藏皎皎遍虛空　　六根根中皆滿盈¶
　　三寶非爲三處顯　　萬物性海皆等平¶
　　唯須巧積方寸力　　日夜鑽求無堅硬¶
　　豁朗寂然證慈父　　變化去來無有爭¶
　　愚䝉冥昧常臥地　　不覺死生恒清淨¶
　　四眞爲本成形象　　眾生外求虛嗟詠¶
　　獨脫爲此而决疑　　我今廣開諸法藏¶
　　一一塵中甘露藥　　眾生慧解無惆悵¶
　　日日竟夜眞君前　　四魔永滅無災障¶
<pb:CK-KZ_JY004_02p010a>¶
　　三業究竟清淨果　　萬法歸宗無有妄¶
天尊說此頌已告諸仙童子及諸大眾澄神眞境愼勿外緣吾¶
今分明解說開眞法藏等一切法一一沙塵而爲眞實眾生雜¶
想而爲眞實眾生顚倒而爲眞實眞實性空不生不滅不一不¶
異無去無來一切形質苦樂不同種種業報皆悉眞實不生不¶
滅諸善男子勿生異見若得身相而有去來者是爲謗法是爲¶
滅法不見大乘眾生謗法者不信根中而有三寶不信去來而¶
爲眞實不信大乘而爲根本不信眾生等天尊性不信諸法寂¶
滅無相無因無果不信眾生從無量劫種種示形而無生滅如¶
此不信是名謗法是名毀法是名滅法法不可滅障法不見名¶
<pb:CK-KZ_JY004_02p010b>¶
爲滅法旣滅法已而得身相是爲生死輪迴不已必墮地獄無¶
緣得出諸善男子努力歸家勤行供養慎勿外求而生謗法說¶
是法時無量國土皆放光明同入眞藏坐寶蓮華獅子白鶴散¶
滿虛空諸天伎樂無鞅數眾皆入眞藏無有迫迮不壞身相而¶
爲眞藏不壞身相遍滿諸國不壞身相滿虛空界不壞身相不¶
生不滅不壞身相坐獅子座不壞身相出千葉華諸善男子諦¶
聽善思非離眾生而出相好非離眾生遍滿國土非離眾生坐¶
獅子座非離眾生出千葉華非離眾生滿虛空界非離眾生有¶
眞藏寶非離眾生見諸光明諸善男子勿生不信起疑惑心金¶
口演說更無虛謬若有講說讀誦此經修行供養功德甚重非¶
<pb:CK-KZ_JY004_02p011a>¶
可譬喻一切障礙皆得解脫一切眾生悉䝉利益眞仙童子歡¶
喜受命稽首而退各還本所¶
<pb:CK-KZ_JY004_02p011a>¶
　　
#+PROPERTY: JUAN 002
<pb:CK-KZ_JY004_02p011a>¶
** 惠澤品第四¶
爾時¶
元始天尊與諸眷屬及大弟子住靈解山顯諸法相示奇特身¶
微妙第一諸仙童子充塞虛空圍繞千匝百億獅子備衞左右¶
猛獸毒蟲各獻奇寶諸天發瑞自然音樂種種殊妙不可思議¶
爾時¶
天尊散本微華其華飄飄遍滿法界非青非白非赤非黑非長¶
非短非大非小非廣非狹入於細微離諸色像華中有自然之¶
<pb:CK-KZ_JY004_02p011b>¶
果其果圓淨具一切味非一切味具一切聲非一切聲具一切¶
色非一切色具一切香非一切香具一切觸非一切觸具一切¶
法非一切法具一切智非一切智其果名具慈甘泉得此泉味¶
自然飽滿無饑無渴姿容端正妙麗希有到靈解山不生不滅¶
湛然常住證無生果爾時四座見此神變散本微華顯未來事¶
歡喜無量不可思議眾中有疑未了斯事復願慈尊告所未悟¶
天尊曰善哉善哉子之所問要如是乎要如是乎諦聽善思吾¶
今爲汝顯本微華此華玄妙終劫說之亦不能盡略其機要示¶
以一源我分身法界遍滿虛空無大不覆無小不入悟此華者¶
舉目便正眾生迷惑信心淺薄耽著恩愛不敬三寶富貴自在¶
<pb:CK-KZ_JY004_02p012a>¶
輪迴生死冥冥長夜無曉無出苦惱相縈習諸惡業報生貧病¶
或饑或渴或寒或𤍠如是苦惱非可能說種種因緣隨其業報¶
爾時眾中有一童子名曰善逹從座而起上白¶
天尊不審本微之華華中有自然之果散滿法界盡諸微塵無¶
大不覆無小不入爲青爲白爲赤爲黑爲長爲短爲大爲小爲¶
廣爲狹爲見爲聞爲來爲去爲天爲地如是華果浩博周普遍¶
成法界不可思議不審一切眾生同禀一華云何諸緣各有差¶
別善惡不同生死業對苦樂殊形返覆往還受生各異種種不¶
同唯願慈尊分別解釋¶
天尊曰善哉善哉子之所問甚得機緣吾今爲汝顯諸因緣一¶
<pb:CK-KZ_JY004_02p012b>¶
切諸法相好不同苦樂殊別皆有因緣由其業行信心不等造¶
惡行好受報無差如影隨形如響應聲一切諸法生皆從一一¶
本微華種種相好眾生迷惑不自覺知於實相中橫生顚倒顚¶
倒法成受苦見徴自生不孝慈愛遠離失本求末冥冥不曉長¶
處闇中無有解脫我懐慈愍種種濟度顯法因由眾中疑惑不¶
了業緣諸法空寂畢竟無我試問東方生物有邊崖不南方顯¶
照有極源不西方衰殺有情變不北方冥昧有窮通不色聲香¶
味觸有色聲香味觸不貪嗔癡縛有貪嗔癡縛不善惡行業有¶
行業可修不不也大慈所顯推問諸法行業並無所得云何差¶
別苦樂不同¶
<pb:CK-KZ_JY004_02p013a>¶
天尊曰諸法幻生幻生幻滅諸法幻滅幻滅幻生如是幻相生¶
滅幻無生滅幻相去來幻無去來幻相貪癡幻無貪癡幻相取¶
捨幻無取捨幻相煩惱幻無煩惱幻相恩愛幻無恩愛幻相差¶
別幻無差別一切眾生業緣端正生滅無幻去來無幻貪癡無¶
幻取捨無幻煩惱無幻恩愛無幻差別無幻如是空寂究竟道¶
場善達聞之忽然覺悟端坐内思伏地默然不起於坐四眾嚴¶
整各各斂容須臾之間天尊變現本微之華從地踴出遍滿法¶
界無大不覆無小不入一一華中各有寶座座方一丈諸天雲¶
集無有迫迮一一座中各有天尊一一尊所各說諸法祕密眞¶
藏一切諸法無不自在非空非有非長非短非去非來非高非¶
<pb:CK-KZ_JY004_02p013b>¶
下具一切法非一切法是名眞法具一切色非一切色是名眞¶
色具一切聲非一切聲是名眞聲具一切香非一切香是名眞¶
香具一切味非一切味是名眞味具一切觸非一切觸是名眞¶
觸具一切智非一切智是名眞智如是諸法本微玄妙能生法¶
界法界之中能生眾聖眾聖能爲法母通逹無礙不生不滅無¶
内無外無長無短無去無來是名道母道母能生惠因惠因能¶
生惠果以惠果故諸法淨諸法淨故無因無果云何有眾生差¶
別云何有眾生取捨云何有眾生貪欲云何有眾生業報云何¶
有眾生得道云何有眾生失道如是秘密眞藏大乘經典世所¶
希有眾生狹劣自生顚倒聞此秘密眞藏大乘反生誹謗自招¶
<pb:CK-KZ_JY004_02p014a>¶
罪業迷沒闇中如盲者不覩光明聾者不聞鐘鼓善達汝今悟¶
解由未盡源雖悟諸相心都未了於實相中浩博窅然反成迷¶
惑善達聞之朗然覺悟歡喜踴躍歎未曾有四眾思惟稽首伏¶
地須臾之間有一童子名曰達相從座而起稽首¶
天尊一切眾生生皆從一旣得從一何好何惡若從一者心亦¶
從一心旣從一種種施爲造好作惡皆心所作旣是心作皆一¶
所爲若一所爲何有苦樂旣有苦樂卽是因緣業行所爲苦樂¶
報對一若有對不名爲一旣名一已卽無有對云何有善惡苦¶
樂殊別¶
天尊曰如是如是一切眾生生皆從一一生無相生旣無相心¶
<pb:CK-KZ_JY004_02p014b>¶
亦無相心旣無相種種施爲造好作惡皆是空寂何好何惡眾¶
生愚闇千思萬慮不止一源源旣不止諸行競受善惡殊形自¶
招業對於一相中受諸苦惱眾生懐惡貪有所纏不能了逹旣¶
不了達積惡日深冥冥長夜何能識本旣不識本離大慈源源¶
旣遠離迷失父母旣失父母兄弟怨憎更相讐䦧種種懐惡心¶
恒察察不顧死生惡業旣成無明障重遂至煩惱煩惱所牽飄¶
浪生死强生恩愛恩愛著身如魚失水豈能得久恩愛旣集罪¶
業日臻不久之間業緣各至隨分報對受諸惡業輪迴三界墮¶
落諸苦遂成差別復告惠力童子曰眾生受業可推求不眾生¶
心數可推求不眾生煩惱可推求不眾生業報可推求不眾生¶
<pb:CK-KZ_JY004_02p015a>¶
顚倒可推求不眾生虛妄可推求不地水火風可推求不過去¶
未來見在三世可推求不不也大慈¶
天尊所顯推問實無所得實有所得¶
天尊曰諸法微妙非幻非非幻非妄非非妄非長非非長非短¶
非非短非去非非去非來非非來非外非非外非内非非内一¶
切眾生業緣解脫具三世身非三世身是名眞身具三寶相非¶
三寶相是名眞相具三毒業非三毒業是名眞業如是深奧經¶
典小乘眾生永不聞見縱使聞見終不信向反生謗毀自招罪¶
業惠力童子汝等徒眾勤行大乘絕諸漏想非心觀心滅一切¶
心是名眞心非身觀身滅一切身是名眞身非色觀色滅一切¶
<pb:CK-KZ_JY004_02p015b>¶
色是名眞色非聲觀聲滅一切聲是名眞聲非香觀香滅一切¶
香是名眞香非味觀味滅一切味是名眞味如是行行證無生¶
法非無生法名爲證法是名大乘善男子汝等徒眾作如是修¶
作如是行勿生懈怠起疑惑心墮諸邪見爾時惠力童子曰不¶
審非心觀心滅一切心是名眞心非身觀身滅一切身是名眞¶
身如是等行是大乘不¶
天尊曰非大乘也大乘之道離一切相離一切行離一切觀離¶
一切智離空有心離眞實際名爲大乘惠力童子曰不審離一¶
切相離一切行離一切觀離一切智離空有心離眞實際如是¶
等行是大乘不¶
<pb:CK-KZ_JY004_02p016a>¶
天尊曰非大乘也大乘之道無離無無離無行無無行無觀無¶
無觀無空無無空無眞無無眞名爲大乘善男子汝等徒眾聞¶
此祕密眞藏大乘經典宿緣有幸得遇眞經汝等徒眾各發宏¶
願修行大乘勿生懈怠於是惠力童子及諸眷屬與大弟子俱¶
發願言修習大乘誓無退轉了諸法性得到邊底無有罣礙利¶
益一切并及後學愛樂深法達重玄理一湛凝照窮源盡空悟¶
解大乘成無上道到靈解山究竟圓滿功德具足證果無爲復¶
次寶明童子聞說祕密眞藏大乘經典發宏願心講大乘法誓¶
度眾生到解脫處成無上道如是誓願功德深遠非可譬喻復¶
次山際童子聞此願已勇猛精進發宏誓心學大乘道修四大¶
<pb:CK-KZ_JY004_02p016b>¶
城决五逆賊除七惑鬼殺七礙魔刳無明障刻三賊心堅硬不¶
退到靈解山不生不滅湛然常住究竟清淨爾時¶
天尊見諸童子發此願已歎未曾有我從昔來見諸眾生唯習¶
小道不信大乘無發願者汝諸童子甚爲希有¶
天尊於是分形散體遍滿法界一一毛孔放大光明照無邊底¶
盡虛空界無極眾生承道威光不覺而起俱至道前自在神力¶
爾時眾中忽有童子名曰金燈從座而起敢問¶
天尊如是光瑞由何所起因何而興天尊形貌云何散滿法界¶
諸大眾等有何因緣神通而至唯願¶
天尊分別爲釋令得悟解爾時¶
<pb:CK-KZ_JY004_02p017a>¶
天尊聞金燈童子問此瑞相歎未曾有善哉善哉汝等四眾伏¶
聽訣言以無聽無不聽而聽受之以無說無不說而說授之今¶
當略說瑞相因緣我懐大慈放神通力遍諸法界普雨甘露盡¶
諸微塵以無起無不起而起因緣大眾來者皆是宿世久遠巳¶
曾聞說祕密眞藏經典故承光集會樂聞大乘神通自在得無¶
畏力不集會者不信大乘宿緣淺薄雖被慈光不能悟解譬如¶
採寶無有導師了無識者法性深奧覺無所覺無所覺而覺是¶
名眞覺得無所得無所得而得是名眞得如是祕密小乘眾生¶
不能聞不能見不能修不能行不能信今爲開解令無量眾悟¶
解道眞爾時大眾聞是語已踴躍歡喜得神通力承道威光以¶
<pb:CK-KZ_JY004_02p017b>¶
偈頌曰¶
　　慈尊顯眞藏　　住在靈解山　　諸仙並雲集¶
　　示現本微華　　飄飄滿世界　　玄妙難思議¶
　　一一華中果　　自然清淨圓　　非青非色像¶
　　非長非短因　　具一切智法　　微妙莫能尋¶
　　眾生倒迷惑　　耽著恩愛親　　富貴懐自在¶
　　死入長夜門　　相牽習諸惡　　業報生貧窮¶
　　常懐饑渴想　　苦惱莫能通　　信心不湻厚¶
　　跛躃生盲聾　　離道甚遙遠　　不見日月光¶
　　天尊顯眞藏　　非幻亦非眞　　諸法得自在¶
<pb:CK-KZ_JY004_02p018a>¶
　　善惡無不均　　座中方丈室　　容眾巨沙塵¶
　　去來無迫迮　　說法度天人　　眾中歡喜悅¶
　　各悟大乘因　　了了見法性　　無非功德林¶
　　勇猛發宏願　　誓度於眾生　　證成無上道¶
　　究竟爲法城¶
爾時大眾說此頌已重誡身心顯¶
天尊力功德無量不可思議終劫說之亦不能盡唯願¶
天尊開示未聞顯因緣相一切眾生令得悟解了達大乘爾時¶
天尊聞諸徒眾說此偈頌歎未曾有善哉善哉快能顯了深問¶
其義汝今四座以無聽無不聽而聽受之我今以無說無不說¶
<pb:CK-KZ_JY004_02p018b>¶
而說授之爾時大眾聞是語已悟解法性了眞藏源證無生果¶
天尊於是重宣是義而說頌曰¶
　　眞藏微妙無形段 　無狀無名不腐壞¶
　　隨流混合常自然 　寂靜惠光照無礙¶
　　圓法究竟爲軌式 　常湛清淨善能貸¶
　　無量賢聖由此悟 　萬劫淡然不移度¶
　　軌法消伏功德林　 滅除三毒貪嗔路¶
　　和柔大力道眼開 　五情豁爾無留固¶
　　我今慈愍救一切 　普施甘露眞妙藥¶
　　自然流入性海中　 勇勢降伏諸魔賊¶
<pb:CK-KZ_JY004_02p019a>¶
　　我以無量功方便　　曉示本微甚奇特¶
　　萬相玄注實性中　　出入去來常軌則¶
　　眾生迷惑不信眞　　愚癡世間無厭足¶
　　我今自歸眞性海　　諸法寂泊亦復然¶
　　六情受納常無染　　虛空法界是道身¶
　　眾生妄惑來日久　　念念逐樂習業因¶
　　冥冥闇獄處無窮　　若痛難聞難可臨¶
　　汝等徒眾各努力　　絕想因緣各内尋¶
　　方寸自在金剛力　　成眞證果不勞心¶
天尊說此頌已諸仙童子各悟大乘歡喜無量不審¶
<pb:CK-KZ_JY004_02p019b>¶
天尊所說經法卽顯一切眾生身爲法聚若一切眾生身爲法¶
聚者唯願¶
天尊慈哀爲說令無量大眾及下方一切諸眾生達解自身究¶
竟法聚息於外求見其知識¶
天尊重告諸仙童子一切眾生身無邊相名爲經法亦名法聚¶
何以故解惑立名不同體解究竟名爲秘密眞藏迷惑立名同¶
體相解名爲眾生亦名生死亦名苦聚亦名顚倒亦名外求何¶
以故眾生不解名之爲惑以是緣由不識自身自身之中有無¶
量法聚具三清境眾生迷惑遂使外求不信正法不求善友名¶
爲眾生將法逐法迷沒世間從劫至劫終無曉了若遇善知識¶
<pb:CK-KZ_JY004_02p020a>¶
者名爲宿緣種其福德何以故昔因今果得遇¶
天尊爲說法顯無上眞藏秘密重玄了達昔因證今生果善男¶
子汝等若欲求者先當自求若自求者秘密法現廣開眞藏顯¶
三寶源以此法藏統收諸法盡無邊底惠力童子白¶
天尊言大師所說教諸眾生若求法者先當自求若自求者秘¶
密法現廣開眞藏顯三寶源雖聞聖說不能解了不知何者爲¶
道何者爲法何者爲師何者爲聚何者爲内何者爲外以不知¶
故願爲說之¶
天尊告惠力童子汝當澄神靜慮吾今廣爲說之一切眾生身¶
性清淨天眞正道隱在其中名爲眞藏此眞藏者無内無外無¶
<pb:CK-KZ_JY004_02p020b>¶
法聚無眾生聚無道德聚究竟寂滅名爲秘密隱爲沖寂顯爲¶
應妙廣示多途能開物障利益深遠諸仙童子及諸眷屬天仙¶
地仙無量等眾歡喜歎曰善哉善哉¶
天尊功德普照無窮潤益蒼生平等無礙¶
天尊告諸四眾及大弟子當來眾生若有讀誦受持講說眞藏¶
經者此人功德不可思議則見我身成無上道何以故此經說¶
諸法根本利益處深功德廣遠難可譬喻若有眾生信心讀誦¶
捨諸他念卽得道眼照三世因緣平等無碍悟因非因悟果非¶
果達身心相非心不心亦不不心是眞心相相無所相無相之¶
心遍周法界法界之相不生不滅前際不去後際不來今不往¶
<pb:CK-KZ_JY004_02p021a>¶
古古不來今今古一相一無所相隨分解脫湛寂無爲功德具¶
足爾時四座同聲唱言歎法微妙眞藏大乘功德希有奉辭尊¶
顏泣涕還國¶
　　
<pb:CK-KZ_JY004_02p021a>¶
　　
#+PROPERTY: JUAN 003
<pb:CK-KZ_JY004_02p021a>¶
* 解脫品第五¶
是時¶
元始天尊遊居濟生國土檀林園中與諸眷屬四方雲集無量¶
等眾各各莊嚴到檀林園聽¶
天尊說爾時¶
天尊在虛空中端然不動莊嚴妙麗坐獅子座宣揚正法時善¶
明童子在大眾中忽然而起稽首道前上白¶
<pb:CK-KZ_JY004_02p021b>¶
天尊大慈希有善度羣生念諸徒眾令發善心修無上道不審¶
行何行觀何法調理身心¶
天尊曰善哉善哉如汝所問濟生國土宣揚正法度諸眾生汝¶
今諦聽吾爲汝說善男女等各發善心修無上道調伏其行滅¶
諸魔賊守一濟生平等無二作如是行作如是觀一切羣生有¶
識無識有形無形皆悉正慧成無上道如是成道無量法界諸¶
天品類羣生實無羣生得成道者何以故若有羣生可行可觀¶
有身相者有滅度者有成道者有失道者卽壞世法所謂入諸¶
法界而行智慧入諸煩惱而行智慧入諸生死而行智慧入諸¶
貪愛而行智慧入諸國土而行智慧入諸山林而行智慧入諸¶
<pb:CK-KZ_JY004_02p022a>¶
異類而行智慧入諸非法而行智慧入諸無間而行智慧一切¶
諸法微妙深遠無入而入此之功德不可思議善明童子汝意¶
云何五色六情四惑可求得不可以有身證成道不可以有相¶
求無相不可以眾生求道性不不也大慈¶
天尊顯示法相分別爲釋令得解悟¶
天尊曰一切法相皆非法也若鑒諸法寂滅無生相無住相無¶
滅相則見道果諸善男女聞如是大乘秘密經典而生不信此¶
人從無量劫來受六畜身致生我慢不信三寶不信眞經我說¶
秘密眞藏有大弟子修行讀誦講說尊經於此眞藏能生信心¶
常行不怠當知是人於諸天尊所施行功德而種福田無量劫¶
<pb:CK-KZ_JY004_02p022b>¶
來遵行大乘今遇此經生諸信心不住空有而求道者不住非¶
空非有而求道者不住非非有非非空而求道者不住色聲而¶
求道者不住非色非聲而求道者不住非非色非非聲而求道¶
者不住智慧而求道者不住非智非慧而求道者不住非非智¶
非非慧而求道者復告善明童子我之圓應悉知悉見了達眾¶
生知其根性照三世因何以故見知眾生有心取相者則生煩¶
惱則生顚倒則生死壊若非心而取非相而取非法而取非著¶
而取非見則壞世法斷諸善相汝不應取有捨無取無捨有以¶
是義故我常顯法法法常明明法無相無非法相無非非法相¶
汝等徒眾知此說意譬如虛舟汎浮濟溺無意而浮任人東西¶
<pb:CK-KZ_JY004_02p023a>¶
到彼岸者捨舟便去况非舟耶善明童子白¶
天尊證成道果耶有所說法耶¶
天尊曰一切諸法無有定相亦無定法究竟空寂若言我有所¶
說者則謗我法若言有法證成道者則壞世法何以故諸法微¶
妙無有非法非非法盡爲功德無有差别所以爾者一切眾生¶
習業不同皆從微妙而有差别當知差别非差别善明童子汝¶
意云何若人行是功德於五惑世界金玉重寶並悉捨施此人¶
所得功德以爲多不善明童子言甚多¶
天尊所說功德奇特希有若人於此經講說書寫受持供養此¶
人所得功德勝彼百千萬倍何以故一切仙眞上聖皆從此經¶
<pb:CK-KZ_JY004_02p023b>¶
而成道果若無此經而成道者終無有是當知此經功德非可¶
格量所謂道果卽非道果而爲道果所謂三空四惑皆有所受¶
卽非道果而爲道果何以故我行一行絕諸有漏於法相中最¶
爲第一善明童子汝等徒眾各淨國土離色香觸莊嚴妙麗以¶
爲法界瑩飾其心是心非心名爲大心是名功德不可思議若¶
有善男女等盡心供養講說讀誦當知是人功德第一成就羣¶
生希有之法此經所在之處皆有道慧神通妙力善救法幢金¶
剛童子隨處涌出護持法藏不得輕洩¶
爾時善明童子上白¶
天尊當何修此經我等徒眾云何受持¶
<pb:CK-KZ_JY004_02p024a>¶
天尊曰修此經者無文無字斷諸漏行證眞法藏此經名爲慧¶
力法城善護羣生除邪惑障我說一切諸法卽非諸法故名爲¶
法城我說一切微塵卽非微塵非微塵故名爲法城我說一切¶
異類國土卽非異類國土非國土故名爲法城善男子汝等若¶
於眞藏法中能行一字或他方界爲人講說其福廣大不可稱¶
量若於半法修行證全法者功德甚重與彼無量善明童子聞¶
說是經悟解其義涕洟泣淚恨不早聞希有¶
天尊說如是眞藏深法度諸眾生我昔以來學小乘行所得法¶
眼達理未深不曾得聞如是秘密大乘經典今遇¶
天尊授我妙藥令得受持信心定志莊嚴功德希有第一¶
<pb:CK-KZ_JY004_02p024b>¶
天尊曰所說功德實相卽非功德實相非相非非相是名功德¶
實相若能微思達解功德實相者證法不足爲難何以故離一¶
向微塵相故則是一切諸正眞法善男子若有人得聞此經此¶
人卽得金剛力得無畏心當知此人無量劫來修習此經勤行¶
不懈復告善明童子一切眾生非有非非有非無非非無非心¶
非非心是名悟解是名眞實是名功德善男子我非誑說非妄¶
說非惑說非異說若有法可修可受可住可去可爲可得則壞¶
正眞法性失諸功德不見道源冥冥闇室無解無出復次善明¶
童子若有人忽聞此經心念不逆當知此人功德無量何况書¶
寫讀誦爲人講說功德不可思議善男子在在處處皆有此經¶
<pb:CK-KZ_JY004_02p025a>¶
何以故不受聞見不受香味觸達諸法性是人悉見此經則得¶
功德名爲供養名爲受持善男子應須恭敬應須供養功德甚¶
重復次善男子若有人常行大心勸人修善讀誦此經功德廣¶
遠不可格量復次諸善知識各各自愼愼勿輕洩輕洩之者其¶
罪甚重難可譬喻終劫說之亦不能盡其人無根宿無善念唯¶
罪是務或聞善法心則狂亂狐疑不信當知此人難可勸化生¶
死罪報無有限量¶
爾時善明童子復白¶
天尊一切眾生善男女等發心求無上道云何發心云何行行¶
云何調理云何證道云何滅眾生行而成道果¶
<pb:CK-KZ_JY004_02p025b>¶
天尊曰一切眾生善男女等發心求無上道者云何所疑而作¶
此問我本無生而無有滅一切眾生亦復如是無生無滅無住¶
無去無人無我究竟平等實無有法發心求無上道者我於大¶
慧之所所有一切法聚皆是大慧之本善明童子汝解如是說¶
解如是義實無眾生可求道者亦無眾生而得道者¶
天尊復言不壞世法而爲道果爲道果者無得無失無生無滅¶
無憂無苦無顚無倒一切諸法皆是正道所言正道者無一切¶
法亦無正法是名眞法非眞非非眞而名道果善明童子復白¶
天尊言大慧具五眼不¶
天尊答曰實具大慧有肉眼有法眼有慧眼有功德眼有道眼¶
<pb:CK-KZ_JY004_02p026a>¶
何以故肉眼卽是法眼慧眼功德眼名爲道眼眾生卽是法身¶
慧身功德身名爲道身何以故一切法界名爲道身恒沙之眾¶
數不能盡一切眾生異國殊心種種色相類聚羣分道眼悉知¶
何以故¶
天尊所顯色相殊心卽非有心非色相心非心不心亦非不心¶
非相不相亦非不相非過去心亦非非心非未來心亦非非心¶
非現在心亦非非心當知法力甚深功德微妙秘密眞藏難可¶
譬喻得其邊底善明童子歡喜歎曰善哉善哉四眾各各伏地¶
同聲讚歎而說頌曰¶
　　天尊顯法王　　微妙無虛假　　功德隨心生¶
<pb:CK-KZ_JY004_02p026b>¶
　　慧源無不普　　種種色相好　　大心平等土¶
　　度脫諸眾生　　消滅三塗苦　　四眾各得法¶
　　法城自然覩　　迷者不信眞　　沈淪繫在五¶
　　天尊善方便　　說法無偏普　　道眼一時照¶
　　狐疑無不洗　　五陰豁朗開　　六情不相染¶
　　方寸堅得道　　思微志可顯¶
爾時大眾說此頌已歎大慈尊顯諸法性自在神力我等徒眾¶
不能顯了何以故¶
天尊所說法卽非說法若言¶
天尊說者卽是壞法卽是毀法卽是謗法卽是滅法何以故不¶
<pb:CK-KZ_JY004_02p027a>¶
解¶
天尊意故惟願¶
天尊隨機爲說¶
天尊曰我得成無上道者爲無所得覺法空寂覺無所覺寂無¶
所寂無覺而覺無寂而寂證法理故名無上道無法可證無道¶
可顯故名得道復次善男子等諸法平等無高無下無生無滅¶
無去無來是名無上道果我今所說非法名爲法王悉爲自在¶
若有人於此經中修行一句爲人講說勸人受持讀誦所得功¶
德億萬千倍非可譬喻恒沙算數所不能盡或有捨身毀碎或¶
有投身餓虎或有火焚身命或有繫業因果捨施求福如此功¶
<pb:CK-KZ_JY004_02p027b>¶
德甚薄法力不成何以故無慧解故無通達故自證自求自得¶
自我如是自縛墮無明障假使碎身如恒河沙塵塵成灰土終¶
無有盡以無盡故繫業不除業業相牽云何解脫汝諸徒眾各¶
自思惟勿生懈怠勤行智慧證果須臾¶
天尊於是說頌曰¶
　　法王遍法界　　濟度諸眾生　　慈恩惠澤普¶
　　斷惑爲法城　　寶珠非内外　　照曜甚分明¶
　　汝等諸徒眾　　迷惑不能行　　徒勞修苦行¶
　　萬劫亦無榮　　忘身自無我　　功德坦然平¶
　　常行不懈怠　　魂神無有驚　　我今顯法王¶
<pb:CK-KZ_JY004_02p028a>¶
　　了了常淸淨　　悟解由方寸　　緣緣等無病¶
　　功德遍法界　　何假虛嗟詠　　汝等須努力¶
　　勤行無堅硬¶
天尊說此頌已告諸徒眾汝等深心伏聽告示諸法非外非内¶
非長非短非去非來非虛非假微妙宛約百寶莊嚴功德具足¶
非可顯名所說功德非功德是名功德所說證果非證果是名¶
證果所說得道非得道是名得道悟解深解名爲大乘所說大¶
乘非大乘是名大乘所說法界非法界是名法界遍入沙塵非¶
沙塵是名沙塵如是微妙功德非可譬喻諸仙等眾聞如是説¶
驚怖震惶汗流至踵各各自思俄頃之間遂經一劫得悟大乘¶
<pb:CK-KZ_JY004_02p028b>¶
證無上道¶
天尊又曰不以具足智慧而得成道不以具足相好而得成道¶
不以具足煩惱而得成道不以具足諸塵而得成道不以具足¶
法寶莊嚴而得成道不以具足法界而得成道不以具足布施¶
而得成道若有善男女等能悟一切諸法大自在王平等究竟¶
此人功德不可思議又諸得道者不受功德不受智慧不受諸¶
行不受慈悲不受忍辱善明童子上白¶
天尊云何諸仙學道不受功德不受智慧不受諸行不受慈悲¶
不受忍辱¶
天尊曰大乘法印諸漏永斷云何貪受功德云何貪受智慧當¶
<pb:CK-KZ_JY004_02p029a>¶
知天尊平等無二故名天尊若有人於法界以爲微塵此塵之¶
數以爲多不諸仙等云甚多¶
天尊曰如我說法百億日月百億星宿數未及其一何以故我¶
說法界非法界而爲法界我說眾生非眾生而爲眾生我說得¶
道非得道而爲得道眾生貪著事事取捨生死變易迷惑神魂¶
失平等性若有善男女等捨身盡諸世界所有珍寶布施此之¶
功德以爲多不諸仙等云甚多若有人受持此經爲人演說不¶
著諸相不著我人不著諸理此之功德不可稱量勝彼百千萬¶
億分亦不及其一爾時四座於靈解山及諸天等眾悉得悟解¶
歡然稱善稽首讚歎希有¶
<pb:CK-KZ_JY004_02p029b>¶
天尊廣演大乘濟無邊眾¶
天尊曰善哉善哉諸徒眾等並有宿緣根機易解聞此大乘信¶
心勤行絕塵遠念離空有相證法無生汝等四眾各率眾緣隨¶
機化導勿滯一方悟諸緣理我顯眞藏大乘經典付囑國王幷¶
大弟子留傳宣布濟沉溺苦大乘甘露其味希有得此味者無¶
生無滅無去無來湛然常住究竟道場若有毀謗不信此經此¶
人見世惡業所種死入酆都中府善男子等各各勤行禁諸四¶
患行平等心學大乘道六通智慧得無畏心善明童子及諸四¶
眾歡喜無量頂戴不勝慧心定志受教奉行從身至身從劫至¶
劫誓無退轉稽首作禮¶
<pb:CK-KZ_JY004_02p030a>¶
　　
#+PROPERTY: JUAN 004
<pb:CK-KZ_JY004_02p030a>¶
* 辨相明部袠品第六¶
是時¶
元始天尊恬然安靜在靈解山遍施功德示眾經相顯眞道源¶
一切諸法性相空寂無生無滅何以故法本微妙功德深遠眾¶
生迷惑信法不湻自生謗毀失三寶源何以故煩惱障深慧源¶
不曉輪轉三塗永無解脫爾時善明童子聞是語已上白¶
天尊今日侍座歡樂難勝敢問¶
天尊眾經名相其數幾何爲有部袠爲法界總名愚情不了唯¶
願¶
天尊分别爲說¶
<pb:CK-KZ_JY004_02p030b>¶
天尊曰善哉善哉子之所問正得機宜一切諸法並是經目無¶
内無外非長非短微妙淸淨常住不壞何以故法性空故愚人¶
淺識不悟大道失眞常性迷惑正經示爲部袠一者上淸二者¶
妙眞三者太一四者妙林五者開化六者仙人七者黃林八者¶
上眞九者道教十者上鍊十一者上妙十二者道德此十二部¶
經藴在大洞玉淸境藏中無毀無壞無生無滅湛然常住遍眾¶
妙門一者洞玄二者元陽三者元辰四者大劫五者上間六者¶
内音七者鍊生八者靈假九者消魔十者無量十一者按摩十¶
二者上通此十二部經在大洞上淸境藏中微妙淸淨爲諸天¶
根本萬有之基一者太淸二者徹視三者集仙四者洞淵五者¶
<pb:CK-KZ_JY004_02p031a>¶
内祕六者眞一七者集靈八者中精九者無量十者集宮十一¶
者黃庭十二者小劫此十二部經在大洞太淸境藏中濟生度¶
死爲萬法舟航此三淸奥典眞藏之中示有名相顯眾妙經包¶
羅無外妙入細微若有人能受持書寫講說讀誦此人功德不¶
可思議非譬喻格量得其邊際何以故金口所說無虛和故一¶
切諸仙聖道未有不由此經而成道者何以故此經微妙具眾¶
經目諸天童子大力鬼神金剛師子共相衞護不得輕泄若有¶
誹謗不信此人卽得重病前業受報今暫爲人致生誹謗不信¶
大乘後死當入黃泉長處闇獄無有解脫善明童子汝等徒眾¶
深思此經勿生不信隨邪見道何以故無信故信不深故無慧¶
<pb:CK-KZ_JY004_02p031b>¶
故慧不深故無解故解不深故無思故思不深故無定故定不¶
深故無通故通不深故無絕故絕不深故無便故便不深故無¶
證故證不深故無妙故妙不深故無道故道不深故汝等徒眾¶
厯劫艱辛學小乘行終無得道何以故諸法解脫有繫相違動¶
則乖所失正道源善明童子伏受教言未曾所說今日所說未¶
曾所聞今日所聞未曾所見今日所見四座歡喜尚有不解復¶
問¶
天尊諸經部袠統攝諸法爲止其數爲無數耶若有數者不攝¶
諸法若無數者則無部袠云何數有三十復有六名唯願¶
天尊隨緣顯示¶
<pb:CK-KZ_JY004_02p032a>¶
天尊含笑遍體悉明照諸國土無極世界並皆應見不動本國¶
到靈解山聽¶
天尊說¶
天尊曰汝所問法未解經旨吾爲汝說一切諸法普是經法眾¶
生愚闇不曉本源失眞常道分别爲說假示眾經顯諸部袠隨¶
緣爲釋或說大乘或說中乘或說小乘或於大乘而得悟解或¶
於中乘而得悟解或於小乘而得悟解悟解之理絕三乘跡當¶
知諸經盡妙非數非非數非大非非大非中非非中非小非非¶
小雖止部袠妙入細微濟沉溺苦畧顯其數示者指歸若能悟¶
解本微化見究竟圓滿了達諸法無取無捨無貪無愛無癡無¶
<pb:CK-KZ_JY004_02p032b>¶
慾無瞋無喜無殺無盜一相平等平等之理隨分功德各各具¶
足慧解無窮眾生不曉自相違犯譬如油能燃燈燈明自煎油¶
盡燈滅眾生迷惑亦復如是自造自報如影隨形形直影端形¶
斜影曲諸法業報果皆從因一切眾生無有行者云何見道譬¶
如種植種穀穀芽則生不種穀者無穀無芽云何得穀眾生因¶
果亦復如是不種善因亦無善果無善果故則惡因生生長惡¶
果惡果生長業業相因因果不絕彌淪三界墮諸惡道後生人¶
中永無人理云何信道云何行道云何悟道何以故無善因故¶
無智慧故善明童子及諸四眾諦聽善思無狐疑想此經深妙¶
最尊最貴諸天神聖無不敬重汝等徒眾宿緣有幸得預知聞¶
<pb:CK-KZ_JY004_02p033a>¶
入功德所無以爲喻善明童子伏受教旨諸疑不了敢問此經¶
等一切諸法無有分别旣無分别云何說此經最尊最貴若獨¶
尊貴卽不等法旣不等法則有差别有差别故則有優劣有優¶
劣故則有貪欲有貪欲故則有生死有生死故則有愛念有愛¶
念故則墮邪見云何得道¶
天尊曰經等諸法諸法等經道等諸經諸經等道道等生死生¶
死等道道等貪欲貪欲等道道等恩愛恩愛等道道等去來去¶
來等道道等富貴富貴等道道等貧賤貧賤等道道等智愚智¶
愚等道道等畜生畜生等道道等禽蟲禽蟲等道如是等故等¶
無所等云何諸法而有差别善明童子上白¶
<pb:CK-KZ_JY004_02p033b>¶
天尊云道等無所等不審一無所等非一等不答曰非一無等¶
又問非一無等云何名道答曰非道爲道又問非道爲道是眞¶
道耶答曰非眞道也又問云何非眞道答曰諸法無二非眞非¶
俗非大非小非長非短眾生愚闇障翳日月常臥不起如盲者¶
不睹聾者不聞如此經者億千萬劫不可得聞況能了解吾昔¶
於靈解山宣揚此經時此座主名曰達慧廣延徒眾四方雲集¶
到靈解山次等而坐供給衣食並皆充足功德遍施無飢無渴¶
爾時十方大地悉皆震動獅子猛獸並共護持有一賢者名曰¶
法才心樂道德父爲國王禁制不得自在泣涕交流我生何罪¶
心志不遂唯願¶
<pb:CK-KZ_JY004_02p034a>¶
天尊聖道憐愍愚心今身不果願我後生遇見¶
天尊教我出家學大乘道發願已後常行慈心晝夜念道今得¶
遇我顯揚大乘習無漏法善明童子及諸大眾當知今者眞藏¶
童子卽昔日法才是也法才心願久遠始得見聞當知此經尊¶
貴理趣深遠難可卒聞況今淺識能得信解爾時眞藏童子於¶
座而起稽首上白¶
天尊小子有幸得悟大乘昔日雖在聾俗心願不輕今遇¶
天尊顯大乘道施無上藥悟解諸法了達宿因證無生法深思¶
慶幸難可喻知不審¶
天尊此經方便後學其法云何爲簡而授爲普度之¶
<pb:CK-KZ_JY004_02p034b>¶
天尊曰善哉善哉汝慈悲行自度度他接續方來爲法梯磴如¶
是功德廣博難稱此經大乘無大不包無細不入濟沉溺苦普¶
救蒼生何有簡法眞藏童子稽首復問一切眾生信心不等各¶
由宿因修善行業積劫累功而成道果若不修善而得道者則¶
無因有果無果有因果業顛倒云何得成道果¶
天尊曰大乘平等普濟蒼生盡虛空際譬如日月乘天普照而¶
盲者不覩非日月不照又如大地能生隨緣而種皆得果實而¶
愚者不種非地不生又如慈母愛子子而不孝非母不念當知¶
此經亦復如是皆須供養抉其眼目眼目明淨得見本源遊塵¶
永滅如是因淨果淨因卽是果果卽是因因果一相平等無二¶
<pb:CK-KZ_JY004_02p035a>¶
無二者非因非果而爲因果非高非下而爲高下非長非短而¶
爲長短非見非聞而爲見聞非香非味而爲香味非智非德而¶
爲智德非經非道而爲經道非心非想而爲心想如是達觀證¶
法生靈善解護持功德具足汝等徒眾勤心學行修無上道勿¶
信邪言受有漏業疾病將至憂惱萬端欻爾之間索然命盡永¶
不自覺終身迷惑輪轉三塗長離善道爾時眞藏童子及諸四¶
眾聞是語已歡喜讚言¶
　　天尊在靈解　　說法教天人　　顯揚諸經相¶
　　四眾並來尋　　功德無不普　　非長非短因¶
　　三淸斷四惑　　道德隨日新　　經敷滿法界¶
<pb:CK-KZ_JY004_02p035b>¶
　　部袠示關津　　我等諸徒眾　　與道爲善隣¶
　　斷諸漏永盡　　惡業不能侵　　積善無畏力¶
　　自然功德林　　天尊巧能說　　施藥通流布¶
　　愚者不能飲　　智者餐甘露　　聾盲無聞見¶
　　巧說終無悟　　大乘難思議　　寂然無不度¶
爾時眞藏童子及諸四眾說此讚已復云功德廣遠非可歎說¶
我等徒眾共讚法王顯¶
天尊德終劫說之亦不能及敢問¶
天尊經寶次第功德階級何者爲先早證果者何法最易唯願¶
天尊慈悲爲說¶
<pb:CK-KZ_JY004_02p036a>¶
天尊曰往古無量劫時有一仙人名曰仙靈不信大乘常習小¶
道長齋苦行隱在山林服柏餐松學他仙道累劫辛苦道不可¶
階終無解脫雖得延年益夀不得天仙眞訣今眞藏大乘經典¶
包羅無外細入毫端行内行者悟解須臾諸經部袠示相凡愚¶
功德因緣隨方引誘㝠心内照直趣道場絶諸漏相無先無後¶
無内無外無階無級功德浩蕩重於法界法界殊方無内無外¶
無視無聽無思無想隨分功德功德具足無出無入無去無來¶
汝等四眾勿疑功德經實無差教迹淺深布張得所何以故法¶
性眞故不受塵故若無慧解法性不通六情受染則生六塵六¶
塵不滅心識不住念念相摧習業旣多輪廻五道煩惱憂懼疾¶
<pb:CK-KZ_JY004_02p036b>¶
病逼身父子恩情索然命盡魂神流漂墮三惡道如是痛苦不¶
可言說善男女等勤行精進勿生懈怠各發善心修無上道功¶
德莊嚴則六情不染六情不染則六塵淨六塵淨故六識通六¶
識通故智慧具足而成道果成道果已得無畏心究竟平等了¶
達諸法從容自在無餘憂無餘喜無餘樂無餘苦無餘貪無餘¶
愛無餘惱無餘瞋無餘思無餘想無餘視無餘聽無餘觸無餘¶
慱無餘取無餘捨無餘增無餘念得法自在名功德林是爲眞¶
道善男子等汝等四眾發大乘心悟諸餘理常行四念度諸眾¶
生濟窮苦厄福德無量不可稱說爾時眞藏童子及諸四眾聞¶
如是說歎未曾有歡喜作禮而作頌曰¶
<pb:CK-KZ_JY004_02p037a>¶
　　法王慧澤無邊底　　說法無量度眾生¶
　　跛躃聾盲皆自得　　五欲四倒坦然平¶
　　我等徒眾咸歡悅　　悟入大乘無有驚¶
　　法王法力由方寸　　大智大行等甘露¶
　　天尊廣運慈悲力　　遍灑微塵無不透¶
　　眾生受潤猶不知　　願各欽承廣傳布¶
　　慧日慧音永不絶　　愚者漸染諸根固¶
是日眞藏童子及諸四眾讚誦¶
天尊顯功德力遍法無間非可譬喻得其根際如是功德不可¶
思議¶
<pb:CK-KZ_JY004_02p037b>¶
天尊曰一切諸法皆是三世法身身有三世若無慧眼云何識¶
別旣無識別喪我本身迷惑諸法卽是顛倒顛倒旣見則成煩¶
惱煩惱習業苦痛切身生死輪迴終無解脫諸善男子湻謹行¶
業勿令二心毀謗賢良反善作惡眞藏童子及諸四眾聞此妙¶
音歡喜無量敢問¶
天尊三世慧眼爲一開三爲三合一若一而有三者亦應一眼¶
而有三身唯願¶
天尊分别爲說¶
天尊曰善哉善哉諸法無量功德無量或一爲三一三無體或¶
三爲一三一無名或一眼成無量形或一形成無量眼如是方¶
<pb:CK-KZ_JY004_02p038a>¶
便功德不可思議所云一爲三者並是爲緣顯無明障緣眼障¶
滅三一非眞何以故此經能開慧眼有利益故一切仙聖皆由¶
此經而成道果諸善男女吾念羣生如母愛子化導誘引懇志¶
殷勤故說此經分明委悉眞實要義顯然易解若復有人得聞¶
此經信心恭敬諸仙童子大力善神自然衞護當知此經有大¶
神力功德廣遠非可譬喻¶
天尊於是說頌曰¶
　　大乘平等教　　普化諸眾生　　非外亦非内¶
　　功德坦然平　　愚人不信法　　智者見空驚¶
　　悟解眞藏理　　法界自然成　　我非形色象¶
<pb:CK-KZ_JY004_02p038b>¶
　　法性盡無名　　汝等虛嗟詠　　心識不能明¶
天尊說此頌已告諸四眾大力神王金剛獅子善念護持修行¶
正法爾時眞藏童子及諸四眾聞此妙音神開意解歡喜受持¶
各守一元修無上道¶
天尊曰成道果已寂然無我究竟淸淨淸淨微妙能生諸法諸¶
法各得無滅無生無生無滅自在法王功德具足一切眾生愚¶
闇不明閉塞六識諸根受染染著迷惑迷惑相傅遂不覺悟輪¶
迴五道不信大乘何以故一切眾生受有爲樂云何能捨假使¶
捨有卽取空法取空爲空空不離有有不離空空有二名繫業¶
縛身云何得出超入道源眞藏童子復問¶
<pb:CK-KZ_JY004_02p039a>¶
天尊空有二名是道體不是眞空不是妙理不是淸淨不是究¶
竟不是寂滅不若通是者云何有縛¶
天尊曰善哉善哉如汝所問甚得機緣空有二名雖是道果究¶
竟眞空眾生不曉染有受著卽非道果何以故一切眾生究竟¶
淸淨非空非有若受相者則壞正眞卽乖本所卽非道果何以¶
故眾生非空非有云何有知空有云何有知道性云何有知正¶
法云何有知究竟眞藏童子及諸四眾聞此妙法各自思惟稽¶
首而退¶
　　
<pb:CK-KZ_JY004_02p039a>¶
¶
¶
　　
#+PROPERTY: JUAN 005
<pb:CK-KZ_JY004_02p039a>¶
* 普明品第七¶
爾時¶
<pb:CK-KZ_JY004_02p039b>¶
元始天尊遊居西那大福堂國形無定相或隱或顯或麤或妙¶
在靈解山從容自在其山高廣遍覆法界內有隱居賢士精思¶
修道學大乘行决定無疑護守心城摧滅魔賊復有三萬六千¶
眾生習其緣業各有所趣種種不同¶
元始天尊處於大眾忽然變體入寶珠中寂然不動四眾驚駭¶
莫知所在七日七夜光景不見爾時眞藏童子於大眾中恬然¶
靜慮稽顙伏地奉請¶
天尊願救蒼生慈恩重見懇陳未訖忽見山上光明遍照十方¶
無極世界地獄幽徒悉皆解脫爾時¶
天尊坐本微華端然不動怡神含笑威德光明猛獸毒蟲悉皆¶
<pb:CK-KZ_JY004_02p040a>¶
摧滅於是¶
天尊告眞藏童子汝當爲諸大眾宣揚眞藏甚深無上妙法令¶
諸眾生覺煩惱性達空有心滌蕩五情生死一相有無平等眞¶
藏童子承¶
天尊力冉冉昇虛變見自在於大眾中顯智慧光說無生理慧¶
光普照無大不通無細不入進彼百千日月光景隨諸眾生所¶
求皆得無極世界有緣無緣悉皆備足信心重者皆來聽受四¶
眾雲集¶
天尊變大光明淸涼奇雅顯眾生性寂靜無爲無生無滅無去¶
無來預有緣者皆了正法寂然悟道緣慮永斷分别不生何以¶
<pb:CK-KZ_JY004_02p040b>¶
故道無二故生死無二去來無二愚智無二高下無二取捨無¶
二眾生迷惑假說因緣接引示迷扶欄徒步眾生根性種種不¶
同略說異途開爲三品上根眾生了達身相不入道德不出生¶
死無道德際無生死際無人我際無塵垢際無行業際中品眾¶
生捨離生死貪求道德有出有入有道德際有生死際有人我¶
際有塵垢際有行業際下品眾生無明障重不覺不知沉溺苦¶
海㝠㝠長夜無有出期四部大眾及諸男女汝等諦聽善思如¶
是慧光從何而來出入推求非內非外湛然淸淨究竟道場一¶
相光明平等無二眼入慧者達色妙理耳入慧者達聲妙音鼻¶
入慧者達香妙氣舌入慧者達味妙味身入慧者達身妙身心¶
<pb:CK-KZ_JY004_02p041a>¶
入慧者達心妙心一切諸法悉皆被入惡鬼毒蟲及諸邪見地¶
獄餓鬼獄卒畜生皆發善心飱甘露藥善男女等深入法性自¶
在無爲善察心源皎然無礙學大方便不捨有爲不住無爲功¶
德具足成無上道大眾疑惑有一童子名曰善音敢問眞藏童¶
子顯¶
天尊德宣揚慧光因緣普被爲一光周普爲一切自有斯光若¶
一光被者則從外來一切眾生從外受得則是無常若各自有¶
不應又云慧光普被如是疑惑唯願决了眞藏童子答言汝諸¶
大眾分明聽受我從無量劫來發大乘願今始得聞了達因緣¶
識諸業報汝所問者眾生外受卽是無常若各自有不應又云¶
<pb:CK-KZ_JY004_02p041b>¶
慧光普被我所顯光眾生受潤¶
天尊大慧之光非内非外非長非短非顯非不顯妙鑄羣生並¶
皆䝉益所利益者一切眾生與天尊無毫釐差別云何有外入¶
無常云何有光可顯又問旣無差別卽是天尊云何有眾生迷¶
惑云何有眾生受苦云何有眾生修道答曰汝漸就迷作如此¶
難一切眾生受苦樂者皆是慧源與天尊無毫釐差別汝等當¶
行六行通六合之道何謂六合眼與色合心不緣色不緣色故¶
則是忘色耳與聲合心不緣聲不緣聲故則是忘聲鼻與香合¶
心不緣香不緣香故則是忘香口與味合心不緣味不緣味故¶
則是忘味身與觸合心不緣觸不緣觸故則是忘觸如是行行¶
<pb:CK-KZ_JY004_02p042a>¶
去來常一取捨常一坐臥常一動靜常一是非常一心城守固¶
斷諸外賊羣邪徒黨並皆磨滅法王自在猶如明珠內外通徹¶
見法明淨塵穢莫染入一相門卽名大道則是法母能生諸法¶
諸法悉具三十二相八十一好莊嚴色身功德具足若有善男¶
女等靜心直念常行慈愛不貪不欲翻郤六賊入五通城破三¶
兵陣四固無侵得無畏力煩惱不生恩愛永斷善音等眾歡喜¶
歎曰善哉善哉眞藏童子宣揚妙義廣示因緣開大乘門濟沉¶
溺苦爲法梯磴爲法舟航¶
天尊告諸徒眾善音大士汝等莫疑眞藏童子此人無量劫來¶
發心求道功德廣遠不可稱量今當爲汝廣說元心密行反守¶
<pb:CK-KZ_JY004_02p042b>¶
舊城晝夜巡行勿令缺漏一切眾聖常行此法此法最妙爲眾¶
行之本吾今得道由此而悟汝等徒眾不得懈怠勤行此行調¶
伏六關法無有定不可執爲何以故法如幻故寂滅無生法常¶
變故窅窅無心幻生於變變生於幻變生幻滅變生無生幻滅¶
無滅各不相知自然解脫眾生愚闇夜中織網自纒自縛恆處¶
網中三大毒蛇共同一室八劫之賊圍繞四方㝠㝠長夜不能¶
得出汝等徒眾勤行精進取吾一字勿他念想何以故法無二¶
念當知三界之中有漏眾生無方便慧煩惱火燒炎熾難滅種¶
種教示終無悟解善男子汝等正念思惟鑽煩惱性煩惱淨者¶
得慧眼淨慧眼淨故得方便力方便力故六識常轉六識常轉¶
<pb:CK-KZ_JY004_02p043a>¶
則無受無染無縛無解得法自在名爲法王眞藏童子上白¶
天尊今日大眾承法威顏得方便慧悟解眾生達諸根性入實¶
相門¶
天尊巧說善得機緣方便易解不審當來眾生受持何法云何¶
行法何法易受何法易行何法難受何法難行¶
天尊答曰善哉善哉汝大慈悲爲緣請益當來眾生無有慧眼¶
汝等諦聽善思善念吾爲汝說眞藏正經無生無滅當來眾生¶
依此文義自然得解我顯一字非過去非未來非見在非内非¶
外非長非短此一字者易受易行諸觀之法種種方便此觀第¶
一初從數心心法不住法不住故則無定法無定法故則見道¶
<pb:CK-KZ_JY004_02p043b>¶
慧見道慧者卽是本身不生不滅復有三種莊嚴智慧入法神¶
通一者貪著二者嗔怒三者癡愛此三法者爲行之先證道之¶
所何以故法無貪故貪性寂滅法無嗔故嗔性淸淨法無癡故¶
癡性解脫證此性者達三寶門入眞藏法名大法王種種具足¶
是時善音童子及諸大眾聞此妙法各各自思昔所未聞今日¶
所聞昔所未見今日所見十方眾聖甚深法藏不可思議並是¶
天尊大慈悲力開闡要門令眾易解爾時善音童子及諸大眾¶
歡喜稽首而作頌曰¶
　　法王法鼓鼓無邊　　四魔八賊皆降伏¶
　　我等我眾眾易悟　　諸法究竟無差别¶
<pb:CK-KZ_JY004_02p044a>¶
　　慧光慧炬炬常明　　遍照羣生無遺失¶
　　大乘大行行無方　　輪轉法音巧能說¶
　　羣生羣業業相親　　識網迷途無眞實¶
　　天尊神德德護持　　善說愚夫令捨質¶
　　貪嗔貪著著無求　　變成眞藏常歡悅¶
　　稽首稽心心正念　　常行供養無虧缺¶
爾時¶
天尊告諸大眾善音童子善哉善哉汝能稱歎眞藏妙經勸諸¶
徒眾勤行修習反觀慧光莊嚴六行息世機嫌不生愛結心慧¶
明朗何以故法性淨故煩惱性淨貪慾性淨若有諸善男女雖¶
<pb:CK-KZ_JY004_02p044b>¶
復出家學小乘行端坐無爲日常一食教化羣生令習我業自¶
尊自貴自是非彼名爲眾生不名善士非吾弟子吾非其師徒¶
自疲勞終無得道我昔無量劫時亦復如是勤行苦行隱於山¶
林求道妙果累劫辛苦道不可階後遇¶
無上尊師大善知識爲我决疑教心進道入五無間殺五魔賊守¶
一不變神靈自在正念思惟悟無上道是時三萬六千眾生隨¶
吾學道出分别城得無相理坐獅子座宣揚妙法廣濟眾生慈¶
悲普覆汝等徒眾調伏諸相尋善知識平等正直達正世因鼓¶
動眾生靈芽增長慧眼開發入方便門巧積智深成無上道復¶
次一切諸法猶如鏡像非空非有畢竟無我復次眾生色心猶¶
<pb:CK-KZ_JY004_02p045a>¶
如鏡像非空非有畢竟淸淨復次三乘教迹猶如鏡像非空非¶
有畢竟解脫復次眾生三業猶如鏡像非空非有畢竟空寂善¶
男子當知此經大乘無漏非覆相說非妄說非假說顯諸法性¶
入實相門於諸經中最爲第一復次往古劫時有五貧士常懐¶
我慢不信經法聞此大乘而生毀謗滅三寶門不信眾生有眞¶
道性不信眾生有經妙法不信眾生無我寂滅不信眾生等大¶
乘法不信眾生不生不滅不信眾生心大如海不信眾生等天¶
尊行不信眾生等諸賢聖不信眾生爲大空聚如此不信卽得¶
重病生入闇獄死入闇獄住入闇獄住入闇獄坐入闇獄臥入¶
闇獄食入闇獄息入闇獄諸善男女各自思惟勿生不信若不¶
<pb:CK-KZ_JY004_02p045b>¶
達解能行直心不生毀謗此人得無量福田功德廣遠何以故¶
法無相故法無定故法解脫故當知直心道場不壊諸法入諸¶
妙寂不壞生死入諸實相不壞取捨入諸智慧不壞嗔癡入諸¶
解脫不壞貪欲入諸法寶不壞是非入諸正道不壊聲色入諸¶
福田不壊六情入諸無漏不壞五陰入諸大慧不壞四大入諸¶
神通此法微妙終劫說之亦不能盡若有眾生知易悟者略說¶
半字直證大乘解無上道假使說法數如沙塵眾生迷闇亦不¶
能解說亦無量況善男子若有信心受持讀誦講說供養善解¶
忘神洗除心垢功德廣遠不可思議爾時有一國王名曰大通¶
甚信道德常行恭敬受持眞藏妙經宣揚國内大臣子弟天下¶
<pb:CK-KZ_JY004_02p046a>¶
百姓悉皆受持此經當爾之時國富民豐男女歡樂夀命長遠¶
無有夭傷當知此經威神德重未有不由此經而得成道此經¶
最尊最貴決開耳目爲法舟航濟沉溺苦爲法梯磴超出五苦¶
爲法父母普度眾生爲法本身悉得自在何以故十方眾聖悉¶
共護持方便降魔顯微妙藥爾時眞藏童子告善音等汝等大¶
眾在靈解山聽¶
天尊說有一明珠在此山内光明瑩淨非表非内非高非下輪¶
轉去來寂然無動汝等四眾見此珠不善音等眾歎曰善哉善¶
哉我等徒眾累劫求道在此山中聞有明珠未曾得見唯願大¶
士承¶
<pb:CK-KZ_JY004_02p046b>¶
天尊力爲顯明珠分明證實大士眞藏告諸來者汝等各各反¶
顧伏地諦思明珠自顯說此語已須臾之間光照表裏人人自¶
視絶迹無端獨脫還家自然覺悟明識寶珠非可顯詔是時¶
天尊歡喜無量而說偈曰¶
　　我說大乘宗　　分别顯諸相　　方便引眾生¶
　　寶光無限量　　智者了分明　　愚人自生謗¶
　　我顯眞藏經　　洗盪無明障　　汝等善修行¶
　　一字中含養　　諸法無定形　　猶如鏡中像¶
　　寶珠分内外　　㝠心内神朗　　功德並熏天¶
　　大乘無偏黨　　十方諸聖道　　受持眞藏經¶
<pb:CK-KZ_JY004_02p047a>¶
　　常行不懈怠　　得成無上尊　　我今說譬喻¶
　　示本假明權　　眾生不信道　　習業恩愛因¶
　　各行方便慧　　五陰裏求尋¶
是時¶
元始天尊在靈解山宣揚半偈告諸男女善建福田修行供養¶
不離身心而得解脫得解脫者寂靜道場入法正印證三世因¶
成無上果復告善音童子一切眾生心性解脫身相解脫心爲¶
言教身爲文字尋文逐字教迹斯忘悟此文字入解脫門證無¶
上道善音童子上白¶
天尊不審何故眾生心爲言教身爲文字眾生心是癡心身是¶
<pb:CK-KZ_JY004_02p047b>¶
闇網云何令眾生學其癡心而求闇網若求闇網而得成道眾¶
生癡心復不知學應得成道不知學者而不成道若學癡心亦¶
不成道何以故以癡智性不發云何成道眾生癡心癡不知學¶
亦不成道譬如木中有火火不自生必假人功方得其火眾生¶
癡心必假導師而得悟解唯願法師哀念我等而爲我說¶
天尊曰善哉善哉吾爲汝說諸法淸淨無生無滅云何有眾生¶
得道云何有眾生失道云何有眾生癡網而學成道云何有眾¶
生癡心不學而得成道法無自性畢竟無我云何有眾生差别¶
而作此難我說文字性離别是法性解脫方便引誘令識正音¶
證法音者無法可證無法可修無法可學無法可行無法可受¶
<pb:CK-KZ_JY004_02p048a>¶
究竟淸淨混成非一二乘眾生聞此語者驚忙震懼立身無所¶
是時善音等眾豁然意解悟大乘宗平等無二歸命忘形稽首¶
而去¶
<pb:CK-KZ_JY004_02p048a>¶
¶
¶
¶
¶
　　
#+PROPERTY: JUAN 006
<pb:CK-KZ_JY004_02p048a>¶
* 顯功德品第八¶
是時善音童子及諸仙眾在香林園詣¶
天尊所聽習大乘遂生迷惑敢問一切眾生普受光者云何利¶
益不同受生各異若俱受者根機應等不應有難悟易悟若不¶
等者慧光不周¶
天尊曰善哉善哉如汝問者以空問空空無所問我所答者以¶
空答空空無所答一切眾生異類差殊諸根不等不等故空空¶
<pb:CK-KZ_JY004_02p048b>¶
無所等無所等故是名解脫眾生迷惑而不知覺悉有慧光眼¶
瞳不曉本性淸淨心識昏迷要須此經開抉耳目耳目明淨照¶
諸法本無差無别當知一切眾生同禀道源悟解先後譬如元¶
珠遺在赤水種種推求而不能得當知眾生本性空寂非空非¶
有非内非外有心求者終不能得無心不求亦不能得要須方¶
便巧積慧源自然得果若言我說法者則謗正法毀壞善根當¶
知所說非說非說非非說平等一相一無所相善男子汝等内¶
行靜照冀著空有天地成形道德成經智者悟之仁者行之見¶
其所不見不見其所見知其所不知不知其所知反人常見反¶
人常聞一切有爲無爲悉皆而反如是行者體入大乘證成功¶
<pb:CK-KZ_JY004_02p049a>¶
德善音童子及諸大眾聞如是說心地驚疑迷懼失所敢問諸¶
法究竟非空非有云何有法而反得入大乘旣無法者云何證¶
成功德¶
天尊曰我說一字反覆無端眾生虛妄妄有妄無執妄生迷妄¶
成倒惑我說反者達妄無妄妄有非有妄無非無如是觀者是¶
名反本得入大乘證成功德又問眾生虛妄虛妄卽是無法無¶
法云何可反若無法反云何有大乘可入云何有功德可證¶
天尊曰如是如是諸法解脫得解脫理名入大乘證成功德又¶
問諸法解脫名入大乘證成功德一切眾生不修不學名爲大¶
乘證成功德如是一切諸法名爲大乘證成功德云何有眾生¶
<pb:CK-KZ_JY004_02p049b>¶
虛妄云何有眾生顛倒云何有眾生取捨云何有眾生去來云¶
何有眾生差别云何有仙聖化度¶
天尊曰如是如是如我所說諸法俱滿一字若有一法不具大¶
惠功德者則謗諸法毀滅大乘何以故一切眾生行住坐臥悉¶
入大乘證成功德五陰六情悉入大乘證成功德貪癡取捨悉¶
入大乘證成功德一切有爲無爲悉入大乘證成功德所說大¶
乘非大乘是名大乘所說功德非功德是名功德諸法微妙自¶
在無爲所有言說皆是名字非眞實道悟斯理者得無畏力心¶
合天德心合地德心合聖德心合日月之德心合星宿之德心¶
合萬類之德一切諸法悉皆合德無傷物性是名究竟大乘功¶
<pb:CK-KZ_JY004_02p050a>¶
德眾生虛妄妄受諸有失功德力譬如畫師畫形而非眞形又¶
如聲響響非眞聲當知一切諸法如幻如化非空非有眾生顛¶
倒妄受煩惱煩惱妄生妄成受苦恩愛别離苦無極已倐忽之¶
間索然都盡魂識飄揚轉增苦惱善男子勿生不信失慈愛力¶
吾爲汝說大人能受天下之辱大德能受天下之惡何以故大¶
德無妄故能受辱故能受惡所能受者皆是功德大慧福德莊¶
嚴具足成就復次無爲故能生能長虛無故能體能行澹泊故¶
能受能張寂默故能聲能藏恬淡故能聚能散淸淨故能神能¶
光精誠故能得能從中和故能化能同當知秘密眞藏眾經第¶
一無爲養性虛無存生澹泊安身寂默養營恬淡樂志淸淨平¶
<pb:CK-KZ_JY004_02p050b>¶
心精誠守節中和存神草本地生去地而死魚鼈水生離水而¶
死人以氣生去氣而死聖人愛氣守精以爲身寶上無所指下¶
無所揆心無想念意如流水善男子當知一切諸法本性恬淡¶
悉入大乘眾生迷惑不達生靈失大乘道彌年積劫輪轉不悟¶
汝等徒眾各開緣化功德甚重不可格量爾時善音童子及諸¶
大眾歡喜無量俱發善心而說偈曰¶
　　天尊顯功德　　微妙莫能尋　　施張遍法界¶
　　鬱鬱香園林　　智者巧能入　　方便種善因¶
　　愚夫迷日久　　自與失爲鄰　　我等生信行¶
　　共習大乘津　　法王王自在　　解脫脫相親¶
<pb:CK-KZ_JY004_02p051a>¶
　　大乘平等道　　濟度於天人　　㝠心自然合¶
　　方寸隨日新¶
爾時善音童子及諸四眾說此偈頌讚仰¶
天尊顯揚功德濟度眾生所說功德非功德是名功德各各自¶
悟見一赤珠非内非外懸在空中光明映徹照耀諸國無大無¶
小皆同一類俱入珠中不生不滅須臾之間忽然不見四眾茫¶
然莫知所在各各自視復無所得荏苒之間法界宛然在寶珠¶
中四眾視之復無所得非空非有非長非短非妙非粗非廣非¶
狹離一切相一切相離所說法界非法界而爲法界卽是寶珠¶
所說寶珠非寶珠而爲寶珠卽是法界當知寶珠不離法界亦¶
<pb:CK-KZ_JY004_02p051b>¶
不在内亦不在外非内非外非非内非非外言語道斷絶諸漏¶
行如是功德微妙深遠不可稱說　¶
* 　　顯誡行品第九¶
是時¶
元始天尊告諸四眾一切眾生貪著有爲欣生惡死意雖求生¶
由造死業不持戒行假使長夀猶如老樹有何殊别若持戒行¶
死補天官昇仙自在人雖有王公之位苟不持戒死皆重罪無¶
益魂神魂神受苦不可堪忍善男子汝等思維明奉戒行直心¶
行道吾爲汝說天下萬物無有長存有生有死有成有敗日出¶
則没月滿則虧從古至今誰能長存惟有道德不生不滅修善¶
<pb:CK-KZ_JY004_02p052a>¶
積善今日亦善今月亦善今時亦善善善積德諸行備足善念¶
護持令入法寶誡曰¶
　　不得盜竊人物　　不得妄取人財¶
　　不得妄言綺語　　不得因恨殺人¶
　　不得貪嗔癡狠　　不得慢老欺人¶
　　不得咒詛毒心　　不得罵詈高聲¶
　　不得訾毀謗人　　不得兩舌奏佞¶
　　不得持人短長　　不得好言人惡¶
　　不得毀善自譽　　不得自驕我慢¶
　　不得畜毒藥人　　不得投書譖人¶
<pb:CK-KZ_JY004_02p052b>¶
　　不得輕慢經教　　不得謗毀聖文¶
　　不得恃威凌物　　不得貪淫好色¶
　　不得好殺物命  　不得耽酒迷狂¶
　　不得殺生淫祀　　不得燒野山林遊獵¶
　　不得評論師長　　不得貪惜財賄¶
　　不得言人陰事¶
天尊曰略說戒條罪各有報善男子善聽在心今當爲說¶
　　盜竊人物者死入金槌獄¶
　　妄取人一錢以上者死入鑊湯獄¶
　　妄言綺語者死入拔舌獄¶
<pb:CK-KZ_JY004_02p053a>¶
　　因恨殺人者死入五牢大地獄¶
　　貪嗔癡狠者死入大檻獄¶
　　慢老欺人者死入酆都獄¶
　　咒詛毒心者死入八闥獄¶
　　罵詈高聲者死入泥犁獄¶
　　訾毀謗人者死入北寒獄¶
　　兩舌奏佞者死入大山獄¶
　　持人長短者死入碓磑獄¶
　　好言人惡者死入黑暗獄¶
　　毀善自譽者死入大劍獄¶
<pb:CK-KZ_JY004_02p053b>¶
　　自驕我慢者死入寒冰獄¶
　　畜毒藥人者死入灰炭獄¶
　　投書11人者死入黃泉大暗獄¶
　　輕慢經教者死入障明獄¶
　　謗毀聖文者死入銅火獄¶
　　恃威凌物者死入炎爐獄¶
　　貪淫好色者死入溟冷獄¶
　　好殺物命者死入無間獄¶
　　耽酒迷狂者死入渴寒獄¶
　　殺生淫祀者死入沸山獄¶
<pb:CK-KZ_JY004_02p054a>¶
　　燒野山林遊獵者死入分形獄¶
　　評論師長者死入磨山獄¶
　　貪惜財賄者死入餓鬼獄¶
　　言人陰事者死入黑水獄¶
如是戒行不得輕犯輕犯之者隨犯輕重如影隨形如響應聲¶
聲大響大聲小響小善惡報應亦復如是善音童子汝等四眾¶
勤行此戒積漸累功證成道果一切法聚悉是戒行畧顯數科¶
示爲善否若通一行諸戒無犯人法自在解脫無爲善音童子¶
上白¶
天尊敢問說諸戒行罪業報應如影隨形犯戒罪報深淺云何¶
<pb:CK-KZ_JY004_02p054b>¶
爲犯一戒罪深爲犯多戒罪深若犯一戒深者不應戒多若犯¶
多戒深者初犯一戒應無有罪眾中疑惑唯願¶
天尊分明曉示¶
天尊曰善哉善哉眾生業行千差萬别報對不同廣說戒文隨¶
緣利益若犯戒者隨犯輕重不論一多犯一戒重罪卽隨重犯¶
多戒重各各重報若犯輕戒報對亦輕如身長者影卽隨長身¶
若短者影卽隨短犯戒罪報亦復如是我說諸戒斷諸雜心無¶
雜煩惱又問煩惱是有是無答曰不有不無又問不有不無何¶
名煩惱答曰不有爲有不無爲無於實法中橫計爲有則成煩¶
惱又問此有非有若如是者眾生橫計則是正法眾生犯戒亦¶
<pb:CK-KZ_JY004_02p055a>¶
是正法云何有罪業報應云何有眾生虛妄¶
天尊曰何故作如是疑諸法業正因果無差妙理報應纎芥無¶
遺行善得善行惡得惡譬如種穀生榖種麻生麻當知種子不¶
差因果亦爾諸善男女善聽吾言我說正法不離空有而爲正¶
法我說正法不離生死而爲正法我說正法不離煩惱而爲正¶
法我說正法不離去來而爲正法我說正法不離取捨而爲正¶
法我說取捨非取捨而爲取捨我說去來非去來而爲去來我¶
說煩惱非煩惱而爲煩惱我說生死非生死而爲生死我說空¶
有非空有而爲空有當知法無有二亦不一不二不一不二湛¶
然常住何以故眾生業行淨故取捨淨故去來淨故貪欲淨故¶
<pb:CK-KZ_JY004_02p055b>¶
煩惱淨故生死淨故眞實究竟應無罣礙當知此經最尊最貴¶
三世天尊皆由此經而得成道十方大聖亦習此經而得成道¶
諸天天帝亦習此經而得成道此經包羅無外所在之處皆受¶
此經而得成業此經威力廣大度諸眾生不可稱說善男女等¶
若能信心受持此經福德深遠非可譬喻得其邊底爾時¶
天尊在靈解山宣揚正法告諸大眾而說偈曰¶
　　我說功德本　　積劫修苦行　　若遇眞藏經¶
　　勤行不退轉　　無犯諸戒愆　　後悟無上道¶
　　皆由在昔因　　汝等精勤學　　功德隨日新¶
　　妙道非近遠　　五陰裏追尋　　行行雖辛苦¶
<pb:CK-KZ_JY004_02p056a>¶
　　證理不勞心¶
天尊於是告諸眷屬及大弟子我說半偈顯本因緣人從信生¶
人從解生人從苦行入樂正因善本而立道慧自明一切諸法¶
無有自性畢竟空寂證此理者名爲了因卽是正果一切眾生¶
愚癡外想六賊俱生各貪愛著分别世間悉爲邪道爲邪道者¶
心行妄起習繫業因業對相牽生老病死遂無解了無明覆蔽¶
貪愛甚深種種是非罪累增長如是行業煩惱切身十惡報應¶
汝等四眾善察業因明識緣起善音童子及諸大眾得思微旨¶
悟解道場歡喜讚曰¶
　　無上天尊眞道眼　　照法圓淨顯明珠¶
<pb:CK-KZ_JY004_02p056b>¶
　　眾生得聞皆悟解　　離垢無欲等無餘¶
　　我等徒眾皆利益　　得見身上八角書¶
　　觀彼世間皆實相　　無取無捨湛然居¶
　　天尊平等說戒行　　無犯無漏業消除¶
　　悉皆充滿方丈室　　幻化自在等空虛¶
　　天尊積劫修苦行　　後遇無上大乘轅¶
　　顯是眾生令深信　　遊心法界一乘門¶
　　諸法不生亦不滅　　自然解脫寂無言¶
爾時善音童子與諸眷屬說偈頌已歎未曾有大乘經教濟度¶
無涯玄㝠隱奥非世能知敢問學行因緣大乘方法眾生根淺¶
<pb:CK-KZ_JY004_02p057a>¶
惠力不深觸有纒身六情受染如是下劣不識經教不信大乘¶
不受化導雖聞眞藏心由不顧云何方便引誘復次三乘教門¶
引三根性上智生知聞有眞藏自然覺悟證入大乘到天尊所¶
解脫無爲不生不滅印眾經相能出能入巧積方便功德深遠¶
難可測量中智依文受持戒行漸積功著得入中乘勤苦累階¶
終不覺悟下根眾生唯知貪愛引誘教化捨施外財心貪吝惜¶
無明暗鈍雖預下乘未有功入眾生根性利鈍如此受益不同¶
云何得入大惠¶
天尊曰善哉善哉善音童子得世機宜巧能抉問吾爲汝說各¶
各聽受入內思惟至道窅㝠絶諸情愛大乘玄妙視聽莫聞一¶
<pb:CK-KZ_JY004_02p057b>¶
切眾生從道而生從道而滅業緣悉被同貫一門譬如母能生¶
子子懐不孝棄擲其母四向造罪被繫羅網母思憶之枯腸寸¶
斷子終不覺身自受苦楚痛難當眾生顛倒迷失其本亦復如¶
是魂神受苦楚痛切身自當苦惱大乘玄教隨根布德了自不¶
知雖不覺知隨根度脫一切眾生悉皆受潤在眞藏中含生奥¶
養出苦入樂不離眞藏眾生迷惑妄想爲有於眞藏中終不覺¶
悟何以故法性眞故於眞受有有是苦聚卽是苦惱我說三乘¶
猶如天網廣覆施張隨根利益我觀一切悉是大惠無生無滅¶
無苦無惱去來平等出入平等受業平等苦樂平等三乘平等¶
下根布施受施無受卽是平等中根戒行行戒無戒卽是平等¶
<pb:CK-KZ_JY004_02p058a>¶
上根智慧無智無我卽是平等眾生受樂樂受無受卽是平等¶
眾生業報報業無業卽是平等眾生根性殊別別無所別卽是¶
平等一切諸法等無所等無所等故名爲大道善音童子汝等¶
勤行教化依此大乘勿生異想卽是方便得入大惠法門功德¶
自在得自在力不生不滅能度眾生滅煩惱業汝等徒眾勿生¶
倒想爾時善音童子及諸大眾聞此語已歡喜無量不可思議¶
各各伏地稽首奉辭而退
#+PROPERTY: JUAN 007
<pb:CK-KZ_JY004_02p058a>¶
#+PROPERTY: JUAN 008
<pb:CK-KZ_JY004_02p058a>¶
#+PROPERTY: JUAN 009
<pb:CK-KZ_JY004_02p058a>¶
#+PROPERTY: JUAN 010
<pb:CK-KZ_JY004_02p058a>¶
¶
¶
¶
¶
<pb:CK-KZ_JY004_02p058b>¶
¶
¶
¶
¶
¶
¶
¶
¶
¶
