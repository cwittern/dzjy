#-*- mode: org; -*-
#+EXPORT_ID: JY149
#+TITLE:鍾呂傳道集 Zhong Lü Chuandao Ji
#+WITNESS: YP JYE
#+BASEEDITION: CK-KZ
<pb:CK-KZ_JY149_01p001a>¶
* 鍾吕傳道集¶
初赴雲房召相與抵掌而談於翠虛之洞洞賓在側老人一見¶
望而知其道器之深因叩其藏相爲談論歌謠一一夙契本根¶
玄哉玄哉大道傳人端有屬矣因與談示上証之機終曲峯青¶
鶴唳鸞飛各拱手別去迨後其師若弟回寓終南之嶺對榻坐¶
論無不澈之玄無不傳之秘後遂爲鍾吕傳道集云老人因識¶
鑒於厥始迺記其事於卷端鐵杖老人題¶
<pb:CK-KZ_JY149_01p001b>¶
¶	
<pb:CK-KZ_JY149_01p002a>¶
* 鍾吕傳道集題詞¶
嘗聞性由自具而道須人傳古今來種種丹法奚啻二十四品¶
而總以妙道爲正宗古今來大羅上眞豈僅萬八千侣而總以¶
天仙爲正派我¶
孚佑帝師以古聖臨凡十轉人間化度無量至唐始上昇非成¶
于唐代也此卷淵源有自括三洞之眞奧開萬古之心源眞乃¶
覺世金針度人慈筏妙在乘機啟問遞抉精微無法不賅無玄¶
不澈後之讀者當知祖祖心印皆在此經予叨侍¶
闕下垂千百年習聞至論或於此詳爲發明或卽此更爲引伸¶
仰見慈心普度欲使天仙妙道之傳昭然如日月之麗天沛然¶
<pb:CK-KZ_JY149_01p002b>¶
如江河之行地而大愿始爲圓滿噫傳道之書有盡傳道之愿¶
無窮學天仙者其以傳心爲傳道之的焉可也¶
　　　　　　　　　　　宏教弟子柳守元熏沐題詞¶
¶	
