#-*- mode: org; -*-
#+EXPORT_ID: JY149
#+TITLE:鍾呂傳道集 Zhong Lü Chuandao Ji
#+WITNESS: CK-KZ JYE
#+BASEEDITION: JYE
<pb:CK-KZ_JY149_01p001a>¶

* 鍾吕傳道集¶

初赴雲房召相與抵掌而談於翠虛之洞洞賓在側老人一見¶
望而知其道器之深因叩其藏相爲談論歌謠一一夙契本根¶
𤣥哉𤣥哉大道傳人端有屬矣因與談示上証之機終曲峯青¶
鶴唳鸞飛各拱手別去迨後其師若弟回寓終南之嶺對榻坐¶
論無不澈之𤣥無不傳之秘後遂爲鍾吕傳道集云老人因識¶
鑒於厥始迺記其事於卷端鐵杖老人題¶
<pb:CK-KZ_JY149_01p001b>¶
¶	
<pb:CK-KZ_JY149_01p002a>¶

* 鍾吕傳道集題詞¶

嘗聞性由自具而道須人傳古今來種種丹法奚啻二十四品¶
而總以妙道爲正宗古今來大羅上眞豈僅萬八千侣而總以¶
天仙爲正派我¶

孚佑帝師以古聖臨凡十轉人間化度無量至唐始上昇非成¶
于唐代也此卷淵源有自括三洞之眞奧開萬古之心源眞乃¶
覺世金針度人慈筏妙在乘機啟問遞抉精微無法不賅無𤣥¶
不澈後之讀者當知祖祖心印皆在此經予叨侍¶

闕下垂千百年習聞至論或於此詳爲發明或卽此更爲引伸¶
仰見慈心普度欲使天仙妙道之傳昭然如日月之麗天沛然¶
<pb:CK-KZ_JY149_01p002b>¶
如江河之行地而大愿始爲圓滿噫傳道之書有盡傳道之愿¶
無窮學天仙者其以傳心爲傳道之的焉可也¶
　　　　　　　　　　　宏教弟子柳守元熏沐題詞¶
¶	
<pb:CK-KZ_JY149_02p001a>¶
@fw1重刋道藏輯要¶

* 鍾吕傳道集¶

** 　　論眞仙第一¶
吕曰人之生也安而不病壯而不老生而不死何道可致如此¶
鍾曰人之生自父母交會而二氣相合卽精血爲胎胞於太初¶
之後而有太質陰承陽生氣隨胎化三百日形圓靈光入體與¶
母分離自太素之後已有升降而長黃芽五千日氣足其數自¶
滿八十一丈方當十五乃曰童男是時陰中陽半可比東日之¶
光過此以往走失元陽耗散眞氣氣弱則病老死絕矣平生愚¶
昧自損靈光一世兇頑暗除夀數所以來生而身有等殊夀有¶
<pb:CK-KZ_JY149_02p001b>¶
長短旣生復滅旣滅復生轉轉不悟世世墮落失身於異類透¶
靈於別殻至眞之根性不復於人旁道輪迴永無解脫或遇眞¶
仙至人與消其罪報除皮脫殻再得人身方在癡瘖愚昧之中¶
積行百劫升在福地猶不免饑寒殘疾迤邐升遷漸得完全形¶
貌尚居奴婢卑賤之中苟或復作前孼如立板走丸再入旁道¶
輪迴¶
吕曰生於中國幸遇太平衣食稍足而嵗月未遲愛者安而嫌¶
者病貪者生而怕者死今日得面尊師再拜再告念生死事大¶
敢望開陳不病不死之理指教於貧儒可乎¶
鍾曰人生欲免輪迴不入於異類軀殻嘗使其身無病老死苦¶
<pb:CK-KZ_JY149_02p002a>¶
頂天立地負陰抱陽而爲人勿使爲鬼人中修取仙仙中升取¶
天矣¶
吕曰人死爲鬼道成爲仙仙一等也何以仙中升取天乎¶
鍾曰仙非一也純陰而無陽者鬼也純陽而無陰者仙也陰陽¶
相雜者人也惟人可以爲鬼可以爲仙少年不修恣情縱意病¶
死而爲鬼知之修煉超凡入聖而脫質爲仙仙有五等法有三¶
成修持在人而功成隨分者也¶
吕曰法有三成而仙有五等者何也¶
鍾曰法有三成者小成中成大成之不同也仙有五等者鬼仙¶
人仙地仙神仙天仙之不等皆是仙也鬼仙不離於鬼人仙不¶
<pb:CK-KZ_JY149_02p002b>¶
離於人地仙不離於地神仙不離於神天仙不離於天¶
吕曰所謂鬼仙者何也¶
鍾曰鬼仙者五仙之下一也陰中超脫神像不明鬼關無姓三¶
山無名雖不入輪迴又難返蓬瀛終無所歸止於投胎就舍而¶
已¶
吕曰此等鬼仙行何術用何功而致如此¶
鍾曰修持之人始也不悟大道而欲速成形如槁木心若死灰¶
神識内守一志不散定中以出陰神乃淸靈之鬼非純陽之仙¶
以其一志陰靈不散故曰鬼仙雖曰仙其實鬼也古今崇釋之¶
徒用功到此乃曰得道誠可笑也¶
<pb:CK-KZ_JY149_02p003a>¶
吕曰所謂人仙者何也¶
鍾曰人仙者五仙之下二也修眞之士不悟大道道中得一法¶
法中得一術信心苦志終世不移五行之氣誤交誤合形質且¶
固八邪之疫不能爲害多安少病乃曰人仙¶
吕曰是此人仙何術何功而致如此¶
鍾曰修持之人始也或聞大道業重福薄一切魔難而攺初心¶
止於小成行法有功終身不能攺移四時不能變換如絕五味¶
者豈知有六氣忘七情者豈知有十戒行潄咽者咍吐納之爲¶
錯着採補者笑淸淨以爲愚好卽物以奪天地之氣者不肯休¶
糧好存想而採日月之精者不肯導引孤坐閉息安知有自然¶
<pb:CK-KZ_JY149_02p003b>¶
屈體勞形不識於無爲採陰取婦人之氣與縮金龜者不同養¶
陽食女子之乳與煉丹者不同以類推究不可勝數然而皆是¶
道也不能全於大道止於大道中一法一術功成安樂延年而¶
已故曰人仙更有一等悅於須臾而厭於持久用功不謹錯時¶
亂日反成疾病而不得延年者世亦多矣¶
吕曰所謂地仙者何也¶
鍾曰地仙者天地之半神仙之才不悟大道止於中成之法不¶
可見功惟以長生住世而不死於人間者也¶
吕曰地仙如何下手¶
鍾曰始也法天地升降之理取日月生成之數身中用年月日¶
<pb:CK-KZ_JY149_02p004a>¶
中用時刻先識龍虎次配坎離辨水源淸濁分氣候早晚收眞¶
一察二儀列三才分四象別五運定六氣聚七寶序八卦行九¶
州五行顚倒氣傳子母而液行夫婦也三田反復燒成丹藥永¶
鎭下田煉形住世而得長生不死以作陸地神仙故曰地仙¶
吕曰所謂神仙者何也¶
鍾曰神仙者以地仙厭居塵世用功不已關節相通抽鉛添汞¶
而金精煉頂玉液還丹煉形成氣而五氣朝元三陽聚頂功滿¶
忘形胎仙自化陰盡陽純身外有身脫質升仙超凡入聖謝絕¶
塵俗以返三山乃曰神仙¶
吕曰所謂天仙者何也¶
<pb:CK-KZ_JY149_02p004b>¶
鍾曰地仙厭居塵境用功不已而得超脫乃曰神仙神仙厭居¶
三島而傳道人間道上有功而人間有行功行滿足受天書以¶
返洞天是曰天仙旣爲天仙若厭居洞天効職以爲仙官下曰¶
水官中曰地官上曰天官於天地有大功於今古有大行官官¶
升遷厯任三十六洞天而返八十一陽天厯任八十一陽天而¶
返三淸虛無自然之界¶
吕曰鬼仙固不可求矣天仙亦未敢望矣所謂人仙地仙神仙¶
之法可得聞乎¶
鍾曰人仙不出小成法凡地仙不出中成法凡神仙不出大成¶
法此是三成之數其實一也用法求道道固不難以道求仙仙¶
<pb:CK-KZ_JY149_02p005a>¶
亦甚易¶
吕曰古今養命之士非不求長生也非不求升仙也然而不得¶
長生升仙者何也¶
鍾曰法不合道以多聞强識自生小法旁門不免於疾病死亡¶
猶稱尸解迷惑世人互相推舉致使不聞大道雖有信心苦志¶
之人行持已久終不見功節序而入於泉下嗚呼¶

** 　　論大道第二¶
吕曰所謂大道者何也¶
鍾曰大道無形無名無問無應其大無外其小無内莫可得而¶
知也莫可得而行也¶
<pb:CK-KZ_JY149_02p005b>¶
吕曰古今達士始也學道次以有道次以得道次以道成而脫¶
塵世入蓬島升於洞天升於陽天而升三淸是皆道成之士今¶
日尊師獨言道不可得而知不可得而行然則道獨得隱乎¶
鍾曰僕於道也固無隱爾蓋舉世奉道之士止有好道之名始¶
聞大道而無信心雖有信心而無苦志朝爲而夕攺坐作而立¶
忘始乎憂勤終則懈怠僕以是言大道難知難行也¶
吕曰大道難知難行之理如何¶
鍾曰旁門小法易爲見功而俗流多得互相傳授至死不悟遂¶
成風俗而敗壞大道有齋戒者有休糧者有採氣者有潄咽者¶
有離妻者有斷味者有禪定者有不語者有存想者有採陰者¶
<pb:CK-KZ_JY149_02p006a>¶
有服氣者有持淨者有息心者有絕累者有開頂者有縮龜者¶
有絕迹者有看讀者有燒煉者有定息者有導引者有吐納者¶
有採補者有布施者有供養者有救濟者有入山者有識性者¶
有不動者有授持者旁門小法不可備陳至如採日月之華奪¶
天地之氣心思意想望結丹砂屈體勞形欲求超脫多入少出¶
攻病可也認爲眞胎息絕念忘言養性可也指作太乙含眞氣¶
金鎗不倒黃河逆流養命之下法形如槁木心若死灰集神之¶
小術奈何古今奉道之士苦苦留心往往掛意以咽津爲藥如¶
何得造化聚氣爲丹如何得停留指肝爲龍而肺爲虎如何得¶
交合認坎爲鉛而離爲汞如何得抽添四時澆灌望長黃芽一¶
<pb:CK-KZ_JY149_02p006b>¶
意不散欲求大藥差年錯月廢日亂時不識五行根蒂安知三¶
才造化尋枝摘葉迷惑後人致使大道日遠日疎異端並起遂¶
成風俗以失先師之本意者良由道聽塗說口耳之學而指訣¶
於無知之徒遞相訓式節序而入於泉下令人寒心非不欲開¶
陳大道蓋世人業重福薄不信天機重財輕命願爲下鬼¶
吕曰小法旁門旣已知矣其於大道可得聞乎¶
鍾曰道本無問問本無應及乎眞原一判大朴已散道生一一¶
生二二生三一爲體二爲用三爲造化體用不出於陰陽造化¶
皆因於交媾上中下列爲三才天地人共爲一道道生二氣二¶
氣生三才三才生五行五行生萬物萬物之中最靈最貴者人¶
<pb:CK-KZ_JY149_02p007a>¶
也惟人也窮萬物之理盡一已之性窮理盡性以至於命全命¶
保生以合於道當與天地齊其堅固而同得長久¶
吕曰天長地久亘千古以無窮人夀百嵗至七十而尚稀何道¶
之獨在於天地而遠於人乎¶
鍾曰道不遠人而人自遠於道矣所以遠於道者養命不知法¶
所以不知法者下功不識時所以不識時者不達天地之機也¶

** 　　論天地第三¶
吕曰所謂天地之機可得聞乎¶
鍾曰天地之機乃天地運用大道而上下往來行持不倦以得¶
長久堅固未可輕泄於人也¶
<pb:CK-KZ_JY149_02p007b>¶
吕曰天地之於道也如何謂之運用之機如何謂之行持之機¶
運用如何起首行持如何見功¶
鍾曰大道旣判而有形因形而有數天得乾道以一爲體輕淸¶
而在上所用者陽也地得坤道以二爲體重濁而在下所用者¶
陰也陽升陰降互相交合乾坤作用不失於道而起首有時見¶
功有日¶
吕曰天得乾道所用者陽也陽主升何以交於地地得坤道所¶
用者陰也陰主降何以交於天天地不交陰陽如何得合陰陽¶
不合乾坤如何作用乾坤旣無作用雖有起首之時見功之日¶
大道如何可得也¶
<pb:CK-KZ_JY149_02p008a>¶
鍾曰天道以乾爲體陽爲用積氣在上地道以坤爲體陰爲用¶
積水在下天行道以乾索於坤一索之而爲長男曰震再索之¶
而爲中男曰坎三索之而爲少男曰艮是乃天交於地以乾道¶
索坤道而生三陽及乎地行道以坤索於乾一索之而爲長女¶
曰巽再索之而爲中女曰離三索之而爲少女曰兌是乃地交¶
於天以坤道索乾道而生三陰三陽交合於三陰而萬物生三¶
陰交合於三陽而萬物成天地交合本於乾坤相索而運行於¶
道乾坤相索而生六氣六氣交合而分五行五行交合而生成¶
萬物方乾道下行三索旣終其陽復升陽中藏陰上還於天坤¶
道上行三索旣終其陰復降陰中藏陽下還於地陽中藏陰其¶
<pb:CK-KZ_JY149_02p008b>¶
陰不消乃曰眞陰眞陰到天因陽而生所以陰自天降陰中能¶
無陽乎陰中藏陽其陽不滅乃曰眞陽眞陽到地因陰而發所¶
以陽自地升陽中能無陰乎陽中藏陰其陰不消復到於地陰¶
中藏陽其陽不滅復到於天周而復始運行不已交合不失於¶
道所以長久堅固者如此¶
吕曰天地之機運行於道而得長久乃天地作用之功也惟人¶
也雖有聰明之性留心於淸靜欲以奉行大道小則安樂延年¶
中則長生不死大則脫質升仙如何作用運行大道法效天機¶
而亦得長久堅固浩刧常存¶
鍾曰大道無形因彼之所得而爲形大道無名因彼之所有而¶
<pb:CK-KZ_JY149_02p009a>¶
爲名天地得之而曰乾道坤道日月得之而曰陰道陽道人若¶
得之朝廷則曰君臣之道閨門則曰夫婦之道鄉黨則曰長幼¶
之道庠序則曰朋友之道家庭則曰父子之道是此見於外者¶
莫不有道也至如父母交會其父則陽先進而陰後行以眞氣¶
投眞水心火與腎水相交煉爲精華精華旣出逢母之陰先進¶
以水滌蕩於無用之處逢母之陽先進以血承受於子宫之前¶
精血爲胞胎胞含眞氣而入母子宫積日累月眞氣造化成人¶
如天地行道乾坤相索而生三陰三陽眞氣爲陽眞水爲陰陽¶
藏水中陰藏氣中氣主於升氣中有眞水水主於降水中有眞¶
氣眞水乃眞陰也眞氣乃眞陽也眞陽隨水下行如乾索於坤¶
<pb:CK-KZ_JY149_02p009b>¶
上曰震中曰坎下曰艮以人比之以中爲度自上而下震爲肝¶
坎爲腎艮爲膀胱眞陰隨氣上行如坤索於乾下曰巽中曰離¶
上曰兌以人比之以中爲度自下而上巽爲膽離爲心兌爲肺形¶
象旣備數足離母旣生之後元陽在腎因元陽而生眞氣眞氣¶
朝心因眞氣而生眞液眞液還元上下往復若無虧損自可延¶
年如知時候無差抽添有度自可長生若造作無倦修持不已¶
陰盡陽純自可超凡入聖此乃天機深造之理古今不傳之事¶
公若信心而無猶豫以名利若枷杻視恩愛如寇讎避疾病若¶
怕死亡之難防失身於別殻慮透靈於異類委有淸靜之志當¶
且壯其根源無使走失元陽耗散眞氣氣盛而魂中無陰陽壯¶
<pb:CK-KZ_JY149_02p010a>¶
而魄中有氣一升一降取法無出於天地一盛一衰往來亦似¶
於日月¶

** 　　論日月第四¶
吕曰天地之理亦粗知矣其日月之躔度交合於人可得比乎¶
願聞其說¶
鍾曰大道無形生育天地大道無名運行日月日月者太陰太¶
陽之精默紀天地交合之度助行生成萬物之功東西出没以¶
分晝夜南北往來以定寒暑晝夜不息寒暑相推而魄中生魂¶
魂中生魄進退有時不失乾坤之數往來有度無差天地之期¶
吕曰東西出没以分晝夜何也¶
<pb:CK-KZ_JY149_02p010b>¶
鍾曰渾沌初分𤣥黃定位天地之狀其形如卵六合於中其圓¶
如毬日月出没運行於一天之上一地之下上下東西周行如¶
輪凡日之東出而西未没爲晝西没而東未出爲夜是日之出¶
没以分晝夜也若月之出没不同於日載魄於西受魂於東光¶
照於夜而魂藏於晝積日累時或出或没自西而東其始魄中¶
生魂狀若彎弓初夜而光照於西其次魄中魂半時應上弦初¶
夜而光照於南其次魄中魂滿與日相望初夜而光照於東其¶
次魂中生魄狀如缺鏡初夜而魂藏於西其次魂中魄半時應¶
下弦初晝而魂藏於南其次魂中魄滿與日相背初晝而魂藏¶
於東是月之出没以分晝夜也¶
<pb:CK-KZ_JY149_02p011a>¶
吕曰南北往來以定寒暑者何也¶
鍾曰冬至之後日出辰初五十分日沒申末五十分過此以往¶
出沒自南而北以夏至爲期夏至之後日出寅末五十分日沒¶
戌初五十分過此以往出沒自北而南以冬至爲期自南而北¶
以冬至夏乃寒爲暑也自北而南以夏至冬乃暑爲寒也夏之¶
日乃冬之夜也冬之日乃夏之夜也冬至之後月出自北而南¶
比於夏之日也夏至之後月出自南而北比於冬之日也是此¶
日月之往來以定寒暑也¶
吕曰天地之機陰陽升降正與人之行持無二等若此日月之¶
出沒往來交合躔度於人可得比乎¶
<pb:CK-KZ_JY149_02p011b>¶
鍾曰天地之機在於陰陽之升降一升一降太極相生相生相¶
成周而復始不失於道而得長久修持之士若以取法於天地¶
自可長生而不死若比之日月之躔度往來交合止於月受日¶
魂以陽變陰陰盡陽純月華瑩淨消除暗魄如日之光輝照耀¶
於下土當此時如人之修煉以氣成神脫質升仙煉就純陽之¶
體也¶
吕曰修眞奉道之士其於天地陰陽升降之理日月精華交合¶
之度下手用功二者何先¶
鍾曰始也法效天機明陰陽升降之理使眞水眞火合而爲一¶
煉成大藥永鎭丹田浩劫不死而夀齊天地如厭居塵世用功¶
<pb:CK-KZ_JY149_02p012a>¶
不已當取日月之交會以陽煉陰使陰不生以氣養神使神不¶
散五氣朝元三花聚頂謝絶俗流以歸三島¶
吕曰若此功驗深達旨趣所患不得時節耳¶
鍾曰天地之陰陽升降一年一交合日月精華往來一月一交¶
合人之氣液一晝一夜一交合¶

** 　　論四時第五¶
吕曰天地日月之交合年月日時可得聞乎¶
鍾曰凡時有四等人夀百嵗一嵗至三十乃少壯之時三十至¶
六十乃長大之時六十至九十乃老耄之時九十至百嵗或百¶
二十嵗乃衰敗之時此則身中之時一等也若以十二辰爲一¶
<pb:CK-KZ_JY149_02p012b>¶
日五日爲一候三候爲一氣三氣爲一節二節爲一時時有春¶
夏秋冬時當春也陰中陽半其氣變寒爲温乃春之時也時當¶
夏也陽中有陽其氣變温爲熱乃夏之時也時當秋也陽中陰¶
半其氣變熱爲涼乃秋之時也時當冬也陰中有陰其氣變涼¶
爲寒乃冬之時也此則年中之時二等也若以律中起吕吕中¶
起律凡一月三十日三百六十辰三千刻一十八萬分月旦至¶
上弦陰中陽半自上弦至月望陽中陽自月望至下弦陽中陰¶
半自下弦至晦朔陰中陰此則月中之時三等也若以六十分¶
爲一刻八刻二十分爲一時一時半爲一卦言其卦定八方論¶
其正分四位自子至卯陰中陽半以太陰中起少陽自卯至午¶
<pb:CK-KZ_JY149_02p013a>¶
陽中有陽純少陽而起太陽自午至酉陽中陰半以太陽中起¶
少陰自酉至子陰中有陰純少陰而起太陰此則日中之時四¶
等也蓋難得而易失者身中之時也去速而來遲者年中之月¶
也急若電光速如石火者日中之辰也積日爲月積月爲嵗嵗¶
月蹉跎年光迅速貪名求利而妄心未除愛子憐孫而恩情又¶
起縱得回心向道爭奈年老氣衰如春雪秋花止有時間之景¶
夕陽曉月應無久遠之光奉道之士難得者身中之時矣艷陽¶
媚景百卉芬芳水榭危樓淸風快意月夜閑談雪天對飲恣縱¶
無窮之樂消磨有限之時纔得回心向道又是疾病纏身如破¶
舟未濟誰無求救之心漏屋重完忍絶再修之意奉道之士虛¶
<pb:CK-KZ_JY149_02p013b>¶
過者年中之時也鄰雞未唱而出戶嫌遲街鼓徧聞而歸家恨¶
早貪癡爭肯暫休妄想惟憂不足滿堂金玉病來著甚抵當一¶
眼兒孫氣斷誰能替換曉夜不停世人莫悟奉道之士可惜者¶
日中之時也¶
吕曰身中之時年中之時月中之時日中之時皆是時也尊師¶
獨於身中之時爲難得又於日中之時爲可惜者何也¶
鍾曰奉道者難得少年少年修持根元完固凡事易爲見功止¶
於千日而可大成也奉道者又難得中年中年修持先補之完¶
備次下手進功始也返老還童後卽入聖超凡也奉道者少年¶
不悟中年不省或因災難而留心淸靜或因疾病而志在希夷¶
<pb:CK-KZ_JY149_02p014a>¶
晚年修持先論救護次說補益然後自小成法積功以至中成¶
中成法積功止於返老還童煉形住世而五氣不能朝元三陽¶
難爲聚頂脫質升仙無緣得成是難得者身中之時也¶
吕曰身中之時固知難得矣而日中之時可惜者何也¶
鍾曰人之一日如日月之一月如天地之一年大道生育天地¶
天地分位上下相去八萬四千里冬至之後地中陽升凡一氣¶
十五日上進七千里計一百八十日陽升到天太極生陰夏至¶
之後天中陰降凡一氣十五日下進七千里計一百八十日陰¶
降到地太極復生陽周而復始運行不已而不失於道所以長¶
久大道運行日月日月成形周圍各得八百四十里月旦之後¶
<pb:CK-KZ_JY149_02p014b>¶
六中起九凡一日計十二時魄中魂進七十里凡十五日計一¶
百八十時魄中魂進八百四十里月望之後九中起六凡一日¶
計十二時魂中魄進七十里凡十五日計一百八十時魂中魄¶
進八百四十里周而復始運行不已而不失於道所以堅固大¶
道長養萬物萬物之中最靈最貴者人也人之心腎上下相遠¶
八寸四分陰陽升降與天地無二等氣中生液液中生氣氣液¶
相生與日月可同途天地以乾坤相索而陰陽升降一年一交¶
合不失於道一年之後有一年日月以魂魄相生而精華往來¶
一月一交合不失於道一月之後有一月人之交合雖在一晝¶
一夜不知交合之時又無採取之法損時又不解補益時又不¶
<pb:CK-KZ_JY149_02p015a>¶
解收陰交時不解養陽陽交時不解煉陰月中不知損益日中¶
又無行持過了一年無一年過了一日無一日當風臥濕冒暑¶
涉寒不肯修持而甘心受病虛過時光而端坐候死¶
吕曰奉道之人非不知年光虛度嵗月蹉跎疾病纏身死限將¶
至蓋以修煉不知法行持不知時是致陰陽交合有差時月行¶
持無准¶
鍾曰身中用年年中用月月中用日日中用時蓋以五藏之氣¶
月上有盛衰日上有進退時上有交合運行五度而氣傳六候¶
金木水火土分列無差東西南北中生成有數煉精生眞氣煉¶
氣合陽神煉神合大道¶
<pb:CK-KZ_JY149_02p015b>¶

** 　　論五行第六¶
吕曰所謂五藏之氣曰金木水火土五行之位曰東西南北中¶
如何得相生相成而交合有時乎採取有時乎願聞其說¶
鍾曰大道旣判而生天地天地旣分而列五帝東曰靑帝而行¶
春令於陰中起陽使萬物生南曰赤帝而行夏令於陽中升陽¶
使萬物長西曰白帝而行秋令於陽中起陰使萬物成北曰黑¶
帝而行冬令於陰中進陰使萬物死四時各九十日每時下十¶
八日黃帝主之於春時助成靑帝而發生於夏時接序赤帝而¶
長育於秋時資益白帝而結立於冬時制攝黑帝而嚴凛五帝¶
分治各主七十二日合三百六十日而爲一嵗輔弼天地以行¶
<pb:CK-KZ_JY149_02p016a>¶
道靑帝生子而曰甲乙東方木赤帝生子而曰丙丁南方火黃¶
帝生子而曰戊己中央土白帝生子而曰庚辛西方金黑帝生¶
子而曰壬癸北方水見於時而爲象者木爲靑龍火爲朱雀土¶
爲勾陳金爲白虎水爲𤣥武見於時而生物者乙與庚合春則¶
有榆靑而白不失金木之色辛與丙合秋則有棗白而赤不失¶
金火之色己與甲合夏末秋初則有爪靑而黃不失土木之色¶
丁與壬合夏則有椹赤而黑不失水火之色癸與戊合冬則有¶
橘黑而黃不失水土之色以類推求五帝相交而見於時生在¶
物者不可勝數¶
吕曰五行在時若此在人如何¶
<pb:CK-KZ_JY149_02p016b>¶
鍾曰惟人也頭圓足方有天地之象陰降陽升又有天地之機¶
腎爲水心爲火肝爲木肺爲金脾爲土五行相生則水生木木¶
生火火生土土生金金生水生者爲母受生者爲子五行相尅¶
則水尅火火尅金金尅木木尅土土尅水尅者爲夫受尅者爲¶
妻以子母言之腎氣生肝氣肝氣生心氣心氣生脾氣脾氣生¶
肺氣肺氣生腎氣以夫妻言之腎氣尅心氣心氣尅肺氣肺氣¶
尅肝氣肝氣尅脾氣脾氣尅腎氣腎者心之夫肝之母脾之妻¶
肺之子肝者脾之夫心之母肺之妻腎之子心者肺之夫脾之¶
母腎之妻肝之子肺者肝之夫腎之母心之妻脾之子脾者腎¶
之夫肺之母肝之妻心之子心之見於内者爲脈見於外者爲¶
<pb:CK-KZ_JY149_02p017a>¶
色以寄舌爲門戶受腎之制伏而驅用於肺蓋以夫婦之理如¶
此得肝則盛見脾則減蓋以子母之理如此腎之見於内者爲¶
骨見於外者爲髮以兩耳爲門戶受脾之制伏而驅用於心蓋¶
以夫婦之理如此得肺則盛見肝則減蓋以母子之理如此肝¶
之見於内者爲筋見於外者爲爪以眼目爲門戶受肺之制伏¶
而驅用於脾蓋以夫婦之理如此見腎則盛見心則減蓋以子¶
母之理如此肺之見於内者爲膚見於外者爲毛以鼻穴爲門¶
戶受心之制伏而驅用於肝蓋以夫婦之理如此得脾則盛見¶
腎則減蓋以子母之理如此脾之見於内者爲藏均養心腎肝¶
肺見於外者爲肉以唇口爲門戶呼吸定往來受肝之制伏而¶
<pb:CK-KZ_JY149_02p017b>¶
驅用於腎蓋以夫婦之理如此得心則盛見肺則減蓋以子母¶
之理如此此是人之五行相生相尅而爲夫婦子母傳氣衰旺¶
見於此矣¶
吕曰心火也如何得下行腎水也如何得上升脾土也土在中¶
而承火則盛莫不下尅於水乎肺金也金在上而下接火則損¶
安得有生於水乎相生者遞相間隔相尅者親近難移是五行¶
自相損尅爲之奈何¶
鍾曰五行歸原一氣接引元陽升舉而生眞水眞水造化而生¶
眞氣眞氣造化而生陽神始以五行定位而有一夫一婦腎水¶
也水中有金金本生水下手時要識水中金水本嫌土採藥後¶
<pb:CK-KZ_JY149_02p018a>¶
須得土歸水龍乃肝之象虎本肺之神陽龍出於離宫陰虎生¶
於坎位五行順行氣傳子母自子至午乃曰陽時生陽五行顚¶
倒液行夫婦自午至子乃曰陰中煉陽陽不得陰不成到底無¶
陰而不死陰不得陽不生到底陰絶而夀長¶
吕曰五行本於陰陽一氣所謂一氣者何也¶
鍾曰一氣者昔父與母交卽以精血造化成形腎生脾脾生肝¶
肝生肺肺生心心生小腸小腸生大腸大腸生膽膽生胃胃生¶
膀胱是陰以精血造化成形其陽止在起首始生之處一點元¶
陽而在二腎且腎水也水中有火升之爲氣因氣上升以朝於¶
心心陽也以陽合陽太極生陰乃積氣生液液自心降因液下¶
<pb:CK-KZ_JY149_02p018b>¶
降以還於腎肝本心之母腎之子傳導其腎氣以至於心肺本¶
心之妻腎之母傳導其心液以至於腎氣液升降如天地之陰¶
陽肝肺傳導若日月之往復五行名數也論其交合生成乃元¶
陽一氣爲本氣中生液液中生氣腎爲氣之根心爲液之源靈¶
根堅固恍恍惚惚氣中自生眞水心源清潔杳杳冥冥液中自¶
有眞火火中識取眞龍水中認取眞虎龍虎相交而變爲黃芽¶
合就黃芽而結成大藥乃曰金丹金丹旣就乃曰神仙¶
吕曰金丹就而脫質升仙以返十洲固可知矣如何謂之黃芽¶
鍾曰眞龍眞虎者是也¶
吕曰龍虎者何也¶
<pb:CK-KZ_JY149_02p019a>¶
鍾曰龍非肝也乃陽龍陽龍出在離宫眞水之中虎非肺也乃¶
陰虎陰虎出在坎位眞火之中¶

** 　　論水火第七¶
吕曰人之長生在煉就金丹欲煉金丹先採黃芽欲得黃芽須¶
得龍虎所謂眞龍出於離宫眞虎生於坎位離坎之中而有水¶
火者何也¶
鍾曰凡身中以水言者四海五湖九江三島華池瑤池鳳池天¶
池玉池崑池元潭閬苑神水金波瓊液玉泉陽酥白雪若此名¶
號不可備陳凡身中以火言者君火臣火民火而已三火以元¶
陽爲本而生眞氣眞氣聚而得安眞氣弱而成病若耗散眞氣¶
<pb:CK-KZ_JY149_02p019b>¶
而走失元陽元陽盡純陰成元神離體乃死矣¶
吕曰人身之中以一點元陽而興舉三火三火起於羣水眾陰¶
之中易爲耗散而難炎熾若此陽弱陰盛火少水多令人速於¶
衰敗而不得長生爲之奈何¶
鍾曰心爲血海腎爲氣海腦爲髓海脾胃爲水穀之海此是四¶
海五藏各有液所主之位東西南北中此是五湖小腸二丈四¶
尺而上下九曲此是九江小腸之下此是元潭頂曰上島心曰¶
中島腎曰下島三島之内根源此是閬苑華池在黃庭之下瑤¶
池出丹闕(心胃之間)之前崑池上接玉京天池正衝内院鳳池乃心¶
肺之間玉池在唇齒之内神水生於氣中金波降於天上赤龍¶
<pb:CK-KZ_JY149_02p020a>¶
住處自有瓊液玉泉凡胎換後方見陽酥白雪澆灌有時以沃¶
炎盛先曰玉液次曰金液皆可以還丹抽添有度以應沐浴先¶
曰中田次曰下田皆可以鍊形玉蘂金花變就黃白之體醍醐¶
甘露煉成奇異之香此皆水之功效也及民火上升助腎氣以¶
生眞水腎火上升交心液而生眞氣小則降魔除病大則煉質¶
燒丹用周天則火起焚身勒陽關則還元煉藥別九州之勢以¶
養陽神燒三尸之累以除陰鬼上行則一撞三關下運則消磨¶
七魄煉形成氣而輕舉如飛鍊氣成神而脫胎如蛻若此皆火¶
之功效也¶
吕曰始也聞命所患者火少水多而易衰敗次聽高論水火有¶
<pb:CK-KZ_JY149_02p020b>¶
如此之功驗畢竟如何造化使少者可以勝多弱者可以致强¶
鍾曰二八陰消九三陽長赫赫金丹指日可成七返九還而胎¶
仙自化者也眞氣在心心是液之源元陽在腎腎是氣之海膀¶
胱爲民火不止民火爲用而膀胱又爲津液之府¶
吕曰所謂造化使陽長陰消金丹可成而胎仙自化者何也¶
鍾曰人之心腎相去八寸四分乃天地定位之比也氣液太極¶
相生乃陰陽交合之比也一日十二時乃一年十二月之比也¶
心生液非自生也因肺液降於心而心液行液行夫婦自上而¶
下以還下田乃曰婦還夫宫腎生氣非自生也因膀胱氣生而¶
腎氣行氣行子母自下而上以朝中元乃曰夫返婦室肝氣導¶
<pb:CK-KZ_JY149_02p021a>¶
引腎氣自下而上以至於心心火也二氣相交薰烝於肺肺液¶
下降自心而來皆曰心生液以液生於心而不耗散故曰眞水¶
也肺液傳送心液自上而下以至於腎腎水也二水相交浸潤¶
於膀胱膀胱氣上升自腎而起皆曰腎生氣以氣生於腎而不¶
消磨故曰眞火也眞火出於水中恍恍惚惚其中有物視之不¶
可見取之不可得也眞水出於火中杳杳冥冥其中有精見之¶
不能留留之不能住也¶
吕曰腎水也水中生氣名曰眞火火中何者爲物心火也火中¶
生液名曰眞水水中何者爲精火中之物水中之精旣無形狀¶
可求縱求之而又難得縱得之而又何用¶
<pb:CK-KZ_JY149_02p021b>¶
鍾曰前古上聖道成不離二物交媾而變黃芽數足胎完以成¶
大藥乃眞龍眞虎也¶

** 　　論龍虎第八¶
吕曰龍本肝之象虎乃肺之神是此心火之中而生液液爲眞¶
水水之中杳杳冥冥而隱眞龍龍不在肝而出自離宫者何也¶
是此腎水之中而生氣氣爲眞火火之中恍恍惚惚而藏眞虎¶
虎不在肺而生於坎位者何也¶
鍾曰龍陽物也升飛在天吟而雲起得澤而濟萬物在象爲靑¶
龍在方爲甲乙在物爲木在時爲春在道爲仁在卦爲震在人¶
身中五藏之内爲肝虎陰物也奔走於地嘯而生風得山而威¶
<pb:CK-KZ_JY149_02p022a>¶
制百蟲在象爲白虎在方爲庚辛在物爲金在時爲秋在道爲¶
義在卦爲兌在人身中五藏之内爲肺肝陽也而在陰位之中¶
腎氣傳肝氣氣行子母以水生木腎氣足而肝氣生肝氣旣生¶
以絶腎之餘陰而純陽之氣上升肺陰也而在陽位之中心液¶
傳肺液液行夫婦以火剋金心液到而肺液生肺液旣生以絶¶
心之餘陽而純陰之液下降肝屬陽以絶腎之餘陰是知氣過¶
肝時卽爲純陽純陽氣中包藏眞一之水恍惚無形名曰陽龍¶
肺屬陰以絶心之餘陽是知液到肺時卽爲純陰純陰液中負¶
載正陽之氣杳冥不見名曰陰虎氣升液降本不能相交奈何¶
氣中眞一之水見液相合液中正陽之氣見氣自聚若傳行之¶
<pb:CK-KZ_JY149_02p022b>¶
時以法制之使腎氣不走失氣中收取眞一之水心液不耗散¶
液中採取正陽之氣子母相逢互相顧戀日得黍米之大百日¶
無差藥力全二百日聖胎堅三百日胎仙完形若彈丸色同朱¶
橘名曰丹藥永鎭下田留形住世浩劫長生以作陸地神仙¶
吕曰腎水生氣氣中有眞一之水名曰陰虎虎見液相合心火¶
生液液中有正陽之氣名曰陽龍龍見氣相合方以類聚物以¶
羣分理當然也氣生時液亦降氣中眞一之水莫不隨液而下¶
傳於五藏乎液生時氣亦升液中正陽之氣莫不隨氣而上出¶
於重樓乎眞水隨液下行虎不能交龍眞陽隨氣上升龍不能¶
交虎龍虎不交安得黃芽黃芽旣無安得大藥¶
<pb:CK-KZ_JY149_02p023a>¶
鍾曰腎氣旣生如太陽之出海霧露不能蔽其光液下如踈簾¶
安足以勝其氣氣壯則眞一之水自盛矣心液旣生如嚴天之¶
殺物呼呵不能敵其寒氣升如翠幕安足以勝其液液盛則正¶
陽之氣或强或弱未可必也¶
吕曰氣生液生各有時時生氣也氣盛則眞一之水亦盛時生¶
液也液盛則正陽之氣亦盛盛衰未保何也¶
鍾曰腎氣易爲耗散難得者眞虎心液難爲積聚易失者眞龍¶
丹經萬卷議論不出陰陽陰陽兩事精粹無非龍虎奉道之士¶
萬中識者一二或多聞廣記雖知龍虎之理不識交合之時不¶
知採取之法所以今古達士皓首修持止於小成累代厯年不¶
<pb:CK-KZ_JY149_02p023b>¶
聞超脫蓋以不能交媾於龍虎採黃芽而成丹藥也¶

** 　　論丹藥第九¶
吕曰龍虎之理旣已知矣所謂金丹大藥可得聞乎¶
鍾曰所謂藥者可以療病凡病有三等當風臥濕冒暑涉寒勞¶
逸過度饑飽失時非次不安則曰患矣患爲時病不肯修持恣¶
情縱意散失元陽耗損眞氣年高憔悴則曰老矣老爲年病氣¶
盡體空魂消神散長吁一聲四大無主體臥荒郊則曰死矣死¶
爲身病且以時之有病以春夏秋冬運行於寒暑温涼陽太過¶
而陰不足當以涼治之陰太過而陽不足當以温治之老者多¶
冷而幼者多𤍠肥者多涎而羸者多積男子病生於氣婦人患¶
<pb:CK-KZ_JY149_02p024a>¶
主於血補其虛而取其實保其弱而損其餘小則針灸甚則藥¶
餌雖有時患委於明士良醫對病服藥悉得保愈然而老病如¶
何醫死病如何治洗腸補肉古之善醫者也面皺髮白以返童¶
顏無人得會換頂續支古之善醫者也留形住世以得長生無¶
人得會¶
吕曰非次不安因時成病良醫名藥固可治矣虛敗年老之病¶
氣盡命終之苦如何治之莫有藥乎¶
鍾曰凡病有三等時病以草木之藥療之自愈身病年病所治¶
之藥而有二等一曰内丹次曰外丹¶
吕曰外丹者何也¶
<pb:CK-KZ_JY149_02p024b>¶
鍾曰昔高上元君傳道於人間指諭天地升降之理日月往復¶
之宜自爾丹經滿世世人得聞大道廣成子以教黃帝黃帝政¶
治之暇依法行持久不見功廣成子以心腎之間而有眞氣眞¶
水氣水之間而有眞陰眞陽配合爲大藥可比金石之中而隱¶
至寶乃於崆峒山中以内事爲法而煉大丹八石之中惟用硃¶
砂砂中取汞五金之中惟用黑鉛鉛中取銀汞比陽龍銀爲陰¶
虎以心火如砂之紅腎水如鉛之黑年火隨時不失乾坤之策¶
月火抽添自分文武之宜卓三層之爐各高九寸外方内圓取¶
八方之氣應四時之候金鼎之象包藏鉛汞無異於肺液硫黃¶
爲藥合和靈砂可比於黃婆三年小成服之可絶百病六年中¶
<pb:CK-KZ_JY149_02p025a>¶
成服之自可延年九年大成服之而升舉自如壯士展臂可千¶
里萬里雖不能返於蓬萊亦於人世浩劫不死¶
吕曰厯古已來煉丹者多矣而見功者少何也¶
鍾曰煉丹不成者有三不辨藥材眞僞不知火候抽添將至寶¶
之物一旦消散於煙熖之中而爲灰塵廢時亂日終無所成一¶
也藥材雖美不知火候火候雖知而乏藥材兩不契合終無所¶
成二也藥材可美火候合宜年中不差月月中不錯日加減有¶
數進退有時氣足丹成而外行不備化𤣥鶴而凌空無緣而得¶
餌此不成者三也又况藥材本天地秀氣結實之物火候乃神¶
仙修持得道之術三皇之時黃帝煉丹九轉方成五帝之後混¶
<pb:CK-KZ_JY149_02p025b>¶
元煉丹三年纔就迨夫戰國凶氣凝空流尸滿野物不能受天¶
地之秀氣而世乏藥材當得法之人而逃難老死巖谷丹方仙¶
法或有竹帛可紀者久而朽壞人世不復有矣若以塵世有藥¶
材秦始皇不求於海島若以塵世有丹方魏伯陽不參於周易¶
或而多聞强識迷惑後人萬萬破家並無一成以外求之誤矣¶
吕曰外丹之理出自廣成子以内事爲法縱有成就九年方畢¶
又况藥材難求丹方難得到底止能升騰不見超凡入聖而返¶
十洲敢告内藥可得聞乎¶
鍾曰外藥非不可用也奉道之人晚年覺悟根源不甚堅固腎¶
者氣之根根不深則葉不茂矣心者液之源源不淸則流不長¶
<pb:CK-KZ_JY149_02p026a>¶
矣必也假其五金八石積日累月煉成三品每品三等乃曰九¶
品龍虎大丹助接眞氣煉形住世輕舉如飛若修持内事識交¶
合之時知採取之法胎仙旣就指日而得超脫彼人不悟執在¶
外丹進火加日服之欲得上升天界誠可笑也彼旣不究外藥¶
之源當以詳陳内丹之理内丹之藥材出於心腎是人皆有也¶
内丹之藥材本在天地常日得見也火候取日月往復之數修¶
合效夫婦交接之宜聖胎就而眞氣生氣中養氣如龍養珠大¶
藥成而陽神出身外有身似蟬脫蛻是此内藥本於龍虎交而¶
變黃芽黃芽就而分鉛汞¶

** 　　論鉛汞第十¶
<pb:CK-KZ_JY149_02p026b>¶
吕曰内藥不出龍虎虎出於坎宫氣中之水是也龍出於離宫¶
水中之氣是也砂中之汞比於陽龍鉛中之銀比於陰虎而鉛¶
汞外藥也内藥中之鉛汞何以龍虎交而變黃芽黃芽就而分¶
鉛汞¶
鍾曰抱天一之質而爲五金之首者黑鉛也鉛以生銀鉛乃銀¶
之母感太陽之氣而爲眾石之首者硃砂也砂以生汞汞乃砂¶
之子難取者鉛中之銀易失者砂中之汞銀汞若相合煆煉自¶
成至寶此鉛汞之理見於外者如此若以内事言之見於人者¶
今古議論差別有殊取其𤣥妙本自父母交通之際精血相合¶
包藏眞氣寄質於母純陰之宫藏神在陰陽未判之内三百日¶
<pb:CK-KZ_JY149_02p027a>¶
胎完五千日氣足以五行言之人身本是精與血先有水也以¶
五藏言之精血爲形像先生腎也腎中之水伏藏於受胎之初¶
父母之眞氣隱於人之内腎所謂鉛者此也腎中生氣氣中眞¶
一之水所謂鉛中銀者此也腎氣傳肝氣肝氣傳心氣心氣太¶
極而生液液中有正陽之氣所謂硃砂者心液是也所謂汞者¶
心液之中正陽之氣是也以氣中眞一之水顧戀和合於液中¶
正陽之氣積氣液爲胎胞傳送在黃庭之内進火無差胎仙自¶
化乃比鉛銀合汞煅煉成寶者也¶
吕曰五金之中鉛中取銀八石之内砂中取汞置之鼎器配之¶
藥餌汞自爲砂而銀自爲寶然而在人之鉛如何取銀在人之¶
<pb:CK-KZ_JY149_02p027b>¶
砂如何取汞汞如何作砂銀如何作寶也¶
鍾曰鉛本父母之眞氣合而爲一純粹而不雜旣成形之後而¶
藏在腎中二腎相對同升於氣乃曰元陽之氣氣中有水乃曰¶
眞一之水水隨氣升氣住水住氣散水散水與氣如子母之不¶
相離善視者止見於氣不見於水若以此眞一之水合於心正¶
陽之氣乃曰龍虎交媾而變黃芽以黃芽而爲大藥大藥之材¶
本以眞一之水爲胎内包正陽之氣如昔日父母之眞氣卽精¶
血爲胞胎造化三百日胎完氣足而形備神來與母分離形外¶
旣合合則形生形矣奉道之人腎氣交心氣氣中藏眞一之水¶
負載正陽之氣以氣交氣水爲胞胎狀同黍米温養無虧始卽¶
<pb:CK-KZ_JY149_02p028a>¶
陰留陽次用陽煉陰氣變爲精精變爲汞汞變爲硃硃變爲砂¶
砂變爲金丹金丹旣就眞氣自生煉氣成神而得超脫化火龍¶
而出昏衢驂𤣥鶴而入蓬島¶
吕曰以形交形形合生形以氣合氣氣合生氣數不出三百日¶
分形之後男女形狀不同自己丹砂色澤何似也¶
鍾曰父母之形交父精先進而母血後行血包於精而爲女女¶
者内陽而外陰以象母蓋以血在外也母血先進而父精後行¶
精包於血而爲男男者内陰而外陽以象父蓋以精在外也所¶
謂血者本生於心而無正陽之氣所謂精者本生於腎而有正¶
陽之氣正陽之氣乃汞之本也卽眞一之水和合而入黃庭之¶
<pb:CK-KZ_JY149_02p028b>¶
中汞用鉛湯煮鉛以汞火煎鉛不得汞不能發舉眞一之水汞¶
不得鉛不能變化純陽之氣¶
吕曰鉛在腎中而生元陽之氣氣中有眞一之水視之不可見¶
也鉛以得汞汞有正陽之氣以正陽之氣燒煉於鉛鉛生氣盛¶
而發舉眞一之水可以上升然而汞本正陽之氣卽眞一之水¶
而爲胎胞保送黃庭之中已是龍虎交媾陰陽兩停亦以鉛湯¶
煮之莫不陰太過耗散眞陽安得成大藥而氣中生氣也¶
鍾曰腎氣投心氣氣極生液液中有正陽之氣配合眞一之水¶
名曰龍虎交媾日得黍米之大名曰金丹大藥保送黃庭之中¶
且黃庭者脾胃之下膀胱之上心之北而腎之南肝之西而肺¶
<pb:CK-KZ_JY149_02p029a>¶
之東上淸下濁外應四色量容二升路通八水所得之藥晝夜¶
在其中若以採藥不進火藥必耗散而不能住若以進火不採¶
藥陰中陽不能住止於發舉腎氣壯暖下元而已若採藥有時¶
而進火有數必先於鉛中作用借氣進火使大藥堅固永鎭下¶
田名曰採補之法煉汞補丹田延年益夀可爲地仙若採藥須¶
以元鉛抽之肘後飛金精旣抽鉛須添汞不添汞徒還精補腦¶
眞氣如何得生眞氣不生陽神如何得就旣添汞須抽鉛不抽¶
鉛徒煉汞補丹田汞如何變砂砂旣不變金丹如何得就¶

** 　　論抽添第十一¶
吕曰採藥必賴氣中之水進火須借鉛中之氣到底抽鉛方成¶
<pb:CK-KZ_JY149_02p029b>¶
大藥若添汞止可以補丹田所謂抽添之理何也¶
鍾曰昔者上聖傳道於人間以太古之民湻而復朴冥然無知¶
不可得聞大道指諭天地陰陽升降之宜交換在温涼寒暑之¶
氣而節候有期一年數足周而復始不失於道天地所以長久¶
又慮人之不知而闇於大理蔽在一隅比說於日月精華往來¶
之理進退在旦望弦朔之時而出沒無差一月數足運行不已¶
不失於道日月所以長久奈何寒來暑往暑往寒來世人不悟¶
天地升降之宜月圓復缺月缺復圓世人不悟日月往來之理¶
恣縱無窮之慾消磨有限之時富貴奢華算來皆過眼之浮雲¶
恩愛愁煩到底做來生之業債歌聲未絶而苦惱早來名利正¶
<pb:CK-KZ_JY149_02p030a>¶
濃而紅顏已去貪財貪貨將謂萬劫長存愛子憐孫指望永生¶
同聚貪癡不息妄想長生而耗散元陽走失眞氣直待惡病纏¶
身方是歇心之日大限臨頭纔爲了手之時眞仙上聖憫其輪¶
迴墮落深欲世人明悟大道比於天地日月之長久始也備說¶
天地陰陽升降之理次以比喻日月精華往來之理彼以不達¶
天機罔測𤣥妙以内藥比外藥以無情說有情無情者金石金¶
石者外藥也有情者氣液氣液者内藥也大之天地明之日月¶
外之金石内之氣液旣採須添旣添須抽抽添之理乃造化之¶
本也且冬至之後陽升於地地抽其陰太陰抽而爲厥陰少陽¶
添而爲陽明厥陰抽而爲少陰陽明添而爲太陽不然無寒而¶
<pb:CK-KZ_JY149_02p030b>¶
變温温而變𤍠者也夏至之後陰降於天天抽其陽太陽抽而¶
爲陽明少陰添而爲厥陰陽明抽而爲少陽厥陰添而爲太陰¶
不然無𤍠而變涼涼而變寒者也此天地陰陽升降而變六氣¶
乃抽添之驗也若月受日魂日變月魄前十五日月抽其魄日¶
添其魂精華已滿光照下土不然無初生而變上弦上弦而變¶
月望者也月還陰魄日收陽精後十五日日抽其魂月添其魄¶
光照已謝陰魄已足不然無月望而變下弦下弦而變晦朔者¶
也是此日月往復而變九六又抽添之驗也世人不達天機罔¶
測𤣥理眞仙上聖以人心所愛者無病長生將金石煉大丹以¶
人心所好者黃金白銀將鉛汞成至寶本意欲世人悟其大理¶
<pb:CK-KZ_JY149_02p031a>¶
無情之金石火候無差抽添有數尚可延年益夀若以已身有¶
情正陽之氣眞一之水知交合之時明採取之法積日累月氣¶
中有氣煉氣成神以得超脫豈不爲今古難得之事人間天上¶
少得解悟當以至心行持而棄絶外事效天地日月長久誘勸¶
迷徒留心於道故有外藥之說今古聖賢或而陳說得聞於世¶
世人又且不悟欺已罔人以失先聖本意將砂取汞以汞點鉛¶
卽鉛乾汞用汞變銅不顧身命枉求財物互相推舉以好道爲¶
名其實好利而志在黃白之術先聖上仙不得已而隨緣設化¶
對物教人而有鉛汞之說比喻於内事且鉛汞自出金石金石¶
無情之物尚有造化而成寶若以有情自已所出之物如鉛汞¶
<pb:CK-KZ_JY149_02p031b>¶
之作用莫不亦有造化旣有造化莫不勝彼黃白之物也奉道¶
之士當以深究之而勿執在外丹與丹竈之術且夫人之鉛也¶
乃天地之始因太始而有太質爲萬物之母因太質而有太素¶
其體爲水中之金其用爲火中之水五行之祖而大道之本也¶
旣以採藥爲添汞添汞須抽鉛所以抽添非在外也自下田入¶
上田名曰肘後飛金精又曰起河車而走龍虎又曰還精補腦¶
而長生不死鉛旣後抽汞自中降以中田還下田始以龍虎交¶
媾而變黃芽是五行顚倒繼以抽鉛添汞而養胎仙是三田返¶
覆五行不顚倒龍虎不交媾三田不返覆胎仙不氣足抽鉛添¶
汞一百日藥力全二百日聖胎堅三百日胎仙完而眞氣生眞¶
<pb:CK-KZ_JY149_02p032a>¶
氣旣生煉氣成神功滿忘形而胎仙自化乃曰神仙¶
吕曰出於金石者外鉛外汞抽添可以爲寶出於己身腎中所¶
藏父母眞氣而爲鉛眞一正陽所合之藥變而爲汞抽添可以¶
生神所謂眞鉛眞汞亦有抽添乎¶
鍾曰始也得汞須用鉛用鉛終是錯故抽之而入上宫無鉛元¶
氣不傳還精入腦日得之汞陰盡陽純精變爲砂而砂變爲金¶
乃曰眞鉛眞鉛者自身之眞氣合而得之也眞鉛生眞氣之中¶
氣中眞一之水五氣朝元三陽聚頂昔者金精下入丹田升之¶
煉形而體骨金色此者眞鉛升之内府(自黃庭抽起十月之功一年之抽添)而體¶
出白光自下而上自上而下還丹煉形皆金精往復之功也自¶
<pb:CK-KZ_JY149_02p032b>¶
前而後自後而前焚身合氣皆眞氣造化之功也若不抽不添¶
止於日用採藥進火安有如此之功驗¶
吕曰凡抽之添之如何得上下有度前後無差¶
鍾曰可升之時不可降可抽之時不可添上下往來無差毫釐¶
河車之力也¶

** 　　論河車第十二¶
吕曰所謂河車者何也¶
鍾曰昔者智人觀浮雲蔽日可以取陰而作葢觀落葉浮波可¶
以載物而作舟觀飄蓬隨風往來運轉而不已退而作車且車¶
之爲物葢軫有天地之象輪轂如日月之比高道之士取喻於¶
<pb:CK-KZ_JY149_02p033a>¶
車且車行於地而轉於陸今以河車者亦有說矣葢人身之中¶
陽少陰多言水之處甚眾車則取意於般運河乃主象於多陰¶
故此河車不行於地而行於水自上而下或後或前駕在於八¶
瓊之内驅馳於四海之中升天則上入崑崙旣濟則下奔鳳闕¶
(心肺之間)運載元陽直入於離宮般負眞氣曲歸於壽府(黃庭)往來九¶
州而無暫停循厯三田靡時休息龍虎旣交令黃婆駕入黃庭¶
鉛汞纔分委金男般入金闕(泥丸)玉泉千泒運時止半日工夫金¶
液一壺般過只時間功迹五行非此車般運也難得生成二氣¶
非此車般運也豈能交會應節順時而下功必假此車而般之¶
方能有驗養陽鍊陰而立事必假此車而般之始得無差乾坤¶
<pb:CK-KZ_JY149_02p033b>¶
未純其或陰陽而往來之是此車之功也宇宙未周其或氣血¶
而交通之是此車之功也自外而内運天地純粹之氣而接引¶
本宮之元陽自凡而聖運陰陽眞正之氣而補鍊本體之元神¶
其功不可以備紀¶
呂曰河車如此妙用敢問河車之理畢竟人身之中何物而爲¶
之旣得之如何運用¶
鍾曰河車者起於北方正水之中腎藏眞氣眞氣之所生之正¶
氣乃曰河車河車作用今古罕聞眞仙祕而不說者也如乾再¶
索坤而生坎坎本水也水乃陰之精陽旣索於陰陽返負陰而¶
還位所過者艮(戊土)震巽(俱屬木)以陽索陰因陰取陰般運入離承¶
<pb:CK-KZ_JY149_02p034a>¶
陽而生是此河車(戊土卽河車)般陰入於陽宮及夫坤再索於乾而¶
生離離本火也火乃陽之精陰旣索於陽陰返抱陽而還位所¶
過者坤(已土)兌乾(俱屬金)以陰索陽因陽取陽般運入坎承陰而生¶
是此河車(已土卽河車坤艮二土引金木交併)運陽於陰宮及夫採藥於九宮之¶
上得之而下入黃庭抽鉛於曲江之下般之而上升内院玉液¶
金液本還丹般運可以鍊形而使水上行君火民火本鍊形般¶
運可以燒丹而使火下進五氣朝元般運各有時三花聚頂般¶
運各有日神聚多魔般眞火以焚身則三尸絶迹藥就海枯運¶
霞漿而沐浴則八水無波皆河車之作用也¶
吕曰河車本北方之正氣運轉無窮而負載陰陽各有成就用¶
<pb:CK-KZ_JY149_02p034b>¶
功不一尊師當爲細說¶
鍾曰五行循環周而復始默契顚倒之術以龍虎相交而變黄¶
芽者小河車也肘後飛金精還精入泥丸抽鉛添汞而成大藥¶
者大河車也若以龍虎交而變黃芽鉛汞交而成大藥眞氣生¶
而五氣朝中元陽神就而三神超内院紫金丹成常如𤣥鶴對¶
飛白玉汞就正似火龍踴起金光萬道罩俗骨以光輝琪樹一¶
株現鮮葩而燦爛或出或入出入自如或去或來往來無礙般¶
神入體且混時流化聖離俗以爲羽客乃曰紫河車也是此三¶
車之名而分上中下三成故三成者言其功之驗證非比夫釋¶
教之三乘車而曰羊車鹿車大牛車也以道言之河車之後更¶
<pb:CK-KZ_JY149_02p035a>¶
有三車凡聚火而心行意使以攻疾病而曰使者車凡旣濟自¶
上而下陰陽正合水火共處靜中聞雷霆之聲而曰雷車若以¶
心爲境役性以情牽感物而散眞陽之氣自内而外不知休息¶
久而氣弱體虗以成衰老或八邪五疫返以般入眞氣元陽難¶
爲抵當旣老且病而死者曰破車¶
呂曰五行顚倒而龍虎相交則小河車已行矣三田返復而肘¶
後飛金精則大河車將行矣然而紫河車何日得行焉¶
鍾曰修眞之士旣聞大道得遇明師曉達天地升降之理日月¶
往來之數始也匹配陰陽次則聚散水火然後採藥進火添汞¶
抽鉛則小河車固當行矣及夫肘後金精入頂黃庭大藥漸成¶
<pb:CK-KZ_JY149_02p035b>¶
一撞三關直超内院後起前收上補下鍊則大河車固當行矣¶
及夫金液玉液還丹而後鍊形鍊形而後鍊氣鍊氣而後鍊神¶
鍊神合道方曰道成以出凡類入仙品當時乃曰紫河車也¶

** 　　論還丹第十三¶
呂曰鍊形成氣鍊氣成神鍊神合道未敢聞命所謂還丹者何¶
也¶
鍾曰所謂還丹者非色也紅黃不可以象之所謂丹者非味也¶
甘和不可以合之丹乃丹田也丹田有三上田神舍中田氣府¶
下田精區精中生氣氣在中丹氣中生神神在上丹眞水眞氣¶
合而成精精在下丹奉道之士莫不有三丹然而氣生於腎未¶
<pb:CK-KZ_JY149_02p036a>¶
朝於中元神藏於心未超於上院所謂精華不能返合雖三丹¶
終成無用¶
呂曰𤣥中有𤣥一切之人莫不有命命中無精非我之氣也乃¶
父母之元陽無精則無氣非我之神也乃父母之元神所謂精¶
氣神乃三田之寶如何可得而常在於上中下三宮也¶
鍾曰腎中生氣氣中有眞一之水使水復還於下丹則精養靈¶
根氣自生矣心中生液液中有正陽之氣使氣復還於中丹則¶
氣養靈源神自生矣集靈爲神合神入道以還上丹而後超脫¶
呂曰丹田有上中下還者旣往而有所歸曰還丹還丹之理其¶
旨淵微敢望細說¶
<pb:CK-KZ_JY149_02p036b>¶
鍾曰有小還丹有大還丹有七返還丹有九轉還丹有金液還¶
丹有玉液還丹有以下丹還上丹有以上丹還中丹有以中丹¶
還下丹有以陽還陰丹有以陰還陽丹不止於名號不同亦以¶
時候差別而下手處各異也¶
呂曰所謂小還丹者何也¶
鍾曰小還丹者本自下元下元者五藏之主三田之本以水生¶
木木生火火生土土生金金生水旣相生也不差時候當生而¶
引未生如子母之相愛也以火剋金金剋木木剋土土剋水水¶
剋火旣相剋也不失分度當剋而補未剋如夫婦之相合也氣¶
液轉行周而復始自子至午陰陽當生自卯至酉陰陽當停凡¶
<pb:CK-KZ_JY149_02p037a>¶
一晝一夜復還下丹循還一次而曰小還丹也奉道之士於中¶
採藥進火以成下丹良由此也¶
呂曰小還丹旣己知矣所謂大還丹者何也¶
鍾曰龍虎相交而變黃芽抽鉛添汞而成大藥𤣥武宮中而金¶
精纔起玉京山下而眞氣方升走河車於嶺上灌玉液於中衢¶
自下田入上田自上田復下田後起前來循環已滿而曰大還¶
丹也奉道之士於中起龍虎而飛金精養胎仙而生眞氣以成¶
中丹良由此矣¶
呂曰大還丹旣已知矣所謂七返還丹而九轉還丹者何也¶
鍾曰五行生成之數五十有五天一地二天三地四天五地六¶
<pb:CK-KZ_JY149_02p037b>¶
天七地八天九地十一三五七九陽也共二十五二四六八十¶
陰也共三十自腎爲始水一火二木三金四土五此則五行生¶
之數也三陽而二陰自腎爲始水六火七木八金九土十此則¶
五行成之數也三陰而二陽人身之中共有五行生成之道水¶
爲腎而腎得一與六矣火爲心而心得二與七矣木爲肝而肝¶
得三與八矣金爲肺而肺得四與九矣土爲脾而脾得五與十¶
矣每藏各有陰陽陰以八極而二盛所以氣到肝而腎之餘陰¶
絶矣氣到心太極而生陰以二在心而八在肝也陽以九盡而¶
一盛所以液到肺而心之餘陽絶矣液到腎太極而生陽以一¶
在腎而九在肺也奉道之士始也交媾龍虎而採心中正陽之¶
<pb:CK-KZ_JY149_02p038a>¶
氣乃心之七也七返中元而入下田養就胎仙復還於心乃曰¶
七返還丹者也二八陰消眞氣生而心無陰以絶二也大藥就¶
而肝無陰以絶八也旣二八陰消九三之陽可長矣肝以絶陰¶
助於心則三之肝氣盛矣七旣還心以絶肺液而助心則九之¶
肺氣盛矣此所謂九轉還丹也¶
呂曰七返者以心之陽復還於心而在中丹九轉者以肺之陽¶
本是心生轉而復還於心亦在中丹七返九轉旣已知矣所謂¶
金液玉液上中下相交陰與陽往復而還丹者何也¶
鍾曰前賢往聖多以肺液入下田而曰金液還丹心液入下田¶
而曰玉液還丹此論非不妙矣然而未盡玄機蓋夫肺生腎以¶
<pb:CK-KZ_JY149_02p038b>¶
金生水金入水中何得謂之還丹腎剋心以水剋火水入火中¶
何得謂之還丹金液乃肺液也肺液爲胎胞含龍虎保送在黃¶
庭之中大藥將成抽之肘後飛起其肺液以入上宮而下還中¶
丹自中丹而還下田故曰金液還丹也玉液乃腎液也腎液隨¶
元氣以上升而朝於心積之而爲金水舉之而滿玉池散而爲¶
瓊花鍊而爲白雪若以納之自中田而入下田有藥則沐浴胎¶
仙若以升之自中田而入四肢鍊形則更遷塵骨不升不納周¶
而復還故曰玉液還丹也陰極生陽陽中有眞一之水其水隨¶
陽上升是陰還陽丹也陽極生陰陰中有正陽之氣其氣隨陰¶
下降是陽還陰丹也補腦鍊頂以下還上旣濟澆灌以上還中¶
<pb:CK-KZ_JY149_02p039a>¶
燒丹進火以中還下鍊質焚身以下還中五行顚倒三田返復¶
互相交換以至鍊形化氣鍊氣成神自下田遷至中田自中田¶
遷至上田自上田遷出天門棄下凡軀以入聖流仙品方爲三¶
遷功成自下而上不復更有還矣¶

** 　　論鍊形第十四¶
呂曰還丹旣已知矣所謂鍊形之理可得聞乎¶
鍾曰人之生也形與神爲表裏神者形之主形者神之舍形中¶
之精以生氣氣以生神液中生氣氣中生液乃形中之子母也¶
水以生木木以生火火以生土土以生金金以生水氣傳子母¶
而液行夫婦乃形中之陰陽也水化爲液液化爲血血化爲津¶
<pb:CK-KZ_JY149_02p039b>¶
以陰得陽而生也若陰陽失宜則涕淚涎汗橫出而陰失其生¶
矣氣化爲精精化爲珠珠化爲汞汞化爲砂以陽得陰而成也¶
若陰陽失宜則病老死苦而陽不得成矣陰不得陽不生陽不¶
得陰不成奉道之士豈可修陽而不修陰鍊已(汞也)而不鍊物(鉛也)¶
夫已身受氣之初乃父母眞氣兩停而卽精血爲胎胞寄質在¶
母純陰之宮陰中生陰因形造形胎完氣足是堂堂六尺之軀¶
皆屬陰所有者一點元陽而已誠欲長生不死以鍊形住世而¶
劫劫長存必在超凡入聖以鍊形化氣而身外有身¶
呂曰形象陰也陰則有體以有爲無使形化氣而超凡軀以入¶
聖品乃鍊形之上法也因形留氣以氣養形小則安樂延年大¶
<pb:CK-KZ_JY149_02p040a>¶
則留形住世旣老者返老還童未老者定顏長夀以三百六十¶
年爲一嵗三萬六千嵗爲一劫三萬六千劫爲一浩劫浩浩之¶
劫不知嵗月之幾何而與天地長久乃鍊形驗證也至其所以¶
鍊形之理造化之機而有如此之驗可得聞乎¶
鍾曰人之成形三百日胎完旣生之後五千日氣足五尺五寸¶
爲本軀以應五行生成之數或有大小之形而不齊者以寸定¶
尺長短合宜心之上爲九天腎之下爲九地腎到心八寸四分¶
心到重樓第一環八寸四分重樓第一環到頂八寸四分自腎¶
到頂凡二尺五寸二分而元氣一日一夜盈滿者三百六十度¶
每度二尺五寸二分計八十一丈元氣以應九九純陽之數心¶
<pb:CK-KZ_JY149_02p040b>¶
腎相去以合天地懸隔之宜自腎到頂共二尺五寸又按五行¶
五五純陽之數故元氣隨呼而出旣出也榮衞皆通天地之正¶
氣應時順節或交或離丈尺無窮隨吸而入旣入也經絡皆闢¶
一呼一吸天地人三才之眞氣往來於十二樓前一往一來是¶
曰一息晝夜之間人有一萬三千五百息分而言之一萬三千¶
五百呼所呼者自已之元氣從中而出一萬三千五百吸所吸¶
者天地之正氣自外而入根源牢固元氣不損呼吸之間可以¶
奪天地之正氣以氣鍊氣散滿四大淸者榮而濁者衞悉皆流¶
通縱者經而橫者絡盡得舒暢寒暑不能爲害勞苦不能爲虞¶
體輕骨健氣爽神淸永保無疆之夀長爲不老之人苟或根源¶
<pb:CK-KZ_JY149_02p041a>¶
不固精竭氣弱上則元氣已泄下則本宮無補所吸天地之氣¶
浩浩而出八十一丈元氣久久而損不爲已之所有反爲天地¶
所取何能奪於天地之正氣積而陰盛陽衰氣弱而病氣盡而¶
死復入輪迴¶
呂曰元氣如何不走失以鍊形質可奪天地之正氣而能浩劫¶
長存也¶
鍾曰欲戰勝者在兵强欲民安者在國富所謂兵者元氣也其¶
兵在内消形質之陰其兵在外奪天地之氣所謂國者本身也¶
其身之有象者豐足而常有餘其身之無形者堅固而無不足¶
萬戶長開而無一失之虞一馬運行而有多得之妙或前或後¶
<pb:CK-KZ_JY149_02p041b>¶
乃所以鍊質焚身或上或下乃所以養陽消陰燒乾坤自有時¶
辰煅氣液能無日候以玉液鍊形伏甲龍而升飛則白雪滿於¶
塵肌以金液鍊形逐雷車而下降則金光盈於臥室¶
呂曰鍊形之理亦粗知矣金液玉液者何也¶
鍾曰金液鍊形則骨朝金色體出金光金花片片空中自現乃¶
五氣朝元三陽聚頂欲超凡體之時而金丹大就之日若玉液¶
鍊形則肌泛陽酥而形如琪樹瓊花玉蘂更改凡體而光彩射¶
人乘風而飛騰自如形將爲氣者也奉道之士雖知還丹之法¶
而鍊形之功亦不爲小矣當玉液還丹沐浴胎仙而升之上行¶
以河車般於四大始於肝也肝受之則光盈於目而目如點漆¶
<pb:CK-KZ_JY149_02p042a>¶
次於心也心受之口生靈液而液爲白雪次於脾也脾受之則¶
肌若凝脂而瘢痕盡除次於肺也肺受之則鼻聞天香而顏復¶
少年次於腎也腎受之則丹還本府耳中常聞絃絃管之音鬢畔¶
永絶班白之色此玉液之鍊形也及夫金液鍊形不得比此始¶
還丹而未還與君火相見而曰旣濟旣還丹而復起與眞陰相¶
敵而曰鍊質土本剋水若金液在土使黃帝囘光以合於太陰¶
火本剋金若金液在火使赤子同爐而自生紫氣於水中起火¶
在陽裏消陰變金丹於黃庭之内鍊陽神在五氣之中於肝則¶
靑氣沖於肺則白色出於心則赤光現於腎則黑氣升於脾則¶
黃色起五氣朝於中元從君火以超内院下元陰中之陽其陽¶
<pb:CK-KZ_JY149_02p042b>¶
無陰升而聚在神宮中元陽中之陽其陽無生升而聚在神宮¶
黃庭大藥陰盡陽純升而聚在神宮五液朝於下元五氣朝於¶
中元三陽朝於上元朝元旣畢功滿三千或而鶴舞頂中或而¶
龍飛身内但聞嘹喨樂聲又覩仙花亂墜紫庭盤桓眞香馥郁¶
三千功滿不爲塵世之人一炷香消已作蓬瀛之客乃曰超凡¶
入聖而脫質升仙者也¶

** 　　論朝元第十五¶
呂曰鍊形之理旣已知矣所謂朝元者可得聞乎¶
鍾曰大藥將就玉液還丹沐浴胎仙眞氣旣生以沖玉液上升¶
而更改塵骨而曰玉液鍊形及夫肘後飛起金精河車以入内¶
<pb:CK-KZ_JY149_02p043a>¶
院自上而中自中而下金液還丹以鍊金砂而五氣朝元三陽¶
聚頂乃鍊氣成神非止於鍊形住世而已所謂朝元今古少知¶
苟或知之聖賢不說蓋以眞仙大成之法默藏天地不測之機¶
誠爲三淸隱秘之事忘言忘象之𤣥旨無問無應之妙理恐子¶
之志不篤而學不專心不寍而問不切輕言易語反遺我以漏¶
泄聖機之愆彼此各爲無益¶
呂曰始也悟眞仙而識大道次以知時候而達天機辨水火眞¶
原知龍虎不生肝肺察抽添大理審鉛汞非是坎離五行顚倒¶
之術已䝉指教三田反復之機又謝敷陳熟曉還丹鍊形之理¶
深知長生不死之術然而脫凡入聖之原脫質升仙之道本於¶
<pb:CK-KZ_JY149_02p043b>¶
鍊氣朝元所謂朝元敢望略爲指訣¶
鍾曰夫道本無形及乎大原示樸上淸下濁合而爲一大樸旣¶
分渾沌初判而爲天地天地之內東西南北而列五方各有一¶
帝每帝各有二子一爲陽而一爲陰乃曰二氣二氣相生相成¶
而分五行五行相生相成而定六氣乃曰三陰三陽以此推之¶
如人受胎之初精氣爲一及精氣旣分而先生二腎一腎在左¶
左爲𤣥𤣥以生氣而上傳於肝一腎在右右爲牝牝以納液而¶
下傳膀胱𤣥牝本乎無中來以無爲有乃父母之眞氣納於純¶
陰之地故曰谷神不死是謂𤣥牝𤣥牝之門可比天地之根𤣥¶
牝二腎也自腎而生五藏六府全焉其中肝爲木曰甲乙比東¶
<pb:CK-KZ_JY149_02p044a>¶
方靑帝心爲火曰丙丁比南方赤帝肺爲金曰庚辛比西方白¶
帝脾爲土曰戊巳比中央黃帝腎爲水曰壬癸比北方黑帝人¶
之初生故無形象止於一陰一陽及其胎完而有腸胃乃分六¶
氣三男三女而已一氣運五行五行運六氣先識者陰與陽陽¶
有陰中陽陰有陽中陰次識者金木水火土而有水中火火中¶
水水中金金中水木中火火中土在人者互相交合所以二氣¶
分而爲六氣大道散而爲五行如冬至之後一陽生五方之地¶
而陽皆生也一帝當其行令而四帝助之若以春令旣行黑帝¶
不收其令則寒不能變温赤帝不備其令則温不能變𤍠及夫¶
夏至之後一陰生五方之天而陰皆降也一帝當其行令而四¶
<pb:CK-KZ_JY149_02p044b>¶
帝助之若以秋令旣行赤帝不收其令則熱不能變凉黑帝不¶
備其令則凉不能變寒冬至陽生於地以朝氣於天也夏至陰¶
生於天以朝氣於地也奉道之士當深究此理而日用之間一¶
陽始生而五藏之氣朝於中元一陰始生而五藏之液朝於下¶
元陰中之陽陽中之陽陰陽之中之陽三陽上朝内院心神以¶
返天宮是皆朝元者也¶
呂曰陽生之時五氣朝於中元陰生之時而五液朝於下元使¶
陽中之陽陰中之陽陰陽之中之陽以朝上元若此修持常常¶
之士亦有知者如何得超脫以出塵俗¶
鍾曰若元陽之氣以一陽始生之時上朝中元是人皆如此若¶
<pb:CK-KZ_JY149_02p045a>¶
以積氣生液以一陰始生之時下朝下元是人皆如此若此行¶
持故不能超脫然而欲超凡入聖脫質升仙當先龍虎交媾而¶
成大藥大藥旣成而生眞氣眞氣旣生於年中用月月上定興¶
衰月中用日日上數直事日中用時時上定息數以陽養陽陽¶
中不得留陰以陽鍊陰陰中不得散陽凡以春則肝旺而脾弱¶
夏則心旺而肺弱秋則肺旺而肝弱冬則腎旺而心弱人以腎¶
爲根本每時一季脾旺而腎弱獨腎於四時有損人之多疾病¶
者此也凡以甲乙在肝直事防脾氣不行丙丁在心直事防肺¶
氣不行戊巳在脾(直事防腎氣不行庚辛在肺直事防肝氣不行壬癸在腎直事防心氣不行一氣盛而一¶
氣弱一藏旺而一藏衰人之多疾病者此也凡人心氣萌於亥而生於寅旺於巳而弱於申肝氣萌於申而生於亥旺於寅而)¶
<pb:CK-KZ_JY149_02p045b>¶
弱於已肺氣萌於寅而生於巳旺於申而弱於亥腎氣萌於巳¶
而生於申旺於亥而弱於寅脾氣春隨肝而夏則隨心秋隨肺¶
而冬則隨腎人之不知日用莫曉生旺强弱之時所以多疾病¶
者此也若此日月時三陽旣聚當鍊陽而使陰不生三陰旣聚¶
當養陽而使陽不散又況眞氣旣生以純陽之氣鍊五藏之氣¶
無息而非本色一舉而到天池始以腎之無陰而九江無浪次¶
以肝之無陰而八關永閉次以肺之無陰而金火同爐次以脾¶
之無陰而玉戶不開次以眞氣上升四氣聚而爲一縱有金液¶
下降杯水不能勝輿薪之火水火相包合而爲一以入神宮定¶
息内觀一意不散神識俱妙靜中常聞樂聲如夢非夢若在虗¶
<pb:CK-KZ_JY149_02p046a>¶
無之境風光景物不比塵俗繁華美麗勝於人世樓臺宮闕碧¶
瓦凝烟珠翠綺羅馨香成陣當此之時乃曰超内院陽神方得¶
聚會而還上丹鍊神成仙以合大道一撞天門金光影裏以現¶
法身閙花深處而坐凡體乘空如履平川萬里若同展臂若復¶
能囘入本軀神與形合天地齊其長久若厭居塵世寄下凡胎¶
而返十洲於紫府太微眞君處契勘鄉原對會名姓校量功行¶
之高下得居於三島而遨遊永出風塵之外名曰超塵脫凡¶
呂曰鍊形止於住世鍊氣方可升仙世人不達𤣥機無藥而先¶
行胎息强留在腹或積冷氣而成病或發虛陽而作疾修行本¶
望長生似此執迷尚不免於疾病殊不知胎仙就而眞氣生眞¶
<pb:CK-KZ_JY149_02p046b>¶
氣生而自然胎息胎息以鍊氣鍊氣以成神然而鍊氣必審年¶
中之月月中之日日中之時端居靜室忘機絶迹當此之時心¶
境未除者悉以除之或妄想不已智識有漏志在升仙而心神¶
不定爲之奈何¶
鍾曰交合各有時行持各有法依時行法卽法求道指日成功¶
易如反掌古今達士閉目㝠心以入希夷之域良以内觀而神¶
識自在矣¶

** 　　論内觀第十六¶
呂曰所謂内觀之理可得聞乎¶
鍾曰内觀坐忘存想之法先賢後聖有取有不取者慮其心猿¶
<pb:CK-KZ_JY149_02p047a>¶
意馬無所停留恐因物喪志而無中立象使耳不聞而目不見¶
心不狂而意不亂存想事物而内觀坐忘不可無矣奈何少學¶
無知之徒不知交合之時又不曉行持之法必望存想决要成¶
功意内成丹想中取藥鼻搐口咽望有形之日月無爲之天地¶
留止腹中可謂兒戲所以達士奇人於坐忘存想一旦毁之乃¶
曰夢裏得財安能濟用畫地爲餅豈可充饑空中又空如鏡花¶
水月終難成事然而有可取者蓋以易動者片心難伏者一意¶
好日良時可採可取雖知淸靜之地奈何心爲事役志以情移¶
時比電光寸陰可惜毫末有差而天地懸隔積年累月而不見¶
功其失在心亂而意狂者也善視者志在丹靑之美而不見泰¶
<pb:CK-KZ_JY149_02p047b>¶
華善聽者志在󰆷竹之音而不聞雷霆耳目之用小矣尚且如¶
此況一心縱橫六合而無不該得時用法之際能不以存想内¶
觀而致之乎¶
呂曰所謂存想内觀大畧如何¶
鍾曰如陽升也多想爲男爲龍爲火爲天爲雲爲鶴爲日爲馬¶
爲烟爲霞爲車爲駕爲花爲氣若此之類皆内觀存想以應陽¶
升之象也如陰降也多想爲女爲虎爲水爲地爲雨爲龜爲月¶
爲牛爲泉爲泥爲船爲葉若此之類皆内觀存想以應陰降之¶
象也靑龍白虎朱雀𤣥武旣有此名須有此象五嶽九州四海¶
三島金男玉女河車重樓呼名比類不可具述皆無中立象以¶
<pb:CK-KZ_JY149_02p048a>¶
定神識未得魚則筌不可失矣未獲兔則蹄不可無矣後車將¶
動必履前車之迹大器已成必爲後器之模則内觀之法行持¶
不可闕矣亦不可執之於悠久絶之於斯須若絶念無想是爲¶
眞念眞念是爲眞空眞空一境乃朝眞遷化而出昏衢超脫之¶
漸也開基創始指日進功則存想可用況當爲道日損以入希¶
夷之域法自減省全在内觀者矣¶
呂曰若以龍虎交媾而匹配陰陽其想也何似¶
鍾曰初以交合配陰陽而定坎離其想也九皇眞人引一朱衣¶
小兒(木火)上升九皇眞母引一皂衣小女(金水)下降相見於黃屋之¶
前(不入黃庭)有一黃衣老嫗接引(調息)如人間夫婦之禮盡時歡悅女¶
<pb:CK-KZ_JY149_02p048b>¶
子下降(嚥送黃庭)兒子上升如人間分離之事旣畢黃嫗抱一物形¶
若朱橘下抛入黃屋以金器盛留然此兒者是乾索於坤其陽¶
(復還本位以陽負陰而會本鄉此女者是坤索於乾其陰復還本位以陰抱陽而會本鄉此坎離相交而匹配陰陽之想)也¶
若炎炎火中見一黑虎(金水)上升滔滔浪裏見一赤龍(木火)下降二¶
獸相逢交戰在樓閣之前朱門大啟浡浡烟焰之中有王者指¶
顧於大火焚天(上升結黃芽)上有萬丈波濤(金水之氣)火起復落煙熖滿¶
於天地龍虎一盤一遶(卽一呼一吸三八之數)而入一金器之中下入黃¶
屋之間(仍嚥一口送下)似置在籠櫃之中此龍虎交媾而變黃芽之想¶
也¶
呂曰匹配陰陽而龍虎交媾内觀存想旣巳知之矣所謂進火¶
<pb:CK-KZ_JY149_02p049a>¶
燒鍊丹藥者其想如何¶
鍾曰其想也一器如鼎如釜或黃或黑形如車輪左靑龍而右¶
白虎前朱雀而後𤣥武傍有二臣(臣火)衣紫袍躬身執圭而立次¶
有僕吏(民火)之類執薪然火於器次有一朱衣王者(當人)乘赤馬駕¶
火雲自空而來舉鞭指呼惟恐火小焰微炎炎亘空撞天(衝泥丸)¶
欲出天關不開煙熖復下周圍四匝人物器釜王者大臣盡在¶
紅熖之中互相指呼爭要進火器中之水無氣而似凝結水中¶
之珠無暗而似光彩此進火燒丹藥之想也¶
呂曰内觀存想止於採藥進火而有邪逐法逐事而有邪¶
鍾曰雲雷下降煙熖上起或而天雨奇花祥風瑞氣起於殿庭¶
<pb:CK-KZ_JY149_02p049b>¶
之下或而仙娥玉女乘彩鳳祥鸞自靑霄而來金盤中捧玉露¶
霞漿而下獻於王者若此乃金液還丹旣濟之想也若龍虎曳¶
車於火中上衝三關各有兵吏不計幾何器仗戈甲恐懼於人¶
先以龍虎撞之不開次以大火燒之方啟以至崑崙不住及到¶
天池方止或而三鶴沖三天或而雙蝶入三宮或而五彩雲中¶
捧朱衣小兒而過天門或而金車玉輅載王者而超三界若此¶
乃肘後飛金精大河車之想也及夫朱衣使者乘車循行自冀¶
州入兖州自兖州入靑州自靑州入徐州自徐州入揚州自揚¶
州入荆州自荆州入梁州自梁州入雍州自雍州復還冀州東¶
西南北畢於豫州停留而後循行所得之物金玉所幹之事凝¶
<pb:CK-KZ_JY149_02p050a>¶
滯一吏傳命而九州通和周而復始運行不已或而遊五嶽自¶
恒山爲始或而泛五湖自北沼爲始或而天符勅五帝或而王¶
命詔五侯此乃還丹之想也及夫珠玉散擲於地或雨露濟澤¶
於物或海潮而滿百川或陽生而發萬彚或火發而徧天地或¶
烟霧而充宇宙此乃鍊形之想也及夫或如鶴之辭巢或如龍¶
之出穴或五帝朝天或五色雲起或跨丹鳳而沖碧落或如夢¶
寐中而上天衢或天花亂墜仙樂嘈雜而金光繚繞以入宮殿¶
繁華之處若此皆朝元之想也朝元之後不復存想方號内觀¶
呂曰内觀𤣥理不比前法可得聞乎¶
鍾曰古今修道之士不達天機始也不解依法行持欲以速求¶
<pb:CK-KZ_JY149_02p050b>¶
超脫多入少出而爲胎息冥心閉目以行内觀止於定中以出¶
陰神乃作淸靈之鬼非爲純陽之仙眞仙上聖所以採藥進火¶
抽鉛添汞還丹鍊形朝元合氣苦語詳言而深說惟恐世人不¶
悟而於内觀未甚留意殊不知内觀之法乃陰陽變換之法仙¶
凡改易之時奉道之士勿得輕示而小用之且前項之事交會¶
有時日行持有法則凡所謹節信心依時行法不差毫末而指¶
日見功若此内觀一無時日二無法則所居深靜之室晝夜端¶
拱識認陽神趕逐陰鬼達磨面壁九年方超内院世尊冥心六¶
載始出樊籠故於内觀誠爲難事始也自上而下紫河車搬入¶
天宮天宮富貴孰不欽羡或往或來繁華奢侈人所不得見者¶
<pb:CK-KZ_JY149_02p051a>¶
悉皆有之奉道之士平日淸淨守於瀟灑寂寞旣已久矣功到¶
數足輙受快樂樓臺珠翠女樂笙簧珍饈異饌異草奇花景物¶
風光觸目如畫彼人不悟將謂實到天宮不知自身内院認作¶
眞境因循而不能出乃曰困在昏衢留形住世不得脫質以爲¶
神仙未到天宮方在内觀陰鬼外魔因意生像因像生境以爲¶
魔軍奉道之士因而狂蕩而入於邪中或而失身於外道終不¶
能成仙蓋以三尸七魄惟願人死而自身快樂九蟲六賊苦於¶
人安則存留無處也¶

** 　　論魔難第十七¶
呂曰内觀以聚陽神鍊神以超内院上踴以出天門直超而入¶
<pb:CK-KZ_JY149_02p051b>¶
聖品旣出旣入而來往無差或來或往而遠近不錯欲住世則¶
神與形合欲升仙則遠遊蓬島若此功滿三千而自内觀以得¶
超脫不知陰鬼邪魔如何制使奉道之人不得升神仙者也¶
鍾曰奉道之士始發信心以恩愛利名一切塵勞之事不可變¶
其大志次發苦志以勤勞寂寞一切淸虛之境不可改其初心¶
苦志必欲了於大成止於中成而已必欲了於中成止於小成¶
而已又況不識大道難曉天機所習小法而多好異端嵗月蹉¶
跎不見其功晚年衰老復入輪迴致使後來好道之士以長生¶
爲妄說超脫爲虗言往往聞道而不信心縱信之而無苦志對¶
境生心以物喪志終不能出於十魔九難之中矣¶
<pb:CK-KZ_JY149_02p052a>¶
呂曰所謂九難者何也¶
鍾曰大藥未成難當寒暑一年之内四季要衣眞氣未生尚有¶
饑渴一日之間三飱要食奉道之士所患者衣食逼迫一難也¶
或者宿緣業重留於今世塡還忙裏偷閒猶爲尊長約束制於¶
尊親而不忍逃離一向淸閒而難爲得暇奉道之士所患者尊¶
長阻攔此二難也或者愛者妻兒惜者父母恩枷情杻每日增¶
添火院愁車無時休歇縱有淸淨之心難敵愁煩之境奉道之¶
士所患者恩愛牽纒三難也或者富兼萬戶貴極三公妄心不¶
肯暫休貪者惟憂不足奉道之士所患者名利縈絆四難也或¶
者少年不肯修持一以氣弱成病頑心絶無省悟一以陰報成¶
<pb:CK-KZ_JY149_02p052b>¶
災見世一身受苦而與後人爲誡奉道之士所患者災禍橫生¶
五難也或者以生死事大急於求師不擇眞僞或師於辨辭利¶
口或師於道貌古顏始也自謂得遇神仙終久方知好利之輩¶
奉道之士所患者盲師約束六難也或者盲師狂友妄指旁門¶
尋枝摘葉而終無契合小法異端互相指訣殊不知日月不出¶
出則大明使有目者皆見雷霆不震震則大驚使有耳者皆聞¶
彼以爝火之光井蛙之語熒熒唧唧豈有合同奉道之士所患¶
者議論差別七難也或者朝爲而夕改坐作而立忘悅於須臾¶
而厭爲持久始於憂勤而終於懈怠奉道之士所患者志意懈¶
怠八難也或者身中失年年中失月月中失日日中失時少則¶
<pb:CK-KZ_JY149_02p053a>¶
名利不忘於心老而兒孫常在於意年光有限勿謂今年巳過¶
以待明年人事無涯勿謂今日已過以待明日今日尚不保明¶
日老年爭卻得少年奉道之士所患者嵗月蹉跎九難也免此¶
九難方可奉道九難之中或有一二不可行持但徒勞而不能¶
成功者也¶
呂曰九難旣已知矣所謂十魔者可得聞乎¶
鍾曰所謂十魔者凡有三等一曰身外見在二曰夢寐三曰内¶
觀如滿目花芳滿耳笙簧舌求甘味鼻好異香情思舒蕩意氣¶
洋洋如見不得認是六賊魔也如瓊樓寶閣畫棟雕梁珠簾繡¶
幕蕙帳蘭房珊瑚徧地金玉滿堂如見不得認是富魔也如金¶
<pb:CK-KZ_JY149_02p053b>¶
鞍寶馬重蓋昻昻侯封萬戶使節旌幢滿門靑紫靴笏盈牀如¶
見不得認是貴魔也如輕烟蕩漾暖日舒長暴風大雨雷震電¶
光笙簧嘹喨哭泣悲傷如見不得認是六情魔也如親戚患難¶
眷屬災傷兒女疾病父母喪亡兄弟離散妻妾分張如見不得¶
認是恩愛魔也如失身火鑊墮落高岡惡蟲爲害毒藥所傷路¶
逢兇黨犯法身亡如見不得認是患難魔也如十地當陽三淸¶
玉皇四神七曜五嶽八王威儀節制往復翶翔如見不得認是¶
聖賢魔也如雲屯士馬兵刄如霜戈矛鬬舉弓箭齊張爭來殺¶
害驍㨗難當如見不得認是刀兵魔也如仙娥玉女羅列成行¶
笙簧嘹喨齊舉霓裳雙雙紅袖爭獻金觴如見不得認是女樂¶
<pb:CK-KZ_JY149_02p054a>¶
魔也如幾多姝麗艷質濃粧蘭臺夜飲玉體輕裳殢人驕態爭¶
要成雙如見不得認是女色魔也是此十魔惟有不認者是也¶
旣認則著旣著則執所以不成道者良以此也若奉道之人身¶
外見在而不認不執則心不退而志不移夢寐之間不認不着¶
則神不迷而魂不散内觀之時若見如是當審其虛實辨其眞¶
僞不可隨波逐浪認賊爲子急起三昧眞火以焚身一揮而羣¶
魔自散用紫河車般運自已之陽神超内院而上天宮然後以¶
求超脫今古好道之流有淸淨之心對境改志往往難逃於十¶
魔九難空有好道之虛名終不見得道之實迹或出離塵勞幽¶
居絶迹而志在𤣥門於九難不能盡除在十魔者或着一二非¶
<pb:CK-KZ_JY149_02p054b>¶
不得道也而於道中或得中成或得小成而於仙中或爲人仙¶
或爲地仙若盡除魔難序證驗而節節升遷以内觀合就陽神¶
指日而歸三島¶

** 　論證驗第十八¶
呂曰嫌者病而好道之人求無病而長安怕者死而好道之人¶
欲不死而長生舉世人在世中而好道之人欲升仙而逰物外¶
舉世人在地上而好道之人欲超凡而入洞天所以甘勞苦守¶
貧賤逰心在淸淡瀟灑之中潛迹於曠野荒僻之地一向行持¶
不知功之深淺法之交換難測改易之早晚所謂下功之後而¶
證驗次序如何¶
<pb:CK-KZ_JY149_02p055a>¶
鍾曰苦志行持終不見功者非道負人蓋奉道之人不從明師¶
而所受非法依法行持終不見功者非道負人蓋奉道之人不¶
知時候以致無成若已遇明師而得法行大法以依時何患驗¶
證而不有也¶
呂曰所謂法者有數乎所謂時者有數乎¶
鍾曰法有十二科匹配陰陽第一聚散水火第二交媾龍虎第¶
三燒鍊丹藥第四肘後飛金精第五玉液還丹第六玉液鍊形¶
第七金液還丹第八金液鍊形第九朝元鍊氣第十内觀交換¶
第十一超脫分形第十二其時則年中法天地陰陽升降之宜¶
月中法日月往來之數日中有四正八卦十干十二支一百刻¶
<pb:CK-KZ_JY149_02p055b>¶
六十分依法區分自一日之後證驗次序以至脫質升仙無差¶
毫末始也婬邪盡罷而外行兼修凡採藥之次而金精充滿心¶
境自除以煞陰鬼次心經上湧口有甘液次陰陽擊搏時時腹¶
中聞風雷之聲次魂魄不定夢寐多有恐悸之境次六府四肢¶
或生微疾小病不療自愈次丹田夜則自煖形容晝則淸秀次¶
居暗室而目有神光自現次夢中雄勇物不能害而人不能欺¶
或如抱得嬰兒歸次金關玉鎻封固以絶夢泄遺漏次鳴雷一¶
聲關節通連而驚汗四溢次玉液烹潄以成凝酥次靈液成膏¶
漸畏腥羶以充口腹次塵骨將輕而變陽神步趁奔馬行止如¶
飛次對境無心而絶嗜慾次眞氣入物可以療人疾病次内觀¶
<pb:CK-KZ_JY149_02p056a>¶
明朗而不暗昧次雙目童人如點漆皺臉重舒而紺髮再生已¶
少者永駐童顏次眞氣漸足而似常飽所食不多飲酒無量終¶
不見醉次身體光澤神氣秀媚聖丹生味靈液透香眞香異味¶
常在口鼻之間人或知而聞之次以目視百步而見秋毫次身¶
體之間舊痕殘靨自然消除涕淚涎汗亦不見有次胎完氣足¶
以絶飲食次内志淸高以合太虛凡情凡愛心境自絶下盡九¶
蟲上死三尸次魂魄不遊以絶夢寐神彩淸爽更無晝夜次陽¶
精成體神府堅固四體不畏寒暑次生死不能相干而坐忘内¶
觀以遊華胥神仙之國女樂樓臺繁華美麗殆非人世所有也¶
次功滿行足陰功報應宻授三淸眞籙陰陽變化可能預知人¶
<pb:CK-KZ_JY149_02p056b>¶
事舉止先見災福次觸目塵冗以厭往還潔身靜處胎仙可現¶
身外有身是爲神聖次眞氣純陽噓呵可乾外汞次胎仙常欲¶
騰飛祥光生於臥室次靜中時聞樂聲次常人對面雖彼富貴¶
之徒亦聞腥穢蓋凡骨俗體也次神彩自可變移容儀成而仙¶
姿可比玉樹異骨透出金色次行止去處常有神祇自來朝見¶
驅用指呼一如已意次靜中外觀紫霞滿目頂外下視金光罩¶
體次身中忽化火龍飛或而𤣥鶴起便是神靈以脫凡骨而超¶
出俗流乃曰超脫次超脫之後彩雲繚繞瑞氣紛紜天雨奇花¶
𤣥鶴對飛異香散而玉女下降授天書紫詔旣畢而仙冠仙衣¶
之屬具備節制威儀前後左右不可勝紀相迎相引以返蓬萊¶
<pb:CK-KZ_JY149_02p057a>¶
而於紫府朝見太微眞君契勘鄉原名姓校量功行等殊而於¶
三島安居乃曰眞人仙子¶
呂曰今日特䝉尊師開說希夷大理天地𤣥機不止於耳目淸¶
明而精神秀媚殘軀有託終不與糞壤同類然而知之者未必¶
能行行之者未必能得念生死事大時光迅速雖知妙理未得¶
行持終不成功與不知無異敢告指教以交會之時行持之法¶
如何下手如何用功¶
鍾曰僕有靈寶畢法凡十卷一十六科中有六儀一曰金誥二¶
曰玉書三曰眞原四曰比喻五曰眞訣六曰道要包羅大道引¶
喻三淸指天地陰陽之升降爲範模將日月精華之往來爲法¶
<pb:CK-KZ_JY149_02p057b>¶
則實五仙之指趣乃三成之規式當擇日而授於足下¶

　　愚讀鍾呂傳道集畢隨於道藏中檢閱至¶
　太淸部志字函果有秘傳正陽眞人靈寶畢法十卷共三冊¶
　　謹詳味辭旨意見多不可解恐初入門者或難曉焉遂不¶
　　遑錄及倘同志之士異日參閱至此則愚錄不錄之意可¶
　　槪見矣¶
　　　時¶
　　天啟二年嵗次壬戌仲春朔日復初道人高時明薰沐稽¶
　　　首敬書¶
<pb:CK-KZ_JY149_02p058a>¶

* 鍾呂傳道集後跋¶

嘗思萬化之源惟道爲尊道以覺世則𤣥妙之秘旨性命之要¶
法也茲冊淵源所自肇起天仙之眞傳凡後世一切元機奧[穴*文]¶
總不出此範圍焉蓋世人只知依文解義用識解推測則於經¶
内所論眞仙大道天地日月四時五行水火龍虎丹藥鉛汞抽¶
添河車還丹鍊形朝元内觀魔難證驗以爲如是如是而豈知¶
不僅如是如是夫言外有義義外有神非第關合更多𤣥妙微¶
乎微乎殆不可以章句詮不可以心思度乎是殆五祖七眞一¶
切賢聖之要典乎由唐迄今千百餘年所共尊奉而循行者乎¶
現届重訂全書宗正小子鳩工庀材實督任剞劂之事而於此¶
<pb:CK-KZ_JY149_02p058b>¶
經竊欲誌一言爰作數語附於篇末至此經之精微則¶
宏教眞君恩大祖師言之詳且賅矣夫何庸再贅爲哉純陽法¶
嗣正化子恩洪謹跋¶
¶	
