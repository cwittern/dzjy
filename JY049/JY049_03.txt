#-*- mode: org; -*-
#+TITLE: 太上道德眞經集註
#+DATE: 2011-05-31 15:53:05
#+PROPERTY: kxid KX048
#+PROPERTY: title 太上道德眞經集註
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0707
#+PROPERTY: id JY049
#+PROPERTY: JUAN 0
#+PROPERTY: JUAN 006
<pb:CK-KZ_JY049_03p001a>¶
#+PROPERTY: JUAN 007
<pb:CK-KZ_JY049_03p001a>¶
@fw重刻道藏輯要¶	
* 太上道德眞經集註　　　　　　　@by宋鶴林彭耜纂集¶
　　
** 重爲輕根章第二十六¶
重爲輕根靜爲躁君¶
　御註曰重則不搖奪而有所守故爲輕根靜則不妄動而有¶
　所制故爲躁君¶
　潁濱蘇轍曰凡物輕不能載重小不能鎭大不行者使行不¶
　動者制動故輕以重爲根躁以靜爲君¶
　臨川王安石曰輕者必以重爲依躁者必以靜爲主¶
　葉夢得曰重輕在身必有所本故以根言之靜躁在心必有¶
<pb:CK-KZ_JY049_03p001b>¶
　所制故以君言之木之生自拱把至合抱必有根焉然後枝¶
　葉有所賴不深其根而豐其末末勝則木必拔矣故身不可¶
　以不重心之物爲火炎上而善緣炎上則愈進善緣則莫知¶
　已非有以制之則必熾躁者動而不知守者也故心不可以¶
　不靜¶
　黃茂材曰輕躁之人不可進於道重則其本固故爲輕根靜¶
　則其主安故爲躁君¶
是以君子終日行不離輜重¶
　御註曰靜重以自持則失之者鮮君子終日行不離輜重是¶
　以履畏塗而無患¶
<pb:CK-KZ_JY049_03p002a>¶
　碧虛子陳景元曰輜屏車也又大車也¶
　道眞仁靜先生曹道沖曰輜重謂保身之寶隨而資用不可¶
　須臾離也¶
　達眞子曰如君子雖終日行不離輜重者葢非輜重則不可¶
　行是則輕本於重也¶
　淸源子劉驥曰君子之處已貴乎重靜戒乎輕躁故終日行¶
　不離輜重謂如輜車之重不敢容易其行¶
雖有榮觀燕處超然¶
　御註曰榮觀在物燕處在身身安然後物可樂¶
　道眞仁靜先生曹道沖曰雖有榮盛可觀之事不能移其志¶
<pb:CK-KZ_JY049_03p002b>¶
　游觀榮樂無所係著¶
　淸源子劉驥曰榮觀在物燕處在已不以物易已不以美害¶
　生超然自得於物外取足於身而已¶
如何萬乘之主而以身輕天下輕則失臣躁則失君¶
　御註曰天下大物也有大物者懍乎若朽索之馭六馬故不¶
　可以身輕天下不重則不威故失臣不倡而和則犯分故失¶
　君¶
　潁濱蘇轍曰輕與躁無施而可然君輕則臣知其不足賴臣¶
　躁則君知其志於利故曰輕則失臣躁則失君¶
　臨川王安石曰臣者佐也君者主也靜爲動之主重爲輕之¶
<pb:CK-KZ_JY049_03p003a>¶
　佐輕而不知歸於重則失於佐矣動而不知反於靜則失其¶
　主矣¶
　王雱曰人主以天下爲根不可以一身故輕之¶
　陳象古曰王者治天下之大當守其重處其靜以鎭輕浮以¶
　杜僭躁不可以欲之所縱身之所貪輕忽妄動而忘治天下¶
　之道¶
　淸源子劉驥曰歎人不知貴愛其身殘生傷性動之死地是¶
　猶處萬乘之尊居大寶之位輕身躁動不顧天下者也輕則¶
　妄動故失臣躁則擾民故失君聖人重而不輕靜而不躁所¶
　以無爲而天下治¶
<pb:CK-KZ_JY049_03p003b>¶
　黃茂材曰君子終日行不離輜重是其能持重也雖有榮觀¶
　宴處超然是其能守靜也奈何萬乘之主而以身輕天下人¶
　身中自有一天下萬乘之主指心爲言君者心也臣者肺爲¶
　相傅之官肝爲將軍之官膽爲中正之官膻中爲臣使之官¶
　倉庫官脾胃是也傳道官大腸是也受盛官小腸是也作强¶
　官腎是也三焦者決瀆之官膀胱者州都之官失君心亂失¶
　臣五臟六腑亂¶
　　
** 善行章第二十七¶
善行無轍迹善言無瑕謫善計不用籌算善閉無關楗而不可¶
開善結無繩約而不可解¶
<pb:CK-KZ_JY049_03p004a>¶
　潁濱蘇轍曰乘理而行故無迹時然後言故言滿無口過萬¶
　物之數畢陳於前不計而知安用籌筭全德之人其於萬物¶
　如母之於子雖縱之而不去故無關而能閉無繩而能約¶
　臨川王安石曰不疾而速不行而至故無轍迹巵言日出和¶
　之以天倪因之以曼衍故無瑕謫六合之內萬物之間不能¶
　逃其數故不用籌筭萬物不得其門而入故無關楗而不可¶
　開¶
　達眞子曰善行者以道爲行者也以道爲行故行於內而不¶
　行於外是以善行無轍迹善言者以道爲言者也以道爲言¶
　故言於正而不言於邪是以善言無瑕謫也善計者以道爲¶
<pb:CK-KZ_JY049_03p004b>¶
　計者也以道爲計故計於心而不計於物是以善計不用籌¶
　筭也心處於道不爲外物之所入是以善閉無關楗而不可¶
　開也心聚於道不爲外物之遷離是以善結無繩約而不可¶
　解也¶
　淸源子劉驥曰以其不爲而爲故善行無轍迹之可尋以其¶
　道之出口故善言無瑕謫之可累以其通於一而萬事畢故¶
　善計不用籌筭以其形全精復非愛慾所能誘故善閉無關¶
　楗而不可開以其神凝氣定雖天地不能犯故善結無繩約¶
　而不可解¶
　黃茂材曰行不違道故無轍迹言不失中故無瑕謫善計不¶
<pb:CK-KZ_JY049_03p005a>¶
　用籌筭一可以知萬也何用籌筭善閉無關楗而不可開其¶
　精固而不泄也何用關楗善結無繩約而不可解者陰陽之¶
　氣自然相合也何用繩約¶
是以聖人常善救人故無棄人常善救物故無棄物是謂襲明¶
　御註曰襲者不表而出之襲明則光矣而不曜¶
　碧虛子陳景元曰常善者謂藴其常道善達自然之理也襲¶
　明者聖人密用其常道而能明悟任物也¶
　潁濱蘇轍曰彼方執筭以計設關以閉持繩以結其力之所¶
　及者少矣聖人之於人非特容之又善救之我不棄人而人¶
　安得不我歸乎救人於危難之中非救之大者也方其流轉¶
<pb:CK-KZ_JY049_03p005b>¶
　生死爲物所蔽而推吾至明以與之使暗者皆明如燈相傳¶
　相襲而不絶則可謂善救人矣¶
　葉夢得曰常之爲言無時而不然也救之爲言廹而後應之¶
　不廹則不强施也¶
　淸源子劉驥曰非特聖人有是心也人物皆有之方其以僞¶
　喪眞以物易性則固有之眞性暗而不明鬱而不發聖人常¶
　善救之而無棄使之歸根復命收視返聽室虛而純白生宇¶
　定而天光發如燈之明相傳襲而不絶故是謂襲明¶
　黃茂材曰凡此皆人身中物修之而至爲之而成經曰恍兮¶
　惚其中有物人誰不具此物迷而不知爾聖人善救之無棄¶
<pb:CK-KZ_JY049_03p006a>¶
　人亦無棄物使之自明而已故謂之襲明¶
故善人不善人之師不善人善人之資¶
　御註曰資以言其利有不善也然後知善之爲利¶
　碧虛子陳景元曰故立天子置三公此將以教不善之人也¶
　故曰善人不善人之師設有不善之人善人亦資取役使以¶
　漸化導之經曰善者吾善之不善者吾亦善之得善信者吾¶
　信之不信者吾亦信之得信此以德化攝伏不善人爲資給¶
　役用也¶
　達眞子曰善人者得此五善之人也不善人者失此五善之¶
　人也得此五善之人可以救其不善故善人不善人之師也¶
<pb:CK-KZ_JY049_03p006b>¶
　失此五善之人故善人取以爲戒故不善人善人之資也然¶
　則不善人因其善人之襲已則得其師善人因其不善人之¶
　襲已則得其資是皆因襲而明也¶
　淸源子劉驥曰善人者因其善而師之故不善人之師不善¶
　人者因其不善而改之故善人之資¶
　林東曰善人爲善可師也見不善而不爲之是可資也¶
不貴其師不愛其資雖智大迷是謂要妙¶
　御註曰天下皆知善之爲善斯不善已善與不善彼是兩忘¶
　無容心焉則何貴愛之有此聖人所以大同於物道之要妙¶
　不睹眾善無所用智七聖皆迷無所問途義恊於此¶
<pb:CK-KZ_JY049_03p007a>¶
　碧虛子陳景元曰夫聖人雖游心於自得之場不可不立其¶
　師資也雖立師資復恐貴尙其師怜愛其資泥於陳迹不至¶
　遠達故再舉不貴其師不愛其資者夫人雖因師之發蒙尋¶
　其至理岀自天性是曰獨化故伯樂不能馭駑駘爲騏騮良¶
　匠不能伐樗櫟爲棟梁將使人忘其企慕然後可造至道之¶
　極故列子之師老商友伯高而得風仙旣而曰不知夫子之¶
　爲我師若人之爲我友不知風乘我耶我乘風耶内外盡矣¶
　此眞忘其師資者也聖人雖知小夫執滯言教必以此言大¶
　爲迷謬然而垂訓上士使彼我俱忘乃至言要妙之道也¶
　穎濱蘇轍曰聖人無心於教故不愛其資天下無心於學故¶
<pb:CK-KZ_JY049_03p007b>¶
　不貴其師聖人非特吾忘天下亦使天下忘我又曰聖人之¶
　妙雖智者有所不喻也¶
　達眞子曰苟不貴其師則不善者不知修不愛其資則已善¶
　者不知戒若是則雖有智者亦入於大迷矣况其不智乎然¶
　能以是推之則得其道之要妙也¶
　黃茂材曰以善爲師以不善爲資貴其師猶爲人情所同愛¶
　其資是何心哉至人淡然無所貴愛善者吾善之不善者吾¶
　亦善之雖有智者於此大迷是謂要妙¶
　　
** 知其雄章第二十八¶
知其雄守其雌爲天下谿爲天下谿常德不離復歸於嬰兒知¶
<pb:CK-KZ_JY049_03p008a>¶
其白守其黑爲天下式爲天下式常德不忒復歸於無極知其¶
榮守其辱爲天下谷爲天下谷常德乃足復歸於樸¶
　御註曰雄以剛勝物雌柔靜而已聖人之智知所以勝物矣¶
　而自處于柔靜萬物皆往資焉而不匱故爲天下谿谿下而¶
　流水所赴焉蓋不用壯而持之以謙則德與性常合而不離¶
　是謂全德故曰常德不離復歸於嬰兒氣和而不暴性醇而¶
　未散嬰兒也孟子曰大人者不失其赤子之心白以况德之¶
　著黑以况道之復聖人自昭明德而默與道會無有一疵天¶
　下是則是效樂推而不厭故爲天下式正而不妄信如四時¶
　無或差忒若是者難終難窮未始有極也故曰常德不忒復¶
<pb:CK-KZ_JY049_03p008b>¶
　歸於無極書於洪範言王道曰歸其有極老氏言爲天下式¶
　者復歸於無極極中也有極者德之見于事以中爲至無極¶
　者德之復于道不可致也爲天下谷谷虚而能受應而不藏¶
　德至於此則至矣盡矣不可以有加矣故曰常德乃足樸者¶
　道之常體復歸於樸乃能備道夫孤寡不穀而王公自以爲¶
　稱故抱樸而天下賔¶
　碧虚子陳景元曰雄尊顯也强梁也先也雌卑微也柔弱也¶
　退也夫有道之士知己之尊顯出人之先縱之則强梁生而¶
　禍患至矣乃處身卑微守其柔弱謙退下位而天下歸服其¶
　德如水之流入深谿既心宇如谿是能保其常德不離于身¶
<pb:CK-KZ_JY049_03p009a>¶
　去剛躁之欲心復性歸于嬰兒也嬰兒者諭其怕然淳和是¶
　非都泯也谿者水注川曰谿有道之士知己之心字如谿由¶
　虚室生白昭昭明了乃守其淵默持之自晦使光而不曜此¶
　可爲天下之法式矣人既模楷法式者是見其常德無所差¶
　忒德不差忒將與道冥極也極者言其深不可窮極也人所¶
　歸服而模楷法式是己之尊榮在民之先當守其卑辱持勝¶
　自污而受衆垢若此則天下歸心如水之投于深谷夫器量¶
　如谷是内德充足德充而無名則復歸于道樸也樸者謂隱¶
　材器而藏用也谷者水注谿曰谷¶
　潁濱蘇轍曰雄雌先後之及我者也白黑明闇之及我者也¶
<pb:CK-KZ_JY049_03p009b>¶
　榮辱貴賤之及我者也夫欲先而惡後欲明而惡闇欲貴而¶
　惡賤物之情也然而先後之及我不若明闇之切明闇之及¶
　我不若貴賤之深古之聖人去妄以求復性其性愈明則其¶
　守愈下其守愈下則其德愈厚其德愈厚則其歸愈大蓋不¶
　知而不爲不若知而不爲之至也知其雄守其雌知性者也¶
　知性而爭心止則天下之爭先者皆將歸之如水之赴谿莫¶
　有去者雖然譬如嬰兒能受而未能用也故曰復歸於嬰兒¶
　知其白守其黑見性者也居闇而視明天下之明者皆不能¶
　以形逃也故衆明則之以爲法雖應萬物而法未嘗差用未¶
　能窮也故曰復歸於無極知其榮守其辱復性者也諸妄已¶
<pb:CK-KZ_JY049_03p010a>¶
　盡處辱而無憾曠兮如谷之虚物來而應之德足於此純性¶
　而無雜矣故曰復歸於樸¶
　達眞子曰蓋性復於嬰兒然後造於無極造於無極然後反¶
　於樸固其入道之序也德之不離然後不忒德之不忒然後¶
　乃足固其入德之序也爲衆有所歸若其谿然後爲天下式¶
　既爲天下式則萬善爲一己之所容然後爲天下谷固其所¶
　至之序也蓋有常性然後有常德有常德然後有常道其序¶
　也¶
　清源子劉驥曰天一生水在人爲精陰中之陽也故謂之雄¶
　地二生火在人爲神陽中之陰也故謂之雌知其雄者保其¶
<pb:CK-KZ_JY049_03p010b>¶
　精也守其雌者存其神也純素之道唯神是守守而勿失與¶
　神爲一虚無自然也身之虚而萬物至心之無而和氣歸如¶
　水之注谿不召而自來故爲天下谿爲天下谿則德與性合¶
　而不離故常德不離復歸於嬰兒嬰兒者居不知所爲行不¶
　知所之所以俗人昭昭我獨若昏俗人察察我獨悶悶故知¶
　其白守其黑也知白守黑則慧而不用實智若愚定慧相資¶
　智恬交養守道之精杳杳冥冥守道之極昏昏默默鍊虚無¶
　之體成自然之眞與天地合其德與日月合其明故爲天下¶
　式爲天下式則德與性合而無差忒故常德不忒復歸於無¶
　極無極者無窮無極同於大通與道爲一聖人體道之眞不¶
<pb:CK-KZ_JY049_03p011a>¶
　以物易己不以美害生雖有榮觀燕處超然大白若辱盛德¶
　容貌若愚故知其榮守其辱也知榮守辱則納污藏垢無所¶
　不容如谷之虚無所不納故爲天下谷爲天下谷則反歸眞¶
　空與道合體故常德乃足復歸於樸樸者道之大全謂如混¶
　沌之始樸一元之初生也¶
　黃茂材曰夫道虚無恬淡清靜無爲超然出於群物之上謂¶
　之雄可也何以爲雌謂之白可也何以爲黑謂之榮可也何¶
　以爲辱蓋道欲退藏非有所眩耀於世雖知其雄乃自處以¶
　雌雖知其白乃自處以黑雖知其榮乃自處以辱故能爲天¶
　下谿可以行也爲天下式可以法也爲天下谷可以容也夫¶
<pb:CK-KZ_JY049_03p011b>¶
　道至大求之者多各從其所入爲天下谿常德不離復歸於¶
　嬰兒孰爲嬰兒非道乎此自其德之不離而入於道者也爲¶
　天下式常德不忒復歸於無極孰爲無極非道乎此自其德¶
　之不忒而入於道者也爲天下谷常德乃足復歸於樸孰爲¶
　樸非道乎此自其德之乃足而入於道者也惟道難言言之¶
　不足至於再三又使其音韵句讀相類可以誦咏於口而不¶
　忘老子之意所以開示後人何其詳且至耶¶
樸散則爲器聖人用之則爲官長故大制不割¶
　御註曰形而上者謂之道形而下者謂之器有形名焉有分¶
　守焉道則全天與人合而爲一器則散天與人離而爲二道¶
<pb:CK-KZ_JY049_03p012a>¶
　之全聖人以治身道之散聖人以用天下有形之可名有分¶
　之可守故分職率屬而天下理此之謂官長易曰知微知彰¶
　知柔知剛萬夫之望與此同義¶
　碧虚子陳景元曰夫復於道樸則渾淪窅冥視之不見聽之¶
　不聞此乃體冥眞理者也若於治道則當散而爲器河上公¶
　曰萬物之樸散則爲器用若道散則爲神明流爲日月分爲¶
　五行也夫人眞心之散則爲念慮念慮一動則百行彰而庶¶
　事生庶事者材器也故聖人就其材器因其賢能而用爲百¶
　官之元長故能大制群物任之自然而不割傷也¶
　潁濱蘇轍曰聖人既歸於樸復散樸爲器以應萬物譬如人¶
<pb:CK-KZ_JY049_03p012b>¶
　君分政以立官長亦因其勢之自然雖制而非有所割裂也¶
　陸佃曰樸者言其合也器者言其離也渾則合合則爲樸割¶
　則離離則爲器器者樸之反也故聖人割而用之則爲官長¶
　故大制不割¶
　劉槩曰大制不割謂長而不宰是也蓋無爲而用天下則大¶
　制不割矣大制者小以成小大以成大吾以爲之宰守雌未¶
　及乎守黑守黑未及乎守辱守辱則玄之又玄¶
　道眞仁靜先生曹道冲曰舊曾自註曰制度之大者無裁割¶
　之迹有山東劉正叟者以道冲此言說於王雱雱乃註在經¶
　中今復别註曰大制天地之造物也物自隨性而成不煩裁¶
<pb:CK-KZ_JY049_03p013a>¶
　製也¶
　達眞子曰凡制物以割者使然也今大制天下而不割則道¶
　任乎自然矣¶
　陳象古曰樸散爲器有用有形之至也官長治爲器之主也¶
　總其器之大小任其材之長短入用則合任過則離皆自然¶
　之道也豈假聖人强力以割之哉¶
　黃茂材曰樸者道也渾然而已散則爲器聖人體道而用之¶
　物莫尊於道故爲官長夫以道制天下者何用割爲¶
　　
** 將欲章第二十九¶
將欲取天下而爲之者吾見其不得已¶
<pb:CK-KZ_JY049_03p013b>¶
　碧虛子陳景元曰已死也老子以謂非徒失道必見其不得¶
　死¶
　潁濱蘇轍曰聖人之有天下非取之也萬物歸之不得已而¶
　受之其治天下非爲之也因萬物之自然而除其害耳若欲¶
　取而爲之則不可得矣¶
　黃茂材曰取天下者湯武是也使湯武取天下而欲爲之其¶
　不能得亦可見矣一人之身爲物之所侵冦者甚多欲取其¶
　身於聲色紛擾之塗置於淸靜自得之場而乃爲之則是自¶
　亂也¶
　程大昌曰因其理之當然循而行之不敢參以己意是之謂¶
<pb:CK-KZ_JY049_03p014a>¶
　以天下爲天下而非己之敢任也若屈當然之理而自出操¶
　縱是取天下而爲之者也故知其决不能遂也不得已者欲¶
　取而不遂也¶
天下神器不可爲也爲者敗之執者失之¶
　碧虛子陳景元曰七竅鑿而混沌死鞭策威而馬力竭豈非¶
　爲者敗之乎而又執而不移自謂聖治非惟喪於至理亦將¶
　自失其眞故曰執者失之¶
　潁濱蘇轍曰凡物皆不可爲也雖有百夫之聚不循其自然¶
　而妄爲之必有齟齬不服者而况天下乎雖然小物寡眾蓋¶
　有可以力取而智奪者至於天下之大有神主之不待其自¶
<pb:CK-KZ_JY049_03p014b>¶
　歸則叛不聽其自治則亂矣¶
　淸源子劉驥曰天下神器謂天地神明之器人之形體法象¶
　天地化契陰陽乃神器也游心於淡合氣於漠順物自然無¶
　容私焉而天下治將欲取天下而爲之則以人滅天以故滅¶
　命吾見其不得已黃帝南望而元珠遺七竅始鑿而混沌死¶
　故不可爲也爲則有敗執則有失¶
　黃茂材曰天下神器不可爲也不可執也至於人身獨非神¶
　器乎目何爲而視耳何爲而聽手足何爲而動皆其神爾古¶
　之人能養其神超然獨存謂之神人是豈可爲可執也歟¶
故物或行或隨或嘘或吹或强或羸或載或隳是以聖人去甚¶
<pb:CK-KZ_JY049_03p015a>¶
去奢去泰¶
　御註曰萬物之理或行或隨若日月之往來或嘘或吹若四¶
　時之相代或强或羸若五行之王廢或載或隳若草木之開¶
　落役於時而制於數固未免乎累唯聖人爲能不累於物而¶
　獨立於萬物之上獨往獨來是謂獨有獨有之人是謂至貴¶
　故運神器而有餘裕物態不齊而吾心常一又聖人覩萬物¶
　之變遷知滿假之多累故無益生無侈性無泰至遊乎宇內¶
　而已若是則豈有爲者之敗執者之失乎故曰繁文飾貌無¶
　益於治¶
　碧虛子陳景元曰此八事謂外物不可必也甚奢泰皆過當¶
<pb:CK-KZ_JY049_03p015b>¶
　越分因兹甚奢泰致其爲之故老氏之特垂深戒¶
　穎濱蘇轍曰陽陰相盪高下相傾大小相使或行於前或隨¶
　於後或嘘而煖之或吹而寒之或益而强之或損而羸之或¶
　載而成之或隳而毁之皆物之自然而勢之不免者也然世¶
　之愚人私己而務得乃欲拒而違之其禍不覆則折唯聖人¶
　知其不可逆而順以待之去其甚去其奢去其泰使不至於¶
　過而傷物而天下無患矣此不爲之至也堯湯之於水旱雖¶
　不能免而終不至於敗由此故也易之泰曰后以裁成天地¶
　之道輔相天地之宜以左右民三陽在內三陰在外物之泰¶
　極矣聖人懼其過而害生故裁成而輔相之使不至於過此¶
<pb:CK-KZ_JY049_03p016a>¶
　所謂去甚去奢去泰也¶
　臨川王安石曰安於所安則能去甚以儉爲寶則能去奢以¶
　不足自處則能去泰矣¶
　陳象古曰此過常踰分之謂也如是者何由爲之執之不知¶
　其要故也¶
　淸源子劉驥曰譬如萬物之理有行則有隨有嘘則有吹有¶
　强則有羸有載則有隳物之變化何常之有唯聖人體道之¶
　常無古無今與道爲一而合於自然去甚去奢去泰則體道¶
　之自然而養其心矣¶
　黃茂材曰凡物或行而前或隨而後或嘘之則煖或吹之則¶
<pb:CK-KZ_JY049_03p016b>¶
　寒或其勢强或其力羸或始而載載安也盛也或終而隳其¶
　行也其嘘也其强也其載也近於太過其隨也其寒也其羸¶
　也其隳也近於不及是以聖人去甚去奢去泰務適其中而¶
　已經曰多言數窮不如守中¶
　程大昌曰甚也奢也泰也則不可不去而未至於已甚已奢¶
　已泰則置之勿論曹參從蓋公學黃老而曰不擾獄市以爲¶
　獄市姦人之所容也而擾之則姦人無所容也¶
　　
#+PROPERTY: JUAN 008
<pb:CK-KZ_JY049_03p016b>¶
** 以道佐人主章第三十¶
以道佐人主者不以兵强天下其事好還¶
　御註曰孟子所謂反乎爾者¶
<pb:CK-KZ_JY049_03p017a>¶
　潁濱蘇轍曰聖人用兵皆出不得已非不得已而欲以强勝¶
　天下雖或能勝其禍必還報之楚靈齊惛秦始皇漢武帝或¶
　以殺其身或以禍其子孫人之所毒鬼之所疾未有得免者¶
　也¶
　臨川王安石曰明則人報之幽則天報之殺人之父人亦殺¶
　其父殺人之兄人亦殺其兄人報之也師之所處荆棘生焉¶
　大軍之後必有凶年者天報之也¶
　劉槪曰以道佐人主者不以兵强天下故孔子對衞靈公之¶
　問則曰爼豆之事則嘗聞之矣軍旅之事未之學也¶
　葉夢得曰古之善用兵者毒天下而民從之亡國而不失人¶
<pb:CK-KZ_JY049_03p017b>¶
　心蓋知禍之端不在我非以是爲强也¶
　黃茂材曰使其勝之事且好還况有不勝者乎¶
　程大昌曰課其酬復其斃人乃以自斃也¶
師之所處荆棘生焉大軍之後必有凶年¶
　御註曰下奪民力故荆棘生焉上違天時故有凶年¶
　穎濱蘇轍曰兵之所在民事廢故田不修用兵之後殺氣勝¶
　故年穀傷凡兵皆然而况以兵强天下者耶¶
　黃茂材曰師之所處田事廢故荆棘生大軍之後和氣傷故¶
　有凶年兵之爲人害如此¶
故善者果而已矣不敢以取强焉¶
<pb:CK-KZ_JY049_03p018a>¶
　御註曰以强勝人是謂凶德¶
　碧虛子陳景元曰兵之害物也人神共惡之然而明王聖主¶
　未嘗去者其所自來上矣庚桑子曰有以咽藥而死者欲禁¶
　天下之醫非也有以乘舟而死者欲禁天下之船非也有以¶
　用兵喪其國者欲禁天下之兵非也夫兵之不可廢譬水火¶
　焉善用之則爲福不善用之則爲禍是故怒笞不可偃於家¶
　刑罰不可偃於國征伐不可偃於天下古之聖王有義兵而¶
　無偃兵也故以道輔人主者當守雌靜不敢以兵强天下若¶
　爲敵所侵不得已而應之故曰善用也果猶勇也言善用師¶
　者勇於濟難而已矣¶
<pb:CK-KZ_JY049_03p018b>¶
　潁濱蘇轍曰果決也德所不能綏政所不能服不得已而後¶
　以兵決之耳¶
　臨川王安石曰用兵者不過勝而已故曰善者果而已果者¶
　勝之辭也¶
　程大昌曰果似强而非强强以力果以理揆之以理而不可¶
　已乃斷然奮行無能沮遏之者是之謂果若理未可動雖兵¶
　力百倍亦可輕舉此果者所以不肯爲强也老氏之論兵也¶
　慈哀恬澹如不欲有兵然則敵之至殆將不忍與鬬而以何¶
　立國故此章論果凡其開許用兵者惟此一路也其曰不敢¶
　以取强焉言善其事者一果之外勢可以强亦不敢爲也¶
<pb:CK-KZ_JY049_03p019a>¶
果而勿矜果而勿伐果而勿驕果而不得已果而勿强¶
　潁濱蘇轍曰勿矜勿伐勿驕不得已四者所以爲勿强也¶
　程大昌曰矜者自揚其能也伐者自夸其功也驕者謂敵爲¶
　不足畏也此三者皆出於嘗戰而勝乃始有之故從而戒之¶
　曰果可爲也矜伐驕皆不可爲也兵家之語曰難與慮敵而¶
　有識者則又曰有道之主能持勝皆慮其狃勝而鋭於自恃¶
　則向焉迫不得已之果遂將轉而入於怙力之强也故老氏¶
　逆以爲戒¶
物壯則老是謂非道非道早已¶
　碧虛子陳景元曰夫草木之生也柔脆其壯極則枯落人之¶
<pb:CK-KZ_JY049_03p019b>¶
　幼也柔弱其壯極則衰老以喻用兵壯武則雄力暴興暴興¶
　則敗矣旣敗則不得謂之有道夫非道之事不可法則而行¶
　是知不如早止也故義兵王應兵勝忿兵死驕兵滅善用兵¶
　者決定果敢不矜不忿不貪不驕迫不得已而後應之義在¶
　除敵救人亦非恃力好戰也治身解曰人之枯槁因不行道¶
　不行道者早死而已矣¶
　穎濱蘇轍曰壯之必老物無不然者唯有道者成而若缺盈¶
　而若沖未嘗壯故未嘗老未嘗死以兵强天下壯亦甚矣而¶
　能無老乎¶
　道眞仁靜先生曹道沖曰道貴於生兵戰殺傷是謂不道旣¶
<pb:CK-KZ_JY049_03p020a>¶
　知戰非保生之道早已謂宜早止¶
　黃茂材曰兵强者必敗物壯者必老皆爲非道不能長存¶
　程大昌曰使哀詔而棄輪臺在未築朔方之前則文景之富¶
　庶不虛耗矣¶
　　
** 夫佳兵章第三十一¶
夫佳兵者不祥之器物或惡之故有道者不處¶
　御註曰吉事有祥兵凶器也故曰不祥兵戢而時動有道者¶
　耀德不觀兵故不處¶
　穎濱蘇轍曰以之濟難而不以爲常是謂不處¶
　達眞子曰佳兵者兵之善者也佳兵者不祥之器言其驚異¶
<pb:CK-KZ_JY049_03p020b>¶
　於常矣以佳兵驚異於常雖飛潛竄伏之物猶且惡而避之¶
　而况有道者乎故曰物或惡之故有道者不處言不處心於¶
　此也¶
是以君子居則貴左用兵則貴右兵者不祥之器非君子之器¶
不得已而用之恬淡爲上故不美也若美必樂之樂之者是樂¶
殺人也樂殺人者不可得志於天下矣¶
　御註曰左爲陽而主生右爲陰而司殺陽爲德陰爲刑君子¶
　貴德而畏刑故曰恬淡爲上無心於勝物則兵非所樂也故¶
　不美國君好仁天下無敵安其危而利其菑樂其所以亡者¶
　怨之所歸禍之所集也¶
<pb:CK-KZ_JY049_03p021a>¶
　臨川王安石曰夫戰非得已也非得已則雖勝猶不足以爲¶
　善勝而爲善者樂致人於死矣此所以不嗜殺人者能一之¶
　是也¶
　道眞仁靜先生曹道沖曰左陽也陽好生右陰也陰主殺老¶
　子再言不祥之器是戒用兵¶
　黃茂材曰有道之世民各安其居樂其業物無有害之者何¶
　嘗識兵革當是時也有人言兵豈不惡之指爲不祥之器至¶
　於不得已而用之志在恬淡非樂於殺人此其與吾養生之¶
　説有以異乎無以異乎¶
吉事尚左凶事尚右是以偏將軍處左上將軍處右言居上勢¶
<pb:CK-KZ_JY049_03p021b>¶
則以喪禮處之殺人眾多以悲哀泣之戰勝以喪禮處之¶
　御註曰易以師爲毒天下雖戰而勝必有被其毒者故居上¶
　勢與戰勝者以喪禮處之¶
　碧虛子陳景元曰左爲陽主生故居常則尚左吉也右爲陰¶
　主死故喪禮則尙右凶也禮記檀弓曰孔子與門人立拱而¶
　尚右二三子亦皆尙右孔子曰二三子之嗜學也我則有姊¶
　之喪故也二三子皆尙左夫上將軍專殺則處右偏將軍不¶
　專殺故處左言用兵之道同於喪禮尚右今上將軍居右者¶
　是以喪禮處置之爾¶
　道眞仁靜先生曹道沖曰兵行卽殺非喪者何¶
<pb:CK-KZ_JY049_03p022a>¶
　葉夢得曰易以聰眀睿智而不殺者謂之神武季康子問如¶
　殺無道以就有道孔子告之曰子爲政焉用殺夫雖無道而¶
　亦不可殺戰勝而處以喪禮宜也¶
　黃茂材曰夫兵之不可去者以盜賊敵國之爲人害非兵不¶
　除而不善用者殺人之禍乃甚於盜賊敵國故此凡三致意¶
　焉皆戒於用兵而不及於盜賊敵國然則有道之士虛無恬¶
　淡無所慕悦又何慮於外物聲色之慾有以害吾也哉¶
　　
** 道常無名章第三十二¶
道常無名樸雖小天下莫能臣侯王若能守萬物將自賓天地¶
相合以降甘露人莫之令而自均¶
<pb:CK-KZ_JY049_03p022b>¶
　御註曰道者天地之始豈得而名樸以喻道之全體形名而¶
　降大則制小道之全體不離於性小而辨物莊周所謂其有¶
　眞君存焉道足以爲物之主則物自賓服萬物而不以威刑¶
　幾是已純素之道守而勿失匪特物將自賓上際於天下蟠¶
　於地上下與天地同流則交通成和而萬物咸被其澤甘露¶
　者天地之和氣傳曰帝王之德上及太淸下及太甯中及萬¶
　靈則甘露降¶
　涑水司馬光曰侯王守道則物服氣和民化¶
　穎濱蘇轍曰樸性也道常無名則性亦不可名矣故其爲物¶
　舒之無所不在而歛之不盈毫末此所以雖小而不可臣也¶
<pb:CK-KZ_JY049_03p023a>¶
　故匹夫之賤守之則塵垢粃糠可以陶鑄堯舜而侯王之尊¶
　不能守則萬物不賓矣沖氣升降相和爲一而降甘露脗然¶
　被於萬物無不均遍聖人體至道以應諸有亦如露之無不¶
　及者此所以能賓萬物也¶
　臨川王安石曰道常無名矣名者强名之也樸者道之本而¶
　未散者也小者至微而不可見者也樸未散則雖小足以爲¶
　物之君樸散則爲器器則雖聖人足以爲官長而已故曰樸¶
　雖小天下莫能臣¶
　陸佃曰樸者藏於無名之域而與神明居與造化遊所以爲¶
　天下貴者也豈復有加之者哉故曰樸雖小天下莫能臣侯¶
<pb:CK-KZ_JY049_03p023b>¶
　王者萬物之主而萬物之所視而效者也苟爲寄於萬物之¶
　上而守之以無名之樸則萬物將自賓而人與天地之和應¶
　也天地相合以降甘露所謂天地之和而人莫之令而自均¶
　所謂人和也夫惟以道致平而人與天地之和應矣¶
　道眞仁靜先生曹道沖曰樸非器位名數無上下之定分先¶
　於品物故不能臣之若能抱樸守眞無爲拱嘿萬物自服天¶
　地交泰甘露乃降和之至也甘露效祥人莫能使之而然上¶
　下交感陰陽之氣自和矣¶
　淸源子劉驥曰道之眞常天地之始造化之先不可得而名¶
　故謂之樸樸以喻道之大全所謂天地之純古人之大體也¶
<pb:CK-KZ_JY049_03p024a>¶
　雖覆載天地彌滿六虛然反求諸已不離乎方寸之中可謂¶
　眇乎小哉故言樸雖小視之不見其形聽之不聞其聲𥥆兮¶
　冥兮難測難識天地不能犯聖智不能干故天下莫能臣乃¶
　萬物之所係一化之所待也故侯王若能守萬物將自賓守¶
　而勿失與道爲一上際於天下蟠於地兩者交通成和而物¶
　生焉故天地相合以降甘露甘露者天地之和氣也人莫之¶
　令而自均出於自然也¶
　黃茂材曰樸亦道也道無名謂之樸皆强名也域中四大而¶
　道爲先孰能臣之古之侯王無有不知道者天地合而降甘¶
　露和氣所致也人身中陰陽之交感水火之相濟蓋亦有不¶
<pb:CK-KZ_JY049_03p024b>¶
　約而同者均同也¶
　程大昌曰雨之與露皆天地交感之氣而澤之所被均與不¶
　均則不同也東州之澇西州之暵通天下觀之未嘗或能周¶
　徧也此固不得不云交感若夫露也者不與雨同矣無遠無¶
　近無希無驟亘四時有之雖甚旱而淵谷皆竭其莫夜之滋¶
　濡厭浥輕細均齊天下如一此蓋天地騰降而有常者也故¶
　老氏取象於均而求原於合也¶
始制有名名亦旣有夫亦將知止知止所以不殆¶
　碧虛子陳景元曰始者道也無名也道常無名也有名者萬¶
　物之器用也夫道始無名能制御有名之物是謂樸散則爲¶
<pb:CK-KZ_JY049_03p025a>¶
　器聖人用之則爲官長名器者亦盡爲王者之所有名分旣¶
　立尊卑是陳不可越乎上下故亦將知所止足能知止足者¶
　是自知曰明旣明且哲豈有危殆乎河上公本作天亦將知¶
　之言人能法道行德天亦將知之隨註解釋義理相通¶
　涑水司馬光曰聖人得道必制而用之不能無言雖以有名¶
　教民亦務簡要勿令滋彰¶
　穎濱蘇轍曰聖人散樸爲器因器制名豈其徇名而忘樸逐¶
　末而喪本哉蓋亦知復於性是以乘萬變而不殆也¶
　臨川王安石曰名者非道之本也以其始有所制則於是有¶
　名矣論語堯曰蕩蕩乎民無能名焉以其有所制也故名隨¶
<pb:CK-KZ_JY049_03p025b>¶
　之故曰始制而有名有名矣不止則用有時而竭身有時而¶
　殆故堯老而舜攝也故曰夫亦將知止知止所以不殆¶
　王雱曰名迹旣立則名將遂而不反枝葉橫生源流派别而¶
　性命爛熳矣故始制有名當卽知止而終無爭奪之危制者¶
　判樸成器之謂¶
　陸佃曰天下之名吾皆得而有之故曰始制有名名亦旣有¶
　然而功成名遂身退天之道也故曰夫亦將知止知止所以¶
　不殆¶
　道眞仁靜先生曹道沖曰初以無名之樸制於有名之器使¶
　高卑不亂名分以定各有所屬過此已往近於煩細事成息¶
<pb:CK-KZ_JY049_03p026a>¶
　念亦當知其止息矣不盡慮以憂人亦休心而適己息念保¶
　身終身不困¶
　陳象古曰天地旣判名從此制必有資始資生之繁豈無名¶
　而可言乎物旣眾而名旣多在知止以御之不知止則物窮¶
　而塞所以危亡之幾生焉¶
　淸源子劉驥曰體道至此始制有名始謂道也其道能制御¶
　有名之物所謂物物而不物於物也旣有其實必有其名雖¶
　和光同塵毋近於名而名自彰故名亦旣有旣有其名若不¶
　知止則捨己從人以賣名聲於天下而失其本心知止則恬¶
　然自足於内淡然無求於外故不殆¶
<pb:CK-KZ_JY049_03p026b>¶
　黃茂材曰始制有名自無而始適有也處羣有中不知所止¶
　將逐物而忘返其危矣哉故莊子曰吉祥止止¶
　林東曰聖人散樸以爲器因器以制名雖勢所必至又豈狥¶
　名而忘樸逐末而喪本故能知止而不至於危殆正所謂大¶
　曰逝逝曰遠遠曰反之意¶
譬道之在天下由川谷之與江海也¶
　御註曰天下一性也道之在天下以性而合由川谷之與江¶
　海以水而聚同焉者得類焉者應聖人之臨蒞何爲哉因性¶
　而已矣¶
　穎濱蘇轍曰江海水之鍾也川谷水之分也道萬物之宗也¶
<pb:CK-KZ_JY049_03p027a>¶
　萬物道之末也皆水也故川谷歸其所鍾皆道也故萬物賓¶
　其所宗¶
　道眞仁靜先生曹道沖曰江海水之宗川谷水之派異流終¶
　返於源百慮同歸於道¶
　黃茂材曰人之於道如川谷之赴江海無有不至惟其不知¶
　道之所在故有橫流絶港之患¶
　　
** 知人者智章第三十三¶
知人者智自知者明¶
　御註曰傳曰智如目也能見百步之外而不能自見其睫察¶
　人之邪正若辨白黑是智之事知人而已易曰復以自知傳¶
<pb:CK-KZ_JY049_03p027b>¶
　曰内視之謂明智以知人則與接爲構日以心鬭復以自知¶
　者靜而反本自見而已天地之鑑也萬物之照也¶
　碧虛子陳景元曰知人善惡而分别之之謂智故曰知而言¶
　之所以之人也是謂適人之智而已矣而不自知者也自知¶
　而默守之之謂明故曰知而不言所以之天也是謂自適其¶
　明而已矣此可以超乎智之上也¶
　穎濱蘇轍曰分别爲智蔽盡爲明分别之心未除故止於知¶
　人而不能自知蔽盡則無復分别故能自知而又可以及人¶
　也¶
　道眞仁靜先生曹道沖曰智以達外但能知人明以照內自¶
<pb:CK-KZ_JY049_03p028a>¶
　靈於身¶
　葉夢得曰自知者見性知人者未必能見性爲智而已智者¶
　有别乎外也故見性而後爲明明則無所不照也¶
　淸源子劉驥曰知人則有見於外故曰智自知則反照於内¶
　故曰明¶
　黃茂材曰人之情僞無窮吾之智有限烏得而盡知之一人¶
　之情千萬人之情也如能自知孰能逃吾所知故智不如明¶
　程大昌曰莊子曰吾所謂明者非謂其見彼也自見而已夫¶
　不自見而見彼是得人之得而不自得其得者也此則智明¶
　之辨也¶
<pb:CK-KZ_JY049_03p028b>¶
　林東曰智則不無於窺伺揣度而明則如日月之容光必照¶
　者¶
勝人者有力自勝者强¶
　御註曰至人尙德而不尙力自勝而不務勝人智者若愚勇¶
　者若怯此勝人也而所恃者力勝己之私以直養而無害¶
　穎濱蘇轍曰力能勝人而不能及我我能克己復性則非力¶
　之所及故可謂强矣¶
　道眞仁靜先生曹道沖曰勝人者謂有形質才力勝己謂能¶
　勝於情欲性正而神强¶
　陳象古曰智與力行於外者也明與强行於内者也明則省¶
<pb:CK-KZ_JY049_03p029a>¶
　已無遺强則進道有漸¶
　葉夢得曰自勝者克己勝人者未必克己爲有力而已故克¶
　己而後爲强强則無所不敵也¶
　淸源子劉驥曰智足以知人則能勝人而不爲人物所惑故¶
　曰力明足以自知則能自勝而不爲情欲所使故曰强¶
　黃茂材曰有力者可以勝人力所不及烏能勝人吾能自勝¶
　不與物爭强莫甚焉¶
知足者富¶
　碧虛子陳景元曰謂止其欲也¶
　穎濱蘇轍曰知足者所遇而足則未嘗不富矣雖有天下而¶
<pb:CK-KZ_JY049_03p029b>¶
　常挾不足之心以處之則是終身不能富也¶
　道眞仁靜先生曹道沖曰雖貧若富也¶
　陳象古曰得一不求二自足於心所以爲富不在多也¶
　葉夢得曰求富者終無已也苟以爲足則簞食瓢飲亦可以¶
　爲富矣¶
　淸源子劉驥曰旣有勝人之力又有自勝之强則知取足於¶
　身而萬物皆備於我其有萬不同之富何以加焉易曰富有¶
　之謂大業亦此之謂也¶
　黃茂材曰鷦鷯巢於深林不過一枝偃鼠飲河不過滿腹人¶
　而知足其用無窮故謂之富¶
<pb:CK-KZ_JY049_03p030a>¶
强行者有志¶
　御註曰自强不息斯志於道¶
　碧虛子陳景元曰强行者謂勤而行之也¶
　穎濱蘇轍曰不與物爭而自强不息物莫能奪其志也¶
　臨川王安石曰上士聞道勤而行之故强行者有志¶
　道眞仁靜先生曹道沖曰大道雖遠强行不息曰進曰近不¶
　覺與道混而爲一凡有志者無事不集¶
　黃茂材曰自强不息所以體天行健非有道者孰能之¶
　林東曰有志於行則凡物莫能奪其志而自强不息之效可¶
　與天同其健¶
<pb:CK-KZ_JY049_03p030b>¶
不失其所者久¶
　御註曰立不易方故能久於其道與時推移與物轉徙者可¶
　暫而已¶
　涑水司馬光曰得所則安¶
　穎濱蘇轍曰物變無窮而心未嘗失則久矣¶
　道眞仁靜先生曹道沖曰外安其分內存於道未有不久者¶
　也¶
　陳象古曰得其所則安於道安於道則可久¶
　葉夢得曰所者人之所安也人之所安莫大於道易曰艮其¶
　止止其所也所猶有在道變通不窮則無所不在隨所在而¶
<pb:CK-KZ_JY049_03p031a>¶
　安之孰不可爲久者所謂道乃久也¶
　黃茂材曰新故相代變化不停吾能不失其常故吾往而新¶
　吾至是爲長久¶
死而不亡者夀¶
　御註曰生有所乎萌死有所乎歸原始反終故知死生之説¶
　聖人通乎晝夜之道而知死之未始異於生故其形化其神¶
　不亡與天地並而莫知其極非夀而何¶
　涑水司馬光曰身沒道存¶
　穎濱蘇轍曰死生之變益大矣而其性湛然不亡此古之至¶
　人能不生不死者也¶
<pb:CK-KZ_JY049_03p031b>¶
　臨川王安石曰聖人死而不亡者無異於生故曰死而不亡¶
　者夀¶
　王雱曰賢人死曰鬼盡其道以反眞者也聖人死曰神未嘗¶
　死未嘗生也愚人死曰物雖生猶死耳盡道養形之人雖形¶
　體萬變而眞性湛然無所終極可謂夀矣此至於命者也¶
　陸佃曰言死生之未始有異也夫唯死生同狀而萬物一府¶
　故夫身如蜩甲蛇蜕寓之而已矣蓋蜩之甲已死而其蜩未¶
　嘗亡蛇之蜕已腐而其蛇未嘗喪何則有眞者雖死不滅也¶
　又曰佛氏之不滅與此同意¶
　道眞仁靜先生曹道沖曰形骸有極妙者長存¶
<pb:CK-KZ_JY049_03p032a>¶
　陳象古曰死不可免形氣澌盡有生者之常也其不亡者因¶
　自知自勝知足强行不失其所而有守焉此爲夀之實也非¶
　世人百𡻕之所可同日而語¶
　淸源子劉驥曰四肢百體將爲塵垢死生終始將爲晝夜以¶
　其入於不死不生而死生無變於己故死而不亡者夀非深¶
　造於道者孰能與此¶
　黃茂材曰古之眞人不知悦生不知惡死其出不忻其入不¶
　距翛然而往翛然而來而已夫如是又烏有死生哉¶
　本來子邵若愚曰形雖死而性不亡處於不生滅之鄉萬劫¶
　常存者是謂夀¶
<pb:CK-KZ_JY049_03p032b>¶
　　
#+PROPERTY: JUAN 009
<pb:CK-KZ_JY049_03p032b>¶
　　
** 大道汎兮章第三十四¶
大道汎兮其可左右¶
　御註曰汎然無所繫故動靜不失往來不窮左之右之而無¶
　不可¶
　碧虛子陳景元曰汎汎乎滿乎太空而無所繫著者其惟道¶
　之體乎或可於左或可於右皆逢其原而無所不周者其惟¶
　道之用乎¶
　穎濱蘇轍曰汎兮無可無不可故左右上下周旋無不至也¶
　王雱曰汎然不倚一物故用之無所不通¶
　葉夢得曰易曰一陰一陽之謂道易之言道以陰陽而老氏¶
<pb:CK-KZ_JY049_03p033a>¶
　之獨曰萬物負陰而抱陽則爲之陰陽者誰乎故於此特以¶
　左右見之左陽也右陰也大道汎兮其無所倚故自陰而之¶
　陽則可以左自陽而之陰則可以右¶
　林東曰一説以左右爲佐佑説老氏書有輔萬物之自然是¶
　也¶
萬物恃之以生而不辭功成不居¶
　穎濱蘇轍曰世有生物而不辭者必將名之以爲己有世有¶
　避物而不有者必將辭物而不生生而不辭成而不有者惟¶
　道而已¶
　臨川王安石曰萬物之資貸以生則亦恃之而不辭矣功成¶
<pb:CK-KZ_JY049_03p033b>¶
　而不居巍巍乎其有成功蕩蕩乎民無能名是也¶
　道眞仁靜先生曹道沖曰萬物雖繁道皆以無爲之妙而成¶
　之不以其多而拒之裁成萬物不以爲能¶
　陳象古曰不言巳之能生也不自有其成功也¶
　葉夢得曰萬物由乎其間則恃之以生者吾固不得辭非我¶
　也陰陽也及其功成吾亦不得名之有矣名且不得而况於¶
　實乎¶
　黃茂材曰萬物之生非道而何故不可得而辭生物之功亦¶
　爲大矣功成而不居其功¶
衣被萬物而不爲主故常無欲可名於小矣萬物歸焉而不知¶
<pb:CK-KZ_JY049_03p034a>¶
主可名於大矣是以聖人終不爲大故能成其大¶
　御註曰道復於至幽則小而與物辨顯於至變則大而與物¶
　交與物辨故常無欲與物交故萬物歸焉覆露乎萬物而不¶
　示其宰制之功故不爲主鼔舞乎羣眾而莫窺其歸往之迹¶
　故不知主夫道非小大之可名也云可名者道之及乎物者¶
　爾¶
　碧虛子陳景元曰杜光庭曰聖人愛民恤物巨細申恩若可¶
　名於小矣任物遂性歸功於天又可名於大矣決道施化布¶
　德及人鼓以湻和之風被以淸靜之政忘功不有不自尊高¶
　故其盛業可大聖德可久以其不爲大故能成此尊大矣修¶
<pb:CK-KZ_JY049_03p034b>¶
　身之士汎然無著若雲之無心水之任器可左可右隨方隨¶
　圓不滯於常物來斯應鑒物斯廣不均應用之心利物雖多¶
　不矜兼濟之德仁逮蠢動未始爲私眾善歸宗不爲之主是¶
　能彰非小非大之德無自尊自伐之稱可以契上眞之大道¶
　矣¶
　穎濱蘇轍曰大而有爲大之心則小矣¶
　王雱曰有意於主則反與物對惟其主萬物而未嘗有意乃¶
　所以充塞無外而莫能離夫道之爲物方其小也未嘗不大¶
　方其大也未嘗離小但觀者各得其迹而已要而言之非小¶
　非大不可言傳可以意得自大則有其大有其大則小矣唯¶
<pb:CK-KZ_JY049_03p035a>¶
　其非大而强名以大則眞大也¶
　道眞仁靜先生曹道沖曰不自爲大終爲萬物之宗不自爲¶
　先終爲天地之祖¶
　陳象古曰物由道生不自爲主其施甚廣無欲觀妙乃道之¶
　幾可名於小其樸若全萬物歸已之恩不自恃其功沖而用¶
　之物莫能測故可名爲大¶
　黃茂材曰道無大小自吾無欲以觀之則謂之小自物不知¶
　所主以觀之則謂之大聖人體此以游於世豈不爲大乎然¶
　未嘗有自大之心¶
　　
** 執大象章第三十五¶
<pb:CK-KZ_JY049_03p035b>¶
執大象天下往往而不害安平泰¶
　御註曰象如天之垂象無爲也運之以健無言也示之以文¶
　聖人之御世處無爲之事行不言之教而民歸之如父母故¶
　曰執大象天下往陰陽和靜鬼神不擾羣生不傷萬物不夭¶
　民雖有智無所用之何害之有安則無危亡之憂平則無險¶
　陂之患泰者通而治也¶
　臨川王安石曰大象者道之喻執其大則爲萬物之所歸向¶
　吾能順性命之理受之而不逆故往而不害能安則能平能¶
　平則能泰善安然後至於平平然後至於泰也¶
　道眞仁靜先生曹道沖曰無象者大象也母之於子也未有¶
<pb:CK-KZ_JY049_03p036a>¶
　母處而子不往就之也物來附德猶子歸母不害其所利則¶
　相蓄養和平而安泰也¶
　達眞子曰大象者道之象也然道不可執聖人體之固若其¶
　執爾聖人體道則爲天下之所歸故曰執大象天下往往者¶
　歸往之謂也莫足以傾則曰安莫足以險則曰平莫足以否¶
　則曰泰¶
　葉夢得曰大象猶大物也恍惚之間有物有象其藏深矣不¶
　可名以大執而示物然後其大者見焉天下始得從之而往¶
　吾雖受之而未嘗見其有物則雜然共處各安其性命之情¶
　並行而不相悖固未有能害之者也是以不失其居則安不¶
<pb:CK-KZ_JY049_03p036b>¶
　違其分則平不逆其情則泰¶
　淸源子劉驥曰象者物之始見去道未遠故以喻道大象者¶
　無象之象虛無之眞也身之虛而萬物至心之無而和氣歸¶
　故執大象天下往經所謂太虛内神六合朝眞亦此之謂也¶
　以至萬物之精華無極之物皆來歸之注焉而不滿酌焉而¶
　不竭利而不害爲而不爭故往而不害安平泰安則安於性¶
　命之情平則定乎内外之分泰則交通成和而上下與天地¶
　同流也¶
　黃茂材曰道本無象孰得而執然必有主之者故天下往焉¶
　往者謂其無往而不在也太古之時有羲皇在上天下之民¶
<pb:CK-KZ_JY049_03p037a>¶
　含哺而嬉鼓腹而遊無日不在乎道之中可謂安平泰矣又¶
　豈有害者哉¶
樂與餌過客止道之出言淡乎其無味視之不足見聽之不足¶
聞用之不可旣¶
　碧虛子陳景元曰此舉喻也夫音樂之和人必爲之少留饌¶
　餌之美客必爲之暫止樂之佚也耳滿而過焉餌之飫也舌¶
　味而爽焉客之止也主倦而厭焉夫法之初興民皆親之譽¶
　之及其獘也則民畏之侮之莊子曰仁義先王之蘧廬也止¶
　可以一宿而不可以久處覯而多責此言法之用也隨世汙¶
　隆滯而久之理必敗矣旣敗豈有往而不害者哉旣受其害¶
<pb:CK-KZ_JY049_03p037b>¶
　則奚足言其安平泰也夫樂佚餌飫則過爽隨焉大法一獘¶
　則畏侮彰焉若夫道之出言淡然無味所謂信言不美也淸¶
　靜無爲則民樂其性故含哺鼓腹而遊乎混茫則不知其所¶
　之矣豈有和悦之聲甘美之味而審聽咀嚼哉¶
　穎濱蘇轍曰作樂設餌以待來者豈不足以止過客哉然而¶
　樂闋餌盡彼將捨之而去若夫執大象以待天下天下不知¶
　好之又况得而惡之乎雖無臭味形色聲音以悦人而其用¶
　不可盡矣¶
　臨川王安石曰夫五味之於口五聲之於耳世皆沉溺而不¶
　知反者以其悦之於口耳之間也唯道之於口則非味而常¶
<pb:CK-KZ_JY049_03p038a>¶
　淡然耳惟其不悦於味而視道之無味不悦於聲而視道之¶
　無聲則視之不足見聽之不足聞而其用不可盡矣¶
　道眞仁靜先生曹道沖曰樂者音樂也餌者飲食也旣就而¶
　歸附樂所以和其心食所以養其形内外得所雖過客亦留¶
　而不去而况其素來處者惟道深遠久大其言簡淡初聞甚¶
　淡久之味在其中矣非玄覽莫能見非聽幽莫能聞雖無近¶
　利久而用之始知無盡¶
　黃茂材曰張樂設餌過客且止聲色嗜欲之能悦人如此若¶
　夫道出於口則無味視於目則無色聽於耳則無聲然人能¶
　得而用之其用無窮豈外物可比哉¶
<pb:CK-KZ_JY049_03p038b>¶
　　
** 將欲歙之章第三十六¶
將欲歙之必固張之將欲弱之必固强之將欲廢之必固興之¶
將欲取之必固與之¶
　御註曰此聖人所以履霜而知堅氷之至¶
　碧虛子陳景元曰此一章先賢解之多端皆不條理其説或¶
　引孔子曰可與適道未可與權或引國家權變爲辭近乎縱¶
　橫之説此乃與陰符天機合矣在乎高識變通者密用爾¶
　穎濱蘇轍曰未嘗與之而遽奪則勢有所不極理有所不足¶
　勢不極則取之難理不足則物不服然此幾於用智也與管¶
　仲孫武何異聖人之與世俗其迹固有相似者也聖人乘理¶
<pb:CK-KZ_JY049_03p039a>¶
　而世俗用智乘理如醫藥巧於應病用智如商賈巧於射利¶
　臨川王安石曰天下之人常爲陰陽轉徙而不知反故欲張¶
　者必歙欲强者必弱知雄之爲動而當守其雌知白之爲明¶
　而當守其黑故處之以歙則天下之張皆歸之而不爲彼之¶
　所歙持之以弱則天下之强皆歸之而不爲彼之所弱¶
　道眞仁靜先生曹道沖曰故知機者謹密也¶
　陳象古曰張極必歙强極必弱興極必廢與極必奪自然之¶
　理也¶
　淸源子劉驥曰物盛則衰物極則反乃消息盈虛之常理也¶
　日中則昃月滿則虧日月尚爾况其他乎此天之道¶
<pb:CK-KZ_JY049_03p039b>¶
　黃茂材曰凡物有歙有張有弱有强有廢有興有奪有予造¶
　化者未嘗容心於其間如日月寒暑相爲往來當其張也必¶
　有歙之者焉當其强也必有弱之者焉當其興也必有廢之¶
　者焉當其與也必有奪之者焉¶
是謂微明¶
　御註曰其未兆爲微而其理甚著賢人覩而眾莫知¶
　涑水司馬光曰知微之明¶
　臨川王安石曰非見機者不能與於此¶
　達眞子曰自其張之微而明其有歙自其强之微而明其有¶
　弱¶
<pb:CK-KZ_JY049_03p040a>¶
　黃茂材曰此理雖明達之者少故謂微明¶
　林東曰人當見微而知著是謂微明¶
柔之勝剛弱之勝强¶
　穎濱蘇轍曰聖人知剛强之不足恃故以柔弱自處天下之¶
　剛强方相傾相軋而吾獨柔弱以待之及其大者傷小者死¶
　而吾以不校坐待其斃此所謂勝也雖然聖人豈有意於此¶
　以勝物哉知勢之自然而居其自然耳¶
　達眞子曰剛勝柔强勝弱形器之然也柔之勝剛弱之勝强¶
　道用之然也¶
　淸源子劉驥曰剛强所以勝人勝人則有時而力屈柔弱所¶
<pb:CK-KZ_JY049_03p040b>¶
　以自勝自勝則吾往而不勝¶
　黃茂材曰柔未嘗求勝剛也而剛者常不能屈故曰柔勝弱¶
　未嘗勝强也而强者常不能加故曰弱勝¶
魚不可脱於淵國之利器不可以示人¶
　御註曰淵者魚之所以藏其身利器者國之所以制人吞舟¶
　之魚蕩而失水則蟻能苦之故不可脱於淵聖人能窮海內¶
　而無智名威服萬物而無勇功而天下治¶
　碧虛子陳景元曰國家之權謀泄漏於民下則小夫得以玩¶
　弄况奸雄乎¶
　穎濱蘇轍曰魚之爲物非有爪牙之利足以勝物也然方其¶
<pb:CK-KZ_JY049_03p041a>¶
　托於深淵雖强有力者莫能執之及其脫淵而陸則蠢然一¶
　物耳何能爲哉聖人居於柔弱而剛强者莫能傷也非徒莫¶
　能傷也又將以全制其後此不亦天下之利器也哉魚惟脱¶
　於淵然後人得制之聖人惟處於柔弱而不厭故終能服天¶
　下此豈與眾人共之者哉¶
　臨川王安石曰魚之爲物深潛退伏而藏於深淵之中而不¶
　可脱於淵聖人之利器常隱於微妙而不可離於樸也¶
　道眞仁靜先生曹道沖曰淵者魚之所以存身脱則有鈎網¶
　之患道者人之所以生失者必有禍患之憂又利於國之器¶
　藏而以息盜機豈可示於外也¶
<pb:CK-KZ_JY049_03p041b>¶
　葉夢得曰聖人之於天下也蓋亦有運之者焉而不可以示¶
　人謂之利器吞舟之魚蕩而失水則螻蟻得而制之脱淵之¶
　病也是故聖人藏其用而不盡古者謂是爲神故曰神而化¶
　之使民宜之自伏羲至於文王因時之變立成器以爲天下¶
　利使斯民由之而不知者皆是物也是以民可使由之不可¶
　使知之雖吾孔子亦云不知是而一二以暴之則民必有伺¶
　其間而奪之者此三代而下所以詐僞萌生而卒無以勝之¶
　者歟¶
　黃茂材曰庖丁爲文惠君語解牛之妙提刀而立爲之四顧¶
　爲之躊躇滿志善刀而藏之文惠君曰吾聞庖丁之言得養¶
<pb:CK-KZ_JY049_03p042a>¶
　生焉由此觀之魚豈可脱於淵國之利器豈可以示人魚脱¶
　於淵必制於人國之利器示人必奪於人皆非善刀而藏之¶
　者也¶
　林東曰魚脱於淵而處陸則死人不可以捨福而趨禍國之¶
　利器以示人則謀動干戈而有傷乎物則亦取禍之道¶
　　
** 道常無爲章第三十七¶
道常無爲而無不爲侯王若能守萬物將自化¶
　碧虛子陳景元曰夫道之常也湛寂不動故曰無爲應物而¶
　動物皆自用故曰無不爲夫侯王若能常以虛爲心亦以無¶
　爲身持守而不撓者故萬物將自從其化也經曰我無爲而¶
<pb:CK-KZ_JY049_03p042b>¶
　民自化¶
　黃茂材曰道惟無爲故能無不爲若其有爲則其爲也小矣¶
　侯王守此可以使萬物化萬物之化非道孰能然今云將自¶
　化者生而不有爲而不恃衣被萬物而不爲主也歟¶
化而欲作吾將鎭以無名之樸¶
　穎濱蘇轍曰聖人以無爲化萬物萬物化之始於無爲而漸¶
　至於作譬如嬰兒之長人僞日起故三代之衰人情之變日¶
　以益甚方其欲作而上之人與天下皆靡故其變至有不可¶
　勝言者苟其方作而不爲之動終以無名之樸鎭之庶幾可¶
　得而止也¶
<pb:CK-KZ_JY049_03p043a>¶
　道眞仁靜先生曹道沖曰旣化而泰民性過於泰則動作流¶
　蕩復以無名之樸鎭靜之民不可得而名狀之矣故定¶
　達眞子曰化而欲作道之散也無名之樸道之聚也以樸則¶
　無名固知化者有名也以化而欲作固知樸者不作也由是¶
　知鎭以無名之樸者使有名復歸於無名有作復歸於無作¶
　蓋以反本之謂也¶
　淸源子劉驥曰性靜謂之神神靜則萬化安心動謂之情情¶
　動則萬化亡非陰陽賊之心則使之也故吾將鎭以無名之¶
　樸天眞之性道之大原不可得而名故以樸爲喻鎭以無名¶
　之樸者必靜必淸守性之眞惟寂惟寞體道之原居杳冥之¶
<pb:CK-KZ_JY049_03p043b>¶
　内在恍惚之中離形去智不識不知物我兼忘與道爲一¶
無名之樸亦將不欲不欲以靜天下將自正¶
　御註曰易曰乾道變化各正性命乾道變化則無爲也各正¶
　性命則不欲以靜天下將自正也以道治天下至於各正性¶
　命此之謂治之至¶
　穎濱蘇轍曰聖人中無抱樸之念外無抱樸之迹故樸全而¶
　用大苟欲樸之心尚存於胸中則失之遠矣¶
　葉夢得曰靜者盡性而至命者也夫然天下不期而自正矣¶
　莊周曰正正者不失其性命之情其知靜哉¶
　淸源子劉驥曰莊子所謂抱神以靜形將自正經所謂我好¶
<pb:CK-KZ_JY049_03p044a>¶
　靜而民自正皆此之謂也¶
　黃茂材曰樸雖無名若存諸念則是未能無欲也古之至人¶
　非特於物也無欲其於道也亦無所欲淡然自守淸靜無爲¶
　天下各自正其性命而已吾何欲焉¶
　　
#+PROPERTY: JUAN 010
<pb:CK-KZ_JY049_03p044a>¶
** 上德不德章第三十八¶
上德不德是以有德下德不失德是以無德上德無爲而無以¶
爲下德爲之而有以爲¶
　御註曰孔子不居其聖而爲聖之時乃所以有德認而有之¶
　自私以失道何德之有不思而得不勉而中不行而至上德¶
　也不思則不得不勉則不中不行則不至下德也德有上下¶
<pb:CK-KZ_JY049_03p044b>¶
　此聖賢之所以分歟離形去智通於大同仁義禮智蓋將簡¶
　之而弗得故無以爲屈折禮樂吁俞仁義以慰天下之心得¶
　人之得而不自得其得故有以爲¶
　碧虛子陳景元曰夫德者得也内得於心外得於物常得而¶
　無喪利而不害物得以生謂之德也且道有淺深故德有上¶
　下所謂上德者至德也至德者深矣遠矣與物反矣人不見¶
　其迹則謂之不德以其含光匿耀支離所爲使百姓日用而¶
　不知咸曰我之自然而已矣所謂德全者也故曰是以有德¶
　谷神子曰上德不德與道同也下德者迹用漸彰至一澆散¶
　因循任物物保其安天下稱之歸美於已雖其德不喪已遠¶
<pb:CK-KZ_JY049_03p045a>¶
　於至德也夫有上德者性受自然之至妙命得元氣之精微¶
　神貫天地明竝日月無思無慮而心自無爲忘功忘名而迹¶
　無以爲以用也故無用巳爲也不爲而自得也故曰上德無¶
　爲而無以爲夫言下德者降於上德者也性受自然之平淡¶
　命得元氣之純和神配陰陽明效日月民皆仰戴咸共樂推¶
　麟鳳見而嘉祥來歌謡彰而有以爲也故曰下德爲之而有¶
　以爲¶
　涑水司馬光曰我無爲民自化無以爲猶言無用有爲也¶
　穎濱蘇轍曰聖人從心所欲不踰矩非有意於德而德自足¶
　其下知德之貴勉强以求不失蓋僅自完耳而何德之有無¶
<pb:CK-KZ_JY049_03p045b>¶
　爲而有以爲之則猶有爲也唯無爲而無以爲之者可謂無¶
　爲矣其下非爲不成然猶有以爲之非徒作而無術者也¶
　陸佃曰知之者不如忘之者得之者不如冥之者上德者忘¶
　之者也故曰上德不德又曰上德無爲而無事於爲也下德¶
　有爲而有事於爲也¶
　劉槪曰上德無爲而無以爲此心迹俱無爲者也所謂眞空¶
　是也眞空者聖人所以極高明而其崇以效天者也下德爲¶
　之而有以爲此心迹俱有爲者也所謂妙有是也妙有者聖¶
　人之所以道中庸而其卑法地者也¶
　陳象古曰不德者謂不自矜其德故人仰其德而歸之不失¶
<pb:CK-KZ_JY049_03p046a>¶
　德者謂自矜其德而患失之苟患失之無所不至故人觀其¶
　所爲而輕之安可更以德言哉書曰滿招損謙受益時乃天¶
　道又曰汝惟不矜天下莫與汝爭能汝惟不伐天下莫與汝¶
　爭功¶
　葉夢得曰道無上下上亦道也下亦道也雖稊稗瓦礫之微¶
　而道無不在是以上經言道論其常與非常而已德則有體¶
　履之爲行施之爲政在得爲得在失爲失在吉爲吉在凶爲¶
　凶故不得不辨其上下德雖道之降然去道未遠猶有通乎¶
　道而不自爲德者故曰上焉者不德而有德過是則認德而¶
　忘道有役其身以求之惟恐其不獲者而德自是微矣故曰¶
<pb:CK-KZ_JY049_03p046b>¶
　下焉者不失德而無德無爲者道也德能體之而有無敢欲¶
　爲之心德猶在焉至於爲之而有以爲則每下矣¶
　淸源子劉驥曰虛靜恬淡寂寞無爲此天地之道聖人之德¶
　也同乎無知其德不離與道爲一而不知道之在我也故上¶
　德不德是以有德不德者不知有德離形去智同於大通無¶
　問其名無窺其情物故自生若彼知之是乃離之以其認而¶
　有之自私以失道也故下德不失德是以無德上德出於自¶
　然不思而得不行而至故無爲而無以爲下德出於使然不¶
　思則不得不行則不至故爲之而有以爲¶
　黃茂材曰道與德相去一間爾中之謂道不偏之謂德由之¶
<pb:CK-KZ_JY049_03p047a>¶
　謂道不已之謂德道如嬰兒之未孩德如其始孩謂之玄德¶
　者其妙不可窮也謂之常德者愈久而不亡也謂之上德者¶
　非人所能及也皆足以合於道上德不德無爲而無以爲非¶
　道而何至於下德則去道遠矣¶
　林東曰上德近於道故不認德而爲德是以有德下德則勤¶
　勤於德如恐失之所以無德此德之眞者非於勤執而得之¶
　也¶
上仁爲之而無以爲上義爲之而有以爲上禮爲之而莫之應¶
則攘臂而仍之故失道而後德失德而後仁失仁而後義失義¶
而後禮¶
<pb:CK-KZ_JY049_03p047b>¶
　御註曰堯舜性之仁覆天下而非利之也故無以爲列敵度¶
　宜之謂義以立我以制事能無爲乎禮以交物以示人以節¶
　文仁義其用多矣則忿爭之心生而乖亂之變起春秋之時¶
　一言之不讎一拜之不中兩國爲之暴骨則攘臂而仍之尙¶
　其患之小者聖人厚於仁而薄於義禮以履之非所處也故¶
　上仁則同於德上義則有以爲上禮則有莫之應者道不可¶
　致故失道而後德德不可至故失德而後仁仁可爲也爲則¶
　近乎義故失仁而後義義可虧也虧則飾以禮故失義而後¶
　禮至於禮則離道滋遠而所失滋眾矣¶
　碧虛子陳景元曰夫仁者博施兼愛皆可爲也可爲而無偏¶
<pb:CK-KZ_JY049_03p048a>¶
　私故言上仁有心濟乎羣品故言爲之功成不居事遂不宰¶
　故言而無以爲夫義者宜也有所宜必有所虧處於事類而¶
　無所不宜故曰上義有宜有利故爲之其所爲者皆由裁非¶
　斷割而有以爲故曰上義爲之而有以爲攘臂謂攘除衣袂¶
　以出臂也仍引也夫禮者履也謂履道而行辯上下定貴賤¶
　謙恭和柔使無爭心斯禮之本也故稱上焉玉帛交馳威儀¶
　相答擎跽曲拳進退顧揖此禮之文也故爲末焉莊子曰大¶
　禮與天地同節又曰以禮爲翼者所以行於世也古聖制禮¶
　使人定心氣整容貌故曰爲之然而中下之士喪本崇末曲¶
　説煩多不能應答故曰而莫之應此失禮之微者也而有怫¶
<pb:CK-KZ_JY049_03p048b>¶
　然作色奮臂仍引指陳去就爲爭競之端故曰則攘臂而仍¶
　之又失禮之甚者也¶
　涑水司馬光曰立制度以强民民不肯從則用刑以威之仍¶
　引也字或作扔¶
　穎濱蘇轍曰仁義皆不免於爲之矣其所以異者仁以無以¶
　爲爲勝義以有以爲爲功耳德有上下而仁義有上無下何¶
　也下德在仁義之間而仁義之下者不足復言故也自德以¶
　降而至於禮聖人之所以齊民者極矣故爲之而不應則至¶
　於攘臂而强之强之而又不應於是刑罰興而甲兵起則徒¶
　作而無術矣¶
<pb:CK-KZ_JY049_03p049a>¶
　程大昌曰仁義禮無異道禮卽仁義之形諸文爲度數者也¶
　非别有一禮也老氏旣賤仁義則仁義之形而每下者至於¶
　有條可畫有數可數者固其所賤也¶
　林東曰或以前識繼於禮之後以爲智次之説老氏尚謂禮¶
　爲忠信之薄故不言信其於智則有所謂以智治國國之賊¶
　不以智治國國之福非如三綱五常之敘至於仁義禮上者¶
　止此尚何下之足言¶
夫禮者忠信之薄而亂之首也前識者道之華而愚之始也是¶
以大丈夫處其厚不處其薄居其實不居其華故去彼取此¶
　御註曰凡物不並盛陰陽是也理相奪予威德是也實厚者¶
<pb:CK-KZ_JY049_03p049b>¶
　貌薄父子之禮是也由是觀之禮繁者實必衰也實衰則僞¶
　繼之而爭亂作故曰夫禮者忠信之薄而亂之首也道降而¶
　出出而生智以智爲鑿揣而銳之敝精神而妄意度兹謂前¶
　識前識則徇末忘本故爲道之華心勞而智益困故爲愚之¶
　始億則屢中此孔子所以惡子貢在彼者道所去在此者道¶
　所尚道所尚則厚而不薄實而無華非夫智足以自知反其¶
　性本而不流於事物之末習其孰能之易曰敦復無悔中以¶
　自考也敦者厚之至也人生而厚者性也復其性者處其厚¶
　而已此大丈夫所以備道而全德¶
　碧虛子陳景元曰夫忽道德仁義而專以禮教爲用者豈非¶
<pb:CK-KZ_JY049_03p050a>¶
　忠信之薄而亂之首乎若乃尊道德仁義而兼用禮教者是¶
　禮之上也則何往而不治哉德和也道理也德無不容仁也¶
　道無不理義也義明而物親忠也忠純實而反乎情樂也信¶
　行容體而順乎文禮也此足以見老莊之旨於道德仁義禮¶
　樂忠信豈有忽棄者乎夫修崇禮教者智也智爲先見故曰¶
　前識識旣先物安能忘懷故以智治國國之賊豈非道之華¶
　而愚之始乎若乃藏識藏智何思何慮則反其質素而爲大¶
　賢矣且禮煩則亂智變則詐此必然之理也大丈夫者剛健¶
　純粹有道之士也文中子曰大丈夫恬然無思淡然無慮行¶
　乎無路遊乎無怠出乎無門入乎無房屬其精神偃其知見¶
<pb:CK-KZ_JY049_03p050b>¶
　漠然無爲而無不爲也夫如是則所處自然樸厚而居於上¶
　德不置身於澆薄煩巧也居則忠信而誠實曷嘗華綺而詐¶
　僞也是故去彼禮義之淺末取此道德之大本者也¶
　涑水司馬光曰忠信禮之本也守其文忘其本則巧僞橫生¶
　矣世有臆度屢中人或謂之智而多言數窮未免於愚¶
　穎濱蘇轍曰忠信而無禮則忠信不見禮立而忠信之美發¶
　越於外君臣父子之間夫婦朋友之際其外粲然而其中無¶
　餘矣故順之則治違之則亂治亂之相去其間不能以髮故¶
　曰亂之首也聖人玄覽萬物是非得失畢陳於前如鑑之照¶
　形無所不見而孰爲前後世人視止於目聽止於耳思止於¶
<pb:CK-KZ_JY049_03p051a>¶
　心冥行於萬物之間役智以求識而偶有見焉雖自以爲明¶
　而不知至愚之自是始也世之鄙夫樂其有得於下而忘其¶
　上故喜薄而遺厚采華而棄實非大丈夫孰能去彼取此¶
　道眞仁靜先生曹道沖曰禮者束以名教加以恥辱剋意强¶
　說僞而失眞禮者詐偽而忠信之誠薄矣忠信旣薄豈不犯¶
　上而姦謟故爲亂之先也不待自然先造智謀預爲機術以¶
　在道爲華非眞實也亂眞役念求明而反愚也大丈夫有道¶
　之士也處純厚而棄浮薄絶華僞而居其眞實遠者彼也近¶
　者此也近者求諸已遠者求諸人不强知他事而自取巳眞¶
　黃茂材曰古今一時也萬物一物也無有前後之異人以智¶
<pb:CK-KZ_JY049_03p051b>¶
　强推測之或得其一二則自矜耀以爲有先見之明而不知¶
　其愚莫甚焉何則用智者見物而不見道苟不見道謂之愚¶
　可也所謂大丈夫者爲其有高世之見而不徇於流俗者也¶
　以禮爲忠信之薄不處而處於厚以前識爲道之華不居而¶
　居於實非有高世之見而不徇於流俗者能之乎去彼取此¶
　者道也¶
　　
** 昔之得一章第三十九¶
昔之得一者天得一以淸地得一以甯神得一以靈谷得一以¶
盈萬物得一以生侯王得一以爲天下貞其致之一也¶
　御註曰莊子曰通於一萬事畢致一則不二抱一則不離守¶
<pb:CK-KZ_JY049_03p052a>¶
　一則不遷能知一則無一之不知不能知一則無一之能知¶
　昔之得一者體天下之至精物無得而耦之者故確然乎其¶
　上者純粹而不雜隤然乎其下者靜止而不變至幽而無形¶
　者神也得一則不昧至虛而善應者谷也得一則不窮萬物¶
　以精化形故得一以生侯王以獨制眾故得一以爲天下正¶
　自天地以至於侯王雖上下異位幽明散殊而天之所以淸¶
　地之所以甯侯王之所以爲天下正非他求而外鑠也一以¶
　致之而已故曰其致之一也¶
　碧虛子陳景元曰一者元氣也莊子曰氣也者虛而得物者¶
　也唯道集虛又曰虛室生白吉祥止止天者純陽之氣且天¶
<pb:CK-KZ_JY049_03p052b>¶
　得之故能剛健運動穹窿廣覆垂象淸明萬物資始地者純¶
　陰之質且地得之故能信順柔弱磅礴厚載安甯不動萬物¶
　資生神者妙萬物以爲言且神得之故能通變無方反覆不¶
　窮正直靈響應物無盡谷者谿之絶深且谷得之故能氣運¶
　水注盈滿不竭萬者數之大物者形可見且物得之故能生¶
　生成成而不歇滅侯王者人主也且侯王得之故能永有大¶
　寶無思不服而爲天下平正夫上五事能致淸甯靈盈生者¶
　皆由君道正之使然也正者得其沖一之謂也¶
　涑水司馬光曰一者道之子物之祖也故莫不賴之以成功¶
　以事言之常久不已所謂一也¶
<pb:CK-KZ_JY049_03p053a>¶
　穎濱蘇轍曰一道也物之所以得爲物者皆道也天下之人¶
　見物而忘道天知其淸而已地知其寕而已神知其靈而已¶
　谷知其盈而已萬物知其生而已侯王知其爲天下貞而已¶
　不知其所以得此者皆道存焉耳¶
　陸佃曰入於一道將得出於一道將失一者有無之界也列¶
　子曰一者形變之始莊子曰一之所起有一而未形天尊地¶
　卑故言天而地次之天地之間虛而不屈動而愈岀者不可¶
　知之神也故神次之萬物盈於天地之間所以生且死者聽¶
　乎神而已故言谷而萬物次之侯王者所以法夫四者而以¶
　宰萬物者也故侯王次之¶
<pb:CK-KZ_JY049_03p053b>¶
　達眞子曰道之混同則歸於一故得一者得其道之混同者¶
　也¶
　陳象古曰一者大道之妙用也致至也至其妙用之理也¶
　葉夢得曰前旣離道爲德以迹觀之蓋析而有二矣恐天下¶
　遂認其二而不知其一者未嘗亡也故於是復極言之一者¶
　何也莊周曰泰初有無無有無名一之所起有一而未形此¶
　道之將判萬物總焉而不能外者也故曰道生一一生二自¶
　是而往巧厯所不能算矣其在易自天一而降積之爲天地¶
　之五十五衍之爲大衍四十九而所謂一者終藏而不見豈¶
　非散於天地萬物之間無往而不在人無得而窺之者歟是¶
<pb:CK-KZ_JY049_03p054a>¶
　以自天而淸至王侯之貞槪而論焉未有不得而能立者¶
　黃茂材曰夫盈於天地之間何可以數計皆不離乎一物始¶
　於一一卽一也一生二二卽二一也二生三三卽三一也三¶
　生萬物萬物卽萬一也自此推之至於恆河沙數卽恆河沙¶
　數一也故知乎一恆河沙數可得而知其致之寕非一乎¶
天無以淸將恐裂地無以寕將恐發神無以靈將恐歇谷無以¶
盈將恐竭萬物無以生將恐滅侯王無以爲貞而貴高將恐蹶¶
　御註曰天軄生覆地職形載裂則無以覆發則無以載神依¶
　人而行者也歇則無所示谷受而不藏者也竭則莫之應聚¶
　則精氣爲物得一以生故也散則遊魂爲變失一以滅故也¶
<pb:CK-KZ_JY049_03p054b>¶
　惟正也故能御萬變而獨立萬物之上無以爲正而貴高將¶
　不足以自保能無蹶乎¶
　碧虛子陳景元曰無以者致誡之辭也陰陽書曰天裂者陽¶
　氣之不足君德之衰微也地震者陰氣之有餘臣道之失職¶
　也已上雖敘天地等事會歸戒於侯王侯王尚爾况黎庶乎¶
　穎濱蘇轍曰致之言極也天不得一未遽裂也地不得一未¶
　遽發也神不得一未遽歇也谷不得一未遽竭也萬物不得¶
　一未遽滅也侯王不得一未遽蹶也然其極必至於此耳¶
　陳象古曰裂則不全發則不靜歇則不久竭則易崩滅則不¶
　繼蹶則不安皆失道所致也¶
<pb:CK-KZ_JY049_03p055a>¶
　葉夢得曰不幸而失之爲裂爲發以至爲蹶雖天地之大亦¶
　不能自存也此雖未必然而理則有是故以將言之¶
　黃茂材曰天無一必裂地無一必發神無一必歇谷無一必¶
　竭萬物無一必滅侯王無一必蹶不言必而言將恐者是一¶
　未嘗無也¶
故貴以賤爲本高以下爲基是以侯王自稱孤寡不穀此其以¶
賤爲本邪非乎¶
　御註曰賤者貴之所恃以爲固下者高之所自起世之人覩¶
　其末而聖人探其本世之人見其成而聖人察其微故常得¶
　一也孤寡不穀名之賤者也而侯王以爲稱知所本而己侯¶
<pb:CK-KZ_JY049_03p055b>¶
　王所以貴高而不蹶其以此乎¶
　碧虛子陳景元曰夫貴者豈可以自貴哉必由賤者所奉然¶
　後貴耳高者豈可自高哉必緣下者所戴然後高耳孤寡不¶
　穀凡此三者皆人之鄙惡而侯王以爲稱謂者蓋卑以自牧¶
　不矜其尊貴若此豈非以賤爲本耶¶
　穎濱蘇轍曰天地之大侯王之貴皆一之致夫一果何物也¶
　視之不見執之不得則亦天下之至微也此所謂賤且下也¶
　昔之爲此稱者亦舉其本而遺其末耳¶
　陳象古曰是用賤下之道者也自謂孤寡不穀謙之至也易¶
　曰天道虧盈而益謙地道變盈而流謙鬼神害盈而福謙人¶
<pb:CK-KZ_JY049_03p056a>¶
　道惡盈而好謙謙尊而光卑而不可踰君子之終也非乎者¶
　不可以爲非也¶
　黃茂材曰夫是一也非特貴者有之賤者亦有之非特高者¶
　有之下者亦有之東郭子問於莊子曰道烏乎在曰在螻蟻¶
　曰何其下耶曰在稊稗曰何其愈下耶曰在瓦甓曰何其愈¶
　甚耶曰在屎溺孤寡不穀未爲賤也¶
故致數譽無譽不欲琭琭如玉落落如石¶
　御註曰自高以勝物自貴以賤物强而不知守以柔白而不¶
　知守以黑以求譽於世而致數譽則過情之譽暴集無實之¶
　毁隨至所以無譽玉貴而石賤一定而不變聖人乘時任物¶
<pb:CK-KZ_JY049_03p056b>¶
　無所底滯萬變無常而吾心常一是眞得一者也故不可得¶
　而貴賤孟子曰所惡乎執一者謂其執一而廢百也不欲琭¶
　琭如玉落落如石非知化之聖不能及此是謂上德¶
　碧虛子陳景元曰開元本作故致數輿無輿者言就數輿則¶
　有輪轅箱軸等羣材之名無有名爲輿者合之則輿矣就國¶
　求之則有士農工商等萬民之號無有名爲國者合之則爲¶
　國矣然則忽羣材而輿何以成之棄萬民而國何以存之此¶
　重誡侯王之愛民也有道之君不欲顯耀琭琭如玉冥心韜¶
　光落落如石此能守沖一之道爲天下正者也¶
　穎濱蘇轍曰輪輻蓋軫衡軛轂轊會而爲車物物可數而車¶
<pb:CK-KZ_JY049_03p057a>¶
　不可數然後知無有之爲車所謂無之以爲用者也然則天¶
　地將以大爲天地耶侯王將以貴爲侯王耶大與貴之中有¶
　一存焉此其所以爲天地侯王者而或莫之知耳故一處貴¶
　而非貴處賤而非賤非若玉之琭琭貴而不能賤石之落落¶
　賤而不能貴也¶
　達眞子曰致人之以言尚已者謂之譽凡處至貴則有貴之¶
　譽處至高則有高之譽且處至貴至高莫不致譽之速數也¶
　侯王雖得致速數之譽心得其道之一忘貴而同賤忘高而¶
　同下常若其無譽也故曰故致數譽無譽琭琭者玉之貌也¶
　落落者石之貌也玉也石也堅確而不易者也玉者貴之譬¶
<pb:CK-KZ_JY049_03p057b>¶
　則侯王也石者賤之譬則孤寡也玉之貴也不能同乎石之¶
　賤石之賤也不能齊乎玉之貴至道之人得一於心者以至¶
　貴同至賤故不欲琭琭如玉以至賤同至貴故不欲落落如¶
　石非道之得一於心者孰能與此¶
　黃茂材曰致就也就車數之爲輪爲轂爲衡爲輿無有名爲¶
　車者故成爲車此河上公舊説也玉德之美也石質之堅也¶
　而不欲如之何也琭琭落落可得而名爾¶
　　
** 反者道之動章第四十¶
反者道之動弱者道之用天下之物生於有有生於無¶
　御註曰天下之理動靜相因强弱相濟歛藏於冬而蕃鮮於¶
<pb:CK-KZ_JY049_03p058a>¶
　春水之性至柔也而攻堅强者莫之能先其此之謂歟然則¶
　有無之相生若循環然故無動而生有有極而歸無彼蔽於¶
　莫爲溺於或使豈道也哉¶
　碧虛子陳景元曰反者覆也變也虛靜者物之本物之將生¶
　先反復虛靜之原及其變也出虛靜而動之是先反而後動¶
　易之復卦剛反動而順以行是以出入無疾此之謂也弱者¶
　道之用旣反虛靜爲道之動則柔弱雌靜實道之用也有一¶
　也一者元氣也言天下之萬物皆生於元氣也元氣屬有有¶
　光而無象雖有光景出於虛無虛無者道之體也列子曰有¶
　形者生於無形則天地安從生又曰形動不生形而生影聲¶
<pb:CK-KZ_JY049_03p058b>¶
　動不生聲而生響無動不生無而生有是故物生於有有生¶
　於無¶
　涑水司馬光曰一陰一陽之謂道¶
　潁濱蘇轍曰復性則靜矣然其寂然不動感而遂通天下之¶
　故則動之所自起也道無形無聲天下之弱者莫如道然而¶
　天下之至强莫加焉此其所以能用萬物也世不知靜之爲¶
　動弱之爲强故告之以物之所自生者蓋天下之物聞有以¶
　母制子而未聞有以子制母者也¶
　臨川王安石曰言反不言靜言弱不言强言動則知反之爲¶
　靜言弱則知用之爲强¶
<pb:CK-KZ_JY049_03p059a>¶
　葉夢得曰此猶以論夫一也自其多者數之則一者其反而¶
　萬物由之以運則道之動也自貴與高者觀之則一者其弱¶
　而萬物資之以立則道之用也夫如是知天下之物生於有¶
　則天地至於侯王者是已而有生於無則一固存焉於其間¶
　也¶
　淸源子劉驥曰經云虛無恍惚道之根萬物共本道之元反¶
　於此者離道以善故爲道之動體於此者至弱而强故爲道¶
　之用¶
　黃茂材曰無生有有生物凡物之生莫知其所以然人能求¶
　其所以生者還以自生豈不長生乎¶
<pb:CK-KZ_JY049_03p059b>¶
　林東曰道本靜矣反之得非動乎天下之物生於有葢有天¶
　地以生之非生於有耶有生於無則無者道也此道之或反¶
　或弱而主於生物非有生於無乎¶
　　
#+PROPERTY: JUAN 011
<pb:CK-KZ_JY049_03p059b>¶
** 上士聞道章第四十一¶
上士聞道勤而行之中士聞道若存若亡下士聞道大笑之不¶
笑不足以爲道¶
　御註曰士志於道者也上士聞道眞積力久至誠不息中士¶
　則有疑心焉疑心生則用志分其於道也一出一入焉下士¶
　則信不足以守智不足與明也故笑夫道無形色聲味之可¶
　得則其去耳目鼻口之所嗜也遠矣莊子曰大聲不入於俚¶
<pb:CK-KZ_JY049_03p060a>¶
　耳高言不止於眾人之心¶
　碧虛子陳景元曰夫上士者受性淸靜恬淡寂寞虛無無爲¶
　純粹而不雜靜一而不變聞乎道也超然而入以至於大妙¶
　而人觀其迹眞以爲勤行者也實無勤行也斯所謂天然縣¶
　解矣中士者受性中庸世之不用也則思欲就藪擇處閑曠¶
　吐故納新能經鳳騫導引養形夀考保神而已矣及乎世之¶
　用也則思欲語大功立大名禮君臣正上下殺身爲仁爲治¶
　而已矣此之謂若存若亡也下士者受性濁辱目欲眡色耳¶
　欲聽聲口欲察味志氣欲盈若不得者則大憂以懼聞其恬¶
　澹寂寞無爲則大笑而非之若不爲下士之所非笑則不足¶
<pb:CK-KZ_JY049_03p060b>¶
　以爲淸眞上道也¶
　涑水司馬光曰非常之道固非常人所知¶
　穎濱蘇轍曰道非形不可見非聲不可聞不先知萬物之妄¶
　廓然無蔽卓然有見未免於不信也故下士聞道以爲荒唐¶
　謬悠而笑之中士聞道與之存亡出沒而疑之惟了然見之¶
　者然後勤行服膺而不怠孔子曰語之而不惰者其囘也與¶
　斯可謂上士也哉¶
　黃茂材曰上士聞道了然無疑故勤而行之中士聞道未能¶
　盡信故若存若亡下士瞢然無所知故大笑世之上士無幾¶
　中士不可多得所謂下士比比皆是此道所以難明也歟¶
<pb:CK-KZ_JY049_03p061a>¶
故建言有之明道若昧夷道若纇進道若退上德若谷大白若¶
辱廣德若不足建德若偷質眞若渝大方無隅大器晩成大音¶
希聲大象無形道隱無名夫惟道善貸且成¶
　碧虛子陳景元曰夷平也纇𢇁之不匀者夫𢇁之無纇乃織¶
　者之所取有纇則紡者之所棄也夫上士襟懷坦夷平一與¶
　物無際而能支離其德若𢇁之有纇不爲世用也河上公本¶
　作類言大道之人坦蕩平夷隨類參同不自分别也上德之¶
　人無爲無事心同虛空高下莫測有若深谷無所不容大白¶
　者雪霜之謂也若雪霜之潔白而無所不到雖瓦甓汙溷之¶
　處施而無擇有道之士豈異於是故處於濁世純白獨全而¶
<pb:CK-KZ_JY049_03p061b>¶
　不雜染也孫登曰其德深廣則通疎見遠遺畧小節如智識¶
　不足故良賈深藏若虛君子盛德容貌若愚陸希聲曰衣被¶
　天下而不有其仁斯廣德若不足者也此言陰德密行也夫¶
　建立陰德之人不顯其功畏人之知故若偷竊耳吳筠元綱¶
　論曰功欲陰過欲陽功陰則能全過陽則易改此之謂也渝¶
　變也色不明也質眞者純素也夫純素之士動無文章如五¶
　色之渝淺光華不發也開元御註曰方正也隅角也夫砥礪¶
　名節以作廉隅此謂束教之人非曰大方之士磨而不磷在¶
　涅不淄大方也而能和光同塵行不崖異無隅也故曰大方¶
　無隅貸施與也夫歎美獨有此妙道能神鬼神帝生天生地¶
<pb:CK-KZ_JY049_03p062a>¶
　善以沖和妙氣施與萬物且成實而復於自然也嚴君平曰¶
　道之爲化也始於無有終於無終存於不存貸於不貸動而¶
　萬物成靜而天下遂也陸希聲曰夫唯善濟貸於萬物而不¶
　責其報是以萬物受其成而不知其德故下士聞其道而笑¶
　之不信其能若此耳¶
　穎濱蘇轍曰建立也古之立言者有是說而老子取之下之¶
　所陳者是也道之所遇無所不見凡此十二者皆道之見於¶
　事者也而道之大全則隱於無名惟其所遇推其有餘以貸¶
　不足物之賴之以成者也¶
　道眞仁靜先生曹道沖曰纇爲不平然而道至平而趣高下¶
<pb:CK-KZ_JY049_03p062b>¶
　不一至人與世浮沉曲全其道不特異其迹故若有瑕纇也¶
　德之上者其虛若谷似不盈矣世俗爲高潔之行以顯於名¶
　有道之者至潔白而混於汙辱之間至德不耀故若不足¶
　葉夢得曰明而若昧夷而若纇進而若退者中智之所疑也¶
　上德者若谷不自有其德也大白者若辱能納汙也廣德者¶
　若不足所以能有進也建德者若偷不見其用力則疑於惰¶
　也質眞者若渝不知其有常則以爲或變也大方者無隅不¶
　示人以形也大器者晚成不使見者速也大音者希聲不使¶
　得以聞也大象者無形不使得以見也道之隱於無名者每¶
　如此不可以一端求是以能推其餘以與人而萬物莫不資¶
<pb:CK-KZ_JY049_03p063a>¶
　之以成也¶
　黃茂材曰夫爲道者用心於内不暇顧其外世人不足以知¶
　之故雖明道乃以爲昧雖進道乃以爲退雖夷道乃以爲纇¶
　上德乃以爲谷谷不盈也大白乃以爲辱廣德乃以爲不足¶
　建德乃以爲偷質眞乃以爲渝求其方則無隅不知其爲大¶
　方求其器則晩成不知其爲大器求其音則希聲不知其爲¶
　大聲求其像則無形不知其爲大像下士所以每大笑之夫¶
　道隱無名知者固少然善貸萬物而不遺全生養命足以成¶
　功而有餘未有如道者也¶
　　
** 道生一章第四十二¶
<pb:CK-KZ_JY049_03p063b>¶
道生一一生二二生三三生萬物¶
　御註曰泰初有無無有無名一之所起天一而地一次之水¶
　生而火次之精具而神從之天肇一於北地耦二於南人成¶
　位於三三才具而萬像分矣號物之數謂之萬自此以往巧¶
　厯不能計¶
　碧虛子陳景元曰道者虛之虛者也無之無者也然之然者¶
　也混同太無冥寂淵通不可名言者也然而動出變化則謂¶
　之渾淪渾淪者一也渾淪一氣未相離散必有神明濳兆於¶
　中神明者二也有神有明則有分焉是故淸濁和三氣噫然¶
　而出各有所歸淸濁和者三也是以淸氣爲天濁氣爲地和¶
<pb:CK-KZ_JY049_03p064a>¶
　氣爲人三才旣具萬物資生故曰三生萬物¶
　涑水司馬光曰道生一自無入有一生二分陰分陽二生三¶
　濟以中和¶
　穎濱蘇轍曰夫道非一非二及其與物爲偶而物不一故以¶
　一名道然而道則非一也一與一爲二二與一爲三自是以¶
　往而萬物生雖有萬不同而莫不負陰抱陽沖氣以爲和蓋¶
　物生於三而三生於一理之自然也¶
　陸佃曰道生一一者蓋太極也一生二二者陰陽也二生三¶
　三者沖氣也有陰有陽而陰陽之中又有沖氣則萬物於是¶
　乎生矣¶
<pb:CK-KZ_JY049_03p064b>¶
　道眞仁靜先生曹道沖曰此顯道之始其理至微其言至玄¶
　自悟始得不可以言傳而象比故曰太極生陰陽陰陽生萬¶
　物¶
　陳象古曰一謂樸之始也二天之體也三地之形也天地旣¶
　判萬物遂生情欲之繁不能守一矣¶
　葉夢得曰此蓋明道分而爲二雖裂而爲陰陽而一陰一陽¶
　亦不離乎道之所一是故道生一而陰陽各得其一惟一乃¶
　能爲二故陰陽配而爲二二具而一存乎其間則爲三三散¶
　而爲和氣以生萬物則萬物亦得其三之一以抱負乎陰陽¶
　是終始未見一物之外乎一也¶
<pb:CK-KZ_JY049_03p065a>¶
　淸源子劉驥曰道生一氣一氣運轉而生陰陽二氣二氣變¶
　化而生天地人三才三才旣具萬物資生¶
　晦菴朱熹曰道卽易之太極一乃陽數之奇二乃陰數之耦¶
　三乃奇耦之積其曰二生三者猶所謂二與一爲三也若直¶
　以一爲太極則不容復言道生一矣與列子易變而爲一之¶
　語正同所謂一者皆形變之始耳不得爲非數之一也¶
　黃茂材曰知其所以常存而不滅者然後可以語長生道生¶
　一矣一之中而道常存一生二矣二之中而一常存二生三¶
　矣三之中而二常存三生萬物矣而萬之中三常存人與萬¶
　物同生者也誠能思之則其所以生我者非三乎所以生三¶
<pb:CK-KZ_JY049_03p065b>¶
　者非二乎所以生二者非一乎所以生一者非道乎故知道¶
　者常存而不滅不知道者墮於數數盡而止烏能以長生¶
　林東曰道生一至於三而止卽莊子所謂一與言爲二二與¶
　一爲三是也物生於三三生於一理之自然者也¶
萬物負陰而抱陽沖氣以爲和¶
　御註曰陰止而靜萬物負焉君子所以日入而息陽融而亨¶
　萬物抱焉聖人所以嚮明而治必有陰陽之中沖氣是已¶
　碧虛子陳景元曰負背也抱向也夫動物則畏死而趨生植¶
　物則背寒而向煖物之皮質周包於外皮質陰氣之所結也¶
　故曰負陰而骨髓充實於内骨髓陽氣之所聚也故曰抱陽¶
<pb:CK-KZ_JY049_03p066a>¶
　沖和之氣運行於其間所以成乎形精也夫沖和之氣盛全¶
　則形精不虧而生理王也沖和之氣衰散則形精相離而入¶
　於死地也¶
　涑水司馬光曰萬物莫不以陰陽爲體以沖氣爲用¶
　臨川王安石曰字説沖氣以天一爲主故從水天地之中也¶
　故從中¶
　陸佃曰道家謂之沖氣醫家謂之胃氣故五臟之脉無胃氣¶
　則死¶
　道眞仁靜先生曹道沖曰形質者有而礙故曰陰神氣虛而¶
　靈故曰陽沖氣以爲和形假神而動神托形而用形與神非¶
<pb:CK-KZ_JY049_03p066b>¶
　沖氣則不能和於内外之用¶
　陳象古曰陰陽道之妙用也負則在外抱則在内沖而用之¶
　不失其和也¶
　淸源子劉驥曰沖氣者自然中和之氣非陰非陽不離陰陽¶
　可以調和陰陽然天下之至柔也是猶孤寡不穀名之至賤¶
　而王公自以爲稱¶
　黃茂材曰莊子曰至陰肅肅至陽赫赫肅肅出乎天赫赫發¶
　乎地兩者交通成和而物生焉此言天地之陰陽至於萬物¶
　之陰陽亦然陽必負陰陰必抱陽陰陽合而沖和之氣生¶
　程大昌曰列子曰淸輕者上爲天濁重者下爲地沖和氣者¶
<pb:CK-KZ_JY049_03p067a>¶
　爲人言能虛中以承淸濁之會者是其和之得以成體者也¶
　張湛釋之曰陰陽氣徧交會而氣和氣和而人生也此其爲¶
　説是二之交焉而三三之徧焉而萬者也説者并沖爲和則¶
　失之矣¶
　林東曰負陰之靜而屬於背故曰負陰耳鼻目口在前皆陽¶
　動者也故曰抱陽抱則在前也陰陽氣沖合而爲和¶
人之所惡唯孤寡不穀而王公以爲稱¶
　御註曰物罔隆而不殺事靡盛而不衰陰陽之運事物之理¶
　也消息盈虛與之偕行而不失其和者其惟聖人乎¶
　碧虛子陳景元曰乃所以有王公之貴耳¶
<pb:CK-KZ_JY049_03p067b>¶
　穎濱蘇轍曰世之人不知萬物之所自生莫不賤寡小而貴¶
　眾大然王公之尊自稱孤寡不穀古之達者蓋已知之矣¶
　道眞仁靜先生曹道沖曰王公自以爲稱以至尊至高故取¶
　最下最薄而稱之也¶
　黃茂材曰水處人之所惡而幾於道孤寡不穀亦人之所惡¶
　而王公以爲稱道亦有可惡乎所謂在瓦甓而愈甚者也然¶
　亦何惡之有¶
　林東曰人所嫌惡惟孤寡不穀而王公以爲稱且安得而有¶
　抗爭此氣之沖虛合而爲和也¶
故物或損之而益益之而損¶
<pb:CK-KZ_JY049_03p068a>¶
　御註曰木落則糞本損之而益故也月盈則必缺益之而損¶
　故也¶
　碧虛子陳景元曰夫物有能減損情欲而不自矜伐卑以自¶
　牧以謙受益如王公稱孤寡不穀之損故有尊貴之益也若¶
　俗物則不然唯好盈滿饕餮富貴而危敗及之¶
　涑水司馬光曰滿招損謙受益皆所以去甚泰就中和¶
　臨川王安石曰天道虧盈而益謙唯其益謙故損者乃所以¶
　爲益唯其虧盈故益者乃所以爲損¶
人之所教亦我義教之强梁者不得其死吾將以爲教父¶
　御註曰以强勝弱以剛勝柔人之所教也我之所教則異乎¶
<pb:CK-KZ_JY049_03p068b>¶
　此强梁者有我而好爭有死之道智者觀之因以爲戒故將¶
　以爲教父¶
　碧虛子陳景元曰上之强梁者則失羣下之心而覆亡無日¶
　矣下之强梁者則爲眾所加而顚躓可待矣不得其死謂不¶
　得其夀終也老氏觀俗之失道將以爲後世法知謙損柔弱¶
　者必吉貪暴强梁者必凶書之垂誡以爲教父父先也本也¶
　涑水司馬光曰亦我教之爲眾教之父¶
　穎濱蘇轍曰世以柔弱爲損强梁爲益不知其非也故將使¶
　天下之教者皆以此教之曰不見强梁者之不得其死乎强¶
　梁妄之極也人知强梁之不免於死則知妄之不可爲知妄¶
<pb:CK-KZ_JY049_03p069a>¶
　之不可爲而後可與語道矣故曰吾將以爲教父¶
　道眞仁靜先生曹道沖曰人莫不謂自己之所見爲是而教¶
　人使從亦我須當教人而於義宜然而後教之¶
　黃茂材曰損之而益益之而損人情物理古今皆然當是時¶
　儒墨各自名家其爲道雖不同而其教人未嘗或異至於以¶
　强梁爲戒尤老氏所尚故曰吾將以爲教父雖然其教人者¶
　止於是矣而其妙有不言之旨父不能傳於其子子不能受¶
　之於其父豈可得而教人哉¶
　程大昌曰此謂强梁者不得其死古必嘗有是語而時人已¶
　有師之者矣故引人言以證已教而曰人之所教我亦義教¶
<pb:CK-KZ_JY049_03p069b>¶
　之言不止我之立教獨出於此也旣已表發其語而又尊之¶
　以爲教父¶
　林東曰人之所教者亦我以理義論而教之故强梁者去强¶
　梁而免死吾將以爲教父我主其教得以制其子也¶
　　
** 天下之至柔章第四十三¶
天下之至柔馳騁天下之至堅無有入於無間是以知無爲之¶
有益也¶
　御註曰柔之勝强無之攝有道之妙用實寓於此棄事則形¶
　不勞遺生則精不虧茲所以爲有益¶
　碧虛子陳景元曰至柔者水也至堅者金石也天下者汎舉¶
<pb:CK-KZ_JY049_03p070a>¶
　也馳騁猶奔競不息貌¶
　王弼曰無有不可窮至柔不可折以此推之故知無爲之道¶
　而有益於物也¶
　涑水司馬光曰太山之溜穿石形之細者無若微塵然不能¶
　入無隙之物唯無有乃可以入於無間¶
　穎濱蘇轍曰以堅御堅不折則碎以柔御堅柔亦不靡堅亦¶
　不病求之於物則水是也以有入有捍不相受以無入有無¶
　未嘗勞有未嘗覺求之於物則鬼神是也是以聖人唯能無¶
　爲故能役使眾强出入眾有¶
　淸源子劉驥曰經云道常無爲而無不爲無爲者寂然不動¶
<pb:CK-KZ_JY049_03p070b>¶
　天下之至柔也無不爲者感而遂通馳騁天下之至堅也以¶
　至神鬼神帝生天生地天下之至堅其孰能當之無有者道¶
　也無間者虛空無爲也經所謂人能虛空無爲非欲於道道¶
　自歸之故無有入於無間注焉而不滿酌焉而不竭廣乎其¶
　無不容淵乎其不可測故是以知無爲之有益也¶
　黃茂材曰天下莫柔弱於水而攻堅强者莫之能先無有爭¶
　之爲患也古之眞人入水不濡入火不𤍠無有形之爲累也¶
　人能用其至柔造於無有何堅之不攻何往之不入斯二者¶
　非夫無爲之功不能至焉¶
　程大昌曰謂柔能勝剛者非曰直致而可以必遂也彼以剛¶
<pb:CK-KZ_JY049_03p071a>¶
　來此不與抗常自處於雌弱而待其有隙之可乘列子固嘗¶
　喻之以水矣莊子又嘗喻之以風矣此二物者非不能極其¶
　馳騁也然使水而礙山風而觸石其能入乎則馳騁者有時¶
　而不得常遂也若夫超有而無也者生生化化而無所於待¶
　運道物物而莫之或攖則豈守柔待間者之所能及也¶
不言之教無爲之益天下希及之矣¶
　御註曰不言之教設之以神無爲之益不虧其眞聖人以此¶
　抱樸而天下賓無爲而萬物化故及之者希¶
　碧虛子陳景元曰聖人觀天道之自然而謹身節用飭容儀¶
　以悟物故不言而其教行若乃有爲則滯迹損物旣而無爲¶
<pb:CK-KZ_JY049_03p071b>¶
　則利益甚多故知淸靜簡易之道誠南面之至術則天下希¶
　及之也經曰知我者希則我貴矣¶
　黃茂材曰載籍以來立大功建大業其著見於有爲之跡世¶
　有人焉至於不言之教無爲之益至人君子修於方寸之間¶
　及其成也旁日月挾宇宙揮斥八極之表非夫有爲之功所¶
　有髣髴其萬一故曰希及之矣¶
　　
** 名與身章第四十四¶
名與身孰親身與貨孰多¶
　御註曰非所親也非所多也¶
　穎濱蘇轍曰夫忘我者身且不有而况於名與貨乎¶
<pb:CK-KZ_JY049_03p072a>¶
　道眞仁靜先生曹道沖曰身與名何者爲親而棄身成名可¶
　謂至愚者也身止有一而世間財貨至多物常多於身而一¶
　身與多物爲敵身先盡而物與貨尙多¶
　陳象古曰身者道之本¶
　黃茂材曰天下之所謂名者皆其外物而乃欲亡吾身以爭¶
　之是亦不知親疎者乎天下之所謂貨者何可勝計而乃欲¶
　役吾身以求之是亦不知多寡者乎¶
得與亡孰病¶
　御註曰烈士徇名貪夫徇利其所得者名與貨而其亡也乃¶
　無名之樸不貲之軀病孰甚焉¶
<pb:CK-KZ_JY049_03p072b>¶
　碧虛子陳景元曰夫虛名浮利得之若輕羽而性命形神亡¶
　之若泰山達人校量誰者是病¶
　涑水司馬光曰得名貨而亡身與得身而亡名貨二者孰病¶
　穎濱蘇轍曰不得者以亡爲病及其旣得而患失則病又有¶
　甚於亡者惟齊有無均得喪而後無病也¶
　道眞仁靜先生曹道沖曰得則憂失已失又何憂也¶
　陳象古曰得不安於亡也¶
　黃茂材曰使其得之不過名也貨也而其亡者身也¶
　程大昌曰名之不親於身也貨之不重於身也人皆知之然¶
　徇物失我者常不暇恤是特不能權其輕重焉耳老子於此¶
<pb:CK-KZ_JY049_03p073a>¶
　以身名貨三者參觀而槪評之曰得名貨而亡身與得身而¶
　亡名貨二者孰病人能用此語也對而思之則輕重之𠂻昭¶
　昭然黑白分矣莊子用其説而伸之曰廢一手以得天下韓¶
　侯不爲委隋珠以彈一雀世所共笑則輕重益明矣¶
是故甚愛必大費多藏必厚亡¶
　黃茂材曰費非謂費其貲財也而費精神之爲損大亡非謂¶
　亡其蓄積也而亡性命之爲禍厚凡此數者利害得失灼然¶
　甚明而人不思¶
　林東曰愛之甚則凡可以求之者無所不至能無費乎藏之¶
　多則攻之者必眾能無亡乎¶
<pb:CK-KZ_JY049_03p073b>¶
知足不辱¶
　道眞仁靜先生曹道沖曰辱莫大於貪¶
　程大昌曰知足之富决不受辱¶
知止不殆可以長久¶
　陳象古曰雖不欲長久其可得乎¶
　黃茂材曰古之人知止足之戒無如漢之二疎辭榮還里保¶
　其天年而終可謂長久矣乎曰二疎爲免於殆辱則可以爲¶
　長久則未可¶
　程大昌曰無辱無殆故可長久¶
#+PROPERTY: JUAN 012
<pb:CK-KZ_JY049_03p073b>¶
** 大成若缺章第四十五¶
<pb:CK-KZ_JY049_03p074a>¶
大成若缺其用不敝大盈若沖其用不窮大直若屈大巧若拙¶
大辯若訥¶
　御註曰域中有四大道居一焉體道之全故可名於大無成¶
　與虧是謂大成不有其成故若缺故其用不敝此孔子所以¶
　集大成而爲聖之時¶
　碧虛子陳景元曰大成謂全德之君子如大壑酌之而不竭¶
　明鑑應之而不疲故曰其用不敝盛德大業者謙沖而不驕¶
　富貴滿堵者虛儉而不奢所用豈能窮匱大直者謂隨物而¶
　直彼含垢而不申其直不在己故若屈也大巧者謂因物性¶
　之自然而成器用不造爲異端故若拙也¶
<pb:CK-KZ_JY049_03p074b>¶
　涑水司馬光曰物成必毁盈必溢理之常也有道者雖成若¶
　缺雖盈若沖故不獘不窮¶
　穎濱蘇轍曰天下以不缺爲成故成必有獘以不虛爲盈故¶
　盈必有窮聖人要於大成而不䘏其缺期於大盈而不惡其¶
　沖是以成而不獘盈而不窮也直而不屈其直必折循理而¶
　行雖曲而直巧而不拙其巧必勞付物自然雖拙而巧辯而¶
　不訥其辯必窮因理而言雖訥而辯¶
　臨川王安石曰萬物始乎是終乎是是大成也¶
　陸佃曰大成不見其足故若缺大盈不見其溢故若沖大直¶
　不見其伸故若屈大巧不見其力故若拙大辯不見其給故¶
<pb:CK-KZ_JY049_03p075a>¶
　若訥¶
　淸源子劉驥曰道無成虧故謂之大成道無盈虛故謂之大¶
　盈不有其成故若缺不見其盈故若沖成必有虧以其若缺¶
　故其用不敝盈必有虛以其若沖故其用不窮大直者直而¶
　不肆故若屈大巧者不爲而成故若拙大辯者不言之教故¶
　若訥¶
　黃茂材曰苟不知道其誰肯以屈拙訥自處哉¶
躁勝寒靜勝𤍠淸靜爲天下正¶
　御註曰陽動而躁故勝寒陰止而靜故勝𤍠二者毗乎陰陽¶
　而不適乎中方且爲物汨方且與動爭烏能正天下惟無勝¶
<pb:CK-KZ_JY049_03p075b>¶
　寒之躁勝𤍠之靜則不雜而淸抱神以靜天下將自正¶
　碧虛子陳景元曰躁動也言春夏陽氣發於地上萬物因之¶
　以生物極則反故夏至則一陰生乎其中矣氣動極則寒寒¶
　則萬物以衰死明躁爲死本盛爲衰原夫至淸者在濁而物¶
　莫能滑亂至靜者處動而事莫能溷撓且大成大盈大直大¶
　巧大辯則有不獘不窮若屈若缺若訥以對之惟淸惟靜則¶
　可以持眾事而爲天下之中正者也莊子曰抱神以靜形將¶
　自正必靜必淸無勞汝形無搖汝精乃可以長生也¶
　穎濱蘇轍曰成而不缺盈而不沖直而不屈巧而不拙辯而¶
　不訥譬如躁之不能靜靜之不能躁耳夫躁能勝寒而不能¶
<pb:CK-KZ_JY049_03p076a>¶
　勝𤍠靜能勝𤍠而不能勝寒皆滯於一偏而非其正也唯泊¶
　然淸靜不染於一非成非缺非盈非沖非直非屈非巧非拙¶
　非辯非訥而後無所不勝可以爲天下正矣¶
　達眞子曰春與夏則萬物動之時也動之極則有寒之者至¶
　焉故曰躁勝寒是躁勝之時必有寒也秋與冬則萬物靜之¶
　時也靜之極則有𤍠之者至焉故曰靜勝𤍠是靜勝之時必¶
　有𤍠也此理之必然矣皆出於勝極之所致也惟大成猶若¶
　缺大盈猶若沖大直猶若屈大巧猶若拙大辯猶若訥皆無¶
　其勝極之心也心無勝極則淸不爲物所污靜不爲動所誘¶
　若是則心之所造其有不正哉故曰淸靜爲天下正¶
<pb:CK-KZ_JY049_03p076b>¶
　葉夢得曰春秋傳曰正直爲正正曲爲直淸靜之爲天下正¶
　正其直者也¶
　黃茂材曰有天之寒暑有人之寒暑墮脂折膠天之寒亦甚¶
　矣而躁則勝之爍石流金天之暑亦酷矣而靜則勝之乃知¶
　人身自有一宇宙其寒暑足以勝天之寒暑若其知道淸靜¶
　自然則可同於太極爲天下正何止於勝之¶
　　
** 天下有道章第四十六¶
天下有道卻走馬以糞天下無道戎馬生於郊¶
　御註曰以道治天下者民各樂其業而無所爭糞其田疇而¶
　已强陵弱眾暴寡雖疆界不能正也¶
<pb:CK-KZ_JY049_03p077a>¶
　碧虛子陳景元曰卻屛去也糞治田也郊交也言二國相交¶
　之境也天下有道謂時之泰也兵甲寢息人多務本戸競農¶
　桑屏去走馬之武功而歸治田之常業天下無道謂時之否¶
　也强弱相陵人皆失業習尙戰爭自然戎馬生於郊境之上¶
　道眞仁靜先生曹道沖曰去走馬以息戰民耕桑以糞田内¶
　若意馬不馳丹田自實如不務道則好兵則戎馬生於郊野¶
　達眞子曰走馬者亡戰之馬也戎馬者備戰之馬也國之戰¶
　敵皆棄道徇欲所致之然也天下有道無所事於戰敵故卻¶
　其走馬則同於糞壤天下無道有所事於戰故戎馬生於郊¶
　淸源子劉驥曰莊子所謂野馬塵埃以馬喩氣也楊子亦言¶
<pb:CK-KZ_JY049_03p077b>¶
　氣也者所以適善惡之馬也歟氣之盛衰繫心動靜心靜氣¶
　正心動氣奔有道之士其心旣靜其氣徐淸其息自減從減¶
　至無凝然自定故卻走馬以糞糞者糞其根本謂其歸根反¶
　本也天下無道忘道逐物其心旣動其氣自奔嗜慾氣邪妄¶
　想氣亂故戎馬生於郊莊子所謂坐馳亦此之謂也¶
　黃茂材曰至治之世以道莅天下何用走馬卻以糞宜矣及¶
　其有事且急也非戎馬無以遏亂畧乃使生於近郊蓋有不¶
　得已焉如人日衰疾病間作捨醫藥不可夫攝生者而至於¶
　用醫藥其於道不亦遠乎¶
罪莫大於可欲禍莫大於不知足咎莫大於欲得故知足之足¶
<pb:CK-KZ_JY049_03p078a>¶
常足矣¶
　御註曰人見可欲則不知足不知足則欲得欲得則爭端起¶
　而禍亂作禍亂作則戎馬生於郊然則知足而各安其性命¶
　之分無所施其智巧也日用飲食而已何爭亂之有¶
　碧虛子陳景元曰犯法爲罪夫人有欲愛之心者則非理貪¶
　求奔馳而不反是故逐秋毫之微者失太山之重爲罪之因¶
　莫重乎可欲也列子曰齊人有欲金者淸旦衣冠而之市適¶
　鬻金者之所因攫其金而去吏捕得之問曰人皆在焉子攫¶
　人之金何對曰取金之時不見人徒見金夫觀於濁水而迷¶
　於淸淵者不照也禍害也可欲者於貪求之中尙有數耳不¶
<pb:CK-KZ_JY049_03p078b>¶
　知足者凡經厯於目而無一可捨滿不知損亡敗及之故禍¶
　釁之發莫大乎不知足也咎殃咎也物之經目猶有限也天¶
　下之物見與不見咸欲得之使盡在己而靡有孑遺者此無¶
　道之甚也小則害身大則喪國得不戒哉¶
　穎濱蘇轍曰匹夫有一於身患必及之侯王而爲是必戎馬¶
　之所自起也知足者所遇而足故無不足也¶
　臨川王安石曰墨子曰非無安居也我無足心也非無足財¶
　也我無足心也萬物常至於足而有所謂不足者以其無足¶
　心也得道者知其足心足財故曰知足之足常足矣¶
　道眞仁靜先生曹道沖曰不知足者足亦不足知足則不足¶
<pb:CK-KZ_JY049_03p079a>¶
　常足¶
　達眞子曰罪者人加也禍者鬼責也咎者天伐也人之罪未¶
　深於鬼禍鬼之禍未深於天之殃咎也凡無道徇欲者必致¶
　乎此知足者足於道而不足於物足於内而不足於外是以¶
　舉無不足也故知足之足則常足矣若是則奚有罪禍咎之¶
　及已哉¶
　淸源子劉驥曰人之有欲至於决性命之情以爭之故罪莫¶
　大於可欲若不知足則攘奪誕謾無所不至故禍莫大於不¶
　知足欲得則所欲必得恣縱之甚殃咎尤大然此三事不過¶
　衣食適身充口之外皆是餘物故繼之以知足知足則定乎¶
<pb:CK-KZ_JY049_03p079b>¶
　性命之分逍遙於天地之間而心意自得何禍咎之有故知¶
　足之足常足矣¶
　黃茂材曰人有三患可欲也不知足也欲得也一性之内無¶
　欠無餘人能知之無適不足¶
　程大昌曰可讀當如許可之可人之有欲者不加制遏顧乃¶
　自恕自許以爲無害者也世人縱欲而不知足者未必不幸¶
　於一勝所欲旣遂則秦人盡兼天下而還以兵亡是其禍也¶
　漢文帝之罷露臺也自言其心曰吾奉先帝宮室常恐羞之¶
　何以臺爲及其謝諸將用兵則又曰朕能勝衣冠念不到此¶
　故雖拊髀歎頗牧飲食念鉅鹿而十萬橫行可樂之言終不¶
<pb:CK-KZ_JY049_03p080a>¶
　聽也武帝繼之奢侈踰於古初郡縣亘乎四夷而哆然未厭¶
　也由後世言之文帝爲足乎武帝爲足乎¶
　　
** 不出戸章第四十七¶
不出戸知天下不窺牖見天道¶
　碧虛子陳景元曰當食而思天下之飢當衣而思天下之寒¶
　愛其親知天下之有耆老憐其子知天下之有穉幼夫如是¶
　又何出戸而知天下哉¶
　涑水司馬光曰得其宗本¶
　穎濱蘇轍曰性之爲體充遍宇宙無遠近古今之異古之聖¶
　人其所以不出戸牖而無所不知者特其性全故耳¶
<pb:CK-KZ_JY049_03p080b>¶
　陸佃曰萬物皆備於我有天道焉有地道焉有人道焉¶
　葉夢得曰雖山河不能爲之礙况戸牖乎¶
　黃茂材曰天地萬物其道一也¶
　林東曰撫我則后虐我則讎天下之心何難知之有所福者¶
　善所禍者淫天之道何難見之有此其不出戸亦可知不窺¶
　牖亦可見¶
其出彌遠其知彌少¶
　御註曰去道彌遠¶
　涑水司馬光曰去本逐末¶
　穎濱蘇轍曰世之人爲物所蔽性分於耳目內爲身心之所¶
<pb:CK-KZ_JY049_03p081a>¶
　紛亂外爲山河之所障塞見不出視聞不出聽戸牖之微能¶
　蔽而絶之不知聖人復性而足乃欲出而求之是以彌遠而¶
　彌少也¶
　道眞仁靜先生曹道沖曰雖遠愈迷¶
　葉夢得曰有不能達則播糠眯目天地且爲之易位¶
　淸源子劉驥曰離靜而動故其知彌少¶
是以聖人不行而知不見而名不爲而成¶
　碧虛子陳景元曰蓋由得之於身心而施之萬事¶
　涑水司馬光曰至理不易¶
　穎濱蘇轍曰性之所及非特能知能名而已蓋可以因物之¶
<pb:CK-KZ_JY049_03p081b>¶
　自然不勞而成之矣¶
　道眞仁靜先生曹道沖曰契理卽知何必親見¶
　林東曰亦道在邇而求諸遠意¶
　　
** 爲學日益章第四十八¶
爲學日益爲道日損損之又損以至於無爲而無不爲矣¶
　御註曰學以致其道始乎爲士終乎爲聖日加益而道積於¶
　厥躬孔子謂顏淵曰吾見其進也致道者墮支體黜聰明離¶
　形去智而萬事銷忘故日損¶
　穎濱蘇轍曰苟一日知道顧視萬物無一非妄¶
　臨川王安石曰爲學者窮理也爲道者盡性也性在物謂之¶
<pb:CK-KZ_JY049_03p082a>¶
　理則天下之理無不得故曰日益天下之理宜存之於無故¶
　曰日損窮理盡性必至於復命故損之又損之以至於無爲¶
　者復命也然命不亟復也必至於消之復之然後至於命故¶
　曰損之又損之以至於無爲然無爲也亦未嘗不爲故曰無¶
　爲而無不爲¶
　陸佃曰爲學日益此智者也爲道日損此仁者也損之又損¶
　之至於無爲而無不爲聖人也智者所以窮理而將以增其¶
　所無仁者所以盡性而將以減其所有故有日損若夫聖人¶
　則所謂至命者也無所不有故無日益無所不益故無日損¶
　道眞仁靜先生曹道沖曰損者減也世之學求之於外外事¶
<pb:CK-KZ_JY049_03p082b>¶
　紛葩故尚於多知博聞日加其能以遊名利之場道之學者¶
　其志在内内事簡直故貴於息心養氣日踐其事以遊道德¶
　之鄉勞役精神氣血皆以削除減之損之以至無爲無事¶
　陳象古曰學者有漸從少至多故曰有益道成則藏其用秘¶
　其明故曰日損¶
　黃茂材曰無所不知而後可以言學故學欲日益忘其所知¶
　而後可以言道故道欲日損益者易進損者難忘損而未能¶
　忘其損未爲損也損之而忘其損乃可至於無爲之地¶
　穎濱蘇轍曰無所不爲而不失於無爲矣¶
故取天下者常以無事及其有事不足以取天下¶
<pb:CK-KZ_JY049_03p083a>¶
　道眞仁靜先生曹道沖曰以道自治無心而天下自服法以¶
　係之力以率之智以籠之威以加之故有不服之者天下者¶
　通言萬物也¶
　達眞子曰無心則無爲無爲則無事舜禹有天下而不與蓋¶
　其無心及於無爲無爲及於無事故也¶
　穎濱蘇轍曰人皆有欲取天下之心故造事而求之心見於¶
　外而物惡之故終不可得聖人無爲故無事其心見於外而¶
　物安之雖不取天下而天下歸之矣¶
　黃茂材曰深於道者爲無爲事無事若其有事豈足以取天¶
　下¶
<pb:CK-KZ_JY049_03p083b>¶
　　
** 聖人無常心章第四十九¶
聖人無常心以百姓心爲心¶
　御註曰聖人之心萬物之照也虛而能受靜而能應統觀萬¶
　物而知其情因民而已此之謂以百姓心爲心莊子曰卑而¶
　不可不因者民也¶
　碧虛子陳景元曰聖人體道無爲虛心待物物感斯應應其¶
　所感感旣不一故應無常心莊子曰至人之用心若鏡不將¶
　不迎應而不藏故能勝物而不傷此乃聖人無常心也¶
　穎濱蘇轍曰虛空無形因萬物之形以爲形在方爲方在圓¶
　爲圓如使空自有形則何以形萬物哉是以聖人無心因百¶
<pb:CK-KZ_JY049_03p084a>¶
　姓之心以爲心¶
　臨川王安石曰聖人無心故無思無爲雖然無思也未嘗不¶
　思無爲也未嘗不爲以吉凶與民同患故也¶
　黃茂材曰有常德有常道何獨無常心有常德有常道所以¶
　處己無常心所以處世天下之人如此其不一也而使其心¶
　皆如吾之心豈不繁然亂哉故聖人不以己之心爲心而以¶
　百姓之心爲心欲與天下大同也歟¶
善者吾善之不善者吾亦善之德善矣信者吾信之不信者吾¶
亦信之德信矣¶
　御註曰善否相非誕信相譏世俗之情自爲同異豈德也哉¶
<pb:CK-KZ_JY049_03p084b>¶
　德善則見百行無非善者故不善者亦善之德信則見萬情¶
　無非信者故不信者亦信之眞僞兩忘是非一致是全德之¶
　人此舜之於象所以誠信而喜之¶
　穎濱蘇轍曰無善不善皆善之無信不信皆信之善不善信¶
　不信在彼而吾之所以善之信之者未嘗渝也可謂德善德¶
　信矣不然善善而棄不善信信而棄不信豈所謂常善救人¶
　而無棄人哉¶
　道眞仁靜先生曹道沖曰爾善吾豈不以爲善而爾自不善¶
　吾亦善之爾信吾固信之爾雖無信吾亦信之¶
　黃茂材曰善其善不善其不善則所善者寡矣信其信不信¶
<pb:CK-KZ_JY049_03p085a>¶
　其不信則所信者狹矣天下之大人物之眾孰善孰不善孰¶
　信孰不信聖人未嘗有棄物之心故善者吾善之不善者吾¶
　亦善之未嘗有疑物之心故信者吾信之不信者吾亦信之¶
　夫然則吾心之中無適而非善信是爲德善德信¶
聖人之在天下惵惵爲天下渾心百姓皆注其耳目聖人皆孩¶
之¶
　御註曰方其在天下則吉凶與民同患雖無常心而不可以¶
　不戒故所以爲已則惵惵然不自暇逸所以爲天下則齊善¶
　否同信誕兩忘而閉其所譽渾然而已聖人作而萬物覩故¶
　百姓皆注其耳目百姓惟聖人之視聽則聖人者民之父母¶
<pb:CK-KZ_JY049_03p085b>¶
　也矜憐撫奄若保赤子而仁覆天下¶
　碧虛子陳景元曰惵惵憂勤貌又不停貌渾者無分别也陸¶
　希聲曰聖人在天下𢡁然應彼物感未嘗少息而其心渾然¶
　與天下爲一未嘗自有所爲故仲尼之所絶者有四謂無意¶
　無必無固無我是以能無可無不可無爲無不爲也河上公¶
　本作怵怵王弼本作歙歙注傾也聖人以無爲德化不逆萬¶
　物之情故百姓被其聖德而各遂其能明者爲眡聰者爲聽¶
　皆傾注其耳目以傚聖人自然之法而聖人冕旒垂目黈纊¶
　塞耳不勞身於聰明不察物於幽隱撫念蒼生皆如赤子甯¶
　忍以事騷撓惟孩之而已矣¶
<pb:CK-KZ_JY049_03p086a>¶
　穎濱蘇轍曰天下善惡信僞方各自是以相非相賊不知所¶
　定聖人憂之故惵惵爲天下渾其心無善惡無信僞皆以一¶
　待之彼方注其耳目以觀聖人之予奪而吾一以嬰兒遇之¶
　於善無所喜於惡無所嫉夫是以善者不矜惡者不慍釋然¶
　皆化而天下始定矣¶
　王雱曰惵惵者恐懼之意聖人以天下爲心所以建立萬法¶
　天下以聖人爲心所以歸復大道心者能覺知分别而聖人¶
　務使人復於無知故曰渾心也一本作歙歙歙歙收歛之意¶
　亦通也¶
　道眞仁靜先生曹道沖曰聖人忘言不得已而惵惵垂誨欲¶
<pb:CK-KZ_JY049_03p086b>¶
　令天下之心渾合爲一至言皆注知於百姓耳目冀其開悟¶
　哀憐愚昧之至也聖人欲令其去澆競皆返孩稚之樸此聖¶
　人視赤子之至誠如是¶
　達眞子曰惵惵者恐畏之謂也聖人之在天下常恐畏其人¶
　之不善欲使之皆善常恐畏其人之不信欲使之皆信故善¶
　者應不善者亦應信者應不信者亦應故爲天下渾其心則¶
　此所謂無常心也若是則百姓皆注其耳則莫不聽也百姓¶
　皆注其目則莫不視也百姓視聽皆一仰於聖人者何哉以¶
　聖人皆孩之也故曰聖人皆孩之¶
　陳象古曰言百姓隨教順治未有所能如孩童之就乳不難¶
<pb:CK-KZ_JY049_03p087a>¶
　率也¶
　黃茂材曰謂之聖人出而與民同患者也天下之人孰不注¶
　其耳目今也惵惵然渾其心無所是非無所好惡可以使民¶
　由之而不知孩者未有知也¶
　程大昌曰若嬰兒之未孩則孩也者又嬰兒之稚者也孟子¶
　曰大人不失赤子之心者也則赤子也者取其方爲嬰兒而¶
　眞湻尤爲未散者也百姓旣注其耳目而聖人遂求有以復¶
　其赤子之初¶
　　
** 出生入死章第五十¶
出生入死¶
<pb:CK-KZ_JY049_03p087b>¶
　御註曰萬物皆出於機入於機天機自張與出俱生天機自¶
　止與入俱死生者造化之所始死者陰陽之所變¶
　碧虛子陳景元曰未出乎域中者也¶
　涑水司馬光曰出生地則入死地¶
　穎濱蘇轍曰性無生死出則爲生入則爲死¶
生之徒十有三死之徒十有三民之生動之死地亦十有三¶
　碧虛子陳景元曰徒類也生之徒謂攝生者之類也死之徒¶
　謂趨死者之類也十有三者韓非曰四肢與九竅十有三動¶
　靜屬於生死焉夫善攝生者目不妄眡於采色耳不妄聽於¶
　淫聲鼻不妄嗅於穢腥口不妄言於非道手不妄持於凶器¶
<pb:CK-KZ_JY049_03p088a>¶
　足不妄履於邪徑動靜翛然諸惡莫犯此乃長生之徒也趨¶
　死者目亂於采色耳耽於淫聲鼻因於穢膻口美於非道手¶
　便於凶器足㨗於邪徑動靜没溺諸吉無有此乃近死之徒¶
　也夫生死之原皆係此十三事矣孫登曰天地之物有生之¶
　類順理者寡逆理者眾故十分之中順理者三耳夫生不以¶
　道死不以理順生者尠則逆死者多故死之中順命者三耳¶
　或解云三業十惡能制伏者長生之徒放縱者近死之徒以¶
　理推之九竅四肢最長¶
　涑水司馬光曰言十人之中大約柔弱以保其生者三剛强¶
　以速其死者三雖志在愛生而不免於趨死者亦三其所以¶
<pb:CK-KZ_JY049_03p088b>¶
　愛生而趨死者由其自奉養太厚故也¶
　穎濱蘇轍曰用物取精以自滋養者生之徒也聲色臭味以¶
　自𢦤賊者死之徒也二者旣分生死之道矣吾又知作而不¶
　知休知言而不知默知思而不知忘以趨於盡則所謂動而¶
　之死地者也生死之道以十言之三者各居其三矣豈非生¶
　死之道九而不生不死之道一而已乎不生不死則易所謂¶
　寂然不動者也老子言其九不言其一使人自得之以寄無¶
　思無爲之妙也¶
　臨川王安石曰有求生以惡滅者生之徒十有三是也有求¶
　滅而惡生者死之徒十有三是也有生無異於死者動之死¶
<pb:CK-KZ_JY049_03p089a>¶
　地亦十有三是也惟其不悟眞滅眞生是以不脱輪迴故曰¶
　生之徒十有三死之徒十有三動之死地亦十有三¶
　道眞仁靜先生曹道沖曰修生者若奉黃老之道求長生不¶
　死者也亦十中或有三得之死之徒若奉釋氏修無生寂滅¶
　之道亦十中或有三得之旣不達黃老長生之旨又不悟釋¶
　氏無生之性故其數終則死而枉縱之人不得天數凡所動¶
　作皆趨速死之地又非修無生不往不來之法皆以嗜慾動¶
　則就虧神損道之地十中亦有三以此而自致傷夭之者¶
　三峩了一子李文惒曰夫坎水子位在人爲腎宜實而不宜¶
　虛元陽復還之生門也離火午位在人爲心宜虛而不宜實¶
<pb:CK-KZ_JY049_03p089b>¶
　眾陰剝陽之死戸也是以人能修坎則生役離則死故攝生¶
　者悟精氣之生身在乎坎妄念之喪神在乎離故自少至老¶
　一周十二辰消而從坎重復卽生之徒十有三重陽而再益¶
　火滅而益膏也不善攝生者莫知生理役用從離妄念縱慾¶
　故自少至老亦一周十二辰消而自離再姤卽死之徒十有¶
　三重陰而再損膏竭而益火也¶
　葉夢得曰十有三四肢九竅是也老氏蓋嘗以有身爲大患¶
　矣而昧者不察累於有身之患皆無能外此十有三物之間¶
　使能知其非我有則超然乃立乎形骸之外豈出入之所得¶
　名然而沉迷轉徒自壯至老日化而至於死非特不知生而¶
<pb:CK-KZ_JY049_03p090a>¶
　且其動而趨焉者未嘗不之於死地也則亦以是十有三物¶
　而已¶
　黃茂材曰坎爲水水數六離爲火火數七凡十有三也¶
　林東曰出於胚胎則爲生體魄入地則爲死雖有生死而九¶
　竅四肢生死俱焉一身之中上七竅而下二竅兩手兩足故¶
　謂十有三也然動之死地亦十有三蓋以自𢦤自賊動與惡¶
　會而自趨死地亦十有三¶
　本來子邵若愚曰老子以十分爲率而言之生之徒十分中¶
　有三分死之徒十分中有三分又有民之緣求養生動之死¶
　地亦十分中有三分緣生之徒心著有死之徒心著無民之¶
<pb:CK-KZ_JY049_03p090b>¶
　生心著境三者心有所著皆居生死之地¶
夫何故以其生生之厚¶
　御註曰不知身之爲大患¶
　穎濱蘇轍曰有生則有死故生之徒則死之徒也人之所賴¶
　於生者厚則死之道常十九¶
蓋聞善攝生者陸行不遇兕虎入軍不被甲兵兕無所投其角¶
虎無所措其爪兵無所容其刃夫何故以其無死地¶
　碧虛子陳景元曰諸惡害其有情而不損其無心¶
　穎濱蘇轍曰至人常在不生不死中生地且無安有死地哉¶
　達眞子曰凡言攝者皆非己所有也能齊死生則以生爲假¶
<pb:CK-KZ_JY049_03p091a>¶
　攝而已¶
　陳象古曰外境之來於我何有¶
　　
** 道生之章第五十一¶
道生之德畜之物形之勢成之是以萬物莫不遵道而貴德道¶
之尊德之貴莫之爵而常自然¶
　碧虛子陳景元曰道者虛無之體德者自然之用道體虛無¶
　運動而生物物從道受氣故曰生之德用自然包含而畜物¶
　物自德養形故曰畜之凡動植之類皆本道而生因德而養¶
　物質方具故形之物旣形矣則隨四時之勢而成之道降純¶
　精而生物之性德含和氣而養物之形道可以爲父德可以¶
<pb:CK-KZ_JY049_03p091b>¶
　爲母由此而言萬物無有不尊仰於道而貴重於德也爵者¶
　錫命也世之所以尊貴者皆因王者之爵命萬物咸被道德¶
　生成之功而尊貴若父母者是道德非假於爵命而常自然¶
　有所攝伏也¶
　穎濱蘇轍曰道者萬物之母故生萬物者道也及其運而爲¶
　德牧養羣眾而不辭故畜萬物者德也然而道德則不能以¶
　自形因物而後形見物則不能自成遠近相取剛柔相交積¶
　而爲勢而後興亡治亂之變成矣¶
　王雱曰德者道之分物者德之器勢者物之理道尊而德卑¶
　德貴而物賤尊者如君父貴者如金玉命於天則爲天子命¶
<pb:CK-KZ_JY049_03p092a>¶
　於天子則爲諸侯有所受命則出命者能賤之矣惟道在萬¶
　物之先而制其命孰能爵之故常自然也¶
　淸源子劉驥曰萬物之尊道而貴德也迎之不見其首隨之¶
　不見其後不可得而尊故不可得而卑不可得而貴故不可¶
　得而賤所以莫之爵而常自然也¶
　黃茂材曰道有常尊不待物而尊德有常貴不因物而貴非¶
　如人爵者也人爵尊貴出於使然道德尊貴自然而已¶
故道生之畜之長之育之成之熟之養之覆之生而不有爲而¶
不恃長而不宰是謂玄德¶
　御註曰别而言則有道德勢物之異合而言則皆出於道道¶
<pb:CK-KZ_JY049_03p092b>¶
　者萬物之奥也萬物化作而道與之生萬物歛藏而道與之¶
　成出乎震成乎艮養乎坤覆乎乾剛柔相摩八卦相盪若有¶
　機緘不能自已道實冒之¶
　碧虛子陳景元曰此八者皆大道之元功肖翹蝡動之物得¶
　不尊之貴之乎道之生乎萬物若顯其有則收其仁矣養乎¶
　萬物若恃其爲則居其功矣長育羣材成熟庶品養覆動植¶
　若矜其宰則處其長矣有是而退藏於密可謂陰德深矣遠¶
　矣¶
　臨川王安石曰此三者皆出於無我故謂之元德¶
　黃茂材曰道之與德相爲用也始言其道之大終言其德之¶
<pb:CK-KZ_JY049_03p093a>¶
　元元者妙也非妙不足以繼其道¶
#+PROPERTY: JUAN 013
<pb:CK-KZ_JY049_03p093a>¶
** 天下有始章第五十二¶
天下有始以爲天下母旣得其母以知其子旣知其子復守其¶
母沒身不殆¶
　御註曰無名天地之始有名萬物之母始與母皆道也自其¶
　氣之始則謂之始自其生生則謂之母有始則能生生矣道¶
　能母萬物而字之則物者其子也通於道者兼物物故得其¶
　母以知其子多聞則守之以約多見則守之以卓窮物之理¶
　而不累於物達道之徼而不失其妙則利用出入往來不窮¶
　可以全生可以盡年而無危殆之患¶
<pb:CK-KZ_JY049_03p093b>¶
　碧虛子陳景元曰成者子也生者母也子者一也一爲沖氣¶
　乃道之子所謂道生一也一爲道之子道爲一之母道爲眞¶
　精之體一爲妙物之用旣得其道體以知其妙用體用相須¶
　會歸虛極夫人旣知其妙物之用而復守其眞精之體體用¶
　冥一感應不窮然後可以無爲而無不爲故能沒身不殆矣¶
　潁濱蘇轍曰聖人體道以周物譬如以母知子了然無不察¶
　也雖其智能周之然而未嘗以物忘道故終守其母也¶
　臨川王安石曰一陰一陽之謂道而陰陽之中有沖氣沖氣¶
　生於道道者天也萬物之所自生故爲天下母夫物芸芸各¶
　歸其根歸根曰靜靜曰復命則得以返其本也故曰復守其¶
<pb:CK-KZ_JY049_03p094a>¶
　母也¶
　達眞子曰萬物以天地爲始天地以道爲始是天下之始莫¶
　不始於道也唯天下莫不始之於道所以爲天下之母也凡¶
　萬物之所資生者母也凡萬物之所資息者子也以道爲母¶
　則天下資生於道者皆子也是以旣得其母以知其子矣以¶
　其有復歸於無以其動復歸於靜則有之者無終窮動之者¶
　無危殆故曰旣知其子復守其母沒身不殆言體道之反本¶
　者能然也¶
　黃茂材曰天下之生林林如也推其始必有生之者焉經曰¶
　有名萬物之母此其始生者也故爲母萬物其子也得其母¶
<pb:CK-KZ_JY049_03p094b>¶
　而守之則是生我者常存而我生者不失矣故能不殆¶
塞其兌閉其門終身不勤開其兌濟其事終身不救¶
　碧虛子陳景元曰兌目也緘無厭之目則諸境自絶矣門口¶
　也杜多言之口則眾禍莫干矣諸境自絶則嗜慾之源塞眾¶
　禍莫干則云爲之路閉如是則恬澹安逸而終身不勤若乃¶
　不守母道者開其愛悅之源而弗塞則嗜慾之情長矣通其¶
　云爲之路而弗閉則禍患之事濟矣如是則憂苦危亡而終¶
　身不救也¶
　王雱曰兌悅也人悅則形開矣故爲兌兌則物入之矣門者¶
　精神之所出也外見諸理形開以受之而復出精神與之爲¶
<pb:CK-KZ_JY049_03p095a>¶
　構則擾擾萬緒自此始矣故當塞兌閉門常守其母也塞兌¶
　閉門以外應物則酬酢萬變而用常有餘兌開物入而復費¶
　精神用以濟事則以内徇外逐物往矣一溺此流誰能救之¶
　哉¶
　道眞仁靜先生曹道沖曰兌澤也在人爲口與舌禍福樞機¶
　不可妄發門謂語言視聽情念也吉凶之應出入於此故閉¶
　之也有道者掩扉塞兌終身不勞¶
　淸源子劉驥曰經所謂閉塞命門保玉都是也内景不出外¶
　景不入其氣自定其神自眞其神旣眞則性入自然與道爲¶
　一以挈天地以襲氣母而入於不死不生故終身不勤若開¶
<pb:CK-KZ_JY049_03p095b>¶
　其喜悅之源而弗塞濟其愛慾之事而弗閉則物誘於外而¶
　情動於中氣亡液漏精散神去所以役役不見其成功故終¶
　身不救¶
見小曰明守柔曰强用其光復歸其明無遺身殃是謂襲常¶
　御註曰小者道之妙見道之妙者自知而已故無不明柔者¶
　道之本守道之本者自勝而已故無不强明者光之體光者¶
　明之用聖人之應世從體起用則輝散爲光攝用歸體則智¶
　徹爲明顯諸仁藏諸用如彼日月萬物皆照而明未常虧所¶
　以神明其德是也物之化無常也惟復命者遺物離人復歸¶
　於明而不與物俱化故體常而無患¶
<pb:CK-KZ_JY049_03p096a>¶
　碧虛子陳景元曰此謂防於未萌治於未亂守柔弱則物不¶
　能加可謂强矣見微小則事不能昏可謂明矣光者智照也¶
　智主外故外照而常動動則爲物之用明者慧解也慧主内¶
　故内景而常靜靜則爲已之體夫智照出則應事反則歸理¶
　是以用歸體故曰用其光復歸其明不役智外照而守慧内¶
　景復嗜慾之未萌而歸子母之元故無殃是謂密用常道者¶
　也¶
　潁濱蘇轍曰夫耳之能聽目之能視鼻之能齅口之能嘗身¶
　之能觸心之能思皆所謂光也蓋光與物接物有去而明無¶
　損是以應萬變而不窮殃不及於其身故其常性湛然相襲¶
<pb:CK-KZ_JY049_03p096b>¶
　而不絶矣¶
　臨川王安石曰見小曰明者微而見之則可謂之明見於大¶
　則不足以謂之明故曰見小曰明至柔馳騁天下之至堅也¶
　故曰守柔曰强用光復歸其明者蓋光者明之用明者光之¶
　體言强則知柔之爲體言明則知光之爲用唯其能用其光¶
　復歸其根則終身不至於有咎而能密合常久之道故曰無¶
　遺身殃是謂襲常¶
　陳象古曰常人忽於小而重於大干雲之木起於葱靑千里¶
　之塗始於足下此見小之義也預識先知非明而何揉曲木¶
　者不累日銷金石者不累月此柔弱勝剛强之義也光者照¶
<pb:CK-KZ_JY049_03p097a>¶
　於外者也明者内自照者也用其光則知其子是也歸其明¶
　則復其母是也¶
　黃茂材曰漢世尚黃老有父老者獨深得其道蓋公諸人皆¶
　不及也惜乎史失其名龔勝之死有父老來弔甚哀旣而曰¶
　嗟乎薫以香自燒膏以明自銷龔生自夭天年非吾徒也遂¶
　趨而出莫知其誰¶
　　
** 使我介然章第五十三¶
使我介然有知行於大道唯施是畏¶
　碧虛子陳景元曰畏其不合於古道也¶
　潁濱蘇轍曰體道者無知無行無所施設而物自化今介然¶
<pb:CK-KZ_JY049_03p097b>¶
　有知而行於大道則有所施設建立非其自然有足畏者矣¶
　道眞仁靜先生曹道沖曰介然謂凝寂不動長守大道無爲¶
　而已凡有所爲者雖曰善動至人之所畏也¶
　達眞子曰介者纖介之謂小有知於大道猶唯施是畏况大¶
　有知者乎¶
　淸源子劉驥曰知之淺矣使我介然有知己非道之妙若有¶
　所施爲則尤非自然¶
　黃茂材曰夫道不可以智知不可以力行無所施設作爲今¶
　有介然有知是以智知之行於大道是以力行之唯施是畏¶
　是有所設施作爲不亦可畏乎¶
<pb:CK-KZ_JY049_03p098a>¶
　林東曰使我介毅然有知而行於大道唯於施爲間而無不¶
　致其畏謹則不至於好邪徑而求捷速不至於捨本而逐末¶
　如下文所謂也¶
大道甚夷而民好徑¶
　御註曰道夷而徑速欲速以邀近功而去道也遠矣¶
　碧虛子陳景元曰是以崎嶇迷惑不達¶
　涑水司馬光曰道本簡易由人之好鑿故失道¶
　道眞仁靜先生曹道沖曰修身之道自然綿綿實爲至理而¶
　學速求必得故方術之家紛然自作¶
　淸源子劉驥曰好由捷徑以失眞道所謂甚易知甚易行而¶
<pb:CK-KZ_JY049_03p098b>¶
　天下莫能知莫能行也¶
朝甚除田甚蕪倉甚虛服文采帶利劍厭飲食資財有餘是謂¶
盜誇非道也哉¶
　碧虛子陳景元曰也哉傷嘆之詞也唯施是畏其在兹乎¶
　涑水司馬光曰失道之國好察近而遺遠逐末而忘本故視¶
　其朝若修治而察其民實貧困又取非其有謂之盜德薄位¶
　尊智小謀大危亡將及曾不自知乃更矜誇以爲得意服美¶
　不稱積實無厭故曰盜誇所以有此誇者豈非本欲行道而¶
　更鑿以致失哉¶
　臨川王安石曰此逐末也猶人趨邪徑而棄大道也¶
<pb:CK-KZ_JY049_03p099a>¶
　達眞子曰失大道而由小徑者以事務比之則如朝甚除而¶
　日用田甚蕪而荒塞倉甚虛其畜積而反服文采帶利劍厭¶
　飲食以爲資財有餘是不務修其本而反矜施其末也¶
　　
** 善建不拔章第五十四¶
善建者不拔善抱者不脱子孫以祭祀不輟¶
　御註曰建中以該上下故不拔抱一以應萬變故不脱建中¶
　而不外乎道抱一而不離於精若是者豈特行一國與當年¶
　蓋將及天下與來世其傳也遠矣¶
　涑水司馬光曰不拔者深根固蒂不可動摇不脱者民心懷¶
　服不可傾奪不輟者享祚久長¶
<pb:CK-KZ_JY049_03p099b>¶
　潁濱蘇轍曰世豈有建而不拔抱而不脱者乎惟聖人知性¶
　之眞審物之妄捐物而修身其德充積實無所立而其建有¶
　不可拔者實無所執而其抱有不可脱者故至其子孫猶以¶
　祭祀不輟也¶
　臨川王安石曰善建者德建也能德建則不拔矣善抱者抱¶
　一也抱一而不離則不脫矣能建德抱一則德之盛故盛德¶
　百世祭祀祭祀者見於愈遠而不忘故曰子孫祭祀不輟¶
　陸佃曰善閉無關鍵而不可開故曰善建者不拔善結無繩¶
　約而不可解故曰善抱者不脱¶
　道眞仁靜先生曹道沖曰深根固蔕是謂善建抱本守眞是¶
<pb:CK-KZ_JY049_03p100a>¶
　謂不脫先利於身次及於物又以正直淸廉仁愛之道遺於¶
　後世故慶及子孫積德繼美祭祀不絶矣¶
　葉夢得曰出而有立故謂之建入而有守故謂之抱出者有¶
　本故不可拔入者有常故不可脫夫如是則立者雖遠而愈¶
　長守者雖近而愈久譬之於己非特及其身而已垂之子孫¶
　祭祀不輟其事我者無時而可亡也¶
　黃茂材曰夫道獨立而不改以是而建則爲善建故不拔載¶
　營魄抱一能無離乎以是而抱則爲善抱故不脫不拔不脫¶
　非特可持當年雖傳後世可也故曰子孫以祭祀不輟¶
修之身其德乃眞修之家其德乃餘修之鄉其德乃長修之國¶
<pb:CK-KZ_JY049_03p100b>¶
其德乃豐修之天下其德乃普¶
　御註曰修之身其德乃眞所謂道之眞以治身也修之家其¶
　德乃餘修之鄉其德乃長所謂其緒餘以治人也修之國其¶
　德乃豐修之天下其德乃普所謂其土苴以治天下國家也¶
　其修彌遠其德彌廣在我者皆其眞也在彼者特其末耳故¶
　餘而後長豐而後普於道爲外¶
　碧虛子陳景元曰此五者近修諸身而遠及天下也夫修道¶
　於身者心閑性淡愛氣養神少私寡欲益夀延年諸僞咸盡¶
　乃爲眞人矣¶
　涑水司馬光曰皆循本以治末由近以及遠¶
<pb:CK-KZ_JY049_03p101a>¶
　王雱曰因修身之法而推之以及其外餘而後長長而後豐¶
　豐而後普¶
　道眞仁靜先生曹道沖曰以道修身則神眞行正身正而天¶
　下化况以之治家信有餘矣施於鄉而一鄉化矣施於一國¶
　其國盛矣始自一身遍及四海¶
　達眞子曰眞則不僞餘則不欠踰於眾則曰長足於眾則曰¶
　豐徧於眾則曰普凡得於道之謂德自一身以至一家自一¶
　家以至一鄉自一鄉以至一國自一國以至天下以道爲治¶
　則無乎不善矣¶
故以身觀身以家觀家以鄉觀鄉以國觀國以天下觀天下吾¶
<pb:CK-KZ_JY049_03p101b>¶
何以知天下之然哉以此¶
　碧虛子陳景元曰觀者照察也故以先聖治身之道反觀吾¶
　身心若吾身心能體於道則其德乃眞矣老氏言我奚以知¶
　天下之民響道者昌背道者亡之然哉者設問之辭也答曰¶
　我以此上之所陳五事反觀照察所以知之經曰不出戸知¶
　天下易曰觀我生觀民也其是之謂乎¶
　潁濱蘇轍曰天地外者世俗所不見矣然其理可推而知也¶
　修身之至以身觀身以家觀家以鄉觀鄉以國觀國皆吾之¶
　所及知也然安知聖人以天下觀天下不若吾之以身觀身¶
　乎豈身可以身觀而天下獨不可以天下觀乎故曰吾何以¶
<pb:CK-KZ_JY049_03p102a>¶
　知天下之然哉以此言亦以身知之耳¶
　臨川王安石曰身有身之道故以身觀身家有家之道故以¶
　家觀家以至於鄉國天下吾何以知天下之然哉以此者蓋¶
　以此道觀之也言以此者此則同於道彼則異於道同則取¶
　之異則去之¶
　道眞仁靜先生曹道沖曰察身之損益邪正則知眾人矣察¶
　家之逆順盛衰則知他之家矣自一鄉之小至天下之大小¶
　大則殊其治一也何以知天下之然以用此道而知矣¶
　陳象古曰見治身之道則知治己之身見治家之道則知治¶
　己之家見治鄉之道則知治己之鄉見治國之道則知治己¶
<pb:CK-KZ_JY049_03p102b>¶
　之國見治天下之道則知治己之天下不拔不脱由此可明¶
　矣以此者蓋用此觀身觀家觀鄉觀國觀天下之道矣¶
　黃茂材曰雖其大小遠近之有不同而其爲德未始或異故¶
　以吾一身而觀眾身以吾一家而觀眾家以吾一鄉而觀眾¶
　鄉以吾一國而觀眾國以吾一天下而觀眾天下皆可以知¶
　之或問以吾一天下而觀眾天下何也湯問於夏革曰四海¶
　之外奚有曰猶齊州也朕東行至營人民猶是也問營之東¶
　復猶營也西行至豳人民猶是也問豳之西復猶豳也朕以¶
　是知四海四荒四極之不異是也以天下觀天下捨夏革其¶
　誰知之¶
<pb:CK-KZ_JY049_03p103a>¶
　程大昌曰吾何以知天下之然而自指其要領在此者以眞¶
　爲斷也¶
　　
** 含德之厚章第五十五¶
含德之厚比於赤子¶
　御註曰孟子曰大人不失赤子之心¶
　碧虛子陳景元曰含懷也夫至人純粹懷德深厚情復於性¶
　憺泊無欲狀貌兀然比於赤子也赤子者取其始生其色赤¶
　純和之至也¶
　潁濱蘇轍曰老子之言道德每以嬰兒况之者皆言其體而¶
　已未及其用也今夫嬰兒泊然無欲其體之者至矣然而物¶
<pb:CK-KZ_JY049_03p103b>¶
　來而不知應故未可以言用也¶
　臨川王安石曰赤子者天守全而陽不散故含德之厚比於¶
　赤子¶
　陸佃曰知其雄守其雌爲天下谿爲天下谿常德不離復歸¶
　於嬰兒此卽所謂含德之厚比於赤子也¶
　道眞仁靜先生曹道沖曰含者抱也心不偷薄其德乃厚赤¶
　子謂嬰兒也天純未散外無所營積和在中復如赤子¶
　葉夢得曰老子旣以嬰兒論道矣於此含德之厚復比之赤¶
　子嬰兒其未孩者也所保者氣而已故道似之赤子則旣孩¶
　矣而未有知也故德似之¶
<pb:CK-KZ_JY049_03p104a>¶
　淸源子劉驥曰聖人抱道懷德深厚無思無爲寂然不動故¶
　比於赤子¶
　程大昌曰含德者蘊其德於内而不形於外者也莊子謂絶¶
　滅聲律文采而人始含其聰明削曾史之行鉗楊墨之口而¶
　後人始含其德者蓋釋此也¶
毒蟲不螫猛獸不據攫鳥不摶¶
　御註曰含德之厚者憂患不能入邪氣不能襲故物莫能傷¶
　焉莊子曰人能虛己以游世其孰能害之¶
　碧虛子陳景元曰毒蟲者蜂蠆之類也以尾端肆毒曰螫猛¶
　獸者虎豹之類也以爪拏按曰據攫鳥者鵰鶚之類也以羽¶
<pb:CK-KZ_JY049_03p104b>¶
　距擊觸曰摶夫至人神矣嗒然喪偶如赤子之無心故神全¶
　而物莫能傷也¶
　潁濱蘇轍曰道無形體物莫得而見也况可得而傷之乎人¶
　之所以至於有形者由其有心也故有心而後有形有形而¶
　後有敵敵立而傷之者至矣無心之人物無與敵者而曷由¶
　傷之夫赤子之所以至此者唯無心也¶
　臨川王安石曰赤子之心非有害物也無害物則物亦莫能¶
　害¶
　道眞仁靜先生曹道沖曰稚子無心害物物亦不與爲害¶
　淸源子劉驥曰憂患不能入邪氣不能襲其天守全其神無¶
<pb:CK-KZ_JY049_03p105a>¶
　郤物無自入焉如莊子所謂醉者之墜車雖骨節與人同而¶
　犯害與人異以其死生驚懼不入於胸中彼全於酒者猶若¶
　是而况全於天者乎¶
　黃茂材曰今夫赤子毒蟲不螫猛獸不據攫鳥不搏者精不¶
　離而和不散爾人能養其精和之至則亦如赤子也昔有梁¶
　鴦者能養野禽獸委食於園庭之内雖虎狼鵰鶚之類無不¶
　柔馴者雌雄在前孳尾成羣異類雜居不相摶噬問其術則¶
　曰吾心無逆順鳥獸視吾猶其儕也夫心無逆順所謂含德¶
　之厚也歟¶
骨弱筋柔而握固未知牝牡之合而䘒作精之至也¶
<pb:CK-KZ_JY049_03p105b>¶
　御註曰德全者形全故骨弱筋柔而握固形全者神全故未¶
　知牝牡之合而䘒作精之至者可以入神莊子曰聖人貴精¶
　碧虛子陳景元曰赤子未知喜怒而拳握至堅者以其眞性¶
　專一故也䘒者赤子之命源也情欲未萌而陽德自動者眞¶
　精之氣運行之所至也以况至人虛心無情氣運自動而諸¶
　欲莫干也上淸洞眞品云人之生也稟天地之氣爲神爲形¶
　受元一之氣爲液爲精天氣減耗神將散矣地氣減耗形將¶
　病矣元氣減耗命將竭矣故帝一囘元之道泝流百脉上補¶
　泥丸腦實則神全神全則形全形全者百關調於內邪氣亡¶
　於外髓凝爲骨腸化爲筋純粹不雜而長生可致矣䘒作古¶
<pb:CK-KZ_JY049_03p106a>¶
　本作全作王弼曰作長也無物以損其身故能全長也¶
　涑水司馬光曰皆在其自然¶
　潁濱蘇轍曰無執而自握無欲而自作是以知其精有餘而¶
　非心也¶
　道眞仁靜先生曹道沖曰手未能把執攫奪取掇心無所知¶
　而手無所用故自然握固未知牝牡之合而䘒作人稟五行¶
　全氣精力氣血旣盛則因牝牡發泄而嬰兒未知嗜欲無所¶
　流散而時爲跳躑伸縮頓奮之狀此謂䘒作¶
　達眞子曰骨弱筋柔而握固體之自然也不爲物屈矣未知¶
　牝牡之合而䘒作性之自然也不爲情亂矣¶
<pb:CK-KZ_JY049_03p106b>¶
　陳象古曰握固則無所欲得而自執也䘒作則不因有爲而¶
　自動也¶
　淸源子劉驥曰德全則形全故骨弱筋柔而握固形全則精¶
　全故未知牝牡之合而䘒作無執而自握無欲而䘒作以一¶
　心定而萬物服精之至也¶
　程大昌曰握固䘒作非知而爲之也眞湻未散不知其然而¶
　然　¶
終日號而嗌不嗄和之至也¶
　御註曰致一之謂精精則德全而神不虧冲氣以爲和和則¶
　氣全而嗌不嗄人之生也精受於天一而爲智之源和得於¶
<pb:CK-KZ_JY049_03p107a>¶
　天五而爲信之本及其至也可以入神可以復命而失其赤¶
　子之心者精搖而不守氣暴而不純馳其形性潛之萬物豈¶
　不悲夫¶
　碧虛子陳景元曰號啼也啼極無聲曰嗄又聲嘶也夫赤子¶
　終日嘷啼而嗌不嘶散者天和之氣至全也故眞人之息以¶
　踵其嗌不哇而和氣全也¶
　潁濱蘇轍曰心動則氣傷氣傷則號而嗄終日號而不嗄是¶
　以知其心不動而氣和也¶
　臨川王安石曰終日號而聲不嗄乃和之至蓋和者主於氣¶
　也¶
<pb:CK-KZ_JY049_03p107b>¶
　程大昌曰是其湻和中充嘷啼所不能變也故得取以喻和¶
　也¶
知和曰常¶
　御註曰純氣之守制命在內形化而性不亡¶
　碧虛子陳景元曰夫和者大同於物故赤子以和全眞至人¶
　知和之貴也故用之爲常道¶
　潁濱蘇轍曰和者不以外傷內也復命曰常遇物而知反其¶
　本者也知和曰常得本以應萬物者也其實一道也故皆謂¶
　之常¶
　臨川王安石曰和之爲用則常而不變¶
<pb:CK-KZ_JY049_03p108a>¶
　道眞仁靜先生曹道沖曰和者生理之常非別有方法¶
　陳象古曰知此和之至可以常行而不離¶
　淸源子劉驥曰知和則純粹不雜靜一不變而與天地爲常¶
　黃茂材曰號而不嗄和之至也知此則爲復歸於嬰兒矣故¶
　能長久¶
知常曰明¶
　御註曰明足以見道者知性之不亡故也¶
　臨川王安石曰不明則不足以知常¶
　淸源子劉驥曰知常則朗徹見獨無古無今而與日月參光¶
　黃茂材曰常久也日月得天而能久照四時變化而能久成¶
<pb:CK-KZ_JY049_03p108b>¶
　聖人久於其道而天下化成非夫明志洞達天地造化之機¶
　安能識之¶
益生曰祥¶
　御註曰祥者物之先見生物之理增之則贅禍福特未定也¶
　碧虛子陳景元曰祥者吉凶之兆也夫其受一成形而素分¶
　已定若無理益之必致凶祥¶
　潁濱蘇轍曰生不可益而欲益之則非其正矣祥祅也¶
　陸佃曰達生之情常任於自然而不益生故能出乎吉凶之¶
　表¶
　道眞仁靜先生曹道沖曰但於身命有益者則爲吉祥過此¶
<pb:CK-KZ_JY049_03p109a>¶
　雖外美而內不善非生之祥也¶
　達眞子曰祥者非其常也¶
　陳象古曰保此常守此明日益日生至於盛大無凶咎也¶
　黃茂材曰天下之人或夭於嬰孩或喪於强壯其能保百年¶
　之夀者幾何今吾益吾生而使長生不死在於天下豈不曰¶
　祥乎¶
心使氣曰强¶
　御註曰體合於心心合於氣則氣和而不暴兹强也以與物¶
　敵而非自勝之道¶
　碧虛子陳景元曰心有是非而氣無分別¶
<pb:CK-KZ_JY049_03p109b>¶
　潁濱蘇轍曰氣惡妄作而又以心使之則强梁甚矣¶
　臨川王安石曰氣者當專氣致柔今反爲心之所使不能專¶
　守於內則爲暴矣此祥者非作善之祥乃災異之祥此强者¶
　非守氣之强乃勝暴之强夫言豈一端而已各有所當也¶
　道眞仁靜先生曹道沖曰心動而使氣氣作而形隨未有動¶
　作而不求强好勝者也眞人心不動而氣自動亦若人之眠¶
　睡外務已息冺然無知而寐中手足瞤動豈心之使而動也¶
　一寐尚然况寂然在道者也¶
　黃茂材曰以力使氣是氣也爲暴戾之氣以心使氣是氣也¶
　爲沖和之氣沖和之氣充於一身天地不能使之夭鬼神不¶
<pb:CK-KZ_JY049_03p110a>¶
　能使之災聲色利欲不能使之亂豈不曰强乎¶
物壯則老是謂不道不道早已¶
　碧虛子陳景元曰夫物之壯也必至乎枯老心之强也必至¶
　於凶暴且道以柔弱爲用今以强壯爲心者謂之不道已止¶
　也死也言不行道者早死也已¶
　潁濱蘇轍曰益生使氣不能聽其自然日入於剛强而老從¶
　之則失其赤子之性矣¶
　臨川王安石曰惟道則先於天地而不爲壯長於上古而不¶
　爲老¶
　道眞仁靜先生曹道沖曰雖欲不止如何哉¶
<pb:CK-KZ_JY049_03p110b>¶
　葉夢得曰是以已之亦貴乎早也¶
　黃茂材曰壯而老老而已在物莫不然若知道者可與天地¶
　相爲終始豈有已乎¶
　　
** 知者不言章第五十六¶
知者不言言者不知塞其兌閉其門挫其鋭解其紛和其光同¶
其塵是謂玄同¶
　御註曰道無問問無應知道者默而識之無所事言齧缺問¶
　於王倪所以四問而四不知多言數窮離道遠矣¶
　碧虛子陳景元曰莊子曰知北游於玄水之上登隱弅之邱¶
　而適遭無爲謂焉知謂無爲謂曰子欲有問乎若何思何慮¶
<pb:CK-KZ_JY049_03p111a>¶
　則知道何處何服則安道何從何道則得道三問而無爲謂¶
　不答也非不答不知答也知不得問反於白水之南登狐闋¶
　之上而覩狂屈焉知以之言也問乎狂屈狂屈曰唉予知之¶
　將語若中欲言而忘其所欲言知不得問反於帝宮見黃帝¶
　而問焉黃帝曰無思無慮始知道無處無服始安道無從無¶
　道始得道知問黃帝曰我與若知之彼與彼不知也其孰是¶
　耶帝曰彼無爲謂眞是也狂屈似之我與知終不近也¶
　潁濱蘇轍曰道非言說亦不離言說然能知者未必言能言¶
　者未必知唯塞兌閉門以杜其外挫鋭解紛和光同塵以治¶
　其內默然不言而與道同¶
<pb:CK-KZ_JY049_03p111b>¶
　臨川王安石曰挫其鋭同其塵此文兩見蓋道德莫不皆知¶
　此¶
　道眞仁靜先生曹道沖曰契理則忘言雖言而不能行與不¶
　知道何異兌口也緘口默行不須説也三要七竅爲身之門¶
　戸自內其散失者神氣精血機情好惡自外而入者緣境聲¶
　色滋味寒暑所失者眞所入者假故閉其門也彼方爲光顯¶
　沮之則爲怨俱與和之於已何損彼方塵垢外之則不樂故¶
　至人韜光隱德暫與同之於身何浼玄者隱密不顯不自飾¶
　智矜俗獨異於眾¶
　淸源子劉驥曰天地有大美而不言四時有明法而不議萬¶
<pb:CK-KZ_JY049_03p112a>¶
　物有成理而不説聖人行不言之教譬如知音者識音以絃¶
　心知其音口不能傳道深微妙知者不言不知道者以言相¶
　煩多言數窮去道遠矣善爲道者默而識之性以成之塞其¶
　兌則收視反聽閉其門則形全精復挫其鋭則歸精神乎無¶
　始解其紛則體純素而不雜和其光則含光不耀同其塵則¶
　大同無已夫如是則與天同心而無知與道同身而無體是¶
　謂玄同豈拘拘然自投於親疎利害貴賤之間哉¶
　程大昌曰塞兌閉門不使眾人得見其經厯出入之地也挫¶
　鋭解紛平夷而簡易也和光同塵則能降已齊物矣凡爲此¶
　皆求至乎渾兮其若濁者也彼我一觀高下無別是之謂同¶
<pb:CK-KZ_JY049_03p112b>¶
　同之上加元焉深而又深侶鷗羣獸幾微更不外見又諸家¶
　釋兌皆本易之兌悦爲義恐不然也詩曰行道兌矣毛氏曰¶
　兌成蹊也成蹊者孟子謂山間之蹊介然用之而成路者是¶
　也其讀如税¶
不可得而親不可得而疎不可得而利不可得而害不可得而¶
貴不可得而賤故爲天下貴¶
　御註曰世之人愛惡相攻而有戚疎之態情僞相感而有利¶
　害之見用舍相權而有貴賤之分反覆更代未始有極奚足¶
　爲天下貴¶
　碧虛子陳景元曰上交於道而不謟舉世譽之而不勸故不¶
<pb:CK-KZ_JY049_03p113a>¶
　可得而親暱也下交於器而不瀆舉世非之而不沮故不可¶
　得而疎隔也澹泊無欲守分知足故不可得而利誘也處卑¶
　不辱在醜不爭故不可得而䧟害也爵祿不能汙權勢不能¶
　動故不可得而貴寵也矢志不屈居貧愈安故不可得而賤¶
　鄙也夫至人行此六行不榮通不醜窮無天怨無人非無物¶
　累無鬼責故爲天下貴¶
　潁濱蘇轍曰可得而親則可得而疎可得而利則可得而害¶
　可得而貴則可得而賤體道者均覆萬物而孰爲親疎等觀¶
　逆順而孰爲利害不知榮辱而孰爲貴賤情計之所不及此¶
　所以爲天下貴也¶
<pb:CK-KZ_JY049_03p113b>¶
　陸佃曰神人者不卽不離無縳無脱故不可得而親疎不生¶
　不滅無取無舍故不可得而利害不損不益無得無失故不¶
　可得而貴賤夫惟如此故能無對於物旁日月挾宇宙天地¶
　爲一官萬物爲一府其緒餘足以爲天下國家其土苴足以¶
　治天下其糠粃塵垢足以陶鑄堯舜而天下之物豈復有加¶
　哉故曰爲天下貴¶
　道眞仁靜先生曹道沖曰未嘗與物交焉能親也不使欲厭¶
　焉能疎也不妄求取焉能利也不犯禁忌焉能害也不取榮¶
　盛焉能貴也不處卑猥焉能賤也¶
　陳象古曰親疎利害貴賤世之所重眾人之所分別者也大¶
<pb:CK-KZ_JY049_03p114a>¶
　道所在名非常名不可見其形不可聞其聲况可得而親疎¶
　利害貴賤乎¶
　黃茂材曰孔子曰吾觀老子其猶龍乎夫龍豈可得而親之¶
　疎之利之害之貴之賤之者乎旣曰不可得而貴又曰爲天¶
　下貴何也蓋亦自貴而已經曰知我者希則我貴矣¶
#+PROPERTY: JUAN 014
<pb:CK-KZ_JY049_03p114a>¶
** 以正治國章第五十七¶
以正治國以奇用兵以無事取天下吾何以知其然哉¶
　御註曰正者道之常奇者道之變無事者道之眞國以正定¶
　兵以奇勝道之眞無容私焉順物自然而天下治矣¶
　碧虛子陳景元曰其然猶如是也老氏自設問答言我何以¶
<pb:CK-KZ_JY049_03p114b>¶
　知天人之意如是哉謂下文也¶
　潁濱蘇轍曰古之聖人柔遠能邇無意於用兵唯不得已然¶
　後有征伐之事故以治國爲正用兵爲奇雖然此亦未足以¶
　取天下天下神器不可爲也爲者敗之執者失之唯體道者¶
　廓然無事雖不取天下而天下歸之矣¶
　葉夢得曰物各有所當治國者必以正用兵者必以奇國以¶
　奇治之則亂兵詭道用之以正亦未免於敗然聖人之奇豈¶
　若後世之詐哉敵至而爲之所是以其變不窮¶
　黃茂材曰夫道無爲而無不爲正也奇也無事也非知道者¶
　孰能之推而治國用兵取天下特其緒餘土苴耳古之人有¶
<pb:CK-KZ_JY049_03p115a>¶
　行之者如伊尹太公范蠡張良之徒皆以此¶
　程大昌曰正者如人之行正路也奇者如人之行捷徑也無¶
　事者本其當然而不鑿不擾也¶
夫天下多忌諱而民彌貧人多利器國家滋昏人多伎巧奇物¶
滋起法令滋彰盜賊多有故聖人云我無爲而民自化我好靜¶
而民自正我無事而民自富我無欲而民自樸¶
　碧虛子陳景元曰忌諱謂禁令也君不能無爲而以政教治¶
　國禁網繫密民慮抵犯避諱不暇弗敢云爲舉動失業日至¶
　貧窮利器者權謀也君不能安靜而以智變爲務上下欺紿¶
　則民多權謀偷安其生包藏禍心日至昏亂伎巧謂工伎巧¶
<pb:CK-KZ_JY049_03p115b>¶
　妙也君不能無事而以機械爲妙志在奢淫則民尙雕琢服¶
　玩金玉奇恠異物日益滋生古本作民多智慧而邪事滋起¶
　法令謂刑法教令也君不能無欲而以刑法作威民雖苟免¶
　其罪然而不足則姦宄生焉故聖人云此老氏之謙不敢自¶
　專其言故舉聖人之云或謂老氏爲周柱下史遍觀上世之¶
　遺書三墳之古文以證其必然¶
　潁濱蘇轍曰人主多忌諱下情不上達則民貧而無告矣利¶
　器權謀也明君在上常使民無知無欲民多權謀則其上眩¶
　而昏矣人不敦本業而趨末伎則非常無益之物作矣患人¶
　之詐僞而多爲法令以勝之民無所措手足則日入於盜賊¶
<pb:CK-KZ_JY049_03p116a>¶
　矣¶
　達眞子曰有欲者外也朴之散也無欲者内也朴之聚也故¶
　曰我無欲而民自朴前曰以無爲取天下蓋由此而見矣非¶
　體道之盡者孰能與此¶
　黃茂材曰上古之時民如標枝然昧昧而行安有忌諱權謀¶
　不作安有利器穴居坏飲安有伎巧不知君臣上下之分安¶
　有法令大樸旣散人僞日長至於商周之末極矣忌諱尙而¶
　民彌貧利器用而國家昏伎巧工而奇物起法令煩而盜賊¶
　充斥聖人將欲舉天下而返於湻樸之俗亦豈有他術哉淸¶
　靜無爲無所事而去其欲而已¶
<pb:CK-KZ_JY049_03p116b>¶
　程大昌曰其曰聖人云者古有是語而老子援以自証也¶
　　
** 其政悶悶章第五十八¶
其政悶悶其民湻湻其政察察其民缺缺¶
　御註曰在宥天下下知有之而無欣欣之樂¶
　碧虛子陳景元曰法令滋彰盜賊多有故人則凋弊¶
　道眞仁靜先生曹道沖曰悶悶如天道昏昏默默任其自然¶
　察察者政教煩細民多犯之故缺缺也¶
　淸源子劉驥曰悶悶者不徇於物而恬淡無爲也察察以智¶
　治國也¶
　黃茂材曰昏昏默默至道之極窈窈冥冥至道之精而以察¶
<pb:CK-KZ_JY049_03p117a>¶
　察爲政者豈足語道哉故曰水至淸則無魚人至察則無徒¶
禍兮福所倚福兮禍所伏孰知其極¶
　御註曰昭昭生於冥冥有倫生於無形德慧術智存乎疢疾¶
　高明之家鬼瞰其室知時無止知分無常知終始之不可故¶
　則禍福倚伏何常之有¶
　碧虛子陳景元曰若有道之君守之以淸淨任之以自然不¶
　利貨財不近貴富不樂夀不哀夭不榮通不醜窮不拘一世¶
　之利以爲己私分不以王天下爲己處顯如是則禍福倚伏¶
　於何而有¶
　陸佃曰天之肇降生民而其福至於湻湻其禍至於缺缺豈¶
<pb:CK-KZ_JY049_03p117b>¶
　有他哉繫一人之政而已故禍兮福所倚福兮禍所伏¶
　淸源子劉驥曰其民缺缺則民始惑亂無以反其性情而復¶
　其初則禍福倚伏千變萬化而未始有極也¶
其無正邪¶
　碧虛子陳景元曰禍福倚伏豈無正邪必有正耳在乎有道¶
　之君無爲無事忘形忘物而後正耳若有心爲正其正必復¶
　爲奇矣有心爲善其善必復爲祅矣謂下文也¶
　陳象古曰言物未嘗不存於正道也¶
正復爲奇善復爲祅民之迷也其日固已久矣¶
　御註曰通天下一氣耳今是而昨非先迕而後合神奇臭腐¶
<pb:CK-KZ_JY049_03p118a>¶
　相爲終始則奇正之相生祅善之更化乃一氣之自爾天下¶
　之生久矣小惑易方大惑易性自私之俗勝而不明乎禍福¶
　之倚伏且復察察以治之民安得而反其眞乎¶
　碧虛子陳景元曰嗟薄俗不能自正自善而乃矯眞爲正逆¶
　性爲善而反爲奇爲祅迷惑不悟其所由來固已久矣¶
　潁濱蘇轍曰天地之大世俗之見有所眩而不知也蓋福倚¶
　於禍禍伏於福譬如晝夜寒暑之相代正之爲奇善之爲祅¶
　譬如老稚生死之相繼未始有正而迷者不知也夫惟聖人¶
　出於萬物之表而覽其終始得其大全而遺其小察視之悶¶
　悶若無所明而其民湻湻各全其性矣若夫世人不知道之¶
<pb:CK-KZ_JY049_03p118b>¶
　全體以耳目之所知爲至矣方且自以爲福而不知禍之伏¶
　於其後方且自以爲善而不知祅之起於其中區區以察爲¶
　明至於察甚傷物而不悟其非也可不哀哉¶
　臨川王安石曰種種分別遂生妄想¶
　黃茂材曰禍福奇正善祅之在天下如循環然孰知其極易¶
　稱惟聖人能知進退存亡况夫禍福之倚伏奇正之相生祅¶
　善之更化豈世人所能知哉故曰久矣¶
是以聖人方而不割亷而不劌直而不肆光而不耀¶
　御註曰聖人所以正天下者何哉如斯而己¶
　碧虛子陳景元曰劌作穢濁穢也有道之君率性淸亷使物¶
<pb:CK-KZ_JY049_03p119a>¶
　之自化耳而不以已之潔白揚彼之污但使物知勸而洗除¶
　穢濁矣自此以上皆悶悶之政非察察之治也古作劌傷也¶
　言聖人廉以自淸而不以刑物使傷也¶
　潁濱蘇轍曰知小察之不能盡物是以雖能方能廉能直能¶
　光而不用其能恐其䧟於一偏而不反也此則世俗之所謂¶
　悶悶也¶
　臨川王安石曰聖人無方無隅故方而不割崖岸而不畏故¶
　廉而不劌大直若屈故直而不肆用其光復歸其明故光而¶
　不耀¶
　陸佃曰不割彼以爲方不劌彼以爲廉不肆彼以爲直不耀¶
<pb:CK-KZ_JY049_03p119b>¶
　彼以爲光¶
　道眞仁靜先生曹道沖曰不以廉而彰人之穢不以潔而明¶
　人之汚¶
　葉夢得曰民日迷於其間而弗悟聖人固當有以救之是故¶
　方而不割則有全者存廉而不劌則有質者存直而不肆則¶
　有屈者存光而不耀則有晦者存是以閉而不盡用爲悶而¶
　不爲察者也¶
　淸源子劉驥曰此四者皆悶悶之政非察察之治使民去智¶
　與故循天之理¶
　黃茂材曰夏商以來士守一介不見道之大全方則必割廉¶
<pb:CK-KZ_JY049_03p120a>¶
　則必劌直則必肆光則必耀如伯夷叔齊尾生申徒狄之徒¶
　而遂至於害性傷生亦可悲矣老子時爲柱下史非不方也¶
　廉也直也光也而人莫知其爲老子者不割不劌不肆不耀¶
　焉爾故能樂其全¶
　程大昌曰廉者物之稜也陛廉之廉是也旣曰廉則遂有芒¶
　角鋒刃矣¶
　　
** 治人事天章第五十九¶
治人事天莫若嗇夫惟嗇是以早復早復謂之重積德重積德¶
則無不克無不克則莫知其極莫知其極可以有國有國之母¶
可以長久¶
<pb:CK-KZ_JY049_03p120b>¶
　御註曰聰明智識天也動靜思慮人也適動靜之節省思慮¶
　之累所以治人不極聰明之力不盡智識之任所以事天此¶
　之謂嗇¶
　涑水司馬光曰嗇者省嗇精神也早復者不遠復也不遠而¶
　復不離於德可以修身¶
　潁濱蘇轍曰凡物方則割廉則劌直則肆光則耀唯聖人方¶
　而不割廉而不劌直而不肆光而不耀此所謂嗇也夫嗇者¶
　有而不用者也世患無以服人苟誠有而能嗇雖未嘗與物¶
　較而物知其非不能也則其服之早矣物旣已服歛藏其用¶
　至於没身而終不試則德重積矣德積旣厚雖天下之剛强¶
<pb:CK-KZ_JY049_03p121a>¶
　無不能克則物莫測其量矣如此而後可以有國彼小人有¶
　尺寸之柄而輕用之一試不服而天下測知其深淺而爭犯¶
　之雖欲保其國家而不可得也吾是以知嗇之可以有國則¶
　有國之母也¶
　臨川王安石曰夫人莫不有視聽思目之能視耳之能聽心¶
　之能思皆天也然視而使之明聽而使之聰思而使之正皆¶
　人也然形不可太勞精不可太用太勞則竭太用則瘦唯能¶
　嗇之而不使至於太勞太用則能盡性盡性則至於命早復¶
　者復於命也¶
　王雱曰治人在乎正己事天在乎盡性惟此兩者一於嗇而¶
<pb:CK-KZ_JY049_03p121b>¶
　已動極而靜則其復晩矣惟嗇者不侈於費已其去本也未¶
　嘗遠故復靜爲早德不外耗則積於內矣積於內而資納無¶
　窮則其爲積也積之又積也盡性之人蓋將生天生地宰制¶
　造化其於事物何所不能盡性則大矣大而化之則聖矣化¶
　則無窮故莫知其極¶
　陸佃曰嗇者愛養之辭韓非所謂愛其精神嗇其知識是也¶
　蓋嗇精養神然後可以俯治人而仰事天故曰治人事天莫¶
　如嗇¶
　達眞子曰嗇於一心則必歛動而歸靜嗇於一性則必歛意¶
　而歸無心歛動於靜然後能盡心性歛意於無然後能正性¶
<pb:CK-KZ_JY049_03p122a>¶
　盡其心正其性者人道之盡也人道盡則固可以治人矣心¶
　靜則任其自然性正則安其固有任自然安固有者天道之¶
　盡也天道盡則固可以事天矣是以治人事天莫如嗇惟心¶
　早復於靜意早復於性則所謂重其積德也能內重其積德¶
　以至治人則人無不順以至事天則天無不符以至應萬物¶
　則萬物莫不歸以至率萬化則萬化莫不盡是謂重積德則¶
　無不克母也者爲眾子之莫不從以眾動而歸靜以眾有而¶
　歸無固不異子之從母也惟眾動而歸靜則靜之者無終窮¶
　眾有而歸無則無之者無極盡故曰有國之母可以長久¶
　晦菴朱熹曰早復者言能嗇則不遠而復重積德者言先已¶
<pb:CK-KZ_JY049_03p122b>¶
　有所積復養以嗇是又加積之也如修養者此身未有損失¶
　而又加以嗇養是謂早服而重積若待其已損而後養則養¶
　之方足以補其所損不得謂之重積矣所以貴早復者早覺¶
　未損而嗇之也¶
　黃茂材曰嗇者守於內不耗於外以之治人而人治事天而¶
　天應謂之早復復者物之初今之道家所謂返本還元是已¶
　可以成德可以勝羣物可以同於無極可以爲有國之母¶
　林東曰嗇雖有慳吝意乃簡損之理人爲難治天爲難事能¶
　於簡損而早復其德性之眞則可以見道旣見夫道則人雖¶
　姦詐天雖難測理不難見治之事之皆基於此¶
<pb:CK-KZ_JY049_03p123a>¶
是謂深根固柢長生久視之道¶
　御註曰根深則柢固性復則形全與天地爲常故能長生與¶
　日月參光故能久視人與物化而我獨存此之謂道¶
　碧虛子陳景元曰杜光庭曰修道之士嗇神以安體積氣以¶
　全和內固三關而祛萬慮百神率服眾行周圓變化莫窮享¶
　年長久固蒂於混元之域深根於無何有之鄉與夫九老七¶
　元差肩接武矣古本作柢本也¶
　潁濱蘇轍曰孟子曰盡其心養其性所以事天也以嗇治人¶
　則可以有國者是也以嗇事天則深根固蒂者是也古之聖¶
　人保其性命之常不以外耗內則根深而不可拔蒂固而不¶
<pb:CK-KZ_JY049_03p123b>¶
　可脫雖以長生久視可也蓋治人事天雖有內外之異而莫¶
　若嗇則一也¶
　陸佃曰根在幽蒂在顯根則以言其命蒂則以言其性萬物¶
　莫足以測之之謂深惟命爲能與於此故曰深根萬物莫足¶
　以傾之之謂固惟性爲能與於此故曰固蒂¶
　黃茂材曰深根固柢長生久視之道於是乎在經云歸根曰¶
　靜靜曰復命其道見於易之復卦¶
　　
** 治大國章第六十¶
治大國若烹小鮮¶
　御註曰事大眾而數搖之則少成功藏大器而數徙之則多¶
<pb:CK-KZ_JY049_03p124a>¶
　傷敗烹小鮮而數撓之則潰治大國而數變法則惑是以治¶
　道貴淸靜而民自定¶
　潁濱蘇轍曰烹小鮮者不可撓治大國者不可煩煩則人勞¶
　撓則魚爛¶
　道眞仁靜先生曹道沖曰寬猛相濟生熟得中¶
　黃茂材曰道無大小治大國烹小鮮同於一道¶
以道莅天下者其鬼不神非其鬼不神其神不傷民非其神不¶
傷民聖人亦不傷民夫兩不相傷故德交歸焉¶
　碧虛子陳景元曰西昇經曰所謂爲道自然助之不善於祠¶
　鬼自避之此之謂也人不作舋則祅祥何緣而興人守常德¶
<pb:CK-KZ_JY049_03p124b>¶
　則神變無因而傷民河上公曰夫兩不相傷人得治於陽鬼¶
　得治於陰人得全其性命鬼得保其精神故德交歸焉杜光¶
　庭曰夫民爲邦本本固則邦寕人爲神主主安則神享聖人¶
　以道爲治旣不傷於人鬼神感聖人之功亦不害於物兩者¶
　交悦二德交歸¶
　潁濱蘇轍曰聖人無爲使人各安其自然外無所求內無所¶
　畏則物莫能侵雖鬼無所用神矣非其鬼之不神亦有神而¶
　不傷人非神之不傷人聖人亦未嘗傷人故鬼無能爲耳人¶
　鬼之所以不相傷者由上有聖人耳故德交歸之¶
　陸佃曰神無乎不在其在人則聖而不可知者也其在鬼則¶
<pb:CK-KZ_JY049_03p125a>¶
　靈而不可知者也故鬼之所以不神者非無神也其神不傷¶
　而已故曰非其鬼不神其神不傷人¶
　葉夢得曰詩頌文王之聖至於思齊曰神罔時怨繼之曰神¶
　罔時恫豈不以鬼無所怨於人則亦無恫於人降之嘉祥而¶
　禍災不至其有傷之者乎¶
　晦菴朱熹曰老子謂以道莅天下者其鬼不神若是王道修¶
　明則此等不正之氣都消鑠了¶
　黃茂材曰有道之世人能養其神不使其鬼勝故曰其鬼不¶
　神有干越之劍者柙而藏之不敢用也寶之至也聖人之不¶
　輕用其神亦如其劍雖曰神不傷人是亦聖人能養其神使¶
<pb:CK-KZ_JY049_03p125b>¶
　不傷人爾故曰兩不相傷德交歸焉¶
　　
** 大國者下流章第六十一¶
大國者下流¶
　御註曰人莫不有趨高之心而趨高者常蹶江海所以能爲¶
　百谷王者以其善下之也¶
　潁濱蘇轍曰天下之歸大國猶眾水之趨下流也¶
　臨川王安石曰大國下流者如眾人之所惡也非君子惡居¶
　之下流也¶
　道眞仁靜先生曹道沖曰人以謙爲德海以容爲量自高者¶
　不受於物能下者爲物所歸¶
<pb:CK-KZ_JY049_03p126a>¶
　淸源子劉驥曰一身之設一國之象也身之虛而萬物至心¶
　之無而和氣歸虛無者聖人之所居所謂大國也以其不爭¶
　而天下莫能與之爭至於萬物之精華無極之物自來歸之¶
　猶泉水之趨下流也經所謂知其雄守其雌爲天下谿此之¶
　謂也¶
天下之交天下之牝牝常以靜勝牡以靜爲下故大國以下小¶
國則取小國小國以下大國則取大國故或下以取或下而取¶
　御註曰天下皆以剛强敵物而我獨寓於柔靜不爭之地則¶
　人孰勝之者是乃所以交天下之道¶
　碧虛子陳景元曰天下之所交牝者以其大國善守雌牝柔¶
<pb:CK-KZ_JY049_03p126b>¶
　靜之德故能攝伏天下雄壯之國¶
　涑水司馬光曰交猶歸聚也¶
　穎濱蘇轍曰眾動之赴靜猶眾高之赴下也大國下以取人¶
　小國下而取於人¶
　臨川王安石曰交者眾人之會能處眾人之所惡則天下之¶
　動莫不歸之矣故曰天下之交牝蓋天下之交交於牝而已¶
　道眞仁靜先生曹道沖曰牝者母也物莫不慕其母也牝柔¶
　而靜牡剛而動常爲牝之驅役故聖人知雄守雌柔而不爭¶
　虛而處下物皆歸之¶
　達眞子曰牝者靜也牡者動也以靜爲眾動之所歸以牝爲¶
<pb:CK-KZ_JY049_03p127a>¶
　眾牡之所往理固無他以靜爲下故也爲國者體此以靜制¶
　動以牝制牡故大國以下小國能屈已之勢也大國屈己之¶
　勢則取小國矣小國以下大國能畏彼之勢也小國能畏彼¶
　之勢則取大國矣以用也以取者力行而取也而取者自然¶
　而取也大國忘勢難在乎力行故曰以取小國趨勢易情之¶
　自然故曰而取¶
　陳象古曰交謂交結而附於已者也¶
　葉夢得曰取之爲言得其所欲之謂也¶
　淸源子劉驥曰天一生水在人爲精地二生火在人爲神神¶
　者陽中之陰故謂之雌亦天下之牝也聖人知雄守雌以陰¶
<pb:CK-KZ_JY049_03p127b>¶
　煉陽陰極則陽生無爲之妙天地之要變化之機也故牝常¶
　以靜勝牡焉以靜而爲之下靜則羣動趨之下則眾高赴之¶
　天下常勝之道也¶
　黃茂材曰夫道非徒下之而已雖曰下之其終也必有以勝¶
　之必有以取之牝柔也靜而處下然能勝牡此非下之而終¶
　有以勝之者歟大國以下小國則取小國湯事葛是也小國¶
　以下大國則取大國勾踐事吳是也此非下之而終有取之¶
　者歟故曰或下以取或下而取亦其自然之理本於無心¶
大國不過欲兼畜人小國不過欲入事人兩者各得其所欲故¶
大者宜爲下¶
<pb:CK-KZ_JY049_03p128a>¶
　御註曰天道下濟而光明故無不覆地道卑而上行故能承¶
　天人法地地法天故大者宜爲下¶
　道眞仁靜先生曹道沖曰大國得小國則益盛小國得大國¶
　則遂安各遂所欲大者能先下之則小者歸故宜下¶
　陳象古曰大國恃强鮮能下下今獨言大者宜爲下明所難¶
　也¶
　黃茂材曰夫有所欲於人而不能下人則不得其所欲大國¶
　欲兼畜人小國欲入事人能下則得不能下則不得至於道¶
　固無欲然欲至於道是亦爲有欲也大者道也故宜爲下此¶
　一篇全是借物眀道¶
<pb:CK-KZ_JY049_03p128b>¶
¶
¶
¶
¶
¶
¶
¶
¶
¶
