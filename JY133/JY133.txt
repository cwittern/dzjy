#-*- mode: org; -*-
#+EXPORT_ID: JY133
#+TITLE:南華真經註疏 Nanhua Zhenjing Zhushu
#+WITNESS: CK-KZ JYE
#+BASEEDITION: YP
<pb:CK-KZ_JY133_01p001a>¶

* 南華眞經注疏序¶

予友復圭子旣疏《道德經》矣，識者咸喜，太上之嫡派出，始知其¶
淵源然。《南華》爲《道德》而發明也，其文辭浩蕩，其旨歸邃邈，其底¶
裏直探混溟，始無始而終無終，學者又恨途迷。復圭云：『齊諧者，¶
志怪也。則鯤魚、鵬鳥吾惡知其說，安可踵前人之妄註！』數載以¶
來，復圭時潛心《南華》癸酉春，頓悟其爲丹經之祖。鯤魚，卽丹經¶
之水虎；鵬鳥，卽丹經之火龍。二語參破一部《南華》，莫不迎刃而¶
解矣。昔註自郭象向秀而下，迄今焦猗園所集《老莊翼》而上，何¶
啻百種！不知《道德》，豈知《南華》經中有說禪處。惟陸西星得其皮¶
肉，至聖諦中之眞色不色，眞空不空，仙佛殊途同歸，乃骨隨也，¶
<pb:CK-KZ_JY133_01p001b>¶
雖陸西星亦茫然矣。莊子慨千載而下，道術分裂，而世界缺陷，¶
不以太古無爲之道提醒之，必不能返有爲於渾噩，躋仁義爲¶
道德。况鬬心之習熾，而功利之學盛，將安所底止乎？其曰：『無爲¶
也，用天下而有餘；有爲也，爲天下用而不足。』卽吾儒君逸臣勞¶
之道也。其曰：『無入而藏，無出而陽，柴立其中央。』卽玄門食毋之¶
道也。其曰：『以生死爲一條。可，不可爲一貫。』卽釋氏不生不滅之¶
道也。學者細味南華之註疏，非惟道釋二家不可一日無。卽吾¶
儒達而在上者，有復古之志，必以無爲之治爲最。上窮而在下¶
者，有進取之心，必以道德爲勝。仁義惡可以其理不必耳目經，¶
語不必古今道，掊擊聖智，殫殘名法而訾議之乎。大抵《南華》一¶
<pb:CK-KZ_JY133_01p002a>¶
經，十萬餘言，皆先行其言也。故言言皆閫奥。昔人註《南華》豈惟¶
不必行且未知而言，故其所註多剿說，而於道德性命如嚼蠟¶
然。予玩《南華註疏》，有如食蜜，中邊皆甜，可謂前無古而後無今¶
矣。胡膂力方剛，輙棄科場而訪道註疏，大得南華之神。後有讀¶
之而朝徹者，不可忘先知先覺開來學之功也。昔朱紫陽註經¶
書，爲千古之的解。今復圭子註疏《道德》《南華》亦爲千古之玄解。¶
兩者皆新安人，故予序之，爲並不朽云。¶
　　　　　　　　　　　晉陵友弟鄒忠允頓首拜序¶
<pb:CK-KZ_JY133_01p002b>¶
¶	
<pb:CK-KZ_JY133_01p003a>¶

* 南華眞經註疏自序¶

復圭子曰，《道德經》爲三教之祖¶
太上憫人不悟，性命之學無傳，不得不化身作南華，以洩其秘。¶
凡爲寓言，猶詩之比體，教人全性保命也。重言亦借重於古人，¶
而欲人信彼保全性命之說也。巵言千變萬化，膾炙其詞，使人¶
悅於口，因悅於心，而索彼立言之正意，自欲跳出世網，而遊神¶
於性命之域也。其津筏後學者，可謂至矣。南華之註，始於郭象，¶
繼之向秀，終於焦猗園之老莊翼，百有餘家，尙隔山萬重，卽聰¶
明如李青蓮，讀南華而賦鯤鵬，且認虛爲實，其詞愈縱恣，而背¶
眞意愈遠。無怪世儒指鸞鳳爲山雞，視神龍爲妖幻也。竊思《易》¶
<pb:CK-KZ_JY133_01p003b>¶
之所謂老夫得其女妻，如枯楊生稊也。《妙法蓮花經》佛受龍女¶
之獻珠寶也。《維摩經》云：『不入煩惱大海則不能得一切智寶也。』¶
雲巖禪師云：『百花叢内過，一葉不黏身。』卽丹經取坎塡離之旨。¶
其有不合也，有不同也，入門煉已之異也《易》之所謂殊途也其¶
無不合也，無不同也，成功究竟之一也。《易》之所謂『殊途而同歸』¶
也。佛祖云：『我娘生我我還先。』仙師云：『先有吾身，後有天[⺡*(夾/水)]園。』先¶
生之作《南華》蓋身在天地之先也。予今之註疏《南華》，敢云身在¶
天地之先，特知九天九地、積氣積塊之所以然耳。或問：『何物爲¶
生天地？』予曰：『混沌以前，不惟無天地，且無五行，獨有一乾金耳，¶
此金有氣無質，乃造化之根也，故能生天地，因而生水，爲五行¶
<pb:CK-KZ_JY133_01p004a>¶
之始。仙家之金丹，釋氏之金剛，不過竊先天之乾金耳。學者須¶
知，金水爲凡鉛，水中金爲眞鉛，但得有眞鉛，以制木火之飛騰，¶
何愁無眞汞，以制金水之沈重。故鉛汞交而内丹結矣。然則搬¶
運一身之鉛汞者，不知靜裏孤修，氣轉枯也。偏倚採取之術者，¶
不知眞空不空，眞色不色也。旣聞大道之人，當訪外護，覓雲朋，¶
尋福地，三者缺一必爲羣魔作障緣。若果三千八百功行與天¶
齊，自然有鼎烹龍虎矣。予先人程兩峯翁酷好讀《南華》，每有超¶
見，因予過庭而輒以垂訓，予曷敢忘焉。昔人謂《南華》爲《道德》之¶
註疏，予今本《道德》而註疏《南華》，眞醉者之初醒，而夢者之忽覺¶
乎！予之不敢秘，而以註疏授剞劂氏也。其不敢獨醒，而欲與天¶
<pb:CK-KZ_JY133_01p004b>¶
下共醒；不敢獨覺，而欲與天下共覺乎！倘太上與南華仙翁嘉¶
予註疏之勞，早爲予作外護侶伴之合，則赴龍沙之會爲有期。¶
異日召予以供呼鸞駕鶴之役，未可知也。然而不敢必也，則予¶
作註疏之心也夫。¶
　　　　　　　　　　　　　海陽程以甯薰沐拜撰¶
<pb:CK-KZ_JY133_01p005a>¶

* 南華眞經注疏題詞¶

夫《道德》、《南華》二經之在天地間也，猶珠藏澤媚，玉韞山輝。而人¶
間之有此經也，猶抱璞於山，而懷蚌於淵也。得寶而不見寶，眞¶
千古之一大恨。予友復圭子南生而北學，入齊魯之科場，而蹶¶
於齊魯。不知者以爲時命，大謬也。知之者以爲¶
太上與仙翁正不欲其立功名於一時，而欲其立言於百世爾。¶
故復圭得以知命之年而遊方外，以性命之學而註疏《道德》《南¶
華》，經數年晝夜不倦，非仙翁累顯神通，復圭安能壯其精神，愈¶
鼓而愈旺乎。然則世之僞儒，有心怖二氏而口稱爲異端者，有¶
行無儒行，而陽黜二氏以附儒者，覩此註疏，不愧欲死乎？然則¶
<pb:CK-KZ_JY133_01p005b>¶
二經信爲三教之全經，而人間有藏二經之註疏者，無論其知¶
與不知，何異剖璞見玉，開蚌得珠乎？何異太空一旦雲開霧撤，¶
而三教中人今日始得見¶
太上與南華之眞面目乎？天下倘有因面目而知索其精神者，¶
則傳神集之名爲不虛矣。¶
　　　　　　　　　同邑道友了凡汪伯修頓首拜題¶
¶	
<pb:CK-KZ_JY133_02p001a>¶
@fw1重刋道藏輯要¶

* 　南華眞經¶
周漆園吏莊周著　　　　　　　　海陽復圭子程以寍注疏¶

** 　内篇逍遙遊第一¶

　　(『昭昭生於冥冥，有倫生於無形。』此内篇之所由名也。必内觀心無其心，外觀形無其形，遠觀物無其物，斯可造逍遙¶
　　之域，如列子之御風而行是也。凢學道人雖靜坐一室，神遊六合之外，九天之上。打破生死關，世網不能羅。解脫之¶
　　後，入金石不得碍蹈水火無所傷何所往而非逍遙遊也。)¶
北冥有魚其名爲鯤鯤之大不知其幾千里也。(北方屬水。北冥者北海也於卦¶
　爲坎於人爲腎、爲水、爲鉛。大修行人晝夜不寐，魚則亦然。故曰：『有魚。所謂𥥆兮冥兮，其中有精是也。人之命根藏於腎鯤¶
　之右有日、比字，暗含腎竅陰中藏陽，故魚名鯤。不知其幾千里者。喻腎至小能爲至大也。天一生水，人亦先生腎，故首寓¶
<pb:CK-KZ_JY133_02p001b>¶
　言腎神之象。)化而爲鳥，其名爲鵬。鵬之背，不知其幾千里也。(腎藏精能¶
　變化上升似飛，故曰：『化而爲鳥所謂恍兮惚兮，其中有物是也。鵬之左有兩月字，暗含心竅陽中藏陰，故鳥名爲鵬。鵬之¶
　背，不知其幾千里者，喻心變化更大於腎也。地二生火，人亦次生心，故次寓言心神之象。)怒而飛，其翼若¶
垂天之雲。是鳥也，海運則將徙於南冥。(上二段第腎心之光景，而未有工夫，至此方爲¶
　修道者着實用力處。怒而飛，狀其提起腎水，無翼而飛也。鳥鵬鳥也。海卽北冥。海運者，腎水運動也。怒字、飛字、運字、徙字，¶
　甚有力，是意行卽神行也。南冥者，南海也。於卦爲離，於人爲心，爲火、爲汞。自腎而徒至心，水在火之上也，乃靜工顛倒坎¶
　離之旨。凡曰冥者，𥥆冥恍惚之義。腎與心可想象，而不可窺看。故不曰北海，南海，而曰北冥南冥。)南冥者，天¶
池也。(丹經云：人腎中之水有眞火，心中之火有眞水。南冥者，人心神水所自出之處。故曰天池。又云煉丹無別法，但引神¶
　水入華池此之謂也。)齊諧者，志怪也。(諺云：人事參差爲不齊，幹事未濟爲不諧。今水火同宮而旣濟，所以¶
　書名齊諧。火上而水下者，道其常也。今水反上而火下，故曰志怪。如下文所言三千里、九萬里、六月息，皆怪徵也。)諧¶
<pb:CK-KZ_JY133_02p002a>¶
之言曰：『鵬之徙於南冥也，水擊三千里，摶(音團)扶搖而上者九萬¶
里，去以六月息者也。』(鵬徙南冥，寓言修道者之進陽火。一月三千刻，刻刻有河車運轉腎水上升之象，乃¶
　一月之火候，非水擊而上三千里乎？遞年除月小六日，一年止有三百五十四日。五年再閏，分派閏月六十日於五年之¶
　内，每年該加十二日，半年加六日共一百八十三日。冬至一陽從地起，每日上升四百五十九里，至來年夏至，升八萬四¶
　千里。而到天。故曰：摶扶搖而上者九萬里。言九萬者，舉成數也。寓言人身自腎至心，有八寸四分，在人爲一身之天地，水¶
　火之升降，在天地爲半年之火候也。一年十二月，有十二卦值符。十一月建子復卦，一陽丑月臨卦，二陽寅月泰卦，三陽¶
　卯月大壯，四陽辰月夬卦，五陽巳月乾卦，六陽而陽止矣，非六月息乎？丹家倣之以進陽火。五月建午姤卦，一陰未月遯¶
　卦，二陰申月否卦，三陰酉月觀卦，四陰戌月剝卦，五陰亥月坤卦，六陰而陰止矣，亦以六月息也。丹家倣之以退陰符。天¶
　地以冬至、夏至、春分、秋分爲火候，而丹家以子午卯酉之時月爲火候，乃一年之大火候也。)野馬也，塵埃¶
(音哀)也，生物之以息相吹也。(野馬，天地間之游氣。塵埃，日中之飛塵野馬塵埃之或聚或散，乃天地之¶
<pb:CK-KZ_JY133_02p002b>¶
　大呼翕，爲一息相吹。人身之一呼一吸爲小呼吸，亦爲一息大修行人有閉息工夫，此包天地人而言，故曰『生物之以息¶
　相吹』也。南華自北冥至此爲靜工以起手築基到神凝則淸淨功成矣。)天之蒼蒼其正色邪？其¶
遠而無所至極邪？其視下也，亦若是則已矣。(蒼蒼非正色，第自凡眼觀之，下之視¶
　上，遠而無所至極，故見其蒼蒼。若自道眼觀之，乃上之視下，不免有仙凡之隔，亦若是之，遠而無至極也，故曰『亦若是則¶
　已矣』)且夫水之積也不厚，則負大舟也無力。覆杯水於㘭堂之¶
上則芥爲之舟，置杯焉則膠，水淺而舟大也。(水積之厚，方有力而負大舟，寓言人¶
　腎水要積之滿，方能起眞火而全眞，覆杯水與置杯焉則膠，水淺而舟大，喻以卻病小術而冀延年，此必不得之數矣。)¶
風之積也不厚，則其負大翼也無力。故九萬里則風斯在下矣，¶
而後乃今培(音裴)風，背負青天而莫之夭閼(音遏)者，而後乃今將圖¶
南。(廣成子謂：『風者，火也。』則積風爲積火明矣。『風之積也』二句，分明寓言火候不到羽翼不生。汞屬火，故必八兩汞與半斤鉛¶
<pb:CK-KZ_JY133_02p003a>¶
　相配，而後可以圖南。南爲火，圖南是進陽火也。進進不已，斯火候到，而無南北無東西矣。故釋氏曰：『南無阿彌陀佛則火¶
　候完而道成矣。』)蜩與鷽鳩笑之曰：『我決(音血)起而飛，槍(音鏘)榆枋，時則不¶
至而控於地而已矣，奚以之九萬里而南爲？』(蜩與鷽鳩，喻旁門卻病之小術而望¶
　長生，大難大難！)適莽蒼者，三餐而反，腹猶果然；適百里者，宿舂糧；適¶
千里者，三月聚糧。之二蟲又何知；(適往也。莽蒼，近郊之邑。果然飽貌。行有遠近是以食有多¶
　寡。亦如見有大小。故志趣有遠近。二蟲，指蜩與鷽鳩也。何知，不知鯤與鵬也。)小知(音智)不及大知，小¶
年不及大年。奚以知其然也？朝菌(音窘)不知晦朔蟪蛄不知春秋，¶
此小年也。楚之南有冥靈者，以五百𡻕爲春，五百𡻕爲秋；上古¶
有大椿者，以八千𡻕爲春，八千𡻕爲秋而彭祖乃今以久特聞，¶
眾人匹之，不亦悲乎！(此段又自二蟲何知上生下小知大知，又自小知大知上生下小年大年二句，意亦¶
<pb:CK-KZ_JY133_02p003b>¶
　相承。朝菌，糞芝也，暮生，見日則死。寒蟬，夏生秋死，卽蟪蛄。此因年有大小故知亦因之爲大小，卽冥靈之與大椿。其年亦¶
　有限，而不可以久聞惟彭祖能以北冥之魚化而爲鳥圖南而飛上九萬里者也。眾人欲以旁門小術而擬長生也，哀哉！)¶
湯之問棘也是巳。窮髮之北有冥海者，天池也。有魚焉，其廣數¶
千里，未有知其修者，其名爲鯤。有鳥焉，其名爲鵬，背若泰山，翼¶
若垂天之雲，摶扶搖(風名)羊角(風勢屈曲)而上者九萬里，絕雲氣，負青¶
天，然後圖南，且適南冥也。斥鴳(音晏)笑之曰：『比且奚適也。我騰躍¶
而上也，不過數仞而下，翺翔蓬蒿之間，此亦飛之至也。而彼且¶
奚適也。』此小大之辨也。(陸西星以爲，旣說齊諧，又引湯問，語有變化是他文字妙處。不知齊諧乃金丹¶
　秘旨。莊老非重出也，恐人眞以爲怪而不究心，故言之。又言欲人深思而得之耳。窮髮，不毛也。羊角，風之旋者。斥鷃，斥澤¶
　之小鳥，喻旁門小術取效之速，自以爲道在是矣。而不知金丹大道無近功，邇則二年，遠則九載，飛必九萬里而圖南，與¶
<pb:CK-KZ_JY133_02p004a>¶
　旁門小術大懸絶矣。)故夫知(音智)效一官，行比一鄉，德合一君，而徵一國¶
者，其自視也亦若此矣。而宋榮子猶然笑之。且舉世而譽之而¶
不加勸，舉世而非之而不加沮，定乎内外之分，辯乎榮辱之境，¶
斯已矣。彼其於世未數數(音朔)然也。雖然猶有未樹也。夫列子御¶
風而行，泠(音零)然善也，旬有五日而後反。彼於致福者，未數數然¶
也。此雖免乎行，猶有所待者也。若夫乘天地之正，而御六氣之¶
辨，以遊無窮者，彼且惡(音烏)乎待哉！故曰：『至人無已，(音紀)神人無功，¶
聖人無名。』(此承上文小大之辨來，知效一官者，才堪一官也；行比一鄉者，行爲一鄉之望也。德合一君者，德足以爲¶
　人君也；徵一國者，德足以取信於民也。若而人也，其自視滿足，亦猶斥鷃數仞之飛，自以爲飛之至也，不知一步更進一¶
　步。有宋榮子者，能齊是非、内外、榮辱，而猶不能有特操；列子能駕空乘風，行無轍迹，而猶不能不有待乎風。猶，未也。必乘¶
<pb:CK-KZ_JY133_02p004b>¶
　天地之正而御六氣之辨，所謂朝遊北海，暮蒼梧者，而後可以言遊無窮。眞聚則成氣，散則成風者，彼且惡乎待哉！此之¶
　謂逍遙遊。惟彭祖乃今以久特聞者，其庶幾丹家以子午卯酉爲四正之時而用功，非乘天地之正乎？春飡朝霞，日將出¶
　黃氣也；夏飡正陽，南方日中氣也；秋飡淪陰，日已暮，赤黃氣也；冬飡沆瀣，北方夜半氣也。并天元地黃之氣是爲六氣。至¶
　人、神人、聖人，無大分別，須知總是一人。第自其造行之極而言名曰『至』；自其變化不測而言名曰『神』；自其不涉杳幻而言¶
　名曰『聖』；無己無我相也，無功無人相也，無名無可得而名也。)堯讓天下於許由曰：『日月出¶
矣而爝火不息，其於光也，不亦難乎！時雨降矣而猶浸灌，其於¶
澤也，不亦勞乎！夫子立而天下治，而我猶尸之，吾自視缺然。請¶
致天下。』許由曰：『子治天下，天下旣已治也。而我猶代子，吾將爲¶
名乎？名者，實之賓也。吾將爲賓乎？鷦(音焦)鷯(音僚)巢於深林，不過一¶
枝；偃鼠飲河，不過滿腹。歸休乎君，予無所用天下爲！庖人雖不¶
<pb:CK-KZ_JY133_02p005a>¶
治庖，尸祝不越樽俎而代之矣。(此承上文。堯，聖人也。許由，至人也。藐姑射之山神人也。雖無高¶
　下，而卻有一步深一步意。自堯讓天下至陶鑄堯舜止，重言巵言疊出無非細天下，忘名實，用其精以治身，視治天下爲¶
　緒餘也。堯以日、月、時、雨喻許由，其尊許由亦至矣。致天下者爲何覺天下輕而身重也？許由不肯受天下者，非逃名也，逃¶
　實也。巢一枝、飲滿腹之喻，視天下更細於堯也，謂堯之讓天下，猶庖人之不治庖也，以尸祝所以主祭祀性命，所以主一¶
　身，而許由之不肯代庖者，言外便含吾身更有所主，當世爲民之尸祝，而何有乎傳舍之天下是？堯雖欲逍遙，而不得許¶
　由，庶可以無往而不逍遙矣。)肩吾(『肩』，擔當也，猶肩任也。)問於連叔曰：『吾聞言於接輿，¶
大而無當，往而不反。吾驚怖其言，猶河漢而無極也；大有逕庭，¶
　(逕門外路庭堂内地言相去遠不相及也)不近人情焉。』連叔曰：『其言謂何哉？』曰：『藐¶
姑射(音亦)之山，(在北海中)有神人居焉，肌膚若冰雪，淖(音綽)約若處子。(室女¶
也)不食五穀，吸風飲露。乘雲氣，御飛龍，而遊乎四海之外。其神¶
<pb:CK-KZ_JY133_02p005b>¶
凝，使物不疵癘而年穀熟。』吾以是狂(音誑)而不信也。連叔曰：『然，瞽¶
者無以與乎文章之觀，聾者無以與乎鐘鼓之聲。豈惟形骸有¶
聾盲哉？夫知亦有之。是其言也，猶時汝也。(猶是汝之謂也)之人也，之德¶
也，(此等人之德)將旁礡萬物以爲一，世蘄(音祈)乎亂，孰弊弊(盡瘁貌)焉以¶
天下爲事！之人也，物莫之傷，大浸稽天而不溺，大旱金石流土¶
山焦而不𤍠。是其塵垢秕糠，將猶陶鑄堯舜者也，孰肯以物爲¶
事！(此承上許由之不受天下，葢弛於負擔者也。若肩吾則有負荷之責，故驚怖神人不以天下萬物爲己任，而天下自治，萬¶
　物自育之言。殆凡人之不聾瞽於耳目，而聾瞽於心知者也。豈知神人有外天下之分量，而後能治天下；有超萬物之識¶
　見，而後能育萬物。故連叔然肩吾之所聞，而鄙肩吾之所見。天下譬如一瓮也，萬物譬如瓮中之醋雞也。人必身在瓮外，¶
　方能運瓮發覆而出醋雞。藐姑射之神人身在天下之外，萬物之上，其工夫全在『神凝』二字得來。『旁礡萬物』，是萬物皆備¶
<pb:CK-KZ_JY133_02p006a>¶
　於我也。神人不弊弊焉，以天下爲事，故能治乎亂。堯舜亦巍巍焉，有天下而不與，故能治天下。然堯舜猶以物爲事，而物¶
　於物也。之人也，之德也，入水不溺，入火不焚，而不物於物也。彼其神奇精髓，方且宇宙在乎手。跳出陰陽之外，而陶鑄萬¶
　物者也，孰肯以物爲事！堯舜雖聖，亦陰陽内中人，唐虞之事業，不過塵垢秕糠爾，安能離其陶鑄乎？何所往而不逍遙也。¶
　此實事也，亦實理也。)宋人資章甫而適諸越，越人斷(音短)髮文身，無所用¶
之。堯治天下之民，平海内之政，往見四子藐姑射之山，汾(音焚)水¶
之陽，窅(音𥥆)然喪其天下焉。(陸西星云：『此數語結上兩段文意。』許由無用天下爲，猶越人不用章甫資¶
　貨也。『章甫』，殷冠名。『往見』，猶云聞見也。所云心往者，非也。『四子』亦神人，不可考。泥之王倪齧缺被衣，許由非之，非也。『汾水』，堯¶
　都也。堯聞見藐姑射山之神人，如此故窅然自失，喪其天下者，心喪也。)惠子謂莊子曰：『魏王貽¶
我大瓠(音互)之種，我樹之成(實也)而實(藏也)五石，以盛(音成)水漿，其堅不¶
能自舉也。剖之以爲瓢，則瓠落(音廓落)無所容。非不吁(音囂)然大也，¶
<pb:CK-KZ_JY133_02p006b>¶
吾爲其無用而掊(音剖)之。莊子曰：『夫子固拙於用大矣。宋人有善¶
爲不龜手之藥者，(冬月入水手折如龜文用此藥則手不龜也)世世以洴澼(音平僻)絖¶
(音曠)爲事。客聞之，請買其方百金。聚族而謀曰：『我世世爲洴澼絖，¶
不過數金，今一朝而鬻技百金，請與之。』客得之，以說(音稅)吳王。越¶
有難，吳王使之將，冬與越人水戰，大敗越人，裂地而封之。能不¶
龜手，一也；或以封，或不免於洴澼絖，則所用之異也。今子有五¶
石之瓠，何不慮以爲大樽而浮乎江湖，而憂其瓠落無所容。則¶
夫子猶有蓬之心也夫！』(惠子，乃莊子之舊友也，問答皆莊子一人之寓言。惠子曾作梁相，止知貪富貴¶
　而不知有性命之道。故莊子以大瓠之虛中自全，大樗之深根自固兩般道理提醒之。蓋虛中之與深根，皆長生之道，其¶
　說長不及贅。世儒俗學惟知拘泥字句，而不知其寓言者遠也。『五石』者，五藏也。『以盛水漿』指前北冥之坎水也。『其堅不能¶
<pb:CK-KZ_JY133_02p007a>¶
　自舉』者，何也？旣不能坎水上升化而爲鳥，又不能怒而飛以圖南。言内以有用之大瓠，而掊之爲無用；言外見彼以無用¶
　之富貴，而寶之爲有用。蓋造化之理盡具之於指掌，仙師亦云『掌上起風雲』。愚獨云：『龜手』，猶言縮手也，造化吉凶消長之¶
　理。古之名將多從掌上算而得之，客得之以爲吳將，可進而不可退。其得志於越，此善於不龜手也。視冬月用之以漂絮¶
　者懸矣。惠子惟知相梁，而不明宇宙在手之理；惟知廟堂上之顯達，而不知江湖上之閑適，皆蓬蒿塞其心也。故曰：『何不¶
　慮以爲大樽而浮乎江湖？』在江湖則逍遙矣。)惠子謂莊子曰：『吾有大樹，人謂之樗。¶
(音樞)其大本擁腫而不中繩墨，其小枝卷(音權)曲而不中規矩，立之¶
塗，匠者不顧。今子之言，大而無用，眾所同去也。』莊子曰：『子獨不¶
見狸狌乎？卑身而伏，以候敖者；東西跳梁，不避高下；中於機辟¶
死於網。今夫斄(音狸)牛，其大若垂天之雲。此能爲大矣，而不能¶
執鼠。今子有大樹，患其無用。何不樹之於無何有之鄉，廣莫之¶
<pb:CK-KZ_JY133_02p007b>¶
野，彷(音旁)徨(音皇彷徨猶云徘徊也)乎無爲其側，逍遙乎寢臥其下。不夭斤¶
斧，物無害者，無所可用，安所困苦哉！』(釋氏謂『身爲菩提樹』，則大樹非草木也。六祖謂『菩提¶
　本無樹』，則樗木爲寓言也。云『大本擁腫而不中繩墨者』，喻語大德則滅聖棄智，而不可以禮儀三百之繩墨責之。云『小枝¶
　卷曲而不中規矩』者，喻語細行則杜聰返照，而不可以威儀三千之規矩律之。玉蟾祖師云：『記得通衢展手處，千家說慚¶
　愧。』卽立之塗匠者不顧也。莊子已教惠子將五石之瓠慮以爲大樽而浮乎江湖，惠子猶然不悟，而曰『大而無用，眾所同¶
　去也。』得無以小智小術可以善吾生乎！不知世之好，用機械者，卽狸狌之小而有用，不免於禍也。孰若斄牛之大而無用，¶
　物莫之害乎！莊子又教惠子以無用之大樹爲有用之遮蔽，何不樹之於無何有之鄉，廣莫之野。釋氏之所謂無生國裏¶
　也。彷徨乎無爲其側，逍遙乎寢臥其下，釋氏之所謂大自在菩薩也。仙師云：『無影樹下吟風弄月，無縫塔下安身立命。』是¶
　也。佛祖云：『將頭臨白刃，猶如斬春風。』卽不夭斤斧物，無害者之謂也。大道以多歧亡羊，學者以多方喪生。道家愛惜精神，¶
　故其精神長存，豈非無所可用安所困苦哉！)¶
<pb:CK-KZ_JY133_02p008a>¶
　復圭子曰：『一部南華，其精神全在逍遙遊。』而此一篇大旨其¶
　主意總領在『神凝』。其教人用力處，在北㝠坎水，南冥離火。其¶
　著實得力處，在鯤魚變化，鵬鳥圖南，河車運轉，周流而不息¶
　也。以日月計，則有日日月月之工，有一𡻕之工，所謂『三千里』、¶
　『九萬里』、『六月息』，皆以月𡻕計者也。坎爲鉛、爲水，屬人身之腎。¶
　腎者，水也，水不厚則不能負大舟，所以喻人當積腎水而變¶
　化鯤魚也。離爲汞、爲火，屬人身之心。風者，火也，風不厚則不¶
　能負大翼，所以喻人當積離火而圖南。鵬，鳥也。《易》曰：『天行徤，¶
　君子以自強不息。』乃作聖作仙之旨。兹曰『北冥、鯤魚』，丹經代¶
　之以水虎。曰『南冥、鵬鳥』，丹經代之以火龍也。未聞以丹經爲¶
<pb:CK-KZ_JY133_02p008b>¶
　怪者。胡爲莊老先以志怪自鳴哉！蓋長生之道開闢於《道德》，¶
　而發洩於《南華》，恐洩天機，故以『志怪』二字籠絡英雄，非宿有¶
　仙骨，而得眞人口訣者必不解也。三千六百旁門皆小知也，¶
　能以鯤魚化鵬鳥而圖南，此大知也。小知之與大知，其分量¶
　自别。不有彭祖以久持聞其人，安肯信北冥之水可以上升¶
　化鵬而圖南？《湯問》豈虛語哉！故有不安於一官、一鄉、一君、一¶
　國之事業，而忘是非、明内外、辨榮辱者，雖賢於善涉世之人，¶
　而水烹火鍊之工夫未到。故曰：『猶未有樹也。』列子御風而行，¶
　此得道以後之事，不嫌於有。待若眞氣滿足，以我之眞氣而¶
　奪天地之正氣，可也。御乾坤之六氣，可也。《入藥鏡》云：『一日内¶
<pb:CK-KZ_JY133_02p009a>¶
　十二時，意所到皆可爲也。』彼且惡乎待哉！堯，聖也。聖人推天¶
　下而不去，則不能逍遙矣。許由，至人也。至人卻天下而不受，¶
　則志在逍遙矣。藐姑射之山，神人也。神人先凝神而後神凝，¶
　無心於治天下而天下自治，眞其精以治身，而塵垢秕糠陶¶
　鑄萬物者也。堯、舜特陶鑄中之首出者耳，神人何往而不逍¶
　遙哉！莊子與惠子最善，凡其所問答皆莊子一人之寓言也。¶
　若將『虛中』、『深根』二意而明白言之，便無餘味。况《南華》爲丹書¶
　之祖，尤不敢顯露乎。實五石之大瓠，寓言人具五藏之軀殻¶
　也。其堅不能自舉，喻人爲血肉所累而不能冲舉也。不知造¶
　化之理具於指掌心，不通造化者往往縮手無策，大才而小¶
<pb:CK-KZ_JY133_02p009b>¶
　用之。若有道氣之人，掌上起風雲，大敗越人者，卽大小無傷。¶
　兩國全戰罷，方能見聖人之謂也。豈其猶有蓬之心，不能脫¶
　世網而歸江湖乎？處江湖則逍遙矣。夫慮以爲大樽，空則空¶
　矣，猶涉於器也。浮乎江湖，適則適矣猶墮於有也。故更有進¶
　焉。其曰『大本不中繩墨』者，喻其不可律以大閑也；『小枝不中¶
　規矩者』，喻其不可責以細行也。大本與小枝俱不中用，暗含¶
　有深根固蒂之道，人莫之知。大而無用，眾所同去，則出世之¶
　人宜與世人落落而難合矣。莊子對惠子寫出一箇方外有¶
　道之氣象，若着一見解，則是狸狌之小而有用，不免於禍患，¶
　不如斄牛之大而無用，物莫之害也。苟能知無用之用，斯進¶
<pb:CK-KZ_JY133_02p010a>¶
　乎道矣。人居天地之中，誰不於有處樹立！顧畢竟歸于無。所¶
　以南華仙翁教惠子于無中尋出有來，窄處尋出寬來，故曰¶
　『樹之于無何有之鄉，廣莫之野。』爲其無何有，所以爲廣莫，乃¶
　先天清虛之體，不落後天形氣之方。所謂『彷徨乎無爲其側』，¶
　則動容周旋，必於是也。『逍遙乎寢臥其下』，則夙興夜寐，必於¶
　是也。若而人也，方且出入金石，故斤斧不得而夭；方且物物，¶
　而不物於物，故物不得而害。凡人皆知有用，不免爲用所苦。¶
　而至人物無可用，又安得而困苦之哉！結局八語，乃描寫仙¶
　翁之逍遙處，自『北冥有魚』以至『圖南』，鍊精還氣也；自『知效一¶
　官』至『陶鑄堯舜』，鍊氣還神也；自『魏王遺我』至末，鍊神還虛也。¶
<pb:CK-KZ_JY133_02p010b>¶
　讀南華者須要會悟得此大旨，他日方可並與逍遙遊矣。¶
<pb:CK-KZ_JY133_02p011a>¶

** 　内篇齊物論第二¶

　　(天地是物中之最大者，人是物中之與我對者，我是天地人中之一物。物論不齊而思以齊之也，是非特人我中之¶
　　橫生意見耳，不若兩忘而歸之自然，然後爲眞能齊物也。)¶
南郭子綦(音其)隱(憑也)几而坐，仰天而噓，嗒(音塔)焉似喪其耦。(謂形與爲神耦，¶
　猶人與我爲耦。喪耦是無人相也。)顏成子游立侍乎前，曰：『何居乎？(猶言何意見也。)形¶
固可使如槁木，(外無威儀猶槁木之無枝葉也。)而心固可使如死灰乎？(内無火性，猶死¶
　灰之無烟焰也。)今之隱几者，非昔之隱几者也。』子綦曰：『偃，(子游名。)不亦¶
善乎，而問之也！今者吾喪我，汝知之乎？(『喪我』，是無我相也。一篇《齊物》，主意全在『喪我』二¶
　字上立根基，此人必不從形骸上起意見也。)女(音汝)聞人籟，而未聞地籟，女聞地籟¶
而未聞天籟夫！(陸西星曰：籟，簫管也。比竹而成。管有長短，聲有高下、吹萬不同。正以暗喻物論之不齊者，乃人¶
<pb:CK-KZ_JY133_02p011b>¶
　所爲，故曰『人籟』，『地籟』則木之眾竅感噫氣而成聲者。『天籟』則無聲而能聲天下之聲者，故歸之曰天。)子游曰：『敢¶
問其方子。』綦曰：『夫大塊(天地也。)噫氣，其名爲風。(天地間因何有風？如人之噫氣，一動¶
　滿世皆是。是且就大木一竅言之。)是唯無作，作則萬竅怒呺。(音號，風聲也。聲隨竅異，言出心¶
　竅亦然，道一而已。)而(汝也。)獨不聞之翏翏(音流，長風聲也。)乎？山林之畏(音偉。)佳，(音萃，¶
　林木搖貌。)大木百圍之竅穴，似鼻，(兩孔)似口，(一孔)似耳，(孔斜入)似枅，(音雞，孔方)¶
似圈，(杯圈也)似臼，(杵臼也。)似洼者，(形曲)似污者，(瀦水以上，竅穴之狀。)激者，(如水激聲。)謞¶
者，(如箭，去聲)叱者，(出而聲粗。)吸者，(入而聲細)呌者，(高而聲揚)譹者，(下而聲濁)宎(音杳)者，(深而聲留。)¶
咬(音狡)者，(吠而聲續，已上竅聲。)前者唱于(于輕唱也)而隨者唱喁。(音愚重和也。前後風之前後陣¶
　也。已上風入竅穴之聲。)冷風則小和，(小風)飄風則大和，(疾風)厲風(猛風也。)濟(止也。)¶
則眾竅爲虛。(不聞聲也。)而獨不見之調調，之刁刁乎？』(前曰『不聞』，任耳也。此日『不見』，任¶
<pb:CK-KZ_JY133_02p012a>¶
　目也。試看調調刁刁，則林木整齊而不動搖矣。)子游曰：『地籟則眾竅(上文竅聲)是巳。』人籟¶
則比竹(簫管)是己。敢問天籟子。綦曰：『夫吹萬不同，(天下之聲萬有不同。)而使¶
其自已也，(使其自已出者)咸其自取，怒者其誰邪！』(夫竅異則聲異。故曰『吹萬不同』，然有竅而¶
　後有聲，使風之來自己也。咸竅之自取耳，如竅而果能有聲也。則怒而號之者，其果風耶？非風耶？是必有所以主張之者，¶
　不謂之天籟不可。)大知閑閑，(行所無事。)小知間間；(人我籓籬。)大言炎炎，(精光上燭。)小¶
言詹詹。(整齊前後。)其寐也魂交，(魂與魄交而爲夢。)其覺也形開，(覺則魂與形開而應事。)¶
與接爲搆，日以心鬬。(巧於涉世之人也。)縵(音慢)者，(柔人也。)窖(音教)者，(險人也。)密者。¶
　(細人也。)小恐惴惴，(心事不甯)大恐縵縵。(緩散自失。)其發若機括，(用計謀如機弩，如箭¶
　括。)其司是非之謂也；(操縱由我。)其留如詛盟，(誓不敢動。)其守勝之謂也；¶
　(固執已見。)其殺如秋冬，(純陰用事。)以言其日消也；(天眞漸琢。)其溺之所爲之，¶
<pb:CK-KZ_JY133_02p012b>¶
不可使復之也；(猶言載胥及溺不可挽回。)其厭也如緘，(音燕，秘也。)以言其老洫也；¶
　(洫，深也，言其機心愈老愈深。)近死之心，莫使復陽也。(陽明用事之人一片生意，陰謀用事之人¶
　一團殺機。)¶
　(陸西星曰：『先以大知、小知起語，亦自前篇中、小知不及大知。』透來此下摹寫人心許多變態與上風木形聲同一意旨。)¶
喜怒哀樂，慮嘆變慹，(音摺)姚佚(音逸)啟態；樂出虛，(『喜怒哀樂』以下等件，共十二字，人雖¶
　如此，實不由人如樂出於虛乍作乍止。)烝成菌。(音窘，如蒸成菌，倐生倐死。)日夜相代乎前，(卽吹¶
　萬不同。)而莫知其所萌。(卽怒者其誰。)已乎，已乎！(我知之矣。)旦暮得此，其所¶
由以生乎！(此指造化言，雖不知其萌，然旦暮之間得乎此物之所由以生也。)非彼無我，(非造化則我不¶
　能自成。)非我無所取。(然非我去取他，則造化亦不能以自見。)是亦近矣，(造化不離已身。)而¶
不知其所爲使。(是使之者。)若有眞宰，而特不得其朕。(眞宰主張之者。朕，朕兆也。)可¶
<pb:CK-KZ_JY133_02p013a>¶
行己信，而不見其形，(然造化所行，信乎實有之，只爲不見其形，故無朕可得。)有情而無形，¶
　(情，實也。蓋實有而無形象之可見耳。有情故能使人，無形故不得其朕。禪家有言：『水中鹽味，色中膠青，决定是有，不見其¶
　形。』)百骸，九竅，六藏，賅(音該，備也)而存焉，吾誰與爲親？(數件何者最親厚？)汝¶
皆悅之乎？其有私焉？(最厚者爲私。)如是皆有爲臣妾(互相役爲用。)乎？其臣¶
妾不足以相治乎？其遞(音第)相爲君臣乎？其有眞君存焉？(眞君卽眞宰，能¶
　役百骸九竅，而不遞相爲役者也。)如求得其情與不得，無益損乎其眞。(情卽眞君¶
　之情。眞君與我旦暮不離，不以求得而有，不以不得而無。眞卽上眞君之眞，眞君於人本無益損，但悟之則聖，迷之則凡¶
　耳。)一受其成形，(受之於造化也。)不亡以待盡。與物相刃(相逆也。)相靡，(相順¶
　也。)其行盡如馳，(恣其所行而奔馳之。)而莫之能止，不亦悲乎！(不知内重外輕，所謂¶
　以珠而彈鵲，反裘而負薪，不亦悲乎！)終身役役而不見其成功，薾(音湼)然疲役而¶
<pb:CK-KZ_JY133_02p013b>¶
不知其所歸，可不哀邪！(終身役役於涉世，而不能成出世之功，徒然疲役而不知歸根復命，吾不哀其¶
　死，哀其不知歸也。)人謂之不死，奚益其形化，(此二句引世俗之言，腐儒謂眞人之不死，奚益¶
　於形化，不知俗人皆知愛惜皮毛，眞人獨愛惜精神。形骸無不化之理，而精神有長存之道。腐儒之所謂『奚益』者，此其精¶
　神之所以日損而待盡也。)其心與之然，可不謂大哀乎？(人或口是而心不以爲然，猶在半疑¶
　半信之間。今口言而心然之，安其死而樂於趨也。始而哀之，哀其一人不知歸也，旣而大哀之哀其倡爲不死奚益之言，¶
　而率天下人盡不知所歸也，可不謂大哀乎！)人之生也固若是芒乎？(行盡如馳人之芒也。)其¶
我獨芒，(此『芒』字乃天行徤，君子以自強而不息也。)而人亦有不芒者乎？(安得不芒於涉世，而芒於¶
　自强者乎？)夫隨其成心而師之，誰獨且無師乎？奚必知代而心自¶
取者有之？愚者與有焉。(止聞師古，不聞師心，况成心乎？成心乃習染一定之心也，隨其成心而師之，卽¶
　人人自以爲稷契，家家自以爲臯陶之謂也。知代知陰陽遞運五行，更代也，奚必若而人有成心之師卽愚而好自用者，¶
<pb:CK-KZ_JY133_02p014a>¶
　有心師也。)未成乎心而有是非，是今日適越而昔至也。(上文成心是一偏之¶
　心也。此之未成乎心是倂其一偏之見，而無之東西南北，必莫知所向往矣。猶今日適越，而以爲昔至，安保其不以多歧¶
　而迷途也。)是以無有爲有。(强不知以爲知。)無有爲有，雖有神禹，且不能知¶
吾，獨且奈何哉！(萬物原自無中來，有中歸無，所以名篇《齊物》。今以無爲有，物愈不齊，故雖行所無事之，禹必不¶
　能知。)夫言非吹也，(夫言非風聲之比。)言者有言，(言者有是非之辨。)其所言者(其所¶
　言之是非)特未定也。(未定得他是何等言語。)果有言耶？(果有心於司是非而言者耶)其未¶
嘗有言耶？(豈任天之便，雖言而未嘗有言耶。)其以爲異於鷇(音『㓂』，將出卵之鳥音。)音，亦有¶
辯乎，其無辯乎？(夫有言而未嘗有言者，任天之言也，非成心之言也。亦似鷇音有音，而若無音辨者說也。亦有¶
　說乎？其無說乎？蓋任天之音同鷇音亦與吹等，卽天籟也。)道惡(音惡)乎隱而有眞僞？(眞者，金丹之正¶
　道也，僞者三千六百之旁門也。眞者自眞，僞者自僞，而未嘗隱。)言惡乎隱而有是非？(夫有道則有言¶
<pb:CK-KZ_JY133_02p014b>¶
　矣，有眞僞則有是非矣，是非非言不顯，然是者自是，非者自非是非惡乎隱乎！)道惡乎往而不存？(眞是¶
　道僞，别是一種道，故曰『道惡乎往而不存』)言惡乎存而不可？(言眞者以眞爲是而非僞則眞存矣；言僞¶
　者以僞爲是而非眞，則僞存矣。然是非無定評也，故曰『言惡乎存而不可。』)道隱於小成，(金丹大成而難遇，非¶
　宿有道氣者，必不信旁門小成而易遇，稍有貪生之念者，往往獲效焉。)言隱於榮華。(言所以顯，道也。未有¶
　道而不忘榮者，人慕榮華，則道喪。而言亦隱矣。)故有儒墨之是非，以是其所非而非¶
其所是。欲是其所非而非其所是，則莫若以明。(當戰國時，儒、墨並行，儒、道以厚¶
　爲是而非墨，墨、道以薄爲是而非儒，誰能折衷其是非乎？故莊老引而進之於則，莫若以明，此『明』字卽《書》經『哉生明之明¶
　字也。』丹經之月出庚也，欲學長生者未明人道，當先明天道，以天道與人道合也。)物無非彼，物無非¶
是。(天上太陰一月一度，人間少陰一月一經，此二物字指少陰言，謂人間之少陰無非與彼太陰合也，無非是彼太陰一月¶
　一現也。)自彼則不見，(每一月少陰大藥將生時，精華微露，自彼不能自見。)自知則知之。(至期¶
<pb:CK-KZ_JY133_02p015a>¶
　腹内光景如前月一般，則大藥生矣，惟自已則知之。)故曰彼出於是，(彼天上之太陰，初三日生於庚方，則¶
　出於是也。)是亦因彼。(是字乃人間之少陰，亦因太陰一月一度而現，一經也。)彼是方生之說¶
也，(『彼』指上文『明』字，月出於庚乃始生明之說也。)雖然，方生方死，方死方生；(雖然月出於庚方，不¶
　知月現丁月盈甲十五日以前，皆月方生。十六日以後月退，辛月消，丙月滅，乙月晦壬，則月方死也。然死者生之根，前月¶
　三十月方死矣，來月初一月朔癸矣，初三又出庚也，非方死方生乎！乃藥生之時候也。)方可方不可，方¶
不可方可；(此火候之老嫩，有可而不可不可，而可之分别。)因是因非，因非因是。(火候之來不惟¶
　有老嫩，亦有眞僞，乃一定之是非也。學人惟因一定之是非，而是非之，不得以偏見而是非之也。)是以聖人¶
不由，而照之於天，(『不由』是不由己見也。『照之於天』者，卽《陰符經》：『觀天之道，執天之行』也。)亦因是也。¶
　(人道火候之老嫩亦因天道之盈虧，不敢妄着已見)是亦彼也，彼亦是也。(是不差也。『彼』天道也。不差¶
　固天道矣，而天道果不差也，以其盈虧有一定也。)彼亦一是非，此亦一是非。果且有¶
<pb:CK-KZ_JY133_02p015b>¶
彼是乎哉？果且無彼是乎哉？(彼天道也，此人道也。知火候者以善言天者必有騐於人，人固一是¶
　非也，不知火候者，以天道遠，人道邇，又一是非也。果且有彼是則人非，天不因果且無彼是，則天自天而人自人矣。)彼¶
是莫得其偶謂之道樞。樞始得其環中，以應無窮。是亦一無窮，¶
非亦一無窮也。故曰莫若以明。(彼天道也，『偶』卽『耦』也，月與日爲偶，然止可代明而不可並出，故¶
　曰：『莫得其偶，謂之道樞。』猶門之有樞杻也，門非樞不轉，造化非道樞不運。得其環中以應無窮，卽萬物之統體一太極也。¶
　知火候而觀天道者，必能長生造福，亦無窮也；不知火候而昧天道者，雖有旁門流毒，亦無窮也。故曰『莫若以明』，明莫明¶
　於日月。日之常明，人易知之。而月始生明之理，非得眞仙口訣，安能吞其日精月華乎？)以指喻指之非¶
指，不若以非指喻指之非指也，以馬喻馬之非馬，不若以非馬¶
喻馬之非馬也。(『指』，形也。吾欲忘形喻指之非指，終涉於形，不若自父母未生以前論，則形無其形，安得有指乎？¶
　『馬』，物也。吾欲忘物喻馬之非馬，終着於物，不若自萬物未芽以前論，則物無其物，安得有馬乎？)天地一指也，¶
<pb:CK-KZ_JY133_02p016a>¶
萬物一馬也。(《陰符》云：『宇宙在乎手。』邵堯夫亦云：指節可以觀天，掌文可以察地，故曰『天地一指』也。經云：『萬化生乎¶
　身』，予亦云：萬物生於天地，曲成不由天地，而由盡性參贊之人。亦由馬負人。向往不由馬，而由馭馬之人。故曰：『萬物一馬¶
　也。』)可乎可，不可乎不可。(指馬之說可者自可，不可者自不可。)道行之而成，(若而人也，¶
　實能掌上起風雲，其神凝，使物不疵癘而年穀熟。則指馬非，口說矣非道行之而成乎。)物謂之而然。(人亦¶
　信其指馬之說操縱由我矣。)惡乎然？然於然。(然，吾指馬之說以爲是也。)惡乎不然？不然¶
於不然。(不然，吾指馬之說以爲未必然也。)物固有所然，物固有所可。(然而然其說者，多物¶
　固有所然也，可其說者，亦多物固有所可也。)無物不然，無物不可。(至於無物不然，無物不可，則天¶
　地一指，萬物一馬之理，人人咸知，其爲實事矣。)故爲是舉莛(橫梁。)與楹，(直柱。)厲(醜人。)與西施，¶
　(美人。)恢(大也)恑(音詭)憰(音決)怪，道通爲一。(莛楹橫直，異材也。厲與西施，惡美異品也。恢恑橘怪，坦險¶
　異念也。然而莛楹終歸於朽腐，厲施終歸於白骨，恢怪終歸於無何有，豈非道通爲一乎！)其分也，成也；其¶
<pb:CK-KZ_JY133_02p016b>¶
成也，毀也。凡物無成與毀，復通爲一。(分則有人物之殊，而隨有成之之道。旣成其爲人物，¶
　卽必有毀之之理。凡物有成與毀者，以形體而言；無成與毀者，以道妙而言。卽物物而不物於物者，故復通爲一。一卽中¶
　庸之不二，不二則生物不測，豈有成毀乎！)惟達者知通爲一，(惟達天德者，知縱橫、美惡、常怪、成毀皆通¶
　一而無二。)爲是不用而寓諸庸。庸也者，用也；用也者，通也；通也者，¶
得也；適得而幾矣。因是已。已而不知其然，謂之道。(庸卽順生人，庸常之道。吾¶
　不用而未嘗不寓諸庸之中，不用之中又用之，用則變而通之，通順爲逆也，通則得逆，卽成仙之道矣。夫此大道皆仙師¶
　之所己試者也，吾因是而得之，丹房器皿便已不用，一朝老而復少，亦不知其所以然也，故謂之大道，豈旁門之小術哉！)¶
勞神明爲一而不知其同也，謂之朝三。何謂朝三？曰：狙(鉏)公賦・¶
芧(序)曰：『朝三而暮四，』眾狙皆怒。曰：『然則朝四而暮三』，眾狙皆悅。¶
名實未虧而喜怒爲用，亦因是也。是以聖人和之以是非，而休¶
<pb:CK-KZ_JY133_02p017a>¶
乎天均，是之謂兩行。(『一』卽道也，豈勞神明而爲者哉！今勞神明以爲一，則與不一者亦無以異矣。『狙』，獮猴¶
　也。『狙公』，養狙者也。『朝三暮四』，朝三升暮四升也，三與四合共成七也，尙欠三而無十。諺云：『割七補三之術』，此卽名實未虧¶
　而喜怒爲用之語，亦因是也。卽猶是，已猶是。『朝四暮三』之術也，所以籠落豪傑，豪傑亦墮其術中而不覺。莊老看天下人¶
　之爲名實所牽，而易喜易怒者，種種皆眾狙類也。寓言恐人不悟，復明言之。笑貪名利者，如獮猴之在人舞弄中，任有道¶
　之是非而不覺，聖人亦末如之，何故？和之以是非。『均』，陶均也。休乎天均者，聽天之陶均。聖人在名實之外，是一行，若人在¶
　名實之中，又一行，是之謂兩行。)古之人，其知有所至矣。惡乎至？有以爲未始¶
有物者，至矣，盡矣，不可以加矣。其次以爲有物矣，而未始有封¶
也。其次以爲有封焉，而未始有是非也。是非之彰也，道之所以¶
虧也。道之所以虧，愛之所以成。果且有成與虧乎哉？果且無成¶
與虧乎哉？(林希逸曰：『此固自天地之初說來，然會此理者，眼前便是且如一念未起，是『未始有物』。此念旣起，便是有¶
<pb:CK-KZ_JY133_02p017b>¶
　物。因此念而有物有我，便是有封。因物我而有好惡喜怒，便有是非。回思一念未起之時，但見胸次膠擾，便是道虧而愛¶
　成。及此念一過，依然無事，何嘗有成與虧。』)有成與虧，故昭氏之鼓琴也；無成與虧，¶
故昭氏之不鼓琴也。昭文(工於琴者)之鼓琴也，師曠(工於樂者。)之枝策(擊樂¶
　器。)也，惠子(工於辯者)之據梧(凭梧而談)也，三子之知幾乎，皆其盛(有盛名)¶
者也，故載之末年。惟其好之也，以異於彼，(自以爲異於人。)其好之也，欲¶
以明之。(誇於人。)彼非所明而明之，(人未分曉，乃强以我之所見曉之。)故以堅白之¶
昧終。(公孫龍曰：『堅爲石，言石不必又言堅；白爲馬，言白不必又言馬。』)而其子又以文之綸終，(『綸』。琴¶
　絃也。昭文之子不能傳昭文之業。止能調和其綸而巳。陸西星曰：『大抵有成則有虧，亦定數之不可逃者。』昭氏以鼓琴名，¶
　其子終身彈不成聲。師曠恁他聰明，其人卻以盲廢枝策而行，兩人便是有成與虧的樣子。惠子與莊子同時，卽惠施也，¶
　極有才辨，而以堅白之昧，終皆是道虧也。)終身無成。若是而可謂成乎？雖我亦成¶
<pb:CK-KZ_JY133_02p018a>¶
也。若是而不可謂成乎？物與我無成也。是故滑(音骨)疑之耀，(上文成與¶
　虧，就鼓琴枝策與據梧言，此無成卽虧也。成與不成，以知道與不知道言。終身不知道，尙可謂成乎？若我則已知道矣，尙¶
　不可謂成乎？然自謂成，者還是無成是物與我皆無成也。意者在疑信之間，故曰『滑疑之耀』滑者，捉不住。疑者，見不透。耀¶
　則見徹到底矣。疑耀指火候而言。)聖人之所圖也。爲是不用而寓諸庸，此之¶
謂以明。(聖人句承上帶下，『圖』，謀也。圖此疑，耀本庸常，而又著明也。分明是順則生人，逆則生仙之道。此理甚庸而人不¶
　知用，況莫若以明凡三言之而茲曰此之謂以明欲明人道，必先明天道，當于哉生明、哉生魄之理而講求之。吕祖云：『有¶
　人問我長生訣，遙指天邊月一輪。』達磨祖師云：『有人問我西來意，水在長江月在天。』卽以明之旨也。)今且有言¶
於此，(言此之謂以明之道也。)不知其與是類乎？其與是不類乎？類與不類，¶
相與爲類，則與彼無以異矣。(『是』字指上明字也。丹經曰：『坤與乾爲類，織女與牽牛爲類，女與男爲¶
　類，不知其與日月類乎不類乎？』《易經》云：『物以類聚』，皆丹旨也。類中有不類，陰陽之分也；不類之中實爲類，一物各具一陰¶
<pb:CK-KZ_JY133_02p018b>¶
　陽也。知女以男爲類者，則知與彼月與日爲類，無以異矣。)雖然，請嘗言之。有始也者，有未¶
始有始也者，有未始有夫(音扶)未始有始也者。有有也者，有無也¶
者，有未始有無也者，有未始有夫未始有無也者，俄而有無矣，¶
而未知有無之果孰有孰無也。今我則己有謂矣，而未知吾所¶
謂之其果有謂乎，其果無謂乎？(『始』。太始也。有未始，有始更有夫未始有始，總之爲無始也。非無¶
　始之上又有無無始也。有有也者，太極也。有生於無，故有有無也者。有未始有無，更有有未始有，夫未始有無。總之爲無¶
　極也。非無極之前，又有無無極也。太上云天地間凡有形者，皆幻也，幻則有者，俄而無矣。然必有主張是者，故未知有無¶
　之果孰有孰無也。今我則己有說類與不類矣。不知人亦知吾之所謂果有謂乎無謂乎？)天下莫大於秋¶
毫之末，而泰山爲小；莫夀乎殤子，而彭祖爲夭。天地與我並生，¶
而萬物與我爲一。旣已爲一矣，且得有言乎？旣已謂之一矣，且¶
<pb:CK-KZ_JY133_02p019a>¶
得無言乎？一與言爲二，二與一爲三，自此以往，巧厯不能得，而¶
况其凡乎？故自無適有，以至於三，而况自有適有乎？無適焉，因¶
是已！(承上有謂之言，議論不凡，非人之所狎見狎聞者也。大秋毫而小泰山者，非秋毫果大而泰山果小也，以秋毫有包¶
　藏而泰山無包藏也。夀殤子而夭彭祖者，凡有生則有滅，無生則無滅，殤子巳遊無生之國，而彭祖夀止八百，非殤子夀¶
　而彭祖夭乎！天、地、人稱三才，今我旣與天地並生，則天地不獨夀，而我不獨夭。人雖萬物中之一物，今萬物旣與我爲一，¶
　則萬物非有餘，而我非不足。此皆莊老躬行實踐之事，與天地萬物爲一也。何待言哉！旣己落言詮矣，又不能無言也。一¶
　生二，二生三，三生萬物。生生無窮，雖巧厯不能紀其數。『適』，往也，以無適有可至於無，算况以有適有，甯有窮乎！天地間無¶
　有而不歸於無，無中能藏萬有，故曰『無適焉因是已。』此六字爲一部《南華》之胚胎。有無極而後有太極，凡言道者，當從無¶
　字上起手，仙佛皆能，因其無以立根。《清靜經》云：『内觀其心，心無其心。』《金剛經》云：『無所住而生其心。』故能長生。吾儒惟於有¶
　上着腳，不知有之究竟將安歸乎！)夫道未始有封，言未始有常爲是而有畛¶
<pb:CK-KZ_JY133_02p019b>¶
　(音軫)也。請言其軫：有左有右，有倫有義，有分有辯，有競有爭，此¶
之謂八德。(夫道無人而不可學，未始有封畛以域之也，亦猶言之未始有常也。當戰國時，談道者紛紛矣。各立門戶，¶
　自爲標榜，有儒墨之是非，有諸子百家之是非，有金丹大道與旁門邪境之是非，有左有右，各執一偏之見也；有倫有義，¶
　别有一種道理也；有分有辨，歧路之中又有歧也；有競有爭，人宗一家而不相下也。彼自謂之爲八德，我乃謂之爲八畛。)¶
六合之外，聖人存而不論；六合之内，聖人論而不議。春秋經世¶
先王之志，聖人議而不辯。故分也者，有不分也；辯也者有不辯¶
也。曰：『何也？』聖人懷之，眾人辯之以相示也。故曰辯也者有不見¶
也。(東、西、南、北、上、下爲六合。仙佛遊於六合之外，聖人遊於六合之内，其存而不論者，經世之人不肯爲出世之語也；其論而¶
　不議者，經世之術不可爲激世之談也。春秋經世之書所以代先王之志，有議論而無分辨一字之褒貶，上至王公，下至¶
　夷狄，而不少假借焉，卽道無往而不在，未始有封畛之謂也。然有分辨之中有不分辨，不分辨之中又有分辨，皆眾人之¶
<pb:CK-KZ_JY133_02p020a>¶
　見也，而其不見者，目在也。)夫大道不稱，(名也。)大辯不言，大仁不仁，大廉不嗛，¶
　(音謙。)大勇不忮。(大道無名，不稱也；大辯若訥，不言也；大仁無親，不仁也；大廉不讓，不嗛也；大勇不殺，不忮也。)¶
道昭而不道言，辯而不及，仁常而不成，廉清而不信，勇忮而不¶
成。(道惟不稱則不昭矣，冥冥無非道，若以昭爲道，斯道有不到，非大道也。不言則不辨矣，斯無所不及，若恃其多言，未免數¶
　窮，非大辨也。仁者有時而不必仁，若必以仁爲常，反不成其仁，非大仁也。廉者信理不必清，若必以清爲廉，則不信矣，非¶
　大廉也。勇者以止戈爲武，若有忮害之心，則勇傷矣，非大勇也。)五者园(音形園之象也)而幾向方矣，¶
　(有形迹則露圭角故謂之方道原可方可圓而不拘於一定前五者不稱不言不仁不嗛不忮皆圓如轉環後五者必昭¶
　必辨必常必清必忮則向方而不可轉矣)故知止其所不知，至矣。孰知不言之辯，¶
　不道之道？若有能知，此之謂天府。注焉而不滿，酌焉而不竭，而¶
　不知其所由來，此之謂葆光。(方者易知，非至極也。圓則人未必知，故知止其所不知至矣。孰知以¶
<pb:CK-KZ_JY133_02p020b>¶
　不言爲辯，不道爲道者乎？而仁、廉、勇、不待言矣。若有能知，豈淺衷之所可測哉？此之謂天府。注不滿而酌不竭，眞一粒粟¶
　中藏世界，半邊鍋内煮乾坤者也。而人安知其所自出？有道之士，養愈厚而鋒不露，道益高而神益藏，此之謂葆光，卽韜¶
　晦之意。)故昔堯問於舜曰：『我欲伐宗、(句)膾、(句)胥敖，南面而不釋¶
然。其故何也？』舜曰：『夫三子者，猶存乎蓬艾之間。若不釋然，何哉？¶
昔者十日並出，萬物皆照，而况德之進乎日者乎？』(天子當陽，猶天之有日也。¶
　今堯欲伐此蓬艾之小國，卽日光之不照此三國也，天無二日，豈有十日乎！不知天上無一日無日，第十方有有雲、無雲¶
　之異，故日光有照、不照耳。今十方無雲，乃十處日並出，則萬物皆照矣，而况聖人進德於日，何獨不照此蓬艾之間？而不¶
　釋然於宗、膾、胥敖也。)齧(音臬)缺問乎王倪。(音霓)曰：『子知物之所同是乎？』曰：『吾¶
惡乎知之！』『子知子之所不知邪？』曰：『吾惡乎知之！』『然則物無知邪？』¶
曰：『吾惡乎知之！』雖然，嘗試言之。庸詎知吾所謂知之非不知邪？¶
<pb:CK-KZ_JY133_02p021a>¶
庸詎知吾所謂不知之非知耶？(物有是與非，斯人亦有知、不知今倂知與不知而相忘，則是非¶
　混同，物我可齊矣。)且吾嘗試問乎汝：『民溼(音濕)寢則腰疾偏死，鰌(音鰍)然¶
乎哉？木處則惴慄恂懼，猨(音猿)猴然乎哉？三者孰知正處？民食芻¶
豢，麋鹿食薦，(草也)蝍蛆(音疽，蜈蚣也。)甘(好食也。)帶，(虵也。)鴟(音痴)鴉嗜鼠，四者孰¶
知正味？猨猵(音偏)狚(音旦)以爲雌，(猵狚似猿狗頭其雄喜與雌猿牝牡)麋與鹿交，鰌與¶
魚游。毛嬙(音祥)麗姬，人之所美也；魚見之深入，鳥見之高飛，麋鹿¶
見之决(血)驟。四者孰知天下之正色哉？自我觀之，仁義之端，是¶
非之塗，樊然殽亂，吾惡能知其辯！』(起居食色，人物各異，物得其偏人得其正，特對物言之耳。¶
　而以道眼視之，必無處之處，無味之味，無色之色，乃爲得起居食色之正也。自我觀之有仁義則有是非，又有是非中之¶
　是非，不啻如人物起居食色之殽亂也，吾惡乎齊之。)齧缺曰：『子不知利害，則至人固不¶
<pb:CK-KZ_JY133_02p021b>¶
知利害乎？』王倪曰：『至人神(神全)矣！大澤焚而不能𤍠，河漢沍(音互，凁也。)¶
而不能寒，疾雷破山風振海而不能驚。若然者，乘雲氣，騎日月，¶
而游乎四海之外。死生無變於已，而况利害之端乎！』(是非猶其小也，死生¶
　利害則是非之變。凡有起居食色者，未有不得之若驚，失之若驚者也。其惟至人乎！至人已出有而入無，獨以元神而游¶
　乎無何有之鄉。寒暑不能加，風雷不能振。淩駕雲氣，馳驟日月。方且跳出陰陽，而又何有生死；方且齊乎順逆，而又何有¶
　乎利害。)瞿鵲子問乎長梧子曰：『吾聞諸夫，子聖人不從事於務，¶
　(不以世故爲事。)不就利，不違害，不喜求，不緣道；無謂有謂，(不言之言。)有謂¶
無謂，(言而不言)而遊乎塵垢之外。夫子以爲孟浪(不着實)之言，而我以¶
爲妙道之行也。吾子以爲奚若？長梧子曰：『是黃帝之所聽熒也，¶
　(言妙道之行，惟黃帝耳曾聽之，目曾燭之，蓋受之於廣成子也。)而邱也何足以知之！且汝亦¶
<pb:CK-KZ_JY133_02p022a>¶
大早計，(其人到妙道尙早，子輕易許之。)見卵而求時夜，(雞未出卵，求其呼更。)見彈而求鴞¶
　(音梟)炙。(方見彈丸，求鴞爲炙。)予嘗爲女妄言之，(未可作眞語。)女以妄聽之。(未可作眞¶
　聽。)奚(如何也。)旁日月，(旁其生明之理。)挾宇宙，(挾其造化之運。)爲其脗(音吻)合，(與日月宇¶
　宙不忒。)置其滑涽，(置，捨也。『滑涽』，至暗也。)以隸相尊。(『隸』，人至卑也。)眾人役役，(小知間間¶
　也。)聖人愚芚，(音屯，若無知也。)參(贊也。)萬𡻕而一成純。(卽《道德經》立天子，置三公之意。)萬¶
物盡然，而以是相藴。予惡乎知悅生之非惑邪！予惡乎知惡死¶
之非弱喪而不知歸者邪！(吕吉甫曰：『聖人不知利害，故無就避；無不足，故不喜求；無非道，故不緣道。¶
　有謂乃所以無謂，無謂乃所以有謂。惟吾心者始足以與此。自幼出亡爲弱喪，久滯他鄉爲不歸。』¶
　復圭子曰：遊塵垢之外，乃出世之事，妙道之行，乃無欲以觀其妙也。妙中有竅，必先得其竅者而後可以行妙道。軒轅黃¶
　帝蓋聽熒於廣成子者也。胡今之修道者，甫一入門輙謂長生不死，不猶見卵而求時，夜見彈而求鴞炙者乎？妄言妄聽，¶
<pb:CK-KZ_JY133_02p022b>¶
　指見卵、見彈二事而言。『奚旁』以下，則非妄言也。汝豈爲妄聽乎！若何而旁日月盈虛之理以修身，若何而挾宇宙消息之¶
　運以善性，必與之符契，而後已置其滑涽。『以隸相尊』者，須捨乎至暗而後能登高必自卑也猶云脫凡近以遊高明也何¶
　眾人日以涉世，爲事役役而生者，未免役役而死，芚草之初芽也。聖人愚芚，保全其元精、元氣、元神也。『萬𡻕』，天子也。大修¶
　行人入丹房而採藥，必參贊一主持丹道者，奉其命令如天子，而後行持有騐，不日必有一人成其純陽，而得妙道矣。『萬¶
　物盡然，而以是相藴。』言人人皆藴蓄此道，可仙可佛苦，於不自知耳。其所悅者，止知悅生而不知所以長生。惑也！其所惡¶
　者，止知惡死，安知喪失其本來！而不知歸求其眞，吾又惑之惑也。)麗之姬，艾封人之子也。晉¶
國之始得之也，涕泣沾襟；及其至於王所，與王同筐牀，食芻豢，¶
而後悔其泣也。予惡乎知夫死者不悔其始之蘄(音祈)生乎！(此段借麗¶
　姬之悔，以顯死者之樂而生者之苦，非謂死者爲眞樂。第形容名利中人，皆以起居食色爲樂。自有道視之，皆塵囂腐臭，¶
　不可一日處也。死且勝之，况不死者乎！上段以前如曰莫若以明，曰道樞曰天府，曰妙道，曰萬𡻕。而一成純，是以金丹而¶
<pb:CK-KZ_JY133_02p023a>¶
　發明《道德》，皆出世語也，所以點化上根之士。此段以下如曰悔蘄生，曰夢覺，曰辨之勝不勝，曰景無持操，曰周與蝴蝶，則¶
　必有分，是以塵勞而儆醒眾生皆入世語也，所以點化中根與下根之士。)夢飲酒者，旦而哭泣；夢¶
哭泣者，旦而田獵。方其夢也，不知其夢也。夢之中又占其夢焉，¶
覺，而後知其夢也。且有大覺而後知此其大夢也，而愚者自以¶
爲覺，竊竊然知之。君乎，牧乎，固哉！邱也與汝，皆夢也；予謂汝夢，¶
亦夢也。是其言也，其名爲弔(至也)詭。萬世之後而一遇大聖，知其¶
解者，是旦暮遇之也。(飲酒屬陽，哭泣屬陰，田獵亦屬陽。夢乎陽者，必變而爲陰，所以哭泣應之也；夢乎陰¶
　者，必變而爲陽，所以田獵應之也。此不惟陰陽之理，亦悲喜之符也。夢覺一關，千古無人知解，被莊老數語喝破。文人誦¶
　過如看一場戲局，非借之以資口談，卽藉之以助筆陣。信是夢者比肩而覺是夢者有人乎無人乎豈知至人與嬰孩俱¶
　在混沌之境，孔竅未鑿，無覺亦無夢。聖人仙佛，跳出網籠之外，獨清獨醒，有覺而無夢。狂者志脫凡近而行未逮，亦半覺¶
<pb:CK-KZ_JY133_02p023b>¶
　而半夢。今名韁利鎻中人爲造物所愚弄而不悔，致後人哀前人，復有後後者夢夢相踵，一哀去又一哀來，哀哀相續，吾¶
　不知何時而後覺也？何人而能覺也？宜以其言爲弔詭，萬世之後，而一遇大聖人，何必親見其面哉！凡知解夢覺之理者，¶
　卽爲遇也，旦暮遇之，猶所謂見堯於羹，見舜於墻也。)旣使我與若辯矣，若勝我，我不若¶
勝，若果是也，我果非也耶？我勝若，若不吾勝，我果是也，若果非¶
也邪？其或是也其或非也？邪其俱是也，其俱非也邪？我與若不¶
能相知也，則人固受其黮(音坦)闇。吾誰使正之？使同乎若者正之？¶
旣與若同矣，惡能正之！使同乎我者正之？旣同乎我矣，惡能正¶
之！(夢覺之說，萬世而後，方許有知解之人，宜當時辯之者紛紛而不屈也。『若』者，彼也。若勝若不勝，我勝我不勝，其是非無一¶
　定，亦猶夢中說夢，其或是或非，俱是俱非，無有知夢覺之解者。以人皆在黮黑之夢中也，將欲正之於覺者，不知若是覺¶
　而我是覺也，若與我旣不可以爲覺，則同乎若與我者俱不可以爲正。)使異乎我與若者正之？¶
<pb:CK-KZ_JY133_02p024a>¶
旣異乎我與若矣，惡能正之！使同乎我與若者正之？旣同乎我¶
與若矣，惡能正之！然則我與若與人俱不能相知也，而待彼也¶
邪？(我與若旣在夢中，而異乎我與若者未必非夢也，惡能正之！况同乎我與若者，猶然未覺之人也，惡能正之！不相知，不能¶
　知，夢覺之解也，更將何待耶。)何謂和之以天倪？曰：『是不是，然不然。是若果¶
是也，則是之異乎不是也亦無辨；然若果然也，則然之異乎不¶
然也亦無辯。化聲之相待，若其不相待，和之以天倪，因之以曼¶
　(音萬)衍，所以窮年也。忘年忘義，振於無竟，故寓諸無竟。』(夢覺之異同，人¶
　我各自相負而不肯相下也，以其具屬於人也。人非天不因，至於和之以天倪，乃性命之端也。必有一定之是、不是，一定¶
　之然、不然。如謂是、不是，然、不然，而無辨也。則性命之變化聲色不必待主張之者，而自能化聲色，有是理耶！故知其解者，¶
　必自性命上索其端倪，認得端倪旣眞，則任其變化曼衍，至於窮年。吾惟和之以天倪而不變也，忘年，則死生爲一條；忘¶
<pb:CK-KZ_JY133_02p024b>¶
　義，則可不可爲一貫。『竟』者，終也。猶云『究竟』也。『振於無竟』，卽無何有之鄉也。『故寓諸無竟』卽逍遙乎寢臥其下也。二祖求安¶
　心之法，達磨曰：『將心來與汝安。』二祖曰：『覔心了不可得。』達磨曰：『吾與汝安心竟卽此旨。』)罔兩問景(音影)曰：¶
『曩子行，今子止；曩子坐，今子起；何其無持操(卓然獨立之操守也。)與？』(音余)景¶
　(音影)曰：『吾有待而然者邪？(不能自主。)吾所待又有待而然者耶？吾待¶
蛇蚹(音附)蜩翼邪？(蚹蛇腹下齟齬，所以主行者，蓋蛇以附行。蜩以翼飛，而蚹翼不能自行自飛，必有主張之者。)¶
惡識所以然！惡識所以不然！(景待形，形待造化，亦猶之蛇蚹蜩翼也。而其所以然不然，吾惡乎知¶
　之。)昔者莊周夢爲蝴蝶，栩栩(音許，喜貌。)然蝴蝶也，自喻(快也)適志(得意¶
　也。)與！(音余)不知周也。俄然覺，則蘧蘧。(音渠，有形貌。)然周也。不知周之¶
夢爲蝴蝶與，(音余。在莊周以夜來之夢爲蝴蝶也。)蝴蝶之夢爲周與？(音余。恐蝴蝶又以今者之¶
　覺爲夢莊周也。)周與蝴蝶則必有分矣，(曩爲夢裏之蝴蝶，今爲覺後之莊周，故曰則必有分。)此¶
<pb:CK-KZ_JY133_02p025a>¶
之謂物化。』(天地不物，故能物物；天地不化，故能化化。物尙有化，人爲物中之最靈，胡爲而不化哉！莊老分明以物醒¶
　人，欲其打破夢覺關頭。人夢中能變化者，魂與魄交也。第主其變化者，魄也。魂不能主之耳。若有道之士，則必先滅魄而¶
　後魂昌，千變萬化惟我主張。人奈何不知滅魄，而晝覺夜夢以終身，况併其所謂覺者，而卒成一大夢也。哀哉！)¶

　復圭子曰：『俯仰天地，孰爲大哉？惟空大也，空能載天地，藏萬¶
　有。空中有物，物中之至大者，心也，此心超乎天地之上，故可¶
　以藐萬物，包乎天地之外。故可以陶萬物。南郭子綦似喪其¶
　耦，無人相也；已而吾喪我，無我相也。不言齊物，而先言天籟、¶
　地籟、人籟者，物情之不齊也。夫大塊噫氣，明是天籟也。而入¶
　大木百圍之竅穴，形象不同，而竅聲亦異，故因地名籟。人籟¶
　不離比竹，天籟屬之吹萬。吹者，風也，萬物非風不生。人爲物¶
<pb:CK-KZ_JY133_02p025b>¶
　中之最靈，種種變態之不齊者，眞君不存也。人苟得乎眞君¶
　之情，則不師心而自是。道惡乎往而不存。仰觀天道，當察哉¶
　生明生魄之理，所謂莫若以明也。初三月出庚爲方生，十八¶
　月退辛爲方死，此之謂道樞。得其樞者，居環中以應無窮，蓋¶
　天地之化育，具人指掌；萬物之曲成，在我手。猶我之覊靮以¶
　御馬也。任天下之可不可，然不然，而莫不復通爲一。任人之¶
　各自爲喜怒，各自爲是非，而莫不聽休乎天均！考之未始有¶
　物與未始有封之初，且無是非，安有成虧，卽工於琴、工於樂、¶
　工於辨者同歸於堅石白馬，强辨以終身也，猶然無成與虧¶
　也。故滑疑之耀爲聖人之所圖謀，此疑耀在人道爲象，罔在¶
<pb:CK-KZ_JY133_02p026a>¶
　天道爲生明，乃火候也。女與男爲類，無以異於月與日爲類。¶
　從有始與未始，有夫未始有始以來而已然矣。得其說者，一¶
　粒粟中藏世界。則秋毫非小，而泰山非大。無生則無滅。故殤¶
　子非夭，而彭祖非夀，其原起於一生二，二生三，三生萬物。則¶
　有之極矣。有處不能着力，必因無適焉。探討其先天之母氣，¶
　可與六合以外聖人道，難與六合以内聖人言也。故止其所¶
　不知，卽前之疑耀與道樞是也。張祖云：『任君聰慧過顏閔，不¶
　遇眞師莫强猜。』『天府』者，玄牝之别名也。天地人物從此而生，¶
　亦生仙生佛之竅也。虛而不屈，動而愈出，固無滿竭之時，亦¶
　無去來之朕。可由而不可知，當晦而不當露，此之謂葆光庸¶
<pb:CK-KZ_JY133_02p026b>¶
　詎，知所謂知之非，不知卽言者不知也，不知之非知，卽知者¶
　不言也。人人自以爲得天下之正處、正味、正色，自道眼視之¶
　有無處之處，無味之味，不色之色，方可與乘雲氣，騎日月，超¶
　出乎死生利害，而遊塵垢之外也。此非孟浪之言，乃太上無¶
　欲以觀其妙之道，是黃帝之所狎聞而狎見者也。彼巳旁日¶
　月，挾宇宙，而與造化爲徒矣，彼已脫卑暗而登高，必自卑矣。¶
　人知萬𡻕成其一純陽也，亦知參贊之者誰耶。莊老方且視¶
　生死爲一途，怪悅惡之喪歸可生可死，而必不忍令人生處¶
　於夢中而不覺，故以大覺而覺大夢也，甯蒙吊詭之號，而猶¶
　期萬世後之聖人知其解而旦暮遇之也。時人不信而與我¶
<pb:CK-KZ_JY133_02p027a>¶
　辨，甚至於爭勝負，爭是非，爭邪正，而猶不以我夢覺之說爲¶
　是，爲然也。吾將惡乎待哉！吾且和之以天倪，則仁義禮知之¶
　端始乎微芒，常卒乎曼衍，窮年由之而不盡矣，久之而忘，寒¶
　盡不知年，忘年也；精義入神，忘義也；振於無竟，菩提本無樹¶
　也；寓諸無竟，白雲深處是吾家也。罔者，無也。兩者，二也。罔兩¶
　卽不二矣。影無特操待乎形也，形端則影端，形枉則影枉，此¶
　其所以然不然也。道人去影其莫若去形乎！前言舉世若大¶
　夢，胡爲勞其生，恐人不覺，又設爲眞夢以覺之。蓋蝴蝶之飛¶
　無遠志也，一入莊周之夢，惟知夢中之樂局於夢也，俄然覺，¶
　在莊周以夜來之夢爲蝴蝶，恐蝴蝶又以今者之覺爲夢莊¶
<pb:CK-KZ_JY133_02p027b>¶
　周，未有知其分也。故能分辨莊周與蝴蝶者，必知夢覺之解¶
　者也。此之謂物化，胡人不化須魄滅，則魂昌而遊無夢之境，¶
　不將爲西極之化人乎？¶
<pb:CK-KZ_JY133_02p028a>¶

** 　内篇養生主第三¶

　　(夫人一身心爲王，四肢百骸皆是臣妾，所以供王之役。而神又是王之主宰，世人凡爲聲色臭味之好，皆云所以養¶
　　生，而不知琢喪其主宰實多，主旣不存，臣將安附？可見養生非養生也，養其養生之主乃爲善養生者也。)¶
吾生也有涯，(盡也)而知也無涯。(人生不滿百，常懷千𡻕憂。)以有涯隨無涯，殆已；¶
　(以有盡之生逐無盡之筭，危也。)已而爲知者，殆而已矣。(已困於知而又爲知以救之，眞大殆也。)¶
爲善無近名，爲惡無近刑。(上不爲仁義之操以近名，下不爲淫僻之行以近刑。)緣督以爲¶
經，(『督』，督脈也。人身有䏕督二脈，督脈從尾閭後上過三關，至泥丸，前下與䏕脈會，至黃庭是緣督以爲經。)可以保¶
身，可以全生，可以養親，可以盡年。(不虧體以辱親，養親也全，而生全，而歸盡年也。)庖丁¶
　(庖人名丁。)爲文惠君解牛，(屠牛也。)手之所觸，肩之所倚，(以手用力，以身就牛，形狀¶
　如此。)足之所履，膝之所踦，(音紀。跪壓也。)[主/石](音翕)然嚮然，奏刀[馬*(主/石)](音畫，[主/石]然、嚮然、¶
<pb:CK-KZ_JY133_02p028b>¶
　[馬*(主/石)]然，皆用刀之聲。)然，莫不中音。合於桑林之舞，(宋舞樂名。)乃中經首之會。¶
　(咸池樂章。)文惠君曰：『譆，(音熙)善哉！技蓋至此乎？』庖丁釋刀對曰：臣之¶
　所好者，道也。(長生不死之道，卽朝聞道之道。)進乎技矣。(技自學道中得來，以後皆寓言，借牛暗合¶
　大道。)始臣之解牛之時，所見無。非牛者。(見牛之難解。)三年之後，未嘗¶
見全牛也。(一見而得其可解之處。)方今之時，臣以神遇而不以目視，(到此時不¶
　用目而以神解也。)官知止而神欲行。(耳目手足爲官，『止』不動也，神行默運也。)依乎天理，¶
　(牛身自然之脈理。)批大郤，(音隙，批開也。『大郤』，骨節之際。)導大窽，(音欵。導引刀而入大窽骨節之空。)¶
因其固然。(刀不妄加。)技經肯綮之未嘗，而况大軱(音孤)乎！(『肯綮』，骨肉聯之處，筋節所¶
　在。『大軱』，大骨也。言我技精好遊刃於空也。)良庖𡻕更刀，割也族；(眾也。)庖月更刀，折也。¶
今臣之刀十九年矣，所解數千牛矣，而刀刃若新發於硎。(音刑。砥石¶
<pb:CK-KZ_JY133_02p029a>¶
　也。)彼節者有間，而刀刃者無厚；以無厚(鋒銳也)入有間，(筋骨之交)恢¶
恢乎其有遊刃必有餘地矣，是以十九年而刀刃若新發於硎。¶
　(喻世事有自然之理，我但順而行之，無所攖拂，此心泰然也。)雖然，每至於族，(筋骨結聚處。)吾見¶
其難爲，怵(音出)然爲戒，(着心加意。)視爲止，行爲遲。(停視而遲行刀。)動刀甚微，謋¶
　(音獲)然已解，如土委地。(如土崩之易。)提刀而立，爲之四顧，爲之躊(音疇)¶
躇(音除，躊躇，熟思審處也。)滿志，(快意也。)善刀而藏之。(滿意暗應神遇，善刀暗應割折，此段喻人處逆¶
　境能順以應之，不動其心，事過而化，一似全無事時也。)文惠君曰：『善哉！吾聞庖丁之言，¶
得養生焉。』(吕吉甫曰：『物以有而礙道，以虛而通人。未聞道則所見無非物，旣聞道則所見無非道，神遇不目視，喻聞¶
　道者以心契，而不以知知識識也。』¶
　李士表曰：『物本無物，其體自離。道無不通，安所用解。莊子所謂解牛者，離物冥心而未嘗見牛，乘虛順理而未嘗經刃，是¶
<pb:CK-KZ_JY133_02p029b>¶
　亦解於無解耳。』又曰：『以道觀之，在解無解，非礙則解，亦不知在礙無礙，非解則礙亦不立。以庖丁視族庖解者，解其礙也；¶
　以族庖視庖丁礙者，礙其解也。解礙俱遣，虛而已矣。以是道而遊乎萬物之表，彼且惡乎礙哉！』)公文軒見右¶
師而驚曰：(已刖足之人，爲右師之官。)『是何人也？惡乎介也？(獨足也。)天與，(音余)其人¶
與？』(音余，天生其介，抑人刖其足而使之介也。)曰：『天也，非人也。天之生是使獨也，(刖足明是¶
　人，而曰天者，天生時要他獨存一足。)人之貌有與也。(天與之形，道與之貌，必有兩足也。)以是知¶
其天也，非人也。(人人皆兩足，而彼獨足，知非人。則不當尤，人知其天，則當安命，安命之人，不着外物以驚其神。)¶
澤雉十步一啄，(音卓)百步一飲，(無拘無束，何等甚適。)不蘄(『不蘄』，猶不意也。)畜乎樊中。¶
　(爲人所拘束，卽無飲啄之慮，何如澤中十步百步之樂！)神雖王，不善也。』(神雖居中，而王以令眾體，然心¶
　勞日拙而神瘁，不如眾體之逸。)老聃死，(寓言人之喪其祖氣。)秦失弔之，(弔其失喪祖氣。)三號而¶
出。弟子曰：『非夫子之友邪？』(吕吉甫曰：『弔之爲禮，哭死而弔生三號，則哭死爲不哀；無言而出，則弔生¶
<pb:CK-KZ_JY133_02p030a>¶
　爲不情。此弟子所以疑其爲非友也。』)曰：『然。』(是吾友。)『然則弔焉若此，可乎？』(何弔之不用情如此？)¶
曰：『然。始也吾以爲其人也，而今非也。向吾入而弔焉，有老者哭¶
之，如哭其子，(『子』，子氣也。)少者哭之，如哭其母。(『母』，母氣也。)彼其所以會之，(所以¶
　會合人心者。)必有不蘄言而言，(不求譽而譽者自至。)不蘄哭而哭者。(不求哭而哭者¶
　自至。)是遁天倍情，(遁天理，倍人情。)忘其所受，古者謂之遁天之刑。(忘其未始¶
　有物之先，所受之正，而隨俗化情，非至人也，非至人則違天矣。)適來，夫子時也；適去，夫子順¶
也。(視生死如來去。)安時而處順，哀樂不能入也，(常情以生爲樂，而死爲哀。是哀樂非内出，外入¶
　也。至人視生死外也，哀樂内也。外境有變幻，而内情無變幻。内外之不相及久矣，故曰：『哀樂不能入。』)古者謂是¶
帝之縣解。』(縣音玄，『帝』，天帝也。以生爲懸以死爲解又云：『以有係者爲懸，則無係者懸解也。』懸解而性命之情得矣，此¶
　養生之要也。)指窮於爲薪，火傳也，不知其盡也。(『窮』，盡也。以薪熾火指薪觀之薪有窮¶
<pb:CK-KZ_JY133_02p030b>¶
　盡，而世間之火傳不絕，未嘗見其盡窮。)¶
　(《内典》曰：火之傳於薪，猶神之傳於形；火之傳異薪，猶神之傳異形。前薪非後薪，則知指窮之術妙；前形非後形，則悟情數¶
　之感深。惑者見形朽於一生，便謂神情共喪，猶睹火窮於一木，便謂終期都盡。可乎？此語甚精，前言生之當養，此言死生¶
　如一，豈故相反哉！知死生之如一者，乃爲善養生者耳。)¶
　復圭子曰：『篇以養生爲名，首尾皆寓言，養生之事築基以清¶
　心爲本，故先戒。人不可以有涯之僞，生而逐無涯之妄念，以¶
　自取其危殆。被褐懷玉而人不知，無近名也。斬滅三尸而無¶
　罪，無近刑也。督脈乃坐功之起手處，自尾閭後上三關至泥¶
　丸，前與壬脈會，而降黃庭緣督以爲經也。人能識此内工，終¶
　身用之而不盡。『庖』，厨也『丁』，火也。不言解龍解馬，爲二物屬陽¶
<pb:CK-KZ_JY133_02p031a>¶
　也。而解牛者，坤爲牛也。凡言牛，指一身之陰也，以吾身之陽¶
　神而與羣陰神戰，用吾之慧劍莫不一一中節。始而所見一¶
　身莫非陰也，三年之後，羣陰已剝盡矣。不以目視，而以神行，¶
　一身之大關大竅皆迎刃而解，無有巨魔與我角者。彼旁門¶
　小智之士鑄劍不靈，卽月更𡻕更一鋒刃何益哉！十，地數也。¶
　九，天數也。今臣之劍乃得天地之精，陰陽之髓，鍜鍊而成，已¶
　解數千陰魔矣。此劍益磨益銳，萬里誅妖，一電光也。甯有厚¶
　而不入間而阻礙者乎！『族』，眾也。每至於族，乃眾人之不知養¶
　生主者，吾見其難爲，不可以道論也。吾以有涯逐無涯之說，¶
　戒之一行一止，欲以吾之慧劍而解族人，奈族人不受解，吾¶
<pb:CK-KZ_JY133_02p031b>¶
　劍徒委之於地，猶然四顧，躊躇而有望。於人不得已，乃善刀¶
　而藏之，不復言養生也。文惠君因言技而悟道，易悟也哉！人¶
　有四端，猶有四體，『介』，一足耳。喻言人之琢喪其四端者，是無¶
　足之人不能行也。澤雉飲啄自如，一入樊中，喻人在名利樊¶
　籠，神思甚苦，不如散人之逍遙。神雖居中，而王亦多勞瘁，不¶
　如百體之逸也。《天地篇》云：『可爲眾父，而不可爲眾父父。』老聃¶
　乃眾父父也，老聃死喻言人自喪其先天之祖氣也，子是子¶
　氣在我，母是母氣在彼。哭眾人不知以彼先天之母氣而伏¶
　吾身之子氣也，似亦言乎不得不言，哭乎不得不哭。蓋人生¶
　受於天，陰陽之患爲天刑。忘其所受性命之本來，雖欲遁天¶
<pb:CK-KZ_JY133_02p032a>¶
　刑，惡可得哉！何也？天下惟忘死生者乃可以出死生，亦惟出¶
　死生者乃能無哀樂。人生於世，不知跳出陰陽之樊籠者，皆¶
　木强人也。其線索皆懸於天帝之手，提之則生，不提則死，哀¶
　樂不能入之人，造化不能拘，天帝亦爲解其懸而夀與天齊¶
　矣。『火』，氣也。火附於薪而無盡期，不可謂此火非彼火。人一氣¶
　也，氣必寄於形。凡人也，人之傳子孫者，特傳氣耳，形以傳形，¶
　不可謂祖父之神爲子孫之神。形如薪而有盡，神如火而可¶
　傳，故仙人傳神不傳形。蓋悟薪者，形也。火者，神也。養形者，養¶
　生也。是留薪也。養神者，養其養生之主也，是留火也。仙佛之¶
　長存，特得天地之眞火，如日月之常懸耳。¶
<pb:CK-KZ_JY133_02p032b>¶

　弄丸子曰：『莊子所謂丁者，日之光也。刀者，月初得日之光以¶
　象偃月刀也。牛者，亥位上十月坤卦爲牛也。十一月變一陽¶
　解成復卦，而牛受一刃。十二月變二陽解成臨卦，而牛受二¶
　刃。正月變三陽解成泰卦，而牛受三刃。二月變四陽解成大¶
　壯卦，而牛受四刃。三月變五陽解成夬卦，而牛受五刃。四月¶
　變六陽解成乾卦，而牛受六刃。皆上弦之刃也。　五月變一¶
　陰是牛受七刃，解成姤卦。六月變二陰，是牛受八刃，解成遯¶
　卦。七月變三陰，是牛受九刃，解成否卦。八月變四陰，是牛受¶
　十刃，解成觀卦。九月變五陰，是牛受十一刃，解成剝卦。十月¶
　變六陰，是牛受十二刃，解完復成坤卦。此屠牛垣一朝而解¶
<pb:CK-KZ_JY133_02p033a>¶
　十二牛之說也。解盡其道，圓成無復解矣。』　又何以謂之十¶
　九年、十者地之數？九者天之數。故復卦在子以至於乾已，皆¶
　謂九也。姤卦在午以至於坤亥皆謂十也。是以十合其九，循¶
　環一年，故曰十九也。海陽有弄丸子，諱程易明先生，甚精於¶
　《易》象，予問易焉，先生曰：學易必要觀象，得象斯得意，得意斯¶
　忘言也，予唯唯而退。¶
<pb:CK-KZ_JY133_02p033b>¶
¶	
<pb:CK-KZ_JY133_02p034a>¶

** 　内篇人間世第四¶

　　(世間人皆以世間爲樂，而不知其遊於苦海之中，不知回頭，永無到岸之期。《南華》本出世之書也，而此篇曰『人間世』¶
　　者，欲人透人世間事，乃能出人間世爾。仙詩云：『一局着殘人事省，七弦彈破世間空』卽此意。)¶
顏囘見仲尼，請行。曰：『奚之？』曰：『將之衞？』曰：『奚爲焉？』曰：『囘聞衞君，(輙也。)¶
其年壯，其行獨；(自用。)輕用其國，而不見其過；輕用民死，死者以國¶
量乎澤若蕉，(言野無青草。)民其無如矣。』(無所之也。)囘嘗聞之夫子曰：『治國¶
去之，(不必治也。)亂國就之，(治其亂也)醫門多疾。』(就而求治也。)願以所聞思其則，¶
　(則法則也思其處之之法)庶幾其國有瘳(音抽愈也)乎仲尼曰譆(音熙)若殆往而¶
刑耳！(殆幾也。幾於往而就戮耳。)夫道不欲雜，雜則多，多則擾，擾則憂，憂則不¶
救。(顏囘欲屈巳伸道，夫子不許，惡雜多之爲擾而不救也。)古之至人，先存諸已而後存諸¶
<pb:CK-KZ_JY133_02p034b>¶
人。(有其具，然後以應物。)所存於己者未定，何暇至於暴人之所行！(暴白人之行以¶
　救人。)且若(汝也。)亦知夫德之所蕩(滌除。)而知之所爲出乎哉？德蕩乎¶
名，(纔求名，則喪德。)知出乎爭。(纔用知，則起爭。)名也者，相軋(音乙，傾奪也。)也；知也者，爭¶
之器也。二者凶器，非所以盡行也。(非所以盡保身處世之行。)且德厚信矼，(音江，¶
　慤實貌。)未達人，氣(不識人之性氣。)名聞不爭，(雖名望高人不與我爭。)未達人心。(不識¶
　人之心事。)而彊以仁義繩墨之言術暴(暴白。)人之前者，是以人惡有¶
其美也。命之曰菑人。(必謂暴人之惡而貽害於彼。)菑人者，人必反菑之，(人謂我與¶
　彼爭名而反害我。)若殆爲人菑夫！(汝殆往而爲人所害)且苟爲悅賢而惡不肖，¶
惡用而求有以異？(夫彼衞君者，苟知悅賢而惡不肖，則彼國自有賢者可用，惡用汝而求其有以異而自售¶
　乎？)若惟無詔，王公必將乘人而鬬其捷。(今汝不待詔而自往，彼必將乘汝之輕身¶
<pb:CK-KZ_JY133_02p035a>¶
　而以智巧鬬汝，求勝於汝。)而目將熒之，(汝爲其所困則目眩。)而色將平之，(色靡求平。)口將¶
營之，(口營營自解釋)容將形之，(足恭也。)心且成之。(順成也。)是以火救火，以水¶
救水，(彼將鬬捷，而汝順從之不暇，則捷者愈捷，是以水救水，火救火也。)名之曰益多。順始無窮，¶
　(益多長其惡也，始順成之，而終不知所止極。)若殆以不信厚言，必死於暴人之前¶
矣！(若交淺而言深，不信厚言，必死於暴人之前。所謂殆往而刑者以此。)且昔者桀殺關龍逢，(音龎)紂¶
殺王子比干，是皆修其身以下傴(音羽)拊人。(人指人君。)之民，以下拂其¶
上者也，(『傴拊』，憐愛之也。上不愛民而我愛，之，是逆君暴虐之性也。)故其君因其修以擠(音濟，陷也。)¶
之。是好名者也。(不欲令臣有勝君之名。)昔者堯攻叢枝、胥敖，(二國。)禹攻有扈，¶
　(音戶，國名。)國爲虛厲，(國爲邱墟，死爲厲鬼。)身爲刑戮，其用兵不止，其求實無¶
已。(求其拂上之情實。)是皆求名實者也，(好善之名，拂上之實。)而獨不聞之乎？名實¶
<pb:CK-KZ_JY133_02p035b>¶
者，聖人之所不能勝也，而况若乎！(好名貪欲之君，雖堯禹不能勝他，故與眾攻之，而汝乃空¶
　手而往化哉！)雖然，若必有以也，(汝欲往，必有所恃。)嘗以語我來！(試言之於我。)顏¶
囘曰：『端而虛，(外端肅，内謙虛。)勉而一，(矜持其志，純一其德。)則可乎？』曰：惡！惡可！(甚不可。)¶
夫以陽爲充孔揚，(衞君得志滿盈，爲充盛，甚揚彊禦之色。)采色不定，(忽敬忽怠，忽喜忽怒。)常¶
人之所不違，(畏順之也。)因案人之所惑，以求容與其心。(『容與』，快暢也。觀人之所感¶
　於我者，而不違我，因求以快暢其心，欲人逢其惡也。)名之曰日漸之德不成，而况大德¶
乎！將執而不化，外合而内不訾，(音紫。子欲以大德感之，彼將執而不化，訾卽端虛而勉一，外合¶
　於内，而不可訾議。)其庸詎可乎！(言不可用，此以化人。)曰然則我内直而外曲，成¶
而上比。内直者，與天爲徒。(與天合德。)與天爲徒者，知天子之與已(我也。)¶
皆天之所子，(皆天之所生而無分别。)而獨以已言蘄(音祈。求也。)乎而人善之，蘄¶
<pb:CK-KZ_JY133_02p036a>¶
乎而人不善之邪？若然者，人謂之童子。(純一不喪，天之本然。)是之謂與天¶
爲徒。外曲者，與人之爲徒也。(與人爲伍)擎(音檠，執苟也。)跽(音計，長跪也。)曲拳，(鞠躬。)¶
人臣之禮也，人皆爲之，吾敢不爲邪！爲人之所爲者，人亦無疵¶
焉，(不反菑之。)是之謂與人爲徒。成而上比者，與古爲徒。(聖人之徒。)其言雖¶
教，讁之實也。古之有也，非吾有也。若然者，雖直不爲病，是之謂¶
與古爲徒。若是則可乎？仲尼曰：惡！惡可！太多政，法而不諜，(音疊，謂汝¶
　事目方法太多，終是不安。)雖固亦無罪。雖然，止是耳矣，夫胡可以及化！猶¶
師心者也。(罪則無矣，化則未也。挾三術以適彼，非無心而付之天下也。)顏囘曰：『吾無以進矣，¶
敢問其方。』仲尼曰：『齋，吾將語若！有而爲之，其易邪？易之者，皥(音蒿)¶
天不宜。(汝道有此三術，而爲之甚易耶？第未免於師心與自然之皡，天不相似。)顏囘曰：『囘之家貧，¶
<pb:CK-KZ_JY133_02p036b>¶
唯不飲酒不茹暈者數月矣。若此，則可以爲齋乎？』曰：『是祭祀之¶
齋，非心齋也。』囘曰：『敢問心齋。』仲尼曰：『若一志，(純一不雜。)無聽之以耳¶
而聽之以心，無聽之以心而聽之以氣！聽止於耳，心止於符。氣¶
也者，虛而待物者也。唯道集虛。虛者，心齋也。』(陳詳道曰：『有思爲者，古人嘗難之。有¶
　思必齋，有爲必戒。故欲神明其德者，必齋心焉。此仲尼所以告顏子也。文子曰：上學以神聽，中學以心聽，下學以耳聽。聽¶
　止於耳，則極於耳之所聞。心止於符，『符』，天符也。亦道家火符之符，順其自然，暗與之合也。聽之以氣，則廣大流通，用形而¶
　非用於形，待物而非待於物。虛而無礙，應而不藏，故一志所以合氣，合氣所以致虛，致虛所以集道，此心齋之義也。』)顏¶
囘曰：『囘之未，始得使，(聆教)實自囘也；得使(聆教也)之也，未始有囘也；¶
　(忘我。)可謂虛乎？』(旣得心齋之使，則無其身。)夫子曰：盡矣。吾語若！若能入遊其¶
樊(謂樊籠世網也。)而無感其名，(不爲虛名所動。)入則鳴，(可與言而言，譬之宫商，應而無心，故日鳴也。)¶
<pb:CK-KZ_JY133_02p037a>¶
不入則止。(不可與言而不言。)無門無毒，(不開一門，不發一藥。)一宅而寓於不得已，¶
則幾矣。(一宅，不二法門也。寓於不得已，則幾矣。洪鐘無聲，叩之乃有聲也。卽以無事爲眞宅，有爲爲應迹也。)絕迹¶
易，無行地難。(不觀不聽，官知止而絕迹，猶爲易也。内視之謂明，返聽之謂聰，神欲行而無行地，豈不難哉！)爲¶
人使易以僞，爲天使難以僞。(爲人使者，大奸似忠，大詐似信，非僞乎！爲天使者，海底金烏天上日，¶
　眼中童子面前人，非難以僞乎！)聞以有翼飛者矣，未聞以無翼飛者也；(世儒止知¶
　名無翼而長飛，不知刀圭入口羽翰自生。)聞以有知知者矣，未聞以無知知者也。¶
　(止知自明，誠謂之教，不知大道不可以知知，不可以識識也。)瞻彼闋(音缺)者，虛室生白，吉祥¶
止止。(人之有知者，以知塡實其心，則無缺。無缺則不虛矣，惟無知之知如明鏡，止水中無一物，任外物之來而無不畢照。¶
　亦猶室之闋而虛，虛則生明，而容光必照。虛室生白，卽丹經之『虛無生白雪，寂靜發黃芽』也。吉祥止止，卽丹經之五氣朝¶
　元，三花聚頂也。)夫且不止，是之謂坐馳。夫狥耳目内通而外於心知，¶
<pb:CK-KZ_JY133_02p037b>¶
鬼神將來舍，而况人乎！(此『止』與儒知止之『止』不同，乃元精、元氣、元神打成一片，卽丹家之神室也。而不¶
　能止其處者，卽終日打坐，而元神不在腔子裏，謂之坐馳耳。惟至人有耳目之形，而無耳目之情。不通於外而通於内，化¶
　耳目爲精神，化心知爲虛明，方且幽可以役鬼神，胡明而不能攝羣情哉！)是萬物之化也，禹舜之¶
所紐也，伏羲几蘧之所行終，而况散(眾人也)焉者乎！(此道不惟可以感召神人，¶
　且可以範圍萬物，樞紐帝王，而况其下者乎！)葉(音攝)公子高(沈諸梁，字子高，葉邑宰。)將使於齊，¶
問於仲尼曰：『王使諸梁也甚重，齊之待使者，蓋將甚敬而不急。¶
　(禮貌雖隆情意疏慢)匹夫猶未可動也，而况諸侯乎！吾甚慄之。(『慄』，卽戰慄也。)¶
子嘗語諸梁也曰：『凡事若小若大，寡不道以懽成。(鮮不言以懽洽方得成)¶
事若不成，(敗事。)則必有人道之患；(刑罰也)事若成，(勞心成事)則必有陰陽¶
之患。(疾病也。)若成若不成而後無患者，惟有德者能之。』(以上述孔子之言。)¶
<pb:CK-KZ_JY133_02p038a>¶
吾食也執麤(音粗)而不臧，(美也。)爨(音竄)無欲清之人。(府下事簡，無欲清涼之人。)今吾¶
朝受命而夕飲冰，我其内𤍠與！(音余。受出使之命，喜懼交戰於胸中，五臟結成冰炭矣。)吾¶
未至乎事之情，(未親見其行事之實。)而旣有陰陽之患矣；事若不成，必有¶
人道之患。是兩(兩患)也，爲人臣者不足以任之，(不能勝任。)子其有以語¶
我來！仲尼曰：『天下有大戒二：(大經大法)其一，命也；(受之於天)其一，義也。(人所¶
　當爲。)子之愛親，命也，不可解於心；臣之事君，義也，無適(往也)而非¶
君也，無所逃於天地之間。是之謂大戒，是以夫事其親者，不擇¶
地(有順逆)而安之，孝之至也；夫事其君者，不擇事(有險夷)而安之，忠¶
之盛也；自事其心者，(事心如事君父。)哀樂不易施乎前，(施，移也。時有哀樂而此心不移¶
　於前。)知其不可奈何而安之若命，德之至也。爲人臣子者，固有¶
<pb:CK-KZ_JY133_02p038b>¶
所不得已。(義命所在)行事之情而忘其身，何暇至於悅生而惡死！夫¶
子其行可矣！(孝至忠盛，行入世之事也。不知悅生惡死則行出世之道矣。)邱請復以所聞：凡¶
交近(本國)則必相靡(順也)以信，遠(隣國。)則必忠之以言，言必或傳之。(假使¶
　以傳。)夫傳兩喜兩怒之言，(兩國之君，喜怒之言。)天下之難者也。夫兩喜必¶
多溢(過也)美之言，兩怒必多溢(過也)惡之言。凡溢之類也妄，妄則其¶
信之也莫，(不信也。)莫則傳言者殃。(兩邊皆歸咎於傳言。)故《法言》曰：『傳其常情，¶
　(庸言也。)無傳其溢言，則幾乎全。』(上止言臣子義，命以解其兩病之憂。此則教以爲使之道，曲盡¶
　人間情狀，全自全也，以兩國喜怒不生而安於無事也。)且以巧鬬力者，(戲相搏者。)始乎陽，(任其¶
　自然。)常卒乎陰，(便用機械，此下教以事當愼始。蓋以善始者，未必能善終，况始不善乎。)泰至則多¶
奇巧；(戲太甚，則有過當處。)以禮飲酒者，始乎治，(初筵秩秩)常卒乎亂，(載號，載呶。)泰至¶
<pb:CK-KZ_JY133_02p039a>¶
則多奇樂。(太甚則生情以爲樂。)凡事亦然。始乎諒，(信也。)常卒乎鄙；(鄙詐生焉)其作¶
始也簡，其將畢也必巨。(始以苟簡從事，其終必决裂潰敗而不可收拾。)言者，風波也；(夫水¶
　有風則波生，人有言議論風生。故曰言者風波也。)行者，實喪也。(人無行、無得，亦無喪而有行則得名者，少¶
　而喪名者多，故曰行者實喪也。)夫風波易以動，(大凡禍福，皆言語以爲階，故曰風波易以動。)實喪¶
易以危。(名者，實之賓也；實者，名之主。與名異。名雖喪也，而實猶存，實一喪也。不惟賓不至，而主亦剝牀以膚矣。)故¶
忿設無由，(忿設之言，多無根由。)巧言偏辭。(花巧之言，止見一偏。)獸死不擇音，氣息茀¶
　(音拂)然，於是竝(音並)生心厲。(夫無情之言，譬之野獸，蹴之窮地，則和音轉而爲暴音，氣息拂然，且生疵¶
　厲之心以應之。)尅核太至，則必有不肖之心應之，(夫寛則得眾信，則人任焉，『尅』者，尅剝¶
　也。『核』者，綜覈也，至極也。尅核太極，是以不肖之心待人，而人亦以不肖之心應之，人情也，亦物理也，涉世者熟思之。)而¶
不知其然也。苟爲不知其然也，孰知其所終！(於此猶不加省攺，而尙莫知其然也，¶
<pb:CK-KZ_JY133_02p039b>¶
　則禍患之來，莫知其所終。)故《法言》曰：(引書就奉使事上說。)『無遷令，(不改遷君命。)無勸成，(不勸¶
　人成事，不擔利害也。)過度益也。遷令勸成殆事，(纔有過度念頭求益其事，而遷令勸成則其事¶
　必危。)美成在久，(兩君相好，非一日可成。)惡成不及改，(夫言者，風波也。風波易以作惡，行者實喪¶
　也，實喪易以成惡。)可不愼與！(音余，愼言愼行也。)且夫乘物以遊心，託不得已¶
以養中，至矣。何作爲報也！莫若爲致命。此其難者。』(陸西星曰：『吾子若能乘有¶
　物之感，而遊心於無物之天，託於不得已之義，命以養吾心之中正順應，無情斯其至矣。何必過度加益以報命於君耶！¶
　蓋事求其可，功求其成，以聽莫之爲而爲之，天莫之致而致之命。此豈人臣之所易能者哉？』)顏闔將傅衞¶
靈公太子，(蒯瞶。)而問於蘧伯玉(名瑗)曰：『有人於此，其德天殺。(天奪其監，)與¶
之爲無方，(縱其敗度。)則危吾國；與之爲有方，(以矩矱繩之。)則危吾身。其知¶
適足以知人之過，而不知其所以過。(言足以飾非，智足以詎諫。)若然者，(如此之人)¶
<pb:CK-KZ_JY133_02p040a>¶
吾奈之何?』蘧伯玉曰：『善哉問乎！戒之，愼之，正汝身哉！(君子求諸已。)形¶
莫若就，心莫若和。(平易近人，使人皆可親。形就也，涯岸不立，渾然一團元氣，心和也。)雖然之二¶
者有患(猶覺有患害。)就不欲入，(温而理也。)和不欲出。(内文明而外柔順也。)形就而入，¶
且爲顚爲滅，爲崩爲蹶。(音厥。自古諧臣媚子往往形就而入四者，只是顚危而不扶持，將與彼俱亡之¶
　意。)心和而出，且爲聲爲名，爲妖爲孽。(和而至於出，則有含垢之聲。濟彼之名，彼將惡¶
　其勝已，妄生妖孽。)彼且爲嬰兒，亦與之爲嬰兒；(與之爲嬰兒，至入於無疵，則雖與之無方，¶
　不至於危國；與之有方，不至於危身。嬰兒無知識也，亦與姑順之詞。)彼且爲無町(音挺)畦，(音擕)亦與¶
之爲無町畦；(無町畦，以園無町畦喻人之無準繩也。)彼且爲無，崖亦與之爲無崖。¶
　(『無崖』，流蕩忘返之意)達之，入於無疵。(言彼放蕩不撿，我且陽爲承順陰，乘其覺悟處，一加點化，便躍然無¶
　疵矣。)汝不知夫螳螂乎？(連發三喻，欲使量敵而進無犯怒心無伐美才。然後無道之儲可傅。)怒其¶
<pb:CK-KZ_JY133_02p040b>¶
臂以當車轍，不知其不勝任也，是其才之美者也。戒之，愼之！積¶
伐而美者以犯之，幾矣。(幾於危身，昔楚莊王見車前有一蟲，怒臂以當其車，問曰：『此何蟲也』左右曰：『此¶
　螳螂也。』其爲蟲也，知進而不知退。莊王日：『吾當避之，以爲勇敢者勸。』後天下之壯士聞風因聚於其庭。)汝不知¶
夫養虎者乎？不敢以生物與之，爲其殺之之怒也；不敢以全物¶
與之，爲其决之之怒也；時其饑飽，達其怒心。虎之與人異類而¶
媚養已者，順也；(順其情也。)故其殺者，逆也。(乃至於爲虎所殺者，逆其情也。)夫愛馬者，¶
以筐盛(音成)矢，(屎也)以蜄(音臏。灰泥器。)盛(音成)溺。適有蚊䖟(愛馬之至，適見蚊䖟嘬之。)僕¶
　(御者。)緣，而拊之(卒然摶之，出馬不意。)不時，則决銜毀首碎胸。(致馬驚怒，决去銜勒，毀碎¶
　其身首之飾。虎至暴而順之則馴，馬易馴而驚之則暴。)意有所至而愛有所亡，可不愼¶
邪！(當世接物逆順之際，不可不愼也。)匠石之齊，至乎曲轅，(山名。)見櫟(音厯)社樹。其大¶
<pb:CK-KZ_JY133_02p041a>¶
蔽牛，絜之百圍，(『絜』，量度也。徑尺爲圍，蓋十丈也。)其高臨山十仞(四尺日仞。)而後有枝，¶
其可以爲舟者旁十數。觀者如市，匠伯不顧，遂行不輟。弟子厭¶
　(足也。)觀之，走及匠石。曰：『自吾執斧斤以隨夫子，未嘗見材如此¶
其美也，先生不肯視，行不輟，何邪？曰：『已矣，勿言之矣！散木也，(無用¶
　棄材。)以爲舟則沈，以爲棺槨則速腐，以爲器則速毀，以爲門戶¶
則液樠，(音瞞。津液暗出，樠樠然。)以爲柱則蠧。是不材之木也，無所可用，故¶
能若是之夀。匠石歸，櫟社見夢曰：『汝將惡乎比予哉？』若將比予¶
於文木邪？(天下之木多以文見伐。)夫柤(音查)梨橘柚，果(木實。)蓏(音裸，草實。)之屬，實熟¶
則剝，則辱；大枝折，小枝泄。此以其能(材能也。)苦其生者也，故不終¶
其天年而中道夭，自掊(音剖)擊於世俗者也。物莫不若是。且予求¶
<pb:CK-KZ_JY133_02p041b>¶
無所可用久矣，幾死，(弟子厭觀，幾乎不免於死。)乃今得之，爲予大用。使予也¶
而有用，且得有此大也邪？(不剝則辱)且也若與子也(『若』指匠石，『子』櫟木自指。)皆¶
物也，奈何哉其相物也？(汝奈何以物相識！)而幾死之散人，又惡知散木！』¶
匠石覺而診(言軫占也。)其夢。弟子曰：『趣取無用，(此木志趣旣取無用。)則爲社何¶
邪？』曰：『密！若無言！(閉口勿言。)彼亦直寄(直寄寓於社耳。)焉，以爲不知已者詬(音后)¶
厲也。(罵而辱之。)不爲社者，且幾有剪乎！(縱不爲社，亦豈有人剪伐之？)且也彼其所¶
保與眾異，而以義(義理也。)譽之。不亦遠乎！』南伯子綦遊乎商之邱，¶
見大木焉有異，結駟千乘，隱將芘(音庇)其所藾。(音賴)子綦曰：『此何木¶
也哉？此必有異材夫！』仰而視其細枝，則拳曲而不可以爲棟樑；¶
俯而視其大根，則軸解(如輪軸之解散。)而不可以爲棺槨；咶(音舐)其葉，則¶
<pb:CK-KZ_JY133_02p042a>¶
口爛而爲傷；嗅之，則使人狂酲，(言狂如病酒也。)三日而不已。子綦曰：『此¶
果不材之木也，以至於此其大也。嗟乎神人，以此不材！(因是以知神人¶
　亦以是不材，故精神凝，因人不壞而天獨存也。)宋有荆氏(地名)者，宜楸(音秋)柏桑。其拱(兩手¶
　所圍)把(一手所据)而上者，求狙猴之杙(音弋，所以棲戲猴猿者。)者斬之；三圍四¶
圍，求高名(大家)之麗(棟也)者斬之；七圍八圍，貴人富商之家求樿(音善¶
　棺之全邊者。)傍者斬之。故未終其天年，而中道夭於斧斤，此材之¶
患也。故解(古巫祝書名。)之以牛之白顙者與豚之亢鼻者，與人有痔¶
病者不可以適河。(以人祭河，如西門豹之事。又一說謂以人爲巫祝。)此皆巫祝以知之¶
矣，所以爲不祥也。(以此三者爲不祥。)此乃神人之所以爲大祥也。(不知神人¶
　乃以此無用，爲大祥也。)支離(支體不全貌。)疏者，頤(音移)隱於齊，(脊曲之狀，『齊』，臍也。)肩高¶
<pb:CK-KZ_JY133_02p042b>¶
於頂，(頸縮之狀，)會(音噲)撮指天，(『會』，撮髻也。古者髻在項中，脊，曲頭低，故髻指天也。)五管在上，(五臟¶
　屬於背，背曲則管向上。)兩髀(音陸)爲脇。(『髀』，人大腿也。『脇』，人兩臂也。言支離身曲而背聳之狀也。)挫鍼¶
　(音針，縫衣。)治繲，(音解，浣衣。)足以餬口；鼓筴(音策，以箕播米也。)播精足以食(音食)十¶
人。上徵(求也)武士，則支離攘臂於其間；(徵不及之。)上有大役，則支離以¶
有常疾不受功；(役不及之。)上與病者粟，則受三鍾與十束薪。夫支離¶
其形者，猶足以養其身，終其天年，又况支離其德者乎！』(支離其德者，不¶
　自見，不自伐。藏其用於無用，冺其能於無能，故得免於世而自全也。上以木喻，此以人喻。)孔子適楚，楚狂¶
接輿遊其門曰：『鳳兮鳳兮，何如德之衰也！來世不可待，往世不¶
可追也。天下有道，聖人成(成成功也)焉；天下無道，聖人生焉。(『生』，全生也。)方¶
今之時，僅免刑焉。(不能有爲也。)福輕乎羽，(全生，福也。)莫之知載；禍重乎地，¶
<pb:CK-KZ_JY133_02p043a>¶
　(傷生，禍也。)莫之知避。(福輕於羽，殆易於載；禍重於地，胡不知避。)巳乎已乎，臨人以德！(何暇¶
　臨人以德也。)殆乎殆乎，畫地而趨！(何必畫地而趨也)迷陽迷陽，無傷吾行！¶
　(胡自昧其明以傷吾行乎)吾行卻曲，無傷吾足！』(胡自枉其直以傷吾足乎？)山木自冦也，¶
膏火自煎也。(二句忘己狥物之喻)桂可食，故伐之；漆可用，故割之。(二句衒美求用¶
　之喻。)人皆知有用之用，而莫知無用之用也。(有用之用，世間事也，胡世間人知之。¶
　無用之用，出世事也，非出世之人不能知，亦不能言。篇内言虛，結尾言無，虛無二字，丹經萬卷不能外焉，此莊老學問之¶
　大頭腦處，世儒惡知南華爲丹經之主乎？)¶
　復圭子曰：『一部《南華》全以出世爲主，自古出世之人，必先看¶
　得人間世之事透，然後能斬釘截鐵，以爲出世之舉。故此篇¶
　復以入世之事而寓出世之旨。凡所云顏囘、仲尼、顏闔、伯玉、¶
<pb:CK-KZ_JY133_02p043b>¶
　楚狂，皆莊老以已意而託爲其人之言，令人之信從也，顏囘¶
　不往治國而往衞國行獨之君以救衞民，此亦人間情也，而¶
　未得人聞道也。故夫子教之以道不欲雜，先自治而後治人¶
　也。治人不外以已之德與知而治之，設有相爭與相軋之事，¶
　則人不治而祗以召菑矣，當知行獨自用之君飾非，拒諫其¶
　天性也。仁義繩墨之言適拂其恣睢暴戾之情，非以火救火¶
　而水救水乎？故桀紂假好名之說以殺其臣，堯禹假用兵之¶
　威以求名實，而猶不勝，囘將何所恃乎？所恃者，端而虛耳，終¶
　不能化衞君甚揚之色；所恃者，勉而一耳，終不能格衞君容¶
　與之心。卽能與天爲徒，與人爲徒，與古爲徒，僅免刑焉，而欲¶
<pb:CK-KZ_JY133_02p044a>¶
　以化人不能也。其惟心齋乎？若而人也，耳目化而心思亦化，¶
　所謂煉精還氣也。故以氣聽，至心止於符，則煉氣還神，煉神¶
　還虛矣。虛則六通四闢，任物之來而待之，無所隔礙。天下惟¶
　虛能載物。而道又集虛故舍虛，別無心齋矣。絶迹猶爲人使，¶
　以有翼飛，有知知也。無行地則純爲天使，以無翼飛，無知知¶
　也。人身有神室，卽瞻彼闋者之虛室也。實則不祥，而暗凡夫¶
　也。虛則吉祥，而明仙佛也。吉祥止止，止於虛也。所謂白雲朝¶
　頂上甘露灑，須彌也，鬼神且不能出其範圍，又何衞君之不¶
　可化哉！顏子上根利器，故教之以出世之道。葉公則下根鈍¶
　器，日以涉世爲事者也，其使於齊供職，可免人道之患，欲跳¶
<pb:CK-KZ_JY133_02p044b>¶
　出陰陽之外，以免其患，則難與言矣。謂子之事親，不可解臣¶
　之事君，無所逃自事其心者，齊死生，忘好惡，視奉使第供職¶
　之一事，非揣情不可也。人情不外於喜怒，傳其常情，無傅其¶
　溢言，則兩主喜怒無由生，而使者不難成命而返。何今之使¶
　者非以巧鬬，卽以力鬬，亦猶飲酒者，始治而卒亂也。人能察¶
　始簡畢巨之理，無爲風波之言，無爲實喪之行，無致人之危。¶
　如追窮獸無竭。人之情以激不肖，况爲使亦有成法。奉君命¶
　如奉尺璧，無遷令也。任詞命不任利害，無勸成也。甯將兩君¶
　相好之命，不將兩君啟釁之詞，非止愼於爲使之道，亦以養¶
　吾心中正之理，欲免人道之患甯出此乎！至於莫之致而致，¶
<pb:CK-KZ_JY133_02p045a>¶
　則有大司命在此，其難者人不能爲也。顏闔之傳衞太子，止¶
　慮保身之無策，不知無方有方之未盡道。故夫子示之以正¶
　身，而其運用之妙，曰『形莫若就可方可圓也』。曰『心莫若和無¶
　彼無我也』。曰『就不欲入磨不磷而湼不淄也』。曰『和不欲出神¶
　潛移而迹渾樸也』。此豈矯世以鎭俗哉！不過，欲與天下相安¶
　於無知識、無封畛、無涯岸，則善矣，又何瑕疵之可議哉！言螳¶
　螂所以喻美才之當惜，言養虎所以喻民情之當順，言愛馬¶
　所以喻小不忍以失大謀。曰『意有所至，而愛有所忘。』。雖是頂¶
　愛馬說，言外便含人止知世内之樂，而不知世外無名，實無¶
　生死，虛以待物，其樂無極，虛以生白，其神莫測。此陰陽外之¶
<pb:CK-KZ_JY133_02p045b>¶
　人，非陰陽所能害也。然欲全神必自全形，始彼櫟社商邱之¶
　木，俱以不材而保其生，支離疏以不全而養其身，又况支離¶
　其德者，埋名韜光，不表見於世，而精神完固，又何如也？未又¶
　託爲楚狂闢禍福之門，指載避之路傷世人，顚倒其行，以取¶
　種種罪愆，祇自冦自煎耳，自伐自割耳，彼山木、膏火、桂漆，猶¶
　其小也，胡世人知有用之用爲天下利，不知無用之用不爲¶
　身害也。人盡世間人也人盡埋沒於名利，而不思爲出世之¶
　計也，哀哉！¶
<pb:CK-KZ_JY133_02p046a>¶

** 　内篇德充符第五¶

　　(道家以修德爲根本，養氣鍊形爲築基，王駘申屠嘉叔山無趾三人，雖有修德之根本矣，天刑之安可解！是德尙未¶
　　充卽爲才不全而不能德，不形也。其惟哀駘它乎！丈夫與之處以下是寓言，得藥得丹之術，卽爲才全而德不形者¶
　　也。此人乃爲知爲孽四句，下德，有爲之聖人，不能爲，不謀惡。用知四句，上德，無爲之聖人也，及其成功，下德亦與上¶
　　德同歸，德充於内而道氣符於外也。至未曰天選子之形，子徒以堅白鳴，是惠子有愧德充於内，安望其道氣符於¶
　　外哉！)¶
魯有兀(當作『介』，獨足人也。)者王駘，(音臺)從之遊者與仲尼相若。常季問於¶
仲尼曰：『王駘，兀者也，從之遊者與夫子中分魯。(受魯國之弟子，半於夫子也。)¶
立不教，坐不議，(卽夫子予欲無言無行，不與之教。)虛而往，(虛心往求教。)實而歸。(實有所得¶
　而歸。)固有不言之教，無形而心成者邪？(支體不完爲無形，元神完固爲心成。)是何¶
<pb:CK-KZ_JY133_02p046b>¶
人也？仲尼曰：『夫子，聖人也，(指王駘。)邱也直後而未往耳。邱將以爲¶
師，而况不若邱者乎？奚假(何但也。)魯國！邱將引天下而與從之。』常¶
季曰：『彼兀者也，而王(宇法勝也)先生，其與庸(常人也。)亦遠矣。若然者，其¶
用心也獨若之何？』仲尼曰：『死生亦大矣，而不得與之變；(常人以死生爲¶
　大變，至人視死生如晝夜，而心不與之變。)雖天地覆墜，亦將不與之遺。(人失物謂之遺，天地¶
　覆墜言天之覆墜，遺於地也。天地自覆墜，我心自不覆墜，何會與之俱遺哉？)審乎無假而不與物¶
遷，(人之生也，謂之假爾面目，借爾形骸。夫人至無假之時，形喪而神亦遷，至人視無假如解脫，而神長存不與之俱遷。)命¶
物之化而守其宗也。(造者，造無爲有。化者，化有爲無。命，物各有命也。至人視命物雖化，而我自有不化者，¶
　以有主在也。守其宗者，守吾之元，神眞君是也。)常季曰：『何謂也？』仲尼曰：『自其異者視¶
之，肝膽楚越也；自其同者視之，萬物皆一也。(人以異心起見，卽肝膽可以爲楚越，¶
<pb:CK-KZ_JY133_02p047a>¶
　况其遠者乎？亦猶父子如路人，同舟如胡越之謂也。人以同心起見，雖萬物與我爲一體，况其近者乎？亦猶民吾同胞，物¶
　吾與也之謂。)夫若然者，且不知耳目之所宜，而遊心乎德之和；(夫若¶
　然者，旣視萬物爲一，則吾身亦一矣，耳目可互爲視聽，是不知其所宜也。遊心乎德之和，則不以耳聽而以心聽，不以目¶
　視而以心視，所謂聽其所聽，不聽其所不聽；視其所視，不視其所不視也。)物視其所一而不見其¶
所喪，視喪其足猶遺土也。』(有一有不一，則有得亦有喪，物視其所一，卽萬物各具一。太極之一。我非¶
　獨得，而人非獨喪，指守其宗而言也。眞君旣存，則百體爲微土，無往而不在。視喪足如遺土，猶勿遺也。)常季曰：¶
彼爲已以其知，得其心以其心。得其常心，物何爲最(勝也。)之哉？(彼指¶
　王駘，知守宗而得心，亦不過得人之常心耳。人何爲而稱彼爲最哉？)仲尼曰：『人莫鑑於流水而¶
鑑於止水，惟止能止眾止。(守宗之心？定心也夫人之心動心也水定則能鑑眾形心定則能止眾止)¶
受命於地，惟松柏獨也在冬夏青青；受命於天，惟舜獨也正，幸¶
<pb:CK-KZ_JY133_02p047b>¶
能正生，以正眾生。(松柏得地正氣，舜得天之正命。)夫保始之徵，不懼之實。勇士¶
一人，雄入於九軍。(正性卽守宗也，守宗卽保始也。非有天德之剛者必不能長守。不失正如不懼之實，一人¶
　雄入於九軍，有進而無退。)將求名而能自要者，而猶若是，(一將求功名，而自要於君者，猶¶
　若是，而不憚生死。)而况官天地，(以無形君有形，故天地可作我之官。)府萬物，(以無物藏萬物，故萬¶
　物爲我之府庫。)直寓六骸，象耳目，(首、身、雙手、雙足、爲六骸。『寓』，寄寓也。直寄寓於六骸之中，而以耳目爲¶
　象，取象於聰明也。)一知之所知，而心未嘗死者乎！(郭象日：『知與變化俱，則無往而不宜¶
　此知之一者也，心與死生順則無時而非生此心之未嘗死也。)彼且擇日而登假(音格)人則從¶
是也彼且何肯以物爲事乎！(釋氏以地、水、火、風爲四大假合。彼王駘也，乃得道之人，彼且擇日而¶
　升於假合之上，人則從是而學其道，彼何嘗肯以教人爲事乎？)申屠嘉，兀者也，而與鄭子產¶
同師於伯昬無人。子產謂申屠嘉曰：『我先出則子止，子先出則¶
<pb:CK-KZ_JY133_02p048a>¶
我止。』(以同坐出入爲嫌。)其明日，又與合堂同席而坐。子產謂申屠嘉曰：¶
『我先出則子止，子先出則我止。今我將出，子可以止乎，其未邪？¶
子見執政(子產自稱。)而不違，(不避也。)子齊(字法並也。)執政乎？』申屠嘉曰：『先生¶
　(指伯昏無人。)之門，(乃論德之地。)固有執政焉如此哉？(則論勢位矣。)子而悅子¶
之執政而後人者也？(笑其矜說在位欲處物先。)聞之曰：『鑑明則塵垢不止，止¶
則不明也。久與賢人處則無過。』今子之所取大者，(求廣其見。)先生也，¶
而猶出言若是，(齊執政之言。)不亦過乎！子產曰：『子旣若是(兀也。)矣，猶與¶
堯爭善，計子之德不足以自反邪？(言其不自量。)申屠嘉曰：『自狀其過¶
以不當亡者眾，(自陳其過以足爲不當亡者眾人也。)不狀其過以不當存者寡。(默然。¶
　不狀其過以足爲不當存者鮮矣。)知不可奈何而安之若命，惟有德者能之。¶
<pb:CK-KZ_JY133_02p048b>¶
遊於羿之彀(音構)中。(喻天下之徼倖行險者。)中央者，中地也；(中央的之中也，羿所必中之地。)¶
然而不中者，命也。(然而有不中者幸免耳)人以其全足笑吾不全足者眾¶
矣，我拂然而怒；而適先生之所，則廢然而反。(見至人之知命遺形，故廢向者之怒¶
　而復常。)不知先生之洗我以善邪？(不知先生洗我以善道邪？抑我能自反邪？)吾與夫¶
子遊十九年矣，而未嘗知吾兀者也。(不見形骸。)今子與我遊於形骸¶
之内，而子索我於形骸之外，不亦過乎！(郭象曰：『形骸外矣，其德内也。今子與我德遊耳，¶
　非與我形交。而索我外好。』不亦失其所以取大於先生者乎！)子產蹵然(不安貌。)攺容更貌曰：¶
『子無乃稱！』(稱謂善於稱述，蓋服善而譽之之詞)魯有兀者叔山(字也。)無趾，(無足趾遂以爲稱。)¶
踵(無趾故踵行。)見仲尼。仲尼曰：『子不謹，前旣犯患(兀也)若是矣。雖今來¶
何及矣！』(不能復全其足。)無趾曰：『吾惟不知務而輕用吾身，吾是以亡足。¶
<pb:CK-KZ_JY133_02p049a>¶
今吾來也，猶有尊足者存，(尊於足者，眞君是也。)吾是以務全之也。夫天無¶
不覆，(不擇人而覆之也。)地無不載。(不擇人而載之也。)吾以夫子爲天地，安知夫¶
子之猶若是也！』(責其不謹，不及天地。)孔子曰：『邱則陋矣。夫子胡不入乎，請¶
講以所聞！』無趾出。孔子曰：『弟子勉之！夫無趾，兀者也，猶務學以¶
復補前行之惡，而况全德之人乎！』無趾語老聃曰：『孔邱之於至¶
人，其未邪？彼何賓賓以學子爲？彼且蘄(音祈)以諔(音叔)詭幻怪之名¶
聞，(以爲善救惡爲求非常之名。)不知至人之以是爲已桎梏(木在足曰桎，在手曰梏，皆刑具。)¶
邪？(聖人無名，故以名聞爲桎梏。)老聃曰：胡不直使彼(指孔子)以死生爲一條，(未始¶
　有生，孰名爲死？)以可不可爲一貫者，(本來無可，安得有不可。)解其桎梏，其可乎？¶
無趾曰：『天刑之，安可解！』(陸西星曰：『善法惡法，皆是幻法；善名惡名，皆是詭名。此不二法門，只是解粘去¶
<pb:CK-KZ_JY133_02p049b>¶
　縛。本來無物，何處生塵？但天刑之人，帝縣不解，謂一定而不可易也。)魯哀公問於仲尼曰：『衞有¶
惡人(醜貌人也)焉，曰哀駘(音臺)它。(音陀，名也。)丈夫與之處者，思而不能去也。¶
　(以下皆寓言採藥採丹。)婦人見之，請於父母曰：『與爲人妻甯爲夫子妾』¶
者，十數而未止也。未嘗有聞其唱(先也)者也，常和(應也。)而已矣。無君¶
人之位以濟乎人之死，無聚祿以望(字法月圓滿之意。)人之腹。又以惡¶
　(醜𩳏。)駭天下，和而不唱，(不能首事)知不出乎四域，(不見其有遠畧)且而雌雄¶
合乎前。(人事勝負，皆來質成。)是必有異乎人者也。寡人召而觀之，果以惡¶
駭天下。與寡人處，不至以月數，而寡人有意乎其爲人也；不至¶
于期年，而寡人信之。國無宰，(主也。)而寡人傳國焉。(委之國政。)悶(音門)然而¶
後應，(無意而答。)氾(音泛)而若辭。寡人醜乎，(自愧。)卒授之國。無幾何也，去寡¶
<pb:CK-KZ_JY133_02p050a>¶
人而行，寡人䘏(字法憂也)焉若有亡(如有失)也，若無與樂(音洛)是國也。是¶
何人者也？(是何等人而使人愛戀若此。)仲尼曰：『邱也嘗使於楚矣，適見㹠(音豚)¶
子食(音嗣)於其死母者，少焉㫬(音瞬)若皆棄之而走。不見已焉爾(以爲¶
　目之瞬，不見已也。)不得類焉爾。(形之僵不類已也。)所愛其母者，非愛其形也，¶
愛使其形者也。(有形者不足愛，而使其形者眞可愛。則哀駘它之可愛者，必有在矣。)戰而死者，其¶
人之葬也不以翣(音殺形似方扇以木爲之若戰而死且不得全歸何望儀物之備翣乃喪禮通用非專飾¶
　武)資；刖者之屨，無爲愛之；(所愛屨者爲足，故耳刖者之屨則無可愛。)皆無其本矣。¶
　(戰以武爲本，行以足爲本。無本者無所用而有本者，斯可用，則它之可用者必有在矣。)爲天子之諸御，¶
不爪剪，不穿耳；(又設喻採擇嬪御不剪不穿，其全形也，于以垂至尊之。)取(音娶)妻者止於外，¶
不得復使。(新娶妻之人不服役，以胼胝其手足，恐無以結新昏之懽。)形全猶足以爲爾，而况¶
<pb:CK-KZ_JY133_02p050b>¶
全德之人乎！今哀駘它未言而信，無功而親，使人授已國，惟恐¶
其不受也，是必才全而德不形者也。(天之降才，渾全已之成德不炫也。)哀公曰¶
『何謂才全？』仲尼曰：『死生存亡，窮達貧富，賢與不肖毁譽，饑渴寒¶
暑，是事之變，命之行也；(事情之變態，天命之流行。)日夜相代乎前，(如環無端。)而知¶
不能規乎其始者也。(規有一定之則，然但不能規乎其始而已，不可謂之未始有始也。)故不足¶
以滑(音骨)和，不可入於靈府。(『滑』，汨沒也。『和』，卽發而皆中節之和。『靈府』，卽靈臺精神之宅也。誠知其未始¶
　有始，而先天之本體又何至滑沒吾之太和於靈府也耶？)使之和豫，通而不失於兌；(今使吾德¶
　之和豫通於死生窮達，而不失於物議兌，卽《道德經》塞兌之兌，兌爲口。)使日夜無卻(音隙，與日俱新)而¶
與物爲春，是接而生時於心者也。(常人不畏物議，一隙之中，皆秋冬肅殺氣象，與接爲搆日¶
　以心鬬者也，彼則心中日夜無一隙，而非春生卽接搆，亦四時皆生意。在吾心乃爲太和，不滑沒於靈府者也。)是之¶
<pb:CK-KZ_JY133_02p051a>¶
謂才全。』(此箇和德不變於物交之感，便是才全。才全者不以外物動其心，德不形者，德盛而人自化耳。)『何謂德¶
不形？』曰：『平者，水停之盛也。(天下之平莫盛於停水。)其可以爲法也，(萬物取準則焉。)¶
内保之(平則内能自保。)而外不蕩也。(停則外不搖蕩。)德者成和之修也(水之平猶德之¶
　和，全此性中和德之修也。)德不形者，物不能離也。(德隨物見。)哀公異日以吿閔¶
子曰：始也吾以南面而君天下，執民之紀(法也。)而憂其死，吾自以¶
爲至通矣。今吾聞至人之言，恐吾無其實，輕用吾身而亡吾國。¶
吾與孔邱，非君臣也，德友而已矣。』(聞德充之風者，雖復哀公，猶欲遺形骸，忘貴賤也。)闉¶
　(音因，曲跛也。)跂(音企)支離(形不全貌。)無脤(音辰，無脣也。)說(音稅)衞靈公，靈公說(音悅)¶
之；而視全人，(視全人反不如之。)其脰(音豆，頸也。)肩肩。(細小貌。)甕㼜(音盎，大癭之狀。)大癭¶
　(音影)說(音稅)齊桓公，桓公說(音悅)之；而視全人，其脰肩肩。故德有所¶
<pb:CK-KZ_JY133_02p051b>¶
長(愛其德長。)而形有所忘，(而忘其形短。)人不忘其所忘(形也)而忘其所不忘，¶
　(德也。)此謂誠忘。(所當忘者，形也。所不當忘者，德也。故夫忘形者非忘也，不忘形而忘德者，乃誠忘也。)故聖¶
人(心)有所遊，而知爲孽，(以用智爲菑)約爲膠，(以拘禮爲固)德爲接，(以德慧爲應接)¶
工爲商。(以技能爲行貨。)聖人不謀，(無思無慮。)惡用知？不斵，(質任自然)惡用膠？無喪，¶
　(渾然全具。)惡用德？不貨，(深藏若虛。)惡用商？(碧虛云：蜣蜋轉丸，蜘蛛結網，不謀之知也。雲龍風虎，松柏¶
　女蘿，不斵之膠也，禽獸林藪魚鱉，江湖無喪之德也。物物自利，各各營生，不貨之商也。)四者，天䰞也。天¶
䰞也者，天食也。旣受食於天，又惡用人！(四者有所用，則人也，而非天也。無所用，則遊以¶
　天矣。遊以天者，天䰞之天。䰞也者，天食也，䰞養也。聖人旣食於天矣，而惡用乎人爲也。)有人之形，無人¶
之情。(四者不用。)有人之形，故羣(類聚)於人，無人之情，故是非不得於身。¶
　(是非付之於物。)眇乎小哉，所以屬於人也！謷乎大哉，獨成其天！(陸西星曰：¶
<pb:CK-KZ_JY133_02p052a>¶
　然謂之無人之情，則聖人似乎離世絕俗，而不與物同。春者不知聖人之身，常自謙抑，𦕈乎小哉！所以聯天下以成其身¶
　也。其心則謷乎大哉！浩然天遊，所以成其天也。老子所謂不自大，故能成其大。意蓋如此，成其天，則不惟忘其所不忘，抑¶
　且忘無可忘。而人不得以其所不忘者係之矣。)惠子謂莊子曰：『人故無情乎？』莊子曰：¶
『然。』惠子曰：『人而無情，何以謂之人？莊子曰：『道與之貌，天與之形，¶
惡得不謂之人？』(惠子直謂無情若木石，不可以爲人。莊子以人之形色相貌皆自未始有始中來，皆道與之道¶
　與之，卽天與之也。有自天中、道中來者，尙不得謂之人乎？)惠子曰：『旣謂之人，惡得無情？』莊¶
子曰：是非吾所謂情也。吾所謂無情者，言人之不以好惡内傷¶
其身，常因自然而不益生也。(不以人爲增益於所生之外。)惠子曰：『不益生，何¶
以有其身？』(惠子謂人有情欲之感，因託以有身。今不益生，何以有此身？)莊子曰：道與之貌，天¶
與之形，無以好惡内傷其身。(好惡者，人神主之也。身者，藏精之府也。無以好惡内傷其身，所謂滅¶
<pb:CK-KZ_JY133_02p052b>¶
　動心，不滅照心也。)今子外乎子之神，勞乎子之精，倚樹而吟，據槁梧¶
而瞑。天選子之形，子以堅白鳴！』(今子外乎子之神，則不能抱神以靜矣。勞乎子之精，則不能無¶
　搖女精矣。『槁梧』，琴瑟也。『瞑』，睡也。以外神勞精之人，倚樹而吟。據槁梧而瞑，雖，曰有人之情，猶然人也。内傷其身實多矣。天¶
　選子之形，聰明智慧，獨加厚於子，子不能以德充符，而欲以堅白鳴，豈能磨不磷而湼不緇也哉！)¶
　此篇以德爲内，而形爲外。形可忘也，德不可忘也。德以守宗¶
　保始爲本，靈府乃藏神會精之所，卽人之神室而爲守宗保¶
　始之處也。凡養德者必自此始，德旣充盛於内，自然效驗符¶
　合於外，而天地爲吾之官，萬物爲吾府庫矣。首言魯有兀者¶
　王駘以爲人當忘形之喻，彼之所不全者，形也。而其所全者，¶
　神也。故從之遊者，得其不言之教，心成之道，凡人視死生爲¶
<pb:CK-KZ_JY133_02p053a>¶
　大變，神人則視死生爲旦暮。彼自變遷也，我自有不變不遷¶
　者在。任命物之化而吾守其宗耳，卽丹經養其無象象，故常¶
　存守其無體體，故全眞也。膽附於肝，肝司謀慮，膽司决斷。内¶
　無宗主者，肝膽且不供職，何啻如楚越乎？能守其宗者，視萬¶
　物與我爲一，若而人也，耳目互宜遊，心和德得失渾然，又安¶
　知有足之喪。水惟止，故可以爲物之鑑，人亦惟宗厥止者，可¶
　以止眾，止松柏，以得所止。而冬夏青青，舜以止於正而窮通¶
　一轍，非保其未始有始之，故我者不能守其宗矣。勇士之所¶
　保者，氣也，而猶以一氣冠三軍，况至人之所全者，神也。先有¶
　吾身，後有天，故天地可官無物之中，而萬物森然，故萬物可¶
<pb:CK-KZ_JY133_02p053b>¶
　府足，雖喪而心不死。前曰『審乎無假』，假者，形也。此曰『擇日登¶
　假』，則直超乎地、水、火、風之上矣。次引申屠嘉之兀與執政並¶
　行並坐，論德不論形也。子產責其不各行各止，見勢不見德¶
　也。鑑以止能鑑人之形，不能鑑人之德，則申屠嘉爲可鄙賢¶
　人，取人以德不以貌，則申屠嘉又當物色之矣，况足之存亡，¶
　不知者以爲吾過乎，知之者以爲命實司之，豈惟一足。凡名¶
　實之途得者，以爲巧手達者，以爲羿彀遊其彀者，必爲羿所¶
　中。然而有中有不中者，非其智得也，命通也。吾聞德内也，形¶
　骸外也，外内之不相及久矣。遺内而索外，賢者固如此乎。又¶
　引兀者叔山無趾以爲全形不如全德之喻，今人之尊生，尊¶
<pb:CK-KZ_JY133_02p054a>¶
　其形骸也，孰知無趾之來，猶有尊於足者存尊德性也，非尊¶
　形骸也。其求全者大矣，天地猶不擇人而覆載，夫子可擇人¶
　而教誨乎？嗟夫，疾沒世而名不稱者，夫子也。故欲以諔詭幻¶
　怪之名聞，爲名之所桎梏也。凡在桎梏之中者，悅生，一心惡¶
　死。又一心不知生從何方來，死向何方去，能悟來時踪始，識¶
　去時路，死生原一條也。以可爲是必以不可爲非，不知此亦¶
　一是非，彼亦一是非。可中有不可，不可中有可，可不可原一¶
　貫也。釋氏云舍惡送何去取善？令誰守本此。庶不爲名聞所¶
　縛乎？¶

　哀駘它至末乃玄門入室採藥之喻丈夫思而不能去，願與¶
<pb:CK-KZ_JY133_02p054b>¶
　彼爲侶伴也，婦人甘爲妾，金愛木慈，仁木愛金，順義也。不爲¶
　唱而爲和，惟主持丹道者之言是聽也。無君人之位以濟乎¶
　人之死同爲入室之侶伴者，皆得藥而長生也。無聚祿以望¶
　人之腹。未學道時，腹内空虛，旣入室後，虛其心，實其腹也。且¶
　而雌雄合乎！前者孤陰不生，孤陽不成。二人同心，其利斷金¶
　也。㹠子不食死母愛，其神而不愛其形也，喻人止知食後天¶
　之母血，而不知食先天之母氣也。戰而死者，喻旁門採戰者¶
　之喪生也。刖足之履無爲愛之，喻無德者卽知採取之法，必¶
　不能得藥，猶無足之人不能行也。爲天子喻主持丹道者，不¶
　剪不穿喻入室之御女未琱未琢，渾然一先天也。取妻者，取¶
<pb:CK-KZ_JY133_02p055a>¶
　鼎也，止於外者不得與之見也。不得復使者不得别役以勞¶
　其神也，採藥尙爲全形，而全德則全神事也，又有進於此者¶
　矣，築基、鍊已、結胎、脫胎、咸宜謂之才全，被褐懷玉謂之德不¶
　形。若而人也，任世態之變遷，𡻕序之更代，而吾靈府之太和¶
　不變不代。豫通於彼，而不失其西方之兌氣。兌爲少女，爲毀¶
　折，有黃婆以監守之，使兌女不走失，日夜而無郤也。不與之¶
　接，是冬藏也，接則與物爲春。以彼先天之母氣，伏吾後天之¶
　子氣，採藥得丹，莫不有時，所謂生時於心者也，是之謂才全。¶
　何謂德不形？水峻則流，平則停。人所取準焉。平則内能自保，¶
　停則外不搖蕩。水之平猶之德之和也，彼以成和爲修物，以¶
<pb:CK-KZ_JY133_02p055b>¶
　不能離爲德不形。卽一而不分，死生無變之意。哀駘它足以¶
　當之。¶

　衞靈齊桓悅支離大癭而不足全人者，以全人特全其形而¶
　神不全也。以爲人當忘不當忘之喻。遊心，遊也。聖人有所遊¶
　五句，取坎塡離，後天之聖人也。以築基之知爲孽同伴之約，¶
　爲膠眞色不色之德，爲接法財兩備之工，爲商聖人不謀四¶
　句。乃童眞修鍊先天之聖人也，不必穿鑿惡用知，未嘗斵削¶
　惡用膠，原無喪失惡用德，不必法財惡用商，四者先天之母¶
　氣，原存謂之天食，又惡用借後天以還先天哉！若後天之聖¶
　人，則不然有人之形，形若槁木也。無人之情，心若死灰也。故¶
<pb:CK-KZ_JY133_02p056a>¶
　有類聚而無是非，所以用後天而還先天。今惠子徒知益生¶
　爲有身，不能愼汝外，閉汝内，反以好惡傷其生。精神營營，終¶
　日不甯，德不充於内，而欲以堅白鳴於外可乎哉？¶
<pb:CK-KZ_JY133_02p056b>¶
¶	
<pb:CK-KZ_JY133_02p057a>¶

** 　内篇大宗師第六¶

　　(爲學日益，師知也，人各一宗師也。爲道日損，師不知也，天下之大宗師也。故能一水火，一生死，一其不一，而與天爲¶
　　徒，其學問從已生，而殺生未死，而學死得來。其工夫從忘仁義，忘禮樂，墮肢體，黜聰明，養定乃人而歸於天知，而還¶
　　於不知。天地不能貧我，司命不能限我，豈非大宗師而爲天下萬世之取宗哉！)¶
知天之所爲，(自然也。)知人之所爲者，至矣。(以人合天，然後天人兩盡。)知天之所¶
爲者，天而生也；(元精、元氣、元神是也。)知人之所爲者，以其知之所知以養¶
其知之所不知，(鍊精、鍊氣、鍊神，知之所知者，神也。至於不知之所以神而不神者，性也。鍊神須鍊不神，神養而¶
　俟之，不知之處難於着力矣。)終其天年而不中道夭者，是知之盛也。(終天年而¶
　不天，特順之耳，止可謂知之盛而不可謂眞知。)雖然，有患。(猶有病患。)未知有所待而後當，¶
其所待者特未定也。(夫說知天知人者，未必其果知也，直待終其天年之後，而後定其知不知也。)庸¶
<pb:CK-KZ_JY133_02p057b>¶
詎知吾所謂天之非人乎？(天非人不因。)所謂人之非天乎？(人非天不成。)且¶
有眞人而後有眞知。(眞人，全生之人也。眞知，識全生之道也。)何謂眞人？古之眞人，¶
不逆寡，(幽僻靜室，一二侶伴可以全眞，不以其寡而逆之。)不雄成，(豪門貴人以勢力求道，吾亦不畏其雄，而¶
　成就之。)不謩士。(謩音模，惟眞人與眞儒，而後學通天地人士，則尋常之士也。與之言全眞之道，必不信故不謩¶
　士。)若然者，過而弗悔，當而不自得也。(道若不成，聽其在天，而弗悔。道若當而成，與人¶
　共得，其得而不獨自得也。)若然者，登高不慄，入水不濡，入火不𤍠。是知之¶
能登假(音格)於道也若此。(『登』，升也。《維摩經》以地、水、火、風爲假合。若而人也，出聖入神，而升於地、水、火、風上¶
　之大道也。)古之眞人，其寢不夢，其覺無憂，其食不甘，其息深深。眞¶
人之息以踵，眾人之息以喉。(一呼一吸爲一息，『踵』，腳底心湧泉穴是也。凡人以口鼻呼吸爲一息，¶
　故曰其息以喉。眞人之呼吸則自湧泉穴起，蘆芽穿膝後過尾閭通三關，至泥丸下重機至黃庭爲一息，故曰眞人之息¶
<pb:CK-KZ_JY133_02p058a>¶
　以踵，與口鼻之呼吸較，覺其息深深。吾自方上得於至人，不敢秘焉。)屈服者，其嗌(音益)言若哇。(音蛙，¶
　以踵息之理，而與眾人言之，欲屈服其心，彼必不服，常多嗌言口舌，以支吾人若蛙鳴也。)其耆(音嗜)欲深者，¶
其天機淺。(天人理欲遞爲消長，蛙鳴之人純是一團嗜欲，埋沒了這天機。與之語踵息之道，彼必不信，此『機』字卽萬¶
　物皆出於機，皆入於機之機。)古之眞人，不知悅生，不知惡死；其出不訢，(音欣，¶
　喜也。)其入不距；(音巨逆也)翛(音肅)然而往，翛然而來而已矣。不忘其所¶
始，(必窮性命之始。)不求其所終；(不敢與造物爭衡。)受而喜之，(愛性命如金璧。)忘而復之，¶
　(以後天而還先天。)是之謂不以心捐(音沿)道，不以人助天。(物之感人無窮，人之逐欲¶
　無節，則天理滅矣。眞人知用心則背道助天，則傷性，故不爲也。)是之謂眞人。若然者，其心志，¶
　(志於道也)其容寂，(神凝不動。)其顙頯；(音瑰，廣大貌。)凄然似秋，煖然似春，(初學用殺¶
　機以滅魄似秋，道成滿腔生意似春。)喜怒通四時，與物有宜而莫知其極。(此卽其神¶
<pb:CK-KZ_JY133_02p058b>¶
　凝使物不疵厲之意，極至也，莫知其至此者，何人也？)故聖人之用兵也，亡國而不失人¶
心；(殺之不怨)利澤施乎萬世，不爲愛人。(利之不庸。)故樂通物，非聖人也；(與過¶
　化存神之聖人異。)有親，非仁也；(至仁無恩。)天時，非賢也；(聽時之自然，而不能易否爲泰。)利¶
害不通，非君子也；(不通利害倚伏之機，何以爲君子。)行名失已，非士也；(善爲士者，遺名¶
　而自得，若求名，則失實矣，非士也。)亡身不眞，非役人也。(常人喪眞而亡身，爲造化所役也。若亡身¶
　而眞不亡，豈爲造化所役乎！)若狐不偕、(下聖人一等。)務光、(讓國自沈。)伯夷、叔齊、(扣馬餓死。)¶
箕子、(被髮請囚。)胥餘、紀他、申徒狄，(三人無可考。)是役人之役，適人之適，而¶
不自適其適者也。(斯皆舍已狥人，狥彼傷我也。)古之眞人，其狀義而不朋，(義則¶
　大公，而又不朋黨。)若不足而不承；(不足則若虛，而又不奉承。)與乎其觚而不堅也，¶
　(甯爲圓通，毋爲堅滯。)張乎其虛而不華也；(文雖弗實，而非滅質。)邴邴乎其似喜乎！¶
<pb:CK-KZ_JY133_02p059a>¶
　(心曠神怡也。)崔乎其不得已乎！(迫而後應也。)滀乎進我色也，(粹然見於面也。)與¶
乎止我德也；(虛實生白，吉祥止止也。)厲乎其似世乎！謷乎其未可制也；連¶
乎其似好閉也，悗(音瞞)乎忘其言也。(眞人韜光養晦，不令人識，故佯爲顚狂之狀，有時乎大呌¶
　大罵，似世間一厲人也。有時乎縱恣自如，不受凡人之制約也。有時乎不視不聽，似與世人絕也。有時乎自塞其兌養氣¶
　忘言守也)以刑爲體，(先鑄劍也。)以禮爲翼，(養其刀圭也。)以知爲識，(鍊己得藥得丹，各有¶
　其時。)以德爲循。(三千功，八百行，皆是德也。)以刑爲體者，綽乎其殺也；(劍成先斬三尸，¶
　後斬天魔。)以禮爲翼者，所以行於世也；(欲刀圭入口，而羽翰自生者，必先盡人道之所以行¶
　於世也。)以知爲時者不得己於事也(學道工夫旣己知之不得先時，亦不得後時也。)以¶
德爲循者，言其與有足者至於邱也；而人眞以爲勤行者也。(吕祖¶
　云：知學道之人而無德，如無足之人不能行也；有德而循之以入道者，如與有足之人行至於邱，坦然平易，自有不疾不¶
<pb:CK-KZ_JY133_02p059b>¶
　徐者，在不知之人以爲勤行也。)故其好之也一，(一者道也，卽金丹也。眞人惟好此而已)其弗好¶
之也一。(凡人之所不好者亦此一也。)其一也一。其不一也(得此大道之一，則凡萬有不齊皆不¶
　能越此一之範圍。眞人登天下地，貫金石，入水火，俱無所礙，豈非一其所不一乎！)一。其一與天爲徒，¶
　(純陽也。)其不一與人爲徒。(半陰半陽也。)天與人不相勝也，是之謂眞¶
人。(眞人純陽，與天爲徒，戰退羣陰，豈有陰陽相半與人爲徒者與之角乎？故日天與人不相勝也。)死生，命也，(氣數¶
　之命)其有夜旦之常，天也。(如旦之必夜。)人之有所不得與，皆物之情¶
也。(死生着一毫人力，不得物之常情耳，若眞人則造化在我，豈有不得與乎。)彼特以天爲父，而身猶¶
愛之，而况其卓乎！(父生其身，無不愛之。天，大父也。凡人皆知以天爲父，而愛其身而不知身卑也，尤有卓於¶
　身者，神也，非身也，可不思所以愛之乎？愛神須滅魄。)人特以有君爲愈乎已，而身猶死¶
之，而况其眞乎？(君安其身無不賴之事君，當忠也。夫人猶知以死報之，而不知君外也。尤有切於我者，非君也，¶
<pb:CK-KZ_JY133_02p060a>¶
　乃眞君也。可不思所以死之乎？心死則神活矣。)泉涸，魚相與處於陸，相呴(音吁)以濕，相¶
濡(音儒)以沫，(音末)不如相忘於江湖。(先以魚之不足於水者而相愛，孰若有餘於水而相忘。下文有¶
　是非毀譽不如忘是非毀譽，皆所以起下善吾生二句之意。)與其譽堯而非桀也，不如兩¶
忘而化其道。(釋氏大道無難，惟嫌揀擇，本此意非譽，皆生於不足。故至足者忘善惡，遺死生，與變化爲一，又安知¶
　堯桀之分哉！)夫大塊載我以形，勞我以生，佚我以老，息我以死。故¶
善吾生者，乃所以善吾死也。(夫形生老死，皆我也；載勞佚息，非我也。造化主之也。凡人惟聽造化，¶
　不能善吾生，所以不能善吾死。若眞人則生不徒生，有養生之術，爲善吾生。死不徒死，有死心之道，爲善吾死。心死則神¶
　活矣。)夫藏舟於壑，藏山於澤，謂之固矣。然而夜半有力者負之¶
而走，昧者不知也。(物之大者莫過於舟，形之大者莫過於山，壑澤能藏之，而不能守之，夜半有力者負之而¶
　走。『昧』者，不知也。卽《沖虛經》云『造化密移疇覺之哉』之謂也。夫天地間有有力之力人也，所負能幾何？有無力之力，虛空是¶
<pb:CK-KZ_JY133_02p060b>¶
　也。力能負山川，亦能移山川，非心通造化者，孰敢言之哉！)藏小大有宜，(藏者出機)猶有所遯。(遯者¶
　入機)若夫藏天下於天下而不得所遯，是恆物之大情也。(大以藏小，¶
　小以藏大，物各有宜，有所藏必有所遯者，理也。夫藏天下於天下，孰藏之哉！虛空藏之也。今之天下猶昔之天下，今之人¶
　物非昔之人物，豈非遯其所藏哉！而人不得其所以然，物之恆情大抵然矣。)特犯人之形而猶喜¶
之。若人之形者，萬化而未始有極也，其爲樂可勝計邪！(一犯人之形喜¶
　其得以爲人，便思所以順適其形者，千變萬化，無所不至止，知爲樂之計而不思爲脫形骸之計，何耶？)故聖人¶
將遊於物之所不得遯而皆存。(藏神於形，無負可施，無往可適。曰遊曰不得遯，形神相守故曰¶
　皆存。)善夭善老，善始善終，人猶效之，又况萬物之所係，而一化¶
之所待乎！(聖人始以形藏神，繼以神化形，故自夭至老，自始至終，無不善也。人猶效之以爲師，而况大宗師爲萬物¶
　之樞紐，而一化之所待命者，不思是則是效耶。)夫道，有情有信，無爲無形；可傳而不¶
<pb:CK-KZ_JY133_02p061a>¶
可受，可得而不可見；自本自根，未有天地，自古以固存；(從前未說『道』字，¶
　到此方提起說大宗師也。動爲情，符爲信，無爲自然也，無形無迹也。可傳口得，而言之不可受；手不可得，而探之可得；心¶
　可得，而有之不可見；目不可得，而視之自本自根。萬物各具一太極也，未有天地，自古以固存，有無極而後有太極也。)¶
神鬼神帝，生天生地；(『鬼』，陰之精也。得此道而後顯，帝陽之宰也。得此道而後靈，非神鬼神帝乎？混沌未鑿，¶
　陰含陽也。天得此道，以生於子；地得此道，以生於丑。開闢以後，陽分陰也，非生天生地乎！)在太極之先而¶
不爲高，在太極之下而不爲深，先天地生而不爲久，長於上古¶
而不爲老。(凡物言高言深，必有高深之盡處。此道獨高無其高，而深無其深。凡物言久言老，必有久老之數存焉。而¶
　道獨久無其久，而老無其老。)狶(音喜)韋氏得之，以挈天地；伏戲(音羲)得之，以襲¶
氣母；(狶韋氏古之帝挈天地言整齊世界也太易者，未見氣；太初者，氣之始。未見氣爲父，則氣者，母也，襲繼也。世爵子繼¶
　父職，謂之襲職。伏羲得之以襲氣母，得此道之母氣而長存矣。)維(四維。)斗(星斗。)得之，終古不忒；(不易¶
<pb:CK-KZ_JY133_02p061b>¶
　其度。)日月得之終古不息；(不晦其明。)堪坏(音胚，崑崙山神，人面獸形。)得之，以襲崑¶
崙；馮夷得之，以遊大川；(清泠傳云『馮夷』，華陰人。服八石得水仙，是爲河伯。)肩吾(泰山神。)得¶
之，以處泰山；黃帝得之，以登雲天；(軒轅氏也，鑄九鼎鼎成之日上升。)顓頊(音旭)得¶
之，以處玄宫；(帝高陽氏也。玄宫，北方宫也。《月令》日：『其帝顓頊，其神玄冥。』)禺(音愚)強得之，立乎北¶
極；(北海之神名，手足乘雨龍，靈龜爲之使。)西王母得之，坐乎少廣，(西方仙，貌美。《山海經》云：『人面獸¶
　身』未必然。)莫知其始，莫知其終，彭祖(姓錢，名鏗。)得之，上及有虞，下及五¶
霸；傅說得之，以相武丁，奄有天下，乘車維，騎箕尾，而比於列星。¶
　(傅說，高宗賢相。東維在箕斗間，傅說死，其精神乘東維，騎箕尾，爲列宿。今尾上有傅說星，狶韋氏以下十三句得之得此¶
　道卽大宗師也。見帝不得不可以爲帝，日、月、星斗、山川不得不可以爲日、月、星斗、山川仙，眞聖賢不得不可以爲仙眞聖¶
　賢。)南伯子葵問乎女偊(音禹)曰子之年長矣，而色若孺子，何也？¶
<pb:CK-KZ_JY133_02p062a>¶
曰：『吾聞道矣。』南伯子葵曰：『道可得學邪？』曰：惡！惡(音烏)可！(猶言不可。)子非¶
其人也。(非學道之人也。)夫卜梁倚(音錡)有聖人之才而無聖人之道，(聖人卽神¶
　仙才卽財也。道卽神仙之道。富人有志於長生，是有聖人之財，而不知長生之法，是無聖人之道也。)我有聖人¶
之道而無聖人之才，吾欲以教之，庶幾其果爲聖人乎！(得藥得丹，非財¶
　不可。女偊知有其道，而無其財，是貧而聞道。尙未得外護。故欲得卜梁倚而教之，則彼我皆可以入聖矣。)不然，以¶
聖人之道告聖人之才，亦易矣。(卜梁倚有學道之根器故有其貲斧輒爲有聖人之才設彼無¶
　其財，我卽有其道，彼亦難與入聖矣。已得爲道未得尙爲法也惟我抱聖人之道教彼有聖人之財者是爲法財兩用同¶
　與入聖甚易易矣)吾猶守而吿之，(卜梁倚有其財而無其道故守而待以吿之傳其聖人之道也)三¶
日而後能外天下；(忘富貴。)已外天下矣，吾又守之，七日而後能外¶
物；(忘交接。)已外物矣，吾又守之九，日而後能外生；(三、七、九皆天之數也。天爲太虛，¶
<pb:CK-KZ_JY133_02p062b>¶
　一物不着。故云守之三日、七日、九日，而後能外天下。外物外生也天下疎也物則漸近矣生則又切近之至者也。故外天¶
　下易，而外物難；外物易，而外生又難之難。非得大道之宗師者不能也。)已外生矣，而後能朝徹；¶
　(頓悟也。)朝徹，而後能見獨；(外生之理，止可自見，而不可與人共見。故曰見獨。)見獨，而後¶
能無古今(視之猶旦暮也。)無古今；而後能入於不死不生。(丹經云：『欲求長生不死客，¶
　鍊性當如活死人。』石杏林云：『萬物生皆死，元神死復生。以神居氣内，丹道自然成。』釋氏云：『非常亦非斷，非生亦非滅，生亦¶
　未曾生，滅亦未曾滅。』卽此旨。)殺生者不死，生生者不生。其爲物，無不將也，¶
無不迎也；無不毁也，無不成也。其名爲攖(音嬰)甯。攖甯也者，攖而¶
後成者也。(丹經云：『心死神活，魄滅魂昌。』役生者養神，而不養形。故不死生生者，養形不養神。故不生憧憧然以將迎¶
　成毀亂其心不甯亦甚矣。惟殺生者無將迎，無不將迎；無毀成，無不毀成。已入於大定之境，非大定不能定，不定，故其名¶
　爲攖甯。攖甯也者，攖而後成也，猶金不鍊不純，玉不磨不光也。莊老一生受用，全在攖甯二字。人生學問得力處，亦當於¶
<pb:CK-KZ_JY133_02p063a>¶
　攖甯二字磨鍊，得透自然成其爲眞人。釋氏『居塵出塵之旨』蓋本於此。)南伯子葵曰：『子獨惡乎¶
聞之？』曰：『聞諸副墨之子，(翰墨也。)副墨之子聞諸洛誦(『誦』，讀也。)之孫，洛¶
誦之孫聞之瞻明，(目瞻心明。)瞻明聞之聶許，(目聶心許。)聶許聞之需役，需¶
役聞之於謳，(吟咏也。)於謳聞之玄冥，(有氣之始。)玄冥聞之參寥，(無名之始。)參¶
寥聞之疑始。(無始之始。前段自『外天下』至見獨愈入愈精，以入世而出世。此則自副墨語言而直窮到參寥疑始，¶
　蓋以文字上尋性，天因尋性，天之所自始以至於無，始愈求愈玄，眞所謂玄之又玄者也。可謂得老氏道德之神矣。)子¶
祀、子輿、子犁、子來四人相與語曰：『孰能以無爲首，以生爲脊以¶
死爲尻，(音翹，尾也。)孰知死生存亡之一體者。吾與之友矣。』(此下寓言皆以發明¶
　死生無變之意，首脊尻只是首中卒也。凡物始於無，終於無，其生其死，一念之起滅，一氣之往來耳。苟入於不死不生，其¶
　所存豈在七尺之軀哉！)四人相視而笑，莫逆(不違也)於心，遂相與爲友俄¶
<pb:CK-KZ_JY133_02p063b>¶
而子輿有病，子祀往問之。曰：『偉(大也)哉夫造物者，將以予爲此拘¶
拘(病狀)也！曲僂(音縷，曲身也。)發背，(瘡也)上有五管，(瘡發處有五管。)頤隱於齊，肩高¶
於頂，句(音勾，髻也。)贅指天。』(露頂。)陰陽之氣有沴，(音戾)其心間(音閑)而無事，跰¶
　(音駢)𨇤(病不能行貌。)而鑑於井，曰：『嗟乎！夫造物者又將以予爲此拘¶
拘(指病體而言。)也！』子祀曰：『女惡之乎？』曰：『亡，(音無)予何惡！浸假(假使也。)而化¶
予之左臂以爲雞，予因以求時夜；浸假而化予之右臂以爲彈，¶
予因以求鴞(音梟)炙；浸假而化予之尻(音翹)以爲輪，以神爲馬，予因¶
而乘之，豈更駕哉！(不以外物談造化，而實以吾身委之於造化，順其自然，而無好惡之意，凡三變幻摹寫出¶
　機入機之光景，有如畫圖，不覺令人貪生之念化爲烏有矣。)且夫得(生也)者，時也，失(死也。)者，順¶
也；安時而處順，哀樂不能入也。(不知惡死，不知悅生。)此古之所謂縣解(不爲¶
<pb:CK-KZ_JY133_02p064a>¶
　死生所係。)也，而不能自解者，物有結之。(郭象日：一不能自解，則眾物共結之矣。故無解則無¶
　所不解，無解之解是謂眞解。)且夫物不勝天久矣，吾又何惡焉！(吾又何惡死求生哉。)¶
俄而子來有病，喘喘然將死，其妻子環而泣之。(此段又發明所以當安當順的¶
　道理。)子犁往問之，曰：『叱！避！無怛(音答)化！』(叱其妻子避去謂無哭泣以驚將化之人)倚其¶
戶與之語曰：『偉哉造化！又將奚以汝爲，(將化汝爲何物？)將奚以汝適？(將使¶
　汝何往？)以汝爲鼠肝乎？以汝爲蟲臂乎？』(鼠肝蟲臂只是言其化爲微蔑至賤之喻。)子¶
來曰：『父母於子，東西南北，唯命之從。陰陽於人，不翅於父母；彼¶
近(速也)吾死而我不聽，我則悍(逆也)矣，彼何罪焉！(『彼』謂死也。其死之速由於我之悍，非¶
　死之罪也。)夫大塊載我以形，勞我以生，佚我以老，息我以死。故善¶
吾生者，乃所以善吾死也。(解在本章之前。)今大冶鑄金，金踴躍曰：『我且¶
<pb:CK-KZ_JY133_02p064b>¶
必爲鏌鎁』(音耶)大冶必以爲不祥之金。今一犯人之形，而曰『人耳¶
人耳』，夫造物者必以爲不祥之人。今一以天地爲大鑪，以造化¶
爲大冶，惡乎往而不可哉！』成然寐，(以死爲寐)蘧然覺。(以生爲覺今夫大冶鑄金惟冶¶
　所造今日之金安知非前日之所已鑄。更幾百千鑪錘過來將金喻人，將大冶喻造化，甚爲親切。未有金而不聽之於冶¶
　者，亦未有人而不聽之於司命者。蓋天地問原有限之金，故鑄而復鑄者，大冶也。造化亦有限，精神故以人已死之精神¶
　復還而爲人，更不知前身爲何等人也。亦猶大冶，將舊金入新鑪，今日之形不知前鑄爲何形也。故釋氏輪迴之說實本¶
　鑪冶，生來有道者，不可不知。)子桑戶孟子反子琴張三人相與友，曰：『孰能¶
相與於無相與，(無心也。)相爲於無相爲？(無爲也)孰能登天遊霧，(遊於物外。)¶
撓(音裊)挑(音兆，戲弄也。)無極相忘以生，(不悅生。)無所終窮？』(不惡死)三人相視¶
而笑，莫逆於心，遂相與友。莫然有間(少頃)而子桑戸死，未葬。孔子¶
<pb:CK-KZ_JY133_02p065a>¶
聞之，使子貢往待事焉。(助喪事。)或編曲，或鼓琴，相和而歌曰：『嗟來¶
桑戸乎！嗟來桑戸乎！而已反其眞，(還歸造化。)而我猶爲人猗！(嘆詞)子貢¶
趨而進曰：『敢問臨尸而歌禮乎？』二人相視而笑曰：『是惡知禮意！』¶
　(禮之意，重在反始，故曰：『禮不忘其始，率眞而已矣。』卽至親無文之謂也若後世虛文盛則禮意亡矣)子貢反，以¶
吿孔子，曰：『彼何人者邪？修行無有，而外其形骸，臨尸而歌，顏[刀/巴]¶
不變，無以命之。(名也)彼何人者邪？』孔子曰：『彼，遊方之外者也；(出世法)¶
而邱，遊方之内者也。(在世法中。)外内不相及，(各自行其志。)而邱使汝往弔¶
之，邱則陋矣。彼方且與造物者爲人，而遊乎天地之一氣。(物初。)彼¶
以生爲附贅縣疣，(音尤以有生爲累。)以死爲決𤴯(音換)潰㿈，(死則大患乃解。)夫若¶
然者，又惡知死生先後之所在！假以異物，(卽《圓覺》『地、水、火、風。』)託於同體；¶
<pb:CK-KZ_JY133_02p065b>¶
　(四大合而成體之說。)忘其肝膽，遺其耳目；(外其身也。)反復終始，不知端倪；(音詣)¶
芒然彷徨乎塵垢之外，逍遙乎無爲之業。彼又惡能憒憒然爲¶
世俗之禮，以觀眾人之耳目哉！』(陸西星曰：『假於異物，託於同體，卽《圓覺經》所謂地、火、水、風四大¶
　假合而成幻身，及其死也，骨髮齒爪歸之於地，精津血液歸之於水，煖氣歸火，動轉歸風。今者幻身復在何處？故忘其肝¶
　胆，遺其耳目。反復終始，不知端倪，芒然彷徨乎？塵垢之外而不知身世之何有逍遙乎？無爲之業，而一任來去之自然。又¶
　惡能憒憒然以强世之禮而觀示眾人之耳目乎哉！』)子貢曰：『然則夫子何方之依？』曰：『邱，¶
天之戮民也。(卽帝縣不解之意。)雖然，吾與汝共之。』(共遊其方。)子貢曰：『敢問其¶
方。』孔子曰：『魚相造乎水，(造生也)人相造乎道。相造乎水者，穿池而¶
養給；(得水不拘多少)相造乎道者，無事而生定。(隨其分量，爲事而自定。)故曰，魚相¶
忘乎，江湖人相忘乎道術。』(至人常足故常忘。)子貢曰：『敢問畸人。』(音奇，異也。子貢¶
<pb:CK-KZ_JY133_02p066a>¶
　言此，則爲獨行人矣，故問畸人)曰：畸人者，畸於人而侔於天。(合乎自然。)故曰，天之¶
小人，人之君子；人之君子，天之小人也。』(琢喪其精神者，多是富貴之儔，爲天之小人，而¶
　人反呼之爲君子。養其形骸而不知性命者，此人中之君子也，而天必賤之爲小人。)顏囘問仲尼曰：『孟¶
孫才，其母死，哭泣無涕，中心不慼，居喪不哀。無是三者，以善喪¶
蓋魯國。固有無其實而得其名者乎？囘一怪之。』仲尼曰：『夫孟孫¶
氏盡之矣，進於知矣。惟簡之而不得，夫已有所簡矣。(彼於哭泣之事，於不¶
　得不簡之中夫已有所簡矣。)孟孫氏不知所以生，不知所以死；不知就先，¶
　(不知生，故不就先。)不知就後；(不知死，故不就後。)若化爲物，以待其所不知之¶
化已乎！(郭象日死生宛轉，與化爲一，猶乃忘其所知，於當今豈待所未知而豫憂者哉！)且方將化，惡知¶
不化哉？方將不化，惡知己化哉？(己化而生焉，知未生之時哉；未化而死焉，知己死之後哉。故無¶
<pb:CK-KZ_JY133_02p066b>¶
　避就而與化俱生也。)吾特與汝，其夢未始覺者邪？(化不化等夢覺，故夢中有覺而覺中未必¶
　無夢。)且彼有骸形而無損心，有旦宅而無情死。(有人之形故有骸形而心不動¶
　故無損心死生猶夜旦故有旦。宅無人之情故無情死)孟孫氏特覺，人哭亦哭，是自其¶
所以乃。(人哭亦哭，是哭不由裏，卽所謂無損心、無情死也。『所以乃』三字奇甚，猶言乃所以如此也。)且也相與¶
吾之耳矣，庸詎知吾所謂吾之乎？(且死生變化，彼與吾之所同也。彼之所謂旣如彼，庸詎知¶
　吾之所謂又如此乎？)且汝夢爲鳥而厲乎天，夢爲魚而沒於淵。不識今¶
之言者，其覺者乎，其夢者乎？造適不及笑，(適意而樂，不暇及笑。)獻笑不及¶
排，(適然而笑，不暇安排。)安排而去化，乃入於寥天一。』(安排旣去，純任自然。則雖人也，而亦天也。¶
　寥天一卽不二也，太極也，大宗師也，金丹也。)意而子見許由。許由曰：『堯何以資(教也)¶
汝？』意而子曰：『堯謂我汝必躬服仁義而明言是非。』許由曰：『而奚¶
<pb:CK-KZ_JY133_02p067a>¶
來爲軹？(音只，語助詞)夫堯旣黥汝以仁義，而劓汝以是非矣，(毀道德以爲仁¶
　義似黥之破玄同以爲是非似劓之)汝將何以遊夫遙蕩恣睢轉徙之塗乎？』(仁義¶
　是非，乃世法也。出世之人聞此言，謂汝先入之言，牢不可破，猶受黥劓之傷也。被他教壞了，何以遊於逍遙自在之境乎？)¶
意而子曰：『雖然，吾願遊其藩。』(籬也。)許由曰：『不然。夫盲者無以與乎¶
眉目顏色之好，瞽者無以與乎。青黃黼黻之觀。』(無瞳子曰：盲有瞳子曰瞽言汝¶
　無美資不足以聞道也。)意而子曰：『夫無莊(美人)之失其美，據梁(勇士。)之失其¶
力黃帝之亡其知，皆在鑪錘之間耳。(夫未入鑪錘，三者猶有美名，有力名有知名。一入鑪¶
　錘，則美者失其美，力者失其力，知者亡其知。鑪錘之功大矣哉，言汝能有道而化人，使人人去其舊習而自悟，在夫子陶¶
　鑄之間耳。)庸詎知夫造物者之不息我黥而補我劓。使我乘成以¶
隨先生邪？』(昔受黥劓而傷性，非自然也。今於鑪錘而悟本來之面目，安知夫造物者之不去琱琢而還我以本來乎？)¶
<pb:CK-KZ_JY133_02p067b>¶
許由曰：『噫！未可知也。我爲汝言其大畧。吾師乎！吾師乎！(許由自述其師¶
　之德。)虀(音齎，虀粉也。)萬物而不爲義，澤及萬世而不爲仁，長於上古¶
而不爲老，覆載天地刻彫眾形而不爲巧。此所遊已。』(遊於不爲，而師於無¶
　師也。)顏囘曰：『囘益矣。』仲尼曰：『何謂也？』曰：『囘亡仁義矣。』曰：『可矣，猶¶
未也。』他日復見，曰：『囘益矣。』曰：『何謂也？』曰：『囘忘禮樂矣。』曰：『可矣，猶¶
未也。』他日復見，曰：『囘益矣。』曰：『何謂也？』曰：『囘坐忘矣仲尼蹵然曰：¶
何謂坐忘？』顏囘曰：『墮枝體，黜聰明，離形去知，同於大通，此謂坐¶
忘。』仲尼曰：『同則無好也，化則無常也。而果其賢乎！邱也請從而¶
後也。』(陳詳道曰：道，海也；仁、義、禮、樂，百川也。囘得道而忘仁義禮樂，是覩海而忘百川。然猶未忘道也，至於離形而忘物，去¶
　知而忘心，宴然無所係累，則道果何在哉與！我兼忘而已。蓋囘之忘，有所不忘。而其益有所謂損，不忘其所忘，以歸於誠¶
<pb:CK-KZ_JY133_02p068a>¶
　忘。損之又損，以至於無損，非造坐忘之妙，何足以與此！)子輿與子桑友，而淋雨十日。子¶
輿曰：『子桑殆病矣！裏飯而往食(音嗣)之。至子桑之門，則若歌若哭，¶
鼓琴曰：『父邪！母邪！天乎！人乎！』有不任其聲而趨(音促)舉其詩焉。(言歌¶
　不成聲，而其詞促也。)子輿入曰：『子之歌詩，何故若是？』曰：『吾思夫使我至¶
此極者而弗得也。父母豈欲吾貧哉？天無私覆，地無私載，天地¶
豈私貧我哉？求其爲之者而不得也。然而至此極者，命也夫！』(子桑¶
　爲淋雨所病，而餬口無資安於貧而制於命，亦士之常耳。何足掛仙翁之齒頰哉！不知句句皆寓言也。卽孟子之所謂言¶
　近而指遠也。玄門顚倒坎離，水自下而上，爲水火旣濟。天地不能貧我，故無病。今淋雨十日，水自上而下，爲水火未濟，况¶
　十乃地數，見其一身皆純陰也，安得不病？天地爲人之大父母，『天乎！人乎！』二語見天定勝人。此凡夫也，人定亦能勝天，則¶
　仙佛也。天地無私，覆載豈私貧。我隱隱見人之自取其貧，要人尋出吾身自有不貧者。在人身，首爲乾而腹爲坤。凡人不¶
<pb:CK-KZ_JY133_02p068b>¶
　知發殺機，不能天地反覆爲天地，否精神耗盡至於貧極，而聽之司命，求其爲之者，而不得要人做下德有爲之工夫，不¶
　可不爲王子去求仙也。然而至此極者，要人知物極必反之理，觀天之道，執天之行。命始由我不由天矣。蓋玄門顚倒乾¶
　坤爲地天，泰天不能使之災地，不能使之貧則司命不能制，此之謂大宗師而人胡不宗師之也。)¶
　復圭子曰：『凡學道者非有知不能入道，非無知不能得道。道¶
　之大，原出於天。天者天性也，着一毫人力不得。有知可以人¶
　力爲，而全性不知不可以人力與。而養性勿忘勿助是也，故¶
　必有眞人，而後有眞知。古之眞人不侮寡，不畏强禦，不傳¶
　非人，不得其人，雖過去而不悔。苟得其人未嘗自私其所得。¶
　人知其登高不慄，入水火不熱不寒，而不知其知全者，眞也。¶
　已超於地、水、火、風四大假合之上矣，謂之寢不夢覺，無憂食¶
<pb:CK-KZ_JY133_02p069a>¶
　不甘，猶其小也。眞人之工夫全在『踵息』二字，其息深深，直自¶
　湧泉穴起。與凡人之息以喉、嗜欲深，而天機淺者異矣。生乃¶
　造化之出者，機始也；固不知悅死乃造化之入者，機終也。亦¶
　不知惡非吾心之寒暑，與四時流通萬物，合宜者不能也。若¶
　而人也，殺之而人不任怨，生之而人不任德，所由殆與狐不¶
　偕諸賢適人之適，而不自適，其適者又異矣。吾見其不比、不¶
　屈、不堅、不華。似喜似躍，似彰似晦，佯爲無制之厲人，深爲有¶
　捫之朕舌。提無刃之鋒，振無翮之翼，乘天之時，循人之德，惟¶
　守此一而已。亦可以一不一，惜神甚於惜身，死心急於死君。¶
　堯桀不分，非譽兩忘，以善生之術爲善死之道，藏舟、藏山、藏¶
<pb:CK-KZ_JY133_02p069b>¶
　天下，猶有所遯藏神於形。無負可施，無往可適，欲形神相守¶
　而長存者，其誰耶？惟恃有自本自根之道，在鬼神不得不靈，¶
　天地不得不生，高深莫與，並久老莫與。京帝不得，不可以爲¶
　帝，日、月、星斗、山川不得，不可以爲日、月、星斗、山川，仙眞聖賢¶
　不得，不可以爲仙眞聖賢。卜梁倚有聖人之才，才與財通。有¶
　財無法，安能得道。女偊有聖人之道，吿乎有聖人之財者，其¶
　於得道亦易矣。三、七、九皆陽數也。三日而外天下，以出世爲¶
　心也。七日而外物，無人相也。九日而外生，無我相也。漸外漸¶
　近，一朝豁然頓悟，惟我獨見而人不見也。視古今猶旦暮，死¶
　生猶瞬息，故能入於不死不生，此禪學之所宗也。吕祖云『人¶
<pb:CK-KZ_JY133_02p070a>¶
　能已生而殺生，未死而學死，則長生矣。』其殺生者不死，生生¶
　者不生之謂乎。有將迎成毀，輒有甯不甯；無將迎成毀，則無¶
　甯不甯。故其名爲『攖甯』。靜處鍊氣，閑處鍊神，何嘗不甯。『攖甯』¶
　也者，攖而後成其爲不死不生之人。聞諸副墨，丹經也。洛誦¶
　之而後見得徹聶，許之而後爲需役，歌之咏之，皆文章也。而¶
　實性天也。玄冥，爲有氣之始，受形之初也。參寥爲無名之始，¶
　受性之初也。猶涉於有也，至聞之，疑始爲無始之始，併有亦¶
　忘矣。牧正禪師云：『迷時須假三乘教，悟後方知一字無。』卽此¶
　旨，子祀四人以無爲首，初也；以生爲脊，中也；以死爲尻，卒也。¶
　化左臂以求時夜，化右臂以求鴞炙，化尻爲輪，化神爲馬。安¶
<pb:CK-KZ_JY133_02p070b>¶
　時處順，其懸自解，敢與造物爭衡哉！俄而有哭，其子來之，將¶
　死者不知陰陽陶鑄鼠肝蟲臂，惟其所化東西南北任其所¶
　命。人不敢違父母，豈敢悍陰陽乎！若金之在冶而躍冶，人之¶
　在型而期人，皆不詳也。有能識天地造化爲大鑪冶者，必能¶
　悟生死之大夢覺也。子桑戶三人以無心無爲而友，視死爲¶
　反眞，歌尸爲禮意遊方之外，與遊方之内者不相及，謂生爲¶
　附贅懸，疣則生亦累人矣。死爲決𤴯潰㿈，則死亦非苦矣。若¶
　而人者，視身爲假合，肝膽耳目非吾有，又惡肯有世俗之有¶
　哉！子貢問夫子何方之依？不知魚在水而忘水，人在道而忘¶
　道。天下有畸人之人，而後有侔天之人；有天之小人，而後有¶
<pb:CK-KZ_JY133_02p071a>¶
　人之君子。顏囘怪孟孫才居喪不戚，不知其猶以哭泣爲繁¶
　而思以簡之，視生死爲先後之序，化不化爲一定之理。身可¶
　損而心不可損，形未死而情不可不死，則夢魚夢鳥，厲天沒¶
　淵，莫知其情之變也。適也亦猶造適不及笑而人不知其適¶
　獻笑不及排而人不知其所以笑凡屬於人者爲安排，安排¶
　一去，天然乃見。而神遊於寥天，一卽疑始也，大宗師也。失道¶
　德而後仁，失仁而後義，則仁義非天然也，故曰『旣黥汝以仁¶
　義』，有仁義斯有是非，則是非亦强名也。故曰『劓汝以是非』。惟¶
　有鑪錘者，然後形骸、意氣、知識皆化而爲烏。有上義不義，至¶
　仁不仁，大老不老，極巧不巧。吾與若神遊而已，因有仁義之¶
<pb:CK-KZ_JY133_02p071b>¶
　黥，所以囘曰『忘仁義而黥息』矣。因有是非之劓，所以囘曰『忘¶
　禮樂而劓補』矣。已而曰『坐忘，墮枝體，黜聰明。』卽易之艮，其背¶
　不獲其身也。離形去知，同於大通，卽易之行其庭不見其人¶
　也。舉子桑爲淋雨所病，子輿褁飯而往見，與氣滿不思食而¶
　食丹者異。舉天無私覆地無私載見，與聖人外其身而身存，¶
　無私故能成其私者異。舉其至此極者，命也。見與手握乾坤，¶
　口吞日月者異。大宗師卽人之元神也，人人有之而人人不¶
　知宗師之故，仙翁多方爲人指點之耳。¶
<pb:CK-KZ_JY133_02p072a>¶

** 　内篇應帝王第七¶

　　(帝王治人者也，亦得人矣，而必出於非人。如壺子之無夀者相，然後可保其混沌，而爲帝王合應之道也。)¶
齧(音梟)缺問於王倪，四問而四不知。(此知字乃人之知識分别，鑿混沌、散太樸是也，故王倪四¶
　以不知答之。)齧缺因躍而大喜，(此知乃大道之所忌，因其不知有悟而喜。)行以告蒲衣¶
子。(卽被衣王倪之師也)蒲衣子曰：而乃今知之乎？有虞氏不及泰氏。(古之帝人)¶
有虞氏，其猶藏仁以要人：(懷仁以結人之心。)亦得人矣，而未始出於非¶
人。(非人，天也。不出於天，則非自然無爲可知。)泰氏，其臥徐徐，(行徐貌。)其覺于于；(自得貌。)一¶
以已爲馬，一以已爲牛；(不辨是非，卽老氏呼馬亦馬，呼牛亦牛之意。斯可謂出於非人之域。)其知¶
情信，其德甚眞，而未始入於非人。(有人有非人，樊然殽亂。泰氏之知情信而不疑德眞，而不¶
　僞惡。知不仁之爲否，而入於非人乎？唐荆川曰：『言舜猶有意，尙出於人道而非天道，未始入於非人。泰氏之於天道，不期¶
<pb:CK-KZ_JY133_02p072b>¶
　而合也。』)　(褚伯秀曰：『眞知無知，是以能無不知。帝王之道尤宜忘知以任物，使聰者代聽，明者代視，知者代謀，勇者代捍，¶
　吾則端拱無爲。道合乎天，而人自歸之，此應帝王之『第一義也』。)肩吾見狂接輿。狂接輿曰：『日¶
中始(人名。)何以語汝？』肩吾曰：『吿我君人者以已出經(經綸天下之大經也。)式¶
義度，人(以義爲程式，以法爲尺度。)孰敢不聽而化諸！』狂接輿曰：『是欺德也。(離性¶
　已遠，以已制物，則物失其眞也。)其於治天下也，猶涉海鑿河而使蚊負山也。¶
夫聖人之治也，治外乎？正而後行，確乎能其事者而已矣。(聖人治外¶
　乎？治内乎？治内者，治之以不治正，謂正性求諸已也，而後行則加諸人矣。爲治不過確乎？盡性命之能事，不强人以所不¶
　能也。)且鳥高飛以避矰(音奚)弋之害，鼷(音奚)鼠深穴乎神邱之下以¶
避熏鑿之患，而曾二蟲之無知！(夫鳥鼠二蟲，尙知高飛深穴以全性命。曾謂斯民之不若而必¶
　作爲經式義度，以拂亂其常性，使百姓有避患之心天，下安得而治乎？)天根(人名。)遊於殷陽，(殷山之陽。)¶
<pb:CK-KZ_JY133_02p073a>¶
至蓼(音了)水之上，適遭無名人而問焉，曰：『請問爲天下。』無名人曰：¶
『去！汝鄙人也，何問之不豫也！(使我不樂。)予方將與造物者爲人，(造物生人。¶
　我因人以治人。)厭，則又乘夫莽𦕈之鳥，以出六極之外，而遊無何有¶
之鄉，以處壙埌(音浪)之野。汝又何帠(音詣)以治天下感予之心爲？』(『厭』，不¶
　屑也。不屑遊人世思以出世，乘莽𦕈，出六極，淩虛履空，超陰陽也。遊何有處？壙埌造道域也。欣厭在已，出入無迹，豈肯以¶
　天下爲事，汝又何帠以治天下感其心爲？)又復問無名人曰：『汝遊心於淡，合氣於¶
漠，順物自然而無容私焉，而天下治矣。』(遊心於淡，常清靜也；合氣於漠，無聲臭也。不見¶
　作爲，而無容私，此上古之治也。)陽子居(人名。)見老聃，曰：『有人於此，嚮疾(敏於句道)彊¶
梁，(勇於力行)物徹(知周物情)疏明，(疏通明達)學道不勌。(音倦)如是者，可比明王乎？』¶
　(比猶及也。)老聃曰：『是於聖人也，胥易(胥徒之更番直事者)技係，(工技之居肆係業者)勞¶
<pb:CK-KZ_JY133_02p073b>¶
形怵心者也。(若人適人之適，而不能自適。其適勤於學道，而不自適，亦此類耳。)且也虎豹之文¶
來田，(以皮之文致人之田獵。)猨(音袁)狙之便執斄(音狸)之狗來藉。(猨、狙、斄、狗皆以有用，而致¶
　藉係。)如是者，可比明王乎？』(則夫勞形怵心，而爲天下用者，亦强梁疏明之所自取也。)陽子居¶
蹵然(攺容之貌)曰：『敢問明王之治。』老聃曰：『明王之治功蓋天下而似¶
不自已，化貸(施也)萬物而民弗恃；有莫舉名，(有高今古之名而莫可舉。)使物自¶
喜；(化國之民日以舒。)立乎不測，(所存者神)而遊於無有者也。』(不測無有，只是箇無爲自然意。)¶
鄭有神巫曰季咸，(善相者。)知人之死生存亡，禍福夀夭，期以𡻕月¶
旬曰，若神。鄭人見之，皆棄而走。(畏其言騐。)列子見之而心醉，(心服其能。)歸¶
以吿壺子，曰：『始吾以夫子之道爲至矣，則又有至焉者矣。』壺子¶
曰：『吾與汝旣其文，(旣盡也，盡其外也。)未旣其實，(未盡其内。)而固得道與？(與音余，莊¶
<pb:CK-KZ_JY133_02p074a>¶
　子論應帝王而言此者，夫帝王之應世，惟寂然不動。故感而遂通，若弊弊焉，以天下爲事，則人得而相之矣。)眾雌¶
而無雄，而又奚卵焉！(卵胎于雌，而朕于雄。無雄之卵，不可抱，又奚以卵爲兆呈于色而生于心，無心則無¶
　兆。)而(汝也。)以道與世亢，必信，夫故使人得而相汝。(汝未懷道，則有心，有心而¶
　亢張于外。以取信于世，故人可得而相之。)嘗試與來，以予示之。』明日，列子與之見¶
壺子。出而謂列子曰：『嘻，子之先生死矣！弗活矣！不以旬數矣！吾¶
見怪焉，見濕灰焉。』(如灰已濕，而火已滅。)列子入，泣涕沾襟以告壺子。壺子¶
曰：『鄉吾示之以地文，(將生機。萌于九地之下。)萌乎不震不正。是殆見吾杜¶
德機也。(『萌』，芽也。『震』，動也。『正』，定也。日萌則似生，不動又似死，故曰，『不正』。『杜』者，閉也。『德機』卽生意也。)嘗又與來。』¶
明日，又與之見壺子。出而謂列子曰：『幸矣子之先生遇我也！有¶
瘳矣(『瘳』，愈也。)全然有生矣！吾見其杜權矣。』(『權』，動也，卽權衡之權。杜閉中動機已露。)列¶
<pb:CK-KZ_JY133_02p074b>¶
子入，以告壺子。壺子曰：『鄉吾示之以天壤，(先不曰地壤而曰地文，此不曰天文而曰¶
　天壤。用字之奇處，游心于虛空也。)名實不入，而機發於踵。是殆見吾善者機¶
也。(諸無所有，故名實不入。只有一段生機自踵而發，踵卽眞人之息，以踵之踵，人之湧泉穴也。『善機』，卽生機猶言好機括也。)¶
嘗又與來。』明日，又與之見壺子。出而謂列子曰：『子之先生不齊，¶
　(動靜不定。)吾無得而相焉。試齊，且復相之。』列子入，以告壺子。壺子¶
曰：『吾鄉示之以太冲莫勝。是殆見吾衡氣機也。(呂吉甫曰：『地文則陰勝陽，天壤¶
　則陽勝陰。太冲之氣莫之勝而不一，是以疑其不齊。莫勝則平，猶平衡，故謂衡氣機也。太冲莫勝與天壤地文，皆是觀名。』)¶
鯢(言倪。)桓之審爲淵，(『鯢』，魚也。『桓』，盤桓也。『審』，處也。『淵』，靜深不測也。鯢魚，盤桓之處，乃靜中，微動，喻天壤善者機。)¶
止水之審爲淵，(止水全然不動，喻地文杜德機。)流水之審爲淵。(水且流且止，正得其平有衡之¶
　意，喻太冲莫勝衡氣機。)淵有九名，此處三焉。(機發于踵，是鯢桓也；不震不正，是止水也；不齊是流¶
<pb:CK-KZ_JY133_02p075a>¶
　水也。故日此處三焉，言方示其三，猶未盡其妙也。)嘗又與來。』明日，又與之見壺子。立¶
未定，自失而走。壺子曰：『追之！』列子追之不及。反以報壺子曰：『已¶
滅矣，已失矣，吾弗及矣。』壺子曰：『鄉吾示之以未始出吾宗。(宗卽禪家¶
　之本性，道家之元神。未始出者，凝聚那點陽神，下藏于氣穴之内，卽深根甯極是也。季咸以其心而相人之心，我無心，則¶
　彼所心相者亦不能獨立，故自失而走。)吾與之虛而委(音威)陀，(音陀)不知其誰何，(不惟¶
　杜機不動，併機亦無順化自然，委委移移，不可名狀。)因以爲弚(音頽)靡因以爲波流，故逃¶
也。』(其止也，因以爲弚靡，則莫知其爲靡也。其動也，因以爲波流，則莫知其爲流也。求我于動止之間，皆不可得此，其所以逃¶
　也，季咸見其尸居而坐忘，卽謂之將死；見其神動而天隨，卽謂之有生。誠能應不以心，而理自玄符與化升降，而以世爲¶
　量，然後足爲物主。而順時無極，故非相者所可測耳，此應帝王之大意也。)然後列子自以爲未始¶
學而歸，三年不出。(以下直指學問眞訣)爲其妻爨，(音竄)食(音嗣)豕如食(音嗣)人。於¶
<pb:CK-KZ_JY133_02p075b>¶
事無與親，雕琢復朴，塊然獨以其形立。紛而封哉，一以是終。(爲其¶
　妻爨，不知有妻。食豕如食人，不知有物。于事無與親，不知有人事也。雕琢復朴，卽已雕已琢，復歸于朴也。塊然獨以其形¶
　立，無情無爲之貌。紛而封哉，不至紛而有封畛也。一以是終，終身以此爲常也。)無爲名尸，無爲謀府，¶
無爲事任，無爲知主。(實者，名之主。吾韜其光，無爲名尸，集思廣益所以聚謀。吾黜其聰，無爲謀府，激濁揚¶
　淸，所以任事。吾同其塵，無爲事任也，爲學日益，所以求知吾示以地文。無爲，知主也。學道人必先有此四無，而後可以入¶
　道最爲喫緊。)體盡無窮，而遊無朕；盡其所受乎天，而無見得，亦虛¶
而已。(凡人以形骸爲體，故體有窮而遊有朕。至人以精神爲體，故體無窮而遊無朕。盡其所受于天，而無一虧損，所見所¶
　得不爲不多矣。而彼不自以爲見得也，亦虛而已，卽顏子之實若虛也。)至人之用心若鏡，不將¶
不迎，應而不藏，故能勝物而不傷。(郭象曰：『若鏡者，鑒物而無情也，不將、不迎、不藏。來卽應，去¶
　卽止也。物來卽鑒，鑒不以心。故雖天下之廣，而無神劳之慮。○卽《定觀經》『以有爲爲應迹，以無爲爲眞宅。』之意。)南海¶
<pb:CK-KZ_JY133_02p076a>¶
之帝爲儵，(音叔)北海之帝爲忽，中央之帝爲渾沌。儵與忽時相與¶
遇於渾沌之地，渾沌待之甚善。儵與忽謀報渾沌之德，曰：『人皆¶
有七竅以視聽食息，此獨無有，嘗試鑿之。』日鑿一竅，七日而渾¶
沌死。(陸西星曰：『南海之帝，火德也。北海之帝，水德也。中央之帝，土德也。水能流，火能燄，故名之曰儵、日忽。士冲氣故名之¶
　曰渾沌。此箇寓言卻是人身中法象，五行四象全入中宮，故中央之帝待之甚善，爲二帝者曰宜收聽返觀，和合混融，方¶
　爲報德，奈何以聲色香味報之，日鑿一竅，使人視聽食息七竅開，而渾沌死乎。此箇渾沌，人人有之。自形生神發之後，知¶
　誘物化，因六根而染六塵，因六塵而起六識，于是逐妄迷眞，去道日遠矣。)¶
　復圭子曰：此章大旨，木老氏王法天，天法道，道法自然。』來。欲¶
　今之帝王合應亦如此也。蓋齧缺問於王倪治天下之道，四¶
　問而四不知，含有不識不知，順帝之則意。烏知不知之非知¶
<pb:CK-KZ_JY133_02p076b>¶
　耶？謂有虞氏爲藏仁，以要人而未始出於非人，其泰氏之卧¶
　徐徐而覺于于乎想此有道氣象，舉止自如，夢覺皆眞，渾然¶
　一天也。而猶未始入於非人者何哉？至道忘道，故君人者經¶
　可已出，義可已式，度可已裁，欲任此以化人，而未必能化化¶
　也。狂接輿之所謂欺德是已，何異於涉海鑿河，而使蚉負山¶
　乎？聞聖王之治，形端影端，令人各正其性命，未聞其知出於¶
　鳥鼠二蟲避害之下也。猶未也。不觀無名。人身在造物之内，¶
　神遊六極之外，謂之出有入無也。亦可謂之處壙埌之野也，¶
　亦可不以天下爲事者，而強問以治天下之道，彼未調天下¶
　之人，而先調一已。遊心於淡，合氣於漠，而已治矣。順物自然¶
<pb:CK-KZ_JY133_02p077a>¶
　而無容私焉，而天下治矣。猶未也。陽子居以嚮疾疆梁物徹¶
　疏明者爲學道不倦而比明王，不知自聖人視之，不啻如胥¶
　易技係之勞苦也。亦猶虎豹之文而來田，執𣀗之狗而來藉¶
　均之，不能自適其適者也。有道於此功高天下而已不居化¶
　貸萬物而民不恃，不惟難名，亦難測；不惟無譽，亦無迹。老氏¶
　之所謂明王何容易哉。鄭有神巫，能知人之死生禍福者，知¶
　無雄之卵，雖眾雌不能抱也。知鋒頴在外，雖立覩易窺測也，¶
　特皮相耳。不知壺子能自爲死生，不聽造物爲死生。故季咸¶
　一見壺子，而以爲死矣。豈知壺子將生意藏之於地文，不震¶
　不定，自杜其德機耳。再見壺子，而以爲有瘳矣，豈知壺子將¶
<pb:CK-KZ_JY133_02p077b>¶
　生意升之於天壤，機發於踵，悉現其善機乎。三見壺子，而以¶
　爲顏色不齊，無可相焉，豈知壺子示之以太冲莫勝不動不¶
　靜，爲衡氣機也。壺子之道其有淵源乎？機發於踵爲鯢桓之¶
　淵，不震不正爲止水之淵，氣色不齊爲流水之淵，壺子之九¶
　淵卽淵泉而時出之淵，僅露其三未罄其中藏也。四見壺子，¶
　望之而反走，豈知壺子示之以未始出吾宗。宗也者，在道爲¶
　太虛，在天爲斗杓，在儒爲一貫在玄爲眞主人翁，在釋爲本¶
　來面目。未始出則深根甯極，變化莫測。相者將何處著眼乎？¶
　故不得不逃，列子於是見所見，而來學其學，而歸杜門不出¶
　者，已三年矣。爲其妻爨，食豕如食人，忘物我也，於事無親太¶
<pb:CK-KZ_JY133_02p078a>¶
　朴，已復志玄同也。無爲名，尸名自去無爲謀，府謀不集；無爲¶
　事，任事漸解；無爲知，主知渾忘。體無窮而遊無朕，渾然一實，¶
　若虛之至人也。至虛莫如鏡，物來而不着物，去而不留，任其¶
　自來自去，而我不傷。至人其庶幾乎？南帝，識主火德也。火能¶
　明亦能燥，故名儵。北帝情君水德也，水能澤亦能流，故名忽。¶
　中央黃帝正位居體土德也，旺於四季，火得之則熄，水得之¶
　則止，故其名爲渾沌，人身之水火會合於中宮之土，故曰甚¶
　善報德之法，無過於虛靜恬淡，寂漠無爲而已。奈何投之以¶
　聲色臭味，日鑿一竅，未免魂漏于眼，魄漏于鼻，神漏于口，精¶
　漏于耳，意漏于四肢。孔竅鑿至七日，元神喪而識神用事，一¶
<pb:CK-KZ_JY133_02p078b>¶
　身皆純陰也，故渾沌死矣。不知復卦之陽以七日而來復。大¶
　修行人乘此七日之後，眼不視而魂在肝，耳不聞而精在腎，¶
　舌不聲而神在心，鼻不香而魄在肺，四肢不動而意在脾，則¶
　五氣朝元矣。此之謂報渾沌之德。¶
¶	
<pb:CK-KZ_JY133_03p001a>¶
@fw1重刋道藏輯要¶

* 　南華眞經¶
周漆園吏莊周著　　　　海陽復圭子程以甯註疏¶

** 　外篇駢拇第八¶

　　(道有内則有外，内篇有題目，外篇各以首句摘二字爲題，先言外而後及内，故曰外篇。所以發洩内篇未盡之旨也。¶
　　『駢拇』一篇謂凡有增滅造作，無論善惡皆失本然之正也，通篇一意。)¶
駢(連合也。)拇(音某，足大指連二指。)枝指(手左右多生一指名曰枝指。)出乎性哉！(生而有之。)而侈¶
　(多也。)於德。(非人所同，得者故曰侈。)附贅(餘肉。)縣(音懸)疣(音尤，癭瘤也。)出乎形哉！(生于有形¶
　之後。)而侈於性。(比于初生，則爲剩矣，故亦曰侈。)多方(多端也。)乎仁義而用之者，列¶
於五藏哉！(五性感動，列于五藏，以配五行。)而非道德之正也。(卽駢枝附縣者皆爲無用之物，喻仁¶
<pb:CK-KZ_JY133_03p001b>¶
　義多用者皆非道德之正，設仁義之教以治五藏之情，猶削駢枝贅疣也。旣傷自然之理，更益其疾矣。)是故駢¶
於足者，連無用之肉也；枝於手者，樹無用之指也；多方駢枝於¶
五藏之情者，淫(過也)僻(偏也)於仁義之行，而多方於聰明之用也。(以大¶
　道觀仁義，等于駢枝，均一無用。)是故駢於明者，亂五色，淫文章，靑黃黼(白與黑。)¶
黻(黑與靑。)之煌煌非乎？(以駢明爲非。)而離朱是巳。(黃帝時人，百步見秋毫，用明之人則以爲¶
　是。)多於聰者，亂五聲，淫六律，金石󰆷竹黃鍾大吕之聲非乎？¶
　(以多聰爲非。)而師曠是巳。(晉樂師用聰之人則以爲是。○離朱、師曠自以爲審音辨色，爲聰明之盡。而不¶
　知大道之極，𥥆𥥆㝠㝠，昏昏默默，何有聲音？何有色象？是以善體道者，返視收聽，喪耳忘目，歛其聰明于不用，而復歸于¶
　樸。)枝於仁者，擢(音濯，拔也。)德塞性以收名聲，(謂拔擢德行，茅塞性眞，以收取美譽。)使¶
天下簧鼓以奉不及之法(『不及』者，難及也。『法』禮法也。言使天下同聲附和，如笙鼓簧，以奉此難及之¶
<pb:CK-KZ_JY133_03p002a>¶
　法。)非乎？(以枝仁爲非)而曾史是已。(曾參史魚二子忠孝之盛亦以枝仁爲是)駢於辯者，¶
纍瓦(滑稽如纍瓦。)結繩(佶屈如結繩。)竄句，(點竄古人章句以自證。)遊心於堅白同異¶
之閒，(强辯之名求以自異)而敝跬(敝疲也跬音窺半步言解者之勞如疲敝者半步而行)譽無用之¶
言非乎？(言終其身勞于辨博以此無用之言互相推譽爲非)而楊(朱)墨(翟)是已。(以駢辨爲是)故¶
此皆多駢旁枝(猶言餘剩也)之道，非天下之至正也。(呂吉甫曰：『道在不言，則辨非道¶
　也。瓦貴鱗比而累之，繩貴條直而結之，句所以通其讀而竄藏之，心貴乎虛而遊于堅白同異之閒，敝行跬立，以喻無用¶
　之言如累瓦結繩然者，此楊墨所以駢于辨也。凡此皆非天下之至正也。)彼正正者，不失其性命¶
之情。(『正正』卽《易經》各正性命之正，自然而然之意，今之駢枝于仁義者，自謂正道而不知旣曰駢矣，枝矣，非正正也，彼正¶
　正者，獨全其所受于天之實理，故曰不失其性命之情，情之言實也。)故合者不爲駢，(不以枝爲正則不以¶
　合爲駢)而枝者不爲跂；(音岐，不以合爲正，則不以枝爲岐。)長者不爲有餘，(不以短爲¶
<pb:CK-KZ_JY133_03p002b>¶
　正，則不以長爲有餘。)短者不爲不足(不以長爲正，則不以短爲不足。陸西星曰：『性命之情，渾然天成，隨¶
　賦各足，無所謂合也。故合之而不爲駢；無所謂枝也，故枝之而不爲岐；無所謂長與短也，故長者不見其有餘，短者不見¶
　其不足。)是故鳬脛雖短，續之則憂；鶴脛雖長斷之則悲。故性長¶
非所斷，性短非所續，無所去憂也。(順性命之情者，各適其適，無所去憂也。)意(音噫)仁¶
義其非人情乎！彼仁義何其多憂也？(多憂謂畏天命，悲人窮之類，行仁義而多憂，則與斷¶
　鶴續鳬者無以異矣。)且夫駢於拇者，決(斷也)之則泣；枝於手者齕(音核齒斷也)¶
之則啼。二者或有餘(枝者)於數，或不足(駢者)於數，其於憂一也。(有餘不足¶
　便有增減，吾心無增減，則無餘不足矣。)今世之仁人，嵩目(心有憂勞，不欲瞠視，故半閉其目，其睫䝉¶
　茸如蒿，故曰蒿目。)而憂世之患；不仁之人決性命之情而饕(音叨貪財曰饕)¶
貴富。(言善惡雖殊，其憂一也。)故意(音噫)仁義其非人情乎！自三代以下者，天¶
<pb:CK-KZ_JY133_03p003a>¶
下何其囂囂也？(音譊，喧雜之意。言三代而後，憂仁義者之多也。)且夫待鉤繩規矩而正¶
者，是削其性也；待繩約膠漆而固者，是侵其德也；屈折禮樂，(屈折¶
　肢體以爲禮樂之文。)呴(音吁)俞仁義，(呴俞顏色以爲仁義之貌。)以慰天下之心者，此失¶
其常然也。(猶固然卽自然之理，正正者也。『呴俞』者嫗撫之義。)天下有常然。常然者，(常然者，常¶
　常如此，卽道德也。此道能曲能直，能圓能方，能固能束，竟古竟今，日囿于其中而不知也。)曲者不以鉤，直¶
者不以繩，圓者不以規，方者不以矩，附離(音麗)不以膠漆，約束不¶
以纆(音墨索之兩股者爲纆)索。故天下誘然皆生而不知其所以生，同焉¶
皆得而不知其所以得。(『誘然皆生』，生其形也，而不知其所以生者，常然生之也同焉，皆得得其性也。而¶
　不知其所以得者，常然得之也。)故古今不二，不可虧也。(虧則削性侵德矣。)則仁義又¶
奚連連如膠漆纆索而遊乎道德之閒爲哉，使天下惑也！(不二是一¶
<pb:CK-KZ_JY133_03p003b>¶
　也。不可虧則不可減矣，不可減則不可增矣，焉有不減不增不虧，而可連續仁義以遊之哉！祇足以惑人矣。)夫小¶
惑易方(不知東西南北。)大惑易性(矜尙仁義，變其常性，此大惑也。)何以知其然邪？自虞¶
氏招仁義以撓(亂也)天下也，天下莫不犇命於仁義，是非以仁義¶
易其性與？(音余，易方不過以東爲西，易性則以無爲有，人生而靜招仁義以撓之，是以仁義易其性也。)故嘗¶
試論之，自三代以下者，天下莫不以物易其性也。(天下爲仁義而易其性，聖¶
　人爲易天下而自易其性，故三代以下未有不爲外道易性者。)小人則以身殉利，(是以利易性)士¶
則以身殉名，(是以名易性)大夫則以身殉家，(是以家易性。)聖人則以身殉¶
天下。(是以天下易性。)故此數子者，事業不同，名聲異號，其於傷性以身¶
爲殉，一也。(起一殉心便是傷性的根蒂。)臧與穀，二人相與牧羊而俱亡其羊。¶
問臧奚事，則挾筴(音策執卷也)讀書；問穀奚事，則博塞以遊。(投瓊曰博，不投¶
<pb:CK-KZ_JY133_03p004a>¶
　曰塞，瓊猶今投子。)二人者，事業不同，其於亡羊均也。(制字者以羊從言爲譱，羊從大¶
　爲美，誠有取爾也，故莊子以亡羊爲大道之喻。)伯夷死名於首陽之下，盜跖死利於¶
東陵之上，二人者，所死不同，其於殘生傷性均也，奚必伯夷之¶
是而盜跖之非乎！(人性上不可𣷹一物，伯夷只爲于性分上𣷹了箇爲善，念頭不能强其志也。盜跖死利葢，¶
　不能强其骨也。)天下盡殉(殺身以從曰殉。)也。彼其所殉仁義也，則俗謂之君¶
子；其所殉貨財也，則俗謂之小人。其殉一也，則有君子焉，有小¶
人焉，若其殘生損性，則盜跖亦伯夷已，又惡取君子小人於其¶
閒哉！(齊伯夷于盜跖，非夷可貶也，所以哀夷之生殘而性傷也。進盜跖于伯夷，非跖可褒也，所以返已殘之生已損之性。¶
　而聖狂同盡也，然則讀《南華》者，可不訪仙師道友，而求所以全生保性乎哉！)且夫屬(音燭，附着也。)其性¶
乎仁義者，雖通如曾史，非吾所謂臧(善也)也；屬其性於五味，雖通¶
<pb:CK-KZ_JY133_03p004b>¶
如俞兒，(黃帝時人，卽易牙，能辨淄澠之水。)非吾所謂臧也；屬其性乎五聲，雖通¶
如師曠，非吾所謂聰也；屬其性乎五色，雖通如離朱，非吾所謂¶
明也。吾所謂臧，非仁義(修行)之謂也，臧於其德(渾然天成一而不分)而已矣；¶
吾所謂(稱也)臧者，非所謂(稱述)仁義之謂也，任其性命之情而已矣；¶
　(不殉外物以喪眞)吾所謂聰者，非謂其聞彼也，(聞彼爲聞聲)自聞而已矣；¶
　(自聞爲聞性)吾所謂明者，非謂其見彼也，自見而已矣。夫不自見¶
而見彼，不自得而得彼者，是得人之得而不自得其得者也，(得彼¶
　得外物自得爲得性命之情)適人之適而不自適其適者也。(適人爲巧干涉世以悅人¶
　自適，謂心曠神怡何所往而不自得也！)夫適人之適而不自適其適，雖盜跖與¶
伯夷，是同爲淫僻也。(禪家狂犬逐塊幻花又生幻果，卽是這箇。彼字儒家默識默成，不言而喻，卽是這箇。¶
<pb:CK-KZ_JY133_03p005a>¶
　自得自適，淫者浸淫，太過之義，僻者頗僻，一偏之義。)余愧乎道德，(莊老深得太上之道德而曰愧乎道德者，¶
　大道不道，大德不德也。)是以上不敢爲仁義之操，(仁義卽爲道德之駢枝附懸，故曰上不敢¶
　爲仁義之操。)而下不敢爲淫僻之行也。(此淫僻只是太過，一偏之謂。凡見彼得彼適彼，皆淫¶
　僻也，皆莊老之所不敢爲也。其所爲者何？在乎返聽之謂聰，内視之謂明，惟知保全吾性命而已矣。安往而不自適也。)¶
　復圭子曰：此章以道德爲主宰，性命爲本體，不增不減爲面¶
　目，仁義爲駢拇枝指附贅縣疣，何也？大道廢而後有仁義，仁¶
　義之盛乃道德之漓也。吾欲屏仁義以還道德，故必閉離朱¶
　之目，而後人不傷于明矣；塞師曠之耳，而後人不傷于聰矣；¶
　杜曾史之行，而後人完其道德。在我皆古之制矣。蔽楊墨之¶
　口，而後人遊于玄同太白，若辱盛德，若不足矣。彼正正者，不¶
<pb:CK-KZ_JY133_03p005b>¶
　失其性命之情，談何容易哉！正正卽的端也。《悟眞篇》云：『學仙¶
　須要學天仙，惟有金丹最的端。』乃全性保命之術，舍金丹而¶
　求長生，皆旁門也。非正正也，安能不失其性命之情哉！惟此¶
　正正之道可合而不可爲，駢可枝而不可爲，歧可長可短，無¶
　不足惡用，續，無有餘惡用。斷，行仁義而多憂，似與斷鶴脛續¶
　鳬脛者類矣。三代以下，爲削其性而欲去鉤繩規矩，爲侵其¶
　德而欲去繩約膠漆勢，旣有所不能爲，失其常然，而欲黜禮¶
　樂，棄仁義。夫人未必信丹經云『人至死日爲無常』，故常然者，¶
　長生也，卽金丹也。此物可曲可直，可圓可方，可固可束，此物¶
　可以生人，而人不知其生從何來；此物人皆可得而人不知¶
<pb:CK-KZ_JY133_03p006a>¶
　其得于何地。故古今不二者，一也。一卽金丹也，純陽也，不可¶
　虧也，稍有虧損，則非不二矣。小惑者，人猶可易。一方術以指¶
　其迷而復其性。若大惑者，終身不解，與之語金丹之大道，必¶
　不見信，併其常然之性而易之矣。安能不失哉！眞人尊生保¶
　性，忘利忘名，忘家忘天下，故不失其常然。若夫人存一殉之¶
　之心。雖殉利、殉名、殉家、殉天下，所殉不同，而傷性則同。猶之¶
　讀書與博塞不同，而亡羊一也。死名死利不同，而夷與跖殘¶
　生傷性一也。夫曾史與俞兒以仁義五味爲嘉臧，師曠與離¶
　朱以聲色爲聰明，豈知眞人自有眞臧，不在仁義五味，而在¶
　德與性命；眞聰眞明，不在聞彼見彼，而在自聞自見。何也？自¶
<pb:CK-KZ_JY133_03p006b>¶
　聞自見者，返聽内視，金丹雖自外來乃離宫。眞陽走入坎宫¶
　故眞人借彼先天之母氣，以伏吾身之子氣，是得我之得而¶
　非得人之得。金丹一得，羽翰自生，可以朝遊北海暮蒼梧，是¶
　自適其適也。視見彼得彼適彼者，總之得，人之得，適人之適，¶
　而不能自得其得，自適其適也。故上不敢爲仁義之操，懼爲¶
　駢枝附縣也；下不敢爲淫僻之行，懼與死名死利者同歸于¶
　盡也。君子曰：失道德而後有仁義，無仁義則必有淫僻。莊老¶
　雖不以道德自居，不知仁義與淫僻對，旣不敢爲仁義，則必¶
　淫僻矣。又不敢爲淫僻，必爲仁義矣。未有不仁義不淫僻而¶
　中立者。莊老顯然居道德之中，而不失其性命之正，俯視世¶
<pb:CK-KZ_JY133_03p007a>¶
　有拘拘以爲仁義者，陋亦甚矣。¶
<pb:CK-KZ_JY133_03p007b>¶
¶	
<pb:CK-KZ_JY133_03p008a>¶

** 　外篇馬蹄第九¶

　　(此以用智治馬，而馬失其常性，以起用仁義以治民，而開民爭利之端，反失其常性。)¶
馬，蹄可以踐霜雪，毛可以禦風寒，齕(音核)草飲水，翹足而陸，(馬立時每¶
　有一蹄跂立者。)此馬之眞性也。雖有義臺路寢，(卽王者之宫室)無所用之。(此喻¶
　人適眞性，不慕顯榮。)及至伯樂，曰：『我善治馬。』(伯樂，天星名，主天馬，孫陽善馭馬，故以名之。)燒¶
之，剔之，刻之，雒(音絡)之，(燒以鐵，剔刻以刀，雒以火印治蹄及馬腿者。)連之以覊(音機)馽，(音縶¶
　絡首曰覊，絡足曰馽。)編之以皁(音皂)棧，(槽櫪也，眾馬列于其間。)馬之死者十二三矣：¶
饑之，渴之，馳之，驟之，整之，齊之，(排布其列。)前有橛(馬㘅)餙(馬纓)之患，而後¶
有鞭筴(音策)之威，而馬之死者巳過半矣。(此喻人。慕顯榮便失眞性，夫天下之物，性有常¶
　然，自適其適者，可以養生，可以盡年，有意治之，則不治矣；治之爲善，斯不善也。)陶者(燒窑者。)曰：『我善治¶
<pb:CK-KZ_JY133_03p008b>¶
埴，(磚瓦之坯)圓者中規，方者中矩。』匠人(木匠)曰：『我善治木，曲者中鉤，直¶
者應繩夫。』埴木之性，豈欲中規矩鉤繩哉？然且世世稱之曰『伯¶
樂善治馬，而陶匠善治埴木。』此亦治天下者之過也。(夫埴之就規矩與木¶
　之就鉤繩，皆非本性。是惟土木無知，使其有知，必以柔埏刻削爲戕賊矣，度之馬性，亦猶是也。而世有稱之曰伯樂善治¶
　馬，陶匠善治埴木，亦猶治天下者，以傷民性而反謂之善治也。)吾意善治天下者不然。彼民¶
有常性，織而衣，耕而食，是謂同德；(同得于天。)一而不黨，(均齊專一，無所偏倚。)命¶
曰天放。(曠蕩自適于天然之中，卽天行天鈞天遊之類。)故至德之世，其行塡塡，(音田，質而重也。)¶
其視顚顚。(莊而甯也。)當是時也，山無蹊隧，澤無舟梁；(言水陸之路不通，喻無他歧也。)¶
萬物羣生，連屬其鄉；禽獸成羣，草木遂長。(羣生咸若。)是故禽獸可係¶
覊而遊，鳥鵲之巢可攀援而闚。(人物兩忘。)夫至德之世，國與禽獸居，¶
<pb:CK-KZ_JY133_03p009a>¶
族與萬物並，惡乎知君子小人哉！同乎無知，其德不離；(知識開則道德¶
　離)同乎無欲，是謂素樸；(情欲生則文飾繁。)素樸而民性得矣。(無知素樸便是¶
　常性故曰得)及至聖人，蹩(音撇)躠(音洩)爲仁，踶跂(音提岐蹩躠踶跂皆勉强不安之意)爲¶
義，而天下始疑矣；澶(音但)漫(猶汗漫也流蕩之意)爲樂，摘僻(屈折奉持)爲禮，而天¶
下始分矣。(疑且分，則黨而不一，不一則太樸散，故曰純樸云云。)故純樸不殘，孰爲犧樽！白¶
玉不毁，孰爲珪璋！道德不廢，安取仁義！性情不離，安用禮樂！五¶
色不亂，孰爲文采！五聲不亂，孰應六律！夫殘樸以爲器，工匠之¶
罪也；毁道德以爲仁義，聖人之過也。(此一段說得天花亂墜，令未聞道者應接不暇。自道¶
　眼視之，乃莊老追思上古之世，神遊沕穆之風。太樸未雕，桴簣而土鼓，污樽而杯飲，禮樂未興，文采未著，犧樽珪璋何從¶
　來！五色五聲何自至！其三皇之臨蒞乎，止有道德而無仁義，降及五帝，則不能不文明矣。文明之開，則聖人毁道德以爲¶
<pb:CK-KZ_JY133_03p009b>¶
　仁義之過，斯有爲犧樽以下六者之事，而技巧不可勝窮矣。以上皆是用人力非自然之喻工罪聖過，總結上文下復，卽¶
　馬以喻而申言之。)夫馬，陸居則食草飲水，喜則交頸相靡，(相摩擦也。)怒則¶
分背相踶。(馬之相踶，必以足向後，故分背。)馬知已此矣。夫加之以衡扼，(『衡』，轅前橫木，縛¶
　軛者也。『扼』，加馬頸者也。)齊之以月題，(頭上額鏡如月者。)而馬知介倪(介音戛。倪音詣。介倪¶
　猶睥。)闉扼(闉音因，曲也。曲頸扼拒不，受銜絡。)鷙(猛也。)曼(突也不受覊勒，而相抵突也。)詭銜(詐受¶
　其銜。)竊轡。(偷齧其轡。)故馬之知而能至盜者，伯樂之罪也。夫赫胥氏¶
之時，民居不知所爲，行不知所之，含哺而熙，鼓腹而遊，民能已¶
此矣。及至聖人，屈折禮樂以匡天下之形，縣跂(高揭張揚之貌，若馬之翹足也。)¶
仁義以慰天下之心，而民乃始踶跂(各聘趨向之，若馬之詭竊者。)好知，爭歸¶
於利，不可止也。(好知爭利，便是死名死利之階。)此亦聖人之過也。(一句收煞全文，三箇過字¶
<pb:CK-KZ_JY133_03p010a>¶
　𦂳相呌應。)¶
　復圭子曰：民與馬雖殊性也，牧民與牧馬不殊道也。故世有¶
　伯樂，止可言知馬，而不可言善治馬。吾觀其燒、剔、刻、絡、覊、馽¶
　皁棧之智多，而馬有二三之死，饑渴馳驟整齊鞭策之威備，¶
　而馬有過半之死，何以異于陶者誇其善治埴，而圓中規方¶
　中矩乎？何以異于匠人誇其善治木，而曲中鉤直應繩乎？不¶
　知加之以規矩鉤繩，而埴木之性亦已離矣。今之治民者，法¶
　網宻而趨避巧，反自謂善治，不知其琢民性也實多，故善治¶
　者，知織衣耕食民之常性也，一而不黨，天之所放也。遐思至¶
　德之世，民有塡塡之行顚顚之視，而山無蹊隧之跡，澤無舟¶
<pb:CK-KZ_JY133_03p010b>¶
　梁之通。故禽獸得以成羣，草木得以遂長，禽獸可係覊而遊，¶
　物不爲人害也；鳥鵲可攀援而闚，人不爲物害也人可與禽¶
　獸雜居，族可與萬物並處，天下盡君子也，惡知有君子。天下¶
　無小人也，惡知有小人。惟其無知所以有德，同乎無欲，所以¶
　素樸，素樸而民性得矣。治天下者至今法之可也，奈何聖人¶
　以仁義强天下，而天下之心始疑；以禮樂强天下，而天下之¶
　心始分。疑與分而太樸散矣，樸散則爲器，夫人盡知犧樽珪¶
　璋之爲宗廟光也，孰知殘純樸毁白玉之爲識者悼乎！人盡¶
　知仁義禮樂之爲全民用也，孰知廢道德離性情之爲至人¶
　憂乎！人盡知文采六律之悅耳目也，孰知亂五色淆五聲之¶
<pb:CK-KZ_JY133_03p011a>¶
　爲大雅傷乎！總之，無工匠則太樸不殘，無聖人則道德不毁。¶
　兩者皆譏吾尤不能不爲聖人過也，欲知聖人治人之過與¶
　伯樂治馬之過，將無同乎！伯樂非不知食草飲水，馬之性也，¶
　非不知喜則交頸相靡，怒則分眥相踶，馬之知也。然而猶必¶
　以衡扼銜轡相加者，恃其治之之巧，故不必服而求良，伯樂¶
　之罪也。此不可使聞于赫胥氏之時，其民何民也居則忘知，¶
　行則忘行，含哺而熙，鼓腹而遊，此何等氣象也！禮樂未攖其¶
　心，仁義不感，于懷道德存而民性全也。及至後世，聖人有禮¶
　樂以正其身，而祇以啟民之好智有仁義，以安其心。而祇以¶
　啟民之爭利，智識多則瓦解之象著，利風競斯，土崩之禍成。¶
<pb:CK-KZ_JY133_03p011b>¶
　回視至德之世，聖人固功之首，而實罪之魁也。¶
<pb:CK-KZ_JY133_03p012a>¶

** 　外篇胠篋第十¶

　　(通篇主意以聖智治天下便有盜，聖智者以仁義治天下便有盜，仁義者不如兩亡，而盜自不生，乃可還世道於醕¶
　　龎。)¶
將爲胠(音袪，開也。又云『脅』也。從篋之脅旁。開而取物也。)篋探(以手取物)囊發(亦開也)匱之盜而¶
爲守備，則必攝緘縢，(纒之類。)固扄(音穹，管鑰也。)鐍，(音決，鎖也。)此世俗之所謂¶
知也。(本爲鼠竊之備。)然而巨盜至，則負匱揭(舉也)篋擔囊而趨，唯恐緘縢¶
扄鐍之不固也。(併挈而去，亦欲其固。)然則鄉之所謂知者，今乃爲大盜積¶
者也？(從旁說來。)故嘗試論之，世俗所謂知者有，不爲大盜積者乎？所¶
謂聖者有，不爲大盜守者乎？(言世俗所謂聖知者有如此眞聖知者固不然也。)何以知¶
其然邪？昔者齊國鄰邑相望，雞犬之音相聞！罔乂之所布，耒耨¶
<pb:CK-KZ_JY133_03p012b>¶
之所刺，方二千餘里。闔四境之内，所以立宗廟社稷，治邑屋州¶
閭鄉曲者，曷嘗不法聖人哉！然而田成子(齊大夫陳恒也。)一旦殺齊君¶
　(𥳑公。)而盜其國。(割安邑以東至瑯琊，自爲封邑。)所盜者豈獨其國邪？并與其聖¶
知之法而盜之。(齊國私量大而。公量小，田成以私量貸于民，而以公量入于已，是借聖智之法以濟其竊國之¶
　私，卽借聖知之心以爲盜也。)故田成子有乎盜賊之名，而身處堯舜之安；¶
　(借聖人之法以濟其盜賊之謀。)小國不敢非，大國不敢誅，十二世有齊國。(自田¶
　敬仲至齊威王，凡十二世。)則是不乃竊齊國，并與其聖知之法以守其盜¶
賊之身乎？(觀齊田之竊國盜跖之用智，皆聖人立法以招之。)嘗試論之，世俗之所謂至¶
知者，有不爲大盜積者乎？所謂至聖者，有不爲大盜守者乎？(加二¶
　至字，至知至聖，又深一步說。)何以知其然邪？昔者龍逢斬，(桀殺。)比干剖，(紂剖。)萇¶
<pb:CK-KZ_JY133_03p013a>¶
洪肔，(音耻，裂也。又云『刳膓』曰『肔』，周靈王賢臣。)子胥靡，(音迷，吳王夫差賜劒以，死爛之江中。)故四子之¶
賢而身不免乎戮。(賢者不足以自恃，而竊聖道者或以自利。)故跖之徒問於跖曰：『盜¶
亦有道乎？』跖曰：『何適而無有道邪？夫妄意室中之藏，聖也；入先¶
勇也；出後，義也；知可否，知也；分均，仁也。五者不備而能成大盜¶
者，未之有也。』(爲盜者必有五德，而後能服羣盜。)由是觀之，善人不得聖人之道¶
不立，跖不得聖人之道不行；天下之善人少而不善人多，則聖¶
人之利天下也少而害天下也多。(聖道不爲，害盜賊用之則爲害。)故曰，唇竭則¶
齒寒，魯酒薄而邯鄲圍，(楚伐魯，以其酒薄也。梁伐趙，以魯不得援也。)聖人生而大盜¶
起。掊擊聖人縱舍盜賊，而天下始治矣。(泛言天下無聖人，則盜跖不識道而竊五德以¶
　爲盜矣，非眞謂屏聖而容盜也。)夫川竭而谷虛，邱夷而淵實。(『竭』，涸也。『夷』，平也。郭象曰：『竭川非¶
<pb:CK-KZ_JY133_03p013b>¶
　以虛谷，而谷虛夷邱非以實淵，而淵實喻聖人之法不爲盜設，而反爲盜賊之資。)聖人已死，則大盜¶
不起，天下平而無故矣。(止盜在去欲，不在彰聖智，聖生盜起，聖死盜止。只是說大盜能假法以濟其私，¶
　凡喻利小人，皆是也。)聖人不死，大盜不止。雖重(復出也。)聖人而治天下，則¶
是重利(復有所資益。)盜跖也。(向秀云：『聖人不死』。言守故而不日新，牽名而不造實也，大盜不止，不亦宜乎？)¶
爲之斗斛以量之，則并與斗斛而竊之；(一法立便一奸生，以下皆所以明苟非其人，雖¶
　法無益。)爲之權衡以稱之，則并與權衡而竊之；(權稱錘衡稱衡也)爲之¶
符璽(符音浮，符節也。又軍符古以竹爲之，後人用銅，各留其半，璽音徙，天子印章。)以信之，則并與符¶
璽而竊之；爲之仁義以矯之則并與仁義而竊之。何以知其然¶
邪？彼竊鉤者誅，(『鉤』，腰帶之鉤，金也。竊之小者，有司猶得以按法而加誅。)竊國者爲諸侯，(竊之¶
　大者，人不得而誅。反得國而爲諸侯。)諸侯之門而仁義存焉，則是非竊仁義聖¶
<pb:CK-KZ_JY133_03p014a>¶
知邪？(旣爲諸侯，亦以仁義守之。)故逐於大盜，(大盜旣竊法而得國，故人人逐此而爲之。)揭(昭揭也，明假此¶
　以圖諸侯之國。)諸侯，竊仁義幷斗斛權衡符璽之利者，(深遂其貪得之願。)雖¶
有軒冕之賞弗能勸，斧鉞之威弗能禁。(盜以得失爲利病，不以勸懲爲榮辱。故難改其¶
　盜竊之心。)此重利盜跖而使不可禁者，是乃聖人之過也。(立法之過。)故¶
曰：魚不可脫於淵，國之利器不可以示人。(魚失淵則爲人獲利，器明則爲盜資，故不¶
　可示人。)彼聖人者，天下之利器也，非所以明天下也。(諸氏云：聖人當作聖¶
　知，蓋聖人立法而使人竊法者，總是不該以利器示人也。但天下旣知利器，又從而愚之，亦不能。)故絶聖棄¶
知，大盜乃止；擿(音擲投棄之也)玉毁珠，小盜不起；焚符破璽，而民樸鄙；¶
掊斗折衡，而民不爭，殫(音丹盡也)殘天下之聖法，而民始可與論議。¶
　(陸西星曰：『此爲天下遏絶亂源，絶聖棄知，絶仁棄義，本老子。』又云：不貴難得之貨，使民不爲盜，『殫殘』謂盡去也。盡去聖法¶
<pb:CK-KZ_JY133_03p014b>¶
　則民返于素樸，故始可與論道。大抵此等說話，皆不可與局士道之。)擢(取也。)亂六律，鑠(音灼)絶竽瑟，¶
塞瞽曠之耳，而天下始人含其聰矣；滅文章，散五采，膠離朱之¶
目，而天下始人含其明矣；毁絶鉤繩而棄規矩，攦工倕之指，而¶
天下始人有其巧矣，故曰：『大巧若拙。』(大巧若拙雖是承巧一邊，說來其實有許多含蓄。)¶
削曾史之行，鉗楊墨之口，攘棄仁義，而天下之德始玄同矣。(同歸¶
　于玄妙。)彼人含其明，則天下不鑠矣；(『鑠』消散也。不見可欲而心不亂。)人含其聰，¶
則天下不累矣；(不聽是非，而心不動。)人含其知，則天下不惑矣；人含其德¶
則天下不僻矣，彼曾、史、楊、墨、師曠、工倕、離朱者，皆外立其德(皆役¶
　心于外，以立其德。)而以爚亂天下者也，(爚音約，火光也。謂薰灼而撓亂之。此數人者，自逞其巧，使¶
　天下躍而效之，未免失其故我，則彼爲亂主矣。)法之所無用也。(若夫法之所用者，不過視止于見，耳止于¶
<pb:CK-KZ_JY133_03p015a>¶
　聞，事止于能，智止于知，德止于得，安用立所不逮于性分之外，使天下奔馳而不能自反哉！)子獨不知至¶
德之世乎？(厯引崇古帝王，皆無爲而爲者，言古者以見，今之不然。)昔者容成氏、大庭氏、伯¶
皇氏、中央氏、栗陸氏、驪(音犁)畜氏、軒轅氏、赫胥氏、尊盧氏、祝融氏、¶
伏羲氏、神農氏，當是時也，民結繩而用之，甘其食，美其服，樂其¶
俗，安其居，鄰國相望，雞狗之音相聞，民至老死而不相往來。(自民¶
　結繩至此，皆老子之言。)若此之時，則至治已。今遂至使民延頸舉踵曰：¶
『某所有賢者』，贏(音盈，裏也，負也。)糧而趨(音趨)之，(暗指孔孟下及蘇張，)則内棄其親而¶
外去其主之事，足跡接乎諸侯之境，車軌結乎千里之外。則是¶
上好知之過也。(好知者以智謀相尙也。)上誠好知而無道，(好知則非自然之道，故云無道。)¶
則天下大亂矣。(高下相傾，長短相形，而天下日益多事矣。)何以知其然邪？夫弓弩畢¶
<pb:CK-KZ_JY133_03p015b>¶
弋機變之知多，則鳥亂於上矣；鉤(釣鉤。)餌(魚餌。)網(魚網。)笱(音苟，以竹取魚。)¶
之知多，則魚亂於水矣；削格(所以施網羅也。)羅落(兎。)罘(音浮，翻車網。)之知¶
多，則獸亂於澤矣；知詐漸毒(以知相詐，積漸成毒也。)頡(卽詩云：『飛』而上曰頡。)滑(滑卽滑稽¶
　也)堅白(堅執以爲白而辨之者。)解垢(解散其紛如垢之脫也。)同異(合異爲同，皆公孫龍之書。)之¶
變多，則俗惑於辯矣。故天下每每大亂，罪在於好知。故天下皆¶
知求其所不知(務外以求異。)而莫知求其所已知者，(不知求其自然易曉者。)皆¶
知非其所不善(非指人也。)而莫知非其所巳善者，(不知巳之所是者亦非也。)是以¶
大亂。(此正頡滑堅白，解垢同異之生亂。)故上悖(薄蝕。)日月之明，下爍(崩竭。)山川之精，¶
中墮(毁隳。)四時之施；喘耎(音軟，微息而動之物，蝸牛之屬。)之蟲，肖翹(飛揚之物，蝶蛾之屬。)之¶
物，莫不失其性。甚矣夫好知之亂天下也！自三代以下者是巳，¶
<pb:CK-KZ_JY133_03p016a>¶
　(試觀三代而下至于春秋戰國，何等氣象！安得不傷今而思古也。)舍夫種種(不識不知，皆種種生來合下之¶
　氣象。)之民而悅夫役役(人趨而趨，人諾而諾也。)之佞，(佞則純用口舌以悅人矣。)釋夫恬¶
淡無爲而悅夫啍啍之意，(《傳》曰：多事生之讐，多言德之賊，役役多事者也，啍啍多言者也。)啍啍¶
已亂天下矣。(舍夫種種以下六句，括盡一篇辭意。)¶
　復圭子曰：『莊老慨道德漓而世教衰，思已凋已，琢復歸于樸，¶
　所以發揮老氏『絶聖棄智，民利百倍；絶仁棄義，民復孝慈；絶¶
　巧棄利，盜賊無有。』之意，傷爲治者不能弘道德以公天下之¶
　情。使天下紛紛皆爲利往，天下逐逐皆爲利來。小則有胠篋¶
　探囊發匱之盜，大則有負匱揭篋擔囊之盜，何也？世俗之聖¶
　智祗以爲大盜資耳。而眞人之聖智則不然，夫盜貨之大盜¶
<pb:CK-KZ_JY133_03p016b>¶
　猶其小也，又有盜國之田成子，不惟盜其土田，以享其利。且¶
　盜其聖智之法，以守其國。昔者龍逢、比干、萇洪、子胥四子實¶
　有聖智之名，反以殺其身。盜跖無其名，盜仁、義、聖、智、勇之五¶
　德，反以成大盜。則聖人也者，善人竊之以成其善，惡人竊之¶
　亦以濟其惡。天下之善人少而不善人多，則聖人之利天下¶
　也少而害天下也多。故曰唇竭則齒寒，魯酒薄而邯鄲圍。』由¶
　唇齒、魯趙之事而觀之，則人知聖人原以化盜，不知聖人所¶
　立之法反以生大盜。末世法網太宻，吾而剖擊聖人之法，欲¶
　其效天網之恢恢也。末世盜賊成，市吾而縱舍盜賊之𡨚，欲¶
　其効解網之遺風也眞。川竭而谷自虛，邱夷而淵自實矣。聖¶
<pb:CK-KZ_JY133_03p017a>¶
　人之法已死而不用，則大盜必無有竊其法者。聖人之法猶¶
　存而不死，則大盜必侵侵起矣，故聖人之法愈多，則盜跖愈¶
　得之以爲口實也。一法立斯一奸生，斗斛權衡符璽仁義聖¶
　人所以防天下之僞而，大盜并餙僞以掩眞，矯非以爲是。竊¶
　鉤者可誅，而竊國者無誅，况諸侯之門而竊仁義聖智者不¶
　獨一齊國爲然。厯觀四海，九州不一姓也，分茅錫壤不一君¶
　也，豈非逐于大盜以竊國者比肩，雖有軒冕弗能勸，斧弗¶
　能禁也，故曰『魚不可脫于淵，國之利器不可以示人。』欲復開¶
　闢之初，其國無帥長，故絶聖棄智，大盜乃止。其民無嗜欲，故¶
　摘玉毁珠小盜不起。其俗無疑信，故焚符破璽而民樸鄙，其¶
<pb:CK-KZ_JY133_03p017b>¶
　時樸未殘爲器，故掊斗折衡而民不爭；其風不知畏忌，故殫¶
　殘天下之聖法，而民始可與論議。不如塞師曠之耳，欲反聽¶
　也。我返聽則天下含其聰而不累矣，膠離朱之目，欲内視也。¶
　我内視則天下含其明而不鑠矣。攦工倕之指不作無益以¶
　害有益也，而天下始人有其巧而不惑矣。削曾史之行，鉗楊¶
　墨之口，攘棄仁義而天下之德始玄同矣。吾猶及記至德之¶
　世，自容成氏而下，神農氏而上，凡十二帝也。結繩之風不改¶
　甘食、美服、樂食、安居，國有雞狗之音，而民無往來之勞。何今¶
　世之人日以奔競，爲事疎其所親，而親其所疎。諸侯掃榻以¶
　迎辨士，方軌而至，豈非上人好智之過乎？好智而無道，天下¶
<pb:CK-KZ_JY133_03p018a>¶
　于是浸浸大亂矣。但以機心生而機事起，機事起而機禍深，¶
　于是有弓弩笱[&#xF324;-且+不]之事，遂使鳥亂于上，魚亂于水，獸亂¶
　于澤，蠕動之物咸失其性。而又游說之士簧鼓人心，方之弓¶
　弩弋，其禍尤慘，胡爲天下皆知求其所不知，索之于玄遠¶
　也，而不知求其所巳知，失吾心之眞聰明也。皆知非其所不¶
　善爲狂爲愚也，而不知非其所巳善聖智仁義也。是以不祥¶
　上應造化，下及昆蟲矣。卒舍種種無知之民，而悅奔競諛佞¶
　之風，釋夫恬淡淸虛之理，而悅啍啍多言之意，不知啍啍之¶
　亂天下也。何時；已哉！使司世道者，人人而如漆園之用心也。¶
　何患世界之不太古乎！¶
<pb:CK-KZ_JY133_03p018b>¶
¶	
<pb:CK-KZ_JY133_03p019a>¶

** 　外篇在宥第十一¶

　　(此篇以至道全身，以無爲治天下。復自無爲中翻出有爲，又自不可不爲者而爲之，以不爲方爲在宥。)¶
聞在宥天下，不聞治天下也。(『在』者，優游自在之義；『宥』者，生養自得之義。言民有常性，爲人上者，只¶
　宜在之宥之使之自得，不可以法制整齊之。)在之也者，恐天下之淫(凡所爲過甚皆謂之淫。)¶
其性也；宥之也者，恐天下之遷(移于外物。)其德也。(性德兩字皆自然之理三教同歸)¶
天下不淫其性，不遷其德，有治天下者哉！(言不必用治也。)昔堯之治天¶
下也，使天下欣欣焉人樂其性，是不恬也；(人性上不可添一『樂』字，樂則不恬靜。)桀¶
之治天下也，使天下瘁瘁焉人苦其性，是不愉也。(人性上不可添一『苦』字，苦¶
　則不愉樂。)夫不恬不愉，非德也。而可長久(長治久安)者，天下無之。(欣欣焉不¶
　恬靜者，不在之之故；瘁瘁焉不愉樂者，不宥之之故。)人大喜邪？毗(益也，助也，有餘之病。)於陽；大怒¶
<pb:CK-KZ_JY133_03p019b>¶
邪？毗於陰。陰陽井毗，四時不至。(順也)寒暑之和不成，(調也)其反傷人¶
之形乎！(氣序乖，則生病。)使人(堯桀使人如此。)喜怒失位，居處無常，思慮不自得，¶
　(方寸長戚戚。)中道不成章，(作事半途而廢，不成條理，氣候失宜。則傷形。性德淫遷，則傷自然之理。蓋至是¶
　而民之失其常性者多矣。)於是乎天下始喬(音矯，好高過當。)詰(責人過宻，而窮辯也。)卓(特立過亢。)¶
鷙，(鉏擊過猛。)而後有盜跖曾史之行。(雖善惡不同，總是失眞亂性之民。君人者分善惡以定賞罰也。¶
　盜跖曾史只是替換，賢不肖字面。)故舉天下以賞其善者不足，舉天下以罰¶
其惡者不給，故天下之大，不足以賞罰。自三代以下者，匈匈(猶洶¶
　洶奔兢如波濤相逐)焉，終以賞罰爲事，(彼方趨賞避罰之不暇。)彼何暇安其性命¶
之情哉！(欲安其性命之情者，置其賞罰，在之宥之，而後天下之性可得也。)而且說(音悅)明邪？是淫¶
於色也；(有心而好之之調悅。)說聰邪？是淫於聲也；(性命之情不特爲賞罰之所亂，何也？淸靜之中¶
<pb:CK-KZ_JY133_03p020a>¶
　不着一物，達天德者以爲應迹過而不留。不知者從而悅之，卽此愛悅之心反生理障，故悅明悅聰是淫于色聲也。)說¶
仁邪？是亂於德也；說義邪？是悖於理也；(德者，天德。理者，天理。皆出自然，有心以爲仁義，¶
　則爲悖爲亂。如金屑眼中砂景星慶雲，皆非太虛中所宜，有者亦是此意。)說禮邪？是相於技也；說¶
樂邪？是相於淫也；(『相』，助也。『技』謂伎倆。『淫』謂滋荒，是荒于樂也。)說聖邪？是相於藝也；說¶
知邪？是相於疵也。(『藝』謂才能，葢世有以多能爲聖者。『疵』謂疚病，知詐漸毒，則疵癘漸多。)天下將安¶
其性命之情，之八者(明聰仁義禮樂聖智)存可也，亡可也；(安于自然，雖有不爲累。)天¶
下將不安其性命之情，之八者，乃始臠(音欒)卷(曲束之貌。)傖(音倉)囊(多事之貌)¶
而亂天下也。而天下乃始尊之惜之，(不以爲亂，反尊崇之愛惜之。)甚矣天下¶
之惑也！豈直過也而去之邪！乃齊戒以言之，(重談其事。)跪坐以進之，¶
　(敬望其傳)鼓歌以儛之，(歆慕愛樂，手舞足蹈。)吾若是何哉！(夫若是矣，吾其如之何也？以上反說，¶
<pb:CK-KZ_JY133_03p020b>¶
　以下正說，在宥天下，只是養身。)故君子不得已而臨蒞天下，莫若無爲。(無爲二字¶
　乃一篇之宗旨)無爲也而後安其性命之情。故貴(重也)以身爲天下，(貴已¶
　之身爲天下之身。)則可以託天下；(而後天下可以託之。)愛以身爲天下，(愛我之身爲天¶
　下之身。)則可以寄天下。(而後天下可以寄之。)故君子苟能無解其五藏，(『解』，分¶
　解也。『五藏』，五性也。)無擢其聰明，(『擢』，抽拔也。無拔出聰明以先天下。)尸居而龍見，(『尸居』，獨處，¶
　未變化也。而天下之變化存焉，故龍見不在田而在尸居。)淵默而雷聲，(『淵默』，靜存無震驚也，而天下之震驚¶
　出焉。故雷聲不在天下在淵默。)神動而天隨(我之神甫動于此，而彼之天輙契乎我，如谷之傳，聲影之隨形¶
　也。)從容無爲而萬物炊累焉。吾又何暇治天下哉！(炊如以息相炊之炊。¶
　『累』，微塵累聚也。炊累若遊塵之自動，言萬物同此天機自作自息，吾任之而巳，何暇治哉！)崔瞿問於老聃¶
曰：『不治天下，安臧(善也)人心？』老聃曰：『汝愼無攖(拂亂也。)人心。人心排¶
<pb:CK-KZ_JY133_03p021a>¶
下而進上，(排抑之則墜下，引進則向上。)上下囚殺，(上下無常，煩惱妄想，其係如囚，恐怖如殺。)淖(音綽)¶
約柔乎剛强。(『淖約』，柔也。所謂至柔，能制至剛。)廉[嵗*(刊-干)](音貴。)彫琢(廉[嵗*(刊-干)]是廉隅圭角也，彫琢是磨礱也，少年¶
　圭角以涉世磨礱殆盡。)其𤍠焦火(起燥急心)其寒凝冰(起戰兢心。)其疾俛仰之間¶
而再撫四海之外，(語其奔兢之疾則一俛仰之間而再臨乎四海之外)其居也淵而靜，其¶
動也縣而天。僨驕而不可係(拘制也。)者，其唯人心乎！(居而未動也，其靜如淵其。¶
　旣動也則懸隔。如天如淵天淵，懸絶也。此人心忿戾驕亢不可制伏之狀，故曰無攖也。)昔者黃帝始以¶
仁義攖人之心，堯舜(法之)於是乎股無胈，(音跋，作紱蔽膝也，薄于自奉)脛無毛，¶
　(勞于跋涉。)以養天下之形，愁其五藏(苦其心也。)以爲仁義，矜其血氣(束其¶
　筋骸)以規法度。然猶有不勝也，(不勝便是人各有心，人人鬬智矣。)堯於是放驩兜¶
於崇山，(南裔之山。)投三苗(卽饕餮也。)於三峗，(西裔之山。)流共工(官名，卽窮奇也。)於幽都，¶
<pb:CK-KZ_JY133_03p021b>¶
　(北裔。)此不勝天下也。(又無奈天下何堯舜且然。)夫施及三王而天下大駭矣。¶
　(駭其放伐)下有桀跖，(不仁不義。)上有曾史，(行仁行義。)而儒墨畢起。於是乎喜¶
怒相疑，(同已則喜，異已則怒。)愚知相欺，(懷知而不以相教。)善否相非，(自是而不肯相下。)誕¶
信相譏，(誠僞互有其黨。)而天下衰矣；(玄同之德衰。)大德不同，而性命爛漫矣；¶
　(『爛』者，糜爛也，猶腐壞也。『漫』者，澶漫也，猶泛濫也。德本大同，人人共一性命，皆可以長存。自大德不同，旁門誤人種種，而性¶
　命之眞喪矣。)天下好知，而百姓求竭矣。(殫盡思慮，應接不暇。)於是乎(嚴刑重罰，皆以¶
　有心防有心者。)釿(音斤)鋸(音句)制焉，繩墨殺(彈正而後琢削之，是殺也。)焉，椎(音槌)鑿決(潰也)¶
焉。(肉刑故用椎鑿皆是重其刑罰)天下脊脊(音籍，猶相踐籍也。)大亂，罪在攖人心。(聖人旣以¶
　重刑威天下，而亂之所由生也。罪在于以仁義攖人心，故仁義窮而刑罰用，亦熱之所必至者。)故賢者伏處¶
大山嵁嵓之下，而萬乘之君憂慄乎廟堂之上。(孤立無輔。)今世殊死¶
<pb:CK-KZ_JY133_03p022a>¶
　(非罪。)者相枕也，(事不同而同，以死斷者。)桁楊(長械也所以錮人之頸及脛者。)者相推也，刑¶
戮者相望也，而儒墨乃始離跂(足半離地)攘臂(露臂肆口而談。)乎桎梏之間。¶
意，(音噫，歎詞)甚矣哉！其無愧而不知耻也甚矣！吾未知聖知之不爲¶
桁楊接摺(械中橫木用桁楊必用接摺。)也，仁義之不爲桎梏鑿枘也，(音銳，枘員而鑿¶
　方，所以制桎梏者，其事相須有仁義，聖知必招罪戾。儒墨恐難僥倖苟免也。)焉知曾史之不爲桀¶
跖嚆(音蒿)矢也！(今之響箭猶言先聲)故曰『絶聖棄知而天下大治。』黃帝立爲¶
天子十九年(十地，數陰也。九天，數陽也。前庖丁十九年，此又曰十九年，皆寓陰陽二意，以爲下文欲官陰陽，取天¶
　地之精張本。)令行天下，聞廣成子在於空同(山名)之上，故往見之，曰¶
我聞吾子達於至道，敢問至道之精。(此精卽無極也，卽元始之祖炁也，爲造化之根，抵其¶
　精以治身，而緒餘可以治天下國家。人能得之，則宇宙在手。)吾欲取天地之精，(精者，先天一氣也。取¶
<pb:CK-KZ_JY133_03p022b>¶
　精之法安在吕祖曰：『掘地尋天見天光，種得金花果是强。』而玄門又有採日精月華之法。)以佐五穀，以養¶
民人，吾又欲官陰陽，以遂羣生，(官謂陰陽，爲我之官，無不効職而順令也。陰陽旣調，則羣生自¶
　然各遂其性矣。)爲之奈何？廣成子曰而(汝也。)所欲問者物之質也(『質』者，未散¶
　之樸也。)而(汝也)所欲官者，物之殘也。(『殘』者，樸散之器也。)自而(汝也。)治天下，雲¶
氣不待族而雨，草木不待黃而落，(『族』，聚也。雲行則雨施者，常也。草木必黃而後落者，理也。今¶
　皆不待先時而至，乃陰陽不調之故。)日月之光益以荒矣。(『荒』，廢也。日月薄蝕，以身占之，則耳目先病¶
　矣。)而佞人之心翦翦者，又奚足以語至道！(『翦翦』二字說盡殘物心事，便捷貌急¶
　遽求成之謂。)黃帝退，捐天下，築特室，席白茅，間(音閑)居三月，復往邀¶
之。廣成子南首而卧，黃帝順下風膝行而進，再拜稽首而問曰：¶
『聞吾子達於至道，敢問，治身奈何而可以長久？』廣成子蹷(驚而起。)¶
<pb:CK-KZ_JY133_03p023a>¶
然而起，曰：『善哉問乎！(不問治天下而問治身，故善之。)來！吾語汝至道。至道之精，¶
　(精神也。)𥥆𥥆㝠㝠；(不落形象。)至道之極，(精神之極處。)昏昏默默。(不着聲臭。)無視¶
無聽，(此道視之而不見，故無視聽之而不聞，故無聽。)抱神以靜，形將自正。(天君泰然，則百體從令也。)¶
必靜必淸無勞女形無摇女精乃可以長生(靜爲坐功之本，故必靜也，然心源不¶
　淸，恐有坐馳之病，故必淸也。勞汝形則不能靜矣，摇汝精則不能淸矣，故曰『無勞』云云，長生久視道在此矣。)目無¶
所見，耳無所聞，心無所知，女神將守形，形乃長生。(要之多視則精摇於目，亂¶
　聽則精摇于耳，多知則精摇于心，故無視、無聽、無知，則精不摇而神自甯，神，形之主也。常守其形，則形不壞而長生。)愼¶
女内，閉女外，多知爲敗。(愼汝内，握固其神也。閉女外，關鍵其耳目也。多知爲敗，泯絶其思慮也。然而道¶
　有陰陽，不可不知也。)我爲女遂於大明(至陽也。)之上矣，至彼至陽之原也；¶
爲女入於𥥆㝠(至陰也。)之門矣，至彼至陰之原也。(爲汝遂于大明之上矣，則見至¶
<pb:CK-KZ_JY133_03p023b>¶
　陽其赫赫乎！而至彼至陽之原，則赫赫者發乎地！爲汝入于𥥆㝠之門矣。則見至陰其肅肅乎而至彼至陰之原，則肅肅¶
　者發乎天。)天地有官，(陰主靜而陽主動天地有官)陰陽有藏，(陰含陽而陽含陰，陰陽有藏。)愼¶
守女身，物將自壯。我守其一(一卽先天眞一之氣，金丹也。)以處其和，(得天地冲和之¶
　氣。)故我修身千二百𡻕矣，吾形未嘗衰。』黃帝再拜稽首曰：『廣¶
成子之謂天矣！』廣成子曰：『來！余語汝。彼其物(道也。)無窮，(不變也。)而人¶
皆以爲終；(不識陰陽則此生有涯)彼其物無測，(不滯也)而人皆以爲極。(不知養生¶
　遂以爲有盡。)得吾道者，上爲皇而下爲王；(上德行無爲之道而爲皇，下德行有爲之道而¶
　爲王。)失吾道者，上見光而下爲土。(見日月之光而生，入土壤之間而腐。)今夫百昌¶
　(『昌』，盛也。猶言百物。)皆生於土而反於土(不止于人，百物皆然，臭腐化而爲神奇，神奇化而爲臭腐。)¶
故余將去汝，(離塵俗之意)入無窮之門，以遊無極之野。(猶言天地之外。)吾與¶
<pb:CK-KZ_JY133_03p024a>¶
日月參光，(與日月合其明。)吾與天地爲常。(與天地合其德。)當我，緡乎！(『當』，迎也。緡絲，之合而¶
　爲緡也。人有當而迎我者，知愼汝内閉汝外之道。其形猶緡，愈引愈長。)遠我，昬乎！(遠我而去者便不知陰陽¶
　而昏暗矣與之言長生之道必不信也)人其盡死而我獨存乎(人盡死，遠我之人也。我獨存，存¶
　于守一以處和也。)雲將(雲也。)東遊過扶摇之枝(風也，一云東海神木。)而適遭鴻䝉。¶
　(元氣也)鴻䝉方將拊(音甫)脾(音陛跳躍自得)爵躍而遊。雲將見之，儻然止，¶
　(自失貌。)贄然立，(拱立貌。)曰：『叟何人邪？叟何爲此？』鴻䝉拊脾爵躍不¶
輟，對雲將曰：『遊！』雲將曰：『朕願有聞也。』鴻䝉仰而視雲將曰：『吁！』雲¶
將曰：『天氣不和，地氣鬱結，六氣不調，四時不節。今我願合六氣¶
之精以育羣生，爲之奈何？』鴻䝉拊脾爵躍掉(音吊)頭曰：『吾弗知！吾¶
弗知！』雲將不得問。又三年，東遊，過有宋之野而適遭鴻䝉。雲將¶
<pb:CK-KZ_JY133_03p024b>¶
大喜，行趨而進曰：『天(指鴻䝉)忘朕邪？天忘朕邪？』再拜稽首，願聞於¶
鴻䝉。鴻䝉曰：『浮遊，不知所求；猖狂(放佚之狀)不知所往；遊者鞅掌，(《詩》云¶
　『鞅掌失容』也。言事煩勞不暇爲容。儀也。)以觀無妄。朕又何知！』(以猖狂之僞世而欲觀無妄之眞機，¶
　甚不相入，故終以爲不知也。)雲將曰：『朕也自以爲猖狂，而民隨予所往；朕¶
也不得已於民，(不能却其從。)今則民之放(傚法也)也，願聞一言。』鴻䝉曰：¶
『亂天之經，(經常。)逆物之情，(常情)玄天弗成；(不成就也。)解獸之羣，而鳥皆夜¶
鳴；(『解』，散也。機心一動，致烏皆夜驚而鳴。)災及草木，禍及昆蟲。(有爲之治足以治人。)噫，治人之¶
過也！』(有心治人之過。)雲將曰：『然則吾奈何？』鴻䝉曰：『噫，毒哉！僊僊乎(言三代以¶
　下流毒長久。)歸矣。』(猶言子姑去也。)雲將曰：『吾遇天難，願聞一言。』鴻䝉曰：『噫，¶
心養。(言汝此心自養便是。)汝徒處無爲，而物自化。(見不必亂天之經，逆物之情自有無爲而可以¶
<pb:CK-KZ_JY133_03p025a>¶
　化物。)墮爾形體，吐爾聰明，倫與物忘；(言不分倫類，與物相忘。)大同乎涬(音幸)¶
溟，(無氣之始。)解心釋神，(解去有心，釋去識神。)莫然無魂。(此魂乃識神遊魂也，識神旣解釋，則遊魂自無。)¶
萬物云云，各復其根，各復其根而不知；(『萬物云云』猶言種種也。比《道德經》多一萬字，則¶
　不止草木，併人在内矣。常人以丹田爲根，特一呼一吸，後天之根也。而先天之根，則五行不到處，父母未生前，所謂先天¶
　之祖炁是也，須復其根如嬰兒之不識不知。)渾渾沌沌，終身不離；若彼知之，乃是¶
離之。(若鑿竅而有知，則渾沌死而大道離。)無問其名，無闚其情，物固自生。』(物本無名，我不¶
　生分別而問其名。物本無情，我順其常然而不闚其情。則物固復根而自生矣，物卽道也。)雲曰：『天降朕¶
以德，示朕以默；躬身求之，乃今也得。』再拜稽首，起辭而行。(前面皆矯¶
　世俗絶之談，人多以爲異已故下文便說世情。)世俗之人，皆喜人之同乎；已而惡人¶
之異於已也。同於已而欲之，異於已而不欲者，以出乎眾爲心¶
<pb:CK-KZ_JY133_03p025b>¶
也。(其心以爲巳之聞見同出于眾人，人不得議我。)夫以出乎眾爲心者，(以同出乎眾爲心。)曷常¶
出乎眾哉！(何常超出于眾哉！)因眾以甯所聞，(因眾人之聞見以穩妥自已之聞見。)不如眾¶
技眾(多也。)矣。而欲爲人之國者，此攬(音覽)乎三王之利(仁義聖智之利。)而不¶
見其患者也。(仁義聖知之害。)此以人之國僥倖也，幾何僥倖而不喪人¶
之國乎！其存人之國也，無萬分之一；而喪人之國也，一不成而¶
萬有餘喪矣。(決辭)悲夫，有土者之不知也！夫有土者，(有天下。)有大物¶
也。(崇高莫大乎富貴。)有大物者，不可以物；物(不可以主宰綱維乎是物。)而不物，(而不物于¶
　物者。)故能物物。(故能主宰綱維乎是物也。)明夫物物者之非物也，(苟明夫主宰綱維乎¶
　是物者之非物也。)豈獨治天下百姓而已哉！出入六合，遊乎九州，獨¶
往獨來，(元神默運。)是謂獨有。(與天爲一。)獨有之人，是之謂至貴。(視大物之貴不可同¶
<pb:CK-KZ_JY133_03p026a>¶
　日而語。)大人之教，(下三句狀其無情之感。)若形之於影，聲之於響。有問而¶
應之，盡其所懷，(扣兩端而竭焉之意。)爲天下配。(與人相合而各得其宜也。)處乎無響，(寂以¶
　符感也。)行乎無方。(因人變化也。)挈汝適(擕天下而適道也。)復(來也。)之(往也。)撓撓，(擾)¶
以遊無端；(往來自如，撓撓以遊無極也。)出入無旁，(獨往獨來，無所旁依。)與日無始；(凡物有始¶
　則有終，無始則無終。)頌論形軀，合乎大同，(與大道脗合。)大同而無已。(無我也。)無¶
已，惡乎得有有！(以有爲有。)覩有者，(以有爲有者。)昔之君子；(指三代以下聖賢。)覩無¶
者，(以無爲宗。)天地之友。(仙佛是也。非獨有之人，孰能與于此哉！因上覩有覩無之說，又恐人截然分有無爲兩端，¶
　故下文語上而不遺下，語理而不遺物，觀『在宥』結尾篇議論，何常與吾儒異乎？)賤而不可不任(用也。)者，¶
物也；卑而不可不因者，民也；(承上貴字說來，道爲貴，則物爲賤。然物終不可遺也，故不可不任道¶
　爲尊。則人爲卑，然終不能離人也，故不可不因因相依也。)匿(隱昧也。)而不可不爲者，事也；麤¶
<pb:CK-KZ_JY133_03p026b>¶
而不可不陳者，法也；(道明而事昧，終不可以其昧而謝絶之，故曰『不可不爲』，道精而法粗，終不可以其粗¶
　而廢弛之，故曰『不可以不陳』者。)遠而不可不居者，義也；親而不可不廣者，仁¶
也；(義主分別，似與渾然之道相遠，然却不可不居道本無親疎。仁雖主于親愛，然亦不可不廣。)節而不可不¶
積(三千三百，非一時一人之力可爲，故曰『積』。)者，禮也；中(大中也。)而不可不高者，德也；(禮主¶
　節文似乎强世，然却不可不積德，雖人所同得，然亦有卓然自立處，故曰不可不高。)一而不可不易者，¶
道也；神而不可不爲者，天也。(道本至一，然却與時變通，故曰『不可不易』天雖至神，然天道遠，人道¶
　邇，人事却當自盡，故曰『不可不爲』。)故聖人觀於天而不助，(不助長則爲而不爲。)成於德¶
而不累，(無心積累德不期崇而自崇。)出於道而不謀，(有心圖度則失道之自然，不謀是率性之謂道¶
　矣。)會於仁而不恃，(有所恃則有邀結于民，非仁也，不恃是利之而弗庸矣。)薄於義而不¶
積，(可義可不必義，薄于義也，變而通之不積，則不蹈襲取之弊。)應於禮而不諱，(自然應禮，非由忌諱也。)¶
<pb:CK-KZ_JY133_03p027a>¶
接於事而不讓，(當行則行，無所退縮也。)齊於法而不亂，(與民畫一無心更張也。)恃於¶
民而不輕，(民雖可特，不輕身以狥民。)因於物而不去。(物雖可因，不狥物以喪眞。)物者莫足¶
爲也，而不可不爲。(不爲之爲，爲而不爲，便是無爲。)不明於天者，不純於德；不通¶
於道者，無自而可；(天乃德之原，故學不知天，卽抱一察以自好，干德必不純。道乃事之宗識，不通道卽見聞¶
　極博知風，不知自安所往而可？)不明於道者，悲夫！何謂道？有天道，有人道。無¶
爲而尊者，天道(道心。)也；有爲而累(危也。)者，人道(人心。)也。主者，(卽是道心爲主。)天¶
道也；臣者，(卽是人心聽命。)人道也。天道之與人道也，相去遠矣，不可不¶
察也。(甚言人當無爲，不當有爲。)¶
　復圭子曰：莊子學本老子，自太上而下，道德無有出其右者¶
　也，後世玄宗、禪伯咸取則焉。聞天下止可在之宥之而不可¶
<pb:CK-KZ_JY133_03p027b>¶
　以法治之。夫人人而自在，毋以多事揺之，則性全何恬淡也。¶
　人人而安宥，毋以作爲害之，則德存何愉快也。人知樂性是¶
　不恬而甯，知苦性爲不愉，堯桀之所同病也。夫有恬愉則有¶
　喜怒矣，喜怒過甚者，必毗于陰陽而召寒暑之不和，顚倒人¶
　之思慮，于是天下始有悍佞、狂聖之不同，因有賞善罰惡之¶
　殊術。此以法治天下而不能在宥天下者也。安能保其性命¶
　之不傷哉！將欲治之以聰明仁義，而適以溺于聲色，叛于德¶
　理。將欲治之以禮樂聖知，而適以近于技淫，蹈于藝疵，使八¶
　者而有益于性命猶不關係乎存亡。况八者而無益于性命，¶
　而天下尊之信之、誦之讀之、鼓之舞之、歌之咏之，何爲者哉！¶
<pb:CK-KZ_JY133_03p028a>¶
　八者，皆有爲也。而愈不治，則莫若無爲，無爲而性命之情得¶
　矣。必先知貴愛吾身之性命，而後可以託寄天下之性命。内¶
　葆其五性，外塞其聰明，不動不言，而龍見寓于尸居，雷聲藏¶
　于淵默，吾之神動于此，而人之天隨於後，從容無爲，而萬物¶
　咸得其所，如吹累焉。在之宥之也，非暇治之也。崔瞿以治天¶
　下而後能臧人心，老子何爲？曰汝愼毋攖人心，夫人心方寸¶
　耳，可排之而下，亦可進之而上。可繫之如囚，亦可制之使殺。¶
　可以淖約而柔剛强，亦可以廉[嵗*(刊-干)]而施彫琢，可以不火而𤍠，¶
　亦可以不寒而氷近。可使之遠遠，可使之近靜，可使之動動，¶
　可使之靜，可内可外，可淵可天，人心之僨驕而不可制有如¶
<pb:CK-KZ_JY133_03p028b>¶
　此。昔黃帝之與唐堯，俱以仁義攖人心，規法度而不勝施。及¶
　三王放伐逆施，而天下大駭。自桀跖、曾史出而儒墨紛紛起¶
　矣，於是有喜怒愚知，相疑相欺也者；有善否誕信，相非相譏¶
　也者。盛世甯復有此乎？吾見人各德其德，而性命之眞喪矣；¶
　人各懷一知，而百姓之求竭矣。復有釿鋸繩墨椎鑿之加而¶
　天下愈不可支矣。夫聖知仁義，曾史所以制法而安天下性¶
　命之情，然而法有所不及施，則謂聖知之爲桁楊接摺也，可¶
　謂仁義之爲桎梏鑿枘也，亦可謂曾史之爲桀跖嚆矢也，亦¶
　可總之治天下不如先治吾身，故黃帝謁廣成子於空同之¶
　上，欲取精於天地而養民人，官陰陽以遂羣生，廣成子不輕¶
<pb:CK-KZ_JY133_03p029a>¶
　以至道吿之者，何也？爲黃帝之治陰陽未調，以致雲氣不族，¶
　而雨草木不黃，而落日月有薄蝕之患，而安足以語至道？黃¶
　帝於是退而齋戒，復稽首於廣成子而問治身長久之道，廣¶
　成子曰，至道之精，𥥆𥥆㝠㝠，無象也。至道之極，昏昏默默，無¶
　聲也。無視無聽者，内視而返聽也。抱神以靜心，若槁木也。形¶
　將自正，形若死灰也。人心好靜，必靜而後不牽於欲；人神好¶
　淸，必淸而後不擾於心。無勞汝形，養外以保内也；無揺汝精，¶
　固内以壯外也。乃可以長生，神長生也。目無所見，耳無所聞，¶
　則精不揺，于耳目猶有限也。心無所知，斯精不揺于心而神¶
　自甯。神守其形，形乃長生。愼汝内，則内不出；閉汝外，則外不¶
<pb:CK-KZ_JY133_03p029b>¶
　入。凡人學道不終，皆是多知爲敗，故以一語喚醒之。欲識人¶
　身之陰陽，當先明天地之陰陽，而後人身之陰陽可按也，我¶
　爲汝遂於大明之上而至陽之原，則在地，我爲汝入於𥥆㝠¶
　之門而至陰之原，則在天。丹經云：『凡人欲作大羅仙，須知陰¶
　陽顚倒顚。』此之謂也。分陰分陽，則天地有官矣。陰含陽而陽¶
　含陰，則陰陽有藏矣。内不出而外不入，是愼守汝身也。吾身¶
　爲純陽，是物將自壯也。物卽丹家之藥物，我惟守此先天眞¶
　一之氣，以處於太和之中，故千二百𡻕而形不衰。此道無窮¶
　無極。上德行吾無爲之道而爲皇，下德行吾有爲之道而爲¶
　王。失吾道者神奇化而爲臭腐，亦猶百昌生于土而歸于土¶
<pb:CK-KZ_JY133_03p030a>¶
　已耳。吾將舍子而去入無窮而遊無極，與日月參光，與天地¶
　爲常。人之近而當我者，猶緡之愈引愈長也。人之遠而背我¶
　者，猶夜之愈昏愈暗也。人其盡死，若何而死也？而我獨存，何¶
　爲而存也？亦可以深長思矣，雲將，浮雲也。以喻人生之血氣¶
　或聚或散也。鴻䝉，元氣也。以喻人生之眞氣當長存也。雲將¶
　願合六氣之精以育羣生，鴻䝉始而辭之以弗知恐知識之¶
　開大道之漓也。再遇再問猶以不知答之。其曰，浮遊不知所¶
　求，無定求也猖狂不知所往，無定往也。以無定求無定往之¶
　見而欲合宇宙之六氣以觀眞實無妄之理，朕又何知焉雲¶
　將？三問而鴻䝉乃曰，亂天經而逆物情，玄天弗佑，驚乎鳥獸，¶
<pb:CK-KZ_JY133_03p030b>¶
　災及草木，禍及昆蟲，豈非治人之過乎！雲將固問而鴻䝉乃¶
　曰，心者，性命之所統會也，已與百姓之所同得也。汝能心養¶
　而自在自宥，卽所以在宥天下，是徒處無爲而物自化也。墮¶
　爾形體者，養心不養形也。吐爾聰明者，黜其聰明於不用也。¶
　倫與物忘，視一切人皆作平等觀也，所以然者何也？其道直¶
　追乎涬溟無氣之始，解心釋神，莫然無魂，卽内觀其心，而心¶
　無其心也。萬物芸芸，各復其根，草木之復根易知也。龜能伏¶
　氣，鹿運督脈，二蟲尙知復根以引年。人本先天之祖氣，所以¶
　生而爲根，非重性命而輕財帛之奇男子，安得聞仙師復根¶
　之秘訣？呂祖云：『欲求天上寶，須用世間財。』非有知不能入道。¶
<pb:CK-KZ_JY133_03p031a>¶
　又云『各復其根而不知』，非無知不能得道也。渾渾沌沌終身¶
　不離，復根也。若彼知之乃是離之，恐得道之後加一知識，則¶
　渾沌鑿而道不爲我有矣。凡丹經所云『鉛汞龍虎』等號，皆强¶
　名也。吾惟復其根而不必問其名之有無，學道者萬千，而聞¶
　道者百不得一。吾惟養吾心以復吾根而已，奚必問人情之¶
　眞僞，則故物自生而還吾先天之精氣神也。問在宥羣生而¶
　答以復根者，先自治而後治人也。若不知世俗之人喜同而¶
　惡異，安知其同眾方能免物議哉！夫夫也止知効三王仁義¶
　聖知之利，而不知有仁義聖知之害。爲其存人之國者少而¶
　喪人之國者多。有土者不可不知也，有土者有大物而不能¶
<pb:CK-KZ_JY133_03p031b>¶
　物物，明此道者其緒餘以治百姓，而其精以治身，獨往獨來，¶
　元神默運，是謂『獨有』，而能自復其根者也，不更貴於有大物¶
　者哉！故大人有形影聲響，問答之教，無心之感，爲天下配而¶
　咸宜者也。處乎無響示不言之教也，行乎無方顯不滯之途¶
　也，挈汝適欲天下，亦如吾之無響無方耳。若而人也，往來出¶
　入莫知其終，烏覩其始，形神俱妙，與大道合，安見有巳無已，¶
　則一切俱無惡得有有，故覩有者昔之君子聖賢也；覩無者，¶
　天地之友仙佛也。故任物因民爲事陳法，皆覩有也。居義廣¶
　仁，積禮高德，亦覩有也。道本與時爲變易，吾亦與之爲變易；¶
　天本神而寄於人，吾亦盡天道於人事。故聖人以下，雖亦是¶
<pb:CK-KZ_JY133_03p032a>¶
　覩有，總是有爲中之無爲。性命本之於天，聖人觀其所自來，¶
　不受天損亦不藉人益，不助也。繼之者善爲德，聖人成德不¶
　見其增，有時而崇不累也。出於道而不參之以人謀，會於仁¶
　而不恃之以爲恩，薄於義而不積之以傷性。動卽是禮非以¶
　避諱，而爲禮當行卽行，接於事而不讓畫。一者，法也。不亂而¶
　更張者，亦法也；可恃者，民也，不輕身以狥者，亦民也；當因者，¶
　物也，不去物而喪眞者，亦物也。天者，德之元；道者，事之宗。故¶
　不明於天者，不純於德；不通於道者，無自而可。道有天人，無¶
　爲而尊者，天道也，亦主道也。自然而然也，有爲而累者，人道¶
　也，亦臣道也，非自然也。人君欲體天行道，而不以無爲爲尊，¶
<pb:CK-KZ_JY133_03p032b>¶
　可得謂之知道者乎？此之謂在宥天下，而非治天下也。¶
<pb:CK-KZ_JY133_03p033a>¶

** 　　外篇天地第十二¶

　　　(道本自然，因人而治是謂至治順性而修，是謂至德在去智與累而已。)¶
天地雖大，其化均也；(禮統云天地者元氣之所生萬物之祖也)萬物雖多，其治一也；¶
　(吕吉甫曰：『道生一而至萬，何從而治哉！一則各復其根而不知乃其所以治也。謂主張綱維乎是者。』)人卒雖眾，¶
其主君也。(天地主萬物，人君主萬民。)君原於德而成於天，故曰，玄(非德無以出治，非天¶
　無以成德。天爲玄天，君爲玄德。天子稱朕，朕卽玄也。)古之君天下，無爲也，天德而已矣。¶
　(惟無爲也，而後謂之天德。一有作爲，則爲人道，而非天德矣。)以道觀言而天下之君正，以¶
道觀分而君臣之義明，以道觀能而天下之官治，以道泛觀而¶
萬物之應備。(陸西星曰：『夫天德，卽天道也。道不能不散而爲器，故凡天下之有名相者，莫非道樸之所散。故以道¶
　觀言則稱謂定，而人君之名正矣，以道觀分則上下位而事使之義明矣，以道觀能則大小異職而天下之官治矣，以道¶
<pb:CK-KZ_JY133_03p033b>¶
　汎觀則無獨有對而天下之應備矣。』)故通於天地者，德也；行於萬物者，道也；上¶
治人者，事也；能有所藝者，技也。(陸西星曰：『德謂性命之正道，謂當然之理，形而上焉者也。上之¶
　所以治人者，事也；人之所以成能者，技也，形而下焉者也。』)技兼於事，事兼於義，義兼於德，¶
德兼於道，道兼於天。(道德是精者，事與技是粗者。無精無粗，皆出於自然，則技卽事，事卽藝，藝卽德，德卽¶
　道，道卽天，無上下也，無精粗也，故曰技兼云云。兼者，合而一之之義。分而兩則道器離矣，此叚所論極爲精當。)故曰¶
古之畜天下者，無欲而天下足，無爲而萬物化，淵靜而百姓定。¶
記曰：(老子所作)通於一而萬事畢。無心得而鬼神服。(通一而萬畢，卽一粒粟中藏世¶
　界之謂也。凡人必心有所失，然後有心得，皆後天也。我心原無失，渾然一先天，安有所得，自然與鬼神合其吉凶，故鬼神¶
　服。)夫子曰：夫道，覆載萬物者也，洋洋乎大哉！君子不可以不¶
刳(音枯)心焉。(去其知覺而後可以入自然之道也。)無爲爲之之謂天，(爲之以自然，而後合天然之道。)¶
<pb:CK-KZ_JY133_03p034a>¶
無爲言之之謂德，(有心得者必不洩露於言矣。)愛人利物之謂仁，不同同之¶
之謂大，(聯異以爲同也。)行不崖異之謂寛，(有彼此分途則窄，無彼此則寛。)有萬不同之¶
謂富。(官天地而府萬物，故謂之富。)故執德之謂紀，(德有大小，大德者，綱也。小德者，紀也。大德不勉而中¶
　若細行，必檢執之僅，謂之紀而已。)德成之謂立(卓然自立不爲外物所搖。)循於道之謂備，¶
　(道原眾善悉有，故循道則備道全美。)不以物挫志之謂完。(不以外物累其心，則體受而歸全。)君¶
子明於此十者，(備此十者之德，則内重外輕，而齊萬物、一生死矣。)則韜乎其事心之大¶
也，(『韜』，載也。包容之義心，大，故事無不容。)沛乎其爲萬物逝也。(『逝』，往也。萬物往來不窮，而吾與之俱無窮¶
　也。)若然者，(下四句言不以身捐道。)藏金於山，藏珠於淵，不利貨財，不近¶
富貴；(下四句言不以物捐道。)不樂夀，不哀夭；不榮通，不醜窮；不拘一世之¶
利以爲已私分，不以王天下爲已處顯。(一世之利厚矣，而不以爲已私天下之權重矣。¶
<pb:CK-KZ_JY133_03p034b>¶
　而不以爲已顯。)顯則明，萬物一府，死生同狀。(顯則明，明以德而非以位。處上則帝王天子之¶
　德，處下則玄聖素王之道也。管見云：王天下不以爲已顯也，乃若所顯則有之在明乎？萬物一府，死生同狀耳萬物一府，¶
　則無彼我之分；死生同狀，則無去來之累。此爲刳心之極致與。)夫子曰：(又述師言。)夫道淵乎其居¶
也。(寂然不動)漻乎其淸也。(澄然不淆)金石不得，無以鳴。(以爲無耶？金石不得無以鳴。)故¶
金石有聲，不考不鳴。(以爲有耶？金石不考則不鳴。金石本有能聲之理，而非聲聲者以感之，則亦無以自¶
　鳴。)萬物孰能定之(卽是而觀，道俱兩在。鳴者是道乎？考者是道乎？以爲定在金石，不考何以不鳴。定在¶
　考者。他聲何以不同？金石定在虛空，考之何以無聲？疇能定之。畢竟天非人，不因人非天不成，考者非道，而所以考者則¶
　道也。)夫王德之人，素逝而耻通於事，(『逝』，先往也，言率其素履，以往常自淸淨，未嘗着於事¶
　爲色相中，故曰『耻通於事』。)立之本原而知通於神。(『本原』，初也。如水之源，然雖耻，通於事，而事至能¶
　揆，物來能應，所謂淸明在躬，志氣如神。)故其德廣，其心之出，有物採之。(通於神則淸通¶
<pb:CK-KZ_JY133_03p035a>¶
　無礙，故日其德廣其心之出而有物，物爲何物？乃先天眞一之氣。『採之』者，採取其藥物也。)故形非道不生，¶
生非德不明。(昭昭生于㝠㝠，故形非道不生，卽立之本源也。道得于心之謂德明者，明其有物必有則也，故生非¶
　德不明，卽知通于神也。)存形窮生，立德明道，(存形而窮生，窮其一物，各具一太極也。立德而明道，¶
　明其萬物統體一太極也。)非王德者邪？蕩蕩乎！忽然出，勃然動，而萬物從¶
之乎！此謂王德之人。(『出』者，首出庶物之義，『動』，動而應也。『從之』者其聖人作而萬物覩乎！)視乎㝠¶
㝠，聽乎無聲。㝠㝠之中，獨見曉焉；無聲之中，獨聞和焉。故深之¶
又深而能物焉，(獨見獨聞者，不因有聞見而後有，不以冺聞見而遂無。深之又深，莫可測矣，而物物皆能順應。)¶
神之又神而能精焉；(神之又神至無方，而處處發見精光。)故其與萬物接也，至無¶
而供其求，時聘而要其㝛，(至無而供其求，卽虛而不屈，動而愈出，無爲而無不爲也。『時聘而要其㝛』，¶
　卽逝曰遠，遠曰反，動極而歸乎靜也。『供』供給也。『聘』，馳聘也。『要』，統會也。『㝛』，歸㝛也。)大小，長短，修遠。(可大可小，¶
<pb:CK-KZ_JY133_03p035b>¶
　可長可短，而又可修遠道之體，如此卽中庸費而隱之義。)黃帝遊乎赤水之北，(生我之門死我戸，幾¶
　個惺惺幾個悟。)登乎崑崙之邱而南望，還(音旋)歸，(南望，進陽火也。旋歸，則退陰符終矣。)遺¶
其玄珠(遺走失也玄珠眞陽也乃乾體破而爲離)使知索之而不得使離朱索之而¶
不得。(知明皆不可求。)使喫(音隙)詬(音厚)索之而不得也。(『喫詬』，言辨也。不可以議論强探。)乃使¶
象罔，象罔得之。(『象罔』，火候也。其來也有象，其隱也罔形，仙家所謂不老不嫩，故一索而卽得之。)黃帝曰：¶
『異哉！象罔乃可以得之乎？』(在乾體爲玄珠，在坎體爲象罔。昔也失之于赤水，今也得之于赤水，取坎¶
　塡離也。莊老以數語而發洩殆盡今，之學道者萬千而知道者寥寥，予曾得仙師口訣，故不敢自秘，爲世人指迷，知我罪¶
　我曷計焉。)堯之師曰許由，許由之師曰齧缺齧缺之師曰王倪，王¶
倪之師曰被衣。堯問於許由曰『齧缺可以配天乎？』(王天下也，猶言配帝。)吾¶
籍王倪以要(邀致也。)之。許由曰殆哉圾(殆圾皆危也。)乎天下！齧缺之爲¶
<pb:CK-KZ_JY133_03p036a>¶
人也，聰明睿知，給數(音朔)以敏，其性過人，而又乃以人受天。(天賦而天¶
　全之，謂之天受，恃其聰明睿知而穿鑿以應，事故謂之以人受天。)彼審乎禁過，而不知過之¶
所由生。與之配天乎？彼且乘人而無天，(『乘』，行也。行其在人之事，而欲以人勝天。)方¶
且本身而異形，(『身』，我也。以我身與物對，先已而後人也。)方且尊知而火馳，(自尚其知而露¶
　其精光，如火之遠馳也。)方且爲緒使，(自此天下日多事，不免爲細事所役使。)方且爲物絯，¶
　(音核，方爲事物所束縛也。)方且四顧而物應，(道貴乎靜而能應四顧，而物應則非靜矣。)方且應¶
眾宜，(道貴乎無心，而應物應眾宜，則有心矣。)方且與物化而未始有恒。(如是則與物俱化，而¶
　失其眞常之性矣，非定而應者也。)夫何足以配天乎？(此皆有知有爲之道，未足以配天也。)雖然，¶
　(又下一轉先抑而後揚，揚之而復抑，文字變化之妙。)有族，有祖，(言族聚者，必尊其祖也)可以爲眾¶
父，而不可以爲眾父父。(眾父者出於眾人而可以爲其父也。眾父之父則又高出之矣，缺之才可以首¶
<pb:CK-KZ_JY133_03p036b>¶
　出而去道之遠，故不可以爲眾父父。)治，亂之率(音帥)也。北面之禍也，南面之賊也。¶
　(言此人之用於世，可以致治，亦可以治亂者，北面臣也，南面君也。葢君道無爲，臣行君之令而致之民果於自用，所以不¶
　免有禍害。)堯觀乎華(山名)華封人(守封彊者。)曰：『嘻，聖人！請祝聖人。』使聖人¶
壽。堯曰：『辭。』『使聖人富。』堯曰：『辭。』『使聖人多男子。』堯曰：『辭。』封人曰：『壽¶
富，多男子，人之所欲也。汝獨不欲，何耶？』堯曰：『多男子則多懼，(懼其¶
　生亂也。)富則多事，(勝心不已。)壽則多辱。(嫌其易侮也。)是三者，非所以養德¶
也，故辭。』(堯有不欲之心，便有意非自然也。)封人曰：始也我以女爲聖人邪？今然¶
君子也，天生萬民，必授之職。多男女而授之職，則何懼之有！富¶
而使人分之，則何事之有！夫聖人，鶉(音湻，居無常所。)居而鷇食，(鳥初生者爲鷇，¶
　毋自哺之，無心于食。)鳥行而無彰；(鳥行虛空，過而無迹，無心自然之意。)天下有道，則與物¶
<pb:CK-KZ_JY133_03p037a>¶
皆昌；天下無道，則修德就閒；千𡻕厭世，去而上仙；乘彼白雲，至¶
於帝鄕；三患(少壯老也，如《楞嚴》恆河沙之喻。)莫至，身常無殃；則何辱之有！封人¶
去之。堯隨之，曰：『請問。』封人曰：『退已。』(世變愈趨愈下，借堯舜禹言之。)堯治天下，伯¶
成子高立爲諸侯。堯授舜，舜授禹，伯成子高辭爲。諸侯而耕。禹¶
往見之，則耕在野。禹趨就下風，立而問焉，曰：『昔堯治天下，吾子¶
立爲諸侯。堯授舜，舜授予，而吾子辭爲諸侯而耕，敢問，其故何¶
也？』子高曰：『昔堯治天下，不賞而民勸，不罰而民畏。今子賞罰而¶
民且不仁，德自此衰，刑自此立，後世之亂自此始矣。夫子闔(音盍)¶
行邪？無落吾事！』(『落』，荒廢意，言無廢，吾耕事也。)俋俋(音邑，俛首耕之狀。)乎耕而不顧。泰¶
初有無，無(無無乃主張此無者)有無名；(天地之始卽無也，所謂無名天地之始也。)一之所起，有¶
<pb:CK-KZ_JY133_03p037b>¶
一而未形。物得以生，謂之德；(無極與太極對，是一有一無，而無有之上，有箇主張之者爲一，一之¶
　所起，不惟無有，而亦無無，何有形？此箇無無，物不得不可以爲物。德之爲言，得也。天地之大德曰生。)未形者有¶
分，且然無間，謂之命；(物生未形，若有分矣。然陰陽闔闢，往來不窮，却又分他不得是，則天之所以爲命也。)¶
留動而生物，物成生理，謂之形；(命本靜而渾然，亦無形象可見也，至元氣留聚于此，則鼓動萬¶
　物之出機而物生矣。有物必有則而理斯附焉，謂之形，則器不離理也。)形體保神，各有儀則，謂¶
之性。(神以君形，然非形不棲。則形體也者，所以保䕶其神，第四肢百骸與元神並運，莫不有當然一定之儀則，卽神中之¶
　性也，而理亦何常離器乎。)性修反德，德至同於初。同乃虛，虛乃大。(性卽是德，何必¶
　反德失性而後修，修卽湯武反之也，故曰反德，後天之學，到亦同于先天之初，而本體無一毫之渣滓，故曰同乃虛，虛則¶
　何所不容，故曰『虛乃大』。)合喙(音晝)鳴，喙鳴合，與天地爲合，(『喙』，鳥喙也。合喙『鳴』者猶言眾口¶
　一詞也，民心雖愚，合之則聖，豈不與天地合德乎！)其合緡緡，(音冺，與脗同。)若愚若昏，是謂¶
<pb:CK-KZ_JY133_03p038a>¶
玄德，同乎大順。(其合也，緡緡然脗合無際，若愚若昏，老子所謂『眾人昭昭我獨若昏，眾人察察我獨若悶。』如是¶
　則謂之玄德，而同於大順矣。『大順』者，順其自然而不以已私與之也，修性返德其道如此。)夫子問於老聃¶
曰：『有人治道若相放，(相似也。)可不可，然不然。(以我之可明彼之不可，以我之然明彼之¶
　不然，言不苟同於眾。)辯者有言曰，『離堅白若縣(音玄)寓，若是則可謂聖人¶
乎？(『離』，分析也。辯者之言堅白異同紛紛，我能離析若，揭日月懸之天宇，非有過人之才智者不能。)老聃曰：是胥¶
易技係勞形怵心者也。(胥易謂庶人在官更番直事技係謂居肆計功皆勞形怵心以才藝自累者也)¶
執狸之狗成思，猨狙之便自山林來。(執狸之犬，人思係之；便㨗之猿，人思捕之。見聖人不¶
　以才智自見，終亦不以才智自累也。)邱予告若而所不能聞與而所不能言(不能¶
　聞與不能言者何物？卽無極也。前所云秦初有無無是也。)凡有首有趾無心無耳者眾，(有首¶
　有趾，卽自頂至踵之謂也。無心無耳者眾，是無知無聞也。無心是無學道之根器，無耳是未遇仙師，若何而與天地合德。¶
<pb:CK-KZ_JY133_03p038b>¶
　天地同久之道未聞也。)有形者與無形無狀而皆存者盡無。(有形者何？物四體百¶
　骸也，精也。無形無狀者何物？氣也，神也。凡人勞其形而揺其精，不知煉精化氣，煉氣化神，故精竭而形盡矣，形盡而形形¶
　者亦與之俱盡。)其動，止也；其死，生也；其廢，起也。(其動、止、死、生、廢、起，未嘗異於人。)此又¶
非其所以也。(所以者則與人異，所以卽無形無狀者。)有治在人，忘乎物，忘乎天，其¶
名爲忘已。忘已之人，是之謂入於天。(已爲人物之統會，天又爲已與人物之源頭，未世爲¶
　治者多以已治人，以其知有物也。上古以人治人，胸中且不知有物，又安知有物之從出而爲天乎！豈惟形骸不隔，物我¶
　無間，方且墮肢體，黜聰明，併已亦忘之矣。名雖爲人，而實遊于九天之上。人物不能出其範圍中也。旣曰『忘天而又曰入¶
　天者，譬善汨者忘于淵，而後能入于淵也。)蔣閭葂見季徹曰：『魯君謂葂也。』曰：『請受¶
教。』辭不獲命，旣已告矣，未知中否，請嘗薦之。(陳也，請以所言陳之。)吾謂魯¶
君曰：『必服恭儉，拔出公忠之屬(舉賢也。)而無阿私，(心無偏黨也。)民孰敢¶
<pb:CK-KZ_JY133_03p039a>¶
不輯！(音集，安也。)季徹局局然(大笑貌。)笑曰：(以下言有心之害道。)若夫子之言，於帝¶
王之德，猶螳蜋之怒臂以當車轍，(言力小不足以任大事也。)則必不勝任矣。¶
且若是，則其自爲處(言其自爲所處之地如此。)危，其觀臺多，物將往，投迹者¶
眾。』(自持恭儉，用人公忠，心無偏黨，民各安堵，不可謂非，善治也。然而帝王之道貴無爲而賤有爲，故季徹笑閭葂，恐其所行¶
　未必能如其所言，有似螳蜋怒臂以當車轍，識者知其必不勝任矣。又似高其觀臺能聳動人物投迹于一時者，雖眾却¶
　不能瞻仰于久遠也。)蔣閭葂[虎*頁][虎*頁](音虩驚貌)然驚曰：(《易》曰：『震來虩虩』，註謂蠅虎進退多驚。)葂也¶
汒(茫同)若於夫子之所言矣。(聞此言而不知也。)雖然，願先生之言其風也。¶
　(猶言遺風，願言其畧之意。)季徹曰：『大聖之治天下也，揺蕩(化導之意如草木揺蕩于春¶
　一般全無作爲處)民心，使之成教易俗，舉滅其賊心(有爲之志。)而皆進其¶
獨志，若性之自爲，而民不知其所由然。(聖人順民心之自然，使之自得其性，成教易俗，¶
<pb:CK-KZ_JY133_03p039b>¶
　所謂鼓之舞之，以盡神也。民滅其相，戕相賊之心，而進其昭徹獨見之志，大順大化，若性之固有，而忘帝力於何有矣。)¶
若然者，豈兄堯舜之教民，溟滓(音幸，俛首甘心之意。)然弟之哉？欲同乎德¶
而心居矣。(大聖之治若是，則豈兄堯舜之道而弟溟涬之德哉！蓋堯舜有心而出治溟涬之民，無心而自然者。『欲』者，¶
　聖人欲民之同歸于德而各得其所安矣。)子貢南遊於楚，反於晉，過漢陰，見一丈¶
人方將爲圃畦，(種菜蔬曰圃畦圃之界限也。)鑿隧而入井，抱甕而出灌，搰搰¶
　(音窟勞貌。)然用力甚多而見功寡。子貢曰：『有械於此，一日浸百畦，¶
用力甚寡而見功多，夫子不欲乎？』爲圃者仰而視之曰：『柰何曰：¶
『鑿木爲機，後重前輕，挈水若抽，數(音朔)如泆(音逸)湯，(言取水之逸也。)其名爲¶
槔。』(音羔，桔槔也。)爲圃者忿然作色而笑曰：『吾聞之吾師，有機械者必¶
有機事，有機事者必有機心。機心存於胸中，則純白不備；(『機械』，器也¶
<pb:CK-KZ_JY133_03p040a>¶
　用之則爲機事，所以用之者心也。機心存則方寸擾擾而不純，不純故不白也。白如虛白之白。)純白不備，則¶
神生不定；神生不定者，道之所不載也。(神生猶言神發也。葢本體純粹，自然光明透徹¶
　而可以載道。純白不備，則日見其紛紜而揺揺靡定矣，道奚由以載哉！)吾非不知羞而不爲也。』¶
子貢瞞然慙，俯而不對。有間，爲圃者曰：『子奚爲(卽奚有之意。)者邪？』曰：¶
『孔邶之徒也。』(借聖人以自重。)爲圃者曰：『子非夫博學以擬聖，(賢希聖也。)於于¶
　(夸毗之貌。)以蓋眾，(猶云蓋世。)獨弦哀歌(自誦自歌以振響于天下也)以賣名聲於天¶
下者乎？汝方將忘汝神氣，墮汝形骸，(卽冺其機心于不用。)而庶幾乎！而身¶
之不能治，而何暇治天下乎！子往矣，無乏(荒廢也)吾事！』子貢卑陬¶
　(音鄒，愧恧之貌。)失色，頊頊(音旭自失之貌)然不自得，行三十里而後愈。其弟¶
子曰：『向之人何爲者邪？夫子何故見之變容失色，終日不自反¶
<pb:CK-KZ_JY133_03p040b>¶
　(言不復其常也。)邪？』曰：『始吾以爲天下一人(指夫子言)耳，不知復有夫人也。¶
吾聞之夫子，事求可，功求成。用力少，見功多者，(如桔槔之類)聖人之¶
道。今徒不然。(漢陰丈人獨不然。)執道者德全，(在天爲道，在人得之則爲德故，執道則德全。)德¶
全者形全，(德内也形外也故内全外自全)形全者神全。(形，神之舍也；神，形之主也。舍不壞則主有所依。)¶
神全者，聖人之道也。託生與民並行而不知其所之，汒乎湻備¶
哉！功利機巧必忘夫人之心。若夫人者，(指漢陰丈人言。)非其志不之，非¶
其心不爲。雖以天下譽之，得其所(所言行於世曰得其所。)謂，謷然不顧；以¶
天下非之，失其所謂，(所言不行曰失)儻然不受。天下之非譽，無損益焉，¶
是謂全德之人哉！我之謂風波之民。』(『易』，動也。)反於魯，以告孔子。孔¶
子曰：『彼假(託也卽事卽道之謂)修渾沌氏之術者也，(上古無爲之世。)識其一，不知¶
<pb:CK-KZ_JY133_03p041a>¶
其二；(心不分也。)治其内，而不治其外。夫明白入素，無爲復樸，體性抱¶
神，以遊世俗之間者，汝將固驚邪？(言汝未知此道宜乎驚異也。)且渾沌氏之¶
術，予與汝何足以識之哉！諄芒(未雕未琢之人也。)將東之大壑，(海也，觀海亦浮¶
　海之意。)適遇苑風(囿内之風)於東海之濱。苑風曰：『子將奚之？』曰：『將之¶
大壑。』曰：『奚爲焉？』曰夫大壑之爲物也，注焉而不滿，酌焉而不竭，¶
吾將遊焉。』苑風曰：『夫子無意於橫目之民乎？(橫目爲人禽獸則直目矣)願聞¶
聖治。』諄芒曰：『聖治乎？官施而不失其宜，(無曠職也。)拔舉而不失其能，¶
　(無遺賢也。)畢見其情事而行其所爲，(人各紓其情實而無浮行也。)行言自爲而¶
天下化，(所行所言，自爲而巳，非爲人也。無心爲人，而天下自化。)手撓顧指，(手一動隨所顧而指之。)四¶
方之民莫不俱至，(丕應徯志也)此之謂聖治。』『願聞德人。』(全德之人視聖治又高。)¶
<pb:CK-KZ_JY133_03p041b>¶
曰：『德人者，居無思，行無慮，(動靜無所容心也。)不藏是非美惡。(所謂不思善不思惡¶
　也。)四海之内共利之之爲悅，共給之之爲安；(寄蜉蝣於天地，而不知有其身。)¶
怊(音超)乎若嬰兒之失其母也，(氾氾乎不知其所依。)儻乎若行而失其道也。¶
　(儻乎沉吟貌行不知其所歸無心於世也。)財用有餘而不知其所自來，飲食取足¶
而不知其所從，(無心於求，故人不見其乏而常至足也。)此謂德人之容。』(德人忘功)『願聞¶
神人。』曰：『上神乘光，(上神者，神上升而日月之光反乘於下也。)與形滅亡，(雖有形而若亡，所謂入金¶
　石無礙者。)此謂照曠。(泰宇發光，昭徹空曠，無復形拘。)致命盡情，(『致命』，致其天命之謂性之命也。『盡情』，¶
　盡其發而皆中節之情也。)天地樂(音洛)而萬事銷亡，(致虛之極)萬物復情，(芸芸歸根)此¶
之謂混冥。』(混則合而爲一，㝠則照亦俱忘，忘卽所謂溟涬混沌是也。)門無鬼與赤張滿稽觀¶
於武王之師。赤張滿稽曰：『不及有虞氏乎！故離此患也。』(不及有虞之揖¶
<pb:CK-KZ_JY133_03p042a>¶
　遜，故使天下罹此征伐之患。)門無鬼曰：『天下均治而有虞氏治之邪？其亂¶
而後治之與？』(音余)赤張滿稽曰：『天下均治之爲願，而何計以有虞¶
氏爲！(天下均治則人人各足其願，何爲計有虞氏之德而以元后尊之也，分明是亂而求治於虞也。)有虞氏之¶
藥瘍(音羊)也，禿而施髢，(音替)病而求醫。(無瘍何以藥爲？不禿何用髢爲？不病何用醫爲？喻亂而求¶
　治者孰若無庸於治與，天下相安於無事之爲愈哉！)孝子操藥以修慈父，其色燋然，聖¶
人羞之。』(操藥以療父心，非不善，終不如無病不藥，可無憂色矣。羞者，羞其心之日煩，不如渾沌氏無心於治之爲愈也。)¶
至德之世，不尙賢，不使能；(未有賢能之名，故曰不尙不使。)上如標枝，(高處而無臨下之心)¶
民如野鹿；(放曠而無相忌之嫌)端正而不知以爲義，(忘義也)相愛而不知以¶
爲仁，(忘仁也。)實(相與以誠)而不知以爲忠，(忘忠也)當(事得其當)而不知以爲信，¶
　(忘信也。)蠢動而相使，(互役。)不以爲賜(忘恩也)是故行而無迹，事而無¶
<pb:CK-KZ_JY133_03p042b>¶
傳。(行無畔岸，故無迹也。事無歆羨，故無傳也。斯世也，斯民也，何有於亂而抑何求於治乎哉！總形容上古風氣，見武不及虞，¶
　虞不及上古。司世道者使人人有莊氏之用心，則上古可坐致矣。)孝子不諛其親，忠臣不謟¶
其君，臣子之盛也。親之所言而然，所行而善，則世俗謂之不肖¶
子；君之所言而然，所行而善，則世俗謂之不肖臣。而未知此其¶
必然邪？(詰問之詞，正言其必然也。自我言之，人固不可苟同於君親，尤不可苟同於世俗。)世俗之所謂¶
然而然之，所謂善而善之，則不謂之道(音導)諛之人也。(乃不以導諛之人目¶
　之。)然則俗固嚴於親而尊於君邪？(不忠不孝之律甚大，故不肯受。)謂巳道人，¶
則勃然作色；(不肯受謟諛之名。)謂已諛人，則怫然作色。而終身道人也，¶
終身諛人也，(世俗之人惡人之導諛乎君親，而悅人之導諛巳已惡導諛之名，終身爲導諛之實，何爲君親謀？則¶
　是而自爲謀則非耶。)合譬餙辭聚眾也，(廣爲譬喻，令人易曉；巧爲潤色，令人易聽。聚天下之學者而歸¶
<pb:CK-KZ_JY133_03p043a>¶
　乙已。)是終始本末不相坐。(猶言別有一般道理，各自不相掩也。)垂衣裳，設采色，動¶
容貌，以媚一世，而不自謂導諛，(襲儒者之衣冠文物以媚世而不自謂導諛也。)與夫人¶
之爲徒，通是非，而不自謂眾人，愚之至也。(眾是亦是，眾非亦非，與庸眾爲徒，而又不¶
　以庸眾自居，非愚之至乎。)知其愚者，非大愚也；(愚於理而不愚於自知。)知其惑者，非¶
大惑也。(惑於事而不惑於自見。)大惑者，終身不解；大愚者，終身不靈。(猶曉也。)¶
三人行而一人惑，所適者猶可致也，惑者少也；二人惑則勞而¶
不，至惑者勝也。而今也以天下惑，予雖有祈嚮，(音向)不可得也。不¶
亦悲乎！(天下惑，吾不知其惑於道術乎？惑於治術乎？儒惑乎？釋惑乎？道惑乎？儒者止知述唐虞三代之德尙有爲也，而¶
　不知太古之世猶有無爲之教，則儒惑也；禪家止知明心見性，不知性命雙修，然後爲眞釋，則釋惑也，旁門止知枯坐導¶
　引以求長生，不知大道不離陰陽然後爲玄之又玄，則道惑也。莊老之作《南華經》，諄諄然以祈嚮與人言，而誰從之！不亦¶
<pb:CK-KZ_JY133_03p043b>¶
　悲乎。)大聲不入於里耳，(大雅之音非里巷之耳所樂聞)折楊皇荂，(里巷之曲名也俗言勝則¶
　至言隱矣)則嗑然而笑。是故高言不止於眾人之心，(『止』，入也，住也。)至言¶
不出，俗言勝也。(至言之晦，俗言之勝，招之也。)以二缶鍾惑，而所適不得矣。(『𦈢』，秦¶
　樂瓦器也。設有二人擊𦈢鍾以爲音，人必喜其新聲而爲其所惑，古樂不行矣。此以樂喻。)而今也以天下¶
惑，(無人不惑也。)余雖有祈嚮，其庸可得邪！知其不可得也而强之，又¶
一惑也，(天下惑是惑於治術與道術也，余欲以子之祈嚮無爲與金丹大道而强之，柰天下盡大惑，終身不解，不可得¶
　而强之何。)故莫若釋之而不推。(求也)不推，誰其比(同也)憂！(『比』者，和同之意。蓋不推巳，¶
　知天下無人矣。而又望其誰與我同憂哉！莊老憂世之心有如此，語意含蓄，似結非結，正文章家三昧法也。)厲之¶
人(醜惡人也，中添一之字，文法便古雋。)夜半生其子，遽取火而視之，汲汲然惟恐¶
其似已也。(惡人尚自知其惡，乃大愚大惑之人至終身不解不靈，曽厲人之不若矣！)百年之木，(在山林於¶
<pb:CK-KZ_JY133_03p044a>¶
　性無傷也。)破爲犧樽，靑黃而文之，其斷在溝中。比犧樽於溝中之¶
斷，則美惡有間矣，其於失性一也。(木之所遭，雖有貴賤之異，而均爲賊其生生之性則不異。)¶
跖與曾史，行義有間矣，然其失性均也。(犧樽靑黃，以况曾史之修溝中之斷，以况盜跖¶
　之污，二者雖所殉有利義之殊，而失眞則一。)且夫失性有五；一曰五色亂目，使目¶
不明；二曰五聲亂耳，使耳不聰；三曰五臭熏鼻，困惾(音悛)中顙；(氣味¶
　上達顙額。)四曰五味濁口，使口厲爽；五曰趣舍滑(音骨，泊亂也。)心，使性¶
飛揚，此五者，皆生之害也。而楊墨乃始離跂(卽踶跂)自以爲得，非¶
吾所謂得也。(彼楊墨者曾不講於復性之學而離跂於仁義之間趣舍滑心不以爲失而反以爲得自我言之直¶
　因而已矣可爲得乎)夫得者困可以爲得乎則鳩鴞之在於籠也亦可¶
以爲得矣。(夫楊墨以一偏之說，自困者也，而乃日『自得』。以此爲自得，則鳩鴞在籠亦可以爲得矣。)且夫趣¶
<pb:CK-KZ_JY133_03p044b>¶
舍聲色以柴(音恣，積也。)其内，(有欲以障其内。)皮弁鷸(音聿)冠搢(執也)笏紳(大帶垂者。)修¶
　(長也。)以約其外，(有餙以束其外。)内支盈於柴(恣)栅，(塞)外重纆(墨)繳，(灼)睆¶
睆然在纆繳之中(『支』枝拄也，『盈』充塞也。内支盈於聲色之柴柵，外束縛於衣冠之纆繳，睆音版睆睆然明也。)¶
而自以爲得，則是罪人交臂(束其手也)厯指(困其指也)而虎豹在於囊檻，¶
亦可以爲得矣。(且夫趣舍聲色以下所以嘲萬世而下無道德而富貴者，内多欲以自欺，外巍冠以欺人。上得¶
　罪於君，不知無爲而治也；下得罪於民，併有爲之治亦不克稱也。前得罪於聖賢，内多欲必不能外施仁義也；後得罪於¶
　名教，服之不衷，身之災也。莊老指之爲桎梏之罪人，擬之爲監檻之虎豹，所以輕賤而痛惡之者極矣。然往往有善終者¶
　何也？不知此輩能逃法譴，而必不能逃理譴，法譴，人王司之，可以倖而免，理譴，天王司之，所謂免人道之患者必不能免¶
　陰陽之患，卽天網恢恢，疎而不漏是也。)¶
　復圭子曰：大莫大於天地，尊莫尊於道德，聖人道兼覆載，故¶
<pb:CK-KZ_JY133_03p045a>¶
　得而並稱焉。葢天地雖大，無私覆載，其化均也。萬物雖多天¶
　生天殺，其治一也。人卒雖眾，各君其君，而民其民，其主君也。¶
　君有侯、王之分，原於其德之大小爲之者。人而成之者，天。天¶
　爲玄天，而君有玄德，故曰玄古之君，天下乃三皇之世無爲¶
　也。其德則天德也，其道則天道也，持此道以觀言與分，則君¶
　明於上，臣良於下。持此道以觀能與泛應，則百官稱職，而萬¶
　物不害。天地人合而爲一者，德也。推之萬物而無不準者，道¶
　也。以居上治人之事宜𥳑，安能與全民用之藝技同繁乎？莫¶
　若技兼於事，聽其事之自然也；事兼於義，因其義之當然也。¶
　義兼於德，本之於繼善成性也；德兼於道，出之無極而太極¶
<pb:CK-KZ_JY133_03p045b>¶
　也。道兼於天，自然而然。天者，天理也。故無欲而天下足。天者，¶
　天然也。故無爲而萬物化。無欲無爲何淵淨也！天下足萬物，¶
　化而百性乃大定矣。記曰：通於一而萬事畢，卽識得一萬事¶
　畢之謂也。無心得而鬼神服，卽造化能役有識，不能役無識¶
　之謂也。一卽道也，道雖覆載萬物，惟君子爲能去其知覺，刳¶
　心而載道焉。故君子有無爲之爲，無言之言，愛人之仁，不同¶
　之同，不異之寛。無不有之富，無不執之紀，卓然自樹之立，眾¶
　美咸具之備，不以物挫志之完。若而人也，明此十者，金自在¶
　山，珠自在淵。外富貴，齊夭壽，一窮通平隱顯，視萬有第臟腑¶
　之，故物而何有參差，視死生第晝夜之夢覺而安見殊途？此¶
<pb:CK-KZ_JY133_03p046a>¶
　道寂然無聲也。而實能聲天下之聲，以道爲定在金石，不考¶
　何以不鳴？以道爲定在考者，倘考虛空何以無聲？是萬物皆¶
　不能定道之處所也，惟王德之人知之。學有本原，故其知如¶
　神。其德普博，故其應物亦圓。人知有形生於無形，而不知德¶
　立則道自明視。乎㝠㝠有獨見，内視之謂明也；聽乎無聲有¶
　獨聞，返聽之謂聰也。無物之中而能物物，神之又神而能神¶
　神。此何以故？將以爲無乎？無能生有，蓋有供有，則有限；無供¶
　有，斯無窮。將以爲有乎？有終歸無，馳騁而無所歸必易竭時¶
　騁而要其㝛斯事有宗，能大能小，能長能短，能修能遠，此道¶
　保之，而不失上德無爲純乾之體也。失之而思還其故物下¶
<pb:CK-KZ_JY133_03p046b>¶
　德有爲取坎塡離之人也。黃帝遊乎赤水之北，丹經名爲產¶
　藥之川源，登乎崑崙之𨚑，而南望旋歸，宜得大道而反，反曰¶
　遺其玄珠者，何也？仙師云玄珠飛到崑崙上，子若得之，求罔¶
　象，又名太陰玄珠，又名朱衣仙子，絳炁丹霞，又曰南天赤鳳¶
　髓，紫府火龍脂，曲江春雪，海屋蟠桃，瑤池天酒，賜美金花，總¶
　不外此妙相身中包含混沌先天之靈，返還命寶之丹。此珠¶
　不可以知識求，不可以明察見，不可以議論探。帝使象罔乃¶
　能得之。象則非無，罔則非有，非有非無，仙家之眞火候也。此¶
　珠自外而來，從虛而生。在坤兌而不在乾巽，乃先天之炁，名¶
　曰玄酒，醉到元翁，靠道友扶持，德行陰隲，乃能得也。堯問於¶
<pb:CK-KZ_JY133_03p047a>¶
　許由，問其治天下之道也，而許由危之，謂道不可以有心求，¶
　不可以聰明得也。天無爲也，人有爲也，以有爲而擬無爲，必¶
　不得之數也。故曰乘人而無天，本身而異形，則不能無我；尊¶
　知而火馳，則不能去知，與故，是以爲天下所役，物有結之而¶
　不能自解也。四顧而物應，物未能忘我也；方且應眾宜，我未¶
　能忘物也。與物化則逐物而遷，未始有常，則失其常然之我，¶
　夫何足以配天乎！雖然，有族，有祖，謂齧缺亦嘗聞道者，可爲¶
　眾父，眾人之首也。而不可爲眾父父，眾首之首也。君道貴無¶
　爲，而齧缺不能，所以爲治之魁，亂之率也，不能以無爲致其¶
　君，所以爲北面之禍。人君欲以有爲而行臣之道，所以爲南¶
<pb:CK-KZ_JY133_03p047b>¶
　面之賊。堯觀乎華乃莊子涉世之經濟也封人教之以授職¶
　於多男則分各有定而人不亂富而分之於眾則知足常足¶
　而心無事。鶉不擇居，鷇不擇食，鳥行虛空，皆無心自然之意。¶
　聖人處世亦復如是，天下有道，與物皆昌，卽吾儒有道則見。¶
　天下無道修德就閒，卽吾儒無道則隱。至于厭世，教堯乘雲¶
　而入帝鄕、可見華封人亦非凡人也。奈世變愈趨愈下，故又¶
　借堯舜禹以明之，堯猶不用賞罰而民勸畏，禹用之而尙不¶
　勝。自此以後，天下未免多事。伯成子高之辭爲諸侯而耕也，¶
　殆超然免於評論哉！太易者，未見氣也；太初者，氣之始也。然¶
　則太初之無卽太易也，有無無又所以主張此太易者。太始¶
<pb:CK-KZ_JY133_03p048a>¶
　者，形之始也。有無名，卽無名天地之始是也。纔言無便與有¶
　對，讒言有便一之名起矣。尙爲太初氣之始，有一而未形至。¶
　一卽太初也，物不得不可以爲物，及其物得以生，謂之德，德¶
　之爲言，得也。天地之大德曰生也，未形之時，萬理皆具，分陰¶
　分陽，各有修理，可以分別，然根陰根陽，却又無間，分他不得，¶
　則是天之所以爲命也。留，凝也。留動而生物，鼓萬物之出，機¶
　也。物旣生矣，則生生之理隨物各正，一成而不可易者，卽太¶
　始形之始也。旣有形矣，必有形形者。形形者，神也。形以神爲¶
　君，神以形爲宅，故曰『形體保神』。神卽道家之元神，佛氏之元¶
　性也。各有儀則謂之性，如有物，必有則也。修性者，貴反乎德。¶
<pb:CK-KZ_JY133_03p048b>¶
　德至，則同於太初之無，無同乃虛者，神返於虛也。虛則何所¶
　不容，何所不納，故乃大有心於同終涉於有如何可同其要¶
　則無心自然盡之矣，故合喙而鳴。合喙不言也，鳴言也，旣以¶
　不言而言，則言猶不言矣。卽與天地合德可也，宜其緡緡然¶
　若愚若昏，如是則謂之玄德，行且、入於無礙之境，而同於大¶
　順矣。卽老氏乃至大順之謂也。夫子問於老聃，問治人之道¶
　也，可不可，然不然，餙智以求異也，離折堅白若懸宇，使心事¶
　昭然也。何異以形相易，以技相係，疲爾形骸，驚怵心神，猶獵¶
　犬被繫，猨狙入檻，皆因技能而致患耳。見聖人不以才智自¶
　見，終不肯以才智自累也。予吿若以所不能聞與所不能言¶
<pb:CK-KZ_JY133_03p049a>¶
　者，何物？則性與天道也。凡有首有趾，自頂至踵也，可謂有人¶
　之形矣。無心無耳者眾，是無知無聞也，可謂無人之情矣。有¶
　形者與無形無狀而皆存者，踐形盡性之聖人也。盡喪其無¶
　形無狀者，則凡民也。然吾所謂盡無者，動止、死生、廢起，人之¶
　物於物也。而其所以然，則天也。夫惟忘物者，爲能忘天。亦惟¶
　忘天者，爲能不有乎已，而天人合一矣。視天梯若掌中矣，是¶
　之謂、入於天。蔣閭葂之告魯君恭儉用賢，心無偏黨，自以爲¶
　安民之道至此止矣。而季徹笑之者，猶螳蜋之怒臂以當車¶
　轍，而不知其不勝任也。猶危其觀臺，以招眾往而不知其不¶
　可久也。夫帝王之德，貴無爲而賤有爲。其治天下也，移風易¶
<pb:CK-KZ_JY133_03p049b>¶
　俗，而民不知若然者，豈兄堯舜之道而弟溟涬之德哉！不過¶
　欲民之同歸于德耳。溟涬乃鴻䝉之世，無爲之治，卽雲將篇¶
　大同乎溟涬也。至堯舜則有爲也，子貢遊楚反晉，見漢陰丈¶
　人抱甕灌畦，可謂勞矣，而羞爲子貢之機械，夫機械猶小也，¶
　因而有機事所遺累，不亦多乎！機事猶外也，因知其有機心¶
　所點染，不亦甚乎！太上云靈臺無物謂之淸，一念不起謂之¶
　靜，淸靜則無機心，虛室生白，放無極神光照徹十方矣。若有¶
　一毫機心内存，則純白不備，而神生不定，猶言神不守舍也。¶
　大道之所不載，漢陰丈人豈屑爲此機械之事乎！猶教子貢¶
　以忘神氣，無心也，墮形骸，無我也。必先治身而後能治天下。¶
<pb:CK-KZ_JY133_03p050a>¶
　子貢始悟事求可，功求成，用力少，而見功多者，非聖人之道¶
　也。執道者德全，德全者形全，形全者神全。丈人之道，蓋全神¶
　之道也，而豈識有機械若而人也！惟行吾心志之所爲，而不¶
　知有非譽，其德全也。凡聞其機心機事等語，未有不爲丈人¶
　所揺動者，故我謂之風波之民，夫子一聞其言，謂丈人爲假¶
　人事以修渾沌氏之術。渾沌乃上古之君，純乎道德者也，守¶
　其一而心不二，治其内而所全者，德也。不治其外而所忘者，¶
　物也。丈人惟純白備而入於太素，無爲而還之樸。體性抱神¶
　以遊世俗之間也。今非渾沌之世，予與汝何足以識渾沌之¶
　術哉！諄芒者，諄諄芒芒，有意於治世之人也，將之大壑，大壑¶
<pb:CK-KZ_JY133_03p050b>¶
　卽海若也。適遇苑風者，風化之寓言也。大壑之爲物注焉，而¶
　不滿狀其無涯之量也。酌焉而不竭，形其淵泉之深也。吾將¶
　遊焉。然則至治將何如？官無曠職，舉無遺賢，人各抒其情，實¶
　而無浮行，無心爲人而天下自化，一顧一指而四方之民莫¶
　不丕應。徯志若德人則不然，居無思，行無慮，不藏是，安有非；¶
　不藏美，安有惡。四海之内共利其利，而悅共給其給，而安失¶
　之。如嬰兒之失慈母，如行人之失道財，用飲食餘足而不知¶
　其所從來，德人忘功也。若神人則更有進焉。上神乘光，所謂¶
　遂於大明之上是已與形滅亡，所謂入於𥥆㝠之門是已。此¶
　謂照曠光明。所燭山河大地，無所不照，而神人不自以爲照¶
<pb:CK-KZ_JY133_03p051a>¶
　也，惟有心曠神怡而已。致命使山河大地，無人不各正其命¶
　也；盡情使山河大地，無人不各得其情也。天地樂上下與天¶
　地同流也萬事銷亡靜而與陰同德焉萬物復情動而與陽¶
　同波焉。消者不知，復者不知，消之復之者亦不知。此之謂混¶
　㝠其神，人之忘已乎！武王革命之師不及有虞之揖遜，何待¶
　赤張滿稽而後知之！亂而後求治，是有虞氏之藥瘍也。禿而¶
　施髢也，病而求醫，孝子操藥以修慈父，總不如無病而不必¶
　藥，無亂而不必治之爲愈也。故聖人羞之至德之世，不尙賢，¶
　不使能，無揀擇也。上如標枝無臨下之心，民如野鹿亦無仰¶
　上之念，有端愛實當之事而無仁義忠信之名，蠢動互相役¶
<pb:CK-KZ_JY133_03p051b>¶
　使使者不知爲所使者亦不知是故太古之世，行而無迹，非¶
　無實迹也，不着迹耳。事而無傳，非無可傳也，不留傳耳。季世¶
　之人亦知不諛不謟爲孝忠之盛面，從君父之言行爲孝忠¶
　之衰。何獨人諾而諾人趨，而趨而不謂之導諛也！世俗之人¶
　惡人之導諛乎？君親而悅人之導諛乎？已已惡導諛之名，終¶
　身爲導諛之實。世俗固無定見，庸人不足道也。又有一等好¶
　異之士，合譬餙詞，聚眾講學，其說自相矛盾，標榜以取媚而¶
　不謂導諛。學其學者，亦是其是而非其非，墮其愚而不覺。知¶
　其愚者不爲彼所愚也，知其所惑者不爲彼所惑也，惑者少，¶
　猶可以不惑，而易惑惑者多，恐併不惑而亦惑矣。大惑者終¶
<pb:CK-KZ_JY133_03p052a>¶
　身不解，則無解之日矣。大愚者終身不靈，則無靈之時矣。而¶
　今也以天下惑，儒無眞儒，性命通三教，天人達一途者誰乎？¶
　道無眞道，自古神仙栽接，法能知人，老有醫藥者誰乎？釋無¶
　眞釋人知觀音坐蓮上能知蓮裏產觀音者誰乎？雖有眞人¶
　以大道解其惑，必不信也。何也？大聲不入於里耳，高言不止¶
　於眾人之心。至言不出，俗言勝也。假二人一擊𦈢而一擊鍾，¶
　人必惑於新聲而不適雅樂矣，厲之人猶自知其厲，何大惑¶
　者不自知其惑也，犧樽靑黃，以譬曾史之修。溝中之斷，以譬¶
　盜跖之污。性修反德，而德同於初，乃所以爲得。今亦惡分別¶
　曾史盜跖於其間哉！夫眞色不色，五色亂之；眞聲不聲，五聲¶
<pb:CK-KZ_JY133_03p052b>¶
　亂之。然則五臭熏鼻，五味濁口，趣舍滑心，亦若是而巳。心無¶
　趣舍，以趣舍滑亂其心，則自然之性失矣，彼楊墨者不聞道¶
　趣舍滑心者也，以其說自困，而乃曰自得，則鳩鴞之在籠，亦¶
　可以爲得矣。夫無道德而富貴者，以趣舍聲色塡塞其胸，次¶
　冠弁搢紳以拘束其四體。内充盈於柴栅，外重之以纆繳。人¶
　見其自苦如此，而彼自以爲得。則罪人交臂厯指與虎豹在¶
　囊檻，亦可以爲得矣。夫夫也，讀南華至此當解其外約，脫其¶
　内柴，倣一識象罔之道友，與之共索玄珠，同登崑崙也，又何¶
　難之有哉！¶
<pb:CK-KZ_JY133_03p053a>¶

** 　外篇天道第十三¶

　　(此篇以天地爲宗，以道德爲主，以自然爲用。本在於上，末在於下，要在於君，詳在於臣。)¶
天道運而無所積，故萬物成；(天以一氣周流而成就萬物。)帝道運而無所積，¶
故天下歸；(帝以一德洋溢而聯聚萬民。)聖道運而無所積，故海内服。(聖王以一誠推¶
　心置腹血脈與一世相貫徹而攝服四海。)明於天，通於聖，六通四辟(辟與闢同，謂六合四方洞¶
　達無礙也。)於帝王之德者，其自爲也，昧然無不靜者矣。(六通四辟則明也，明¶
　以暗爲基，所謂明道若昧也，昧則歸於靜矣。)聖人之靜也，非曰靜也善，故靜也；萬¶
物無足以鐃(音撓)心者故靜也。(其本自靜，非靜之而後靜也。蓋萬物得我以生，我則不生萬物，孰能¶
　撓之，不撓則靜矣，靜則定而慧生焉。)水靜則明燭鬚眉，平中准，大匠取法焉。水¶
靜猶明，而况精神！聖人之心靜乎！天地之鑒也，萬物之鏡也。(『靜』字¶
<pb:CK-KZ_JY133_03p053b>¶
　乃一篇主張，而以『精神』二字貫之，則非枯寂之靜矣。鑒、鏡，均明也。水靜生明所照有限，心靜生明其照無窮也。)夫虛¶
靜恬淡寂寞無爲者，天地之平，而道德之至，故帝王聖人休。焉¶
　(止也)休則虛，虛則實，實者倫矣。(止則心中無物，故虛。虛則眞空之中妙有生焉，故實。實則一實¶
　萬分，敦化川流脈絡，分明自有條理，所謂倫也。)虛則靜，靜則動，動則得矣。(虛者靜之體，動者靜¶
　之生，所謂一動一靜，互爲其根也。)靜則無爲，無爲也則任事者責矣。(謂責成於已，蓋¶
　羣材萬品，各任其事，而自當其責，無爲而無不爲也。)無爲則俞俞，俞俞者憂患不能處，¶
年夀長矣。(俞俞，愉愉也，悅樂之意。無爲則能靜能應，常靜而常愉，憂患不能入，而精神完，年夀長矣。)夫虛靜¶
恬淡寂寞無爲者，萬物之本也。明此以南鄉，堯之爲君也；明此¶
以北面，舜之爲臣也。以此處上，帝王天子之德也；以此處下，玄¶
聖素王(有德無位之名。)之道也。以此退居而間(音閑)遊，江海山林之士服；¶
<pb:CK-KZ_JY133_03p054a>¶
以北進爲而撫世，則功大名顯而天下一也。(所謂動則得而任事者責葢如此。)¶
靜而聖，動而王，(卽内聖外王也)無爲也而尊，(『尊』，貴也。言天下之道，莫貴於無爲也。)樸素而¶
天下莫能與之爭美。(靜則不動矣，而能使羣動，故無爲而尊；樸素則無文矣，而至文者出，故莫與爭美。)¶
夫明白於天地之德者，此之謂大本大宗，與天和者也；所以均¶
調天下，與人和者也。(天和與天爲徒者也，人和與人爲徒者也。)與人和者，謂之人樂；¶
　(音洛)與天和者，謂之天樂。(和則樂從生焉，故曰天樂人樂。)莊子曰：吾師乎！(指虛靜。)¶
吾師乎！󰅾(音齎)萬物而不爲戾，(萬物變化生死日󰅾，物自󰅾耳，非吾師之暴戾也。)澤及萬¶
世而不爲仁，(仁者無不愛，至人無恩，故人不知其仁。)長於上古而不爲夀，覆載天¶
地雕刻眾形而不爲巧，(巧者爲之妙耳，無爲故無所稱巧，乃莊子所師此種學識，劈破千聖傳心之秘。)¶
此之謂天樂。(樂非外至，故曰天。)故曰：知天樂者，(知者與天爲徒，默與之契，非但聞見之知而已。)¶
<pb:CK-KZ_JY133_03p054b>¶
其生也天行，(行乎天理之自然，而我未嘗生。)其死也物化。(若萬物之變化，而我未嘗死。)靜而¶
與陰同德，(陰不能死我。)動而與陽同波。(陽不能生我，所謂陰陽在我手也。)故知天樂¶
者，無天怨，無人非，(以其禾嘗在彼也。)無物累，無鬼責。(以其未嘗在我也。)故曰其¶
動也天，其靜也地，(所謂宇宙在我手也。)一心定而王天下；其鬼不祟(鬼出見人¶
　曰祟，不祟言藏而不露也。)其魂不疲，(精神不倦曰不疲。)一心定而萬物服。言以虛¶
靜推於天地，通於萬物，此之謂天樂。天樂者，聖人之心，以畜天¶
下也。(我心常靜，則萬物之心通矣。通則服，不通則叛聖人之心，所以畜天下者，奚爲哉！天樂而已。)夫帝王之¶
德，以天地爲宗，以道德爲主，以無爲爲常。(天地道德不過無爲之理而已。)無爲¶
也，則用天下而有餘；有爲也，則爲天下用而不足。(無爲則以一人用天下，而¶
　天下爲之用，故有餘。有爲則以天下用一人，而一人爲之用，故不足，俱指帝王言。)故古之人貴乎無¶
<pb:CK-KZ_JY133_03p055a>¶
爲也。上無爲也，下亦無爲也，是下與上同德，下與上同德則不¶
臣；下有爲也，上亦有爲也，是上與下同道，上與下同道則不主；¶
上必無爲而用天下，下必有爲爲天下用，此不易之道也。(斧能刻木，¶
　而運斧者，工也；臣能任事，而用臣者君也。葢君道無爲，臣道有爲，君逸臣勞之義也。若主代臣事，則非主矣；臣秉主道則¶
　非臣矣。故各司其任，則上下咸得其宜，而無爲之理可坐致矣。)故古之王天下者，知雖落(與絡¶
　同包絡也)天地，不自慮(天下爲之慮也)也；辯雖彫萬物，不自說也；(天下爲之說也。)¶
能雖窮海内，不自爲也。(天下爲之爲也。)天不產而萬物化，地不長而萬¶
物育，帝王無爲而天下功。(天地不產不長而萬物自化自育，帝王無爲而天下自樂自利，孰居無事¶
　而主張，是孰居有事而運用，是則道以提挈之也。)故曰莫神於天，莫富於地，莫大於¶
帝王。故曰帝王之德配天地。此乘天地，馳萬物，而用人羣之道¶
<pb:CK-KZ_JY133_03p055b>¶
也。本在於上，末在於下，要在於主，詳在於臣。(又自無爲有爲翻出本末示人，說有¶
　爲爲末，當知無爲爲本。前言明此以北面舜之爲臣，則臣當無爲矣。又言末在于下，詳在于臣前言其心。此言其分也。)¶
三軍五兵之運，德之末也；賞罰利害，五刑之辟，教之末也；禮法¶
度數，(等差)刑名(名物也)比(類例也。)詳，(纎悉也。)治之末也；鐘鼓之音，羽毛之¶
容，樂之末也；哭泣衰(音催)絰，(音牒)隆殺之服，哀之末也。此五末者，須¶
精神之運，心術之動，然後從之者也。(精神心術，五末之本。而靜虛無爲又保精神明心術¶
　之本也，養其本則末從之矣。)末學者，古人有之，而非所以先也。(所先者在虛靜無爲¶
　而已。)君先而臣從，父先而子從，兄先而弟從，長先而少從，男先¶
而女從，夫先而婦從。夫尊卑先後，天地之行也故聖人取象焉。¶
　(荀子譏莊子『蔽于天而不知人』，觀此則莊子豈不知於人與因上一先字一從字說出許多名分見得道有自然之序，當¶
<pb:CK-KZ_JY133_03p056a>¶
　先者先，當後者後，故曰行也，何曾與儒異！)天尊，地卑，神明之位也；春夏先，秋冬後，¶
四時之序也。萬物化作，萌(芽也)區(別也)有狀，盛衰之殺，(非一時而盛，一時而衰，言¶
　其有漸次第差等也。)變化之流也。夫天地至神，而有尊卑先後之序，而¶
况人道乎！宗廟尙親，(昭穆有序。)朝廷尙尊，(官職有序。)鄉黨尙齒，(長幼有序。)行事¶
尙賢，(承乘有序)大道之序也。語道而非其序者，非其道也。語道而非¶
其道者，安取道！(語道尙其序，道而非序，安取於道哉！此發明本末要詳之旨。)是故古之明大¶
道者，先明天而道德次之，(天者，性命之極。先明於天，則本立於上，而末學自可次第而舉。而道德次¶
　之者，以道之大原出於天德，則行道而有得焉者也。)道德已明而仁義次之，(祖老子失道德而後¶
　仁義來。)仁義已明而分守次之，(職守也。蓋樸散爲器，聖人用之則爲官長，故次之。)分守¶
已明而形名次之，(形以彰之，名以命之。)形名已明而因任次之，(因其才職而任使之。)¶
<pb:CK-KZ_JY133_03p056b>¶
因任已明而原省次之，(『原』，宥也。『省』，試也。所以別人官之能否。)原省已明而是非次¶
之，(省察明則是非定。)是非已明而賞罰次之。(是非明則賞罰加)賞罰已明而愚¶
知處宜，(處之得宜。)貴賤履位；(官之各當其才。)仁賢不肖襲情，(襲如禮記襲裘之襲又如襲職¶
　之襲，露也，君子小人各露其情實也。)必分其能，必由其名。(名當其實。)以此事上以此¶
畜下，以此治物，以此修身，知謀不用，必歸其天，(事事協於理而無容心，皆歸於¶
　自然而已。)此之謂太平，治之至也。故《書》曰：『有形有名。』形名者，古人¶
有之，而非所以先也。(先者，其本始也。非所先者，其末學也。)古之語大道者，五變而¶
形名可舉，(五行變化而後萬物生，故知五行之變者，則制禮作樂。文物以紀之，聲名以發之，而形名可舉。)九變¶
而賞罰可言也。(九爲老陽，必變少陰，賞屬陽。罰屬陰，五行原從陰陽中生，故知陰陽之變態者，然後能行彰癉¶
　之權，以賞善罰惡而示人。)驟而語形名，不知其本(大道)也；驟而語賞罰，不知¶
<pb:CK-KZ_JY133_03p057a>¶
其始(大道)也；倒道而言，(不言大道，而言形名。)迕(音悟)道而說(不說大道，而說賞罰。)者，人之¶
所治安能治人！驟而語形名賞罰，此有知治之具，非知治之道，¶
可用於天下，不足以用天下，此之謂辯士，一曲之人也。禮法數¶
度，形名比詳，古人有之，此下之所以事上，非上之所以畜下也。¶
昔者舜問於堯曰：『天王之用心何如？』堯曰：『吾不敖無告，不廢窮¶
民，苦死者，嘉孺子而哀婦人。此吾所以用心已。』舜曰：『美則美矣，¶
而未大也。』堯曰：『然則何如？』舜曰：『天德而出甯，日月照而四時行，¶
若晝夜之有經、雲行而雨施矣。』(本天德以出治而萬物咸甯，日月自照，四時自行，晝夜有常，雲¶
　行雨施，天何心於物哉！而萬物自成，所謂天道運而無所積也。)堯曰：『然則膠膠擾擾乎！子，天¶
之合也；我，人之合也。』夫天地者，古之所大也，而黃帝堯舜之所¶
<pb:CK-KZ_JY133_03p057b>¶
共美也。故古之王天下者，奚爲哉？天地而已矣。孔子西藏書于¶
周室。(欲藏其所著之書以爲一代之信史。)子路謀曰：『由聞周之徵藏(藏名。)史有老聃¶
者，(史官。)免而歸居，夫子欲藏書，則試往因焉。』孔子曰：『善』。往見老聃，¶
而老聃不許，於是繙《十二經》(繙者，反覆經旨。)以說。老聃中其說。(言方及半而老¶
　子以爲太煩也。)曰：『太謾，願聞其要。』孔子曰：『要在仁義。』老聃曰『請問，仁¶
義，人之性邪？』(性本靜虛之中，寂然湛然，一物不着者。)孔子曰：『然。君子不仁則不成，¶
不義則不生。仁義，眞人之性也，又將奚爲矣？』老聃曰：『請問，何謂¶
仁義？』孔子曰：『中心物愷，(與物同春)兼愛無私，此仁義之情也。』(兼愛屬仁，無私¶
　屬義。)老聃曰：『意幾乎後言！(猶失言也。)夫兼愛，不亦迂乎！無私焉，乃私¶
也。夫子若欲使天下無失其牧乎？則天地固有常矣，日月固有¶
<pb:CK-KZ_JY133_03p058a>¶
明矣，星辰固有列矣，禽獸固有羣矣，樹木固有立矣。夫子亦放¶
德而行，循道而趨，已至矣；(必欲使天下無失其養，則萬物各足其性，吾惟循放自然之道德而行，亦¶
　已極也。)又何偈偈(音傑，勞力也。)乎揭仁義，若擊鼓而求亡子焉？(逃亡之人¶
　擊鼓而求之，是速其亡也。猶之揭仁義而治天下，是速其亂也。)意，夫子亂人之性也！』士成綺¶
見老子而問曰：『吾聞夫子聖人也，吾固不辭遠道而來願見，百¶
舍重趼(音繭足跟厚皮也)而不敢息。今吾觀子，非聖人也。鼠壤有餘蔬，¶
而棄妹，不仁也，生熟不盡於前，而積歛無崖。』(妹作味，老氏主儉嗇，以鼠壤有餘蔬¶
　而棄於暗昧不明之地，可謂仁乎！生熟物用之不盡而又積歛，其末來可謂儉乎！)老子漠然不應。(是以¶
　不答答之也)士成綺明日復見，曰『昔者，吾有剌(譏剌也)於子，今吾心¶
正郤矣，何故也？』(退也言向有所訊，今其心退然安，意受教也。)老子曰：『夫巧知神聖之¶
<pb:CK-KZ_JY133_03p058b>¶
人，吾自以爲脫焉。(巧知神聖之人，應答如流，吾自以爲弗及。『脫』失也，不及意。)昔者子呼我牛¶
也而謂之牛，呼我馬也而謂之馬。(不知者謂太白若辱，雖人呼我爲牛馬，犯而不與之較也。¶
　知之者謂德合天地，名爲呼牛呼馬，實爲亦坤亦乾，《易》云『乾爲馬，坤爲牛。』也)苟有其實，人與之名¶
而弗受，再受其殃。(名者實之賔，苟有其實，斯人應以此名，加故不受名者，再受其殃。)吾服也恒¶
服，吾非以服有服。』(名以加人，人䝉之如衣服也。令名猶衣錦也，不美之名猶被褐也。老子自言，褐吾服也，吾¶
　恒服褐，非別有不衷之服，故暫以此服而愚人也，被褐懷玉自是老氏本色。)士成綺鴈行避影，(側身¶
　而行也。)履行遂進(踵步而前也。)而問：『修身若何？』老子曰：『而(汝也)容崖然，¶
　(崖崖異也)而目衝然，(突目而視視之高也)而顙頯然，(頯音仇，顙中央高而兩頭銳，言高露也。)而¶
口闞然，(口呿之貌，言張口也。)而狀義然(踶跂自持之貌，言自矜也。)似繫馬而止也。(身定而神¶
　馳也。)動而持，發也(一舉動之間便持發若機括，渾是機事所露。)機，察而審，(熟察而詳審，渾然一¶
<pb:CK-KZ_JY133_03p059a>¶
　團，機心也。)知巧而覩於泰，(恃巧而驕泰見於外，巧於見泰則拙於抱樸矣。)凡以爲不信，(凡此¶
　十者皆不實之徵)邊竟(音境)有人焉，其名爲竊。』(邊陲人不聞修身大道，縱有言語偶會墳典，皆¶
　竊盜所得，何足道哉。)老子曰：『夫道，於大不終，於小不遺，(大包無外，細入無倫。)故萬¶
物備，廣廣乎其無不容也，淵乎其不可測也。(無不容不可測，卽中庸費而隱之義。)¶
形德仁義，(大道無形，及其形而爲德、爲仁、爲義，皆非形而上者也。)神之末也，(末對本而言，道之主宰爲¶
　神，道無本，以虛靜恬淡爲本；道無末，以形德仁義爲末。)非至人孰能定之！(定其本末也。)夫至¶
人有世，不亦大乎！而不足以爲之累。天下奮㨀(音柄)而不與之偕，¶
　(神之定者，外物不足以尙之，故不以攖世累，彼自操柄，我自行志，不與偕也。)審乎無假而不與利¶
遷，極物之眞，能守其本，(所以者何審乎無假而不以利遷耳！究極物之眞實而能守其本耳，無假卽眞¶
　也，本也，神也。)故外天地，遺萬物，而神未嘗有所困也。』(外天地出乎天地之外，遺¶
<pb:CK-KZ_JY133_03p059b>¶
　萬物不與萬物爲伍也，此乃出世之事，不溺不焚而神何困之有！)通乎道，合乎德，退仁義，賔¶
禮樂，至人之心有所定矣。(以仁義爲後而非所先，故曰『退其所先者，道德也。』以禮樂爲賓，其所主者，¶
　性情也，此乃至人之根本眞實凝神處，而心大定矣。)世之所貴道者書也，書不貴語，語¶
有貴也。(世得古人一書，襲而藏之，以道載在此書。吾貴道，因貴書也，不知書僅言語而已。當更尋語之所貴也。)語¶
之所貴者意也，意有所隨。意之所隨者，不可以言傳也。而世因¶
貴言傳書。世雖貴之哉，猶不足貴也，爲其貴非其貴也。(意之所向，言不¶
　得而傳，則言之與書，皆不足貴矣。以此爲貴皆不足貴，故曰非其貴也。)故視而可見者，形與色¶
也；聽而可聞者，名與聲也！悲夫，世人以形色名聲爲足以得彼¶
之情！夫形色名聲果不足以得彼之情，(書言之於意，猶形色名聲之於情，情不可以形、¶
　色、名、聲得，意其可以書言得乎！)則知者不言，言者不知，而世豈識之哉！(知道者不¶
<pb:CK-KZ_JY133_03p060a>¶
　求之言與書，求之言，與書不知道也。老子此段欲人忘象忘言，不惟結上亦以起下。)桓公讀書於堂上。¶
輪扁(斵輪人名扁。)斵輪於堂下，釋椎(音槌)鑿而上，問桓公曰：『敢問，公之¶
所讀者何言邪？』公曰『聖人之言也。』曰『聖人在乎？』公曰『已死矣。』曰¶
『然則君之所讀者，古人之糟魄(糟爛爲魄。)已夫！』桓公曰：『寡人讀書，輪¶
人安得議乎！有說則可，無說則死。』輪扁曰：(設此輪扁一喻，正見意非言所能傳。)臣¶
也以臣之事觀之。斵輪，徐則甘而不固，疾則苦而不入。不徐不¶
疾，得之於手而應於心，口不能言，有數存焉於其間。(『徐』，寛也。『疾』，𦂳也。寬則¶
　甘滑易入而不堅，𦂳則苦澁堅持而難入，要在不疾不徐，自有分數存乎其間，數猶分寸也。)臣不能以喻¶
臣之子，臣之子亦不能受之於臣，是以行年七十而老斵輪。古¶
之人與其不可傳也死矣，然則君之所讀者，古人之糟魄巳夫！¶
<pb:CK-KZ_JY133_03p060b>¶
　(陸西星曰：莊子之意，欲人離口耳，黜聞見，心領神會，而得之意言象數之外。則有書無書同歸影響，有言無言俱屬筌蹄。¶
　若徒誦其言而忘其味，是得其糟魄而失其神髓，不免爲輪人之所竊笑矣。)¶
　復圭子曰：道何物也動靜互爲其根者也。善言道者，靜處不¶
　可見而先言其動，天得其常運者而成萬物，帝與聖人得其¶
　常運者而天下歸服。此皆道之運用也。有動者以爲道之流¶
　行，必有不動者以爲道之主宰，則聖人之心靜也，水靜猶可¶
　以明燭鬚眉，平中准，而况精神聖人之心靜乎！『靜』字乃一篇¶
　之主，而以『精神』二字貫之，則裏面有運用工夫而不徒爲頑¶
　靜矣。若而人也，天地不出其範圍；萬物無逃其洞察，謂爲天¶
　地之鑑也可；謂爲萬物之鏡也亦可。則我命由我，法自我出，¶
<pb:CK-KZ_JY133_03p061a>¶
　而道由我行矣。夫靜生於虛，一靜則無所不靜，故虛靜恬淡¶
　寂寞無爲者，天地之所取平，道德之所究竟，帝王聖人之所¶
　歸休。休則虛實相生，虛則動靜各得，靜則以無爲而無所不¶
　爲，無爲則心常愉而外患不能入，長生久視道在此矣。此虛¶
　靜恬淡寂寞無爲者，乃萬物之本，不惟堯得之而爲君，舜亦¶
　得之而爲臣。帝王天子有此德不虛王於上，玄聖素王有此¶
　道不虛處於下。可退而表儀乎山林，亦可進而顯功名於天¶
　下；可以靜而聖德隱，亦可以動而王業著。無爲而羣德不能¶
　與較尊，樸素而百家莫能與爭美，此之謂大本大宗，天地人¶
　不能外也。則天和人和，天樂人樂，亦從此生也。莊子之師是¶
<pb:CK-KZ_JY133_03p061b>¶
　何人者耶？分明指太上言。藏生於殺，故󰅾萬物而不爲戾，施¶
　澤於不知故，及萬世而不爲仁，履厯不能考。故長於上古而¶
　不爲夀。乾坤萬有，性其所陶鑄，故覆載天地，雕刻眾形而不¶
　爲巧，皆無爲自然而然，此之謂天樂。若知天樂者，虛靜恬淡¶
　寂寞無爲，與天爲徒，默與之契，是故其生死動靜與造化爲¶
　卷舒。又此和樂之中無怨無非，無累無責，不祟不疲，一靜定¶
　而王天下，服萬物。聖人之心可以畜天下矣。甯知帝王之德¶
　卽天地之德也，道德其主宰也，無爲其作用也，有才而不露¶
　其才，無爲也。而天下之才咸願爲我使，故用天下而有餘，有¶
　才而自彰其才，有爲也。而一人之才不能以周遍，故爲天下¶
<pb:CK-KZ_JY133_03p062a>¶
　用而不足第，無爲誠足貴也，在上秉之爲恭已，在下秉之爲¶
　曠官。有爲亦可善也，臣下行之爲敬事，主上行之爲代庖。上¶
　必無爲而用天下，下必有爲爲天下用，此古今不易之道也。¶
　可見莊子之學亦與吾儒同，而非偏枯於無爲者矣。故古之¶
　明王有落天地之知而無自慮之心。有雕萬物之辯而無自¶
　說之詞，有窮海内之能而無自爲之事。則天地之化育，一帝¶
　王之化育也。帝王之無爲，一天地之無爲也。故天之神、地之¶
　富盡歸於帝王之大，而帝王之德配天地者，無爲配之也；馳¶
　萬物而用人羣者，無爲用之也。識者以無爲爲本，有爲爲末，¶
　而上下分無爲爲要，有爲爲詳，而主臣又分。故不知五兵五¶
<pb:CK-KZ_JY133_03p062b>¶
　刑爲德教之末，何以索德教之本？不知禮法鍾鼓爲治樂之¶
　末，何以考治樂之本？不辨哭泣衰絰爲哀之末，何以究哀之¶
　本？此五者皆精神心術之所流露，古人有之而非所先也。可¶
　見有爲爲後，而無爲爲先，吾觀之五倫咸先後之不紊者何¶
　也？聖人取象於天尊地卑之位，取法於春夏秋冬先後之序¶
　也。夫萬物化生，尙有隆殺盛者，不頓盛衰者，不頓衰而變化¶
　有漸，豈聖人尙親、尙尊、尙齒、尙賢，而無次序乎！道之大原出¶
　於天，故必先明天道而後知道之原。行道而有得者，謂之德，¶
　必明乎道德者，而天道始爲我有矣。由是而仁義，而分守，而¶
　形名，而因任，而原省，而是非，而賞罰，各以次第而明者，其相¶
<pb:CK-KZ_JY133_03p063a>¶
　因之序也。由是而愚知，而貴賤，而仁賢，而不肖，處宜履位各¶
　露其情而不惜力，必循名者何也？咸由明道德之人事上畜¶
　下，治物修身，不用有爲之人謀，而歸無爲之天道也。故書曰，¶
　有形有名，卽文物以紀之，聲名以發之之謂也。治天下者所¶
　不能無而第不先之耳。古之語大道者，必須知五行生尅變¶
　化之理，而後形名可議。不然本之不知，末於何有？須知九爲¶
　老陽，陰陽生尅變化之機，而後賞罰可談。不然始之不明，終¶
　於何有？卽有强而語形名賞罰者，特知致治之具而不知致¶
　治之道也。下之所以事上，非上之所以畜下也。聞堯之用心¶
　憫顚恤窮，哀寡慈幼，而舜猶以堯爲未大也。本天德以甯民，¶
<pb:CK-KZ_JY133_03p063b>¶
　同日月之無私，照與四時爲順度，若晝夜之有經，民無不知¶
　也。雲行而雨施，澤無不被也。舜信合乎天而堯猶合於人也。¶
　自古之治天下者未有不取法於天地者也，孔子西藏書於¶
　周室，繙十二經以說老聃，而後聃厭其太謾，願聞其要，孔子¶
　曰要在仁義，仁義眞人之性也。中心物愷兼愛無私，此仁義¶
　之情也。老聃曰夫兼愛不亦迂乎？無私焉乃私也，若欲使天¶
　下無失其牧，未有拂天地之常，悖日月之明，乖星辰之列，亂¶
　禽獸之羣、揺樹木之立，而能放德而行，循道而趨者。揭仁義¶
　以示人，何異擊鼓而求亡子，鼓愈疾而亡愈遠，噫，仁義亂人¶
　之性也。士成綺見老子而問曰，吾聞夫子聖人也，今觀子非¶
<pb:CK-KZ_JY133_03p064a>¶
　聖人也，蔬有餘而歛無崖。老子漠然不應，士成綺明日復見¶
　老子曰，夫巧知神聖之人，吾自以爲可脫焉。昔子呼我牛也，¶
　而亦牛；呼我馬也，而亦馬。有其實者斯，有其名而弗受其名¶
　者，殃必及之，吾素被褐也，𢘆服此服，吾非別有不衷之服，故¶
　以被褐之服而愚人也。士成綺鴈行避影，遂進而問修身若¶
　何？老子曰，而容崖然，而目衝然，與冲虛内視者異矣。而顙頯¶
　然，而口闞然，而狀義然，與大辨若訥、抑抑威儀者又異矣。身¶
　似繫馬，而意馬未覊，其發若機括，未發而機心衝，知巧露而¶
　泰容覩，凡此皆不實之徵也。若而人也其邊幅易盡也，底裏¶
　易窺也，卽有所聞所見，亦竊取之學問耳，惡足以言修身。夫¶
<pb:CK-KZ_JY133_03p064b>¶
　子曰：凡物能大者，必不能小。惟道大無終而小不遺，廣乎其¶
　無不容也，淵乎其不可測也。神矣哉！道之難名也，卽形德仁¶
　義特其末耳，惟至人者能藐世界，薄銓衡，屏寵利，任眞而黜¶
　假，守本而亡末。神遊乎天地之外，超乎萬物之上，無往而非¶
　道德耳。視仁義猶後也，禮樂吾賔也，其心惟定於道德而已。¶
　至人往矣，而神亦往，僅有書以遺於後世人。貴道因貴書，不¶
　知書惟有言語之存，語以達意，意之所向仍有書不盡言，言¶
　不盡意者，無乃貴非其貴乎！書之不能盡道，亦猶形色名聲¶
　不足以得人之情也，信哉！知道者不求之言與書也，求之言¶
　與書者不必知道也。而世豈識書之不足貴哉！後引輪扁之¶
<pb:CK-KZ_JY133_03p065a>¶
　對以爲書不足貴之証。桓公讀書於堂上，彼其所貴者書也，¶
　而輪扁問之曰，何言耶？公曰，聖人之言也。輪扁曰，聖人在乎？¶
　公曰巳死矣，曰然則君之所讀者，古人之糟魄已矣，『糟魄』二¶
　字，此莊老爲千古後學傳神處，學人當尋糟魄之眞味何在，¶
　眞味卽人之眞性也，眞神也。酒以滓而成糟魄，人以雕琢而¶
　失眞性，哀哉！輪扁申其說曰，斵輪雖小，有道於此，運斤徐則¶
　甘而物不堅固，運斤疾則苦而不入，木不徐不疾得之於手，¶
　與手習也。而應於心，與心合也。口不能言者，不徐不疾之數¶
　存乎其間，俱是心領神會，臣不能以喻其子，則他人不喻可¶
　知，臣之子亦不能受之於臣，則他人不受可知。是以行年七¶
<pb:CK-KZ_JY133_03p065b>¶
　十而老斵輪古之人與其不可傳也，死矣，此語凜凜有喚起¶
　後人須於不可傳中尋出可傳之物來，須於已死尋出不死¶
　之物來，方爲會讀書人。然則君之所讀者，古人之糟魄已，夫¶
　有糟魄，必有精神二句，冷語非嘲桓公也，嘲萬世之後讀《南¶
　華》者止思竊其詞華，而不知大道有長生不死之術，則雖讀¶
　《南華》，猶未讀也夫。¶
<pb:CK-KZ_JY133_03p066a>¶

** 　外篇天運第十四¶

　　(重重徵問造化，要人求得一箇運化主宰，以立君道之凖。貴無爲，賤有爲；重道德，輕仁義，乃其大旨。)¶
天其運乎？地其處乎？日月其爭於所乎？(天以氣運而不息，地以形處而不動，日月之行¶
　皆有定所。第往來代謝，方會則月光都盡而爲晦巳，會則月光復蘇而爲朔，似有爭所之象。)孰主張是？孰¶
維綱是？孰居無事而推行是？意者其有機緘而不得已邪？意者¶
其運轉而不能自止邪？(主張綱維，猶涉有爲，居無事則全漠然，無所爲矣。機緘如有所係屬也，卽太極¶
　也，得此默運，則居無事而化育自成。)雲者爲雨乎？雨者爲雲乎？孰隆施是？孰居¶
無事淫樂而勸是？(天氣下降，地氣上騰；蒸而爲雲，釀而爲雨。隆如藴隆之隆盛也，施雨滂沛也。雲雨陰陽和¶
　氣所成，故謂之淫樂。)風起北方，一西一東，有上彷徨，孰噓吸是？孰居無¶
事而披拂是？(上言雲雨，有雨必有風以繼之。東北，陽方；西南，陰方；必東北方陽氣先起，自下而上，後西南以陰氣¶
<pb:CK-KZ_JY133_03p066b>¶
　迎之。所謂陽從陰則雨至矣，故風起北方而後或西或東，有風自上而彷徨四周。『噓吸』，風之呼吸也。『披拂』，風鼓動之貌。此¶
　風雨所以交作造化，必有主之者，易曰『密雲，不雨，自我西郊』西方陰氣，陰促陽必不雨也。非知道者孰敢言之。)敢問¶
何故？巫咸祒(音超)曰：來！吾語女。天有六極五常，(天有六氣，五行以佐元宰，而成𡻕功。¶
　則天地日月，雲雨風露，主張綱維等，皆是物也。)帝王順之則治，逆之則凶。(『順之』，順造化之，無爲¶
　也。)九洛之事，(『九』是九疇，『洛』乃洛書也。事卽五行五事，八政五紀之類。)治成德備，(治功成而聖德¶
　備。)監照下土，天下戴之，此謂上皇。(上皇卽挈天地，馳日月，隆施雲雨，噓吸風氣，而常居¶
　無事之地者，不必拘拘鴻荒之世也。)商大(音泰)宰蕩問仁於莊子。莊子曰：『虎狼，仁¶
也。』曰：『何謂也？』莊子曰：『父子相親，何爲不仁？』曰：『請問至仁。』莊子曰：¶
『至仁無親。』(太宰兩間而莊子兩答，一座皆驚而不可以驚，獨坐言虎狼父子相親，則世有父不慈而子不孝者愧矣。¶
　言至仁無親，則如周公之誅管蔡，石碏之誅石厚是也。後人之處兄弟父子有周公石公之不幸，而不能行管蔡石厚之¶
<pb:CK-KZ_JY133_03p067a>¶
　誅者亦愧矣。　一說至仁視萬物猶一體，合親疎，而皆愛之。故曰無親。)太宰曰：蕩聞之，無親則¶
不愛，不愛則不孝。謂至仁不孝，可乎？莊子曰：不然。夫至仁尙矣，¶
孝固不足以言之。此非過孝之言也，不及孝之言也。(仁統萬善者，一箇『孝』¶
　字固不足以盡，至仁無親之言，蓋至仁不過於孝矣，故子之所言，非過於孝者之言也，乃不及乎孝。自常人之言耳，大抵¶
　莊子問答正言若反類如此。)夫南行者至於郢，北面而不見㝠山，是何也？¶
則去之遠也。(㝠山在北海，而南行以回望之，則去山愈遠。至仁在乎無親，而仁愛以言之，則愈非至理矣。)故¶
曰：以敬孝易，(恭敬在外，其孝可以勉而能。)以愛孝難；(愛則本於出衷，自然而然。)以愛孝易，¶
而忘親難；(愛親而忘其愛，忘之在已者也。)忘親易，使親忘我難；(我無心不自知其孝親，亦無心¶
　不知我之孝。忘之在人者也，故尤難。)使親忘我易，兼忘天下難；(如舜之棄天下如棄敝蓰是也。)¶
兼忘天下易，使天下兼忘我難。(天下忘我，卽忘帝力，於何有也？)夫德遺堯舜而¶
<pb:CK-KZ_JY133_03p067b>¶
不爲也，(『遺』，棄也，薄之也。德薄堯舜而不自以爲德。)利澤施於萬世，天下莫知也，豈直¶
太息而言仁孝乎哉！夫孝悌仁義，忠信貞廉，此皆自勉以役其¶
德者也，不足多也。(此八者皆一節一行之士勉爲修飭以役於德者也。)故曰，至貴，國爵并¶
焉；至富，國財并焉；至願，名譽并焉。是以道不渝。(『并』卽屏棄也，至貴在我，何有於¶
　國爵？至富在我，何有於國財？至願在我，則道德備於身而何有於名譽？凡我屏去者，皆有變滅。惟道眞常不變，不可得而¶
　渝。)北門成問於黃帝曰：帝張咸池之樂於洞庭之野，吾始聞¶
之懼，(駭聽。)復聞之怠，(細聽。)卒聞之而惑；(莫知所以。)蕩蕩(神不能定也。)默默，(口不能言¶
　也。)乃不自得。(心不自安。)帝曰：女殆其然哉！(此叚備論古樂之妙。)吾奏之以人，¶
徵之以天，(『人』，人事也。『天』，天理也。言樂非人不備，而六律五音與，天地之氣侯相表裏也。)行之以禮義，¶
　(禮以節之則有序，義以正之則不亂。)建之以太淸。(太淸者，聲氣之元。建之爲主，而淸濁高下常取節焉，所謂¶
<pb:CK-KZ_JY133_03p068a>¶
　大樂與天地同和也。)夫至樂者，先應之以人事，順之以天理，行之以五¶
德，(貌言視聽思也。)應之以自然，(此四句作樂之本也。董子所謂心和則氣和，氣和則形和，形和則天地之和應¶
　之矣。)然後調理四時，太和萬物。(非得無聲之樂，何能發揚雅奏！)四時迭起，萬物¶
循生；一盛一衰，文武倫經，一淸一濁，陰陽調和，(四時萬物合乎造化之自然，盛¶
　衰、文武、淸濁、陰陽，言其節奏之妙。自『四時迭起』至『不可待』又言作用之妙，循環無端變化不窮，且作且止而莫知歸㝛之¶
　地也。)流光其聲；(言其聲流動而光瑩，所謂美哉洋洋乎者。)蟄蟲始作，吾驚之以雷霆；¶
　(蟄蟲聞吾樂之奏便驚若雷霆，而始作所謂發舒鼓舞不能自已也。)其卒無尾，(樂雖終而餘音似嫋嫋不絶，故¶
　無尾。)其始無首；(始非突然，而始自有輕揚圓轉之妙，故無首。)一死一生，(無死無生。)一僨(音奔)¶
一起；(無僨無起。)所常無窮，(以變化爲常，則所常無窮。)而一不可待。(始終相生，統同無間，死生僨起，¶
　變動而不可窮，故不可執也。待者求其歸一而未得之謂。)女故懼也。(初聞無窮之變不能待之以一，故懼然竦¶
<pb:CK-KZ_JY133_03p068b>¶
　聽。)吾又奏之以陰陽之和，燭之以日月之明；(見動靜之相生往來之相，禪與¶
　造化無不脗合。)其聲能短能長，(類晷影之前却。)能柔能剛，(象氣序之温烈。)變化齊一，¶
　(同爲變化。)不主故常；(愈出愈新。)在谷滿谷，在阬(音坑)滿阬，(聲氣之洋洋流動充滿，無所不¶
　届，其盛如此。)塗郤(音隙)守神，(言黜其聰明而甯一其心志以審音律之節奏也。)以物爲量(量之¶
　以管，以定鍾律之短長。)其聲揮綽，(悠揚寛綽。)其名高明。(名曰高明之樂。)是故鬼神守¶
其幽，(能使鬼神安位。)日月星辰行其紀。(二辰順軌作樂之極功有如此。)吾止之於有窮，¶
　(吾之樂止乎其不得不止。)流之於無止。(而又行乎其所當行。)子欲慮之而不能知也，¶
　(無所致吾思)望之而不能見也，(無所容吾見。)逐之而不能及也；(無所容吾足。)¶
儻然(自失也。)立於四虛之道，倚於槁梧(琴也)而吟。目知窮乎所欲見，¶
力屈乎所欲逐，(人之知力各有所限也。)吾旣不及已夫！形充空虛，乃至委¶
<pb:CK-KZ_JY133_03p069a>¶
　(音威)蛇，(音移)女(音汝)委蛇，故怠。(喪其耳，忘其目，廢其形骸，身如虛空，弛放而不收，故曰『乃至委蛇』。惟委蛇¶
　故怠也。大凡見人作爲自覺非思慮所及者，則辰然憮然其狀類如此也。)吾又奏之無怠之聲，¶
　(振刷其精神)調之以自然之命，(調之使出於自然樂之節，如天命之流衍也。)故若混逐¶
叢生，(言樂之無相奪，倫如禽獸之混逐，草木之並生，並育而不相害也。)林樂(音洛)而無形；布揮而¶
不曳，幽昬而無聲。(林林同樂而形跡之相忘，布散揮動而牽曳之自冺，幽深昏默又若無聲，而天籟之自鳴¶
　者。)動於無方，居於𥥆㝠；(動則無方，所居則𥥆兮㝠兮而不可測)或謂之死，或謂¶
之生；或謂之實，或謂之榮；行流散徙，不主常聲。(非生非死，非華非實，但見流行¶
　散徒之不定不主，故常也。)世疑之，稽於聖人。聖也者，達於情而遂於命也。¶
　(節奏之妙匪夷所思，人皆稽之於聖以爲聖人者達樂之情而順天之命也。)天機不張而五官皆¶
備，(元神不動而五官互効其職)此之謂天樂，無言而心說。(音悅，其悅樂有不容言者。)故有¶
<pb:CK-KZ_JY133_03p069b>¶
焱〓爲之頌曰：『聽之不聞其聲，視之不見其形，充滿天地，苞褁¶
六極。』女(音汝)欲聽之而無接焉，(言彌漫宇宙天地爲昭，雖欲聽之耳目，無從接也。)而故惑¶
也。(求其然而不得其所以然也。)樂也者，始於懼，懼故祟；(懼則精神鼓愓，疑其樂之爲鬼爲神，故祟。)¶
吾又次之以怠，怠故遁；(怠則因探索而心力疲竭，不得不棄去。)卒之於惑，惑故愚；¶
愚故道，道可載而與之俱也。(卒聽其樂之節奏，疑非人間之應有，故惑。惑則着一毫知識不得，故¶
　愚。愚則雖落後天而猶不失先天之本體，故道。道可載而與之俱也，是愚爲載道之器，而非道以載愚也，可見愚之一字¶
　乃莊老得道以後之妙悟揭出以示人。)孔子西遊於衞。顏淵問師金(魯太師名)曰：『以¶
夫子之行爲奚如？』師金曰：『惜乎，而夫子其窮哉！』顏淵曰『何也？』師¶
金曰：夫芻狗之禾陳也，(結草爲狗祭天解厭之物，喻儒者所學古昔陳言不能用於今世。)盛以¶
篋衍，巾以文繡，尸祝齋戒以將之。及其已陳也，行者踐其首脊，¶
<pb:CK-KZ_JY133_03p070a>¶
蘇者取而爨之而已；將復取而盛以篋衍，巾以文繡，遊居寢卧¶
其下，彼不得夢，(音䝉，魂識顚倒。)必且數(音朔)眯(音米，目晴虧避。)焉。今而夫子亦取¶
先王已陳芻狗，取弟子遊居寢卧其下。故伐樹於宋，削迹於衞，¶
窮於商周，是非其夢邪？(音耶)圍於陳蔡之間，七日不火食，死生相¶
與鄰，是非其眯邪？(芻狗祭則奉之，已則棄之。若復取而尊之則惑矣，惑則生夢生眯。今而夫子取先王巳陳¶
　之名物羣弟子而習之，卒以取困是非夢眯之明徵耶？)夫水行莫如用舟，而陸行莫如¶
用車。以舟之可行於水也而求推之於陸，則沒世不行尋常。古¶
今非水陸與？(音余)周魯非舟車與？(音余)今蘄(音祈)行周於魯，是猶推舟¶
於陸也，(以古之周道而行於今之魯國，是推舟於陸，其不利於行也必矣。)勞而無功，身必有殃。¶
彼未知夫無方之傳，應物而不窮者也。(自古所傳，自有隨時順應之道以應世而不窮，¶
<pb:CK-KZ_JY133_03p070b>¶
　而可以執一乎。)且子獨不見夫桔(音結)槔(音羔)者乎？引之則俯，舍之則仰。¶
彼人之所引，非引人也，故俯仰而不得罪於人。(俯仰隨人而無所容心，卽無方¶
　應物不窮者也。)故夫三皇五帝之禮義法度，不矜於同而矜於治。故¶
譬三皇五帝之禮義法度，其猶柤梨橘柚邪！(音耶)其味相反而皆¶
可於口。故禮義法度者，應時而變者也。(今吾試按齊楚吳燕之歌異轉而皆樂，九夷哭¶
　殊其聲而皆悲。是以聖人因時致宜，爲民立法，故伏羲神農教而不誅，黃帝堯舜誅而不怒，夏質而不文，周文而不質。古¶
　之法其可行於今，今之法其可膠於古乎！)今取猨狙而衣以周公之服，彼必齕(音紇)¶
齧挽裂，盡去而後慊。(快也。)觀古今之異，猶猨狙之異乎周公也。故¶
西施病心而矉(顰同)其里，其里之醜人見而美之，歸亦捧(音奉)心而¶
矉其里。其里之富人見之，堅閉門而不出，貧人見之，挈妻子而¶
<pb:CK-KZ_JY133_03p071a>¶
去之走。彼知美矉而不知矉之所以美。惜乎，而夫子其窮哉！(古今¶
　異宜而治不相襲，必以古之道變今之俗以求其同，是猶猨狙而衣，周公之服里，女而效西施之矉，其勢必至相詆也。夫¶
　子之窮也，固宜重重譬喻，皆極言世道不可挽回之意。葢以慨古道之難復，而哀夫子之終窮耳。)孔子行年¶
五十有一而不聞道，乃南之沛見老聃。老聃曰：『子來乎？吾聞子，¶
北方之賢者也，子亦得道乎？』孔子曰『未得也。』老子曰『子惡乎求¶
之哉？』曰：『吾求之於度數，(禮樂制度，道之形而下者。)五年而未得。』老子曰：『子又¶
惡乎求之哉？』曰『吾求之於陰陽，(天地造化，道之形而上者。)十有二年而未得。』¶
老子曰：然。使道而可獻，則人莫不獻之於其君；使道而可進，則¶
人莫不進之於其親；使道而可以告人，則人莫不告其兄弟；使¶
道而可以與人，則人莫不與其子孫。(明道不可以言傳，在人自悟之耳。)然而不¶
<pb:CK-KZ_JY133_03p071b>¶<here p154>
可者，無他也，(無他故。)中無主而不止(道雖有所聞於外而中無定主終非眞得不能止而不遷)¶
外無正而不行(學貴能虛在我縱有所得而外無就正則無以印證而不行)由中出者不受¶
於外(自悟入者)聖人不出(聖人不多出言以强聒之)由外入者無主於中(自口耳入者)¶
聖人不隱(作止語默無非教也)名公器也不可多取(夷齊餓死比干剖心皆取名多之累也故¶
　大聖大賢隱身非難而隱名爲難)仁義先王之蘧(音渠)廬也(草舍也)止可以一㝛¶
而不可以久處覯而多責(仁義譬之草舍止可暫而不可久必以仁義自見於天下則求全責備者¶
　至矣)古之至人假道於仁託㝛於義(假託皆不久處之意)以遊逍遥之墟¶
　(不染纎塵之處方可逍遥)食於苟𥳑之田(此苟𥳑之田乃坎兌之方家家有之不必耕種而自收惟仙家¶
　能食之)立於不貸之圃(此不貸之圃乃乾離之體止可自給而不可以假人惟仙家能立之)逍遥¶
無爲也(乃得道以後事所謂及其無爲眾始知也)苟𥳑易養也(坎中之陽原爲離宮之物能知取坎而塡¶
<pb:CK-KZ_JY133_03p072a>¶
　離易養也)不貸無出也(無出二字有深意吕祖云正心收住黃龍髓卽不出之義)古者謂是採¶
眞之遊(旁門採戰御女僅知採其後天不能延年者何也爲其所採者假耳眞人則採彼先天眞一之母氣所謂借假¶
　修眞而換骨爲純陽矣)以富爲是者不能讓祿以顯爲是者不能讓名¶
親權者不能與人柄操之則慄舍之則悲而一無所鑒以闚其¶
所不休者是天之戮民也(貪夫狥利烈士狥名夸者死權往迹之當鑒者何可勝數此而不鑒非善¶
　保全之人故爲天之戮民)怨恩取與諫教生殺八者正之器也唯循大變¶
而無所湮(音因)者爲能用之故曰正者正也其心以爲不然者天¶
門不開矣(怨恩取與諫教生殺爲政之具所用以正人之器惟利害不關於心生死無變於已者故能當機而斷更¶
　無湮滯也正者正也所謂以已之正而正人之不正也人有不信其然者季世之執政也若而人也人欲填滿其縱意橫¶
　心所念無非人門鬼路上走而天理不存生機閉塞故曰天門不開也)孔子見老聃而語仁義¶
<pb:CK-KZ_JY133_03p072b>¶
老聃曰夫播糠眯目則天地四方易位矣蚊虻(音文盲)𠾱(音匝吶也)膚¶
則通昔(夕同)不寐矣夫仁義㦧然乃憤吾心亂莫大焉(夫淸虛之體不容一¶
　物目與膚尙不容眯且𠾱而况吾心乎故降道德而言仁義未始不爲心亂也)吾子使天下無失其¶
樸吾子亦放風而動總德而立矣又奚傑然若負建鼓而求亡¶
子者邪(天下有無名之樸無失之者還其混沌之天而不以竅鑿之也放風總德皆無爲之教也天下已失其樸而救¶
　以仁義何異建鼓而求亡子耶)夫鵠不日浴而白鳥不日黔而黑黑白之樸¶
不足以爲辯名譽之觀不足以爲廣泉涸魚相與處於陸相呴¶
　(音吁)以濕相濡(音儒)以沬(音未)不若相忘於江湖(且人之稟賦皆出自然如鵠白烏黑¶
　其樸何所加餙名譽之觀無所加廣魚處陰兩相呴相濡則病矣不若處之江湖魚相忘於水也使天下失其樸而相呴¶
　以仁義之濕沬不若相忘於道術之江湖也)孔子見老聃歸三日不談弟子問曰¶
<pb:CK-KZ_JY133_03p073a>¶
夫子見老聃亦將何規哉(規而正之也)孔子曰吾乃今於是乎見龍¶
　(龍之爲物可見而不可見者)龍合而成體散而成章(謂神氣卷舒)乘乎雲氣而¶
養乎陰陽(謂以陰陽二氣自相吐納)予口張而不能嗋(與協同合也張而不合無所容言也)予¶
又何規老聃哉子貢曰然則人固有尸居而龍見(音現不見而自章也)雷¶
聲而淵默(常應而常靜也)發動如天地者乎(過化存神上下與天地同流)賜亦可得¶
而觀乎遂以孔子聲見老聃老聃方將倨堂而應微(居于堂上而應答之¶
　聲微)曰予年運往矣(年馳而事去謙言老也)子將何以戒我乎子貢曰夫¶
三皇五帝之治天下不同其係聲名一也而先生獨以爲非聖¶
人如何哉(子貢祖三皇而宗五帝聞老氏卑淺帝王故首舉爲問)老聃曰小子少進子何¶
以謂不同對曰堯授舜舜授禹禹用力而湯用兵文王順紂而¶
<pb:CK-KZ_JY133_03p073b>¶
不敢逆武王逆紂而不肯順故曰不同老聃曰小子少進余語¶
女三皇五帝之治天下黃帝之治天下使民心一(民心純一太樸未散)民¶
有其親死不哭而民不非也(差等帝王而論以見世道愈降愈遠非之則强哭不非則無喜也無¶
　怒也)堯之治天下使民心親(親陸九族平章百姓是也)民有爲其親殺其殺¶
而民不非也(情禮獨隆於其親其餘皆降殺而民不以爲薄)舜之治天下使民心競(有虞¶
　氏尙賢故民心爭競)民孕婦十月生子子生五月而能言不至乎孩而¶
始誰則人始有夭矣(十月而生五月能言未孩而早知其誰何則競教之速成也開竅太早民始有夭閼¶
　而不長者)禹之治天下使民心變(變其大道爲公之心)人有心而兵有順(人有¶
　機變之心兵有順者誅其不順以歸於順也)殺盜非殺人(殺人者死而殺盜者無罪)人自爲種¶
而天下耳(人人各有警備舉天下皆然)是以天下太駭(各親其親各子其子故大駭異之)儒¶
<pb:CK-KZ_JY133_03p074a>¶
墨皆起(橫議交作)其作始有倫(夫婦人之大始古人作始自有倫序如三十而娶二十而嫁是也)而¶
今乎婦女何言哉(今以幼稚之女爲婦偷薄之俗又何言哉與禮記大道爲公一段意相似)余語女¶
三皇五帝之治天下名曰治之而亂莫甚焉三皇之知(大道無爲之世¶
　其政悶悶其民醕醕自三皇五帝以智治國則有爲矣)上悖日月之明(日月雖明而不能照覆盆今用¶
　智察察以爲明是上悖之也)下暌山川之精(山峙而川流自有定位今用智無故鑿山而濬川是下暌¶
　其精也)中墮(音隳)四時之施(西時之序猶以漸而進退今用智以治厯明時而先爲之防是隳四時之¶
　施也)其知㦧(音慘)於蠆(音厲)蠆(音豸)之尾鮮規之獸(蠆規小虫小獸多智而害物者以此¶
　而喻所謂以智治國國之賊也)莫得安其性命之情者而猶自以爲聖人不¶
可耻乎其無耻也子貢蹵蹵然立不安(有爲之治喪其眞性所謂性命之情無爲而巳¶
　矣自然而巳矣絶聖棄知之意)孔子謂老聃曰邱治詩書禮樂易春秋六經¶
<pb:CK-KZ_JY133_03p074b>¶
自以爲久矣孰知其故矣以奸(音干)者七十二君論先王之道而¶
明周召(音節)之迹一君無所鉤用(鉤取也猶言取用之意)甚矣夫人之難說¶
　(音稅)也道之難明邪(音耶)老子曰幸矣子之不遇治世之君也(言遇¶
　則必爲彼笑)夫六經先王之陳迹也豈其所以迹哉今子之所言¶
猶迹也夫迹履之所出而迹豈履哉(以陳迹干人宜乎不遇毋乃感之以無迹乎)夫¶
白鶂(音鷁)之相視(以目相交)眸子不運(不動也)而風化(此以神相感而生子)蟲雄鳴¶
於上風(陽唱也)雌應於下風(陰和也以唱和相交)而風化(此以氣相感而生子)類自爲¶
雌雄(類物類也此一類或有雌無雄能雌者亦能雄彼一類或有雄無雌能雄者亦能雌是也)故風化(凡物皆風¶
　氣所生風化者言生子也物生無一定之迹不可拘泥如此)性不可易命不可變(性命皆一定)¶
時不可止(流動也)道不可壅(活潑也)苟得於道無自而不可(得其陰陽與根¶
<pb:CK-KZ_JY133_03p075a>¶
　陰根陽之理無自而不可無不可悟其生生之道)失焉者無自而可(失焉者失其消息而不得陰陽¶
　互爲消息之妙無往而可悟道物之生機也)孔子不出三月復見曰邱得之矣烏¶
　鵲孺魚傳沬細要者化有弟而兄啼久矣夫邱不與化爲人¶
　不與化爲人安能化人老子曰可邱得之矣¶
<pb:CK-KZ_JY133_03p075b>¶
¶	
<pb:CK-KZ_JY133_03p076a>¶

　復圭子曰俯仰宇宙天運於上易知也地處於下易知也日¶
　月一往一來似有爭所之象亦易知也㝠㝠之中主張是而¶
　綱維是者誰乎居無事而能靜以制動者誰乎意者其有機¶
　緘莫知爲而爲耶意者其有運轉欲止而不能止耶雲可爲¶
　雨而雨亦可爲雲隆施而淫樂是者非雲非雨也必有居無¶
　事而朝爲行雲暮爲行雨者陽從陰則雨北方陽方也故風¶
　起北方自下而上一西一東自上而下噓吸是者風也而所¶
　以噓吸者非風也必有居無事而披拂以佐雲雨者巫咸祒¶
　所謂天有五運六氣以綱維此造化是也帝王法之九疇洛¶
　書宗之治功成而聖德備天有常鑒而人有常戴非上皇極¶
<pb:CK-KZ_JY133_03p076b>¶
　治之世無以加此皇降而爲仁故太宰蕩問仁於莊子莊子¶
　以虎狼爲仁則人駭以虎狼父子相親爲仁而人亦駭乎謂¶
　至仁無親則人疑謂孝爲至仁之緒餘而人亦疑乎故曰以¶
　敬孝而知有親不如以愛孝而忘親我孝而相忘於孝不如¶
　使親而相忘乎我我孝而能忘天下不如使天下而兼忘乎¶
　我則世有大德堯道舜行不爲奇利澤濟世不爲恩而區區¶
　以孝悌仁義忠信貞廉自見者亦微矣故至貴至富而在我¶
　則何有乎國爵國財道德有於身而至願在我又何有虛名¶
　虛譽何也爵財名譽易汽而至貴至富至願不渝也北門成¶
　觀黃帝咸池之樂於洞庭之野聞一也始而懼旣而怠卒而¶
<pb:CK-KZ_JY133_03p077a>¶
　惑使人神不定口難言而心不安者何也黃帝曰吾樂之奏¶
　非僅聲容而巳也天人相參禮義節制而聲氣之元一本乎¶
　太淸非遠求也葢至樂雖先應之以人事不可不順之以天¶
　理雖行之以五德不可不因之以自然故善作樂者未調樂¶
　而調四時未和樂而和萬物則盛衰文武之有倫者象四時¶
　之遞起也淸濁陰陽之相和者象萬物之循生也其流聲可¶
　以驚蟄蟲其始卒難尋其首尾始終相生死生僨起循環無¶
　端欲求其歸一而不可待女安得而不懼吾又奏之以和合¶
　陰陽明並日月其聲之短長類晷影柔剛似氣序無變化也¶
　無不變化也有故常也而不主故常也聲滿坑谷神守其量¶
<pb:CK-KZ_JY133_03p077b>¶
　謂之爲揮綽之音可也謂之爲高明之樂亦可也故聞吾奏¶
　者鬼神安於幽日星順乎軌所以然者皆由吾之樂止乎其¶
　所當止而行乎其所當行子欲着一意見而不能逐之以步¶
　武而不及非立四虛之道倚槁梧而吟不能知其妙也以知¶
　窮力屈之後形若太空身弛而不張女安得而不怠吾又奏¶
　之以無怠之聲其樂之元韻與天命同流行其中之條理與¶
　動植而並生雖金石交作󰆷竹遞奏若無分又若有分如天¶
　籟之自鳴以方所拘之而不得以𥥆㝠測之而不得以死生¶
　華實擬之而亦不得但見其流動變化非尋常之聲也意者¶
　其聖人乎惟聖人達樂之情而知天之命天機不必運而五¶
<pb:CK-KZ_JY133_03p078a>¶
　官互効其職此樂非人間有也可謂妙不容言矣聽之難聞¶
　視之難見其聲之充滿無所不包其音之精微耳無從接而¶
　安得而不惑夫樂也者始聞之而懼驚惶震恐疑其爲鬼爲¶
　神懼故祟旣聞之而怠心神並竭無可着力怠故遁卒聞之¶
　而惑以爲盡善盡美而不知美善之所自來惑故愚巧者人¶
　用事人則去道遠愚者天用事天則與道近故云大智若愚¶
　愚可載道而非道以載愚也孔子西遊於衞師金與顏回曰¶
　夫芻狗之未陳也重神明不得不重芻狗及其已陳也若與¶
　未陳之芻狗而同珍彼非以覺爲夢必目昏於明也今夫子¶
　取先王之陳言而誦習何異取巳陳之芻狗而與弟子遊居¶
<pb:CK-KZ_JY133_03p078b>¶
　寢卧其下耶其不得志於宋衞商周猶曰是夢也而困於陳¶
　蔡與死爲隣是非其眯耶夫水陸異路舟車異行夫人知之¶
　也古之周道不可行於今之魯宜亦夫人知之也今欲以周¶
　道而行於魯是猶推舟於陸可行乎不可行乎强以古道而¶
　行今者徒勞無功未知時無方吾亦與之爲無方可以應物¶
　而不窮也知桔槔之俯仰而人不罪則可以悟治世之道矣¶
　故夫三皇五帝之不同道而同治猶相梨橘柚之不同味而¶
　同適口知禮義法度之必應時而變通則知古道之不宜於¶
　今猶猨狙之不得服周公之服也里婦之不得効西施之顰¶
　也惜乎而夫子其窮哉孔子南之沛見老聃老聃曰子亦得¶
<pb:CK-KZ_JY133_03p079a>¶
　道乎孔子曰吾求之度數道之形而下者五年而未得吾求¶
　之陰陽道之形而上者十有二年而未得老子曰夫道貴心¶
　悟不可以言傳至尊莫如君親道尙不可以獻而進之至親¶
　莫如兄弟與子孫道亦不可以告而與之者何也中有主則¶
　見定以無主之心安能守不變之道外有正則行確以一偏¶
　之見安能獨斷而獨行故由中出而悟入者聖人亦與相安¶
　於無言由口耳而外入者聖人不惜言詮以指其歸名公器¶
　也且不可以多取况仁義先王之蘧廬也豈可以久處哉故¶
　古之至人卽眞人也假道於仁所謂金愛木慈仁也託㝛於¶
　義所謂木愛金順義也以遊逍遙之墟則一塵不染矣呂祖¶
<pb:CK-KZ_JY133_03p079b>¶
　云掘地尋天見天光卽苟簡之田也此田在坎兌而不在乾¶
　巽朝種而暮收者也故曰食於苟簡之田呂祖云種得金花¶
　果是强卽不貸之圃也此圃在乾離而不在坤兌貸人而不¶
　貸於人者也故曰立於不貸之圃何所往而不逍遙矣呂祖¶
　云嬰兒日食黃婆髓姹女時飱白玉杯所以苟𥳑易養也吕¶
　祖云正心收住黃龍髓張口擒吞白虎漿所以不貸無出也¶
　旁門採戰僅知採其後天採假而不採眞也至人則採其先¶
　天眞一之母氣以伏吾身之子氣張三丰祖師云一點靈光¶
　出渾身粉汗香霎時乾我汞換骨作純陽卽採眞之遊也何¶
　世有貪夫殉利烈士狥名夸者死權不知鑒古以取天之戮¶
<pb:CK-KZ_JY133_03p080a>¶
　辱與至人相去遠矣怨恩取與諫教主殺八者皆正人之器¶
　非利害生死無變於巳者不能以已之正而正人之不正也¶
　人門用事而天門何由開哉失道德而後仁義故老聃欲孔¶
　子舍仁義而進道德日播糠眯目則不知有四方矣蚊虻𠾱¶
　膚則不知有夢寐矣今吾子語我以仁義則不知有大道矣¶
　亂莫大焉是故不如巳雕巳琢使天下相安於無爲之風也¶
　奚必以仁義教人若建鼓而求亡子耶夫鵠之白鳥之黑乃¶
　自然而然不足辯也名譽之觀無所增益於人之性不足廣¶
　也處陸之魚而得濡沬何如相忘於江湖失樸之民而沾仁¶
　義何如相忘於道術孔子歸而語弟子曰吾見老子其猶龍¶
<pb:CK-KZ_JY133_03p080b>¶
　乎夫龍也者變化莫測龍無體以合而成體潛龍也龍無章¶
　以散而成章見龍也龍無潛見乘雲氣而吐納乎陰陽飛龍¶
　也老子其庶幾乎又何所容吾言而規之哉子貢曰然則人¶
　固有尸居而龍見卽龍之散而成章也雷聲而淵默卽龍之¶
　合而成體也發動如天地卽龍之乘雲氣而養乎陰陽也苐¶
　夫子借龍言而子貢便就老子言耳遂以夫子之聲先容而¶
　見老聃曰三皇五帝之治天下不同而爲聖人一也先生獨¶
　以爲非聖人何哉昔堯舜禹之相授受禹用力而湯用兵文¶
　王順紂而武王逆故曰不同老聃曰黃帝之治天下使民心¶
　一民反有其親死不哭而民不非也則不一矣各親其親之¶
<pb:CK-KZ_JY133_03p081a>¶
　端開矣堯之治天下使民心親民反有爲其親殺其殺而民¶
　不非也則不親矣所厚者薄之漸起矣舜之治天下使民心¶
　競欲力追上古也誰知混沌大鑿孕婦不踰十月而生子子¶
　不踰五月而能言未至乎孩而問誰而民始夭則不競矣懷¶
　知而不以相教之風萌矣禹之治天下使民心變以復醕厚¶
　也人有心而兵不順殺盜者無罪類聚者爲常人心駭而儒¶
　墨起夫婦不遵始作之倫幼女可使之爲婦則不變矣數代¶
　揖讓之傅又已不終局矣名曰治之實以亂之吾見上不得¶
　與日月並明下不得與山川耀精中不得與四時同施使萬¶
　物莫安其性命之情而猶然稱聖其有耻乎子貢立且不安¶
<pb:CK-KZ_JY133_03p081b>¶
　而敢復言哉孔子謂老聃曰邱治六經有年矣于七十二君¶
　而不一遇何人之難說而道之難明耶老子曰夫今俗之不¶
　合乎古亦猶古道之不宜於今也今子所執六經乃先王治¶
　古天下之陳迹而欲治今之天下不亦迂哉不知有爲之制¶
　作皆粗迹也而所以迹則先王無爲之精神也得其粗迹而¶
　遺其精神是見迹爲履之所自出而認迹爲履也可乎哉豈¶
　惟古今之治迹不同而萬物相生之迹亦異白鶂以目相視¶
　而風化神相感也蟲之雌雄以上下唱和而風化氣相感也¶
　又有物類龜鱉無雄蜂蠆無雌互自爲雌雄而亦風化也乘¶
　時者有定生而無定迹無不易也無不變也而不易不變者¶
<pb:CK-KZ_JY133_03p082a>¶
　惟性命而已何也時不可止治古之天下者不可治今之天¶
　下也道不可壅生人者可測而生物者不可測也苟得乎性¶
　命不變易之道以之治天下可也以之自治而長生亦可也¶
　苟失乎性命不變易之道與之治人則昧乎古今與之自治¶
　昧乎性命之所自來又安知性命之所自往孔子退三月不¶
　出乃復見曰邶今得之矣得乎性命不易不變之理時道不¶
　止不壅之情也天下有卵生濕生者一本乎天親上一本乎¶
　地親下也天下有化生胎生者一至蠢而能化一至靈而不¶
　能化也邱今得聞夫子性命時道之教不易不變者雖可操¶
　其權於繼善之後而不止不壅者尙未能脫凡近以遊高明¶
<pb:CK-KZ_JY133_03p082b>¶
　不諳化爲人之道安能化人老子曰可邱得之矣知乎性命¶
　者然後可與言時道得乎不易不變者然後可與言不止不¶
　壅邱也解物化必知人化旣知人之所以不化必亦悟其所¶
　以化邱從今而後可與言道矣¶
<pb:CK-KZ_JY133_03p083a>¶

** 　外篇刻意第十五¶

　　(通篇以養神守神作主以靜虛無爲爲宗此莊文中之最近時好者)¶
刻意尙行(刻苦用意以行爲尙也)離世異俗(避世不以俗爲伍)高論怨誹(自立高論不免¶
　怨天尤人)爲亢(音抗)而已矣此山谷之士非世之人枯槁赴淵者之¶
所好也(自甘寂寞而投於深山淵谷之中爲遯世之士)語仁義忠信恭儉推讓爲修而¶
已矣此平世之士教誨之人遊居學者之所好也(隱居求志之士)語大¶
功立大名禮君臣正上下爲治而巳矣此朝廷之士尊主强國¶
之人致功并兼者之所好也(行義達道之士)就藪澤處間(音間)曠釣魚閒¶
　(音閑)處無爲而巳矣此江海之士避世之人間(音閑)暇者之所好¶
也(忘世之士如漢陰丈人抱甕灌園之類)吹呴(音吁)呼吸吐故納新(吐故氣納新氣)熊經鳥¶
<pb:CK-KZ_JY133_03p083b>¶
申(若熊之攀樹而引氣如鳥之伸吟也)爲夀而已矣此道(音導)引之士養形之人彭¶
祖壽考者之所好也(靜坐養氣之士)若夫不刻意而高(從容中道)無仁義而¶
修(純是道德不知仁義)無功名而治(天爵在我何所往而不可)無江海而間(音閑居塵出塵)不¶
道(音導)引而夀(元神旣全何必打坐)無不忘也無不有也(卽無爲而無不爲之意)澹然¶
無極而眾美從之此天地之道聖人之德也(五等之士總屬有我未免蔽於一曲¶
　聖人則無我故忘形而備眾善)故曰夫恬淡寂寞虛無無爲此天地之平而¶
道德之質也故曰聖人休休(止也)焉則平易矣平易則恬淡矣平¶
易恬淡則憂患不能入邪氣不能襲故其德全而神不虧故曰¶
聖人之生也天行(順天理而行無容心也)其死也物化(脫然不爲物累也)靜而與¶
陰同德動而與陽同波(同波同流也動靜相生波平則水靜)不爲福先不爲禍始¶
<pb:CK-KZ_JY133_03p084a>¶
感而後應迫而後動不得已而後起(感而後應三句正見不爲福先不爲禍始無心應物¶
　之意也)去知(音智先事之謀去則無意必也)與故(故者已然之迹去故無固我也)循天之理故¶
無天災無物累(不逆物故無累)無人非(與人同故人不非)無鬼責(與鬼合故鬼不責)其¶
生若浮其死若休不思慮不豫謀光矣而不耀(耀光之露也不耀則韜光矣)¶
信矣而不期(期信之必也)其寢不夢其覺無憂其神純粹其魂不罷¶
　(音皮)虛無恬淡乃合天德故曰悲樂(音洛)者德之邪喜怒者道之¶
過好惡者德之失故心不憂樂德之至也(憂樂盡忘所謂不思善不思惡直透本來¶
　面目者)一而不變靜之至也無所於迕虛之至也(順事應物無所乖戾也)¶
不與物交澹之至也無所於逆粹之至也(太虛之體一物不着故一有憂樂則德分¶
　一有變動則心擾一有迕觸則胸中有物而不虛一與物交則征逐世情而不淡一有拂逆則胸中有疵而不粹迕與逆¶
<pb:CK-KZ_JY133_03p084b>¶
　相似但逆細而迕粗無迕易而無逆難耳)故曰形勞而不休則弊精用而不已則¶
勞勞則竭水之性不雜則淸莫動則平鬱閉而不流亦不能淸¶
天德之象也故曰純粹而不雜靜一而不變淡而無爲動而以¶
天行此養神之道也(眾人失之於動聖人養之以靜然聖人能靜能應常應常靜故以水喻)夫有¶
干越之劒者(干溪吳地吳越出善劒)柙而藏之不敢用也寶之至也(以劒喻精¶
　神不可輕用神爲主宰精爲作用神存則精自固矣)精神四達並流無所不極上際於¶
天下蟠於地化育萬物不可爲象(如天地萬物皆精神之旁達處)其名爲同帝¶
　(功用與天同也)純素之道惟神是守守而勿失與神爲一一之精通¶
合於天倫(純素之道莫要於守神守而勿失則我卽一一卽我一之精上通於天則與天載脗合而無間矣周子曰¶
　一故神是神之與精相爲依附)野語有之曰眾人重利廉士重名賢士尙志¶
<pb:CK-KZ_JY133_03p085a>¶
聖人貴精(眾人三句所以起聖人貴精一句無勞爾形無揺爾精是也貴精二字乃玄門第一着切要之工夫)故¶
素也者謂其無所與雜也純也者謂其不虧其神也能體純素¶
謂之眞人(無雜謂不雜於物也不虧謂不虧其神也能體純素則神存而精自固而眞常不壞之體全矣謂之眞人¶
　不亦宜乎)¶
　復圭子曰此篇以精神二字爲主保精守神爲工夫精完神¶
　王面目不虧自然而然乃聖人也若夫刻意離世以爲卓高¶
　談腹誹以自異不與世爲伍樂山藪者往而不能返耳有仁¶
　義忠信以相宣恭儉推讓以自律與世爲浮沈恬於教誨者¶
　屈而不能伸耳功垂旗常名勒鼎君逸臣勞之禮明上畧¶
　下詳之義正於主爲甚尊於國爲富强特固圉肆封者之所¶
<pb:CK-KZ_JY133_03p085b>¶
　好已耳邃壑大澤可以藏吾身執竿垂釣可以適吾適理亂¶
　不入耳是非不關心特避世逃名者之所好已耳一呼一吸¶
　所吐者心中之濁氣所納者天地之正氣河車運轉周流而¶
　不息特導引養形者之所好已耳若夫不刻意而高者從容¶
　中道也無仁義而修者道德渾全也無功名而治者自性自¶
　度也無江海而閒者心曠則神怡也不導引而壽者及至無¶
　爲眾始知也何者着吾心何者能踰吾心渣滓氷釋也眾美¶
　畢集也非有聖人忘我之德者安能具此天地之道乎故曰¶
　恬淡寂寞虛無無爲者聖人之所休休也休休則平易矣憂¶
　患不能入平易則恬淡矣邪氣不能侵故聖人以天行物化¶
<pb:CK-KZ_JY133_03p086a>¶
　爲生死而不爲陰陽之所生死以我之動靜爲陰陽而不爲¶
　福先禍始之陰陽何以能感而後應迫而後動不得已而後¶
　起哉則以其無意必無固我去知與故耳此所以天不能災¶
　物不能累人不能非鬼不能責視生死若浮休謀慮若兩忘¶
　韜光融信寢覺一致神粹魂王非虛無恬淡者不能有此天¶
　德也故悲樂喜怒好惡皆有道德者之所禁也而無憂樂變¶
　遷無迕逆物交可以想見其盛德靜虛淡粹之至矣焉肯勞¶
　其形而耗其精乎觀於水之性以不雜而淸莫動而平則知¶
　所以養神矣我無駁雜以擾其神則神常靜我無二三以亂¶
　其神則神常甯以淡而無爲者爲神之體動而天行者爲神¶
<pb:CK-KZ_JY133_03p086b>¶
　之用養神之道曷以加焉知寶劒者猶藏而不敢輕試懼其¶
　鋒之易折也况吾之精神放之則彌六合與天帝同功用卷¶
　之則退藏於密吾神惟守此純素之道而已守之旣久則不¶
　知神之爲我我之爲神惟有此一耳天得此一於穆不已聖¶
　人得此一其精與天通故聖人貴精良有以也然則素而無¶
　所雜者謂不雜一之精也純而無所虧者謂不虧一之神也¶
　能體純素精神完固謂之眞人¶
<pb:CK-KZ_JY133_03p087a>¶

** 　外篇繕性第十六¶

　　(此篇爲性命而發俗學俗思性命交喪惟深根甯極者性反而神完樂全而志得與倒置之民異矣)¶
繕(音善修治也)性於俗學以求復其初滑(音骨汨亂也)欲於俗思以求致¶
其明謂之蔽䝉之民(性非學不復而俗學不可以復性復非明不得而俗思不可以求明俗學俗思四字¶
　極中季世腐儒之病俗者對眞而言言俗學障性俗思亂明凡爲此者謂之蔽䝉之民)古之治道者以¶
恬養知(若要發䝉必離俗去欲以恬養知乃繕性求明之要訣也知者人之覺性也恬者無爲自然之義人能以恬養¶
　知則定能生慧卽吾儒之不逆不億自然之先覺也)生而無以知爲也謂之以知養恬¶
　(知我有生之初本來無知無以知爲則恬者常自恬矣始猶以恬養知養之之久則知卽恬恬卽知故曰以知養恬)知¶
與恬交相養而和理出其性(交養則得其和順自然之性出者見非外至也)夫德和也¶
　(和合眾善而成也)道理也(眾善無不有條理也)德無不容仁也道無不理義也¶
<pb:CK-KZ_JY133_03p087b>¶
義明而物親忠也中純實而反乎情樂(音洛)也信行容體而順乎¶
文禮也禮樂偏行則天下亂矣(性者仁義禮樂之所自出也若不出於性而第求之仁義禮樂¶
　則逐末忘本支離於俗學而天下亂矣偏行是偏得外而遺内非遺仁義而偏於禮樂也)彼正而䝉已德¶
　(䝉晦其明也言德積於已不自炫露而彼物自正)德則不冒(德者人所同德冐如覆葢之義不可以己之德¶
　而葢人之德也)冒則物必失其性也(爲所冐者見人之德未免自失性中固有之德也)古之¶
人在混芒之中與一世而得澹漠焉(古之人上古之人也混芒乃混沌初闢之光景指治¶
　世者而言澹漠則指古人所治之民而言)當是時也陰陽和靜鬼神不擾四時得¶
節萬物不傷羣生不夭人雖有知無所用之此之謂至一(舉世皆純¶
　全而於道無欠缺故曰至一)當是時也莫之爲而常自然(此何時也意者其天皇地皇人¶
　皇之時乎)逮德下衰及燧人伏戲(音羲)始爲天下是故順而不一(知有¶
<pb:CK-KZ_JY133_03p088a>¶
　理之可順則純一者漓矣)德又下衰及神農黃帝始爲天下是故安而不¶
順(各以理爲安則知有已知有已則離於道矣)德又下衰及唐虞始爲天下興治化¶
之流濠(與澆同)醕散朴離道以善險德以行(作意爲天下而興其教化非無爲自然矣)¶
然後去性而從於心(去其自然之性而從其有爲之心)心與心識(我以有心爲彼以有心應¶
　日以心相覺察也陸西星曰燧人以下皆不以恬養知而有以知爲者以故品爲德衰順而不一不一已失其性矣猶順¶
　也再衰則安而不順不順是以有坂泉涿鹿之師險德如孔子所謂危行去性從心道心微而人心危也心與心識者從¶
　心起識日以心鬬也)知而不足以定天下然後附之以文益之以博文¶
滅質博溺心然後民始惑亂無以反其性情而復其初(用其知不足又¶
　附益之以禮樂以文滅質以博溺心爭逐於末而忘其本是以無以反性而復其初)由是觀之世喪道¶
矣道喪世矣世與道交相喪也道之人何由興乎世世亦何由¶
<pb:CK-KZ_JY133_03p088b>¶
興乎道哉道無以興乎世世無以興乎道雖聖人不在山林之¶
中其德隱矣隱故不自隱(世與道交相興則聖人作而萬物覩世愈降道愈漓非交喪乎道無由興¶
　矣其隱也非自隱也人不知之不求隱而自隱矣所謂天地閉賢人隱也)古之所謂隱士者非伏¶
其身而弗見(音現)也非閉其言而不出也非藏其知而不發也時¶
命大謬也(伏身閉言藏知邦無道則愚也)當時命而大行乎天下則反一無迹¶
　(道雖可行而付物於無心所謂恬淡自然不見有爲之迹也)不當時命而大窮乎天下則¶
深根甯極而待(根極性命安厥止以待時)此存身之道也(修身俟時之義)古之存身¶
者(此身大行於天下又當反一而無迹)不以辯餙知(不强不知以爲知)不以知窮天下(不以¶
　知窮人)不以知窮德(不以知窮已)危然處其所而反其性已(危然處其所言¶
　無爲也反性卽反一也所謂反一無迹也)又何爲哉道固不小行德固不小識小¶
<pb:CK-KZ_JY133_03p089a>¶
識傷德小行傷道(大道自有正途遠識小行小識旁門也旁門御女之術於已爲損德於金丹爲損道)故¶
曰正己而已矣(平時了性臨時了命已外無求)樂全之謂得志(有傷則不得謂之全所樂者全¶
　則快意矣)古之所謂得志者非軒冕之謂也謂其無以益其樂而¶
已矣(君子樂之所性不存焉)今之所謂得志者軒冕之謂也軒冕在身非¶
性命也物之儻來寄也(去留在彼而不在我者日寄)寄之其來不可圉其去¶
不可止故不爲軒冕肆志不爲窮約趨俗其樂彼與此同(窮達一致)¶
故無憂而已矣今寄去則不樂由是觀之雖樂未嘗不荒也故¶
曰喪已於物失性於俗者謂之倒置之民(營外虧内甚置倒也向秀云以外易内謂¶
　之倒置)¶
　復圭子曰此篇爲原性而發性無知也而無不知也若繕性¶
<pb:CK-KZ_JY133_03p089b>¶
　之俗學未免失之有爲其去初愈遠滑欲之俗思未免失之¶
　障隔其背明愈甚名曰開之實以蔽之迹似牖之祇以䝉之¶
　故古之治道者欲發䝉而啟蔽惟有以恬養知而巳何也恬¶
　者不受天損性常定也定則生慧恬者不藉人益性常靜也¶
　靜則能覺此知悉從恬養中來回視有生之初其有知乎無¶
　知乎養之之久則知卽是恬恬卽是知知與恬交相養而和¶
　也非俗學之所能繕也交相和而理出乎性也非俗思求明¶
　而取蔽也此性一全則無不全其和合眾善則爲德條理咸¶
　備則爲道能容爲仁能理爲義能明親爲忠能眞純爲樂能¶
　信順爲禮皆性中之所有行則並行而不可偏行者也有正¶
<pb:CK-KZ_JY133_03p090a>¶
　人之德而已不露人亦陰被其正而物各得如以一人之德¶
　而葢人之德人能不失其性乎故上古之人居混芒之中與¶
　一世之民相安於澹漠遐想其時陰陽調鬼神安四時順萬¶
　物育羣生夀不識不知人盡然也雖一二有知以知遇不知¶
　亦無可用其知也至一之世何嘗有作爲乎卽有所爲猶莫¶
　之爲也自然而已自德一衰於燧人伏羲其治天下順則順¶
　矣而不能一也德再衰於神農黃帝其治天下安則安矣而¶
　不能順也德復衰於唐虞其治天下治化雖流醕愈澆樸愈¶
　散失道而德失德而險使民去性而從於心天下從此擾擾¶
　萬緒起矣我一心彼一心心識心全是識神用事而人心不¶
<pb:CK-KZ_JY133_03p090b>¶
　一之極矣先王知智不足以定天下然後有文物以紀之博¶
　議以辯之文滅質博溺心而民始惑亂皆俗學俗思安能反¶
　性情而復其初哉由是觀之世非道不治喪道則無世矣道¶
　非世不興喪世則無道矣奈何交相喪而不互爲興也故有¶
　聖人之道者德旣隱矣故其身亦隱何必自隱哉然則古之¶
　隱者非故伏閉藏也當時命大謬藏乎其所不得不藏也古¶
　之見者非故行所無事也當時命大行無乎其所不得不無¶
　也深根卽道德經之深根爲得藥事甯極卽道德經之固蒂¶
　爲得丹事而待者待天詔之宣召也此窮而存身之道乃玄¶
　門之要旨不知性命乃存身之本也虛心又所以求反其性¶
<pb:CK-KZ_JY133_03p091a>¶
　命也故古之存身者不知曰不知不以辯餙已之所不知也¶
　知之曰知之不以已之知而窮天下之不知也不以知窮德¶
　旣而得道有知終歸於無知也但見身存而性反性反則神¶
　全矣又何所作爲哉旁門三千六百乃小行小識小識傷德¶
　有損人益已之愆德固不可以小識也小行傷道亦有淫邪¶
　亂正之嫌道固不可以小行也惟有正己而巳矣正已者何¶
　樂初念遂則志得故曰樂全之謂得志以軒冕對窮約則軒¶
　冕爲可樂以性命對軒冕則性命尤可樂故古人不以軒冕¶
　爲得志謂無以益吾之眞樂也今人以軒冕爲得志知有軒¶
<pb:CK-KZ_JY133_03p091b>¶
　冕而不知有性命也古人知軒冕爲儻來寄也寄則聽其忽¶
　然而來亦聽其忽然而去何古人無不得志之日而今人有¶
　得志不得志也何古人有樂無憂而今人樂之日短不樂之¶
　日長也則以喪已於物亡形也失性於俗亡神也性命可存¶
　且不能長存又安能保軒冕之長存乎狥外忘内謂之曰倒¶
　置之民固宜¶
<pb:CK-KZ_JY133_03p092a>¶

** 　外篇秋水第十七¶

　　(此篇以形有大小喻道無大小以物有精粗貴賤喻道無精粗貴賤以物有短長終始喻道無短長終始必達理明¶
　　權者方爲知道之人又曰無以人滅天以小不勝爲大勝化窮通一四方出死生齊物我不惟識見大而學問亦精¶
　　微可謂玄之又玄而大道爲我有矣)¶
秋水時至百川灌河(喻學自外至而未達乎本源也)涇(音經水名)流之大兩涘(音俟水涯¶
　也)渚(水中可居曰渚)涯之間(喻道不出於兩旁中央而學未至無所不見也)不辯牛馬於是¶
焉河伯欣然自喜以天下之美爲盡在已(自負其爲天下之大觀)順流而¶
東行至於北海東面而視不見水端(不知水之所自來也)於是焉河伯始¶
旋其面目望洋(海中爲洋)向若(海神名若)而歎曰野語有之曰聞道百(喻世¶
　之以少自多者萬分之中僅得其百耳)以爲莫已若者我之謂也且夫我嘗聞¶
<pb:CK-KZ_JY133_03p092b>¶
少仲尼之聞而輕伯夷之義者始吾弗信今我睹子之難窮也¶
吾非至於子之門則殆(局於已見也)矣吾長見笑於大方之家(大方猶言¶
　大道百尺竿頭進一步更有一步也)北海若曰井鼃(音蛙)不可以語於海者拘於¶
虛也(井中之空處)夏蟲不可以語於氷者篤於時也(久近之所定也)曲士不¶
可以語於道者朿於教也(方術之所制也)今爾出於涯涘觀於大海乃¶
知爾醜(狹小也)爾將可與語大理矣天下之水莫大於海萬川歸¶
之不知何時止而不盈尾閭(卽列子所云渤海無底之谷名曰歸墟是也)泄之不知¶
何時已而不虛春秋不變水旱不知此其過江河之流不可爲¶
量數而吾未嘗以此自多者自以比形於天地而受氣於陰陽¶
吾在天地之間猶小石小木之在大山也方存乎見少又奚以¶
<pb:CK-KZ_JY133_03p093a>¶
自多(百川總歸于海天地納海則各有量也大者至足故秋毫無以累乎天地小者無餘故天地無以過乎秋毫各知其¶
　極物安其分若覩大不安其小視小自以爲多將奔馳於勝負之塲矣豈莊生之旨哉陸西星曰夫學道者見欲大而心¶
　欲小見大則不以小自安心小則不以大自負海如此之大而海若未嘗以此自多方且存乎見少此望道未見之心聖¶
　不自聖之意也知見少則可進於大觀矣以下解自少)計四海之在天地之間也不似¶
壘空(音壘孔)之在大澤乎計中國之在海内不似稊米之在大倉¶
乎(壘空稊米微之甚者)號物之數謂之萬人處一焉人卒(盡也)九州穀食之¶
所生舟車之所通人處一焉此其比萬物也不似毫末之在於¶
馬體乎(天地無窮而四海有窮以四海比壘孔𣺌四海也天地間惟有一海周流四方中國特海南一撮土之上浮耳¶
　比之如稊米𣺌中國也物有萬而人爲萬物中之一物𣺌人羣也言九州則中國所生之食用爲有限言舟車之所通凡¶
　爲海上之國人力之所能到者能有幾而其不通舟車之處尚多也以人力所通之處而比於馬體之毫未𣺌世界也)¶
<pb:CK-KZ_JY133_03p093b>¶
五帝之所連(以揖讓相連續)三王之所爭仁人之所憂任士(任事之人治世之事¶
　也)之所勞盡此矣伯夷辭之以爲名(應前輕伯夷之義)仲尼語之以¶
爲博(應前小仲尼之聞)此其自多也不似爾向之自多於水乎(世界之小如此¶
　而五帝三王千聖萬賢所知所能不出其内揚復所曰乾坤雖大人身小拳石空中作勝遊與此相類)河伯曰¶
然則吾大天地而小毫末可乎北海若曰否夫物量無窮(謂局量之¶
　大小)時無止(所值之先後)分無常(此生之得失)終始無故(死生存亡之變故前言其大此¶
　又言無小無大卽前篇大秋毫而小泰山意)是故大知觀於遠近故小而不寡大¶
而不多知量無窮(身在此則此近而彼遠在彼則彼又近而此遠觀遠近有變更則大小多寡亦有變更矣¶
　故無窮)證曏(音向明也)今故(音古)故遥而不悶掇(音奪)而不跂(音企伸足也)知¶
時無正(明證古今則未來者雖遥後之視今猶今之視昔何悶之有旣往者雖難綴昔之視今亦猶今之視後今無常¶
<pb:CK-KZ_JY133_03p094a>¶
　今有時而爲古是以勿跂蓋人之常情從前觀之待而不得則悶追而勿及則跂故知其無止其妄自息)察乎盈¶
虛故得而不喜失而不憂知分之無常也(盈虛者造化之消息盈不常盈虛不常虛¶
　故得失不足爲喜憂知分之無常也)明乎坦途故生而不悅死而不禍知終始¶
之不可故也(坦途者無平不陂無往不復生者物之出而往往者必反則生何足悅也死者物之來而屈屈者必¶
　伸何禍之有故者一定之陳迹以今視始則始爲終爲故以後視今則今又爲始爲終爲故矣知終始之無定斯知故之¶
　不可定也)計人之所知不若其所不知(不若無知王倪對齧缺之問是也)其生之¶
時不若未生之時(不若未生髑髏不願人間之勞是也)以其至小求窮其至大之¶
域(以𣺌然之身究竟未生之前)是故迷亂而不能自得也由此觀之(吾身不足小天¶
　地不足大)又何以知毫末足以定至細之倪又何以知天地之足¶
以窮至大之域(大毫末小矣其倪之細小若可定矣然有小者尤有小小者故毫末不足以定至細之倪與吾¶
<pb:CK-KZ_JY133_03p094b>¶
　儒之語小天下莫能破同天下大矣其域之至大若可定矣然有大者尤有大大者故天地不足以窮至大之域與吾儒¶
　之語大天下莫能載同人能知小小者大大者則可以窮無窮而極無極又何至小至大之不能定其倪而窮其域哉)¶
河伯曰世之議者皆曰至精無形至大不可圍是信情乎(又將大小¶
　字面換作精粗重重入細信情乎言有是實理乎否也)北海若曰夫自細視大者不盡¶
　(不盡耳非不可圍也)自大視細者不明(見不眞耳非無形也)夫精小之微也垺(音孚¶
　謂盛也)大之殷也(殷眾也)故異便此勢之有也(有無形有不可圍此異便之勢所必¶
　有也)夫精粗者期於有形者也(一涉精粗便有形迹)無形者數之所不能¶
分也不可圍者數之所不能窮也(一入無形便不可圍矣豈惟數所不能分别亦不能窮其¶
　邊涯矣)可以言論者物之粗也(卽易曰書不盡言也)可以意致者物之精¶
也(卽易曰言不盡意也)言之所不能論意之所不能察致者不期精粗焉¶
<pb:CK-KZ_JY133_03p095a>¶
　(夫子曰予欲無言太上日大道無名維摩詰與諸菩薩論不二法門而卒示之以默卽不言不察之㫖何也道無精粗論¶
　精粗雖精亦相矣故不如屏精粗於不言之爲妙也)是故大人之行不出乎害人不多¶
仁恩(雖不害物而亦不以仁恩自多)動不爲利不賤門隸(我雖不爲利而亦不賤門隸求利之人)¶
貨財弗爭不多辭讓(我雖不黷貨而亦不多辭讓之名)事焉不借人不多食乎¶
力不賤貪汙行殊乎俗(不多辟異)爲在從眾不賤佞謟(雖由由焉與眾人同處而¶
　力不遠佞謟之人)世之爵祿不足以爲榮戮耻不足以爲辱知是非¶
之不可爲分細大之不可爲倪(言大人體道之事無歆羨無取舍舉利害爵祿是非不足以入¶
　之也)聞曰道人不聞(有聲聞非道人也)至德不得(有所得非上德也)大人無巳¶
　(有我相非大人也)約分之至也(約謂收歛本分不自大也不自大故能成其大)河伯曰若物¶
之外若物之内惡至而倪貴賤惡至而倪小大(合内外論之分明有箇貴賤大¶
<pb:CK-KZ_JY133_03p095b>¶
　小倪者緒之兩頭葢取以爲分别之義河伯欲於無分別之中認箇分别下之海若言貴賤大小有無是非未有所定終¶
　無分别)北海若曰以道觀之物無貴賤以物觀之自貴而相賤¶
以俗觀之貴賤不在巳(言貴賤之未有定)以差觀之(以大小之等而觀之)因其所¶
大而大之則萬物莫不大因其所小而小之則萬物莫不小知¶
天地之爲稊米也(大亦可以爲小)知毫末之爲邱山也(小亦可以爲大)則差數¶
覩矣(言大小之未有定)以功觀之因其所有而有之則萬物莫不有因¶
其所無而無之則萬物莫不無知東西之相反(東家之西可爲西家之東相反¶
　也)而不可以相無則功分定矣(有無之未有定)以趣觀之(又以人之趣而觀之)¶
因其所然而然之則萬物莫不然因其所非而非之則萬物莫¶
不非知堯桀之自然而相非則趣操覩矣(正人指邪人爲邪邪人亦指正人爲邪但¶
<pb:CK-KZ_JY133_03p096a>¶
　以趣操不同而分是非功分不同而辨有無差數不同而名大小此皆於不分之中妄有分別彼勝此負卒無窮已孰知¶
　是非之不可爲分而細大之不可爲倪乎)昔者堯舜讓而帝之噲讓而絶湯武爭¶
而王白公爭而滅由此觀之爭讓之禮堯桀之行貴賤有時未¶
可以爲常也(堯噲之讓武白之爭簒義之分爲貴賤亦因其時不可定以爲常也)梁麗(屋棟也)可以¶
衝城而不可以室穴言殊器也(大小各有所用也)騏驥驊騮一日而馳¶
千里捕鼠不如狸狌言殊技也(物各有所能也)鴟鵂(音笞梟)夜撮蚤(蚤蝨不失)¶
察豪末晝出瞋(音甸)目而不見邱山言殊性也(是非治亂不能相無故以殊器殊技¶
　殊性喻之)故曰葢師是而無非師治而無亂乎是未明天地之理¶
萬物之情者也是猶師天而無地師陰而無陽其不可行明矣¶
　(天地陰陽相爲對待是非治亂相爲循環此天地萬物自然之情理也)然且語而不舍非愚則¶
<pb:CK-KZ_JY133_03p096b>¶
誣也帝王殊禪三代殊繼差其時逆其俗者謂之篡夫當其時¶
順其俗者謂之義之徒默默乎河伯汝惡知貴賤之門小大之¶
家(惡知貴賤之爲一門大小之爲一家乎信乎其不分矣欲知貴賤小大之所從出當於未始有物求之日門日家言貴賤¶
　小大之所從出也)河伯曰然則我何爲乎何不爲乎吾辭受趣舍吾¶
終奈何(旣無是非貴賤則我何所適從而辭受趣舍亦無歸着矣)北海若曰以道觀之何貴¶
何賤是謂反衍(有貴有賤皆世諦也因有貴以臨賤賤以承貴相傾相役如何得寛反之於道無貴無賤則自¶
　寛矣故曰是謂反衍衍者寛義)無拘而志與道大蹇(愼母以世情拘而志與道爲梗也)何少¶
何多是謂謝施(施則有多有少謝而不施則何多少之足云反衍則忘貴賤而不累於名謝施則忘多少而不¶
　累於利)無一行與道參差(一則齊參差則不齊愼毋執一而與道相背馳也)嚴乎若¶
國之有君其無私德繇繇乎若祭之有社其無私福泛泛乎其¶
<pb:CK-KZ_JY133_03p097a>¶
若四方之無窮其無所畛(音疹)域(旣無分別以道心爲王則無私德私福此心廣大則無私畦町¶
　矣)兼懷萬物(毋私愛也)其孰承翼是謂無方(有承接羽翼則有方所孰爲承翼則無方¶
　矣)萬物一齊孰短孰長(物有短長自齊物之見而論則無短長)道無終始物有¶
死生不恃其成(死生者物之終始而道無終始也故不居其成功)一虛一滿不位乎其¶
形(數有虛有滿不敢守其定位也)年不可舉時不可止消息盈虛終則有始是¶
所以語大義之方論萬物之理也(四時之序成功者退去而不可追者年流而不可止者時¶
　消息盈虛如循環終則始以是而論則大義之方萬物之理盡在是矣)物之生也若驟若馳無¶
動而不變無時而不移何爲乎何不爲乎夫固將自化(若有爲不爲於¶
　其間則聽其自化矣)河伯曰然則何貴於道邪(音耶旣聽其所爲又何貴於學道)北海¶
若曰知道者必達於理達於理者必明於權明於權者不以物¶
<pb:CK-KZ_JY133_03p097b>¶
害已(理謂盈虛消息之理權則所以善其用於不窮者也惟知道者能達而明之明夫進退存亡之道物外誘也已性命¶
　也豈狥外而忘内)至德者火弗能𤍠水弗能溺寒暑弗能害禽獸弗¶
能賊非謂其薄之也言察乎安危甯於禍福謹於去就莫之能¶
害也故曰天在内人在外德在乎天(有道德者不爲福先不爲禍始而察之甯之謹之之¶
　功多也)知天人之行(知天内人外則達理明權)本乎天位乎得(位得猶言立德也)蹢¶
　(音適)䠱(音躅)而屈伸反要而語極(德立則蹢䠱屈伸皆自得如此道之要也理之極也說到此處¶
　則知莊老知天知人知經知權孰副其荒唐而無當哉)曰何謂天何謂人北海若曰牛¶
馬四足是謂天落(音絡)馬首穿牛鼻是謂人故曰無以人滅天無¶
以故滅命無以得殉名謹守而勿失是謂反其眞(四足乃天所生者穿絡則¶
　人爲形容天人最妙又恐鑿竅者以人勝天急轉三無以字以禁止之故者有心而爲之一着有心便非自然自然之謂¶
<pb:CK-KZ_JY133_03p098a>¶
　命命卽天也得卽巳德喪於爲名者多矣知天知人於此謹守勿失明乎内外之分則性分之眞反爲歸之我矣)䕫¶
憐蚿(音賢百足虫也)蚿憐蛇蛇憐風風憐目目憐心(䕫一足蚿百足蛇無足皆能自行猶¶
　有形者風則無形而自行目則不行而自至猶以形用者心則以神用而古今宇宙無不周遍矣)䕫謂蚿曰¶
吾以一足趻(音締)踔(音卓)而行予無如矣今子之使萬足獨奈何蚿¶
曰不然子不見夫陲(音吐)者乎噴則大者如珠小者如霧雜而下¶
者不可勝數也今予動吾天機而不知其所以然(任其自動莫知所由遲速¶
　難易豈在多寡有無間哉)蚿謂蛇曰吾以眾足行而不及子之無足何也¶
蛇曰夫天機之所動何可易邪(音耶疾徐之節進退之妙乃天機也何可易耶言非人力所得¶
　與也)吾安用足哉蛇謂風曰予動吾脊脅而行則有似也今子¶
蓬蓬然起於北海蓬蓬然入於南海而似無有何也風曰然予¶
<pb:CK-KZ_JY133_03p098b>¶
蓬蓬然起於北海而入於南海也然而指我則勝我䠓(音秋䠓足踐也)¶
我亦勝我雖然夫折大木蜚(音飛)大屋者唯我能也故以眾小不¶
勝爲大勝也爲大勝者唯聖人能之(自古至人多甘受挫折含羞忍而志不衰其後道成¶
　而臻大順之境無礙之宇非小不勝爲大勝之騐乎若目一開便見不似風來有漸若心則無思而無不通又非目所及¶
　矣然而皆天也不說心目正所謂言有盡而意無窮也令人自得言外之意乃古人作文之妙處)孔子遊於¶
匡宋人圍之數匝而弦歌不輟子路入見曰何夫子之娛也孔¶
子曰來吾語女我諱窮久矣而不免命也求通久矣而不得時¶
也當堯舜而天下無窮人非知得也當桀紂而天下無通人非¶
知失也(得失二字皆指君子言)時勢適然夫水行不避蛟龍者漁父(音甫)之¶
勇也陸行不避兕虎者獵夫之勇也白刃交於前視死若生者¶
<pb:CK-KZ_JY133_03p099a>¶
烈士之勇也知窮之有命知通之有時臨大難而不懼者聖人¶
之勇也(漁父獵大烈士之勇情各有所安聖人則無所不安矣)由處矣吾命有所制矣無¶
幾何將甲者進辭曰以爲陽虎也故圍之今非也請辭而退(郭象¶
　曰命非巳制故無所用其心也夫安於命者無往而非逍遙矣)公孫龍(辯士)問於魏牢(魏公子)曰¶
龍少學先王之道長而明仁義之行合同異離堅白然不然可¶
不可困百家之知窮眾口之辯吾自以爲至達已今吾聞莊子¶
之言汒(音茫)焉異之不知論之不及與(音余)知之弗若與(音余)今吾無¶
所開吾喙(音諱)敢問其方公子牟隱几太息仰天而笑曰子獨不¶
聞夫埳(音坎壞井也)井之鼃(音蛙)乎謂東海之鱉曰吾樂(音洛)與(音余)吾跳¶
梁乎井幹之上(幹井欄也)入休乎缺甃(音秋井甃缺而成崖)之崖赴水則接腋¶
<pb:CK-KZ_JY133_03p099b>¶
　(音亦兩腋拍水)持頥(閉其口也)蹶泥則没足滅(没也)跗(小足也此句言踊躍於塗中)還(音旋¶
　回視也)虷(音寒水中赤虫也)蟹與科斗(蝦蟇子)莫吾能若也且夫擅(音禪專也)¶
一壑之水而跨跱(音峙行止也)塪井之樂此亦至矣夫子奚不時來¶
入觀乎東海之鱉左足未入而右膝巳縶(音至絆也)矣於是逡(音皺)巡¶
而却告之海曰夫千里之遠不足以舉其大千仞之高不足以¶
極其深禹之時十年九潦(音老)而水弗爲加益湯之時八年七旱¶
而崖不爲加損夫不爲頃久(猶云頃刻長久也)推移不以多少進退者¶
此亦東海之大樂也於是塪井之鼃(音蛙)聞之適適然驚規規然¶
自失也且夫知不知是非之竟(音境)而猶欲觀於莊子之言是猶¶
使蚉(音文)負山商蚷(音渠)馳河也必不勝(音升)任矣且夫知不知論極¶
<pb:CK-KZ_JY133_03p100a>¶
妙之言而自適一時之利(還其利口)者是非塪井之鼃(音蛙)與(音余)且彼¶
方跐(音此蹈也)黃泉而登太皇(天也謂極深窮高也)無南無北(火南水北是有南有北也令顚¶
　倒坎離而水火同宮則無南無北矣)奭(音釋)然四解(解悟歸土)淪於不測(所入者深)無東無¶
西(木東金西是有東有西也今金木交併而東西合一則無東無西矣)始於玄㝠(水也)反於大通(大道¶
　也)子乃規規然而求之以察索之以辯是直用管窺天用錐¶
指地也不亦小乎(以察察之小明而欲窮索之以言辨不亦小乎)子往矣且子獨不聞¶
夫壽陵餘子(未成丁之夫曰餘子)之學行於邯鄲(音寒丹)與(音余)未得國能又¶
失其故行矣直匍匐而歸耳(邯鄲國中所能之步學未成而故步又失所以匍匐而歸也)今¶
子不去將忘子之故失子之業公孫龍口呿(開口)而不合舌舉而¶
不下乃逸而走(逸迯遁也)莊子釣於濮水(陳地)楚王使大夫二人往先¶
<pb:CK-KZ_JY133_03p100b>¶
焉(達意先容)曰願以境内累矣(猶言請以國從累先生之身也)莊子持竿不顧曰吾¶
聞楚有神龜死已三千𡻕矣王巾笥而藏之廟堂之上此龜者¶
甯其死爲留骨而貴乎甯其生而曳尾於塗中乎二大夫曰甯¶
生而曳尾於塗中莊子曰往矣吾將曳尾於塗中(養生全神以自適朝露之¶
　榮華又何足羡昔陶隱居畫二犍牛以答詔一拘窘於鞭繩一優游於水草亦此意)惠子相梁莊子往¶
見之或謂惠子曰莊子來欲代子相於是惠子恐搜於國中三¶
日三夜莊子往見之曰南方有鳥其名鵷鶵(鳳雛也)子知之乎夫¶
鵷鶵發於南海而飛於北海非梧桐不止非練實(竹實也)不食非¶
醴泉不飲於是鴟得腐鼠鵷鶵過之仰而視之曰嚇(音黑鴟恐奪已食而¶
　驚鳴也)今子欲以子之梁國而嚇我邪(莊子喻自已爲鳳雛惠子爲鴟梁相爲腐鼠焉¶
<pb:CK-KZ_JY133_03p101a>¶
　肯代之相耶其鄙薄功名之士可謂極矣)莊子與惠子遊於濠梁(石絶水曰梁)之上莊¶
子曰鯈(音條)魚(白鯈魚也)出遊從容是魚樂也惠子曰子非魚安知魚¶
之樂莊子曰子非我安知我不知魚之樂(魚之所樂忘水而因忘道南華之所樂知¶
　道而因以知魚其曰子非魚云云者不知能盡其性者必能盡人物之性也其曰子非我云云者借其不通物性者以詰¶
　其必不通人性也)惠子曰我非子固不知子矣子固非魚也子之不¶
知魚之樂全矣(我與子猶人類也尙以形骸之隔而不相知何况魚爲非類乎則子之與魚全無相知之理矣)¶
莊子曰請循其本(反復辨論皆枝葉也若循其本則於性體上探索矣)子曰女安知魚樂¶
云者旣巳知吾知之而問我我知之濠上也(子旣已知吾之知魚樂而問我正欲¶
　得所以知魚之故不知物理人情自是可推我居濠之上而逍遙則濠之下其樂不言可知也)¶
　復圭子曰通篇以道字爲主能聞道者可以窮極大而定至¶
<pb:CK-KZ_JY133_03p101b>¶
　細包精粗忘貴賤化有無達理明權知天洞人全眞照物一¶
　以貫之矣不觀秋水之時至乎百川灌河充滿渚崖河伯自¶
　以爲天下之大觀無過此矣及至北海望洋向若而嘆曰我¶
　其聞道百而以爲莫已若乎若非至子之門亦不信少仲尼¶
　之聞而輕伯夷之義矣北海若曰井蛙夏虫各有所局者限¶
　於虛與時也而曲士難語大道者束於時師之教也今爾始¶
　可與言大理矣夫水莫大於海萬川歸之而不盈尾閭泄之¶
　而不虛春秋自若水旱一致吾方存乎見小又奚以此自多¶
　計四海之在天地猶小石小木之在大山壘孔之在大澤已¶
　爾計中國之在海内猶稊米之在太倉已爾計人處萬物中¶
<pb:CK-KZ_JY133_03p102a>¶
　之一物猶毫末之在馬體已爾世界之小如此而五帝三王¶
　千聖萬賢所知所能不出其内海若不以水自多名高學博¶
　者亦安可以此自多也然則將大天地而小毫末可乎北海¶
　若曰否夫物量無窮遠近大小不可定也知時無止古往今¶
　來遞爲更也分無常盈虛得失原迅速也終始無故生寄死¶
　歸若旦暮也計人之所知者人也其知有限不若其所不知¶
　者天也無知而無不知其生之時形也形則有所必敝不若¶
　其未生之時神也神則有死而不亡者由此觀之毫末非小¶
　而天地非大吾身不爲不足而天地不爲有餘信然則小無¶
　形而大無邊乎不知細能精乎大而視不能盡乎大大能包¶
<pb:CK-KZ_JY133_03p102b>¶
　乎細而視不能徹乎細有大小則有精粗矣有精粗則有形¶
　矣有有形則有無形矣可以言論意致者物之精粗也不可¶
　以言論意致者物之超出乎粗精也故大人之行無歆羡無¶
　取舍齊利害冺廉貪忘貴賤屏是非融細大方成一道人也¶
　果且有聞乎有得乎有已乎果且無聞乎無得乎無已乎惟¶
　不自大故能成其大胡河伯猶然未忘貴賤大小之倪也北¶
　海若曰天地之間惟道爲獨尊以道眼視之物無貴無賤也¶
　皆作平等觀以物眼視之貴賤咸其所自取也皆作奔兢觀¶
　以俗眼視之貴賤不在巳也皆作炎涼觀以差等之眼視之¶
　大小有因天地毫末互藏也皆作推移觀以功分之眼視之¶
<pb:CK-KZ_JY133_03p103a>¶
　有無有自東西各見也皆作一定觀以趣向之眼視之是非¶
　不昧堯桀異向也皆作善惡觀故自昔以聖人而行讓爭之¶
　事雖凶化爲吉以庸人而行讓爭之事雖吉化爲凶猶梁麗¶
　可以衝城而不可以窒穴騏驥可以千里而不可以捕鼠鴟¶
　臬可以夜撮蚤而晝不見邱山獨不聞有是必有非有治必¶
　有亂此天地之理萬物之情也智者知之故師天必師地師¶
　陰必師陽也河伯欲分貴賤大小惡知貴賤之爲一門大小¶
　之爲一家乎奈何河伯不悟而莫知所適從也北海若曰反¶
　衍則忘貴賤而不累於名謝施則忘多少而不累於利以道¶
　心爲主則無私德福此心廣大則無私畦町矣萬物同冶短¶
<pb:CK-KZ_JY133_03p103b>¶
　長共軌執此道之無終始者以御無窮視物之死生也數之¶
　虛滿也年之往而不返也時之流而不止也不出消息盈虛¶
　之循環終始之範圍耳萬物皆出於機皆入於機與時變遷¶
　無爲也而無不爲也順其自化而已河伯曰然則何貴於學¶
　道耶北海若曰道有盈虛消息之理進退存亡之權迷者狥¶
　外忘内恒以物而喪身明者全内存外不以物而害已豈水¶
　火之所能𤍠溺寒暑禽獸之所能賊害非待相薄而後勝之¶
　也則知道者遊於先天而後天自不相及矣故曰天在内我¶
　可得而主之人在外我不可得而必之有德者知天知人本¶
　乎天學有宗也立乎德行有根也欲屈伸之自如者惟有明¶
<pb:CK-KZ_JY133_03p104a>¶
　理達權而已河伯欲究天人之所謂不知牛馬之四足爲天¶
　毫無與乎人也絡馬首穿牛鼻爲人毫無與乎天也甯天勝¶
　人毋以人滅天甯命造故毋以故滅命甯名負得毋以得狥¶
　名謹守勿失謂之眞人䕫憐蚿憐其足之多也蚿憐蛇憐其¶
　無足也蛇憐風憐其無形而疾也風憐目憐其不行而至也¶
　目憐心憐其神無所不到也䕫以一足不及蚿之使萬足者¶
　亦猶噴者大如珠小如霧雜下而不可勝數也予動吾天機¶
　不知其然耳蚿以眾足而不及蛇之無足者亦以倚脊脅而¶
　行者純用天機又安所用足哉蛇雖無足猶有形也風則無¶
　形而終歸無何有人可以指而勝之亦可以踐而勝之然天¶
<pb:CK-KZ_JY133_03p104b>¶
　下之折大木飛大屋者非風不能也豈非積眾小不勝而爲¶
　一大勝乎自古得道之聖人亦往往似之孔子困於匡謂子¶
　路曰命不爲我之諱窮而免時不爲我之求通而得當堯舜¶
　而天下無窮人非知得也時命大順也當桀紂而天下無通¶
　人非知失也時命大謬也人知漁父獵夫烈士之勇情各有¶
　所安不知聖人之勇則無所不安矣公孫龍自多其所學矜¶
　其所行知可困百家辯可窮眾口今屈於莊子因問其方於¶
　公子牟公子牟曰子不聞坎井之蛙誇其樂於東海之鱉乎¶
　自以爲赴水蹶泥於井幹之上虷蠏與科斗莫吾若也吾擅¶
　一壑之樂可謂至矣引東海之鱉入觀不知其曾一足不能¶
<pb:CK-KZ_JY133_03p105a>¶
　容也乃告之海曰若亦知海之遠且大乎高且深乎禹之時¶
　十年九潦而海不加益湯之時八年七旱而海不加損頃久¶
　不推移多少不進退者非東海之大樂乎人無超世之見而¶
　欲聞達者之言何異使蚉負山商蚷馳河也必不勝矣不解¶
　極妙之言而欲鬬一時之利口何異坎井之蛙自多其樂於¶
　東海之鱉也必見笑矣且彼是何人者耶纔踏地便登天無¶
　南無北水火濟矣水火金木四者解悟而會歸於土難測其¶
　涯涘矣無東無西木金交併矣始於玄㝠坎水上升而其究¶
　五氣朝元反於大通矣子乃欲以小知小辯究之何異用管¶
　窺天用錐指地乎何異學步邯鄲者未得國能失其故步匍¶
<pb:CK-KZ_JY133_03p105b>¶
　匐而歸乎公孫龍如不去恐失其業矣莊子釣於濮水非臧¶
　丈人之釣而其釣莫釣也楚王使二大夫曰願以境内累先¶
　生莊子持竿不顧曰吾聞楚有巳死之神龜王藉之以笥覆¶
　之以巾而藏於廟堂之上不知此龜願死爲留骨而貴乎願¶
　生而曳尾於塗中乎二大夫亦知其願生而曳尾也莊子曰¶
　子往矣吾將曳尾於塗中則立功之小不如全神之大之一¶
　徵也惠子相梁恐莊子之來代巳相也莊子往見之曰南方¶
　有鳥其名曰鵷雛仙禽也棲迹於海島而止足於梧桐非竹¶
　實不食非醴泉不飲鴟得腐鼠自以爲天下之美無過此矣¶
　仰而見鵷雛之過曰嚇恐鵷雛之奮其食也今子謂我爲代¶
<pb:CK-KZ_JY133_03p106a>¶
　子相毋乃以梁國而嚇我耶則立名之賤不如保眞之貴之¶
　一徵也莊子與惠子遊於濠梁之上莊子嘆鯈魚出遊之樂¶
　而惠子曰子非魚安知魚之樂是人性物性兩者皆昧也莊¶
　子曰子非我安知我不知魚之樂是咎其不通人性者所以¶
　不通物性也惠子未聞道者也其曰我非子不知子者有人¶
　相也又曰子非魚不知魚之樂全者有物相也欲無人無我¶
　請循其本本者本性也吾性一盡萬物皆吾性中物也則鯈¶
　魚之得所亦吾性中之一物樂也故我不以魚知魚我於濠¶
　上知之也則貴賤之爲一門小大之爲一家之又一徵也¶
<pb:CK-KZ_JY133_03p106b>¶
¶	
<pb:CK-KZ_JY133_03p107a>¶

** 　外篇至樂第十八¶

　　(此言至樂非世人之樂也惟有活身之物及其無爲眾始知也而後能跳乎出機入機之外)¶
天下有至樂(音洛指逍遙遊也)無有哉(反詰之詞言决有也)有可以活身者(指先天母¶
　氣也)無有哉(以下正詰之詞)今奚爲奚據奚避奚處奚就奚去奚樂奚¶
惡夫天下之所尊者富貴壽善也(總提此四字作案後分解之)所樂者身安¶
厚味美服好色音聲也所下者貧賤夭惡也所苦者身不得安¶
逸口不得厚味形不得美服目不得好色耳不得音聲若不得¶
者則大憂以懼其爲形也亦愚哉(服味聲色失之無傷於已得之有損於性而反以不得爲¶
　憂非愚而何)夫富者苦身疾作多積財而不得盡用其爲形也亦¶
外矣(備舉富貴者夀者善之不長存者以爲世俗警吾性本自至足内其形者知足而已厚積身死而財無用非外其形¶
<pb:CK-KZ_JY133_03p107b>¶
　而何)夫貴者夜以繼日思慮善否其爲形也亦疏矣(吾身中自有眞貴親¶
　其形者不失本來面目而已貴者終日營爲思慮以固祿位而天下有可以活身之物竟不之思非疏身而何)人之¶
生也與憂俱生夀者惽惽(音昏)久憂不死何之苦也(憂無不死之術)其爲¶
形也亦遠矣(遺生而後忘憂憂忘而後生可樂而後形爲我有夀者以憂患之身慮無不死之術求爲引年非遠¶
　其形而何)烈士爲天下見善矣未足以活身吾未知善之誠善邪¶
　(音耶)誠不善邪(音耶)若以爲善矣不足活身以爲不善矣足以活¶
人故曰忠諫不聽蹲(音存)循勿爭(當逡巡却去而勿與之爭)故夫子胥爭之以¶
殘其形不爭名亦不成誠有善無有哉(烈士好名止知活人而不知活身諫爭適以殘¶
　形不成矣無有哉言名善之必亡也有言外意引人當更思尋活身之物與其爲烈士毋甯爲眞人孰樂孰不樂也有志¶
　者思之)今俗之所爲與其所樂吾又未知樂之果樂邪果不樂¶
<pb:CK-KZ_JY133_03p108a>¶
邪吾觀夫俗之所樂舉羣趣者誙誙(音鑑)然如將不得已而皆曰¶
樂者吾未之樂也亦未之不樂也果有樂無有哉吾以無爲誠¶
樂矣又俗之所大苦也故曰至樂無樂至譽無譽(四者世俗之所樂世俗所¶
　羣而趣者果樂耶不樂耶吾之所樂者無爲之樂忘憂而已觀至樂無樂則世俗之所樂非眞樂也至譽無譽則烈士之¶
　所爭非眞名也)天下是非果未可定也(以世俗之樂爲是則不見其是以爲非彼不自以爲非是¶
　非果不可定)雖然無爲可以定是非至樂活身唯無爲幾存(丹經云始¶
　於有作人難見及至無爲眾始知何等快樂活而不死矣惟至無爲庶幾可以長存)請嘗試言之天無¶
爲以之淸地無爲以之甯故兩無爲相合萬物皆化(天地[酉*因]醖萬物化醕¶
　人能從有爲以至無爲則凡胎亦化矣)芒乎芴乎而無從出乎芴乎芒乎而¶
有象乎萬物職職皆從無爲殖故曰天地無爲也而無不爲也¶
<pb:CK-KZ_JY133_03p108b>¶
人也孰能得無爲哉(芒卽混芒之義芴卽沕穆之義無從出者不見所由始也職職盡職也殖生也萬物¶
　皆從無爲生也人也天地之心也焉能得無爲哉知無爲則虛靜恬淡而不以苦爲樂矣)莊子妻死惠子¶
吊之莊子則方箕踞(音據)鼓盆而歌(盆瓦缶也鼓之所以節音)惠子曰與人居¶
長子老身死不哭亦足矣又鼓盆而歌不亦甚乎莊子曰不然¶
是其始死也我獨何能無㮣然(言焉能不㮣然與世人同情也)察其始而本無¶
生(釋氏無生之說本此)非徒無生也而本無形非徒無形也而本無氣(生死¶
　一氣也氣至而聚則生氣反而散則死)雜乎芒芴之間變而有氣氣變而有形¶
形變而有生(生指知覺運動言先有形而後有此知覺)今又變而之死是相與爲春¶
夏秋冬四時行也人且偃然寢於巨室(以天地爲巨室猶言地爲大塊)而我噭¶
噭(音呌)然隨而哭之自以爲不通乎命故止也(以上論死不足哀此種無情學問究¶
<pb:CK-KZ_JY133_03p109a>¶
　竟性命者得力且在此處生死關頭說一箇無生法教人認取本自無來今亦無去生死第與寒暑晦明代謝相同何足¶
　關情)支離叔與滑(音骨)介叔觀於㝠伯之邱(支離忘形滑介忘心言二子乃識化也㝠¶
　伯死者之稱觀之者卽下觀其化也)崑崙之虛(音墟)黃帝之所休俄而柳(瘍也柳多擁腫¶
　故爲瘍癤之喻)生其左肘其意蹷蹶然惡之支離叔曰子惡之乎滑¶
介叔曰亡予何惡生者假借也(四大假合)假之而生生者塵垢也(人居¶
　塵中猶魚居水)死生爲晝夜(人生之有死生猶晝夜之循環必不能免)且吾與子觀化而¶
化及我我又何惡焉(郭象曰先示有情然後尋至理以遣之我本無情故能無憂則夫有情者遂自絶於¶
　遠曠之域而迷困於憂樂之境矣)莊子之楚見空髑(音獨)髏(音樓)髐(音磽)然有形檄¶
　(音竅旁擊也)以馬捶(音箠)因而問之曰夫子貪生失理而爲此乎(南華¶
　致髑髏五問可謂灼見世情憂患之端髑髏所答則雖有世患何由及哉)將子有亡國之事斧¶
<pb:CK-KZ_JY133_03p109b>¶
之誅而爲此乎將子有不善之行愧遺父母妻子之醜而爲此¶
乎將子有凍餒之患而爲此乎將子之春秋故及此乎(郭象曰莊子非¶
　樂死惡生若然何謂齊也所謂齊者生時安生死時安死生死之情齊則無爲當生而憂死耳此莊子之旨也)於是¶
語卒援髑髏枕而卧夜半髑髏見夢曰子之談者似辯士諸子¶
所言皆生人之累也死則無此矣子欲聞死之說乎莊子曰然¶
髑髏曰死無君於上無臣於下亦無四時之事從然以天地爲¶
春秋雖南面王樂不能過也(好生者以世事爲樂趣死者以人間爲勞惟超死生者可以論其大¶
　㮣矣)莊子不信曰吾使司命復生子形爲子骨肉肌膚反子父¶
母妻子閭里知識子欲之乎髑髏深矉(音顰)蹙額曰吾安能棄南¶
面王樂而復爲人間之勞乎顏淵東之齊孔子有憂色子貢下¶
<pb:CK-KZ_JY133_03p110a>¶
席而問曰小子敢問囘東之齊夫子有憂色何邪孔子曰善哉¶
女問昔者管子有言邱甚善之曰褚(音煮布袋也)小者不可以懷大¶
綆(音梗井繩也)短者不可以汲深(喻齊侯短小之見不可以大道往說之也)夫若是者以¶
爲命有所成而形有所適也夫不可損益(受命自然不可勸成賦形定分不可遷適¶
　其可得而損益之乎)吾恐回與齊侯言堯舜黃帝之道而重以燧人神¶
農之言彼將内求於已而不得不得則惑人惑則死(内求不得是不得性¶
　命之大道也已惑不過不聞道人惑則未有不喪生)且女獨不聞邪昔者海鳥止於魯¶
郊魯侯御而觴之於廟奏九韶以爲樂具太牢以爲膳鳥乃眩¶
視憂悲不敢食一臠不敢飲一杯三日而死此以已養養鳥也¶
非以鳥養養鳥也夫以鳥養養鳥者宜棲之深林遊之壇陸浮¶
<pb:CK-KZ_JY133_03p110b>¶
之江湖食之鰌(音秋)䱔(音由)隨行(音杭)列而止委(音威)蛇(音移)而處彼惟人¶
言之惡聞奚以夫譊譊(音繞)爲乎(御音迓譊譊多言以鳥設喻謂齊侯不可以堯舜黃帝之道說¶
　之若戰爭攻守之事富强之術則彼將樂聞矣鳥之非所養而養則驚以比人之非所言而言則惑也)咸池九¶
韶之樂張之洞庭之野鳥聞之而飛獸聞之而走魚聞之而下¶
入人卒(音猝)聞之相與還而觀之魚處水而生人處水而死彼必¶
相與異其好惡故異也故先聖不一其能不同其事(人有賢愚事有古今¶
　故不一不同)名止於實義設於適(因名以求實因適以陳義)是之謂條達而福¶
持(名實不越則有條而不塞義理適用則禍去而不危矣)列子行食於道從見百嵗髑髏¶
攓(音蹇)蓬而指之曰(此段言天地間生物種各不同不是以小喻大正謂雖大無異於小也只是無小大無貴¶
　賤意而行文整齊中有不整齊不整齊中有整齊極妙)惟予與女(音汝)知而未嘗死未嘗¶
<pb:CK-KZ_JY133_03p111a>¶
生也(言而用未嘗死也察其本始亦未嘗生也)若果養乎予果歡乎(若果以予爲得生而養乎予果¶
　以汝爲寂滅而歡乎)種有幾(舉其化生凡有幾種)得水則爲㡭(音繼塵埃爲息所吹浮游水上如󰆷¶
如縷其名爲㡭蓋水苔欲生之先河中多有此物先以澤物言者葢水乃太一之氣此氣一動變而有形未免假生也)¶
得水土之際則爲鼃(音蛙)蠙(音賓)之衣(兩岸之旁水得土氣漸凝漸厚遂有體質其色沈綠名爲¶
　鼃蠙衣衣卽靑苔也自此以下言一氣而萬形有變化而無死生)生於陵屯則爲陵舄(田野中高¶
　處曰陵屯青苔漸漸近土生於高處爲陵舄卽車前草也又名澤舄其性利水)陵舄(音昔)得鬱棲則爲¶
烏足(鬱棲者穢土久積而爲糞壤也車前草生於糞壤中則變而爲烏足草)烏足之根爲蠐螬(蝎子)¶
其葉爲胡蝶(草化爲虫一爲根所化人不能見一爲葉所化人往往見之)胡蝶胥也化而爲¶
蟲生於竈下其狀若脫其名爲鴝掇(一云胥也乃胡蝶之别名甚無考據還是物有相胥¶
　生者不可槪論胡蝶草化之虫質多蠕弱生野竈之下得火氣以生化而爲虫無皮無殼其狀若脫其名爲鴝掇鴝音渠¶
<pb:CK-KZ_JY133_03p111b>¶
　掇音奪)鴝掇千日爲鳥其名爲乾餘骨(此一化自鳥足來者最爲强健乃鴝掇伏土千¶
　日所化者)乾餘骨之沬爲斯彌(虫名乾餘骨之流沬所化者)斯彌爲食醯(音希蠓也¶
　喜酸而聚醯故其名曰食𨡴)頥輅生乎食醯(食醯生頥輅也)黃軦(音况)生乎九猷瞀¶
　(音茂)芮(音汭)生乎腐蠸(音權又音歡)羊奚(卽羊蹄根也根比于久不生笋之竹則生靑甯)比乎¶
不箰(音笋)久竹生靑甯(虫名)靑甯生程(有謂延州人至今呼虎豹爲程)程生馬馬生¶
人(馬生人直以人馬爲是或謂繁氣而生人類可乎搜神記秦孝公時有馬生人史言長沙武陵蠻生於畜狗元始祖胎於¶
　狼鹿舊作馬齒菜人參者非也以上論　氣變化非死非生一)人又反入於機萬物皆出於¶
機皆入於機(造化到生人住了不消假借而生人反入於機者入於大造爐冶中而不能出其範圍也先自萬物¶
　說到人末二句又自人說到萬物上去機所謂機緘也始而生者爲出機終而死者爲入機)¶
　復圭子曰夫人之樂皆以外而樂内惟至樂則以内而樂外¶
<pb:CK-KZ_JY133_03p112a>¶
　也天下有至樂無有哉夫人止知求活於一時非眞活也不¶
　知有不死者而後爲可以活天下有可以活身者無有哉今¶
　觀其所爲所據所避所處所就所去所樂所惡而天下之人¶
　情得矣以富貴壽善爲尊者未有不以身安聲色衣食之美¶
　爲快樂也以貧賤夭惡爲下者未有不以形勞聲色衣食之¶
　艱爲憂懼也自知有可以活身而觀之其爲形也亦愚矣使¶
　富而可以不死則苦身疾作而多積財者胡爲財有餘而身¶
　不得盡用也非以財貨爲内而形體爲外乎使貴而可以不¶
　死則貴人晝夜思索多方以爲固位計胡爲位雖固而身不¶
　固也非以爵祿爲親而形骸爲疏乎使夀而可以不死則人¶
<pb:CK-KZ_JY133_03p112b>¶
　生不滿百常懷千𡻕憂者自少至老惽惽憂無不死之術而¶
　不知求活身之道非以蓬島閬苑爲遥而袖懷摩尼爲遠乎¶
　使名而可以不死則烈士忠諫當能保其形胡爲善與不善¶
　不並立活身與活人不兩利而子胥竟以殘形而成名也善¶
　果存乎不存乎富貴壽善世俗之所樂也樂者未必樂無爲¶
　之樂世俗之所苦也苦者未必苦故曰至樂無樂非無樂也¶
　其樂不在外而在内也至譽無譽非無譽也其譽不貴名而¶
　貴實也而是非乃大定矣天下之至樂孰有過於活身哉活¶
　身至無爲而有不長存哉何也天淸地甯不過以無爲而萬¶
　物化吾且不知無爲之從出又安知無爲之形象萬物有也¶
<pb:CK-KZ_JY133_03p113a>¶
　無爲無也無能生有天地得其無爲故能無不爲天地也人¶
　也分而爲三苟合而爲一人孰能從有爲以至於無爲則至¶
　樂活身雖與天地並存可也莊子妻死箕踞鼓盆而歌惠子¶
　譏之以爲太甚莊子曰不然夫死者人之終也吾因其終以¶
　追其始混沌初剖朕兆未萌有天地而無萬物無生也而安¶
　得有形無形也而安得有氣自太易變而爲太初爲氣之始¶
　太初變而爲太始爲形之始太始變而爲太素爲生之始今¶
　又變而之死猶春夏秋冬之遞爲循環也生爲晝覺死爲夜¶
　寢於巨室而噭噭然哭之者可謂通於命乎安知今日之死¶
　不爲他日之生故止而不哭也支離叔與滑介叔觀於㝠伯¶
<pb:CK-KZ_JY133_03p113b>¶
　之邱滑介叔俄而柳生其左肘始而惡之者人情也旣而曰¶
　予何惡以理遣情也識人爲假借地水火風四大而生總不¶
　離塵垢之中方死方生方生方死遞相爲晝夜化也我與子¶
　觀於㝠伯之邱觀化也而柳生其肘我亦化中人也未能超¶
　乎造化又何惡乎化之及我哉莊子之楚見空髑髏之形因¶
　而問之曰夫子不貪生失理未必罹此患也不有亡國之事¶
　斧鉞之誅未必罹此患也不有不善之行以遺父母妻子之¶
　醜未必罹此患也不有凍餒之危或春秋故及此未必罹此¶
　患也髑髏見夢曰子談似辯士人生之累也死則無此矣子¶
　亦知死之樂乎死無君臣上下則無職要職詳之勞無春夏¶
<pb:CK-KZ_JY133_03p114a>¶
　秋冬則無寒暑侵人之患人生小年也死則以天地爲大年¶
　元會運世爲春秋至逸之極雖南面王樂不能過矣莊子不¶
　信曰吾使司命復若形骸反若父母妻子閭里知識子欲之¶
　乎髑髏深矉蹙額曰吾安能棄南面王樂而復爲人間之勞¶
　乎顏淵東之齊孔子有憂色曰褚小者不可以懷大綆短者¶
　不可以汲深夫若是者以爲命成於一定而形適得之本來¶
　命長者不可損之使短短者不可益之使長吾恐回與齊侯¶
　言黃帝堯舜之道而不得更益以燧人神農之言止知事求¶
　可功求成内求於性命而不得巳惑不過不聞道人惑則貪¶
　功名而喪本來未有不死者也安能活身而獲至樂哉昔者¶
<pb:CK-KZ_JY133_03p114b>¶
　海鳥至於魯郊魯侯迓而觴之於廟奏九韶具太牢鳥乃三¶
　日不食而死此以巳養養鳥非以鳥養養鳥也不知養鳥者¶
　自有深林壇陸江湖鰌䱔羽翼其行列也委蛇而安處也若¶
　人亦與九韶之樂鳥聞之而飛者獸必聞之而走魚必聞之¶
　而下人獨相與還而觀之豈惟鳥性與人殊魚非水不生人¶
　處水則死者其好惡異也故能有聖凡之不一事有正旁之¶
　不同名不虛揚也必止於實義不虛附也必設於適内求於¶
　巳無所往而不可是之謂條達則不惑而福持則可以活身¶
　亦可以活人矣此猶出死而入生也更進一步則有不死不¶
　生之道不觀列子之指髑髏乎曰惟予與汝同居大造之中¶
<pb:CK-KZ_JY133_03p115a>¶
　汝未嘗死也予未嘗生也若果虧養而死乎予果歡樂而生¶
　乎不知死生一條也萬物一轍也究造化初生之種天一生¶
　水水上有浮游之氣如󰆷如縷其名爲㡭㡭近土則爲蛙蠙¶
　之衣爲陵舄爲烏足三者皆濕生之草漸變則漸異其名爲¶
　鳥足之根化爲蠐螬親下其葉化爲胡蝶親上此一蝴蝶也¶
　化而爲蟲生於竈下其名爲鴝掇鴝掇千日化而爲乾餘骨¶
　之烏漸化漸大卵生也乾餘骨之流沫又化爲斯彌之虫由¶
　是而爲食醯爲頥輅爲九猷爲黃軦爲腐蠸爲瞀芮皆化生¶
　之虫漸化又漸小矣羊奚之根比乎不箰之竹而生靑甯之¶
　虫靑甯生虎豹之程小生大也程生馬猶爲類之近似也馬¶
<pb:CK-KZ_JY133_03p115b>¶
　生人者何也乾爲馬則馬得乾之氣爲多造化之始人類少¶
　則馬生人者乾生之也史言長沙武陵蠻生于畜狗元始祖¶
　胎于狼鹿必有本矣至於人一入於胎生之機則不變不化¶
　而不能出於機也惟跳出陰陽之外者斯能出於機若萬物¶
　中有變化者似皆出於機然亦惟陰陽所陶鑄而不能違則¶
　又皆入機矣可見宇宙間惟一氣機播弄人物或出或入或¶
　入或出無須臾之停有志長生者胡不訪眞人打破陰陽之¶
　機緘陶鑄乎陰陽而不爲陰陽所陶鑄哉¶
¶	
<pb:CK-KZ_JY133_04p001a>¶
@fw1重刋道藏輯要　　　　　　　　　　　　　　牛集十一¶

* 　南華眞經¶
周漆園吏莊周著　　　　　海陽復圭子程以甯注疏¶

** 　外篇達生第十九¶

　　(達生命之情其𦂳要在棄事而遺生其養氣全神忘外守中則達生之功夫也)¶
達生之情者不務生之所無以爲(人知生之當養一有徇外之心非養也無以爲而已之則¶
　凡可已者皆不爲也)達命之情者不務知之所無奈何(人知命之當安一有僥倖之心¶
　非安也知無奈何而安之則凡所安者無求於外也達生則足以知天達命則足以知人)養形必先之物¶
物有餘而形不養者有之矣(備物可養形而不能養神故富貴而夭折者恆有)有生必¶
先無離形形不離而生亡者有之矣(生與形原不相離形雖能全屋在而主人去則生亡)¶
<pb:CK-KZ_JY133_04p001b>¶
生之來不能却其去不能止悲夫世之人以爲有形足以存生¶
而養形果不足以存生則世奚足爲哉(形如屋養形者譬如屋宇整齊外體也而以此¶
　爲足以存生恐屋雖好而屋主人不能住則世間人備物何足以養形哉)雖不足爲而不可不爲¶
者其爲不免矣(養形雖不足爲而衣食交際又不可不爲則爲之在所不免爲累大矣)夫欲免爲¶
形者莫如棄世棄世則無累無累則正平正平則與彼更生更¶
生則幾矣事奚足棄而生奚足遺(棄世非避世也斷緣𥳑事不以世情爲念也世人生生之¶
　厚故不正不平而生理以斷不爲物累則心無高下决擇而與造物相爲始終便死他不得故曰則更生事奚足棄二句¶
　是問詞)棄事則形不勞遺生則精不虧(復自答云云恐勞其形故棄其事也恐搖其精¶
　故遺其生也)夫形全精復與天爲一(與天地合其德也)天地者萬物之父¶
母也合則成體散則成始形精不虧是謂能移精而又精反以¶
<pb:CK-KZ_JY133_04p002a>¶
相天(天與我本同一氣合則聚而成形天之未始不爲人散則反於無始人之未始不爲天也舉造化之機轉移在我不¶
　惟合天而反以相天矣)子列子問關尹(關門令尹名喜)曰至人潛行不窒(音執)蹈¶
火不𤍠行乎萬物之上而不慄請問何以至於此關尹曰是純¶
氣之守也(軀殼脫盡獨存元氣)非知巧果敢之列居予語女(音汝)凡有貌象¶
聲色者皆物也物與物何以相遠夫奚足以至乎先是色而已¶
則物之造乎不形而止乎無所化夫得是而窮之者物焉得而¶
止焉(貌象聲色物也我亦物也物與物不相遠焉能不窒不𤍠而遊於萬物之土乎惟無物而後能不物於物我旣先不¶
　離乎色則物之不形不化者皆得以勢而窮我安得止而不入乎先卽未物之先造物之始也)彼將處乎不¶
淫之度(大藥一得丹房器皿便委而棄之不可戀也)而藏乎無端之紀(藏神淵默其端倪不可測¶
　識)遊乎萬物之所終始(根抵造化樞紐萬物出機入機在我也)壹其性養其氣¶
<pb:CK-KZ_JY133_04p002b>¶
合其德以通乎物之所造夫若是者其天守全其神無郤物奚¶
自入焉(一性養氣乃致虛之極守靜之篤神氣子母抱一無離合者一而不分之義天者物之所由以造者德通於天¶
　則天者全而神無所卻矣物焉得而窒之𤍠之慄之哉所謂奚自而入也)夫醉者之墜車雖疾不¶
死骨節與人同而犯害與人異其神全也乘亦不知也墜亦不¶
知也死生驚懼不入乎其胸中是故𨕣(音悟)物而不慴彼得全於¶
酒而猶若是而况得全於天乎聖人藏於天故莫之能傷也(以神¶
　全故氣全雖病而不死神全於酒猶然而况神全於天乎天只是箇虛靜恬淡寂寞無爲聖人藏神正藏於此藏神正所¶
　以守氣也)復讎者不折鏌千雖有忮心者不怨飄瓦是以天下平¶
均故無攻戰之亂無殺戮之刑者由此道也(鏌干飄瓦皆傷人者而不折不怨以¶
　物無心也無心之不取忤於世人人而鏌千飄瓦之無心則天下平矣何有攻戰殺戮之慘)不開人之天¶
<pb:CK-KZ_JY133_04p003a>¶
而開天之天開天者德生開人者賊生(天一也有天之天乃接命之正道吾開之則長)¶
　(生有人之天乃採取之旁門吾開之適賊生矣)不厭其天不忽於人民幾乎以其眞¶
　(天人合一此乃全眞保命之道)仲尼適楚出於林中見痀(音傴)僂(音縷曲背人也)者承¶
　(持竿而黏)蜩(音條小蟬也其爲物舍卑穢趨高潔其鳴以時不食而無求得形解之道者是所以託之承蜩也)猶¶
掇(音奪以手拾物之易)之也仲尼曰子巧乎有道邪(音耶)曰我有道也五六¶
月累丸二而不墜(五六月黏蜩時也累彈丸於竿首用手停審二丸在竿首不落)則失者錙銖¶
　(其承蜩所失者不過錙銖之間也)累三而不墜(停審愈精)則失者十一(所失愈少)累五¶
而不墜(停審之至)猶掇之也(猶手拾物而無復失)吾慮身也若橛(音掘)株拘吾執¶
臂也若槁木之枝(承蜩之時外體欲直橛株斷木也身若橛株之拘)雖天地之大萬物¶
之多而惟蜩翼之知吾不反不側不以萬物易蜩之翼何爲而¶
<pb:CK-KZ_JY133_04p003b>¶
不得(内志欲甯心一於蜩而不知蜩之外復有他物葢雖小技而亦有妙理内忘我外忘物物我兩忘奚啻承蜩)孔¶
子顧謂弟子曰用志不分乃凝於神(志分則神散用志專一而不分則其神完固凝聚而¶
　不散)其痀僂丈人之謂乎(引此以明藏神守氣之用)顏淵問仲尼曰吾嘗濟¶
乎觴深之淵津人操舟若神吾問焉曰操舟可學邪(音耶)曰可善¶
游者數(音朔)能若乃夫沒人則未嘗見舟而便操之也吾問焉而¶
不吾告敢問何謂也仲尼曰善遊者數能忘水也(習以成性遂若自然)若¶
乃夫沒人則未嘗見舟而便操之也彼視淵若陵視舟之覆猶¶
其車却也(視舟覆於淵如車却於坡)覆(舟之覆)却(車之却)萬方陳乎前而不得入¶
其舍(心者神明之舍也)惡往而不暇(幽閒也)以瓦注者巧(注射而賭物也)以鉤注¶
者憚以黃金注者㱪(音昏)其巧一也而有所矜(憐惜也)則重外也凡¶
<pb:CK-KZ_JY133_04p004a>¶
外重者内拙(不止於注亦不止於操舟大凡以外物爲重者必喪其中之所存操舟乃志不可分之喻而復舉若¶
　陵車却爲注三事以喻之此喻中之喻也莊子之文類此)田開之見周威公威公曰吾聞¶
祝腎(音脤)學生(學養生之道)吾子與祝腎遊亦何聞焉田開之曰開之¶
操拔篲(音惠把連茹之草以爲篲謙言供弟子灑掃之職也)以侍門庭亦何聞於夫子威¶
公曰田子無讓(不必謙遜)寡人願聞之開之曰聞之夫子曰善養生¶
者若牧羊然視其後者而鞭之(羊巳前行者不須鞭惟其在後者鞭之以喻旣養其内者不必¶
　更用工於内但當養其外旣養其外者不必更用工於外但當養其内)威公曰何謂也田開之¶
曰魯有單(音善)豹者巖居而水飲不與民共利(不爭利於民)行年七十¶
而猶有嬰兒之色不幸遇餓虎餓虎殺而食之有張毅者高門¶
縣(音懸)薄(門首懸帷薄之簾閭閻小戶也)無不走也(往來奔競)行年四十而有内𤍠之¶
<pb:CK-KZ_JY133_04p004b>¶
病以死豹養其内而虎食其外毅養其外而病攻其内此二子¶
者皆不鞭其後者也(旣先養内則其後當養外旣先養外則後當養内二子之養生皆猶牧羊而不鞭後¶
　也)仲尼曰無入而藏(内不入卽壺子之杜德機也)無出而陽(外不出卽壺子之衡氣機¶
　也)柴立其中央三者若得其名必極(柴立者獨立也中央者氣海也只是凝聚那點¶
　陽神下藏于氣穴之中此穴有内外兩竅識得此竅中之竅乃藏神之府化胎之源擒制鉛汞而大藥產于其中不入不¶
　出爲柴立三者若得法其造修道之名必到至極之處始而得藥得丹旣而脫胎換骨可作飛天仙矣)夫畏塗¶
者(道路戒嚴險於山川)十殺一人則父子兄弟相戒也必盛卒徒而後敢¶
出焉不亦知乎(衞生之知)人之所取畏者袵席之上飲食之間(食色二者¶
　人之所不能無亦人之所易受其害)而不知爲之戒者過也(知有形之畏塗可畏而不知宴安鴆¶
　毒其可畏猶甚噫民不畏威大威至矣)祝宗人(祭祀之官)玄端(禮服)以臨牢(豕室)筴(音策木栅¶
<pb:CK-KZ_JY133_04p005a>¶
　也)說(音稅)彘曰汝奚惡死吾將三月㹖(音患養也)汝十日戒三日齊¶
　(音齋)藉白茅(以白茅爲藉)加汝肩尻(音翹豕尻也)乎彫爼之上則汝爲之¶
乎爲彘謀曰不如食以糠糟而錯之牢筴之中自爲謀則苟生¶
有軒冕之尊死得於腞(音篆有文縷之案)楯(音盾)之上聚僂(音吕筐筥也)之中¶
則爲之爲彘謀則去之(以生爲樂)自爲謀則取之(以富貴爲榮雖死不顧)所異¶
彘者何也(所以謀身不同於謀彘者何也欲累之也意謂逆性命之理以居富貴不若順性命之理而樂貧賤莊子¶
　自喻以龜而喻世人以彘其意可知)桓公田(獵也)於澤管仲御見鬼焉公撫管仲¶
之手曰仲父(音甫)何見對曰臣無所見公反誒(音熙)詒(音怡倦怠失魂之貌)爲¶
病數日不出齊士有皇子告敖者曰公則自傷鬼惡能傷公夫¶
忿滀(音旭鬱結畜於中也)之氣散而不反則爲不足上而不下則使人善¶
<pb:CK-KZ_JY133_04p005b>¶
怒下而不上則使人善忘不上不下中身當心則爲病桓公曰¶
然則有鬼乎曰有沈有履(水神名)竈有髻(音詰竈神名其狀如美人而衣赤衣)戶内¶
之煩壤(戶内糞掃之餘積)雷霆(鬼名)處之東北方之下者倍阿(鬼名狀如小兒長尺¶
　四黑衣赤幘大冠帶劍持㦸)鮭蠪(鮭音蛙蠪音龍亦鬼名)躍之西北方之下者則泆¶
　(音逸)陽(鬼名豹頭馬尾)處之水有罔象(水神名狀如小兒黑色赤爪大耳長臂)邱有崒(音臻¶
　邱神狀如狗而有角文身五采)山有䕫(山神名狀如鼓而一足)野有方(音傍)皇(音皇野神名狀如蛇¶
　兩頭而文五采)澤有委蛇(大澤中之神正桓公所見者)公曰請問委蛇之狀何如¶
皇子曰委蛇其大如轂其長如轅紫衣而朱冠其爲物也惡聞¶
雷車之聲則捧其首而立見之者殆乎霸桓公囅(音軫大笑貌)然而¶
笑曰此寡人之所見者也於是正衣冠與之坐不終日而不知¶
<pb:CK-KZ_JY133_04p006a>¶
病之去也(皇子在在處處說箇鬼物亦中庸體物而不可遺之義桓公欲伯之心素所畜積一聞此言遠駕長馭之¶
　心勃然何病不巳除哉)紀渻子爲王養鬬雞(此亦凝神守氣之喻)十日而問雞已¶
乎(已乎言亦可用否也)曰未也方虛憍而恃氣(虛憍則傲恃氣則凌雖未見雞能無懼而已)十¶
日又問曰未也猶應響景(音影聞響而應見影而逐此心猶爲外物所動矣)十日又問¶
曰未也猶疾視而盛氣(疾視則其神不甯盛氣則其心不平雖不鬬而欲鬬之意未忘)十日又¶
問曰幾矣雞雖有鳴者巳無變矣望之似木雞矣其德全矣異¶
雞無敢應者反走矣(木雞則内忘其氣外忘其形他雞雖竦而鳴我不聞其聲矣不爭之德莫全於此天¶
　下之雞惟有望風而潰耳古之立大德養大勇者未始不自凝神守氣中來而又不可以輕試必須養之又養以待其全¶
　然後動無不利也)孔子觀於吕梁(河水有石絶處曰梁此與汨人操舟同意)縣(音懸)水三十¶
仞(從高而急下)流沬(音末)四十里(激水濺而成沬)黿鼉魚鼈之所不能遊也見¶
<pb:CK-KZ_JY133_04p006b>¶
一丈夫遊之以爲有苦而欲死也使弟子並流(沿流也)而拯之數¶
百步而出被髮行歌而游於塘下(河塘之下)孔子從而問焉曰吾以¶
子爲鬼察子則人也請問蹈水有道乎曰亡吾無道吾始乎故¶
長乎性成乎命與齊俱入與汩偕出(司馬云齊回水如磨齊也汨水涌波也)從水¶
之道而不爲私焉(任水而不任巳)此吾所以蹈之也孔子曰何謂始乎¶
故長乎性成乎命曰吾生於陵而安於陵故也(因習而成卽始乎故)長於¶
水而安於水性也(習久而成自然長乎性也)不知吾所以然而然命也(與水相忘¶
　不知其所以然成乎命也)梓慶削木爲鐻(音據鐘鼓之縣也鐻端多有刻縷)鐻成見者驚¶
猶鬼神(以爲非人所能削)魯侯見而問焉曰子何術以爲焉對曰臣工¶
人何術之有雖然有一焉臣將爲鐻未嘗敢以耗氣也(耗損也氣耗則¶
<pb:CK-KZ_JY133_04p007a>¶
　心動心動則神不專故不敢耗)必齊(音齋)以靜心齊三日而不敢懷慶賞爵祿¶
　(忘利也)齊五日不敢懷非譽巧拙(忘名也)齊七日輙然忘吾有四¶
枝形體也(忘我也)當是時也無公朝(視公朝若無忘勢也)其巧專而外滑(音骨)¶
消(如是則吾之知巧專而物之滑心盡消冺矣)然後入山林(取材也)觀天性形軀至矣¶
　(察木之天性與木之形體巳至爲鐻之材)然後成見鐻然後加手焉不然則巳(未削¶
　之先吾目中先成一現鐻然後加削不然則已而不削也)則以天合天器之所以疑神者¶
其是與(音余因物付物以已之天合物之天此器之所以疑於神也)東野稷以御見莊公進¶
退中繩(言直也)左右旋中規(言圓也)莊公以爲文弗過也使之鉤百¶
而反(善御者直中繩圓中規如組織文繡然所謂文弗過也百往百返皆復故迹回旋如鉤也)顏闔遇之入¶
見曰稷之馬將敗公宻而不應少焉果敗而反公曰子何以知¶
<pb:CK-KZ_JY133_04p007b>¶
之曰其馬力竭矣而猶求焉故曰敗(鉤百謂圓驅不止而至於百故知其必敗韓嬰日舜¶
　工於使人造父工於使馬不究其民故無逸民不窮其馬故無逸馬馬之蹶敗由策御之過分民之知竭由政教之苛察¶
　故達命者不務知之所無奈何也)工倕(音垂堯工名也)旋而葢規矩(蓋猶過也但以手旋而過於規¶
　矩精巧之至也)指與物化而不以心稽故其靈臺一而不桎(指與物化全不¶
　留心雖不以心稽而心未嘗不在但一而不受其桎耳靈臺心也心不爲外物所繫日不桎¶
　陸西星曰此言純熟自然之妙只以手旋物自合規矩第指與物化而不以心稽心亦未嘗不在但一而不受其桎耳使¶
　其用志一分則雖熟而亦不能合規矩矣○復圭子曰學問最怕分心又怕有心分心則雜而不精有心則物而不化故¶
　一而不桎者乃能入妙看莊子到純熟處字字句句皆爲奥旨况學通三教而且聞性命金丹之大道者乎)忘足¶
屨之適也忘要(音腰)帶之適也知忘是非心之適也不内變不外¶
從事(内純一而不變外應物而不知所事)會之適也始乎適而未嘗不適者忘適¶
<pb:CK-KZ_JY133_04p008a>¶
之適也(陸西星曰上說一箇化字此又說箇忘字忘則入於化矣故履適則忘足帶適則忘腰心適則忘是非境適則¶
　忘内外故始於適而未嘗不適者斯則忘適之適而後能入於化矣)有孫休者踵門而詫(謂以異謂¶
　告於子扁)子扁慶子曰休居鄉不見謂不修臨難不見謂不勇然¶
而田原不遇嵗事君不遇世賓(音擯)於鄉里逐於州郡則胡罪乎¶
天哉休惡遇此命也扁子曰子獨不聞夫至人之自行邪忘其¶
肝膽(則内虛)遺其耳目(則外靜總爲墮支黜聰之意)芒然彷徨乎塵垢之外(虛靜¶
　恬淡之境)逍遙乎無事之業(寂寞無爲之道)是謂爲而不恃長而不宰(任其¶
　自爲非有恃而爲之任其自長非故宰而長之雖爲而爲之以不爲也)今汝飾知以驚愚(矜已之知¶
　以驚人之愚)修身以明汙(修己之身以明人之汙)昭昭乎若揭日月而行也¶
　(言其過於炫露)汝得全而形軀具而九竅無中道天於聾盲跛(音頗)蹇¶
<pb:CK-KZ_JY133_04p008b>¶
而比於人數亦幸矣又何暇乎天之怨哉子往矣孫子出扁子¶
入坐有間仰天而歎弟子問曰先生何爲歎乎扁子曰向者休¶
來吾吿之以至人之德吾恐其驚而遂至於惑也弟子曰不然¶
孫子之所言非邪先生所言是邪彼固惑而來矣(彼固懷惑而來非先生惑¶
　之也)又奚罪焉扁子曰不然昔者有鳥止於魯郊魯君說(音悅)之¶
爲具大牢以饗之奏九韶以樂之鳥乃始憂悲眩視不敢飲食¶
此之謂以己養養鳥也若夫以鳥養養鳥者宜棲之深林浮之¶
江湖食之以委蛇(音威移從容自得之貌)則平陸而已矣今休欵啟(所見之小)¶
寡聞之民也吾吿以至人之德譬之若載鼷以車馬樂鴳以鐘¶
鼓也(鼷鼠鴳鷃借小物以鄙之)彼又惡能無驚乎哉(鳥聞九韶而驚休聞至言而惑王雱曰全生之¶
<pb:CK-KZ_JY133_04p009a>¶
　道非至人莫能知之非至人而與語全生之道是養鳥以大牢樂鳥以九韶鳥必驚扁子所以慮孫休之惑也)¶
　復圭子曰生有理有情理者生之所有情則能養生亦能喪¶
　生惟達人務生之所有而養生不務生之所無而喪生斯之¶
　謂達生命有性有情性者命之所可奈何若情則可保命亦¶
　可殘命惟達人務命之可奈何而完命不務知之無所奈何¶
　而殘命斯之謂達命人知備物以養形何世人物有餘而形¶
　不養者有之人知借形以寄生何世人形存而生亡者亦有¶
　之哀哉養形者多而存生者少聽其自來自去而不能止也¶
　信養形之無益吾以爲莫若棄世謝絶人事之因緣別尋世¶
　外之天地無憂也無累也金丹大道流戊就巳取坎塡離至¶
<pb:CK-KZ_JY133_04p009b>¶
　正至乎得藥不過一年便與造化更生而庶幾長生久視矣¶
　然則何事之不足棄而何生之不足遺哉形勞而不巳則蹶¶
　故欲無勞爾形非棄事不可精搖而不已則竭故欲無搖爾¶
　精非遺生不可夫形全精復者乃内外交養之人與天爲一¶
　者也天地者萬物之父母眞人者天地之肖子靜而合則得¶
　天地成體之理天之未始不爲人也動而散則得天地成始¶
　之用人之未始不爲天也形固精完是謂能移所謂其始也¶
　以栽接爲工夫其究也以脫胎換骨爲了當精而又精者所¶
　謂再安爐重立鼎煉神還虛天地亦包於虛空豈非反以相¶
　天乎若而人也可以潛行可以火走可以遊乎萬物之上而¶
<pb:CK-KZ_JY133_04p010a>¶
　不窒不𤍠不慄者何也則軀殼脫盡獨存元神所謂純氣之¶
　守者也若有貌象聲色之物皆屬後天而不能至乎先天必¶
　物之造乎無形而止乎無化者爲不物於物而有物之物焉¶
　能禦之彼將不色中色而處乎不淫之度不空中空而藏乎¶
　無端之紀萬物各自爲終始而至人先萬物之始而始後萬¶
　物之終而終不過一其性養其氣合乎天地之德而通乎造¶
　物之機緘耳若而人也其天渾全其神不虧聲色之物焉能¶
　礙之哉試觀醉者之墜車猶能全其神而况聖人之全其天¶
　者物焉能傷之乎復仇者不折鏌于雖有忮心者不怨飄瓦¶
　使人人而盡如鏌瓦之無心則天下無攻戰之亂矣人之天¶
<pb:CK-KZ_JY133_04p010b>¶
　矯揉造作旁門也天之天金丹大道正理也開天者採其先¶
　天無損於彼而有益於我德生也開人者採其後天有損於¶
　彼而不能益我賊生也賊生者天必厭而棄之吾果能不厭¶
　其天乎賊生者人必忽而絶之吾果能不忽於人乎不庶幾¶
　爲宇宙一眞人也哉承蜩有道未學承蜩而先學累丸卽學¶
　射者未學射先學視之理也累丸漸精則承蜩漸不失此實¶
　理也非喻言也承蜩時外體欲直身臂有如橛株槁木内志¶
　欲一惟知有蜩而不知有天地萬物何患承蜩不猶掇之也¶
　孔子顧謂弟子曰用志不分乃凝於神豈惟承蜩卽爲聖爲¶
　賢亦此道也痀僂丈人得之以承蜩有志者得之以作仙作¶
<pb:CK-KZ_JY133_04p011a>¶
　佛何不可乎觴深之津人操舟若神若沒人則不必見舟而¶
　便操之者何耶彼水不能溺利害不入其胸次故能齊淵陵¶
　一舟車不惟不知有舟覆車却且不知有萬物之介吾懷也¶
　惡往而不暇則外輕也亦猶賭者巧於瓦注憚於鉤注㱪於¶
　黃金注非巧有不同也則鉤金能令其智昏徒見金而忘巧¶
　也豈非外重者内拙乎莊老加一凡字甚妙聖賢仙佛只是¶
　内重而外輕凡人不敢以聖人自居者因外重以致内拙爾¶
　羊與陽同音仙家多以養羊爲寓言蓋本莊老養生若牧羊¶
　然視其後者而鞭之句來此句極難會心内外交養原是大¶
　修行者之的派第此有所先則彼必有所後鞭者着意策勵¶
<pb:CK-KZ_JY133_04p011b>¶
　之謂也羊之前者旣行故不必鞭前而鞭後單豹先養内而¶
　後外張毅先養外而後内皆坐不鞭後之病以死然則養生¶
　將奈何吾以爲莫如煉已煉已莫如定息凡人氣有吐納則¶
　有出入無入而藏則内不入矣無出而陽則外不出矣無出¶
　無入此是閉息工夫柴立其中央者存神於玄牝也卽悟眞¶
　篇云鑑形閉息思神法也能閉十二息爲小道百二十息爲¶
　大道至千息去仙不遠三者若得其道必名爲眞人人知十¶
　步殺一人爲畏塗不知畏塗不在道塗而在食色之間故袵¶
　席之上飲食之間而能知戒則爲仙爲佛不知戒者未有不¶
　喪生者也人之所惡莫如死爲彘謀者必願食糠糟而居牢¶
<pb:CK-KZ_JY133_04p012a>¶
　筴不願加肩尻于雕爼之上胡人爲軒冕則不畏死於腞楯¶
　之上爲彘謀則知避死而趨生自爲謀不能如爲彘謀者何¶
　也則惡死之心奪於爲功名之心也人知生爲人而死爲鬼¶
　人鬼二途也不知鬼神體物而不遺視之而不見者偶見於¶
　桓公焉因而致病有皇子告敖者曰公則自傷鬼惡能傷公¶
　似以鬼神爲無矣又曰忿滀之氣散而不反則爲不足隨其¶
　氣之上下能令人怒能令人忘不上不下中身當心則能令¶
　人病似又以鬼神爲有矣旣曰有則無所不有豈惟沈竈戶¶
　内雷霆東北西北皆有鬼神也水邱山野亦有鬼神也澤有¶
　委蛇見之者殆足以霸桓公與之坐談不終日而不知病之¶
<pb:CK-KZ_JY133_04p012b>¶
　去也正見公不自傷鬼惡能傷公也若此者皆由氣不足之¶
　故爾故有紀渻子爲王養鬬雞之喻此是凝神養氣之至理¶
　凡學道者須潛心理會而後大有進益無論養德卽養勇者¶
　十日而虛憍恃氣其剛易折也又十日而猶應影響其燥易¶
　撓也又十日而疾視盛氣其猛易柔也又十日而致虛極守¶
　靜篤不可以利誘不可以譎取不可以怒激望之似木雞其¶
　神完也察之其德全德全者氣全也於虛實戰守之道無不¶
　了了於心胸誰敢有與我敵者總見輕試者取敗積養者氣¶
　足也氣足則橫行天下可矣呂梁丈人之蹈水行歌能遊黿¶
　鼉魚鼈之所不能遊不知者以爲鬼物知之者以爲蹈水有¶
<pb:CK-KZ_JY133_04p013a>¶
　道也道不外乎故與性命吾始乎故未狎水也長乎性則與¶
　水習矣成乎命則與水相忘矣偕入偕出止於從水之道而¶
　不爲私焉吾以安於陵爲故無奈其生於陵何也以安於水¶
　爲性無奈其長於水何也以不知所以然而然無奈其死生¶
　制於命而不制於水也水性且以順其自然而生况人性哉¶
　削木爲鐻小技也梓慶猶能以養氣而全神三日齋忘利也¶
　五日齋忘名也七日齋忘我也不知有公朝忘勢也然後外¶
　滑消而巧專然後入山林而木性得然後成鐻完而可加手¶
　焉不然不輕爲也此之謂以吾心純一之天而合物自然之¶
　天器之形而下者得神之形而上者以造作之卽不謂之人¶
<pb:CK-KZ_JY133_04p013b>¶
　而謂之神也亦宜東野稷以御而中繩中規圓驅鉤百而後¶
　反顏闔預知其必敗者爲其馬力竭也然則養生而務乎生¶
　之所無以爲併務乎知之所無奈何者必無成矣卽一御猶¶
　有心以合規矩者又有工倕得之心而應之手以手旋物而¶
　自中規矩指與物化而不以心稽者不知指之爲物物之爲¶
　指也其靈臺一而不桎於規矩者忘乎規矩之規矩也履適¶
　則忘足帶適則忘腰心適則忘是非境適則忘内外故一適¶
　則無所不適者而後爲忘適之適乃眞適也孫休之自反者¶
　以修身已潔赴難已勇而所遇不時未免有怨天尤人之念¶
　扁子詔之曰夫至人者其肝膽耳目與人同而忘肝膽遺耳¶
<pb:CK-KZ_JY133_04p014a>¶
　目與人異居塵垢之中而遊塵垢之外入有事之境而逍遥¶
　無事之業雖内有所作爲而不恃其能與汝飾知以驚愚異¶
　矣雖尺有所長而不倚之以自任與汝修身以明污昭昭乎¶
　揭日月而行者又異矣汝得保爾形骸全爾九竅亦幸矣又¶
　何暇怨天哉若孫休之所問皆入世之情而扁子之所言則¶
　出世之法以入世爲是者不可告以出以出世爲是者不可¶
　告以入孫休聞至人全生之語毋乃爲養鳥以太牢欵鳥以¶
　九韶乎又非載鼷以車馬樂鴳以鐘鼓乎吾恐其驚而無當¶
　也¶
<pb:CK-KZ_JY133_04p014b>¶
¶	
<pb:CK-KZ_JY133_04p015a>¶

** 　外篇山木第二十¶

　　(此篇論全身遠害之道其要只在虛巳順時而去其自賢之心當與人間世並看)¶
莊子行於山中見大木枝葉盛茂伐木者止其旁而不取也問¶
其故曰無所可用莊子曰此木以不材得終其天年(世之以材累者多矣¶
　莊生數數言之昭炯鑑也)夫子出於山舍於故人之家故人喜命豎(音恕)子¶
殺鴈而烹之豎子請曰其一能鳴其一不能鳴請奚殺主人曰¶
殺不能鳴者(鴈以不能鳴取殺者凡夫也言外見鳳鳴於丹邱者眞人也)明日弟子問於莊¶
子曰昨日山中之木以不材得終其天年今主人之鴈以不材¶
死先生將何處莊子笑曰周將處夫材與不材之間材與不材¶
之間似之而非也故未免乎累(有材而不自見人旣不得以無材棄我又不得以有材忌我以¶
<pb:CK-KZ_JY133_04p015b>¶
　此混世而求自免是亦似矣然而非道也故不免於累何者謂其有心也無心則無累矣)若夫乘道德而¶
浮游則不然無譽無訾(大道本無物我世人妄有分別是非蜂起而道德離矣無譽無訾不可得而貴¶
　賤也)一龍一蛇(不可得而聖凡也)與時俱化而無肯專爲(消息盈虛與時變遷也)¶
一上一下以和爲量(或升或潛位無常居自和其光也)浮游乎萬物之祖(游心於混¶
　沌之天太始之初猶云眾父父也)物物而不物於物則胡可得而累邪(音耶物物¶
　猶言生物不物於物猶言不生於物也則物焉得而累我耶)此神農黃帝之法則也若夫¶
萬物之情人倫之傳(情性情也物賤而人貴功名暫而性命永此萬物之情也倫類也傳傳習也有入於¶
　世者則傳入世之法有出於世者則傳出世之法此人倫之傳也)則不然合則離(合則勢聚必有間而¶
　離之者)成則毁(成則功高必有忌而毀之者)廉則挫(廉則圭角露必有抑而挫之者)尊則議¶
　(尊則觀望者多必有從旁議之者)有爲則虧(有爲則功成故有從而虧之者)賢則謀(賢則多智人必¶
<pb:CK-KZ_JY133_04p016a>¶
　有惡而謀之者)不肖則欺(不肖則愚人必有易而欺之者)胡可得而必乎哉(材則如木不材¶
　則如鴈均之不能以自免又胡可得而必乎哉不能必無患也)悲夫弟子志之其惟道德之¶
鄉乎(不炫才不韜能無肯專爲與世和同此道德之鄉也)市南宜僚見魯侯魯侯有憂色¶
市南子曰君有憂色何也魯侯曰吾學先生之道修先君之業¶
吾敬鬼尊賢親而行之無須臾離居然不免於患吾是以憂(學道¶
　修業國無廢[⺭*(夗-夕)]野無遺賢可無患矣而居然不免是以可憂)市南子曰君之除患之術淺¶
矣夫豐狐文豹棲於山林伏於巖穴靜也夜行晝居戒也雖饑¶
渴隱約猶且胥疏於江湖之上而求食焉定也然且不免於罔¶
羅機辟之患是何罪之有哉其皮爲之災也(俛而喙仰而四顧深居而間出以避¶
患也而竟不免繒繳䧟阱之虞以皮自累也)今魯國獨非君之皮邪(音耶)吾願君刳¶
<pb:CK-KZ_JY133_04p016b>¶
　(音枯)形去皮(形不遺則國得爲之累刳形所以去皮)洒心去欲(心不白則欲得爲之染洒心所以去¶
　欲)而遊於無人之野(内不見已外不見人天下之大解脫也又何累之足患此段借狐豹身上發出¶
　箇靜戒定加一慧字遂爲不二法門之宗旨有志學道者誠能刳形去皮以淨其外洒心去欲以淨其内而仙佛可立成¶
　矣又何必更求秘密語哉)南越有邑焉名爲建德之國(無物之始卽所謂淨土也)其民¶
愚而朴少私而寡欲(無文彩也)知作而不知藏(無私蓄也)與而不求其報¶
　(無爾我也)不知義之所適(無分別也)不知禮之所將(無往來也)猖狂妄行乃¶
蹈乎大方(任意而行暗合大道)其生可樂(音洛)其死可葬吾願君去國捐俗¶
與道相輔而行(生可樂卽詩云樂土也死可葬卽文王澤及枯骨也國與俗糜之所以有累去之捐之則無爲¶
　矣)君曰彼其道遠而險又有江山我無舟車奈何市南子曰¶
君無形倨(音據)無留居以爲君車君曰彼其道幽遠而無人吾誰¶
<pb:CK-KZ_JY133_04p017a>¶
與爲鄰吾無糧我無食安得而至焉市南子曰少君之費寡君¶
之欲雖無糧而乃足君其涉於江而浮於海望之而不見其岸¶
愈往而不知其所窮送君者皆自崖而反君自此遠矣(陸西星曰又爲¶
　孱弱之夫沈溺愛河不能解脫者加一鞭策蓋人無車則困無糧則飢皆爲形骸所累若能外其形骸寡其嗜欲坦然由¶
　之而無礙故曰無倨傲爾形無留戀爾居則無車之車行矣少君之私寡君之欲則無糧之糧足便是遊于逍遙之墟食¶
　于苟𥳑之田立于不貸之圃從此涉江浮海溯流窮源愈造愈深愈往愈遠彼送者到岸而反君自此獨行入于寥天去¶
　人遠矣去人遠則與道爲鄰尙何離羣索居之足患哉)故有人者累(得眾而有國則有有國之累)見¶
有於人者憂(見有於人而爲君則憂民之憂)故堯非有人(寄之百官委之萬物)非見有於¶
人也(因民任物而不役已)吾願去君之累(不有人)除君之憂(不見有於人)而獨與¶
道遊於大莫之國(大莫之國猶言廣莫之野卽無何有之鄉也)方舟而濟於河有虛¶
<pb:CK-KZ_JY133_04p017b>¶
船來觸舟雖有惼(音揙急也)心之人不怒有一人在其上則呼張歙¶
　(音翕)之一呼而不聞再呼而不聞於是三呼邪(音耶)則必以惡聲¶
隨之向也不怒而今也怒向也虛而今也實人能虛已以遊世¶
孰能害之(無人虛也有人實也向也無人則不怒今也有人則怒矣故去累虛巳可免憂患)北宫奢爲¶
衞靈公賦歛以爲鐘爲壇乎郭門之外三月而成上下之縣(音玄)¶
王子慶忌見而問焉曰子何術之設(朝受命而夕趨事臣之職也三月成懸必有藏仁要¶
　人者如所謂厚施得眾之意故問子何方術之設而爲此)奢曰一之間無敢設也(自一乃心志之¶
　外何敢更設他術)奢聞之旣彫旣琢復歸於朴(人之生理本無造作加以雕琢純朴散矣¶
　吾今雖當人爲之後復思返乎太朴之始)侗乎其無識(冺其知識也)儻乎其怠疑(去其心思¶
　也)萃乎芒乎(猶言紛紛紜紜也)其送往而迎來來者勿禁往者勿止¶
<pb:CK-KZ_JY133_04p018a>¶
　(任其來者往者之在彼無將迎也)從其彊梁(從其强梁而不罪其背我者)隨其曲傳(隨其曲傳¶
　而不私其附我者)因其自窮(因其力之自盡而不强其所不堪者)故朝夕賦歛而毫毛¶
不挫而况有大塗者乎(任物之自然而巳無容私故朝夕賦而毫毛不挫猶言無私毫之曲也而况道¶
　德之有於身者乎大塗猶云大道北宫奢未必知道而其所言似近道也)孔子圍於陳蔡之間七¶
日不火食太公任往弔之曰子幾死乎曰然子惡死乎曰然任¶
曰予嘗言不死之道東海有鳥焉其名曰意怠(玄鳥也)其爲鳥也¶
翂翂(音紛)翐翐(音秩)而似無能引援而飛(與眾羣飛)迫脇而棲(近人爲巢)進不¶
敢爲前退不敢爲後(往來不爭也)食不敢先嘗必取其緒(不爲人所餌也)是¶
故其行列不斥(其行成列而人亦不斥逐之)而外人卒不得害是以免於患¶
直木先伐甘井先竭子其意者飾知以驚愚修身以明汙昭昭¶
<pb:CK-KZ_JY133_04p018b>¶
乎若揭日月而行故不免也(此段卽鳥之遠害喻炫才者之難免患也)昔吾聞之大¶
成之人曰自伐者無功(自矜伐者必不能成功名)功成者隳(卽成功而亦必隳)名成¶
者虧(卽成名而亦必損)孰能去功與名而還與眾人道流行而不明居¶
　(道無一口不流行推以與人則有而不居矣)得行而不名處(顯行而不自明其所處則人莫見其功莫¶
　聞其名矣)純純常常乃比於狂(純一其心平常其行與猖狂不知所之者同也)削迹(杜門掃軌¶
　無轍環之迹也)捐勢(不事王侯無遊說之行也)不爲功名(如此則不爲天下立功不爲萬世立名)是¶
故無責於人人亦無責焉至人不聞子何喜哉(平生無求備於人故人亦不得¶
　以備善責之此至人之不求聞達者也而子抑何以聞爲喜哉)孔子曰善哉(以下非實事設言以見意)辭¶
其交遊去其弟子逃於大澤衣裘褐食杼(音杼)栗入獸不亂羣入¶
鳥不亂行(不起分別之心而亂鳥獸之羣)鳥獸不惡而况人乎(巳不惡人人亦不惡之矣)孔¶
<pb:CK-KZ_JY133_04p019a>¶
子問子桑雽(音戶)曰吾再逐於魯伐樹於宋削迹於衞窮於商周¶
圍於陳蔡之間吾犯此數患親交益疏徒友益散何與(音余)子桑¶
雽曰子獨不聞假(地名)人之亡與(音余)林回(亡者姓名)棄千金之璧負赤¶
子而趨或曰爲其布(泉貨謂之布以其流布如泉也)與(音余)赤子之布寡矣(謂赤子可¶
　市則赤子之布寡於千金)爲其累與(音余)赤子之累多矣(若以千金之璧爲累則赤子之累多¶
　於金璧)棄千金之璧負赤子而趨何也林回曰彼以利合此以¶
天屬也夫以利合者迫窮禍患害相棄也(指璧)以天屬者迫窮禍¶
患害相收也(指赤子)夫相收之與相棄亦遠矣且君子之交淡若¶
水小人之交甘如醴君子淡以親小人甘以絶彼無故以合者¶
則無故以離(喻弟子之相依者要皆一時之交利合之徒常則相聚其聚也非天屬也無故而合者亦無故而離¶
<pb:CK-KZ_JY133_04p019b>¶
　何惑乎交益疏而友益散也)孔子曰敬聞命矣徐行翱佯而歸絶學捐(音員)¶
書弟子無挹於前(不爲揖讓之虛禮於前)其愛益加進(虛文去而眞意流此弟子之親愛益¶
　加進也)異日桑雽又曰舜之將死眞冷(舜之生也有天下而不與冷于性也及其將死¶
　天下傳賢不傳子冷於情也非眞冷乎)命禹曰汝戒之哉(以下絶學棄書之尤至者)形莫若¶
緣(無逆也卽有緣之緣)情莫若率(眞率則𥳑便)緣則不離(合也)率則不勞(逸也)不離¶
不勞則不求文以待形(任其質之自然至讓無文奚用求文以待形哉)不求文以待形¶
固不待物(旣不求文矣又何假於物哉物卽所謂名以命之器以別之者)莊子衣大布而補之¶
正緳(音絜結帶也)係履而過(音戈)魏王魏王曰何先生之憊(音敗病困也)邪¶
　(音耶)莊子曰貧也非憊也士有道德不能行憊也衣弊履穿貧¶
也非憊也此所謂非遭時也王獨不見夫騰猿乎(善騰躍之猿)其得¶
<pb:CK-KZ_JY133_04p020a>¶
柟(音南)梓豫章也攬(音覽)蔓(音萬攬枝而蟠結之如蔓之附木然)其枝而王長(精神雄壯也)¶
其間雖羿逢蒙不能睥睨也(睥睨猶邪視也)及其得柘棘枳枸(音矩)之間¶
也危行側視振動悼慓此筋骨非有加急而不柔也(加急下着一不柔字¶
便見其筋骨之硬)處勢不便未足以逞其能也今處昏上亂相之間而¶
欲無憊奚可得邪(音耶)此比干之見剖心徵也夫(證驗昭然)孔子窮於¶
陳蔡之間七日不火食左據槁木(几也)右擊槁枝(策也)而歌焱(音標)氏¶
之風有其具而無其數(以槁枝擊槁木故曰有具無節奏音響故曰無數)有其聲而無¶
宫角(不合五音)木聲與人聲犁然有當於人之心(擊者之聲與歌聲犁然而可聽)顏¶
回端拱還(音旋)目而窺之仲尼恐其廣已而造大也(恐其推已而至於過大)¶
愛已而造哀也(愛已而至於過哀)曰回無受天損易(貧而樂也天能損我之遇而不能損¶
<pb:CK-KZ_JY133_04p020b>¶
　我之道故無受爲易)無受人益難(富原非本來爲人益驕則受其益矣不驕不淫爲不受益甚難)無始¶
而非卒也(於今爲始於昨爲卒則所謂始者卽是卒矣言變化之無窮也)人與天一也夫今之¶
歌者其誰乎(歌者人而所以致我歌者人耶天耶吾不知其爲誰耶)回曰敢問無受天損¶
易仲尼曰饑渴寒暑窮桎不行天地之行也運物之泄也言與¶
之偕逝之謂也爲人臣者不敢去之執臣之道猶若是而况乎¶
所以待天乎(飢渴寒暑窮桎不通此天之損我者天之所行非人所得止運之所泄非人所能塞吾惟與之偕行¶
　與之偕泄不敢以其損而去之也臣不敢以違君人其敢以違天乎)何謂無受人益難仲尼曰¶
始用四達爵祿並至而不窮物之所利乃非已也(人自有生以後凡非本來¶
　之物皆外加也其名爲益吾不守四端而用四達之途以邀爵祿於物爲有利於已爲喪我)吾命有在外¶
者也君子不爲盜(不畏人耳目而强取功名曰盜故君子不爲)賢人不爲竊(猶畏人知而密¶
<pb:CK-KZ_JY133_04p021a>¶
　地取功名日竊故賢人不爲)吾若取之何哉(有性命之命則在内爲吾故物此命乃窮通之命旣爲在¶
　外吾若取之是盜竊而不知命者也)故曰鳥莫知於鷾鴯(燕也)目之所不宜處不¶
給視雖落其實棄之而走其畏人也而襲諸人間社稷存焉爾¶
　(目所不宜之處則不視口所難食之實則棄之雖畏人而反居人間之堂上則以春社來秋社去一往一來氣之所使或¶
　南或北若或驅之而不能自主爾)何謂無始而非卒仲尼曰化其萬物而不¶
知其禪之者焉知其所終焉知其所始正而待之而已耳(禪者造化¶
　代謝之義造者造無而使有化者化有而歸無旣不知其禪之者又惡知其終始我方觀化化且及我不敢與化爭也惟¶
　有守正以待化耳)何謂人與天一邪(音耶)仲尼曰有人天也有天亦天¶
也(人者天之所生故曰有人天也然天之所以爲天則又造化爲之主宰故曰天亦天也非謂人與天一耶)人之不¶
能有天性也(有人天也而人之不能有天則何故哉只在性分上有了加損至於以人而滅天以故而滅命爾)¶
<pb:CK-KZ_JY133_04p021b>¶
聖人晏然體逝而終矣(聖人晏然卽所謂粹然見於面盎於背體逝而終卽所謂惟聖人然後可以踐¶
　形也)莊周遊乎彫陵之樊(樊籬)覩一異鵲自南方來者翼廣七尺¶
目大運寸(周回一寸)感(觸也)周之顙而集於栗林莊周曰此何鳥哉翼¶
殷(大也)不逝(翼大逝難)目大不覩(目大覩希)褰裳躩步執彈而留之覩一蟬¶
方得美蔭而忘其身螳螂執翳(音意執草自蔽)而搏(音博)之(指蟬)見得而忘¶
其形異鵲從而利之見利而忘其眞(見螳螂之利而不逝不覩忘其眞性)莊周怵¶
　(音出)然曰噫物固相累二類相召也(蟬召螳螂螳螂召鵲)捐彈而反走虞¶
人逐而誶(音𡻕)之(以周犯其栗林之禁故逐而誶責之)莊周反入三月不庭(不出戶庭)藺¶
　(音吝)且(音疽)從而問之夫子何爲頃間甚不庭乎莊周曰吾守形¶
而忘身(吾爲守形之學忽因逐鵲之故而忘其身)觀於濁水而迷於淸淵(動與物交卽濁水靜¶
<pb:CK-KZ_JY133_04p022a>¶
　而玄覽卽淸淵)且吾聞諸夫子曰入其俗從其俗(言已不當違俗而犯栗林之禁)今¶
吾遊於彫陵而忘吾身異鵲感吾顙遊於栗林而忘眞栗林虞¶
人以吾爲戮吾所以不庭也(戮辱也不出戶庭葢悔之也)陽子之宋㝛於逆¶
旅逆旅人有妾二人其一人美其一人惡惡者貴(愛之也)而美者¶
賤(憎之也)陽子問其故逆旅小子對曰其美者自美(自美則有驕妒之心)吾¶
不知其美也其惡者自惡(自惡則有謙遜之意)吾不知其惡也陽子曰弟¶
子記之行賢而去自賢之行吾安往而不愛哉(驕盈矜伐人神之所不與虛已¶
　循理天下之所樂推)¶
　復圭子曰山木以不材終其天年前已累言無用之用也今¶
　重言之又曰鴈以不能鳴取殺則涉世者奈之何周將處夫¶
<pb:CK-KZ_JY133_04p022b>¶
　材與不材之間似可免禍也然而非道德之正也乘道德而¶
　浮游者則不然凡物有成虧斯有毁譽而至人無成與虧則¶
　亦無譽無訾凡物分聖凡斯有龍蛇而至人聖凡莫測則龍¶
　耶蛇耶皆不得而名時有消息吾亦與之爲消息而不專主¶
　於進時有盈虛吾亦與之爲盈虛而不專主於退而惟以太¶
　和爲運用身在後天神遊先天豈惟爲眾父父且爲萬物祖¶
　矣豈惟物物而不物於物且有物者不得而累我矣古之人¶
　有行之者神農黃帝是也此皆出世法也不知入世之法安¶
　知萬物之情人倫之傳乎合不與離期成不與毁期然未有¶
　合而人不離之成而人不毀之也廉不與挫期尊不與議期¶
<pb:CK-KZ_JY133_04p023a>¶
　然未有廉者不招挫尊者不招議也天下無爲不虧巳方有¶
　爲圖其成人且從旁撓之利其虧天下賢無全德已方好修¶
　而慕乎賢人且乘間謀之汙其行天下不肖亦有一得之長¶
　已方附乎與能之例人且多方凌之阻其進惟遊於道德之¶
　鄉者超乎萬物之上不與萬物伍而物焉能礙之彼魯侯者¶
　以學道修業敬鬼尊賢求免患而不得此其所以見譏於南¶
　宜僚也夫豐狐文豹山棲穴處靜也夜行晝居戒也間出求¶
　食定也然猶不免於網者其皮爲之災也今魯國獨非君¶
　之皮耶胡不外淨爾身毋與接爲搆内淨爾心毋日以心鬬¶
　而遊於無人欲之天則天不能禍而地不能災矣今天下人¶
<pb:CK-KZ_JY133_04p023b>¶
　人有皮毛也人人有情欲也讀南華者盍不自省焉南越有¶
　建德之國猶釋氏所云西方極樂之國也此一段寓言爲釋¶
　氏諸經之鼻祖皆就人之一身而言天下未有愚朴之民而¶
　不少私寡欲者亦未有寡藏之民而不忘人之報者不知義¶
　不知禮人以爲猖狂而妄行孰知古有亡於義之義亡於禮¶
　之禮乃所以爲蹈乎大方其生可樂而元神不損也其死可¶
　葬視形骸如委蛻也非去國捐俗安能與道相輔而行哉魯¶
　君慮其道險而無舟車則於冗費而甯知節用卽我之法¶
　車也又慮其無鄰而無糧食則溺於愛河而甯知寡欲卽我¶
　之慈航也知節用則不喪我之元氣知寡欲則不琢我之元¶
<pb:CK-KZ_JY133_04p024a>¶
　精元氣元精固而神愈王任其涉江浮海皆神行也江海無¶
　崖吾之所往亦無崖而不知其終窮吾今悟道則昔之少費¶
　寡欲皆爲送君之舟車旣已得道則今之舟車皆可自崖而¶
　返而釋氏所謂到岸不須船者蓋本於此君其遊於寥天一¶
　而與凡遠矣惟與凡遠者乃與道鄰不然非負有人之累卽¶
　抱見有於人之憂安能與道遊於廣莫之國哉其國有至寶¶
　無心於寶者得之不觀虛舟觸舟雖惼心之人不怒如以有¶
　人之舟而相觸未有不怒者怒不怒而係乎虛不虛舟虛且¶
　無礙况人能虛已任其遊世内世外未有不免害也衞之北¶
　宮奢賦歛爲鐘三月而後成上下之懸王子慶忌疑其有自¶
<pb:CK-KZ_JY133_04p024b>¶
　利之心而問曰子何術之設奢曰自爲一鐘之外吾無敢設¶
　他念也奢聞之大道剖而爲器器猶朴也自雕琢施則朴散¶
　矣吾今雖當旣彫旣琢之後猶思復歸於朴侗乎其無識不¶
　知有文彩也儻乎其怠疑不肯多着工也知之者以爲此鐘¶
　不雕不琢不知者以爲萃乎芒乎而爲此鐘也不過爲送往¶
　逆來之號爾孰知來者勿禁其擊也往者亦勿止其擊也强¶
　梁者以爲不必擊吾從之曲傳者以爲當擊吾亦隨之因其¶
　自起自止故朝夕賦歛而毫毛不挫猶云不妄費作無益以¶
　害有益也而况有大道者可無復朴之志乎孔子圍於陳蔡¶
　之間七日不火食大公任往弔之曰吾與子言不死之道夫¶
<pb:CK-KZ_JY133_04p025a>¶
　鳥之畏人者其常性也獨東海有鳥其名曰意怠飛必以羣¶
　棲必依人宜其不免於患也然而彼進不前而退不後則網¶
　羅無可害食不先而取必緒則藥餌不能害其行列必處主¶
　人之堂則外人不能害意怠非能不死也第合不死之道耳¶
　直木先伐甘井先竭誰不知之子今之被圍也意者飾知以¶
　驚愚修身以明汙則陳蔡之庸人駭昭昭揭日月而行則陳¶
　蔡之賢知忌宜其不免此患也昔吾聞之大成之人曰功名¶
　者眾人之功名也故一人可得而立之不可得而伐之與其¶
　以伐而致其墮與虧不若以功名而還之眾人之爲得也窮¶
　則道明雖爲有道之流而不明居達則道行卽爲立名之人¶
<pb:CK-KZ_JY133_04p025b>¶
　而不名處猶然無知也無能也爲純純常常之人耳間有比¶
　之爲狂者彼又削迹捐勢功成而退已無責備於人人亦惡¶
　乎責備於我焉此至人之不求聞達者也吾又何以聞爲喜¶
　哉孔子曰善哉以下孔子不必有是事恰爲大修行者苦志¶
　了道之標的也故辭交遊去弟子逃大澤粗衣菓食深山所¶
　居之人類如此至于入獸不亂羣入鳥不亂行則得道以後¶
　事異類且可化而况同類乎孔子不得志於魯宋衞周陳蔡¶
　之間而親交疏問於子桑雽子桑雽曰假人有亡者曰林回¶
　棄千金之璧負赤子而趨爲赤子可以市所市能幾何吾知¶
　其非爲布也爲千金之璧爲吾累赤子之累甚於璧也則或¶
<pb:CK-KZ_JY133_04p026a>¶
　人之所未解矣林回曰尺璧雖重利也赤子雖輕天也夫以¶
　利合者迫窮禍患害之時而不能保其利必相棄也以天屬¶
　者迫窮禍患害之時而天不可解必相收也相棄之與相收¶
　奚待智而後辨哉天下有君子淡若水之交卽有小人甘若¶
　醴之交有淡以親之君子卽有甘以絶之小人彼親友人也¶
　非天也無故而合者則無故而離散以人也非散以天也孔¶
　子于是絶學捐書令弟子不爲揖讓之虛文而情愛彌篤昔¶
　舜之命禹曰天下凡有形者皆有情形易離而情易勞故形¶
　莫若緣而因之則不離情莫若率而易之則不勞又何必文¶
　物以紀之聲名以發之哉似併虞夏之書亦絶而捐之矣莊¶
<pb:CK-KZ_JY133_04p026b>¶
　子衣大布之衣補結繫履而見魏王魏王曰何先生之憊也¶
　莊子曰有道德而不能行者之謂憊衣弊履穿士之不得志¶
　於時者之所爲貧也非憊也君獨不見夫騰猿乎其王長於¶
　柟梓豫章也雖善射者無所施其巧及其危行側視於柘棘¶
　枳枸也筋骨非加急而不柔也處勢不便雖便捷者未足以¶
　展其能也今周所遇非時而欲無憊奚可得耶此比干之見¶
　剖心徵也夫孔子困於陳蔡七日不火食所缺者火也故以¶
　槁枝擊槁木而歌焱氏之風其歌雖有具而無數有聲而無¶
　音木聲與人聲犁然有當於人心識者咸知其不怨不尤也¶
　仲尼恐顏回之推已而至於過大愛已而至於過哀乃曰凡¶
<pb:CK-KZ_JY133_04p027a>¶
　人有眞宰本至完也天定之矣此先天也而無爲後天所損¶
　猶易也亦至足也人成之矣此眞人也而毋爲世人所益則¶
　甚難也今日吾困於陳蔡於事爲始俄而變遷又爲局之卒¶
　矣人事之不停與天道之周流一也夫今之歌者其歌誰耶¶
　歌天乎而吾不受天損歌人乎而吾不受人益始信吾命有¶
　所制矣何謂無受天損易夫飢渴寒暑天地有推移而吾亦¶
　與之爲推移後天而奉天時也臣且不敢以逆君而人其敢¶
　違天乎何謂無受人益難夫名位爵祿乃外加已之所無非¶
　益已之所有人不明盜之卽暗竊之君子賢人之所不爲也¶
　而吾何爲取之哉故曰鳥莫知於鷾鴯非其所處則目不妄¶
<pb:CK-KZ_JY133_04p027b>¶
　視非其所食則口不妄食戊已不爲巢知天也畏人而襲人¶
　知人也春社來而秋社去知時也何謂無始而非卒夫造化¶
　之禪代往過來續吾不知其禪安知其終始吾方觀化而不¶
　敢與造化爭衡惟有守正以待陳蔡人之自退爾何謂人與¶
　天一耶天非人不因今日所遇之人而皆天之所使故曰有¶
　人天也人非天不成今日所遇之天而人不能貪其功故曰¶
　有人天也有天亦天也而人之不能有其天此何以故性存¶
　則天存性亡則天亡也惟聖人生知安行與天偕行體逝而¶
　終與天偕往天人無分世之爲聖人能有幾哉莊周遊於彫¶
　陵之樊有異鵲自南方來感周之顙而集於栗林莊周曰此¶
<pb:CK-KZ_JY133_04p028a>¶
　何鳥哉翼大逝難目大覩希褰裳躩步執彈而留之覩一蟬¶
　方得美蔭而忘其身不知螳螂之在後也螳螂執翳而摶之¶
　見利而忘其形不知異鵲之在後也異鵲快螳螂之在前見¶
　利而忘其眞不知莊周執彈之在後也莊周徒知蟬召螳螂¶
　螳螂召鵲二類相召也而竟忘犯栗林虞人之禁以取其誶¶
　責也乃省悟曰吾聞守身者内外交養今吾守吾形焉耳爲¶
　一鵲之故而忘身犯其禁何異覩濁水者不知其濁迷淸淵¶
　者不知其迷乎人能鑑於淸淵卽知利爲害之所倚矣而美¶
　中有惡亦猶是也陽子之宋㝛於逆旅逆旅人有二妾其一¶
　美而一惡惡者寵貴而美者疏賤陽子問其故逆旅人對曰¶
<pb:CK-KZ_JY133_04p028b>¶
　美者不忘美自以爲美則有驕心吾不知其美也惡者不忘¶
　惡自以爲惡則有謙心吾不知其惡也陽子曰弟子識之天¶
　下無往非道也無往非學也使人行賢而去自賢之行安往¶
　而不爲人之所愛哉其庶幾遊於道德之鄉乎未有不免於¶
　患也¶
<pb:CK-KZ_JY133_04p029a>¶

** 　外篇田子方第二十一¶

　　(全德之人目擊而道存視四肢爲塵垢等死生爲晝夜不假修爲而自能物物明乎臧丈人不釣之釣伯昬無人不¶
　　射之射凡有不存之存而始可與言道矣¶
田)子方文(侯之師待)坐於魏文侯數音(朔稱)谿工賢(人文)侯曰谿工子之¶
師邪音(耶子)方曰非也無擇子(方名之)里人也稱道數音(朔當)與(之論道理往¶
　往當於人心故)無擇稱之文侯曰然則子無師邪子方曰有曰子¶
之師誰邪子方曰東郭順子文侯曰然則夫子何故未嘗稱之¶
子方曰其爲人也眞無(假也人)貌而天貌(雖與人同而心則純乎天理虛)緣而葆¶
　音(保眞)凡(人之心未始須臾不緣物眞人則虛已而順物靜虛以養眞也淸)而容物物無道淸(者¶
　多大察而不足以容物彼則淸而能容物之無道者正)容以悟之則(所告者不在諄諄之間使)人之¶
<pb:CK-KZ_JY133_04p029b>¶
意也消則(所攺者不在事爲之迹無)擇何足以稱之言(其無得而名之也子)方出文侯¶
儻然自(失之貌終)日不言召前立臣而語之曰遠矣全德之君子指(順¶
　子始)吾以聖知之言仁義之行爲至矣吾聞子方之師吾形¶
解而不欲動口鉗而不欲言二(句摹寫儻然自失之意求諸行而不得故形解而不欲動求諸言¶
　而不得故口鉗而不欲言吾)所學者眞土梗耳此(非學之所及故知其所學爲土梗耳土梗土木所¶
　爲之人也與眞人異夫)魏眞爲我累耳温白雪子適齊舍於魯魯人有¶
請見之者温伯雪子曰不可吾聞中國之君子明乎禮義而陋¶
於知人心言(其習於未學而昧於本體也吾)不欲見也至於齊反舍於魯是人¶
也又請見温伯雪子曰往也蘄音(祈見)我今也又蘄見我是必有¶
以振動(也可振動我心也我)也出而見客入而歎明日見客又入而歎其¶
<pb:CK-KZ_JY133_04p030a>¶
僕曰每見之客也必入而歎何邪曰吾固告子矣中國之民明¶
乎禮義而陋乎知人心昔之見我者進退一成規一成矩威(儀動容¶
　周中規折中矩從)容一若龍一若虎從(容動容也若龍有變化也若虎有文章也其)諫我¶
也似子其道音(導我)也似父交(淺而言深則非得我於眉睫之間此所謂明於禮義而陋於知人心也¶
是)以歎也仲尼見之而不言子路曰吾子欲見温伯雪子久矣¶
見之而不言何邪仲尼曰若夫人者目擊而道存矣亦不可以¶
容聲矣以(目寓目至道盡在神會之中不待言語而意已喻矣維摩詰與諸菩薩論不二法門獨文殊默而無言維摩¶
　詰亦無言正得目擊道存之意顏)淵問於仲尼曰夫子步亦步夫子趨亦趨¶
夫子馳亦馳步(趨馳以馬爲喻也夫)子奔逸絶塵而回瞠音(撑直視貌若)乎後¶
矣夫子曰回何謂邪曰夫子步亦步也夫子言亦言也夫子趨¶
<pb:CK-KZ_JY133_04p030b>¶
亦趨也夫子辯亦辯也夫子馳亦馳也夫子言道回亦言道也¶
及奔逸絶塵而回瞠若乎後者步(趨馳辯求之言語文章之間可追而及也至奔逸絶塵瞠乎¶
　其後則大可爲也化不可爲也夫)子不言而信不比而周無器而民蹈乎前¶
而不知所以然而已矣不(期於信而人信之不期於親而人親之無名位而民歸之所謂神化也莫之¶
　然而然此正瞠乎其後處仲)尼曰惡可不察與音(余謂密察此心之存否夫)哀莫大於¶
心死而人死亦次之此(以本來之良心不存爲心死故可哀若人死特形死而良心未必俱死故次之與¶
　玄門以死其情慾之心爲心死者不同日)出東方而入於西極萬物莫不比方¶
　由(東西以定南北也有)目有趾者待是而後成功是出則存是入則亡¶
　人(之有心如天之有日萬物待是以定方向不獨有目有趾者待是而後成功以出作人息也萬)物亦然有¶
待也而死有待也而生人(待日之出入以爲出入造化之於萬物亦如是待日行柳十一度萬物之入¶
<pb:CK-KZ_JY133_04p031a>¶
　者機死也待日行虛一度萬物之出者機生也吾)一受其成形而不化以待盡效感(也¶
物)而動日夜無隙而不知其所終一(受造化之爐鑄便爲軀殼所累而不能解蛻以待其自¶
　盡皆由心逐於物日夜無一隙之暇則又安能知造化之終始哉此之謂不知命薰)然其成形知命¶
不能規乎其前邱以是日徂凡(人之有形者皆有命也不知命者皆在規矩範圍之中徂者往也¶
　雖至大盡之日而未必合乎規矩邱當薰然成形之始知命之後無往而非規也何必以規立乎吾前而爲待徂之日哉¶
吾)終身與汝交一臂而失之可不哀與音(余交臂得其象貌也失之失其眞宰也汝)¶
殆著乎吾所以著也彼已盡矣而汝求之以爲有是求馬於唐¶
肆也著(者形骸也所以著者不規之圓神也著者有盡雖滯於有而所以著者無盡不落於有彼得吾有著之已盡矣而¶
　遂求之於有如上文言亦言辯亦辯言道亦言道所以絶塵之後而不可追是求馬於唐肆而未必得馬猶求道於有而¶
　不能得道也肆爲市馬之處唐爲無壁之屋以便馬出入吾)服汝也甚忘汝服吾也亦甚¶
<pb:CK-KZ_JY133_04p031b>¶
忘服(佩服也墮體黜聰是甚忘也吾嘗語汝使佩服矣女亦嘗服膺勿失於吾甚忘之言矣雖)然汝奚患焉¶
雖忘乎故吾吾有不忘者存雖(然汝奚以瞠乎其後爲患忘之中有不忘者存忘者陳迹也不忘¶
　者眞性也忘其所忘不忘其所不忘則無得之得卽眞得矣卽吾所待以生之物也孔)子見老聃老聃¶
新沐方將被髮而乾音(干慹)音(湼然)似非人㗳(然似喪其[采*禺]也孔)子便而待¶
之少焉見曰邱也眩與音(余其)信然與音(余旣疑其爲目眩不明又信其爲眞然也向)¶
者先生形體掘若槁木似遺物離人而立於獨也藏(精藴神忘一身心而後¶
　外物去也老)聃曰吾遊心於物之初物(初乃未始有物之先遊心於此所以慹然似非人孔)¶
子曰何謂邪曰心困焉而不能知口辟焉不能言擬(知而心己困欲言而口¶
　又辟辟卷不開也離心忘言斯近之矣欲其得之於意言之外也嘗)爲女音(汝議)乎其將將(者將來¶
　且然而未必然之辭謂至近也至)陰肅肅陰(慘之氣至)陽赫赫陽(舒之氣肅)肅出乎天¶
<pb:CK-KZ_JY133_04p032a>¶
　陰(根陽也赫)赫發乎地陽(根陰也兩)者交通成和而物生焉陰(陽媾精萬物化生¶
或)爲之紀而莫見其形物(生之大綱可見而其細紀莫可見消)息滿虛滿(虛卽盈虛也一)¶
晦一明日攺月化日有所爲而莫見其功生有所乎萌死有所¶
乎歸始終相反乎無端而莫知乎其所窮非是也且孰爲之宗¶
　消(息有數晦明有常謂其有作爲也而不覩其功用生則萌於慌惚死則歸於𥥆㝠無端則莫知其始無窮則莫知其終¶
　非有爲物之初者孰爲之主張乎是哉孔)子曰請問遊是請(問遊心於物之初者何若老)聃¶
曰夫得是至美至樂也得至美而遊乎至樂謂之至人命(者天下之至¶
　美道者天下之至樂先了命而後了道故能有美則可以有樂二者必至人斯能兼之孔)子曰願聞其¶
方曰草食之獸不疾易藪水生之蟲不疾易水行少變而不失¶
其大常也其(於死生如獸易藪魚易水暫爾小變又何疾焉喜)怒哀樂不入於胸次人(莫¶
<pb:CK-KZ_JY133_04p032b>¶
　不有大常知大常者喜怒哀樂不能入矣夫)天下也者萬物之所一也得其所一¶
而同焉則四支百體將爲塵垢而死生終始將爲晝夜而莫之¶
能滑音(骨而)况得喪禍福之所介乎凡(人每以生爲常死爲變至人旣視死生爲大常而喜怒¶
　哀樂不能入豈惟死生凡天下萬物之出機入機視之皆一道也得其一則萬物之榮枯亦與吾之生死同耳且等四支¶
　百體爲塵垢等死生終始爲晝夜而莫能滑吾之大常也而况得喪禍福之小者何足以介吾意乎棄)隸皂(臣隸賤¶
　職也者)若棄泥塗知身貴於隸也凡(人棄軒冕者猶有爲名之心而未必眞知我之貴惟棄¶
　隸如泥塗必知我身之貴於隸矣貴)在於我而不失於變且萬化而未始有¶
極也夫孰足以患心已爲道者解乎此隸(可棄而身不可棄身常也常在我則我貴雖¶
　有小變豈以所賤而失吾所貴哉萬化無極亦奚足以累吾心已爲道者解乎此故也則得至美而遊至樂矣孔)子¶
曰夫子德配天地而猶假至言以修心古之君子孰能說音(脫焉)¶
<pb:CK-KZ_JY133_04p033a>¶
　孰(有能離言論以求道老)聃曰不然夫水之於汋音(酌也)無爲而才自然¶
矣水(之善利萬物豈有所造爲惟順其才之自然而已至)人之於德也不修而物不能離¶
焉不(假修爲而自能物物若)天之自高地之自厚日月之自明夫何修焉¶
　此(種學問無修無證若天自高地自厚日月自照臨川澤酌之而自潤何假於修習而能之哉至人不事作用墮體黜聰¶
　所以亦能物物或問不修之義曰學如元凱方成癖文似相如始類俳獨立孔門無一事只輪顏氏得心齋孔)子¶
出以告顏回曰邱之於道也其猶醯雞與音(余微)夫子之發吾覆¶
也吾不知天地之大全也醯(雞乃醋中蠛蠓也覆在甕中非夫子啟而發之何以見天地之寥廓哉¶
莊)子見魯哀公哀公曰魯多儒士少爲先生方者莊子曰魯少¶
儒哀公曰舉魯國而儒服何謂少乎莊子曰周聞之儒者冠圜¶
　音(員冠)者知天時履句音(矩方也履)者知地形緩佩玦音(决有决斷之義者)¶
<pb:CK-KZ_JY133_04p033b>¶
事至而斷君子有其道者未必爲其服也爲其服者未必知其¶
道也公固以爲不然何不號於中國曰無此道而爲此服者其¶
罪死於是哀公號之五日而魯國無敢儒服者獨有一丈夫暗(指¶
　孔子儒)服而立乎公門公卽召而問以國事千轉萬變而不窮¶
莊子曰以魯國而儒者一人耳可謂多乎按(莊子與魏惠王同時去魯哀公百二十¶
　年此云爾者特寓言耳以下錯舉數事備言無心感人之妙百)里奚爵祿不入於心奚(之飯牛¶
　自適已事未嘗有干祿之心故)飯牛而牛肥使秦穆公忘其賤與之政也¶
有虞氏死生不入於心完(廩濬井而不以死生動心故)足以動人成(邑成都師錫堯禪¶
　皆是動人宋)元君將畫圖眾史畫(工皆)至受揖而立舐筆和墨在外¶
者半有一史後至者儃儃音(但然)舒(閒貌不)趨受揖不立因之舍公¶
<pb:CK-KZ_JY133_04p034a>¶
使人視之則解衣槃音(盤箕踞貌)臝音(裸解衣見形君)曰可矣神(閒志定意在筆先¶
　也是)眞畫者也胸(中有全畫文)王觀於臧地(名見)一丈夫釣太(公望也而)¶
其釣莫釣謂(直釣也託釣待時非)持其釣有釣者也非(持其釣釣有所以釣乃釣國也常)¶
釣也常(常如此持釣自適而已文)王欲舉而授之政而恐大臣父兄之弗安¶
也欲終而釋之而不忍百姓之無天也不(忍生民之無主於)是旦而屬¶
　音(燭諸)大夫曰昔者寡人夢見良人黑色而髯音(髯乘)駁馬而偏¶
朱蹄一(蹄偏赤號)命(曰)寓而政於臧丈夫庶幾乎民有瘳音(抽治也乎)諸¶
大夫蹵然驚(動貌曰)先君王也文王曰然則卜之諸大夫曰先君¶
之命王其無他言(當遵先王之命而不可他疑又)何卜焉遂迎臧丈夫太(公望也而)¶
授之政典法無更不(變法度也偏)令無出無(專令也三)年文王觀於國則¶
<pb:CK-KZ_JY133_04p034b>¶
列士壞植散羣壞(其所樹之黨不養徒眾長)官者不成德不(使民見德螤)音(庾量名斛)¶
不敢入於四境他(國庾斛不敢入其境内列)士壞植散羣則尙同也無(偏無黨長)¶
官者不成德則同務也不(居功也螤)斛不敢入於四境則諸侯無二¶
心也不(懷疑也文)王於是焉以爲太師北面而問曰政可以及天下¶
乎有(心及天下則非自然臧)丈人昧然而不應泛然而辭朝令而夜遁終¶
身無聞太(公之遁恐不知順天命之自然而一以有心爲之則損德多矣顏)回問於仲尼曰文¶
王其猶未邪又何以夢爲乎仲尼曰默汝無言夫文王盡之也¶
　任(諸大夫而不自任巳盡道也而)又何論刺焉彼直以循斯須也文(王至德不可譏議¶
　彼直循人清於斯須耳蓋循情以用人乃聖人之大權而下不敢以議上又臣子之盛節也列)御㓂爲伯¶
昬無人射引之盈貫貫(鏑也引弓滿鏑射之法也措)杯水其肘上前(手直而肘平可置¶
<pb:CK-KZ_JY133_04p035a>¶
　杯水于上言定也發)之適矢復㳫方矢復寓發(矢適去而後矢復撘撘者纔去而方來之矢¶
　又寓于弦上言神速也當)是時猶象人也當(射之時而身之不動如木偶人然用志之不分也伯)¶
昬無人曰是射之射以(巧用非)不射之射也以(神用嘗)與汝登高山¶
履危石臨百仞之淵若能射乎於是無人遂登高山履危石臨¶
百仞之淵背逡音(皺巡)足二分垂在外揖御㓂而進之山(之高石之危淵之¶
　深而不爲動者神全而氣定也御)㓂伏地汗流至踵伯昬無人曰夫至人者¶
上闚靑天下潛黃泉揮斥八極神氣不變天(之上泉之下極之八極且斥之而不變¶
　非强之也中有養耳此所以能審安危之機而自得所謂不射之射也今)女怵然有恂音(荀目)之¶
志爾於中也殆矣夫恂(目者外巧也中殆者神氣不充足也肩)吾問於孫叔敖曰¶
子三爲令尹而不榮華三去之而無憂色吾始也疑子今視子¶
<pb:CK-KZ_JY133_04p035b>¶
之鼻間栩栩音(許然)鼻(踵息而不粗有養之意子)之用心獨奈何孫叔敖曰吾¶
何以過人哉吾以其來不可却也其去不可止也吾以爲得失¶
之非我也而無憂色而已矣知(來去之無常知得失之非我也我)何以過人哉¶
且不知其在彼乎其在我乎不(知可貴者在彼在我其)在彼邪亡乎我貴(若¶
　在令尹則與我無預在)我邪亡乎彼可(貴若在我則與令尹無預方)將躊躇方將四¶
顧何暇知乎人貴人賤哉高(視追想于天地之問安知人貴人賤哉仲)尼聞之曰古¶
之眞人知者不得說不(爲言詞所窮美)人不得濫不(爲聲色所淫盜)人不得刦¶
　音(刼不爲威武所屈伏)戲黃帝不得友不(爲富貴所動死)生亦大矣而無變乎¶
已况爵祿乎若然者其神經乎大音(泰山)而無介入乎淵泉而不¶
濡處卑細而不憊音(敗充)滿天地旣以與人已愈有審(乎無假而不與物遷其¶
<pb:CK-KZ_JY133_04p036a>¶
　神可以經山人淵充滿天地與人愈有言道之無窮也楚)王與凡國(名君)坐少焉楚王左¶
右曰凡亡者三言(凡國有三亡徵凡)君曰凡之亡也不足以喪吾存夫¶
凡之亡不足以喪吾存則楚之存不足以存存由是觀之則凡¶
未始亡而楚未始存也君(子所性大行不加窮居不損凡雖亡矣而不足以喪吾存此凡君見道之言¶
　也由是觀之凡亡不足以喪存楚未亡甯足以存存乎凡固未嘗亡而楚固未嘗存也明乎凡楚之存亡則世之得喪禍¶
　福皆外物矣此是學問切實受用語¶
　)復圭子曰田子方數稱谿工之賢於魏文侯而不稱東郭順¶
　子者何也以東郭順子之爲人眞人也具人之形而全天之¶
　德視萬綠皆虛幻也葆本來爲眞切也太虛之中何所不容¶
　藏垢納汙不足貴也而能消垢汙爲淸淨斯爲順子之天行¶
<pb:CK-KZ_JY133_04p036b>¶
　也文侯於是儻然自失始悟夫聖知之言仁義之行爲未至¶
　乃形解而不欲動思欲行滿天下無身過也口鉗而不欲言¶
　思欲言滿天下無口過也謂昔之所學者爲土梗思欲化臭¶
　腐爲神奇不人貌而天行不已也進乎此者其溫伯雪子乎¶
　適齊舍魯而不見魯請見之人謂中國之人明乎禮義似彬¶
　彬質其有文也而陋於知人心則不能盡巳之性以盡人之¶
　性也後疑其有以振我而見之果不出雪子始之所言矣夫¶
　昔之見我者能方能員而未能忘于方員能陽能陰而未能¶
　超乎陰陽徒以口舌昭道德而不能以忘言證道德此其所¶
　以見客而歎也仲尼曰夫人以耳聞道不如雪子之以目擊¶
<pb:CK-KZ_JY133_04p037a>¶
　道以聲闡道不如雪子之以目存道也天下之不可以容聲¶
　而求道者幾人哉卽敏如顏子猶求夫子於步趨馳驟言語¶
　之間而夫子奔逸絶塵非步趨馳驟之所能及也夫子不言¶
　而信不比而周無位而民歸又非言語文章之所能及也意¶
　者道不在口而在心乎故夫子曰人知氣聚則生氣散則死¶
　而不知心聞道則生不聞道則死心死甚於人死也人之有¶
　心如天之有日日出東方而入於西極人因之以作息夫人¶
　一日之存亡也春日行虛一度冬日行氐四度動植待之以¶
　卷舒萬物一𡻕之生死也夫苟吾爲軀殼之吾惟與物爲役¶
　役且不知其所自始安知其所自終今吾爲知命之吾規方¶
<pb:CK-KZ_JY133_04p037b>¶
　由我而出何前途之不可往夫道有著者則有矣有所以著¶
　者則非有矣而必求之於有是求馬於唐肆也安得有馬乎¶
　故吾不患不得道而患不能忘道不患一人不忘道而患不¶
　能與汝俱忘道蓋故吾爲成形之吾不變不化者也不可不¶
　忘而眞吾爲知命之吾無始無終者也忘者忘而不忘者自¶
　不忘孔子見老聃老聃新沐似喪其耦而孔子以爲遺物離¶
　人而立於獨老聃曰吾遊心於物之初何也人能見巳然不¶
　能見將然故必屏心知杜口言方可與汝議乎其將至人不¶
　言已往而言將來未言人道而先言天道至陰肅肅愁慘之¶
　象也至陽赫赫發舒之象也肅肅不出於地而出於天自夏¶
<pb:CK-KZ_JY133_04p038a>¶
　至而下降也赫赫不發乎天而發乎地自冬至而上升也陰¶
　陽和而萬物生大綱著而細紀藏消息盈虛其造化之宻移¶
　乎晦明日月其造化之彰著乎有天道卽有人道生不生於¶
　生之日而必有所萌待之以生也死不死於死之地而必有¶
　所歸待之以死也一生一死相爲終始無端而莫知其始無¶
　窮而莫知其終不有爲物之初者孰能主張乎是哉天下之¶
　至美莫如命而至樂莫如道惟至人先了命而後了道故得¶
　至美而遊至樂孔子曰願聞其方老聃曰凡人每以生爲常¶
　死爲變而至人視死生爲大常而不動念豈以喜怒哀樂而¶
　易心謂天下有萬物而卽有吾吾爲萬物中之一物其與之¶
<pb:CK-KZ_JY133_04p038b>¶
　同者榮枯死生之理而不與之同者忘形骸超死生之見而¶
　又何有乎得喪禍福棄隸者猶知身貴於隸豈以貴在我者¶
　而爲變故所失乎不見有得喪禍福則必不知有喜怒哀樂¶
　無心患者自有妙解足徵爲道之至樂矣孔子曰夫子德配¶
　天地而猶假至言以修心古之君子其孰能說此道者老聃¶
　曰不然天地間無往而非水也人日取酌焉彼之才自然而¶
　然無爲也而無不可爲也至人之德亦猶水之利萬物無修¶
　也無證也而物不能離天地不修而自高厚日月不修而自¶
　照臨至人不修而道同天地日月孔子出而告顏回曰夫人¶
　所處小則知亦小所聞大則知亦大始吾之於道也其猶醯¶
<pb:CK-KZ_JY133_04p039a>¶
　雞與止知其中之廣耳向微老子之發吾覆也安知天地之¶
　大全也幾虛吾一生矣魯本多儒而莊子對魯哀公曰魯少¶
　儒以儒自有眞不在服也公亦知儒服之所取乎冠員冠以¶
　象天者知天時履方履以象地者知地利帶佩玦以解紛者¶
　事至而斷有其道者多懷玉而被褐無其道者往往服之不¶
　衷也公盍號於國曰無儒道而有儒服者殺無赦而魯果無¶
　敢儒服者獨有一丈夫子儒服而立公門公問以國事隨叩¶
　隨應無不叩而無不應卽千萬而不能窮莊子曰然則以魯¶
　國而儒者一人耳餘皆僞儒也可謂魯多儒乎吾以是知千¶
　古以上惟眞則能動人也古有爵祿不入於心者飯牛牛肥¶
<pb:CK-KZ_JY133_04p039b>¶
　而致秦穆公與之政百里奚是也古有死生不入於心者以¶
　完廩浚井之餘而致陶唐氏之推位虞舜是也古有畫史未¶
　䑛筆和墨而動宋元君嘆其爲眞畫解衣槃裸是也古有¶
　持其釣有釣而不釣者常釣也臧丈人是也文王欲授之政¶
　恐大臣父兄之弗安欲置而棄之又不忍百姓之無天日之¶
　所思者臧丈人也故夜之所夢者亦臧丈人也於是旦而屬¶
　之大夫曰昔者寡人夢見良人命曰寓而政於臧丈人庶幾¶
　民其有瘳乎遂不卜而授之政無變法無專令三年而列士¶
　壞植散羣足徵無偏無黨上下之大同也長官者不成德足¶
　徵公爾忘私視國事如家事也螤斛不敢入於四境足徵諸¶
<pb:CK-KZ_JY133_04p040a>¶
　侯信其不欺視吾國如彼國也文王於是尊之爲太師問之¶
　曰此政可以及天下乎文王乃無心爲民之言而臧丈人則¶
　疑其有利天下之心遂不應而夜遁顏回曰文王其猶非至¶
　德耶又何必以夢爲言也仲尼曰凡人見其偏不見其全斯¶
　可譏議而文王聖人也慮無不周巳盡之也又何可論剌焉¶
　彼直以順人情於斯須耳而其深意固非末學之所能識也¶
　列御㓂爲伯昬無人射引弓滿鏑肘平矢速身如木偶自謂¶
　得射之道矣伯昬無人曰射有巧有神汝今是射之射巧也¶
　汝得之矣有不射之射神也汝猶未也試與汝登高履危虛¶
　實相半若能射乎御㓂伏地流汗安敢射也伯昬無人曰夫¶
<pb:CK-KZ_JY133_04p040b>¶
　至人者無天於上無地於下橫無八極故安危不入於心而¶
　能爲不射之射今汝猶以目而窺見上下四方神氣不足故¶
　安危皆得以入汝之中而不免於殆矣孫叔敖三爲令尹而¶
　寵辱不驚以致肩吾之問孫叔敖曰吾非能過人也獨聽來¶
　者之自來不得而卻之則得非我也去者之自去不得而止¶
　之則失非我也此其所以不喜不憂也且忘貴賤亦忘彼我¶
　貴果在令尹耶則不有我矣貴果在我耶則不有令尹矣方¶
　將躊躇凡物之去來猶是也方將四顧凡人之得喪猶是也¶
　何暇知乎人貴人賤哉仲尼聞之曰古之眞人忘言語忘聲¶
　色忘威武忘帝王視死生如旦暮也况爵祿乎若而人也其¶
<pb:CK-KZ_JY133_04p041a>¶
　神可透山入淵其氣可充天滿地其養可處瑣尾而不挫此¶
　特不失其先天之元神元氣耳眞人以此道教人而神愈王¶
　楚王與凡君坐楚人謂凡有三亡徵凡君曰凡之亡也有不¶
　與之俱亡者不足以喪存楚之存也而有不存者不足以並¶
　存由是觀之凡之亡中有存而楚之存中有亡則謂凡未始¶
　亡而楚未始存也亦宜明乎凡楚之存亡小則齊得喪大則¶
　亡死生視墮支體如委蛻也非目擊而道存者安可與語此¶
　理哉¶
<pb:CK-KZ_JY133_04p041b>¶
¶	
<pb:CK-KZ_JY133_04p042a>¶
　
** 外篇知北遊第二十二¶
　
　通(篇以無知無爲無修爲主其斷言語絶名相釋氏諸經多宗此意¶
知)知(與無爲謂狂屈皆假設之名也北)遊於玄水玄(水乃產藥之川源卽黃帝所遊赤水之北是也之)¶
上登隱弅音(紛之)邱而適遭無爲謂焉設(爲無言之人名以形容直超頓悟之旨知)謂¶
無爲謂曰予欲有問乎若汝(也何)思何慮則知道何處何服佩(服也¶
則)安道何從何道則得道三問而無爲謂不答也非不答不知¶
答也此(不答正所謂不言若使知答則是墮於疑網落於言筌起於知識生於見解而去道遠矣知)不得問¶
反於白水之南登狐闋音(缺之)上而睹狂屈焉知以之言也猶(是言也¶
問)乎狂屈狂屈曰唉音(苔應聲也予)知之將語若汝(也中)欲言而忘其¶
所欲言雖(未答而答念未忘知)不得問反於帝宮見黃帝而問焉黃帝曰¶
<pb:CK-KZ_JY133_04p042b>¶
無思無慮始知道無處無服始安道無從無道始得道道(之爲物何名¶
　何相無有知者無不知者故不可以思慮知無有安者無不安者故不可以服而安無有得者無不得者故不可以從而¶
　得知)問黃帝曰我與若汝(也知)之彼指(無爲謂與)彼指(狂屈不)知也以(不¶
　答之故其)孰是邪三(人者孰爲是耶黃)帝曰彼無爲謂眞是也達(摩西來不立¶
　文字直指人心見性成佛卽是此意狂)屈似之以(其有答之心故僅得其似我)黃(帝自指與)汝指(知¶
終)不近也以(其答言筌之障夫)知者不言言者不知出(道德經故)聖人行不¶
言之教道不可致德不可至致(者招之使來之謂道無方體何可致也至者自彼至此之義德本¶
　在我何從至也仁)可爲也義可虧也禮相僞也故曰失道而後德失¶
德而後仁失仁而後義失義而後禮禮者道之華而亂之首也¶
　德(則無爲而仁猶可爲也義則分別太甚虧之可也禮則奸雄借之以文奸所謂亂之始也故)曰爲道者¶
<pb:CK-KZ_JY133_04p043a>¶
　　日損損之又損之以至於無爲損(者削而去之之謂先損其知後損其不知以至於¶
　無知無損而復無爲則仁義禮樂孰非道耶無)爲而無不爲也今已爲物也樸(散爲器¶
欲)復歸根反(於道德不)亦難乎其易也其惟大人乎惟(大人者損之又損反於道德¶
　所以易也生)也死之徒死也生之始孰知其紀生(死之大綱道理人亦知之而其紀¶
　之細微處則不知也人)之生氣之聚也聚則爲生散則爲死若死生爲¶
徒吾又何患生(死相爲循環而其所以生死者造化爲之綱紀也自非至人僅知大綱耳安知生死細微之理哉¶
　氣有聚散則人有生死而其所以聚散者亦造化主之也與死生爲徒者卽是與人爲徒未有人而能逃生死者也吾又¶
　何必慮其有此患哉故)萬物一也是其所美者爲神奇其所惡者爲臭¶
腐臭腐復化爲神奇神奇復化爲臭腐豈(惟人有生死萬物出機入機亦與之爲一萬¶
　物本無無能生有豈不神奇而可美有者不恒有俄而歸無豈不臭腐而可惡此特死生爲徒之變態耳故)曰通¶
<pb:CK-KZ_JY133_04p043b>¶
天下一氣耳聖人故貴一天(地得此一氣以升降萬物得此一氣聚散以生死聖人得此一氣守而¶
　聚之不使之散故長生不死豈不貴一哉知)謂黃帝曰吾問無爲謂無爲謂不應¶
我非不我應不知應我也吾問狂屈狂屈中欲告我而不我告¶
非不我告中欲告而忘之也今子問乎若若知之奚故不近又(設¶
　爲知再問所以翻起下文不知爲是忘之爲似不近爲知之故也黃)帝曰彼其眞是也以其¶
不知也此其似之也以其忘之也予與若終不近也以其知之¶
也狂屈聞之以黃帝爲知言無(爲謂無言者狂屈忘言者黃帝有言者所以有近不近之分天)¶
地有大美而不言四時有明法而不議萬物有成理而不說聖¶
人者原天地之美而達萬物之理是故至人無爲大聖不作觀¶
於天地之謂也天(地無爲而無不爲有大美也四時進退有漸而先後不紊有明法也萬物雖多而道無不在¶
<pb:CK-KZ_JY133_04p044a>¶
　有成理也凡人有大美則言之法則議之理則說之而天地不然者無爲而常自然也聖人效法於天地取象于四時觀¶
　變于萬物所謂觀也今)彼神明至精與彼百化物已死生方圓莫知其¶
根也死(生萬變方圓異象莫有知其根者扁)音(篇然)而萬物無(物之不有自)古以固存無(時¶
　之不然所謂萬古此天地萬古此造化人物沖漠無朕又何所容吾言說哉六)合爲巨未離其内¶
秋毫爲小待之成體天下莫不沈浮終身不故陰陽四時運行¶
各得其序惽然若亡而存油然不形而神萬物畜而不知此之¶
謂本根可以觀於天矣大(不過六合而道包之六合不能離小不過秋毫道亦入之而始成體物有浮¶
　沈而道無新故有陰陽卽有四時其運行有序道運序之也道無體若亡而實存道無迹不形而實神萬物爲道所畜而¶
　忘其畜安得而知之誠哉道爲萬有之本根而本根非從地出其原皆出于天人能觀天之道則知歸根復命之理可與¶
　天地合其德與四時合其序矣齧)缺問道乎被音(披衣)被衣曰若正汝形無(勞爾形¶
<pb:CK-KZ_JY133_04p044b>¶
一)汝視不(見可欲天)和將至如(是則專氣致柔而元氣自復攝)汝知無(思無爲一)汝度不(益¶
　不損也神)將來舍眞(主人翁常存德)將爲汝美道將爲汝居德(美則粹而同於初¶
　道居則止而集乎虛汝)曈焉如新生之犢而無求其故新(生之犢止知巳生之知覺運¶
　動而不求未生之前之故舊爲何如所以形容有道者無心之氣象言)未卒齧缺睡寐被衣大¶
說音(悅行)歌而去之曰形若槁骸心若死灰眞其實知眞(人實知此理不)¶
以故自持温(故而知新不泥乎故舊也媒)媒晦晦無心而不可與謀彼何人哉媒(媒晦晦卽良賈深藏若虛至人盛德若愚之謂無心而不可與謀者不可以知知不可以識識也舜)問乎丞¶
　前(凝後丞以道佐人主者曰)道可得而有乎道(之與我異名同實卽道卽我何有差殊如可得而有是¶
　道與我爲二矣舜之此問將以道擅而有之身也曰)汝身非汝有也汝何得有夫道¶
舜曰吾身非吾有也孰有之哉曰是天地之委形也委(積聚也人之一身¶
<pb:CK-KZ_JY133_04p045a>¶
　乃地水火風四大積聚而成形天地一氣耳氣無形氣聚則有形也生)非汝有是天地之委和¶
也二(五之精妙合成和而後始有生氣故曰生亦非汝有性)命非汝有是天地之委順也¶
　性(者生之理命者生之氣旣有生則性命自附麗焉所謂不期其順而自委順也然而主之者天地也非人也孫)子¶
非汝有是天地之委蛻也形(形相禪無有窮盡如蟬蛻然故)行不知所往處不¶
知所持食不知所味天地之彊陽氣也又胡可得而有耶剛(健之氣¶
　動而爲陽天地以之生物者人之行止飲食皆此氣爲之皆非我有也又安得有乎道哉孔)子問於老聃¶
曰今日晏間音(閒敢)問至道老聃曰汝齊音(齋戒)疏瀹音(藥而)心疏(通不滯¶
澡)音(早雪)而精神洗(滌舊染掊)擊而知屏(絶智識夫)道窅音(杳深奧之義然)難言哉¶
將爲汝言其崖略夫昭昭生於㝠㝠無(生有虛生實故曰昭昭生於㝠㝠有)倫生¶
於無形倫(理也有倫有象者皆自無形中出精)神生於道二(五之精太極之神皆自無極道中來形)¶
<pb:CK-KZ_JY133_04p045b>¶
本生於精形(質之凝由於陰陽之媾精而)萬物以形相生知(其生則知性之所由出命之所由¶
　立矣故)九竅者胎生九(陽數也陽氣赫赫發乎地故得九數者胎生而地走八)竅者卵生¶
　八(少陰也陰氣肅肅出乎天故得八數者卵生而天飛其)來無迹其往無崖無門無房¶
四達之皇皇也此(道往來無蹤跡出入無門戶四通八達皇皇然而無一息之停止邀)於此者四¶
枝彊健(也思)慮恂音(荀達)耳目聰明其用心不勞其應物無方人(能邀得¶
　此道者肢體强健思慮通達耳目聰明心不勞無爲也應物無方則無不爲矣天)不得不高地不得¶
不廣日月不得不行萬物不得不昌此其道與音(余四句只是形容徹上徹下¶
　無非此道耳且)夫博之不必知聞(見之多名理之障也辯)之不必慧智(慧之開大道¶
　之鑿也聖)人以斷之矣斷(其博以歸于約斷其辨以還于默若)夫益之而不加益¶
損之而不加損者聖人之所保也若(人有知有慧而不加益無知無慧而不加損者其人必¶
<pb:CK-KZ_JY133_04p046a>¶
　爲聞道之人乃聖人之所保舉也淵)淵乎其若海魏魏音(巍乎)其終則復始也¶
　大(道如海之淵深而無損益又如海之周旋而無終始運)量萬物而不匱則君子之道¶
彼其外與音(余道運萬物而不窮則君子此道顯然在外人之所可得而見者也萬)物皆往資焉¶
而不匱此其道與音(余萬物皆往資無形之君而不竭則君子此道渾然皆在内人之所不可得而見者也¶
中)國有人至(人焉)非陰非陽跳(出陰陽之外處)於天地之間直且爲人將¶
反於宗自本宗(也觀)之生者喑音(蔭醷)音(意物)也喑(醷氣聚貌生者氣之聚如人之有喑醷¶
雖)有夀夭相去幾何同(歸于散須)臾之說也奚足以爲堯桀之是非¶
　至(人不受陰陽之陶鑄形雖猶然人也彼且反宗而遊於物之初則得與冥冥合矣彼視有生之人特氣之暫聚爾卽有¶
　夀夭皆須臾也聖狂同盡堯不必是而桀不必非也果)蓏有理木(實日果草實日蓏音裸人)倫雖難¶
所以相齒人(道之大雖難與果蓏比倫然所以相齒之序則固無異聖)人遭之而不違過之¶
<pb:CK-KZ_JY133_04p046b>¶
而不守如(父子之無所解君臣之無所逃盡其所當盡者不違也然過之而卽化不苦節以爲貞非過之而不守乎¶
調)而應之德也有(心於調和善處是有以爲者德也偶)而應之道也偶(而應之自然恰當無心¶
　爲之者也道也帝)之所興王之所起也帝(以道而王以德此道德之升降也人)生天地¶
之間若白駒之過郤隙(同忽)然而已白(駒小馬也非光影之謂隙空隙之處以白駒而過空隙¶
　何甚速也注)然勃然莫不出焉狀(人瞬息而生之易油)然漻然漻(音流莫)不入¶
焉狀(人瞬息而死之易巳)化而生出(也又)化而死入(也生)物哀之人類悲之解¶
其天弢音(韜墮)音(隳其)天袠音(執弢弓囊也袠衣囊也人有軀殼如天以弢袠拘之去而之死卽解之墮之¶
　也紛)乎宛乎解(墮之貌魂)魄將往乃身從之乃大歸乎魂(魄去而軀殼不能¶
　留人知死爲大歸則死不必畏也不)形之形形之不形形(色身也幻相也假合者也不形之形眞¶
　身也實相也無假者也所謂常住不滅者是)人之所同知也非將至之所務也非(學¶
<pb:CK-KZ_JY133_04p047a>¶
　道而將至者之所從事也此)眾人之所同論也眾(人之所能知能言皆非道大同也彼)至則¶
不論論則不至大(凡可以言論者道之粗也不可以言論者道之極至也故道之所至則不落言詮而不論纔¶
　有議論則涉影響而道不必至明)見無值兩(物相遇曰值見道明則與之爲一故無值辯)不若默¶
道不可聞聞不若塞此之謂大得言(者無言聞以無聞方爲深造自得之境東)郭子¶
問於莊子曰所謂道惡乎在莊子曰無所不在夫(道無不在問道者每每求之¶
　於高遠故莊子因其問而以愈下者答之東)郭子曰期而後可指(定所在而名之莊)子曰¶
在螻蟻曰何其下邪曰在稊稗曰何其愈下邪曰在瓦甓音(辟曰)¶
何其愈甚邪曰在屎溺螻(蟻未雨先出穴知陰陽也稊稗不種而自生爲五穀之賊喻人欲爲大道之¶
　賊也知五穀之不可有稊稗則知大道之不可有私欲矣瓦甓從窑頭坯中來已經水火煅煉過體質干年不攺喻學道¶
　者亦當水火旣濟也屎溺非道也而屎溺之竅則修道者之得力處屎卽谷道其穴在任督二脈中間上通天谷下達湧¶
<pb:CK-KZ_JY133_04p047b>¶
　泉眞陽初生之時一撞三關直透頂門非拘畜禁門之力與吕祖云尋天握地見天光種得金花果是强以此思之則屎¶
　溺亦道矣東)郭子不應莊子曰夫子之問也固不及質取(正也正)獲¶
　司(市之官名獲之)問於監市市(魁今當行者履)豨音(喜也)豨(大豕也以足蹙其股則知豕之肥瘠也¶
每)下愈况履(豨愈下比况愈明也汝)惟莫必無乎逃物期(必也謂不必指定道在何處天下¶
　何物非道何道非物道器原不相離豈有逃乎物而謂之道乎至)道若是大言亦然周徧咸¶
三者異名同實其指一也周(徧咸三字雖異其實一也以爲言異理一之喻嘗)相與遊¶
乎無何有之宫同合而論無所終窮乎嘗相與無爲乎淡而靜¶
乎漠而淸乎調而間音(閑乎)我(以言言道子以問問道皆非也必遊乎無何有之宮合同而論無何有¶
　之道方無終窮庶乎相與於無爲乎淡且靜乎相與於漠而淸乎調且間乎我無言子亦無問矣寥)巳吾志¶
　寥(虛也究竟至虛一之妙則吾之志已矣無)往焉而不知其所至吾(志不逐物則無所往焉而寂¶
<pb:CK-KZ_JY133_04p048a>¶
　然不知所至也去)而來不知其所止卽(去而來而無貪着留止也吾)已往來焉而¶
不知其所終吾(已往來于斯道之中而孰知其始終哉彷)音(傍徨)音(皇乎)馮音(憑閎)音(宏惟徘徊于¶
　閒曠之野大)知入焉而不知其所窮入(于大道之中相忘于不知其終窮也物)物者¶
　道(也與)物無際道(無在而無不在故與物無邊際而)物有際者所謂物際者也¶
　有(際則謂之物故曰物有際者斯謂物際際猶言遇也不)際之際際之不際者也道(則不際¶
　之際然非離此物而別謂之道也特際之不際者皆實際語謂)盈虛衰殺彼爲盈虛非盈¶
虛彼爲衰殺非衰殺彼爲本未非本未彼爲積散非積散也非(字¶
　作無字盈與消對虛與長對有盈虛則有消長無盈虛則無消長矣衰與盛對殺與隆對有衰殺則有隆盛無衰殺則無¶
　隆盛矣本爲始末爲終有本未則有終始無木末則無終始矣未得道時積聚其精神旣得道時放無極光明積散也然¶
　有積散猶屬有爲積散而非積散則無爲矣釋氏下一語便下一掃塵語下一掃塵語便下一掃掃塵語本此孰謂南華¶
<pb:CK-KZ_JY133_04p048b>¶
　爲玄伯而非禪門之所取宗哉妸)音(阿荷)甘與神農同學於老龍吉懷(道人也神)農¶
隱几闔戶晝瞑音(眠妸)荷甘日中奓音(賒開也戶)而入曰老龍死矣神¶
農隱几擁杖而起嚗音(剝笑貌然)放杖而笑曰天推(尊老龍知)予僻陋慢¶
訑音(移故)棄予而死已矣夫子無所發予之狂言而死矣夫言(無復以¶
　大言振我弇)音(掩堈)弔聞之曰夫體道者天下之君子所繫焉今於¶
道秋毫之端萬分未得處一焉而猶知藏其狂言而死又况夫¶
體道者乎藏(者正是收視返聰知而不言所謂冥冥者神農於道萬未處一猶知藏其言况體道而化者乎視)¶
之無形聽之無聲於人之論者謂之冥冥所以論道而非道也¶
　體(道者有見于此是以收視返聽若與人論道而謂之冥冥直言筌耳冥冥豈爲道耶何也冥冥無也知有之爲無不若¶
　并無無之也於)是泰淸問乎無窮曰子知道乎無窮曰吾不知又¶
<pb:CK-KZ_JY133_04p049a>¶
問乎無爲無爲曰吾知道曰子之知道亦有數乎曰有曰其數¶
若何無爲曰吾知道之可以貴可以賤可以約可以散此吾所¶
以知道之數也無(窮以不知答泰淸之問是矣旣問無爲問非所問也爲失問無爲舉道之數以爲知道不知¶
　道無名數凡可舉者皆强名也泰)淸以之言猶(是言也)問乎無始曰若是則無¶
窮之弗知與無爲之知孰是而孰非乎無始曰不知深矣知之¶
淺矣弗知内矣知之外矣道(原不可以强而名不知是得道而忘于道亦忘于知故曰深知之是見¶
　乎道而未能忘也故日淺弗知是弗知道之底裏也故日内矣知之不過知道之散殊也故日外矣於)是泰淸¶
中而歎曰弗知乃知乎知乃不知乎孰知不知之知無始曰道¶
不可聞聞而非也道不可見見而非也道不可言言而非也道(屬¶
　無聞見言皆屬有故涉此三者皆非知)形形者之不形乎形(自形耳形形者竟無物也道)不¶
<pb:CK-KZ_JY133_04p049b>¶
當名無始曰有問道而應之者不知道也雖問道者亦未聞道¶
　問(之而答我巳離道彼之問者所問亦非道矣道)無問問無應無問問之是問窮也¶
無應應之是無内也道(無可問亦無可應故問不過窮于外而應則窮于内矣以)無内待間¶
窮若是者外不觀乎宇宙卽(有有也者太極也内)不知乎太初卽(未始有有也無極¶
　也是)以不過乎崑崙不遊乎太虛崑(崙中天下而立其頂到天之半神人之所居也太¶
　虛又包天地之外光)曜問乎無有曰夫子有乎其無有乎光曜不得¶
問而孰視其狀貌窅然空然終日視之而不見聽之而不聞搏¶
　音(博之)而不得也光曜曰至矣其孰能至此乎予能有無矣而¶
未能無無也及爲無有矣何從至此哉吕(吉甫曰光曜者泰宇發光而能照無有則無¶
　照矣此光曜所以不知其爲有爲無問之而不得問也窅然空然視聽搏之所不及此所以爲無有也惟其有無所以爲¶
<pb:CK-KZ_JY133_04p050a>¶
　光曜不能無無也是以未能無有也及我爲無之所有矣何從至于窅然空然之境乎大)馬大(司馬也之)捶¶
　音(箠鍛也鉤)劍(名者)年八十矣而不失毫芒大馬曰子巧與音(余有)道¶
與音(余曰)臣有守也臣之年二十而好捶鉤於物無視也非鉤無¶
察也是用之者假不用者也以長得其用而况乎無不用者乎¶
物孰不資焉陸(西星曰大司馬之屬有善捶鉤者老而精絶無毫芒之失臣有守也守卽所謂純氣之守非鉤無¶
　察用志不分假不用者以爲用之是以長得其用蓋用者技也不用者神也神則無所不用况小技乎萬事萬物莫不資¶
　焉冉)求問於仲尼曰未有天地可知邪仲尼曰可古猶今也¶
　知(古之猶今則可以已有天地之後而推未有天地之先也冉)求失問而退明日復見曰¶
昔者吾問未有天地可知乎夫子曰可古猶今也昔日吾昭然¶
今日吾昧然敢問何謂也仲尼曰昔之昭然也神者先受之今¶
<pb:CK-KZ_JY133_04p050b>¶
之昧然也且又爲不神者求邪求(始虛心以問虛則神生先能領會添了見解已不神矣且又¶
　爲不神者求神無)古無今無始無終未有子孫而有子孫可乎冉求¶
未對仲尼曰已矣未應矣冉(求所問而欲知者未有天地之前問先天也不知有古今有終始有子¶
　孫皆後天也夫子所答者無古今無始終無子孫皆先天也故冉求不解而未對仲尼曰已矣未應矣猶云不必言說而¶
　道存矣何也未有天地乃五行不到處父母未生前止惟一無此一無也卽太易者未見氣也旣無氣安有古今始終又¶
　安有子孫及至無名爲天地之始乃有古今始終有名爲萬物母乃有子孫人必參得後天透乃可與證先天矣¶
　陸西星曰未有天地之先在人則爲思慮未起鬼神莫知之時冉求以是爲問蓋有難于言者而夫子直曰可知蓋今日¶
　之今卽往日之古未有有今而無古者有天地卽今也未有天地卽古也使其無古則亦做今不出矣而冉求未喻初問¶
　覺有些領悟爲虛明之宇後生疑見如虛中起雲此箇不神最易遮障本體而又爲求之則障中起障故夫子于古今始¶
　終子孫而歸之無則遮障盡徹矣不)以生生死不以死死生死生有待邪皆¶
<pb:CK-KZ_JY133_04p051a>¶
有所一體本(無死也因生而死本無生也因死而生死生各有一體皆不相待也一體猶一本也一理也造化之自¶
　然也有)先天地生者物耶物物者非物物出不得先物也猶其¶
有物也凡(此生死變化皆屬後天復提起詰問有先天地生之物而後能物物也此物物不可以物名之旣名爲物便¶
　是有物不得爲在天地之先矣所以猶涉于物也猶)其有物也無已聖人之愛人也¶
終無已者亦乃取於是者也所(以不得先者有物故也有物則以物相物終無窮已聖人于性空¶
　之中添了愛緣古今輾轉相續不絶此箇聖人還有意必固我亦大道之所不取顏)淵問乎仲尼曰¶
回嘗聞諸夫子曰無有所將無有所迎回敢問其遊將(迎則有心矣敢問¶
　何以無將無迎而遊于無心之天仲)尼曰古之人外化而内不化今之人内¶
化而外不化外(化者應感無迹也内不化者不與物遷也然必有箇不化者存然後能化物如人内有定守不化¶
　也而後外可輕富貴齊死生外化也今之人内無眞宰爲人欲所化外爲習染所定而不能一貴賤忘生死外不化也¶
<pb:CK-KZ_JY133_04p051b>¶
與)物化者一不化者也安化安不化安與之相靡必與之莫多¶
　有(等生死忘窮通之人此與物俱化者也而外或有所不化吾以一而一不一不化者亦化夫一者何物卽金丹也大道¶
　也故無化無不化其體至剛不與世而相靡者此物其形至微不與人而兢多者亦此物乃物物而不物于物者也豨)¶
韋氏之囿黃帝之圃有虞氏之宮湯武之室君子之人若儒墨¶
者師故以是非相󰅾音(齎五味相奪曰󰅾也)而况今之人乎囿(圃宮室道益衰而遊之¶
　者益少其居益狹矣至於儒墨之師皆不能盡内不化之道故有是非之事也聖)人處物不傷物不¶
傷物者物亦不能傷也惟無所傷者爲能與人相將迎聖(人善處萬物¶
　與之相忘于是非同異之辨猶天之藏垢納汙老氏之和光同塵也此之謂不傷物小則愛人人愛敬人人敬大則過化¶
　存神而物焉能傷之與人相將迎非有將迎也乃人將而我不墮其將人迎而我不墮其迎所謂人將亦將人迎亦迎而¶
　我無將迎也山)林與音(余皋)壤與音(余使)我欣欣然而樂與音(余樂)未畢¶
<pb:CK-KZ_JY133_04p052a>¶
也哀又繼之哀樂之來吾不能禦其去弗能止悲夫世人眞爲¶
物逆旅耳世(人爲外境所役故哀樂得以入其舍遊山林皋壤之間始必怡然而樂樂極生哀循環之理也其來莫¶
　禦其去莫止哀樂全不自由直以吾身爲物之旅舍耳物常在而吾身不常矣夫)知遇而不知所不¶
遇知能能而不能所不能無知無能者固人之所不免也陸(西星曰¶
　今人但知今日之遇而不知他日之不遇但知今日之能遊能樂而不知他日之不能夫是無知無能者固人之所不免¶
　也夫)務免乎人之所不免者豈不亦悲哉至言去言至爲去¶
爲齊知之所知則淺矣不(能知而免以爲知不能然而免以爲能庸可得乎爲計日拙爲心日勞又自¶
　悲巳所以至言不落于筌蹄至爲不牽于世故順其自化聽其自然必欲齊其知之所知而不能養其所不知則其知亦¶
　淺矣¶
　)復圭子曰此章發明無名天地之始一句及知者不言言者¶
<pb:CK-KZ_JY133_04p052b>¶
　不知二句知者有知之人也而無爲謂則不言之人也知問¶
　于無爲謂曰天地間一道也以何思何慮而知之何處何服¶
　而安之何從何道而得之而無爲不答者不知答也又問于¶
　狂屈狂屈欲言而忘言答之念未忘也問於黃帝黃帝曰道¶
　之爲物無知無不知不可以思慮知無安無不安不可以處¶
　服安無得無不得不可以從道得不然何以知者不言而言¶
　者不知也故聖人行不言之教知道無方體不可以人力致¶
　德本在我未嘗從外至道德仁義禮遞失而遞降也至於禮¶
　之名興樸散爲華天下始得以僞亂眞矣故爲道者日損損¶
　其知又損其不知以至於無知斯無爲而無不爲也待樸散¶
<pb:CK-KZ_JY133_04p053a>¶
　爲器之後欲復歸根不亦難乎惟大人與天爲徒無生無死¶
　若凡人則方生方死方死方生聽其氣之聚散以生死特與¶
　人爲徒耳豈惟人爲然萬物之出機入機亦與之爲一也生¶
　則神奇死則臭腐俄而今者之臭腐化爲來者之神奇俄而¶
　來者之神奇復化爲後日之臭腐物異而氣不異故曰通天¶
　下一氣耳凡人得此一氣聽其自聚自散故有生死聖人得¶
　此一氣聚之而不使散故貴一耳非黃帝不能達不知者之¶
　合道忘言者之近道而有問有答者之離道故狂屈聞之以¶
　黃帝爲知言天地忘美四時忘功萬物忘成聖人通天地四¶
　時萬物於一身無爲也無作也而實無不爲也無不作也天¶
<pb:CK-KZ_JY133_04p053b>¶
　下有神明斯有百化有至精者而後有死生方圓之粗者無¶
　物不有無時不然六合不爲巨無大不包秋毫不爲小無細¶
　不入天下有浮沉四時有運行似亡也而實存似形也而實¶
　神莫之爲而爲乃大道之本根也齧缺問道於被衣被衣曰¶
　汝形不欲勞視不欲妄而天和自至知不欲起度不欲亂而¶
　神自來舍德將讓汝美道將讓汝居祇覺今是而昔非何必¶
　復求其故哉齧缺睡寐巳遊于忘言之天矣被衣大悅而去¶
　曰齧缺形若槁骸而心若死灰似無知也然非實知此理者¶
　安能與日並新與月同晦無心而行天行也而不可以人謀¶
　參之彼何人者耶舜問乎丞曰道可得而有乎丞曰汝身非¶
<pb:CK-KZ_JY133_04p054a>¶
　汝有安得有夫道獨不知有身則有生有生則有性命有性¶
　命則有子孫天地大父母也身非汝有乃地水火風四大假¶
　合而成天地之委形也生非汝有乃二五之精妙合成和而¶
　後有此生天地之委和也性命非汝有乃造化以理着之爲¶
　性以氣凝之爲命兩相附而後成是天地之委順也孫子非¶
　汝有乃薪火之傳不知其盡是天地之委蛻也卽人之行止¶
　飲食亦天地之彊陽運動人不得而有之安得有夫道耶孔¶
　子問道於老聃老聃曰汝齋戒非祭祀之齋乃心齋也先順¶
　疏瀹而心不留一物也澡雪而精神不染一塵也掊擊而知¶
　不着一識也方可與言其崖略夫道徹隱徹顯昭昭顯也冥¶
<pb:CK-KZ_JY133_04p054b>¶
　冥隱也天下未有顯而不根於隱者道徹内徹外有倫外也¶
　無形内也天下未有外而不從内出者充滿宇宙悉精神也¶
　精神藏則無形無象而道爲太始精神露則有名有物而形¶
　爲精子九陽數也眞陽起于地故有九竅者胎生而地走八¶
　陰數也眞陰降于天故有八竅者卵生而天飛此道往來無¶
　形迹出入無門戶四通八達而不止息至人得之形王而神¶
　靈無爲也而無不爲也造化得之天地常高廣日月萬物常¶
　行昌故與其用知慧而爲聖人之所斷毋甯黜知慧而爲聖¶
　人之所保也其廓無涯其運無端萬物資始資生焉而不窮¶
　不有至人非陰非陽而跳出陰陽之外安能遊無物之初乎¶
<pb:CK-KZ_JY133_04p055a>¶
　惟反於宗乃可以齊夭壽一聖狂遭之而不違者不如過之¶
　而不守有心於調停之德不如無心偶應之道此帝王之別¶
　也人生天地間光陰如白駒之過隙俄而出于機俄而入于¶
　機俄而死者生俄而生者死物方哀其化吾謂天爲之解其¶
　韜人方悲其死吾謂天爲之墮其[失/(衣-亠)]魂魄旣往而身亦同歸¶
　孰知有身形也有不形之形與身俱來不與身俱去學可得¶
　而務論不可得而至故以目遇不以口說以耳聞不如以心¶
　聞聞無所聞而得無所得此之謂大得東郭子必欲問道之¶
　所在則螻蟻道也知陰陽也稊稗道也不以僞亂眞也瓦甓¶
　道也從水火煅煉來也屎溺道也從此竅可化爲神奇也道¶
<pb:CK-KZ_JY133_04p055b>¶
　雖不着物亦不離物第求道於有不若求道於無故相與於¶
　無爲者淡且靜也漠且淸也調且閒也往來無迹始終無端¶
　道其物物乎物有際也而道無際際以有盈虛衰殺本末積¶
　散而不際之際則無盈虛衰殺本末積散阿荷甘與神農同¶
　學於老龍吉而老龍吉之死以無言傳無言之教也神農得¶
　之矣弇堈弔之曰道無形聲視之聽之非道也謂之冥冥亦¶
　非道也以道不啻無而實無無也然則無窮之不知合無言¶
　之教而無爲欲知道以數於貴賤約散之間是乎非乎無始¶
　曰不知深矣知之淺矣何也知則露而無藴故爲淺不知則¶
　蓄而不發故爲深弗知内矣知之外矣何也知之僅得其象¶
<pb:CK-KZ_JY133_04p056a>¶
　故爲外弗知獨含其神故爲内然則道豈惟不可聞見亦不¶
　可言故强問道者不過窮于外而强應之者則窮于内矣故¶
　惟見徹宇宙者然後能神遊乎太初下視崑崙與太虛爲體¶
　我且包乎天地之外矣光曜問乎無有曰夫子有乎無乎光¶
　曜視之無可視聽之無可聽搏之無可搏曰夫子其至矣乎¶
　我能有無矣而未能無無及爲無所有何從而至窅然空然¶
　之境哉吾觀大司馬之捶鈎者且以有用而假不用之神况¶
　乎無不用者未有無所假而能資萬物者也冉求欲求知於¶
　未有天地之先始猶以虛心而神存旣着一識神反爲識障¶
　甯知未有天地無古今又安有終始無祖父又安有子孫總¶
<pb:CK-KZ_JY133_04p056b>¶
　之皆無也知無則知有矣無能生有天地間本無死也因生¶
　而死本無生也因死而生知死生之無待則知死生之之體¶
　矣有先天地生之物物而後有後天地生之物物之相物也¶
　無已而聖人教之以人倫其添愛緣也亦無已顏回欲以無¶
　將無迎而遊於無心之天仲尼曰古之人知外與時俱新無¶
　不變也無不化也而内有不變不化之持操今之人中移于¶
　窮通内化也而外非逃貧賤則趨富貴矣外不化也故必以¶
　我之與物俱化者而後可一其所不化化不知也不化亦不¶
　知也吾無委靡而退亦不求多而進此之謂遊於無將無迎¶
　之天豨韋氏至黃帝囿改而爲圃矣有虞氏至湯武宮改而¶
<pb:CK-KZ_JY133_04p057a>¶
　爲室矣道益衰而遊之者益少君子之與儒墨各是其所是¶
　而非眞所非况於今之人乎有是非則有相傷惟聖人不傷¶
　物而物亦不能傷人將亦將人迎亦迎所謂不墮其將迎而¶
　我無將迎也吾獨嗟世人以身爲萬物之逆旅山林皋壤能¶
　使之欣然樂而外感亦能使之悲哀樂之來不能禦去弗能¶
　止知有其遇而不知有不遇知有知能而不知有無知無能¶
　此人生之所不免也而欲免以爲能遊能禦豈不悲哉故至¶
　言無言至爲無爲大知無知不能養其所不知而欲以小知¶
　齊大知大失無爲謂不答知問之意矣¶
<pb:CK-KZ_JY133_04p057b>¶
¶	
<pb:CK-KZ_JY133_04p058a>¶
　
** 雜篇庚桑楚第二十三¶
　
　夫(道不欲多多則雜故名曰雜篇首言至人託之高深乃能自全次言至人内揵外揵之兩忘如冰解而凍釋能知¶
　　未始有物斯爲知之至而移是不足言矣故必忘人而後可以爲天人怒出於不怒爲出於無爲而後爲聖人之道¶
老)聃之役執(弟子之役有)庚桑楚者偏獨(也得)老聃之道以北居畏壘¶
　畏(纍山名之)山其臣之畫然知者去之其妾之絜然仁者遠之左(右¶
　之事楚者以經畫爲知以慈柔爲度皆去之遠之卽絶仁棄知之意也擁)腫之與居醜(陋貌鞅)掌¶
之爲使鄙(樸不修容儀居)三年畏壘大穰畏(壘禹貢之羽山也其民化楚之道無所事知而致力于¶
　衣食所以大穰畏)壘之民相與言曰庚桑子之始來吾灑然異之楚(之¶
　氣象不凡故怪異之今)吾日言之而不足𡻕計之而有餘無(旦夕之利却有久遠之¶
　謀庶)幾其聖人乎子胡不相與尸而祝之社而稷之乎敬(之如神¶
<pb:CK-KZ_JY133_04p058b>¶
　明欲尊楚以爲君也庚)桑子聞之南面而不釋然介(懷而不樂也弟)子異之怪(之¶
　也庚)桑子曰弟子何異於予夫春氣發而百草生正得秋而¶
萬寶成夫春與秋豈無得而然哉大道已行矣楚(之所以不釋然者以天道自¶
　任也夫春生秋成天地有大美而不居其功不過行其大道之所當行而已矣吾)聞至人與(道爲體者尸)¶
居環堵周(園小墻也之)室而百姓猖狂不知所如往至(人情虛無爲在環堵之内而¶
　百姓任天而行不知所往乃所以爲道也今)以畏壘之細民而竊竊焉欲爼豆予¶
于賢人之間我其杓音(的之)人邪音(耶吾)是以不釋於老聃之言爼(豆¶
　字自尸祝上生來今畏壘之民相與尸祝社稷由我之戔戔有以自見而愧于至人多矣老聃之道絶仁棄知而不尙賢¶
　我安能釋然予其言弟)子曰不然夫尋八(尺常)倍(尋之)溝巨魚無所還音(旋其)¶
體而鯢音(倪鰌)音(秋爲)之制步六(尺仞)七(尺之)邱陵巨獸無所隱其軀而¶
<pb:CK-KZ_JY133_04p059a>¶
㜸音(業狐)爲之祥妖(㜸之狐以小邱爲善喻地無小大皆有所尊也且)夫尊賢授能先善¶
與利自古堯舜以然而况畏壘之民乎夫子亦聽矣堯(舜大聖尚不能以¶
　一人治天下而必假于賢能况畏壘乎夫子亦聽其尸視可也而奚以不釋然哉庚)桑子曰小子來¶
夫函音(含車)之獸介音(戒獨行也而)離山則不免於罔之患吞舟之¶
魚碭音(蕩而)失水則蟻能苦之故鳥獸不厭高魚鼈不厭深夫全¶
其形生之人藏其身也不厭深𦕈而已矣深(居𥳑出自托于高深者物之所以自全¶
　况全形之人而反不逮此乎喻名見于世必害其身也且)夫二子者又何足以稱揚哉¶
　二(子指堯舜是)其於辯也將妄鑿垣墻而殖蓬蒿也鑿(垣墻是雕墻也則渾朴¶
　傷植蓬蒿則生類亂堯舜之遠於道也若此𥳑)髮而櫛音(節數)米而炊喻(其所爲者鄙細而非大¶
　道竊)竊乎又何足以濟世哉一(句道了下却解此理不經而語甚奇舉)賢則民¶
<pb:CK-KZ_JY133_04p059b>¶
相軋音(乙皆以賢相尙任)知則民相盜皆(以知相欺相奪之)數物者不足以厚¶
民民之於利甚勤揣(盡末世好利之民情下二句皆好利之流弊子)有殺父臣有殺君¶
　知(有利不知有君父爲人君者何樂以利而爲民倡也正)晝爲盜日中穴阫音(裴墻也吾)語¶
女大亂之本必生於堯舜之間其末存乎千世之後其必有人¶
與人相食者也莊(老尊無爲賤有爲舉賢任知末免有生利之萌芽故大亂之本兆于堯舜之時特隱而未見¶
　耳後世奸臣賊子民蠧盡不出莊老之先見何過激之有哉南)榮趎音(疇庚桑弟子蹵)然正坐曰¶
若趎之年者已長矣將惡乎托業以及此言邪德(過堯舜而不爲其無迹也至¶
　矣我將何所托業而及無爲之治耶庚)桑子曰金汝形抱汝生無使女音(汝思)慮¶
營營若此三年則可以及此言也體(其受而不虧守其性而不離去其知識而不鑿積久而¶
　純乃幾於道南)榮趎曰目之與形吾不知其異人(已也)而盲者不能¶
<pb:CK-KZ_JY133_04p060a>¶
自見耳之與形吾不知其異也而聾者不能自聞心之與形吾¶
不知其異也而狂者不能自得形之與形今(吾之形與人之形亦)辟近(也矣)¶
而物或間之邪欲相求而不能相得形(相近也爲物欲所間則心相遠矣此其以心求心¶
　而不能相得也趎其有愧于踐形之學也乎今)謂趎曰全汝形抱汝生勿使汝思¶
慮營營趎勉聞道達耳矣僅(達于耳而未能渾化庚)桑子曰辭盡矣曰奔¶
蜂小(蜂不)能化藿蠋豆(中靑虫越)雞不能伏鵠卵魯雞固能矣越(雞小而魯雞¶
　大鵠亦鳥之大者雞)之與雞其德非不同也有能與不能者喻(小不可以化¶
　大其)才固有巨小也今吾才小不足以化子奔(蜂越雞喻巳之才力尙小不¶
　足以默化之也子)胡不南見老子南榮趎嬴糧七日七夜至老子之¶
所老子曰子自楚之所來乎南榮趎曰唯老子曰子何與人偕¶
<pb:CK-KZ_JY133_04p060b>¶
來之眾也道(本一致趎心懷三言而來紛亂之幾形于眉睫故謂其偕來之眾正釋氏所謂汝胷中正閙也南)¶
榮趎懼音(遽然)顧其後不(悟所謂偕來之意老)子曰子不知吾所謂乎南榮¶
趎俯而慙仰而歎曰今者吾忘吾答因失吾問忘(答失問乃迷覺之一大幾刮¶
　人不小迷不能得大覺老)子曰何謂也南榮趎曰不知乎人謂我愚知¶
乎反愁我軀不仁則害人仁則反愁我身不義則傷彼義則反¶
愁我巳老(子之道絶聖棄知絶聖棄知絶仁棄義趎欲爲其道故首舉三者以問我)安逃此而可此三言¶
者趎之所患也絶(之不可不絶不可將安所逃願)因楚而問之老子曰向吾見¶
若眉睫音(接目上毛也之)間神(人觀人之眉目便知其心吾)因以得女矣得(其情也今)女¶
　音(汝又)言而信之聞(其言而益信眉睫之所得爲不爽若)規規然失(神貌若)喪父母¶
　失(所天揭)竿而求諸海也言(以短小之物而測深大之域汝)亡人哉喪(亡性情之人惘)¶
<pb:CK-KZ_JY133_04p061a>¶
惘乎心(無所歸之貌女)欲反女情性而無由入可憐哉欲(見自然之道而不可得正所¶
　謂貧人不知袖裏有牟尼珠也眞可憐憨哉南)榮趎請入就舍假(館而卒業召)其所好¶
　求(其所是去)其所惡離(其所非十)日自愁好(惡交戰于中而不能决非人制我乃我之自困而自愁¶
　也復)見老子老子曰汝自灑濯孰哉言(子洒濯身心功夫還熟也未鬱)鬱乎¶
然而其中津津乎猶有惡也功(夫純熟者愁無可愁安得有鬱又安得有好惡今汝鬱鬱而自愁¶
　津津而自好且猶有惡也細宻功夫尙有未到此南榮趎之所以欲速而不逮也夫)外韄音(獲事障者)不¶
可繁而捉持(也將)内揵音(蹇韄者以皮束物制縛之意建者門牡關閉之意制其外者繁多而不可把捉則¶
　將拒閉之於内内)韄埋(障者)不可繆綢(繆也而)捉束(縛也將)外揵制(其内者謬亂而不¶
　可把捉則將拒閉之于外内外韄者其病若此耳目外也心術内也夫全形抱生者内忘其心術外遺其耳目若乃聲色¶
　韄于外則心術必塞于内今外亂而思治内無定見也欲惡韄于内則耳目必喪于外今内亂而思治外無定守也外)¶
<pb:CK-KZ_JY133_04p061b>¶
内韄者道德不能持而况放道而行者乎方(制于内又束于外内外交韄則雖道德¶
　有諸身者尙不能以自持况遵道而行者乎南)榮趎曰里人有病里人問之病者¶
能言其病然其病病者猶未病也能(知以病爲病者其病未甚也若)趎之聞大¶
道譬猶飲藥以加病也此(病自十日自愁上得來喻巳欲聞大道而不自知受病之處雖有所聞愈自¶
　惑矣趎)願聞衞生之經而已矣此(正佛經所謂願樂小法者不知衞生之經非道德不能也¶
老)子曰衞生之經能抱一乎能勿失乎卽(道德經載魂魄抱一能不離也能)無¶
卜筮而知吉凶乎卽(不出戶知天下不窺牖知天道也能)止乎能已乎知(止知足也能)¶
舍諸人而求諸已乎急(于自治而不暇及人也能)翛音(蕭然)乎無(所累也能)侗然乎¶
　無(所知也能)兒子乎專(氣致柔如嬰兒也兒)子終日嗥音(號長哭也而)嗌音(益咽也不)¶
嗄音(夏聲啞也和)之至也終日握卷(手而)手不掜音(藝手屈而不伸也共)其德也¶
<pb:CK-KZ_JY133_04p062a>¶
　言(人之手久握而不伸則伸時必有窒礙小兒則不然自然之性箇箇如此德之共也終)日視而目不¶
瞚音(瞬偏)不在外也目(動日瞬精有所移日偏小兒視而無視不知有外物也知有外物則偏矣行)不¶
知所之居不知所爲言(無心也與)物委音(威蛇)音(移而)同其波波(順而無忤也是)¶
衞生之經巳道(德之厚比于赤子則衞生之經孰有外于此哉南)榮趎曰然則是至人¶
之德巳乎曰非也是乃所謂冰解凍釋者至(人之德無能所去執着如上數箇能字¶
　便有能所與執着矣人心湛然如水非有非無及爲物欲所蔽結如水凍而成冰聞道悟理則解且釋矣夫)至人¶
者與(人同相)與交食乎地人(食亦食而)交樂音(洛乎)天人(樂亦樂與人異不)以人¶
物利害相攖不相與爲怪不(立詭異不)相與爲謀不相與爲事以(有爲爲¶
　應跡以無事爲自然翛)然而往侗然而來往(來自適是)謂衞生之經已曰然¶
則是至乎曰未也吾固告汝曰能兒子乎兒子動不知所爲行¶
<pb:CK-KZ_JY133_04p062b>¶
不知所之身若槁木之枝而心若死灰若是者禍亦不至福亦¶
不來禍福無有惡有人災也禍(福生于失得人災由于愛惡今槁木死灰無情之至則愛惡失得¶
　無自而來卽佛乘之所謂二乘做死心工夫者尙有捉摸亦趎之身分所易及者是汝衞生之常道宇)泰定者¶
發乎天光宇(心宇也卽天君也定則生慧誠精故然也發)乎天光者人見其人天(光旣發¶
　人雖見其爲人而已自同于天所謂人貌而行天也人)有修者乃今有恒人(有修此泰定而至于天¶
　者則可久有)恆者人舍之天助之舍(止也歸也不離人羣獨成其天人)之所舍謂¶
之天民天(民以其非人所得而民言非常人也天)之所助謂之天子天(子以其繼天而出愛之¶
　如子也學)者學其所不能學也行者行其所不能行也辯者辯¶
乎其所不能辯也知止乎其所不能知至矣凡(物之可以知知者則可學可行可¶
　辯而道不可以知知故學不能學行不能行辯不能辯精而至于人所不能知則天也吾人當以所知養所不知故止其¶
<pb:CK-KZ_JY133_04p063a>¶
　所不能知至矣若)有不卽是者天鈞敗之卽(就也天鈞卽鴻鈞也不卽是則拂造化之理而逆¶
　天矣天鈞必敗而棄之備)物以將形藏不虞以生心敬中以達彼將(之爲言¶
　奉也言人備物以奉其身思患豫防常恐有不測之事而又存諸中者敬應于彼者通所謂敬以直内義以方外也若)¶
是而萬眾(也惡)至者皆天也而非人也非(人之自致不)足以滑音(骨成)不¶
可内音(納於)靈臺惡(有自人召者未免爲德之累君子當反之於心今眾惡交至天而非人何足以滑吾之盛德¶
　而以之入其心哉靈臺心也靈)臺者有持而不知其所持而不可持者也¶
　有(持猶言有主而不知其所持則主而忘乎其爲主矣畢竟人心無主則虛主而不可持之以爲主也不)見其¶
誠已而發每發而不當業入而不舍舍(作捨每)更爲失君(子修辭立誠然後¶
　言而有中今也不見其誠已而發但見每發而不當于事理之情實則亦妄發而已使舍舊而圖新猶之可也今也業巳¶
　誤入不能舍舊從新又轉更轉失所謂過而不改是謂過矣爲)不善乎顯明之中者人得¶
<pb:CK-KZ_JY133_04p063b>¶
而誅之爲不善乎幽間音(閒之)中者鬼得而誅之明乎人明乎鬼¶
者然後能獨行明(有人誅幽有鬼責其能逃乎則惟愼獨而巳學與吾儒戒斯同劵)内者行乎¶
無名劵外者志乎期費劵(内外卽老子所謂左右契也藏劵于内者務實而不務名行劵于外者志存¶
　乎務外而期于廣求行)乎無名者唯庸有光志乎期費者唯賈音(古人)也¶
　劵(内不求名而名自至惟庸有光所謂實大盛宏也若劵外則志于求人之費而巳期費則賈人之事也盜誇之徒也¶
人)見其跂音(其猶)之魁然與物窮者物入焉與物且者其身之不¶
能容焉能容人不能容人者無親無親者盡人跂(高而自立之貌人見外之富¶
　貴過人則以爲魁然可尊而不知良賈深藏若虛盛德容貌若愚不識不知是之謂與物窮者然虛則能容故物莫不入¶
　焉萬物皆備於我矣若役役于物者苟且求得至于喪身而不悔則身且不能容安能容人哉夫無容人之量者人將離¶
　之故無親無親則與物暌絶而盡人之類不能與之爲徒矣兵)莫憯於志鏌音(莫鋣)音(耶爲)下¶
<pb:CK-KZ_JY133_04p064a>¶
　心(之所之謂之志一念不謹則貽莫大之禍所謂情欲之攻慘干戈㦸是也冦)莫大於陰陽無所¶
逃於天地之間非陰陽賊之心則使之也冦(大賊也猶或可逃袵席之上飲食之間¶
　乃生殺之機一或失節卽善趨避者不能逃陰陽之冦于天地之間非陰陽之賊我也乃吾心失養琢喪其精神始也水¶
　火未濟而不能旣濟究也日剝日消陽氣剝盡而爲純陰則死矣是自冦自賊也道)通其分也其成¶
也毁也所惡乎分者其分也以備所以惡乎備者其有以備道(本¶
　大通無分無成無毁無備而無不備何言乎通也猶百川之通海山澤之通氣道通之也通乃無所不到之謂待分則有¶
　徧有不徧矣通乃其起無首之謂見成則有完有未完矣通乃其卒無尾之謂如毁則限于數而不能超乎數矣大凡力¶
　量有不能到之處者不得不分力以備之待備而後精神貫焉設備稍有不周則偏枯矣故君子惡分者惡備也非惡備¶
　也惡其精神必待撿點而後周也若大道則自然貫通也旣無分安有成㓂乎又安見其備不備乎故)出而不¶
反見其鬼人(稟陰陽之氣以生是出也有先天眞陽之氣一兩每一𡻕長一兩至十五年長十五兩合成一斤眞陽¶
<pb:CK-KZ_JY133_04p064b>¶
　之氣所謂純陽也及至情竇開而眞陽耗于袵席之上矣故奇男子不惜貲財訪仙師尋侶伴求一接命之術以反純陽¶
　而出陽神不知道者其眞陽知出而不知反則淪于鬼趣矣故所見莫非鬼也出)而得是謂得死滅¶
而有實鬼之一也知(道者旣出于人世而得是反還元陽之道則死而不死謂之得死凡物有生輒有滅惟¶
　得道者生無其生而滅無其滅無其滅歸于虛苟滅而實歸于滅則人與鬼一矣以)有形者象無形¶
者而定矣凡(人只見有形之成毁而不見所以成毁者非有形也故此心營營而不定如能煉精還氣煉氣還神煉¶
　神還虛是以有形象無形也必定能逃乎陰陽之外矣出)無本入無竅出(乃道之顯諸仁萬物之出有¶
　本而道無本也入乃道之藏諸用萬物之入有竅而道無竅也有)實而無乎處有長而無乎¶
本剽剽(與標同道本虛也虛能生實不可以方所求無處也長于上古而不老無本也遠傳來世而不窮無剽也有)¶
所出而無竅者有實有(出而無竅則人疑于虛而不知虛而不屈動而愈出則又實矣有)實而¶
無乎處者宇也有長而無本剽者宙也上(下四方曰宇果有處所乎往古來今日宙果¶
<pb:CK-KZ_JY133_04p065a>¶
　有終始乎有)乎生有乎死有乎出有乎入入出而無見其形是謂¶
天門生(死出入皆實有也而無形象之可見旣云有矣則必有生死出入之門所謂天門卽眾妙之門也天)門者¶
無有也萬物出乎無有有不能以有爲有必出乎無有而無有¶
一無有聖人藏乎是有(不能爲有必出于無有所謂天下之物生于有有生于無有所謂無有則非無有¶
　而無有一皆無之乃所謂無有也聖人有見乎此人法雙忘能所俱遺其藏神于是也而萬有之根基立又何有陰陽之¶
　患哉古)之人其知有所至矣惡音(烏乎)至以爲未始有物者至矣¶
盡矣弗可以加矣未(始有物卽太易者未見氣也安得有物乎語至于無物更無有出其上者弗可以加矣¶
其)次以爲有物矣將以生爲喪也以死爲反也是以分已次(焉者有¶
　物卽太始有形之始也有形則有生死出亡在外曰喪歸根復命曰反其)次曰始無有旣而有¶
生生俄而死以無爲首以生爲體以死爲尻音(翹尾也喻物之終也孰)知¶
<pb:CK-KZ_JY133_04p065b>¶
有無死生之一守者吾與之爲友又(其次曰有生則有我矣雖知有我能以有無死生爲一¶
　而守之知其分而又知其不分者也吾將與之爲友矣是)三者雖異公族也昭景也著¶
戴也甲氏也著封也非一也三(者指無爲首生爲體死爲尻是三者雖次第不同而皆未離于宗¶
　譬則楚之公族昭氏也景氏也以人所推戴而著也甲氏也以有封邑而著也三氏雖分本之則一公族而已非一也而¶
　亦何嘗不一哉有)生黬音(闇也)披然曰移是釜(底烟氣所凝聚曰黬猶人聚精氣以生倘人厭其¶
　黬披而去之曰移是與人之氣散而死換屋移居者何異嘗)言移是非所言也雖然不可¶
知者也移(是之說釋氏以爲奪胎投舍玄門以爲抛身入身總之皆換屋移居也人所不當言雖然此亦大㮣道理耳¶
　然而有可知者亦有不可知者也臘)祭(名者)之有󰔅音(皮牛百葉也胲)音(該牛足指也可)散而¶
不可散也移(是有可知不可知譬如臘祭之有󰔅胲有可散之于爼豆者有不可散之于爼豆者觀)室者¶
周徧(也於)寢廟又適往(也其)偃偃(息之所焉)爲是舉移是又(譬如觀室者觀寢廟則肅然¶
<pb:CK-KZ_JY133_04p066a>¶
　起敬而生移其祖考于是之心觀偃所則弛然起怠而生移其晦息于是之心皆移易之不可不定者也請)嘗言¶
移是是以生爲本以知爲師因以乘是非果有名實移(是之說起于有生¶
　出于有知因以相乘而是非滋起孰爲名乎孰爲實乎因)以已爲質使人以爲巳節因¶
以死償節不(知道者認虛爲實因以名實爲已之體質使人以已爲中節而法之直至鐘鳴漏盡以死償節而猶不¶
　悟亦甘心焉若)然者以用爲知以不用爲愚以徹爲名以窮爲辱¶
移是今之人也以(用不用分知愚常情也徹者明也人以巳爲徹而用之故爲名不用則窮也人以巳爲愚而¶
　不用故爲辱此今人之移是者也若古人則不作是觀是)蜩與鷽音(學鳩)同於同也蜩(與鷽鳩¶
　乃同一見喻其所見之小而我見又與之同故曰同於同卽今人移是之見也蹍)音(碾踏也市)人之足則¶
辭謝(也以)放驁音(敖兄)則以嫗音(須大)親指(父母則)已矣踏(市人之足則必以放傲自責¶
　而辭謝之恐其怒也兄踏弟足則以氣噓嫗拊之而已無容謝也若父母而踏子之足則併嫗拊而忘之親之至自相孚¶
<pb:CK-KZ_JY133_04p066b>¶
　矣故)曰至禮有不人至義不物至知不謀至仁無親至信辟¶
金蹍(足辭謝禮也禮以飾僞者若至禮則無人已之分忘其揖遜也至義則不待物物而哉制得宜至知則自然先覺而無¶
　容謀度至仁則不見相愛之迹至信則不待金玉之質矣辟屏而去之也徹)徹(乃透徹之徹非撤去之撒也志)之¶
勃解心之謬與(繆同去)德之累達道之塞心(之曰志勃悖亂也勃與謬皆德之累道之塞¶
　也苦于不自知耳人能透徹其志之勃解悟其心之謬則德之累自去而道之塞自達矣富)貴顯嚴名利¶
六者勃志也君(子之志道德奪于外誘則吾之志因以亂矣容)動色理氣意六者謬心¶
也六(者綢繆盤結不能自解繫其心也惡)欲喜怒哀樂六者累德也德(者渾淪不分淆之以情¶
　則竅鑿矣故累其自得之眞去)就取與知能六者塞道也道(以通于一爲達若以心知才¶
　能爲累爲道之障矣此)四六者不盪音(蕩胸)中則正正則靜靜則明明則¶
虛虛則無爲而無不爲也去(此四者之六害不以蕩其心則適得吾體矣性命各正則攻取不得而¶
<pb:CK-KZ_JY133_04p067a>¶
　奪之故靜靜則定而慧生矣故明明則表裏瑩然渣滓渾化故虛虛則恬淡寂寞無爲而無不爲也道)者德之¶
欽也生者德之光也性者生之質也性之動謂之爲爲之僞謂¶
之失陸(西星曰天下莫不尊道而貴德故道者爲德之欽降本流末人物乃生生則品物咸章而光輝發越矣故生爲德¶
　之光有生者有生生者故性爲生之質率性而動則百爲出焉故性動爲爲夫爲而根于性雖爲而實無爲也加之以人¶
　爲則僞僞則失失卽老子失道失德失仁失義之失知)者接也知者謨也知者之所不¶
知猶也動以不得已之謂德動無非我之謂治名相反而實¶
相順也天(下有有知有不知智者之所知與接爲搆日以心鬬其所能者謨謀也不若其所不知渾然無我如赤子之¶
　睨視無分別見迫而後動不得已而後起故不動則已動皆我德性之作用以我自然之知而治人穿鑿之知似與人不¶
　合而實良藥苦口而利于病忠言逆耳而利于行于名則相反于實爲順道也羿)工乎中微而拙乎¶
使人無已譽聖人工乎天而拙乎人夫工乎天而俍音(良乎)人者¶
<pb:CK-KZ_JY133_04p067b>¶
唯全人能之俍(善也善中則善取譽聖人不能逃名猶是也任其自然天也有心爲之人也工于天卽拙于人矣¶
　全人卽至人非此人不能天人兩工唯)蟲能蟲唯蟲能天蟲(有四部人爲毛蟲之長鳳爲羽蟲之長¶
　龍爲鱗蟲之長龜爲介蟲之長能蟲者各盡其蟲之所當然也能天者名爲四部蟲而實天使其然故毛羽鱗介四蟲皆¶
　不能離乎天也四蟲之中較重毛蟲故下文曰全人惡天全)人惡天全(人者盡人之技巧惡天者是惡天地之¶
　無全功也惡)人之天而况吾天乎人乎天(之天不雕不琢純乎自然誰敢惡天人之天未免¶
　貪天功以爲已力君子猶惡之而况吾而敢干盜天工以爲人力而不惡之乎一)雀適羿羿必得之¶
威也雀(亦畏之以)天下爲之籠則雀無所逃是故湯以庖音(炮人)籠伊¶
尹秦穆公以五羊之皮籠百里奚是故非以其所好籬之而可¶
得者無有也羿(以威力得雀湯與穆公以霸王之業得伊尹百百奚若使胸中洒洒一無所好惡得而有之哉¶
介)者兀(足之人拸)音(侈畫)外非譽也胥靡刑(徒之人登)高而不懼遺死生也¶
<pb:CK-KZ_JY133_04p068a>¶
　畫(華服也拸者棄意介者以外毁譽猶能去華服而弗服胥靡以遺死生猶能登高而不懼况忘人者乎夫)復育(服¶
謵)習(同不)餽贈(送也而)忘人忘人因以爲天人矣夫(人不能忘情于人於是始有餽遺¶
　不餽而忘人則無人之情矣有人之形無人之情非天人乎故)敬之而不喜侮之而不怒¶
者唯同乎天和者爲然出怒不怒則怒出於不怒矣出爲無爲¶
則爲出於無爲矣天(和者造物中和之氣人得之以生者無喜無怒與天爲一矣然非無喜無怒也怒而不¶
　怒是其怒者本自不怒非有心之怒也見至人出而有爲于世無所容心雖爲亦無爲也欲)靜則平氣欲¶
神則順心欲(靜則平氣此二句乃道學人門之要緊工夫平氣卽調氣也調之人而閉息心不期靜而自靜矣心之¶
　本性原好靜常動則逆其心而神亦不甯惟順守其心使常在腔子裏而不以接搆滑之自所存者神矣有)爲也¶
欲當則緣於不得已不得已之類聖人之道有(爲而欲當者蓋緣于不得已而應¶
　之而出爲於無爲也不得已者自然也聖人之道類是也¶
<pb:CK-KZ_JY133_04p068b>¶
　)復圭子曰絶聖棄知絶仁棄義思欲返仁義而遊道德爲無¶
　爲之學乃太上之教也庚桑楚獨得其道居畏壘之山不與¶
　仁知者爲伍卽絶聖棄知之意也以其道少試於畏壘使畏¶
　壘大穰可也使畏壘之民疑其爲聖尸而祝之社而稷之不¶
　可也故南面而不釋然獨不觀於天乎春氣至而百草生秋¶
　氣至而萬寶成天何意生成哉不過行其大道而已矣夫至¶
　人亦猶天也不出環堵一室而百姓自化不知有至人也今¶
　庚桑楚猶使畏壘之民欲爼豆彼於賢人之間有爲也而非¶
　無爲也𣺌乎小矣不爲杓之人耶與絶仁棄義之道異矣所¶
　以不能釋然于老氏之言也胡南榮趎止知巨魚之不可脫¶
<pb:CK-KZ_JY133_04p069a>¶
　於淵巨獸之不可離於山堯舜不能廢尊賢使能以利天下¶
　而不知函車之獸介而離山豈惟無所隱其軀且有罔之¶
　患矣吞舟之魚蕩而失水豈惟鯢鰌爲之制卽螻蟻能苦之¶
　矣故全其形生之人藏其身於深𣺌也亦猶鳥獸之不厭高¶
　魚鼈之不厭深而已矣堯舜之道而猶未至不足以稱揚也¶
　恐令後世之人必生穿鑿之事而長蓬蒿之見何異於𥳑髮¶
　而櫛數米而炊安足以濟世哉夫堯舜之所推重者賢知也¶
　舉賢則民以賢相尙而彼此分任知則民以知相角而盜賊¶
　起此二者非以厚民乃教民之知有利也况民之好利本自¶
　甚勤利端一開將來必有弒父弒君之禍正晝爲盜之事人¶
<pb:CK-KZ_JY133_04p069b>¶
　與人相食之慘未必不自堯舜生之也南榮趎欲托業以及¶
　無爲之治必全汝形抱汝生無使汝思慮營營而後可胡爲¶
　以目耳與盲聾者比見聞以心形與狂者比得失不能踐形¶
　盡性而欲聞道耶故庚桑子曰子亦知物化乎夫奔蜂與越¶
　雞物小且不可以化大况吾之才小安足以化子子胡不南¶
　見老子南榮趎至老子之所神人見人不但見其貌而直見¶
　其心老子曰子何與人偕來之眾也其所以提撕之者至矣¶
　南榮趎懼然顧後尙不知其所謂也致疑於知愚之間而不¶
　能棄知也致疑於仁不仁之間而不能絶仁也致疑於義不¶
　義之間而不能棄義也胸中紛紛而未决果偕來者之眾也¶
<pb:CK-KZ_JY133_04p070a>¶
　老子曰向吾已見若於眉睫之間奚必汝之言而後得其情¶
　哉世之亡人未有不思反今汝亡性情欲反而無由入吾甚¶
　爲子憐也南榮趎於是召好去惡十日自愁復見老子老子¶
　曰子亦洗濯而心乎夫洗心者無鬱亦無惡子猶未免有惡¶
　也外爲聲色所韄而不能屏思欲杜之於内内爲欲惡所韄¶
　而不能塞思欲制之干外外内交韄有道德者尙亦不堪况¶
　子方倣道而行乎南榮趎曰人苦於不自知耳里人有病而¶
　以病爲病猶未甚病也今趎不敏欲聞大道譬如飲藥者前¶
　病未去而新病復生趎不願聞也惟願聞衞生之經而巳矣¶
　老子曰子能載魂魄抱一而無離乎能未卜先知而誠精故¶
<pb:CK-KZ_JY133_04p070b>¶
　明乎能知止不辱知足不殆乎能舍人求已翛然無累侗然¶
　無知乎全生莫如嬰兒故衞生者其能不失兒子之故物乎¶
　則長生矣何以明其然也兒子終日嗥與人同而彼獨咽不¶
　啞其和至也終日握與人同而彼獨指不屈其德共也終日¶
　視與人同而彼獨目不瞬神不在外也行行止止而無意必¶
　可方可圓而無固我衞生孰有過於此哉若而人也昔爲物¶
　欲所蔽如水凍爲冰今甫頓悟所謂冰解凍釋者德猶未至¶
　也夫至人者外内無韄亦無外内揵豈直與人同食地之毛¶
　同爲普天之樂而巳哉夫虛中無物不有亦無利害怪異能¶
　攖其所有以有爲爲應跡以無事爲自然其往無執着其來¶
<pb:CK-KZ_JY133_04p071a>¶
　無能所是爲衞生之經已如求其至惟爲兒時行動任天身¶
　槁木而心死灰不知有禍福故禍福亦不及若非兒子須定¶
　能生慧慧則人貌而天行天則可久而有恒人歸之天與之¶
　窮而在下謂之天民達而在上謂之天子人之所能學能行¶
　能辯者人也所不能學不能行不能辯者天也故必以知養¶
　其所不知而後爲至矣彼有内外交盡其備藏彼此敬謹而¶
　無失猶有不調于眾心者天也非人也何足以累吾德而納¶
　于靈臺哉夫靈臺也者操之則存又必操而忘其操然後反¶
　身而誠不誠則言行皆妄雖欲寡過其道無由矣故必明無¶
　人非幽無鬼責者然後能獨往獨來譬之於券藏之於内者¶
<pb:CK-KZ_JY133_04p071b>¶
　雖無名而充實自有光輝藏之于外者志在于廣費第爲賈¶
　人之事已耳孰知中無一物何其窮也天下惟無物者爲能¶
　物物故物莫不入焉彼有苟且而役役於物者身親交喪人¶
　物兩失君子不可不愼立志也不觀兵刃之下所殺能幾人¶
　若以計攻則屠戮之慘甚于鏌鎁况又有以學術殺人者其¶
　流毒尤無窮也此小冦也知幾者猶能避之冦莫大於陰陽¶
　無常日到而智巧窮安能逃于天地之間非陰陽之能賊人¶
　也夫人之心有生殺之權能殺人者亦能自殺非殺之于名¶
　利飲食之間卽殺之于袵席之上胡不捐人間之財以求長¶
　生之藥轉殺機爲生機以跳出陰陽之外而反坐待陰陽之¶
<pb:CK-KZ_JY133_04p072a>¶
　賊我也哀哉豈知道無成毁而分則成毁矣道無備無不備¶
　而分則有備有不備矣人又何必於求備哉若而人也止知¶
　求備於外而不知求備於内一身之元陽琢喪殆盡旣已出¶
　矣猶愛貲財而不思訪道友以反還元陽甘與鬼爲鄰而不¶
　悔也不知出而得反還之道者死而不死謂之得死滅而實¶
　歸於滅者卽是鬼道矣何也天下未有有形者而不歸於無¶
　形者此一定之理若道則不然萬物之出機本於道而道之¶
　出豈有本乎萬物之入機入於道而道之入豈有竅乎出則¶
　實矣然而無處所則又虛虛則循環不窮而無本標第上下¶
　四方曰宇果有處所乎往古來今曰宙果有終始乎天門恢¶
<pb:CK-KZ_JY133_04p072b>¶
　恢有影無形萬物生死出入所不能逃非無非有所謂無有¶
　也况并其無有而亦無之乃聖人藏神之所而陶鑄乎陰陽¶
　者此古人之知必爲未始有物之先而爲知之至也若其次¶
　有物則有生死生果爲喪亡而死果爲返眞乎未免有生死¶
　之分已又其次認無爲首生爲體死爲卒渾有無生死而一¶
　之者乃爲吾友也此三者有首體尻之異譬乎楚之公族分¶
　之爲三而實則不一而一也人以一氣凝聚而生何異釜底¶
　之烟凝結而爲黬俄然披去之其名曰移是知道者以爲換¶
　屋移居然而有可知者亦有不可知者釋氏之奪胎投舍玄¶
　門之抛身入身皆本乎此譬如臘祭之有󰔅胲此不可散之¶
<pb:CK-KZ_JY133_04p073a>¶
　於爼豆者亦有可散之於爼豆者以不可知而并疑其所可¶
　知是因其不可散而㮣疑其可散者也又譬如觀室者觀寢¶
　廟則起敬而生移祖考於是之心觀偃所則起怠而生移晦¶
　息於是之心皆移易之不可不知者也况冥冥之中昭昭之¶
　上豈無主宰乎移是者其說以生爲本人咸知師知就是而¶
　避非狥名求實而死節移愚爲知移辱爲名此今人之移是¶
　也何異蜩同鷽鳩之見也譬如無心而蹍人之足者疏則必¶
　謝而親漸亡者禮可加于疏而不必加于親也故曰至禮不¶
　人至義不物至知不謀至仁無親至信辟金總之皆道德也¶
　人能徹志勃而解心謬則德之累去而道之塞通矣君子不¶
<pb:CK-KZ_JY133_04p073b>¶
　見可欲則志不亂不爲誘所惑則心不迷不爲情所牽則德¶
　不損不爲才所使則道不壅而胸中正矣正生靜生明生虛¶
　虛則無爲而無不爲也道尊則德貴生茂則德輝性附於生¶
　而彰於爲爲而僞則性失是純任知謀與接爲搆矣若德性¶
　之知則動而無動耳目悉化而爲精神羿工乎中微其可能¶
　者人也拙乎使人無巳譽其不可能者天也聖人則不然工¶
　乎天而拙乎人全人非惡天也惡人之天開而賊生豈肯以¶
　吾之天而加人乎羿之威能加乎雀湯與秦穆公能以霸王¶
　而籠伊尹百里奚安能籠心中一無所好之人哉介者以外¶
　毁譽而去華服胥靡以遺死生而忘臨高况忘人者而不爲¶
<pb:CK-KZ_JY133_04p074a>¶
　天人乎天下惟無喜無怒者爲能同乎天和亦惟怒而不怒¶
　者爲而同歸於無爲若而人也談何容易欲靜莫先於平氣¶
　氣平則無所不平矣欲神莫始於順心心順則無所不順矣¶
　欲有爲而怡當莫如迫而後動不得已而後起自然合乎聖¶
　人之道矣奚止衞生之經而已哉¶
<pb:CK-KZ_JY133_04p074b>¶
¶	
<pb:CK-KZ_JY133_04p075a>¶
　
** 雜篇徐無鬼第二十四¶
　
　此(篇以嗜欲起性命分明爲性命而發由魏無眞人所以武侯不聞眞人之言胡不近反之性命而乃遠思愛民偃¶
　　兵知牧馬與牧民一道卽知士品雖殊而踐形盡性則不殊儒墨楊秉之各自爲君也不如調瑟者以一弦爲二十¶
　　五弦之君知暖妹濡需卷婁之不同而於失性殘命則同知物與物之相守如磁石之吸鐵一知則無不知又能以¶
　　不知爲知此之謂眞人之知¶
徐)無鬼魏(隱士也因)女商見魏武侯武侯勞慰(勞之也之)曰先生病矣苦¶
於山林之勞居(廟掌者不知山林之適而反以爲勞故)乃肯見於寡人徐無鬼曰¶
我則勞於君君有何勞於我徐(無鬼乃借其意而反之謂山林非勞廟堂爲勞君)將盈¶
嗜欲長好惡則性命之情病矣逐(物喪眞内者病矣君)將黜嗜欲掔音(牽好)¶
惡則耳目病矣耳(目無聞見則外者病矣我)將勞君君有何勞於我内(外交病君之¶
<pb:CK-KZ_JY133_04p075b>¶
　可勞莫甚焉武)侯超然不對超(然猶悵然不悅其言也少)焉有(間也徐)無鬼曰武(侯¶
　之性中材也不可卒告以至道而當于所好通之此所以有狗馬之言以喻已無求之意嘗)語君吾相狗¶
也下之質執飽而止是狸德也以(搏執求飽得飽則止喻士之最下者中)之質若¶
視日視(日謂上視高違而心若有所思者喻中士上)之質若亡其一一(身也精神不動若無其身喻¶
　上土吾)相狗又不若吾相馬也吾相馬直者中繩曲者中鈎方¶
者中矩圓者中規是國馬也馬(走曲直方圓動合規矩喻國士也而)未若天下馬¶
也喻(天下士也天)下馬有成材才(自已足不須教習若)䘏音(恤若)失音(逸磬悾惟人所馭可騁¶
　可止也若)喪其一凝(神定氣之意若喪其耦非止亡而已若)是者超軼音(逸過也絶)塵¶
　言(其走之速而塵不揚也不)知其所所(以然也武)侯大說音(悅而)笑徐無鬼出女¶
商曰先生獨何以說吾君乎吾所以說吾君者橫說之則以詩¶
<pb:CK-KZ_JY133_04p076a>¶
書禮樂從說之則以金版六韜反(覆操縱其說謂之從橫太公兵法藏於金版韜音韜六韜也¶
奉)事而大有功者不可爲數而吾君未嘗啟齒今先生何以說¶
吾君使吾君說音(悅若)此乎徐無鬼曰吾直告之吾相狗馬耳女¶
商曰若是乎曰子不聞夫越之流人乎流(罪之人去)國數日見其所¶
知而喜舊(相知者去)國旬月見所嘗見於國中者喜僅(識面者及)期年也¶
見似人者而喜矣似(其鄉人不)亦去人滋久思人滋深乎此(段曲揣人情以喻¶
　武侯久不聞人言今又幸遇其人分明笑魏國無人夫)逃虛空卽(空谷也者)藜藋柱塞(也乎)鼪¶
　音(生鼬)音(由之)逕山(溪之間鼪鼬所由之處而藜藋塞之荒涼可知踉)音(良欲行貌位)處(也其)空¶
聞人足音跫音(空然)而喜矣而况乎昆弟親戚之謦欬音(磬克其)側¶
者乎跫(然行人之聲也喉中之聲日謦欬久)矣夫莫以眞人之言謦欬吾君之側¶
<pb:CK-KZ_JY133_04p076b>¶
乎以(腐儒之空談與國士之勦說人主厭聞久矣宜魏侯之不啟齒今狗馬之喻乃獨見之言以之相士則得士以之養心¶
　則得心誠哉眞人之言空谷之謦欬也焉得不跫然而喜大悅而笑乎徐)無鬼見武侯武侯曰¶
先生居山林食芧栗厭葱韭音(久以)賔寡人久矣夫今老邪其欲¶
營酒肉之味邪其寡人亦有社稷之福邪先(生老矣若肯就養則當備酒肉以養之¶
　若有意于寡人則相與以圖社稷之利徐)無鬼曰無鬼生於貧賤未嘗敢飲食¶
君之酒肉將來勞君也君曰何哉奚勞寡人曰勞君之神與形¶
武侯曰何謂邪徐無鬼曰天地之養也一無(貴賤之分登)高不可以¶
爲長居下不可以爲短貴(賤所養之同猶登高居下不可以爲長短君)獨爲萬乘之¶
主以苦一國之民以養耳目鼻口夫神者不自許也夫神者好¶
和而惡姦養(神與養耳目鼻口異神好淸靜耳目鼻口好嗜欲萬乘之君竭一國之力以供嗜欲第魄許之而神魂¶
<pb:CK-KZ_JY133_04p077a>¶
　不自許也夫神好淸淨惟淸淨則與五官調和而百體莫不從令視聲色臭味皆姦賊也神惡之不容而豈肯爲其所牽¶
　引也哉夫)姦病也故勞之唯君所病之何也今(以聲色臭味賊其天和不謂之病¶
　而何夫是數者皆有生之養所不能免人則不病也而君獨病之何哉於此可以深思而自得矣武)侯曰欲¶
見先生久矣吾欲愛民而爲義偃息(也兵)其可乎徐無鬼曰不可¶
愛民害民之始也爲義偃兵造兵之本也愛(民仁也偃兵義也但不可有心爲之有¶
　心愛民則姑息之政行雖曰愛之其實害之故曰始有心偃兵則備禦之防弛雖曰偃之適以造之故日本君)自¶
此爲之則殆不成殆(危也君以有心爲仁義反危殆而不成凡)成美惡器也卽(欲成美名享¶
　其利者少䝉其害者多非惡器乎君)雖爲仁義幾且僞哉形固造形甚(哉仁義之不¶
　可僞爲也君欲爲偃兵之形而適以造啟釁之形成)固有伐變固外戰啟(釁之形一成未有不招¶
　人之伐生變而外戰者君)亦必無盛鶴列於麗譙之間無徒驥於錙壇¶
<pb:CK-KZ_JY133_04p077b>¶
之宮鶴(列陳兵也麗譙宮樓名徒步卒也驥騎射也錙壇社稷之地也人心本自淸虛若忽然起念則是鶴列于麗譙之¶
　間徒驥于錙壇之宮一室攢于戈矛而方寸之内皆戰塲矣無)藏逆於得無以巧勝人無¶
以謀勝人無以戰勝人夫殺人之士民兼人之土地以養吾私¶
與吾神者其戰不知孰善原(其愛民偃兵之初心不過藏仁要人以爲强國之計是謂藏逆于得巧¶
　機心也智謀自機巧而出戰爭自智謀而生以此求勝快耳目之私是及與交戰吾神受傷亦已多矣形疲神勞其戰¶
　也果孰爲勝乎勝)之惡乎在君若勿已矣修胸中之誠以應天地之¶
情而勿攖夫民死已脫矣君將惡乎用夫偃兵哉去(其仁義之僞而反修道¶
　德之眞誠則與天地之眞情自相應與萬物之眞情不相拂民自脫于死又惡用夫偃兵哉黃)帝將見大¶
隗音(委乎)具茨之山大(隗大道也不見之干坦途而見之具茨之山是有茅茨以塞心故命七聖偕往或可不¶
　迷耳方)明爲御一(聖諱方寓言道之方所也二聖諱明寓言道之昭著也爲御者賴二人知若啟而行若翼也¶
<pb:CK-KZ_JY133_04p078a>¶
昌)寓驂乘二(日爲昌寓者宇宙也三聖何以名昌寓謂口在西爲將沉在東爲方升命昌寓驂乘斯爲永日而不畏¶
　道阻且長耳張)若謵朋前馬四(聖爲張若若者順也順乎道之自然也謁者習也雙月爲朋五聖名謂¶
　朋者謂諳盈虛消息之理故命若與朋前焉以爲引道之人也昆)閽滑音(骨稽)後車六(聖昆閽以司守爲¶
　名七聖滑稽多辯之人談言微中或可以合道命在後車將以載道使道而可載也七聖莫不載之而歸矣至)於¶
襄城之野七聖皆迷襄(者除也乃厯盡山城而至坦塗也仍望坦塗走爲大道若走邪徑則旁門矣七聖¶
　者七竅也今七聖皆迷非迷于行路也迷于長生之大道耳無)所問塗適遇牧馬童子問¶
塗焉無(所問塗非路無行人也無知道之人耳童子乃未雕未琢全眞者之別號乾爲馬坤爲牛不言牧牛而言牧馬者¶
　謂其能觀天之道執天之行也問塗非問路也暗指金丹大道〓言不知是遵何道而爲長生之塗也曰)若知¶
具茨之山乎曰然知(茅茨之塞心也若)知大隗之所存乎曰然知(大道之端的¶
　也黃)帝曰異哉小童非徒知具茨之山又知大隗之所存請¶
<pb:CK-KZ_JY133_04p078b>¶
問爲天下小童曰夫爲天下者亦若此而已矣牧(民與牧馬同又)奚事¶
焉不(必多事予)少而自遊於六合之内予適有瞀音(務病)有長者仙(師也¶
教)予曰若乘日之車而遊於襄城之野今予病少痊乘(伺也日車日輪也¶
　襄城大道也日輪豈可乘仙師教我伺口車晝夜輪轉將吾身之河車亦與日車同轉而不息必從大道中過而不明之¶
　瞀病始少痊矣與易曰天行健君子以自强不息同旨童子以長者指吾之迷而因以指七聖之迷凡釋經起語皆云如¶
　是我聞意本此予)又且復遊於六合之外夫爲天下亦若此而已予¶
又奚事焉黃帝曰夫爲天下者則誠非吾子之事雖然請問爲¶
天下小童辭黃帝又問小童曰夫爲天下者亦奚以異乎牧馬¶
者哉亦去其害馬者而已矣今(之牧馬者不知鞭策之爲害字民者昧乎決令之生奸乃謂馬難¶
　調民難治非也黃)帝再拜稽首稱天師而退知音(智士)無思慮之變則¶
<pb:CK-KZ_JY133_04p079a>¶
不樂音(洛辯)士無談說之序則不樂察士無凌誶音(𡻕凌鑠訊問也之)事¶
則不樂皆囿於物者也人(情樂于自見而喜于有所試一無所試則才無自見矣故不樂獨樂其性之¶
　所偏故爲物所囿招)世之士興朝以(天下爲巳事招搖自見而立于朝廷之上中)民之士¶
榮官庸(常之士以爵祿爲榮筋)力之士矜難有(力之士勝人之所難勝舉人之所難舉勇)敢之¶
士奮患自(奮于憂患中而威武不能屈兵)革之士樂戰槁枯之士㝛名士(之任金革者¶
　皆以戰爲樂土之昔節者得名而止法)律之士廣治禮樂之士敬容仁義之士¶
貴際法(家之上長于治世者章縫之士飭其容止者仁義之士貴于際時而行道士之品不同而志之所存各異農)¶
夫無草萊之事則不比商賈音(古無)市井之事則不比庶人有旦¶
暮之業則勸百工有器械之巧則壯比(合也農夫食力商賈歸市故非兩者則不比庶人¶
　有常居之業則旦暮勸百工有一藝之精則精神王通前後所論皆易于物者錢)財不積則貪者愛¶
<pb:CK-KZ_JY133_04p079b>¶
權勢不尤尤(甚也則)夸音(誇者)悲勢謂(權勢物)謂(物力之)徒樂變謂(喜于更張以¶
　自炫者此去虛靜恬淡寂寞無爲者何啻天壤遭)時有所用不能無爲也此皆順比¶
於𡻕不物於易者也馳其形性潛之萬物終身不反悲夫聖(人遭時¶
　之用則轉無爲而爲有爲後天而奉天時也比於𡻕功四時之序有變有易而化工元氣不隨物而易存此便是爲而無¶
　爲之意若夫外馳其形内馳其性汨沒于萬物之中而無所歸復則逐物喪眞矣莊)子曰射者非前¶
期而中謂之善射天下皆羿也可乎惠子曰可莊子曰天下非¶
有公是也而各是其所是天下皆堯也可乎惠子曰可射(以的爲前期¶
　必中的而後爲巧若非前期則中者皆羿矣人之是非以理爲準若非有公是而各是其是則人人皆堯矣莊)子¶
曰然則儒墨楊秉四楊(楊朱也秉公孫龍名與)夫子爲五果孰是邪或者¶
若魯遽者邪其弟子曰我得夫子之道矣吾能冬爨鼎而夏造¶
<pb:CK-KZ_JY133_04p080a>¶
　履(也冰)矣魯遽曰是直以陽召陽以陰召陰冬(至陽生故人喜𤍠而當爨不煩夏¶
　至陰生故人喜冷而履沐不栗非)吾所謂道也吾示子乎吾道於是乎爲之¶
調瑟廢置(也一)於堂廢一於室鼓宫宫動鼓角角動音律同矣夫(陰¶
　陽相召未奇也堂室兩處各置一瑟鼓此瑟之官聲則彼瑟之宫聲自動鼓此瑟之角聲則彼瑟之角聲自動似爲奇矣¶
　然以律相同故聲相應亦未奇也夫)或改調一弦於五音無當也鼓之二十¶
五弦皆動未始異於聲而音之君巳且若是者邪凡(鼓瑟者必鼓一弦則一¶
　弦動爲其非音之君也若別改調一弦於五音無所主而鼓之二十五弦皆動此一弦者乃是爲眾音之主故鼓之而眾¶
　弦莫不聽命耳六十四謂皆起于黃鍾之宫其宫爲君故能役他律此亦正理不足爲奇且若是耶惠)子曰今¶
夫儒墨楊秉且方與我以辯相拂以辭相鎭以聲而未始吾非¶
也則奚若矣抗(其詞以相諍厲其聲以相壓而未始吾非則吾之是何如耶莊)子曰惠(子不知道以無諍¶
<pb:CK-KZ_JY133_04p080b>¶
　爲貴相抗相鎭非道也無有是處莊子且不說破直連舉三事作譬以戲劇齊)人蹢音(擲子)於宋者¶
其命閽也不以完古(人以刖足守門故子欲爲閽則必摘其足而不欲其完其)求鈃音(刑鍾)也¶
以束縛巳(子不欲其完而求鈃鐘則束之縛之必求其完譏惠子之辯恕于巳而求備于物也其)求唐子¶
也而未始出域有遺類矣唐(亡也子亡在外則當遠求他國而乃求不出境終亦遺亡而已譏惠子¶
　不知深究精徵遠討訓典徒執規規之辯終亦必失也夫)楚人寄而蹢閽者夜半於無¶
人之時而與舟人鬬未始離於岑而足以造於怨也楚(有蹢其足而寄跡¶
　爲閽人者不能自歸附舟而返夜之半足未離岸而與舟人鬬忘其濟已之恩適足以造怨果可以爲是乎譏惠子亡其¶
　眞宅之歸而與人强爭是非爭勝負不足以有濟徒與物不適而巳莊)子送葬過惠子之墓顧¶
謂從者曰郢人堊音(惡曰泥也漫)其鼻端若蠅翼漫(其鼻端若蠅翼薄之甚也使)¶
匠石斵之匠石運斤成風瞑(目恣手聽)而斵之盡堊而鼻不傷郢人¶
<pb:CK-KZ_JY133_04p081a>¶
立不失容宋元君聞之召匠石曰嘗試爲寡人爲之匠石曰臣¶
則嘗能斵之雖然臣之質死久矣自夫子之死也吾無以爲質¶
矣吾無與言之矣立(不失容不惟不動且顏色不變是郢人者匠石之質也質如繪事以素爲質之質非立¶
　不失容之人則匠石無以施其巧故郢人死而匠石無爲質矣無可與言運斤之道矣莊子抱道世無知音可與言之人¶
　惟一惠子之雄辯差足以引發生平胸中之奇載道鴻文亦或在是今過其墓而憶之其感慨可知管)仲有病¶
桓公問之曰仲父之病病矣可不謂云至於大病死(也則)寡人惡¶
乎屬音(燭托也國)而可管仲曰公誰欲與公曰鮑叔牙曰不可其爲¶
人潔廉善士也其於不已若者不比之潔(廉之人多無有容之度又)一聞人¶
之過終身不忘使之治國上且鉤乎君束(約其君以致聲譽下)且逆乎民¶
　强(人以所難而逆乎民其)得罪於君也將弗久矣公曰然則孰可對曰¶
<pb:CK-KZ_JY133_04p081b>¶
勿已則隰朋可其爲人也上忘而下畔上(忘人之勢而下忘人之畔我惟知反已愧)¶
不若皇帝而哀不已若者以德分人謂之聖以財分人謂之賢¶
以賢臨人未有得人者也以賢下人未有不得人者也其於國¶
有不聞也其於家有不見也不(事察察以爲明隰朋之行勿)已則隰朋可吳¶
王浮于江登乎徂之山眾狙見之恂然棄而走逃於深蓁有一¶
狙焉委音(威蛇)音(移自得之貌攫)音(却抓)音(搔便捷之狀見)巧乎王賣(弄便㨗王)射之敏¶
給搏㨗矢狙(之摶其捷矢者亦甚給王)命相者趨射之狙執死狙(死而見執矣王)顧¶
謂其友顏不疑曰之狙也伐其巧恃其便以敖音(傲予)以至此殛¶
也戒之哉嗟乎無以汝色驕人哉顏不疑歸而師董梧以鋤其¶
色師(其道德以鋤去驕傲之色去)樂音(洛辭)顯三年而國人稱之南伯子綦隱¶
<pb:CK-KZ_JY133_04p082a>¶
几而坐仰天而噓顏成子入見曰夫子物之尤最(也也)形固可使¶
若槁骸心固可使若死灰乎曰吾嘗居山穴之中矣當是時也¶
田禾齊(君一)覩我而齊國之眾三賀之賀(其得賢我)必先之先(有以自見于外¶
彼)故知之我必賣之自(衒自售彼)故鬻之若我而不有之彼惡得而¶
知之若我而不賣之彼惡得而鬻之嗟乎我悲人之自喪者人(之¶
　徇名而喪實者吾悲之吾)又悲夫悲人者悲(人之喪而不知自悲其喪者吾又悲之吾)又悲¶
夫悲人之悲者吾(又悲夫悲人而爲人所悲者吾又悲之其)後而日遠矣其(後道日加進不爲¶
　物累則形其有不槁心其有不灰乎仲)尼之楚楚王觴之孫叔敖執爵而立市¶
南宜僚受酒而祭曰古之人乎於此言已古(人因餘酒而陳善納誨曰)丘也¶
聞不言之言矣聞(聖人有不言之教未)之嘗言未(嘗以語人於)此乎言之市南¶
<pb:CK-KZ_JY133_04p082b>¶
宜僚弄丸而兩家之難解孫叔敖甘寢秉羽而郢人投兵市(南有熊¶
　宜僚者善弄丸鈴楚與宋戰宜僚披胷受刄于軍前弄丸鈴一軍停戰遂勝之孫叔敖安寢恬卧養德于廟堂之上敵國¶
　不敢犯郢人投兵無攻我也敖在孔子前僚在孔子後蓋寓言也邱)願有喙音(諱三)尺凡(鳥喙長者多¶
　不能言彼)之謂不道之道二(子所爲此)之謂不言之辯夫(子自反故)德總¶
乎道之所一識(得一萬事畢而)言休乎知之所不知至矣道之所一者¶
德不能同也大(知不知故知之所不知爲至道無異名而德有四端故道之所一而德不能同知)之所¶
不能知者辯不能舉也雖(有强辯不能舉不知以示人名)若儒墨而凶矣名(雖儒而¶
　實不儒則儒之賊名雖墨而實不墨則墨之賊謂之凶人也亦可故)海不辭東流大之至也¶
聖人并包天地澤及天下而不知其誰氏是故生無爵死無諡¶
實不聚名不立此之謂大人狗不以善吠爲良人不以善言爲¶
<pb:CK-KZ_JY133_04p083a>¶
賢而况爲大乎夫爲大不足以爲大而况爲德乎蓋(大無名相有心爲之尚¶
　不足以爲大而况爲德乎哉德則指仁義聖知而言大則道也德則道之降焉者也爲德則所謂下德執德其可謂德乎¶
　哉夫)大備矣莫若天地然奚求焉而大備矣知大備者無求¶
無失無棄卽(孟子曰萬物皆備於我矣之備何假於外而求何所遺亡何所舍置不)以物易巳也¶
反已而不窮循古而不摩大人之誠誠(卽釋氏所謂實際之理子)綦有八子¶
陳諸前召九方歅音(因曰)爲我相吾子孰爲祥九方歅曰梱也爲¶
祥子綦瞿然喜曰奚若曰梱也將與國君同食以終其身子綦¶
索然出涕曰吾子何爲以至於是極也九方歅曰夫與國君同¶
食澤及三族而况父母乎今夫子聞之而泣是禦福也非(望禦福有道¶
　之憂惟知者能知之此子綦之所以憂也子)則祥矣父則不祥子綦曰歅汝何足¶
<pb:CK-KZ_JY133_04p083b>¶
以識之而梱祥耶盡於酒肉入於鼻口矣而汝(也何)足知其所自¶
來酒(肉也吾)未嘗爲牧牧(養羊也而)牂音(賍牝羊也生)於奥室(西南隅未)嘗好田¶
　畋(獵也而)鶉音(純生)於宎音(要室西北隅若)勿怪何邪酒(肉牂鶉非所致而皆爲怪吾)¶
所與吾子梱(也遊)者遊於天地與(天地爲徒不與世俗爲伍吾)與之邀樂音(洛於)¶
天吾與之邀食於地吾不與之爲事事(功也不)與之爲謀慮(也不)與¶
之爲怪吾與之乘天地之誠自(然也而)不以物與之相攖吾與之¶
一委音(威蛇)音(移而)不與之爲事所宜今也然有世俗(之償)焉有(功于物物乃¶
　償之此其常也今吾無事功無謀慮無怪異乘天地之自然而不與物相攖委委蛇蛇不見有宜人之事而反以世俗之¶
　福償之殆怪徵也凡)有怪徵者必有怪行世(俗之福卽怪徵也殆)乎非我與吾¶
子之罪殆(非我有怪行而得此俗償之罪幾)天與之也吾以是泣也無幾何而¶
<pb:CK-KZ_JY133_04p084a>¶
使梱之於燕盜得之於道全而鬻之則難不若刖之則易於是¶
乎刖而鬻之於齊適當渠公之街終身食肉而終鬻(於齊爲蹢閽者食肉之¶
　相果驗而怪徵之說不誣矣渠公總屠者也當其街故常食肉齧)缺遇許由曰子將奚之曰¶
將逃堯曰奚謂耶曰夫堯畜畜然仁吾恐其爲天下笑後世其¶
人與人相食與音(餘治貴無爲而有心不免有知有知適以滋僞而害生夫)民不難聚也愛¶
之則親利之則至譽之則勸致其所惡則散知(此四者則可以聚民愛)利¶
出乎仁義捐仁義者寡利仁義者眾夫仁義之行唯且無誠仁(義¶
　之流弊必且無誠心行之者惟假之以濟其貪欲之私耳且)假夫禽貪者器譬(若貪禽者假以網之¶
　器其害物也滋甚是)以一人之斷制利天下譬之猶一覕音(𣩵也)一(人操刀¶
　斧斵制物料以利天下譬之纔一割耳而生意已絶矣覕割也斷者不可復續以器之不能復返爲朴喻仁義之不能復¶
<pb:CK-KZ_JY133_04p084b>¶
　返爲道德也夫)堯知賢人之利天下也而不知其賊天下也夫惟¶
外乎賢者知之矣外(賢不以賢爲尙也則賢不僞乃絶聖棄知之意有)暖柔(貌姝)音(樞柔貌者)¶
有濡音(儒需)者需(音須謂偷安須臾者有)卷音(權婁)拘(攣也者)所謂暖姝者學一¶
先生之言則暖暖姝姝而私自說音(悅也)自以爲足矣而未知未¶
始有物也是以謂暖姝者也柔(妖自足之人旣以自媚因以媚人是以暖爲足以姝爲美不知天¶
　下有至足至美者在而太虛之中一物不着亦未之知也濡)需者豕蝨是也濡(滯而有需待貪于勢利¶
　安于卑汙而不知禍故以豕蝨名之擇)疏𩯡自以爲廣宫大囿奎蹄曲隈豕(之毛曰¶
　𩯡蹄之曲曰隈乳)間股脚自以爲安室利處不知屠者之一旦鼓臂¶
布草操烟火而已與豕俱焦也喻(人之托身于權勢而一旦與之同禍患猶豕蝨也此)以¶
域進此以域退由(此塗而進者與之同福亦必由此塗而退者與之同禍也此)其所謂濡需¶
<pb:CK-KZ_JY133_04p085a>¶
者也卷婁者舜也卷(婁自苦之貌言修德之人人歸而已勞苦也羊)肉不慕蟻蟻慕羊¶
肉羊肉羶也舜有羶行百姓悅之故三徙成都至鄧之墟而十¶
有萬家堯聞舜之賢舉之童土之地山(不生草木曰童曰)冀得其來之¶
澤舜舉乎童土之地年齒長矣聰明衰矣而不得休歸所謂卷¶
婁者也肉(必羶也而後蟻聚之舜之行亦羶也而後堯舉之冀可以保我子孫黎民而舜日兢業于萬幾之煩不得休¶
　息則爲所苦矣是)以神人惡眾至眾至則不比不比則不利也眾(至眾人¶
　所歸也情不一則不比而難和同矣不和同必思以同之則有所損故)無所甚親無所甚疎抱¶
德焬音(樣養也和)以順天下此謂眞人言(無心于天下庶得以養德而全眞於)蟻棄知¶
於魚得計於羊棄意蟻(微物也而有慕羶之知是不能忘情于物矣羊至愚也猶以氣羶而聚蟻則不能¶
　無意矣必如魚之相忘于江湖斯得矣三喻可稱奇絶表眞人之忘情也以)目視目以耳聽耳以¶
<pb:CK-KZ_JY133_04p085b>¶
心復心若然者其乎也繩其變也循以(目視目不過見其所見以耳聽耳不過聞其所聞¶
　惟以目視者而復吾心視以耳聽者而復吾心聽此之謂以心復心若然者其常也如繩之平而人無參差之嗟其變也¶
　如循環然而我無怨尤之念古)之眞人以天待之不以人入天無(爲自然而不以巳¶
　與之古)之眞人得之也生失之也死得之也死失之也生得(者得何¶
　物得此不生不死之道也其得生而失死宜矣何以曰得死而失生哉葢凡人心生則神死故曰得生失死眞人心死則¶
　神活故曰得死失生藥)也均(之爲藥其)實堇音(說鳥頭也也)桔梗也雞壅芡(實也豕)¶
零猶(零也)是時爲帝者也帝(君也用藥有君臣佐使之宜故藥亦遞爲君用者得不用者失矣何)可¶
勝言謂(不止于上三品之藥物而巳也句)音(鉤踐)也以甲楯音(盾三)千棲於會稽唯¶
種姓(文名種也)能知亡之所以存唯種也不知其身之所以愁知(國之存¶
　亡而不知其身之生殺豈尺有所短耶故)曰鴟音(笞目)有所適夜(能撮蚤而晝不見泰山目有所適¶
<pb:CK-KZ_JY133_04p086a>¶
　也鶴)脛有所節解之也悲鶴(脛長而解之則悲足有所節也節者止而不過之意故)曰¶
風之過河也有損焉日之過河也有損焉謂只風與日相與守¶
河而河以爲未始其攖也恃源而往者也風(與日吹而晒之則水易涸皆於河有損¶
　使風日守此河而不去而河終不爲損而攖拂以水有本源故也故)水之守土也審影之守¶
人也審物之守物也審水(生于土而不離土影生于人而不離人審猶定也物則各以氣類相守如磁¶
　石吸鐵狸犬守鼠陽燧取火方諸取水要皆一定而不移故日物之守物也審知其審則守其審而天下無不安之分矣¶
故)目之於明也殆五(色令人目眩耳)之於聰也殆聲(令耳聲心)之於殉也殆¶
　物(交物則引之而巳所謂人心惟危也凡)能其於府也殆靈(府瑩然一物不着一有所能皆足以殆¶
　吾之府釋氏以能所爲障礙障礙非殆乎殆)之成也不給及(也改)禍之長也茲萃其¶
反也緣功其果也待久而人以爲已寶不亦悲乎及(其未殆而改之可也殆¶
<pb:CK-KZ_JY133_04p086b>¶
　成將不及改而禍日滋萃矣然物豈能殆人哉由人自取以爲功能故不覺狗象而喪心耳殆之成也又非一朝一夕之¶
　故世人溺于聲色心思之欲如寶然自安其危而利其災不亦悲乎故)有亡國戮民無已不知¶
問是也身(爲國精爲民精太用則竭氣太用則耗神太用則罷戮民無已者耗其精而不知止也其國必亡而身從之¶
　喪也不問是者謂不講求於是而莫之救也故)足之於地也踐雖踐恃其所不蹍¶
而後善博也蹍(亦踐也足之所踐雖無幾然必有餘地而後可以致遠若容足之外視爲無用而削去之其何以¶
　縱步而前以收善博之功耶人)之知也少雖少恃其所不知而後知天之¶
所謂也人(之知不過聞見而其知有限然必無知者而後能無所不知德性人人所本有吾不恃聞見而恃不知之中¶
　有心頒神會德性之根源則知天矣知)大一一(卽太極也渾淪巳判卽太初氣之始是也知)大陰卽(無¶
　極也渾淪未判一團純陰所謂陰含陽也而爲大陰乃混沌世界纔有陽便分陰而爲太極天地闢矣知)大目¶
　一(生二二生三三生萬物件件有名目矣萬物各具一太極也知)大均天(地間飛濳動植無一物無陰陽而爲大¶
<pb:CK-KZ_JY133_04p087a>¶
　均所謂萬物統體一太極是也知)大方八(方之風氣不同師曠考鍾聲而知運之盈虧歌南風而卽知楚之不競¶
　是也知)大信識(盈虛消息之理進退存亡之道知)大定造(化有密移者有一定而不易者如四時之不¶
　爽治亂之循環至)矣人(能知此上七者則無所不知而知無以加矣大)一通之大(一道也一以貫萬也¶
大)陰解之天(地問陽明而陰暗然暗中藏明乃眞陽也明中藏暗乃眞陰也故火外明而内暗水外暗而内明楞嚴¶
　經云處明不見暗中之一物處暗能見明中之萬形本此大)目視之兩(目所見能幾何太上云不出戶知天下¶
　不窺牖見天道卽大目也大)均緣之緣(因也釋氏以兩人相遇爲有緣何其小也不知道非一人之道乃天下¶
　之所同得而爲大均凡志同道合者爲有緣無論天下卽尙論古人亦爲大均之緣大)方體之大(方無隅渾然¶
　與我爲一體然天地無體以太虛爲體我心能包虛空是虛空無體又以我爲體也大)信稽之小(信或以言語¶
　爲期或以命令稽考若大信則人之一身與造化通修道者有一分行持則有一分效驗十分行持則有十分效驗皆可¶
　稽考大)定持之吾(儒以知止爲定釋氏先戒而後定此之大定卽玄門靜處煉氣以定爲定閙處煉神以不定¶
<pb:CK-KZ_JY133_04p087b>¶
　爲定非大定持之乎盡)有天凡(學道者陰不盡則與天遠惟陰盡而後陽純天命不在天而在我矣循)有¶
照誠(則明矣吾儒以誠爲照釋氏戒定慧以定爲照莊老之照照於盡有天之後乃循其天神天明自然不卜而知吉凶禍¶
　福矣冥)有樞始有彼夫(樞所以主宰乎造化者彼卽昭昭之外有倫類卽知北遊所謂有倫生于無形是¶
　也則)其解之也似不解之者其知之也似不知之也不知而¶
後知之凡(物之解與知皆可以着其才情知識而道則無所用其才情知識故以不解解之而後爲眞解以不知知之¶
　而後爲眞知其)問之也不可以有涯而不可以無涯又(爲初學立箇方便法門¶
　蓋問則自外而入與不解而解不知而知者何啻天壤但下學鈍根非問則無門可入耳造化之理放之則瀰六合不可¶
　以有崖卷之則退藏於宻又不可以無涯頡)音(絜滑)音(骨有)實頡(謂升降上下滑謂流動旋轉實卽化育流行¶
　造化之妙若無而實有也古)今不代而不可以虧從(古至今只是一箇造化初無更代而用之不¶
　窮何有虧損則)可不謂有大揚搉音(角商確也乎)闔不亦問是巳何(不問是¶
<pb:CK-KZ_JY133_04p088a>¶
　造化之理奚)惑然何(以惑爲哉爲)以不惑解惑復於不惑是尙大不惑¶
　以(此不疑之理而解天下之疑又復歸於不疑之地則庶乎至於大不疑矣¶
　)復圭子曰居廟堂者以廟堂爲適以山林爲勞此魏武侯之¶
　所以勞徐無鬼也而不知山林非勞廟堂爲勞何也君將任¶
　嗜欲則耳目快而性命病矣君將黜嗜欲則性命全而耳目¶
　病矣武侯鈍根不可與言性命此其所以不對也徐無鬼於¶
　是以相狗馬之說進狗有下質中質上質之殊馬有國馬天¶
　下馬之異夫士亦有國有天下也武侯不知而女商亦不知¶
　也謂吾君不可以詩書禮樂說亦不可以金版六𡸅說此其¶
　所以不啟齒而笑而反笑於狗馬之說也徐無鬼曰吾聞越¶
<pb:CK-KZ_JY133_04p088b>¶
　之流人去國漸久其見人也愈疏而愈喜非好〓也去人滋¶
　久思人滋深也夫逃虛空者山逕之間不聞人聲而聞足音¶
　亦其所喜况有兄弟親戚之謦欬于側其喜又當何如今魏¶
　侯廟堂之上羣臣皆凡品久矣夫魏無眞人而性命喪故亦¶
　無眞人之言與吾君道而性命之學莫傳矣魏武侯欲以酒¶
　肉而養賢爲社稷之福可謂能養賢乎徐無鬼曰凡人皆以¶
　君居廟堂爲樂吾以君爲神瘁而形疲也蓋人有貴賤而養¶
　無貴賤亦猶登高者不可以爲長居下者不可以爲短何也¶
　形濁而神淸君竭一國之物力而養形于形爲一時之快于¶
　神爲拂其淸淨之常久之神瘁而形亦疲矣故君非勞我而¶
<pb:CK-KZ_JY133_04p089a>¶
　我勞君也武侯求其說而不得以愛民爲仁偃兵爲義可乎¶
　徐無鬼曰不可愛民害民之始也爲姑息者慮也偃兵造兵¶
　之本也爲防弛者危也此二者不惟不成其爲仁義卽欲成¶
　美而受其利者少䝉其害者多非惡器乎甚哉仁義之不可¶
　僞爲也君欲偃兵而適以啟釁其形一成未有不招伐生變¶
　而外戰者雖然兵固不可偃而亦不可生也君無以麗譙之¶
　間而起戰陣無以錙壇之宮而布騎射夫兵爲凶器亦逆事¶
　也巧計也詭謀也勝負之機也君豈可以此而取勝哉天下¶
　未有不緣戰而殺人士民兼人土地者戰而不勝其禍不可¶
　言卽戰而勝而君之形神亦已弊矣故與其决勝負于郊原¶
<pb:CK-KZ_JY133_04p089b>¶
　不若决勝負于方寸使欲消理完渾然眞誠應天順人而民¶
　自無死地矣又何必偃兵哉黃帝將見大隗於具茨之山七¶
　聖輔之而迷其大道寓言人有七竅聖智且迷見大道不可¶
　以知知也而遇童子童子無知也惟無知者爲能知道故黃¶
　帝因問治天下之道小童曰子少而有迷瞀之病有長者教¶
　予乘日之車則不倦矣遊於襄城之野則不迷矣告若以牧¶
　馬去其害馬者而已矣黃帝因牧馬而知牧民亦去其害民¶
　者而巳矣夫人情之所偏亦有害也知士樂變辯士樂序察¶
　士樂紛皆喜於自見其長者也又有招世之士願興於朝與¶
　中民之士以官爲榮者無以異筋力之士矜人所難與勇敢¶
<pb:CK-KZ_JY133_04p090a>¶
　之士不畏憂患者無以異戰危事也而兵革之士則樂之名¶
　虛幻也而枯槁之士願㝛之民難齊也而法律之士思廣治¶
　之修容止者必其好禮樂者也欲乘時者必其負仁義者也¶
　此數者盡乎士之品農夫囿于草萊故其所比亦草萊商賈¶
　囿于井市故其所比亦市井庶人有常業則安于生百工有¶
　精技則壯于氣貪夫狥財夸者慕勢與人爲徒者樂更張紛¶
　紛然内外馳而不思其性命之情也哀哉莊子與惠子曰射¶
　不必中的則人皆可羿也是不必公是則人皆可堯也然則¶
　儒墨楊秉四者與夫子爲五其孰是耶抑若魯遽耶彼謂其¶
　弟子冬爨鼎而夏造冰者爲以陽召陽以陰召陰非道也乃¶
<pb:CK-KZ_JY133_04p090b>¶
　堂室各置一瑟鼓此宮而彼宮動鼓此角而彼角動猶爲音¶
　律之同也又改調一弦而二十五弦皆動者以黃鍾一聲爲¶
　眾聲之君也且亦若是耶惠子猶然不知其非而與儒墨楊¶
　秉抗也可乎譬之齊人爲子求閽不欲完子而欲完鐘求亡¶
　子不出乎方域而聽其遺失楚之閽者忘舟人濟已之恩而¶
　反與之爲仇也甚矣惠子之强辯也他日莊子過惠子之墓¶
　顧謂從者曰郢人有以堊漫其鼻如蠅翼使匠石斵之運斤¶
　成風堊盡而鼻不傷郢人不失容宋元君聞之欲使試其技¶
　匠石曰吾能運斤以郢人爲質非立不失容者無與施其巧¶
　自若人之死吾亡吾質亦無可與言運斤之道矣今惠子已¶
<pb:CK-KZ_JY133_04p091a>¶
　死與吾對談者何人乎管仲有病桓公問之曰寡人欲屬國¶
　於鮑叔牙管仲曰其爲人廉潔善士也不如已者不能容人¶
　有過者不能忘恐上之倖乎君而下之繩乎民君將罪之何¶
　可使之治國也勿已則隰朋可其爲人也上忘其賢而下忘¶
　其畔恥其君之不如皇帝而哀人之不已若以德分人謂之¶
　聖以財分人謂之賢世之以賢臨人視朋之以賢下人者其¶
　得失遠矣國有所不聞慮民窮也家有所不見憂國䘏也吳¶
　王登乎狙之山眾狙皆逃有一狙焉以見巧于王而被執嗟¶
　乎狙猶以伐能而取殛况乎人可以色驕人哉顏不疑於是¶
　歸而師董梧以鋤其色南伯子綦隱几而坐顏成子入見曰¶
<pb:CK-KZ_JY133_04p091b>¶
　夫子物之尤也形可使如槁木而心如死灰乎南伯子綦曰¶
　吾嘗居山穴之中自以爲人不知也齊君一見我而齊國人¶
　三賀之我不怪彼之知之而怪我之先自見也不怪彼之鬻¶
　之而怪我之先自賣也不然則彼惡從而知之又惡從而鬻¶
　之哉嗟乎名之著實之喪也吾悲人之喪實者又悲人之悲¶
　人者又悲人之悲人而不自悲其悲者與道爲愈遠矣仲尼¶
　之楚楚王觴之孫叔敖執爵市南宜僚祭酒曰古人嘗以此¶
　進言仲尼曰邱聞有不言之言市南宜僚弄丸而兩家難解¶
　孫叔敖甘寢秉羽而郢人投兵皆未嘗言也邱願有喙三尺¶
　烏容言哉彼二子爲不道之道此之謂不言之辯道雖散之¶
<pb:CK-KZ_JY133_04p092a>¶
　而爲萬而總歸于德之一言之所知有限而休乎知之所不¶
　知無窮道止于一而德則不能不分途也知極于不知而辯¶
　則不能以恍惚逞也吾恐儒墨分而學術裂矣惟聖人者出¶
　而與造化爲徒有大美而不居其功其道大故其人亦大觀¶
　之狗不以善吠爲良人不以善言爲賢乃知聖人不自大愈¶
　增其大夫大則備矣胸中包羅萬象萬物不爲有餘一已不¶
　爲不足一時可也千古可也而大人之誠與之爲不磨子綦¶
　以八子問九方歅孰爲祥九方歅曰梱也祥將食與國君同¶
　子綦出涕而九方歅以綦爲禦福子綦曰歅亦知酒食之所¶
　自來耶吾未嘗牧養而牂生于奥未嘗田獵而鶉生于宎且¶
<pb:CK-KZ_JY133_04p092b>¶
　得謂之怪耶不得謂之怪耶夫人有世俗之功卽宜有世俗¶
　之賞今梱也有事功乎有謀慮乎相與於無相與相爲於無¶
　相爲無其功而獲其福殆怪徵也而我與吾子未嘗有怪行¶
　吾是以泣無何而梱爲盜所得刖其足而鬻於齊爲閽者終¶
　身食肉而終九方歅之皮相雖有驗而怪徵之說果不誣矣¶
　許由當堯之世而思以逃之曰堯之爲人也藏仁以要人吾¶
　恐適以啟後世不仁之端今之聚民者不過愛之利之譽之¶
　去其所惡而已皆仁義也仁義可行之以示公亦可竊之以¶
　濟私譬之假貪禽者以網罟其爲害也不滋甚耶亦猶一人¶
　初操刀制器以利天下不知覕爲一割之頃朴散爲器而利¶
<pb:CK-KZ_JY133_04p093a>¶
　之之時已寓賊之之機矣非絶聖棄知不尙賢者安知此道¶
　哉莊老看天下三品人雖有暖姝濡需卷婁之不同以言乎¶
　失性殘命則一也所謂暖姝者學一先生之言自媚媚人而¶
　不知道無我相亦無人相暖暖姝姝爲此柔妖胡爲者也有¶
　濡需者猶豕蝨擇疏𩯡乳股而處之自以爲安不知屠者一¶
　旦鼓臂操烟火而蝨與豕俱焦也然則天下有托身豪門由¶
　此域而進與之同福亦由此域而退與之同禍遲滯觀望爲¶
　此濡需胡爲者也卷婁者舜也羊肉不慕蟻蟻慕羊肉羶也¶
　舜有羶行故人歸之而招堯之舉至于衰老形勞心瘁而不¶
　得休息兢兢業業何乃自苦爲此卷婁胡爲者也是以神人¶
<pb:CK-KZ_JY133_04p093b>¶
　不可得而親亦不可得而疏棄蟻知棄羊意同魚忘故目内¶
　視耳内聽心内存其準如繩之直其變如環之循純如天運¶
　之自然而不以人參之古之眞人知心生則神死得非眞得¶
　而失爲眞失甯心死則神活得爲一得永得而失非果然有¶
　所失也猶藥有君臣佐使之宜且時爲帝也况於人乎大夫¶
　種能知越之以亡爲存不知敵國破謀臣亡乃其身之所以¶
　愁也故曰鴟目雖明不能晝見鶴脛雖長不可使解風日雖¶
　有損于河而不能涸有源之泉水之守土也人知之影之守¶
　形也人知之至于物之守物如磁石之吸鐵也乃一氣之制¶
　服也非知道者曷敢言之世有目窮于明耳窮于聰猶其小¶
<pb:CK-KZ_JY133_04p094a>¶
　也至心窮於狥則未有不爲靈府之累者視外誘之攻我不¶
　以爲巳賊而反以爲已寶聽其精竭身亡而不知講求性命¶
　之道也哀哉知足有不踐之地而後可以壯人之踐則知人¶
　有不及知之知而後謂之爲知天道原於一大一道之始也¶
　道含於陰大陰道之母也道竅於明大目道之神也道統於¶
　同大均道之布也道散於方大方道之殊也道應於時大信¶
　道之徵也道司於契大定道之止也故知大一則數者皆知¶
　矣故物有通必有不通而大一則無通而無不通物有解必¶
　有不解而大陰則無解而無不解視有到必有不到而大目¶
　則無視無不視凡緣有遇有不遇而大均則無遇無不遇凡¶
<pb:CK-KZ_JY133_04p094b>¶
　物有體有不體而大方以太虛爲體無體而無不體凡信有¶
　可稽有不可稽而大信則無稽而無不稽凡定有持有不可¶
　持而大定則不出中央以應無窮無持而無不持此之謂人¶
　盡天純定後生照冥冥有主宰斯昭昭有倫類似解不解似¶
　知不知故以有涯求之不得而以無涯求之亦不得俯仰上¶
　下莫非造化之昭著也進退古今不見造化之成虧也疑其¶
　無則惑於有疑其有則惑於無非有非無有不惑也者而後¶
　能大不惑¶
<pb:CK-KZ_JY133_04p095a>¶
　
** 雜篇則陽第二十五¶
　
　此(篇引求富貴人於道德之中欲其以聖人爲師而見本來面目甯自埋於民而陸沈毋離性滅情而亡神甯爲由¶
　　中出者虛而不着毋爲自外入者執而無主天地間一陰陽而已非相照相蓋相治卽相代相生相殺非謂莫之爲¶
　　而爲卽謂爲若或使之二者一偏于虛一偏于實不知非虛非實非默非語乃爲道之極¶
則)陽姓(彭名陽字則陽周初時人遊)於楚夷節楚(臣言)之於王王未之見夷節¶
歸彭陽見王果楚(賢人曰)夫子何不譚我於王王果曰我不若公¶
閱休隱(士彭)陽曰公閱休奚爲者邪音(耶曰)冬則擉觸(捉二音刺也鼈)于江¶
夏則休乎山樊有過而問者曰此予宅也夫夷節已不能而况¶
我乎吾又不若夷節不(屑爲之意夫)夷節之爲人也無德而有知無(恬¶
　退之德有干進之知不)自許以之神其交不(以名節自許神交惟勢利之人固)顚冥乎¶
<pb:CK-KZ_JY133_04p095b>¶
富貴之地非相助以德相助消也皆(迷于富貴若與之相與無益而有損夫)凍者¶
假衣於春暍音(渴者)反冬乎冷風言(人苦凍而無衣則假于陽春以爲衣而自暖傷暑而成暍則¶
　披於冷風而自寒人之相與必以有餘濟其不足則陽好進故以恬退規之也夫)楚王之爲人也形¶
尊而嚴其於罪也無赦如虎非夫佞人正德其孰能撓焉楚(王自處¶
　嚴處人刻非有辯才正德不能動之當時以佞爲賢加以正德則爲有用之才惟正人能撓君之佞惟佞人能撓君之正¶
　撓屈也故)聖人其窮也使家人忘其貧其達也使王公忘爵祿¶
而化卑惟(聖人進退隱見無所不宜忘其爵祿而能下士則化尊爲卑矣其)於物也與之爲娛¶
矣其於人也樂物之通而保巳焉故或不言而飲人以和於(物樂與¶
　之羣而無猜忌之心於人樂其通而無自失之意其和氣之所薰蒸人不飲而自醉與)人並立而使人¶
化父子之宜彼其乎歸居而一間其所施彼(其歸而居乎家父子以正恩義以篤間¶
<pb:CK-KZ_JY133_04p096a>¶
　其所施親親而仁民仁民而愛物卽不混于所施意其)於人心者若是其遠也言(休則如此陽¶
　如彼其人之度量相越之遠也故)曰待公閱休待(此人而與之以見楚王則彼必上化乎君下助于友豈¶
　予之所能及哉聖)人達綢繆周盡一體矣而不知其然性也復命摇¶
作而以天爲師人則從而命之也綢(繆乃纒綿補葺也賢知之士達此理不過多力補塞家¶
　國之空疏以救國家之危殆聖人達此理則知情氣神稍有不滿皆吾體之有未盡也必煉精還氣煉氣還神而一體始¶
　周盡矣聖人亦不知其然而然也乃先天之性本如是耳惟了性者能了命而歸根復命凡所動作而以天爲師觀天之¶
　道執天之行也未周盡時吾身一行持一與天體而同運已周盡時吾身之精氣神必與天體而同虛所謂煉神還虛也¶
　至于虛空莫測人則從而命之曰聖人而聖人曷常自知其爲聖哉憂)乎知而所行恒無幾時¶
其有止也若之何承(上言聖人師天庸人師心常以百年而懷千年之憂不知百年之中所行幾何我方欲¶
　行而生時又止矣我若之何哉不若師天而順應之爲得也生)而美者人與之鑑不告則¶
<pb:CK-KZ_JY133_04p096b>¶
不知其美於人也若知之若不知之若聞之若不聞之其可喜¶
也終無已人之好之亦無已性也妍(生于𡟎若不與之鑑不爲之告則不自知其爲妍矣知¶
　若不知聞若不聞而其美者終不因之爲加損也以喻聖人不自知其能愛聖)人之愛人也人與¶
之名不告則不知其愛人也若知之若不知之若聞之若不聞¶
之其愛人也終無已人之安之亦無已性也聖(人不自知其愛觀鑑可以喻矣¶
舊)國舊都望之暢然雖使邱陵草木之緡音(昏入)之者十九猶之¶
暢然况見見聞聞者也以十仞之臺縣音(玄眾)間者也久(旅而歸舊都凡入¶
　吾目者十忘其九猶爲之暢然况入道之人見所自見聞所自聞皆吾心固有之物能不暢然喜乎本來面目卽舊都也¶
　喻以明覺性得復之喜興感愴也又喻見性者猶以十仞高臺懸眾樂而間作之則聲容四達耳目一新其暢何如冉)¶
相氏得其環中以隨成與物無終無始無幾無時日與物化者¶
<pb:CK-KZ_JY133_04p097a>¶
一不化者也闔嘗舍之冉(相氏古之得道聖人也環中不是虛說環中卽玄牝所謂天上三十六地下¶
　三十六有人知此竅打破黃婆屋也故得此竅則道可以隨成年與天齊安有終始乎無幾無時猶言不多時也且精化¶
　爲氣氣化爲神與物俱化矣猶有一不化者幻身也闔嘗舍此幻身則可以登雲天矣夫)師天而不得¶
師天與物皆殉師(天者無心而順應殉物者有情而私感殉物則不得謂之師天矣其)以爲事也¶
若之何夫聖人未始有天未始有人未始有始未始有物天(無爲也¶
　人有爲也非惟無有爲無無亦無何天何人何始何物與)世偕行而不替所行之備而¶
不洫其合之也若之何凡(與人同者多不耐久涉世應接不暇者必多失足今雖與世並行而不疲弊¶
　雖應事接物所行周備而不陷溺其合干道也若之何言自然合道也湯)得其司御猶(司牧也門)尹¶
登恆恒(作衞言湯爲司御尹登陽衞爲)之傅之從師而不囿得其隨成爲之司¶
其名伊(尹爲傳而不局于規矩隨寓而成功其所成者不過爲愓司其名夫名者實之賓有實乃有名也之)名嬴¶
<pb:CK-KZ_JY133_04p097b>¶
　音(盈法)得其兩見音(現仲)尼之盡慮爲之傅之之(作此嬴作餘實正也名餘也法當¶
　先正而後餘今尹爲愓司此名特操其法之餘不過欲愓得其名因以求其實使兩者並見耳後仲尼之徒盡其思慮爲¶
　時君之師傅亦無出于名實而已矣容)成氏曰除日無𡻕無内無外容(成卽黃帝所命造¶
　厯者三百六十有零積日成𡻕若除一日則不成𡻕外之名因内生無内則無外矣魏)瑩音(英惠王也與)¶
田侯牟齊(威王約)田侯牟背之魏瑩怒將使人剌之犀首魏(官名公孫衍¶
　爲之聞)而恥之曰君爲萬乘之君也而以匹夫從讎衍請受甲¶
二十萬爲君攻之以(萬乘之君而行剌是盜賊之事故衍恥而願攻之虜)其人民繫其牛¶
馬使其君内熱發於背然後拔其國忌也出走畏(忌而走然)後抶音(秩¶
　擊也其)背折其脊抗(吭拊背之意季)子魏(臣聞)而恥之曰築十仞之城城¶
者旣十仞矣則又壞之此胥靡之所苦也今兵不起七年矣此¶
<pb:CK-KZ_JY133_04p098a>¶
王之基也衍亂人不可聽也魏(誠非齊敵而衍顧爲誇大之言此季子耻之而以築城爲喻華)¶
子魏(臣聞)而醜之醜(其未聞道也曰)善言伐齊者亂人也善言勿伐者亦¶
亂人也謂伐之與不伐亂人也者又亂人也君曰然則若何曰¶
君求其道而已矣罪(莫大于可欲善言伐齊則見利之可欲固亂人也善言勿伐則見善之可欲亦亂人也¶
　謂伐與不伐亂人也者不免于有見又亂人也惟求其道則不滯于一偏之見亂之所由息也惠)子惠(施聞)之¶
而見戴晉人梁(賢人惠子薦之於王戴)晉人曰設(喻有)所謂蝸音(瓜蝸牛也者)君¶
知之乎曰然有國於蝸之左角者曰觸氏有國於蝸之右角者¶
曰蠻氏時相與爭地而戰伏尸數萬逐北旬有五日而後反蝸(牛¶
　小矣而左右兩角之觸蠻則又小之小者知所爭之至小則進于不爭矣君)曰噫其虛言與音(余曰)¶
臣請爲君實之君以意在四方上下有窮乎君曰無窮太(虛之間也¶
<pb:CK-KZ_JY133_04p098b>¶
曰)知遊心於無窮而反在通達之國人(跡所及爲通達謂四海之内也若)存若¶
亡乎今(以四海爲大以太虛視之若有若無至微𦕈矣故日若存若亡乎君)曰然曰通達之中有¶
魏於魏中有梁於梁中有王以(中國而視魏魏小矣梁其所都于魏之中而覩所都之地則梁又¶
　小矣於所都之中而觀王之一身則又愈小矣王)與蠻氏有辨乎君曰無辨天(下固蝸也王¶
　固一觸蠻也奚以異哉故曰無辨客)出而君惝音(敝然)若有亡也茫(然自失者始知所爭之¶
　不足爭也客)出惠子見君曰客大人也聖人不足以當之惠子曰¶
夫吹管也猶有嗃音(涸也)吹劍首者吷音(血而)已矣管(猶有竅比之簫笛雖無音節¶
　吹之猶有嗃然之聲若劍首之環吹之吷然過矣全無聲也堯)舜人之所譽也道堯舜於¶
戴人之前譬猶一吷也堯(舜聖人也道聖人于大人之前則聖者失其爲聖安得有聲乎哉堯舜且無¶
　聲况蠻觸乎大晉人止以小梁國也孔)子之楚舍於蟻邱之漿賣(漿之家其)鄰有夫¶
<pb:CK-KZ_JY133_04p099a>¶
妻臣妾登極乘(屋也者)子路曰是稯稯音(宗髮亂不整子路異之何)爲者邪仲¶
尼曰是聖人僕也隱(爲僕隸是)自埋於民自藏於畔埋(于民則不爲可見之行藏于¶
　畔則不居中正之德其)聲銷其志無窮其口雖言其心未嘗言方且與¶
世違而心不屑與之俱是陸沈者也聲(消志無窮退藏于宻而遊方之外欲無言而不能¶
　無言與世違而不屑與俱將欲逃世而去也以聖德遊人間而人莫知猶處陸而沈人莫見也是)其市南宜¶
僚邪子路請往召之孔子曰已矣彼知邱之著於已也知邱之¶
適楚也以邱爲必使楚王之召已也彼(亦知吾之知彼也必將屬王召之矣彼)且¶
以邱爲佞人也夫若然者其於佞人也羞聞其言而况親見其¶
身乎彼(將以我爲多言而佞矣有德之人其遠佞也惟潛藏之不出而肯我見乎而)何以爲存言(其必去¶
　而不留矣子)路往視之其室虛矣挈(妻子而去之絶人逃世也長)梧封人問子¶
<pb:CK-KZ_JY133_04p099b>¶
牢曰君爲政焉勿鹵莽鹵(剛鹵之地人多倦耕而草生莽草莽也治)民焉勿滅裂田(中¶
　無水而有裂文昔)予爲禾耕而鹵莽之則其實亦鹵莽而報予芸而¶
滅裂之其實亦滅裂而報予予來年變齊盡(易耕耘之法深)其耕而熟¶
耰之其禾繁以滋予終年厭飱音(孫封人治田喻政莊子又因以喻學也莊)子聞之¶
曰今人之治其形理其心多有似封人之所謂遁其天離其性¶
　遁(其自然之天而離其無生之性滅)其情亡其神滅(其順應之情而亡其思慮之神以)眾爲¶
　如(此之人甚眾也故)鹵莽其性者欲惡之孼爲性雈葦蒹音(兼葭)音(加始)¶
萌以扶助(也吾)形尋漸(也擢)吾性欲(惡始萌之時謂可以扶吾形隨卽擢亂吾性始字與尋字相呼應¶
並)潰漏發不擇所出精(氣散逸上潰下漏不知所出漂)疽疥癰所(謂潰也内)𤍠溲膏¶
　所(謂漏也是)也性(得其養則形神俱妙失養則形神俱病理之常也此便是鹵莽之報¶
<pb:CK-KZ_JY133_04p100a>¶
　呂志甫曰爲道日損以至無爲是所以治形理心者也而乃遁天離性滅神亡情以眾爲而不知止則鹵莽之甚矣内之¶
　欲惡爲雈葦外之蒹葭扶吾形尋擢吾性天理滅矣於是時而欲治之可得乎並潰漏以下皆欲惡爲孼奪其眞之所爲¶
　也栢)矩有(道之人學)於老聃曰請之天下遊老聃曰已矣天下猶¶
是也又請之老聃曰汝將何始曰始於齊至齊見辜人焉推而¶
强之解朝服而幕之號天而哭之矩(遊至齊見罪人而哀矜之故幕之泣之也曰)子¶
乎子乎天下有大菑子獨先離之曰莫爲盜莫爲殺人莫(疑詞言子之¶
　罹此辜者莫是爲盜乎莫是殺人乎所以致此者必有其由榮)辱立然後覩所病貨財聚¶
然後覩所爭今立人之所病聚人之所爭窮困人之身使無休¶
時欲無至此得乎太(古之治不尙賢不貴難得之貨今尙名則榮辱立尙利則爭端起人之所病莫如辱莫¶
　如貧所爭莫如榮莫如貨自聖人立之軌物以辨貴賤而天下因有貧富病者爭者日甚一日以就窮困而無休時欲其¶
<pb:CK-KZ_JY133_04p100b>¶
　不盜不殺庸可得乎古)之君人者以得爲在民以失爲在已以正爲在¶
民以枉爲在已故一形有失其形者退而自責古(之人君得與正本不在民也¶
　而以爲在民失與枉本不在已也而以爲在已一物之失其則則曰匹夫不獲時予之辜其責已也如此今)則不¶
然匿爲物而愚不識大爲難而罪不敢重爲任而罰不勝遠其¶
塗而誅不至四(者皆末世苛刻之政民)知力竭則以僞繼之日出多僞上(之¶
　人士)民安取不僞下(之人夫)力不足則僞知不足則欺財不足¶
則盜盜竊之行於誰責而可乎夫(僞也欺也盜也皆不足之故也民之所以不足誰之責也¶
蘧)伯玉行年六十而六十化未嘗不始於是之而卒詘之以非¶
也凡(人是在事始覺非在事卒未)知今之所謂是之非五十九非也伯(玉行年五十¶
　而知四十九年之非猶末化也至六十而化安知六十之化非五十九年之非耶萬)物有乎生而莫¶
<pb:CK-KZ_JY133_04p101a>¶
見其根有乎出而莫見其門人皆尊其知之所知而莫知恃其¶
知之所不知而後知可不謂大疑乎萬(物生出非無根無門但虛寂而有所不覺耳所知¶
　卽有名有狀者物也所不知卽無名無狀者物物者也根也門也已)乎已乎且無所逃巳(乎巳乎¶
　誰能逃此而獨爲知乎陰符經云人知其神之神而不知不神之所以神意蓋如此此)則所謂然與然¶
乎始(乎自疑終乎自决卽非與曰非也之意仲)尼問於太史大弢音(韜人名伯)常騫狶韋¶
　二(人名曰)夫衞靈公飲酒湛音(耽樂)音(洛不)聽國家之政田獵畢弋¶
不應諸侯之際其所以爲靈公者何邪何(以諡之爲靈大)弢曰是因是¶
也因(國人之同是而諡之伯)常騫曰夫靈公有妻三人同濫而浴史鰌奉¶
御猶(今之召對也而)進所所(居之處搏)幣而扶翼以(鰌爲賢而奉御之勞故搏幣而扶翼之使其不得¶
　終禮此其所以爲肅賢也其)慢若彼之甚也見賢人若此其肅也是其所¶
<pb:CK-KZ_JY133_04p101b>¶
以爲靈公也狶韋曰夫靈公也死卜塟於故墓不吉卜塟於沙¶
邱而吉掘之數仞得石槨焉洗而視之有銘焉曰不馮音(憑其)子¶
靈公奪而埋之子(孫不可憑藉遂爲靈公所奪見未生之前此名巳定夫)靈公之爲靈也¶
久矣之二人何足以識之呂(吉甫曰大韜伯常騫則以人論之狶韋則以天論之以天論則雖名諡¶
　固非人之所能爲也少)知問於太公調曰何謂邱里之言太公調曰邱¶
里者合十姓百名而以爲風俗也人(物雖異風俗則同合)異以爲同合(姓名爲¶
　邱里異爲同也散)同以爲異散(邱里爲姓名同爲異也非如一家之言異不能合同不能散也今)指¶
馬之百體而不得馬而馬係於前者立其百體而謂之馬也譬(之¶
　馬散爲百體指其一處不可言馬總其百體合而爲一方可謂馬喻異不見道合而爲同方始見道是)故邱山¶
積卑而爲高江河合水而爲大大人合并而爲公邱(山積卑江河合水大人¶
<pb:CK-KZ_JY133_04p102a>¶
　合公亦不外乎此理蓋能合邱里而得宜則合天下之物情亦猶是也在乎公之一字而已是)以自外入¶
者有主而不執由中出者有正而不距外(人者聽言者也中出者立言者也聽人之言¶
　吾心雖有所主而不可執定一已之見立言垂訓吾心雖有取正而不可距逆他人之意四)時殊氣天不¶
賜故𡻕成五官殊職君不私故國治四(時運行而天無私厚故成𡻕五官効職而君無私¶
　人故國安文)武大人不賜故德備萬物殊理道不私故無名凡(人已所¶
　無之物或天賜之或君賜之皆外增其所未備惟文武俱全之大人不待賜而德備于已故文武惟其所用析萬物而觀¶
　之殊性則殊理似有私厚于其間而道則萬物統體一太極渾然而無名未常私厚一物也無)名故無爲¶
無爲而無不爲時有終始世有變化禍福湻湻至有所拂者而¶
有所宜自殉殊面有所正者有所差凡(物有名者必有所作爲作爲多私伎倆窮而不能¶
　爲矣惟道無名故無爲所以不能窮其爲而無不爲矣此何故以時有終始而道無終始世有變化而道無變化禍福湻¶
<pb:CK-KZ_JY133_04p102b>¶
　湻似無分別天下禍福有不當至者是爲有所拂然而禍福亦有合應者則爲有所宜猶人之面相雖殊有禍當禍福當¶
　福而爲正者亦有不當禍而禍不當福而福爲差者君子甯德備而未必獲福適值其拂不爲無德而徼福冀天之差¶
比)于大澤百材皆度觀乎大山木石同壇百(材雖異而同度于大澤之中木石雖異¶
　而同萃乎大山之上則同中有異而異之未始不歸于同此)之謂邱里之言少知曰然則¶
謂之道足乎言(于邱里則天下可知少知便以同中之異異中之同而爲道太)公調曰不然今¶
計物之數不止于萬而期曰萬物者以數之多者號而讀之也¶
　物(不止于萬而以萬稱約而言之也是)故天地者形之大者也陰陽者氣之大¶
者也道者爲之公因其大以號而讀之則可也形(氣奚止天地陰陽舉其大者¶
　耳道本無名强名之公又强名之大人因以大號之已)有之矣乃將得比哉則若以斯¶
辯譬猶狗馬其不及遠矣道(本無名而以名稱之則已有矣乃將得與無名者比哉若以斯而辨道¶
<pb:CK-KZ_JY133_04p103a>¶
　不猶狗馬之大小遠不相及哉少)知曰四方之内六合之裏萬物之所生惡¶
起少(知聞不得與道比故疑于無物而問萬物之所生從何而起太)公調曰陰陽相照相蓋相¶
治四時相代相生相殺調(從起處說起太極旣判陰陽乃分懸象著明照也陰陽互藏其宅蓋也陽舒¶
　陰慘治也四時之氣代謝生克循環不窮欲)惡去就於是橋高(起之義起)雌雄片合於¶
是庸有萬(物乘氣機以化生有生則有情矣欲惡取舍突然而起雌雄分合動靜有常矣安)危相易禍¶
福相生緩急相摩聚散以成此名實之可紀精之可志也情(欲旣起¶
　則不能無事故安危禍福緩急聚散因之名實精微件件可紀而志也隨)序之相理先(後相隨之謂序相¶
　理而不亂也橋)運之相使橋(則乘之以行運則因之以濟升降屈伸若或使之也窮)則反終¶
則始此物之所有窮(反爲通終則必始造化如此物理亦然言)之所盡知之所至極¶
物而已言(到盡處知到至處總來只說得個物字故日極物覩)道之人不隨其所廢不原¶
<pb:CK-KZ_JY133_04p103b>¶
其所起此議之所止然(以言言道以知知道非實覩道者也惟覩道之人不隨物之終不原物之始歸之¶
　無有此辯論之所以息也直到未始有始也者處方爲究竟少)知曰季眞人(名之)莫爲接子¶
　人(名之)或使二家之議孰正於其情孰偏於其理莫(爲謂莫之爲而爲無以¶
　宰之也或使謂若或使之然者有以宰之也二家孰當孰否求以决之太)公調曰雞鳴狗吠是¶
人之所知造(化之妙非若雞鳴狗吠之易知也雖)有大知不能以言讀其所自化¶
又不能以意其所將爲旣(不能以言論究其自化又不能以臆度測其將爲斯)而析之精¶
至於無倫大至於不可圍或之使莫之爲未免於物而終以爲¶
過若(將此理精而析之小無倫而大不禦豈二人之說所能盡乎或之使莫之爲是論物而非以論道也論物則未免爲物¶
　所囿而終有失言之過矣或)使則實莫爲則虛有名有實是物之居無名¶
無實在物之虛可言可意言而愈疏言(或使明明說有箇主使之者太說實了言莫爲全¶
<pb:CK-KZ_JY133_04p104a>¶
　是偶然聚散適然生死太說虛了故謂其有則名實俱有而囿于物之居後天也謂其無則名實俱無而在乎物之虛先¶
　天也大抵曰有無皆可以言傳可以意度以此求道而道愈遠矣此段大是禪宗釋氏之經典意語多本乎此未)生¶
不可忌巳死不可阻死生非遠也理不可覩或之使莫之爲疑¶
之所假造(化鼓出機則生乎不得不生吾不可忌之而不生鼓入機則死乎不得不死吾不可阻之而不死死生相去¶
　不遠死生可覩而所以生死之理不可覩冥冥之中疑其若或使之又疑其莫之爲總之皆假也吾)觀之本¶
其往無窮吾求之末其來無止無窮無止言之無也與物同理¶
　吾(觀道之本往無窮則迎不見首吾求道之末來無止則隨不見後是物之理非物之形也或)使莫爲言¶
之本也與物終始言(莫爲或使者其立言之本旨始終要在物上見道終不能離物所以不得道)不¶
可有有不可無道之爲名所假而行謂(道爲有則着于色相謂道爲無落于邊見道不可¶
　名强而名之其所名者皆假而已或)使莫爲在物一曲夫胡爲於大方曲(偏也二¶
<pb:CK-KZ_JY133_04p104b>¶
　者之論皆局于一偏胡足以語大方乎言)而足則終日言而盡道言而不足則¶
終日言而盡物同(一言也若果有所見雖謂之言亦可以盡道希言自然也若無所見則言不足以盡道第盡¶
　物而已多言數窮也道)物之極言默不足以載非言非默議有所極自(物¶
　觀之道本無物自道觀之無物非道言之不可默之不可非言非獸之中自有至極之議¶
　)復圭子曰甚矣古今人之不相及也以今人兢進古人恬退¶
　也而則陽之爲人則古而今也始因夷節求見楚王而不果¶
　旣又因王果而求見王果曰我不若公閱休彼其爲人也以¶
　山水之間而自娛吾之所有志而不逮者也而夷節則不然¶
　富貴中人也非道德中人也其知識神情與之相助以求富¶
　貴則有餘與之相助以樂道德則不足譬之凍者必假衣衣¶
<pb:CK-KZ_JY133_04p105a>¶
　雖厚不若春和而凍解也暍者必願風風雖冷不若冬至而¶
　暍消也慕進者必假資于權門權門雖焰不若恬退者之自¶
　貴也以楚王之勢威而且猛非佞人而有正德者安能撓其¶
　不正以歸于正乎故聖人者出窮而能化家人達而能化王¶
　公與人常樂道而塞兌不言人亦飲其和而自醉况與之並¶
　立而父子不各正與之同居而設施不咸宜者乎若楚王之¶
　勢不啻冬之寒暍之𤍠故曰待公閱休與之同見楚王上有¶
　助乎君下有益于友蓋規之也人知聖人以萬物爲一體不¶
　知聖人止於能自盡其性靜處見其復命動處見其煉神謂¶
　聖人與天爲徒也可謂聖人爲倫類中之眞人也亦可何世¶
<pb:CK-KZ_JY133_04p105b>¶
　人不滿百年而懷千𡻕之憂大夢未完而鐘鳴漏盡付之於¶
　無可奈何者多也人有美色爲人所喜猶聖人之愛人爲人¶
　所譽鑑與告並能彰人之美而彼若不知不聞美卒不因之¶
　有損則好好色者人之性也若聖人則無愛而無乎不愛有¶
　其實者必有其名雖至仁無譽聖人不自知其愛而人莫不¶
　安者好德亦人之性也夫旅棲者返故國見故物而喜况内¶
　照者得見本來面目其可喜又當何如故古之冉相氏得環¶
　中之竅則道隨之而成其年雖永能化精氣而不能化幻身¶
　何不舍此幻身而作飛天仙乎師天而不狥物惟聖人爲能¶
　忘天忘人忘始忘物正行而不倚旁行而不流不聞湯爲司¶
<pb:CK-KZ_JY133_04p106a>¶
　御尹執權衡以爲萬民傅乎彼其革夏命也不囿于規矩也¶
　不過成湯之功以著千秋之名耳孰知名乃剩物也君得臣¶
　見爲知人臣得君見爲擇主而仲尼之徒猶罄其思慮以爲¶
　萬世之師傅也亦聖人愛人之心不欲萬古如長夜仲尼日¶
　也千古若少一仲尼必不成世界三百餘日而除一日亦不¶
　成𡻕功内有賢師傅立於下而後外有明良興于上若無仲¶
　尼之徒以師于内安得外有碩輔以佐聖主乎公孫衍因齊¶
　侯背約而欲興師以雪恥此季子又恥衍之恥也猶壞已成¶
　之城而徒爲胥靡苦耳衍亂人不可聽也華子醜其不聞道¶
　乃曰君子之事其君甚不可以有心爲也善言伐齊者似太¶
<pb:CK-KZ_JY133_04p106b>¶
　多事亂人也善言勿伐者又似不事事亂人也謂伐之與不¶
　伐亂人者又似無歸着亦亂人也然則若之何君亦求之道¶
　而已矣道何物也所謂不顯惟德百辟其刑之者也惠子聞¶
　之而見戴晉人曰環天下之大猶一蝸也環天下之各國其¶
　國猶國於蝸之左右角者曰觸氏曰蠻氏相與爭地而戰伏¶
　尸數萬逐北旬日且爲虛言乎爲實事乎君知以意在四方¶
　上下爲無窮則知遊心于無窮而反于四通八達之國甚𦕈¶
　小也君日然曰通達之中有魏則魏小于魏中有梁則梁亦¶
　小于梁中有王則王亦小信斯言也則王與蝸角之蠻氏有¶
　辨乎無辨乎君始自失乃悟其所爭之不足爭也客出惠子¶
<pb:CK-KZ_JY133_04p107a>¶
　日夫吹管也猶有聲吹劍首者吷然而已矣無聲也堯舜人¶
　之所譽也道堯舜于戴晉人之前譬猶一吷也安得有聲譽¶
　乎孔子之楚見有夫妻爲人臣妾而登極者子路曰是人髮¶
　亂而稯稯何爲者耶仲尼曰是有聖人之德而隱于僕隸也¶
　自埋而自藏聲銷而志大雖言而不言入世而玩世是陸沈¶
　者耶抑爲市南宜僚耶子路往請召之孔子曰彼何人者耶¶
　不卜而先知知邱之揚已且惡聞其言而况肯目擊之乎子¶
　路往視之其室已虛矣長梧封人問子牢曰愼終如始政之¶
　經也撫字心勞民之主也耕耘而鹵莽滅裂者且有鹵莽滅¶
　裂之報况爲政治民乎莊子聞其言而得治形理心之道焉¶
<pb:CK-KZ_JY133_04p107b>¶
　彼眾人之遁天離性滅情亡神者皆鹵莽其性也内之欲惡¶
　爲雈葦蒹葮似以扶吾形不知欲惡熾而天理滅矣上潰下¶
　漏將安所底止乎栢矩學老聃之道請之天下遊之齊見一¶
　辜人解衣衣之號而哭之曰天下有大菑子何爲而先離莫¶
　是爲盜耶莫是殺人耶天下有大榮而爲人所趨斯有大辱¶
　而爲人所病貨有大聚而爲人所積斯有大散而爲人所爭¶
　今之爲政者以所病招所爭欲其不盜不殺人此必不得之¶
　數也古之君人者有善則歸之于民有不善則歸之于已凡¶
　有所失必退而自責而可望于今之人哉匿爲物而愚不識¶
　猶小試之也大爲難而罪不敢則責人以不堪矣重爲任而¶
<pb:CK-KZ_JY133_04p108a>¶
　罰不勝猶薄處之也遠其塗而誅不至則死者不可復生矣¶
　羣知屈羣愚羣力又屈羣知民之知力竭惟有欺僞而巳矣¶
　欺僞不巳竊盜生焉爲民上者胡不自責自非如蘧伯玉之¶
　行年六十而六十化安知今之所謂是非五十九年之非耶¶
　凡物有生者有生生者根也有出者有出出者門也有知者¶
　生與出也有知其知之所不知者根與門也天下有大知斯¶
　有大疑吾欲已乎已乎而不爲大疑逃不知而爲獨知豈知¶
　不知之知乃深於知者也衞靈公無道之君也而何以諡之¶
　爲靈太史弢曰此亦因眾人之所是而是之者也伯常騫曰¶
　夫靈公雖縱于色欲而肅于見賢不以人欲蔽天理也此其¶
<pb:CK-KZ_JY133_04p108b>¶
　所以爲靈也狶韋曰夫靈公死而卜葬掘得石槨有銘焉曰¶
　死者之子孫不得憑藉有靈公奪而埋之則靈公之爲靈也¶
　久矣天也非人也二子何足以識之少知問於太公調曰何¶
　謂邱里之言太公調曰方殊氣則殊風殊風則殊俗此五方¶
　之風俗也然而有一方之邱里合十姓百名而成一方之風¶
　俗人心雖異而民俗則同不殊風也習染雖同而趨向各別¶
　其流分也亦猶指馬之一體不可以爲馬必合百體而後成¶
　其馬邱山積卑可使之高江河積氷可使之大大人聚天下¶
　邱里之言可合私以成其公不知大人至公亦至虛也有時¶
　而聽言自外入未嘗以有主之心而自執有時而立言自中¶
<pb:CK-KZ_JY133_04p109a>¶
　出未嘗以持正而外距天無私氣故𡻕成君無私人故國治¶
　大人不私才故德備道無私物故無名無名故無爲惟無爲¶
　而後能無不爲卽時有終始世有變化而總不出禍福二端¶
　卽塞翁失馬禍兮福所倚故以拂而得宜者有之若自殉殊¶
　面之見以爲正矣而反獲差者亦有之又福兮禍所倚也譬¶
　之大澤之百材合而爲匠石之用異而同也大山之木石散¶
　而爲天下之用同而異也若冥理而歸于道復何同異之辨¶
　哉夫同異不足以盡道亦猶物數稱萬不足以盡物各以其¶
　大者言之耳夫形之大者天地統之氣之大者陰陽統之道¶
　又以統天地陰陽其大詎可量耶然旣有道之名又安可與¶
<pb:CK-KZ_JY133_04p109b>¶
　無名者比哉少知因疑于無物故問萬物之所生從何而起¶
　太公調從起處說起太極分兩儀便有日月相照也陽升陰¶
　降陰降陽升相葢也陽消而陰長陰消而陽長相治也四時¶
　遞更相代也盈虛消長互爲生剋相生相殺也萬物有生則¶
　有情而欲惡之最初起者莫如雌雄之分合然而皆良知也¶
　故曰庸有卽安危禍福緩急聚散之不齊不知者以爲名實¶
　之可紀精神之可志而知之者以爲物態之次第氣運之驅¶
　使也惡知窮則必通終則必始物之常理乎况言與知到至¶
　處止能盡物而見道者直究夫物之未始有始也者而辨論¶
　息矣故謂道爲莫爲又謂道爲或使兩者皆偏孰知道無言¶
<pb:CK-KZ_JY133_04p110a>¶
　言之非也道無意意之非也無小無大杳杳冥冥其中有神¶
　可謂爲或使可謂爲莫爲乎將以涉有名實爲是墮于物也¶
　將以涉無名實爲是又墮于虛也大抵不可言不可意者道¶
　之精也一着于有無則可以言言可以意意者道之粗也有¶
　無莫大于生死未生不得不生巳死不得不死死生一氣也¶
　死生可覩而理不可覩世有以或使莫爲起見者皆疑情也¶
　假設也吾欲觀道之本先天地之始而無始本可觀乎吾欲¶
　觀道之末後天地之終而無終末可觀乎有窮有止者物也¶
　無窮無止者理也物有終始而言斯亦有本道不可有以其¶
　無有也有不可無以其自無非我無之也然則道本無名不¶
<pb:CK-KZ_JY133_04p110b>¶
　得已而假名之耳彼或使莫爲二者之論皆非大方也同一¶
　言也若言足以達意則一言亦盡道况終日言乎言不足以¶
　達意多言數窮祇盡物耳終日言奚益乎故欲窮道物之極¶
　言之不是默亦不是吾言而未嘗言非言也默而未嘗默非¶
　默也非言非默乃爲議道之極而無以加矣太公調其知道¶
　乎¶
¶	
道藏輯要牛集十一終¶
¶	
<pb:CK-KZ_JY133_05p001a>¶
重@fw1刋道藏輯要¶
　
* 南華眞經¶
周漆園吏莊周著　　　　　海陽復圭子程以寍注疏¶
　
** 雜篇外物第二十六¶
　
　狥(外則伐生損道有釣利者有盜儒者均之不知神聖自全之道惟得意忘言之人而始可與言内而忘外¶
外)物不可必凡(不言性命而言形色人與物皆外物也外物有成必有虧無論善者惡者忠者孝者不孝者均之¶
　不免而不可必也故)龍逢誅比干戮箕子狂惡來紂(佞臣死)桀紂亡人¶
主莫不欲其臣之忠而忠未必信故伍員流於江吳(王戮之褁鴟夷而浮之¶
　江萇)弘死於蜀藏其血三年而化爲碧周(靈王臣被放歸蜀刳腸而死藏其血於¶
　地三年化爲碧玉人)親莫不欲其子之孝而孝未必愛故孝已憂股(高¶
<pb:CK-KZ_JY133_05p001b>¶
　宗子逐於後母而)曾參悲誤(斵瓜根大杖幾死以上俱外物之不可必者木)與木相摩則然¶
　木(火同侶火陰根陽寄位於木因動而發反傷其母金)與火相守則流金(本至堅見火則流陰)陽¶
錯行則天地大絯音(駭於)是乎有雷有霆水中有火乃焚大槐陰(陽¶
　雜其氣鬱而不伸則雷雨交作或焚樹木所謂水中有火也乃五行之不可必者有)甚憂兩陷而無¶
所逃至(人修眞五志之火一時俱伏不知道者甚憂兩陷於利害之中無所逃遁人事陰陽之患兩者交相陷也螴)¶
蜳音(陳淳不)得成怵(惕不自安也心)若縣音(懸於)天地之閒慰睯音(昬沈)屯抑(鬱¶
　陷溺也利)害相摩生火甚多眾人焚和利(害交戰燥急心𤍠甚於焦火故焚傷其至和¶
　之氣月)固不勝火於是乎有僓音(頹然)而道盡月(水母也尙在天涯喻遠水不能救¶
　近火於是惟有頽然衰斃而生道盡矣莊)周家貧故往貸粟於監河侯監河侯¶
曰諾我將得邑金將貸子三百金可乎莊周忿然作色曰周昨¶
<pb:CK-KZ_JY133_05p002a>¶
來有中道而呼者周顧視車轍中有鮒魚焉周問之曰鮒魚來¶
子何爲者邪對曰我東海之波臣猶(云水官也)君豈有斗升之水而¶
活我哉周曰諾我且南遊吳越之王激西江之水而迎子可乎¶
鮒魚忿然作色曰吾失我常與我無所處吾得斗升之水然活¶
耳若(然可活君)乃言此曾不如早索我於枯魚之肆莊(子貸粟明養生者止於活身¶
　而不必務有餘意魚以水爲天所與者惟水而已一失水則失其所與而無處所矣枯魚乾魚也肆處所也任)公¶
子爲大鈎巨緇五十犗音(界犍牛也以)爲餌喻(經世者期於大成蹲)乎會稽投¶
竿東海旦旦而約期年不魚已而大魚食之牽巨鈎錎音(陷沒)¶
而下驚揚而奮䰇音(須白)波若山海水震蕩聲侔鬼神憚赫千里¶
任公子得若魚離而腊音(昔之)乾(肉也自)淛音(浙河)以東蒼梧以北莫¶
<pb:CK-KZ_JY133_05p002b>¶
不厭若魚者已而後世輇音(權才)諷說之徒皆驚而相吿也夫揭¶
竿累趨灌瀆守鯢鮒其於得大魚難矣飾小說以干縣令其於¶
大達亦遠矣是以未嘗聞任氏之風俗其不可與經於世亦遠¶
矣喻(言有大抱負者必有大設施有大設施者必有大成就厭飽飫也輇才小才也累小繩也瀧瀆田中灌水之瀆鯢鮒小¶
　魚也文氣跌宕與巨魚爭雄摘文之士允宜熟讀儒)以詩禮發冡詩(禮古人之陳迹也猶冡爲古人之¶
　臭腐也取陳迹而稱迷之何異於發冡而竊古人之臭腐哉大)儒臚傳自(上語下曰臚自下語上曰傳故殿¶
　試唱名曰臚傳大儒呼小儒亦曰臚傳此爲遊談竊先生之緒餘者發曰)東方作矣事之何若¶
小儒曰未解裙襦口中有珠不(須解其裙襦口中有珠在焉詩)固有之曰引(詩以證¶
　口中有珠青)青之麥生於陵陂音(披生)不布施死何含珠爲譏(富者生而鄙¶
　吝死後含珠以下大儒語小儒之言計取珠之法接)其鬚擪音(壓以手按之其)󰆑音(嵗頤下儒)以¶
<pb:CK-KZ_JY133_05p003a>¶
金椎控開(也其)頤徐别其頰無傷口中珠詩(禮乃古人口中之珠世儒教子弟竊而取之¶
　又欲其不失古而無損惑哉老)萊子之弟子出薪遇仲尼反以吿曰有人¶
於彼脩長(也上)而趨促(也下)末僂背(微僂而)後耳耳(帖腦後視)若營四海蒿(目¶
　而憂當世不)知其誰氏之子老萊子曰是邱也召而來仲尼至曰¶
邱去汝躬矜身(矜持也與)汝容知動(容知慮斯)爲君子矣仲尼揖而退蹙¶
然改容而問曰業可得進乎老萊子曰夫不忍一世之傷而驁¶
　音(傲萬)世之患抑固窶邪亡其略弗及邪驁(放也不忍一世放心憂萬世豈其命當¶
　窶耶抑其知慮不及此耶惠)以歡爲驁終身之醜中民之行進焉耳相引¶
以名相結以隱以(恩惠買人之歡爲自得甚可醜也常人之行進於此以耳語耳相引以名也或推心置人腹¶
　中或施恩於人所不知相結以隱也與)其譽堯而非桀不如兩忘而閉其所譽¶
<pb:CK-KZ_JY133_05p003b>¶
　不(忍一世之傷者莫若堯坐至一世之傷者莫若桀是堯而非桀斯毁譽生吾堯桀兩忘則無毁無譽矣反)無非¶
傷也動無非邪也教(化必以其漸民亦歸正而不覺如頓欲反斯世於唐虞民必以爲駭而傷其天頓欲鼓¶
　動其民舍舊而從新民必放逸而趨邪然則聖人將奈之何哉聖)人躊躇以興事以每成功¶
奈何哉其載焉終矜爾聖(人豫若冬涉川猶若畏四鄰躊躇而不輕爲所以往往有成功今汝奈何哉¶
　不忍一世之傷而以萬世事自任哉終見其矜持而徒勞爾宋)元君夜半而夢人披髮闚¶
阿門曰予自宰路淵(名之)淵予爲清江使河伯之所漁者余音(豫且)¶
　音(趨得)予元君覺使人占之曰此神龜也君曰漁者有余且乎¶
左右曰有君曰令余且會朝明日余且朝君曰漁何得對曰且¶
之網得白龜焉其圓音(員五)尺君曰獻若之龜龜至君再欲殺之¶
再欲活之心疑卜之曰殺龜以卜吉乃刳音(枯龜)七十二鑽而無¶
<pb:CK-KZ_JY133_05p004a>¶
遺筴仲尼曰神龜能見夢於元君而不能避余且之網知能七¶
十二鑽而無遺筴音(策不)能避刳腸之患如是則知有所困神有¶
所不及也神(知根於有生之前數定於有生之後老子曰自吾無身復有何患外其身則不囿於數矣雖)有¶
至知萬人謀之雖(有至知不如與萬人謀之合眾知以爲知也魚)不畏綱而畏鵜鶘音(提¶
　胡去)小知而大知明去善而自善矣網(大而無情猶之萬人謀也鵜鶘小而有情猶¶
　之一人智也魚之畏鵜鶘者畏有情耳小知任已大知任物人能去其任已之知則大知自現善者自善吾不知其善也¶
　人能不有其善而去之則眾善畢集而自善矣嬰)兒生無石師而能言與能言者處¶
也此(習俗之移人見人雖有知亦當與眾謀之惠)子謂莊子曰子言無用莊子曰知¶
無用而始可與言用矣吕(吉甫曰世情以有知有能者爲有用無知無能者爲無用而不知無用者乃¶
　有用之所自出也夫)地非不廣且大也人之所用容足耳然則厠音(側¶
<pb:CK-KZ_JY133_05p004b>¶
足)而墊音(店掘也之)致黃泉人尙有用乎惠子曰無用莊子曰然則¶
無用之爲用也亦明矣足(之所步踐地幾何必有餘地而後始敢於徐行濶步若掘餘地至黃泉則人¶
　不敢行無用之用此爲最著莊)子曰人有能遊且得不遊乎人而不能遊¶
且得遊乎遊(卽雲遊也出家之意人生根器有利鈍故遊有能有不能胸次飄洒者自然是出世之人塵根太重者¶
　自然是入世之人夫)流遁之志決絶之行其非至知厚德之任與音(餘¶
覆)墜而不反火馳而不顧大(抵世緣難斷私欲易牽流遁之志決絶之行乃至知厚德之所任常人¶
　不能也夫墮物者誰不反顧火逸者希不顧家今獨不然而後可以與遊雖)相與爲君臣時也易¶
世而無以相賤故曰至人不留行焉吾(觀塵世雖一時之閒有貴有賤名爲君臣易世之¶
　後何貴何賤故至人等爲浮雲而廟堂之閒無轍迹也所謂人有能遊者且得不遊乎夫)尊古而卑今¶
學者之流也且以狶音(喜韋)氏之流觀今之世夫孰能不波唯至¶
<pb:CK-KZ_JY133_05p005a>¶
人乃能遊於世而不僻順人而不失己彼教不學承意不彼夫(人¶
　有古今學無古今尊古而卑今者俗學也上遡狶韋下及今世前浪後浪也後之視今亦猶今之視昔夫孰能禁其不波¶
　波相逐乎惟至人知之遊於世而無所偏倚順於人而不失已居塵出塵也彼教不能遊也至人豈惟不學之卽時或承¶
　不能遊之意而我自我也彼自彼也豈爲彼教所移哉目)徹爲明耳徹爲聰鼻徹爲顫¶
　音(鸇口)徹爲甘心徹爲知知徹爲德凡道不欲壅壅則哽哽而¶
不止則跈跈則眾害生人(耳目口鼻心知不爲聲色臭味所壅則爲聰明爲顫甘爲知德壅則哽而不¶
　通不通則相蹍踐得失交戰眾害因之以生也物)之有知者恃息其不殷非天之罪¶
天之穿之日夜無降人則顧塞其竇人(息存則生息去則死息之出入隨子午以消長循¶
　陰陽而左右不殷氣不盛也天爲人穿其孔竅有升有降人顧自塞其竇俾眞元之氣不能與天同周流也哀哉胞)¶
有重閬音(浪心)有天遊室無空虛則婦姑勃豀音(奚心)無天遊則六¶
<pb:CK-KZ_JY133_05p005b>¶
鑿相攘大林邱山之善於人也亦神者不勝陸(西星曰此言虛之爲用胞人身脬¶
　膜也重閬空曠之地所以行氣者人心亦然中常清淨便爲太虛故曰心有天遊於室亦然故室有虛空然後長幼各適¶
　不然則婦姑勃豀而怒爭矣以况人心而無天遊則六鑿攘奪終無寍已六鑿卽六賊也元神被擾欲求幽靜之地以自¶
　安故見大林邱山卽以爲善也精神不能勝之故也若吾之精神足以勝之何爲善之哉德)溢乎名名溢¶
乎暴謀稽乎誸音(弦知)出乎爭柴生乎守官事果乎眾宜上(德不德故無¶
　名有名則德之溢而如水之滿也表暴不藏則名之溢也誸急也御下急則人思以智巧當之故用稽彼此交爭則智慮¶
　所由出也執滯於物故柴塞於胸中而與物爲梗官者司也謂司事者或宜於一人而不宜於眾人則不可果决惟眾宜¶
　而後可果斷行也春)雨日時草木怒生銚鎒於是乎始修草木之到¶
植者過半而不知其然春(雨時若草木沛然而怒生生之速也農人當此時尙知修田器以治田大修¶
　行人不知倣仙師設丹房器皿以採藥而接命也獨不聞草木之子入土曰種根入土曰栽折彼枝而插此枝上曰到植¶
<pb:CK-KZ_JY133_05p006a>¶
　草木無知尙可以老而接嫩况人爲萬物之靈而命不可接乎故祖師之插梅寄柳亦本乎易之枯楊生稊耳子得仙師¶
　之傳而知其然惜人未有信其然者而不思接命何也靜)然可以補病眥𡟬音(恣滅可)以¶
休老寍可以止遽雖然若是勞者之務也非佚佚(作逸者)之所未¶
嘗過而問焉人(知靜功而行之則火降水升其病自己眥𡟬滅其嗜慾則老境自安靜能鎭動故一止可止眾止¶
　遽急遽也皆有病而求藥也若佚人則不待遽而先安於止故勞者之務佚者未嘗過而問焉聖)人之所以¶
駴音(戒天)下神人未嘗過而問焉賢人所以駴世聖人未嘗過而¶
問焉君子所以駴國賢人未嘗過而問焉小人所以合時君子¶
未嘗過而問焉佚(者兼神聖而言神聖不同迹賢人君子不同者才君子小人則有義利之分矣駴與駭同聳¶
　人之視聽也問講求也承上而言勞者之務佚者不問則聖人之事神人不問可知君子賢人小人愈失愈下故其所不¶
　問者不過禮樂文物之具小人則惟術數而已道不同不相爲謀是故有過而不問者演)門有親死者¶
<pb:CK-KZ_JY133_05p006b>¶
以善〓毁爲官師其黨人毁而死者半堯與許由天下許由逃¶
之湯與務光務光怒之紀他音(陀聞)之帥弟子而踆音(存鄙薄之義於)窽¶
　音(欵水)諸侯弔之三年申徒狄因以踣百(仆二音河)演(門地名善毁是親死而哭之¶
　哀者上之人以爲善毁爵之而爲官師其黨慕之毁而死者過半不得爵而反以喪其生則好名之過也若乃許由避堯¶
　紀他聞之而踆窽務光赴淵申徒狄因之而自沈何爲哉則二子始作俑也名也者非聖人之所貴也故至人無名人不¶
　得而慕之焉筌)者所以在魚得魚而忘筌蹄者所以在兎得兎而¶
忘蹄言者所以在意得意而忘言吾安得夫忘言之人而與之¶
言哉筌(魚笱也蹄兎可以取兎者旣得則無用矣以言寓意得意則可忘言矣惟忘言之人可與言而行不言之教矣¶
釋氏云渡河須用筏到岸不必船倣此¶
　)復圭子曰天下物有内外内者可必而外者不可必也若禍¶
<pb:CK-KZ_JY133_05p007a>¶
　自外來忠佞同盡如以忠者爲必報與則伍員不沈於江萇¶
　弘不化爲碧如以孝者爲必達與則孝已不憂其逐而曾參¶
　不悲其傷豈惟人事不可必木非火也木與木摩則火生而¶
　然金非水也以火而守金則金鎔而流猶爲順也如陰陽錯¶
　行則天地大駭雷雨交作水中有火大槐可焚此天地之水¶
　火也而人心憂甚則水生焉溺於淵猶可遊也兩陷於方寸¶
　之水無所逃也棟宇焚於祝融猶可救也利害相摩心火生¶
　焉焚和甚多月中之水不能解人心之火聽其無可救藥而¶
　生理絕矣莊周家貧往貸粟於監河侯監河侯欲候邑金以¶
　三百貸之莊周作色曰周昨來視車轍中有鮒魚曰我東海¶
<pb:CK-KZ_JY133_05p007b>¶
　之波臣也君安得升斗之水而活我哉莊周曰我將遊吳越¶
　之王激西江之水而活子可乎鮒魚作色曰我失其常處得¶
　升斗之水則活耳與其遠而待西江之水來不如早索我於¶
　枯魚之肆近而得生之爲愈也然則養生家身中有眞水不¶
　能醍醐灌頂而五氣朝元也惜哉任公子爲大鈎巨緇五十¶
　犗以爲餌投竿東海大魚食之海水震蕩任公子得若魚而¶
　腊之以爲後世諷說者之驚吿况矜小說以干縣令者不如¶
　大道以經世也又明矣詩禮古人之陳迹也而所以迹非詩¶
　禮也精神也今人誦讀古人之詩禮者何異於發古人之冡¶
　得其臭腐而不能得其精神也小儒曰未解裙襦是未見其¶
<pb:CK-KZ_JY133_05p008a>¶
　典藉也口中有珠卽詩禮也小儒有詩譏大儒曰青青之麥¶
　生於陵陂生不布施死何含珠爲是嘲其生不能救世而僅¶
　以詩禮傳後也千古而下有讀其書者曰無傷口中珠是摹¶
　其陳迹而遺其神理也可乎哉老萊子之弟子出薪遇仲尼¶
　於途反以吿曰有人於彼修上而趨下未僂而後耳視若營¶
　四海不知其誰氏之子老萊子曰召而來仲尼至老萊子曰¶
　邱也去而矜躬與容知斯爲君子矣仲尼曰夫子之業可得¶
　進乎老萊子曰夫不忍於一世因而憂萬世者非其命之窮¶
　也乃其知之不及此也不知以利買人之歡者中民以爲德¶
　之進也以名引人以隱結人者是譽堯而非桀也吾以爲不¶
<pb:CK-KZ_JY133_05p008b>¶
　如兩忘而無毀無譽故急欲反斯世爲唐虞者適以鑿人之¶
　眞性急欲以仁義而動人者適以啟仁義之邪徑惟聖人能¶
　無爲而後能無不爲彼澤不及一世而欲齊萬世徒勞而無¶
　功也宋元君夜半夢人訴之曰予爲清江使者至河伯之所¶
　適有余且獲予覺而使人占之曰此神龜也因訪漁者余且¶
　召之至曰漁何得且對曰得白龜焉命獻之殺之以卜七十¶
　二鑽而無遺筴仲尼曰神龜能見夢於元君而不能避余且¶
　之網數也知能七十二鑽而無遺筴而不能避刳腸之患亦¶
　數之無所逃也如是則知有所通必有所困神有所及必有¶
　所不及也故一人之知不如萬人之謀亦猶魚之知畏鵜鶘¶
<pb:CK-KZ_JY133_05p009a>¶
　而不知畏網耳何也小知者大知之害故去小知則明有善¶
　者反爲善之累故去善則愈善嬰兒不必學言而自能言與¶
　能言者處也何也不能言者大言之根也無用者大有用之¶
　基也足之所踐其地幾何其不及踐者乃踐者之大用以爲¶
　壯行之本也無用顧不重與莊子曰人之根器有利鈍出世¶
　之士遊于方之外且得拘于方之内乎入世之人志在方之¶
　内且得遊于方之外乎夫雲遊卽流遁之志決絶之行非至¶
　知而有覺厚德而有道氣者不能非覆墜而不反火逸而不¶
　顧者不能吾觀塵世一時之君臣有貴賤而易世何貴何賤¶
　故廟堂之上無至人之轍迹夫古之不能不今亦猶水之無¶
<pb:CK-KZ_JY133_05p009b>¶
　平不波也惟至人可方可員正行而不倚旁行而不流非一¶
　徹盡徹者安能目明耳聰鼻顫口甘心智知德乎徹則不壅¶
　故道不欲壅壅則猶噎者之哽而不通其食必爲人所跈而¶
　百病集也一呼一吸人之一息也一升一降氣之上下也天¶
　固與之人固塞之何哉胞無重閬此一氣不能周流心無天¶
　遊則六鑿相攘而不安不然神擾者何喜得邱山之善地若¶
　吾神果靜世途自鬧吾心自寂何善之有哉德不欲溢名之¶
　溢者必自累也謀貴容與稽乎誸者必其御下急也知識出¶
　於爭競執滯生於拘守司事者宜於一人不如宜於眾人之¶
　果決也春雨日時陰陽和也草木之興沛然何異於怒而生¶
<pb:CK-KZ_JY133_05p010a>¶
　乎種植者固多而倒植者過半草木無知尙可移接莫知其¶
　然而然人知接木之理當知接命之道我命由我不由天矣¶
　靜功可以却病滅恣可以休老大定可以止遽勞人之所務¶
　也逸者未嘗過而問焉神聖不同者迹賢人君子不同者才¶
　其未嘗過而問者均以德言也君子小人則以義利分矣其¶
　未嘗過而問者道不同也宋人居喪有善毀而得爵者黨人¶
　因毀而死者半許由務光均聞讓天下之語一洗耳一投淵¶
　紀他與申徒狄聞之因而踆水沈河皆名爲之崇也孰知至¶
　人無名乎筌蹄所以取魚兎旣得魚兎則筌蹄可忘立言所¶
　以達意大意已得則言語亦可相忘安得忘言之人而與之¶
<pb:CK-KZ_JY133_05p010b>¶
　崇無言之教哉¶
<pb:CK-KZ_JY133_05p011a>¶
　
** 雜篇寓言第二十七¶
　
　此(莊子自敘其作經之旨人當以聞道而先人如顏成子游學道九年而臻大妙之境不可如影之待形甲蛻之離¶
　　而不復合則影滅然待之中又有待焉不可如影之必待火日須臾而陰夜代之則影又滅矣人之形體猶影也生¶
　　猶火日也死猶夜陰也元神去而軀殼存何異蜩甲與蛇蛻乎而强陽安在哉莊老此喻提醒人當急急覓侶伴訪¶
　　仙師而求長生¶
寓)言十九重言十七巵音(支言)日出和以天倪此(篇先生自敘立言之意寓言猶詩¶
　之比體所言在人事而所指多在大道卽孟子言近而旨遠之意郭象謂託之他人寓言非也所言者淺故十言而九見¶
　信重言謂借重上古帝王大聖大賢之言以取信者十居其七也巵言猶巵酒易於入人之口以况巵言易於入人之耳¶
　也和者和合也天倪者人天性之端倪也以巵言和合天倪而出令人鼓動其性天耳寓)言十九藉外¶
論之親父不爲其子媒親父譽之不若非其父者也非吾罪也¶
<pb:CK-KZ_JY133_05p011b>¶
人之罪也談(性談玄人多不悟故不得不爲寓言藉外物論之卽下根鈍器聞之必悟矣故談道不可以直言猶親¶
　父之不可譽其子也非吾之好爲寓言之咎乃下根鈍器者之自取其咎耳與)已同則應不與已¶
同則反同於已爲是之異於己爲非之重言十七所以已止(也言)¶
也喜(同而惡異人之常性是同而非異亦人之常情故借重古人之言以止之是)爲耆艾年先矣而¶
無經緯本末以期年耆者是非先也人而無以先人無人道也¶
人而無人道是之謂陳人我(以耆年爲重者以所聞先於我非以年也經緯天經地緯也本末大道¶
　之本末也此而先人則人信之人而不聞道則是無以先人也太上云識得人跳出塵無人道也之道乃天何以生人人¶
　何以完其精氣神而爲眞人也不然則亦一陳人而已猶古詩所謂陳死人何重之有巵)言日出和以¶
天倪因以曼衍所以窮年巵(巵酒也以美言入人之耳曰巵言日出日新而不重復之謂和如和羹¶
　之和曼衍如草曼水衍生息不竭以此言而消𡻕月也不)言則齊是(非同異惟此言則歸於一理齊)與¶
<pb:CK-KZ_JY133_05p012a>¶
言不齊齊(者一也一則忘言矣若一而有言則不一矣言)與齊不齊也不(言則一設涉於言則一而不¶
　一矣故)曰無言彼(我之見原自不齊故不若不言以待其自齊言)無言終身言未嘗言¶
　聖(人有有言之言有無言之言此則言其無言故如未嘗言終)身不言未嘗不言終(身不言非緘¶
　默也聖人有無言之教卽無言若有言也有)自也而可有自也而不可有自也而¶
然有自也而不然天(下之可不可然不然皆有自惡)乎然然於然我(無然然於物之所然¶
惡)乎不然不然於不然我(無不然因物不然惡)乎可可於可惡乎不可不¶
可於不可物固有所然物固有所可無物不然無物不可非巵¶
言日出和以天倪孰得其久凡(人所謂可不可然不然皆有自來因其所然所可則物之無不然¶
　無不可者可得而齊所以能久也若非我以自然之言調和眾口而與之同爲是非寍能要諸久遠哉萬)物皆¶
種也以不同形相禪始卒若環莫得其倫是謂天均天均者天¶
<pb:CK-KZ_JY133_05p012b>¶
倪也又(自物理而論胎卵濕化物種有萬形雖不同然皆自無始以來形形相禪始終循環莫可得而比擬者要皆以氣¶
　聚而生氣散而死於不齊之中有至齊在焉是之謂天均莊)子謂惠子曰孔子行年六十¶
而六十化始時所是卒而非之未知今之所謂是之非五十九¶
非也惠子曰孔子勤志服知也勤(志卽敏求之意服知謂行其所知莊)子曰孔子¶
謝之矣已(謝去此事而)其未之嘗言此(不足以言之孔)子云夫受才乎大本¶
復靈以生鳴而當律言而當法利義陳乎前而好惡是非直服¶
人之口而已矣夫(才受於大本是天降之大才非小有才之才也且其才皆由性靈以生德以濟乎才也時而¶
　有鳴以彰志皆合於音律時而有言以範世皆中乎法則利義陳前不能淆好惡是非不能混皆是以言教也止能服人¶
　之口不能服人之心使)人乃以心服而不敢蘁音(悟迕也立)定天下之定已¶
乎已乎吾且不得及彼乎不(以口服人能使人心服而不敢違逆者是必無言之教也而人心乃定¶
<pb:CK-KZ_JY133_05p013a>¶
　矣吾立定以心服而定天下之定道其止於此乎止於此乎吾且不得而及彼至人心服之教乎已上皆孔子言曾)¶
子再仕而心再化謂(心化於祿也曰)吾及親仕三釜而心樂三(釜之粟祿之薄也¶
　親及而亦樂後)仕三千鍾不洎音(計及也謂以厚祿不及其親也吾)心悲親(不及祿雖厚¶
　而亦悲弟)子問於仲尼曰若參者可謂無所縣其罪乎縣(音玄曰)¶
旣已縣矣夫無所縣者可以有哀乎彼視三釜三千鍾如鸛雀¶
蚊虻相過乎前也林(希逸曰弟子問曾子此言有係累之罪否疑其前後兩變有悲喜也旣已縣矣言只此¶
　悲喜便是有係若無係則外物過前猶蚊虻而已豈足悲喜乎必進此一步然後爵祿不入於其心而一塵不掛矣顏)¶
成子游謂東郭子綦音(其曰)自吾聞子之言一年而野二年而從¶
三年而通四年而物五年而來六年而鬼入七年而天成八年¶
而不知死不知生九年而大妙野(返其朴也從順也是非好惡無所逆也通者無我無人無障¶
<pb:CK-KZ_JY133_05p013b>¶
　礙也物如槁木無情識也來謂非幻非滅如往之有來也釋氏之如來本此鬼入與鬼同其屈伸天成與天同其造化然¶
　又有箇未始有天未始有人未始有物未始有始也者故八年九年工夫愈細不知有死不知有生乃入於妙入於大妙¶
　則與道合眞矣不知死是不死也不知生是不生也釋氏不生不滅本此生)有爲死也勸公以其¶
死也有自也而生陽也無自也而果然乎惡乎其所適惡乎其¶
所不適生(則有爲死則無爲有死生之見自私者也若勸之以公而無私則不知有死矣生而爲死之所自故聖人外¶
　其身而身存以其無私能成其私所以勸公也夫人皆以其死也有自也謂有大司命以宰之也而生陽也俄而自無而¶
　有疑其爲無自也而果然無自乎不知方生方死方死方生必然之理夫人惟聽造化爲陶冶耳適者往也惡乎以生爲¶
　得所當往而適其生乎惡乎以死爲不得所不當往而不適其死乎不敢與造化爭衡也天)有厯數地有¶
人據吾惡乎求之此(以造化之不可知者反復徵問厯數謂日月星辰之數人據謂圖書禹貢地理之可據¶
　者二者猶不足以盡天地之理莫)知其所終若之何其無命也莫知其所始¶
<pb:CK-KZ_JY133_05p014a>¶
若之何其有命也有以相應也若之何其無鬼邪無以相應也¶
若之何其有鬼邪以(爲無命耶窮之不知其所終以爲有命耶遡之不見其所始以爲無鬼耶屈伸往來氣¶
　機不爽以爲有鬼耶善未必福仁未必夀造化之妙不可知者如此眾)罔兩影(邊淡薄者問)於景音(影¶
曰)若向也俯而今也仰向也括括(髮而)今也被髮向也坐而今也¶
起向也行而今也止何也景曰叟叟也影(稱罔兩之詞奚)稍問也汝(何必稍¶
　稍而問予)有而不知其所以我(之俯仰行止皆有所待汝獨不知其所以然耳予)蜩音(條¶
甲)也蛇蛻音(脫也)似之而非也甲(蛻一離不復聯屬形影則離合有時火)與日吾屯¶
　屯(聚有影也)陰無(日與)夜無(火吾)代代(之而去也)眾(罔兩故稱曰叟叟若隱若顯之謂罔生於影影生¶
　於形俯仰行止隨人而已寍知所以哉譬之蜩已化而甲在蛇已化而蛻在以此爲比亦近似之而非也影得日與火則¶
　屯聚而顯遇陰與夜則代去而隱彼)形(也吾)影(也所)以有待耶無(形則無影故影必待形而)况¶
<pb:CK-KZ_JY133_05p014b>¶
乎以有待者乎影(待形也而形則何所待乎有待者必有待待者待者形操其權而况待待者又有所以主張¶
　乎形者非彼之所待乎彼)來則我與之來彼往則我與之往彼强陽猶(言¶
　强健則)我與之强陽强陽者又何以有問乎彼(形也我影也影不能自來往必待¶
　形以爲來往影不能自强健必待形以爲强健及問强健者誰爲之强健乎又問强健者果能長强健否乎知此則知形¶
　亦影也影亦罔兩也皆爲幻相而非眞實也有志之士何不訪眞人跳出有待之外自爲解脫而步日月無影乎陽)¶
子居姓(陽名戎字子居列子作楊朱南)之沛老聃西遊於秦邀於郊至於梁而¶
遇老子老子中道仰天而歎曰始以汝爲可教今不可也陽子¶
居不答至舍進盥音(管潄)音(𠻳巾)櫛脫屨戶外膝行而前曰向者弟¶
子欲請夫子夫子行不間音(閑是)以不敢今間矣請問其故不(可教之¶
故老)子曰而睢睢音(疽仰目盱)盱音(虛張目皆傲狀而)誰與居人(將畏難而疏遠也大)¶
<pb:CK-KZ_JY133_05p015a>¶
白若辱道(高之人心中無一毫點染内懷玉也而外被褐和光同塵使人不識若辱也盛)德若不足道(愈¶
　高而心愈下德盛而志愈謙不自滿足也陽)子居蹵然變容曰敬聞命矣其往也¶
舍者迎將其家公主(人公執)席妻執巾櫛舍者避席煬音(陽炊也者)避¶
竈其反也舍者與之爭席矣同(一楊朱也一舍者也始而避不止於不爭旣而爭不止於不避曷¶
　以故始而露其丰頴故人見而敬之旣而深自韜晦故人視之以爲尋常矣¶
　)復圭子曰南華老仙自揆立言旣多恐人殉迹而失眞宗乃¶
　自說破其立言之法有三寓言重言巵言也使人知尋其正¶
　脉耳凡言人事寓言大道十中有九欲人保全性天也凡言¶
　帝王聖賢有徵而可信十中有七欲人之不疑也巵言如巵¶
　酒在手和天倪而出令人爽口因以爽心不覺鼓舞而興起¶
<pb:CK-KZ_JY133_05p015b>¶
　也此何以故以人之根有上下器有利鈍也故就性天而言¶
　性天不若藉外物而論性天之易明也卽親父不譽其子之¶
　說也寓言也就庸言而醒庸人不若借聖諦而聳庸人之悅¶
　從也卽是同而非異之說也重言也人之以年先人而聞道¶
　不先吾終謂之陳人而不謂之先人不如以美言曼衍使人¶
　知窮其根源也巵言也道有言乎無言乎言者齊乎不言者¶
　齊乎吾以不言爲齊則言而愈不齊矣吾以言與不言俱不¶
　齊也毋寍不言乎毋寍言而同不言乎終身言未嘗言言齊¶
　不言也終身不言未嘗不言不言齊言也可不可然不然均¶
　之有所自吾無然不然因其物之然不然也吾無可不可因¶
<pb:CK-KZ_JY133_05p016a>¶
　其物之可不可也物物有天物物有倪吾以巵言和而出之¶
　則天下之言齊而久遠之情得矣號物之數謂之萬形不一¶
　也而相禪同造化之所循環形不倫也而天均同天均者卽¶
　天倪也人之所以成性物之所以成物不外乎此耳莊子與¶
　惠子曰孔子行年六十不惟渣滓化而是非亦化聲爲律言¶
　爲法利義不淆好惡是非合宜服人之口非難而服人之心¶
　爲難也曾子再仕而心再化其先仕而心樂樂親之與養也¶
　非樂三釜之粟也其旣仕而心悲悲親之不與養也非悲千¶
　鍾之粟也卽此猶係心於悲喜也其去哀樂不能入而爵祿¶
　不介懷者尙隔一膜矣顏成子游進乎東郭子綦之道一年¶
<pb:CK-KZ_JY133_05p016b>¶
　而復還乎太朴二年而與道不違三年而撤人我之障四年¶
　而情識不著五年而獨往獨來釋氏之如來本此也六年而¶
　役使鬼神與鬼神合其吉凶也七年而天卽我我卽天與天¶
　地合其德也八年而忘死生心經之不生不滅本此也九年¶
　而大妙與道合眞卽太上無欲以觀其妙也生則有爲猶有¶
　私而不爲者死則無人不然乃大公也死陰也人之死不死¶
　於死之日其來蓋有自矣而生陽也以爲無自者不知死生¶
　同途陰陽一理惡乎適惡乎不適也在天有厯數之可按在¶
　地有圖書之可據天文地理甚爲彰著也昭昭生於冥冥終¶
　無其終而始無其始故謂之無命不可謂之有命亦不可有¶
<pb:CK-KZ_JY133_05p017a>¶
　倫生於無形體物不遺謂之無鬼不可不見不聞謂之有鬼¶
　亦不可罔兩生於影影生於形俯仰行止皆隨形也影外微¶
　陰非一故曰叟叟予影自謂也予雖有影而不知其所以然¶
　之故形之有影猶之蜩已化而甲在蛇已化而蛻在以此爲¶
　比亦似之而非也火與日則影生陰與夜則影滅吾之所待¶
　者非火日耶而况乎又有所待者火日乎形體乎彼火日有¶
　來往吾亦與之爲來往彼形體有强陽吾亦與之爲强陽形¶
　影且爲幻也况强陽亦非眞也又何必問其孰爲眞乎孰爲¶
　幻乎陽子遇老子於中道老子仰天而歎曰吾始以汝爲可¶
　教今不可教也陽子至舍盥洗潄巾櫛膝行而前曰請問其¶
<pb:CK-KZ_JY133_05p017b>¶
　所以不可教者何也老子曰善觀人者不於動容而於眉睫¶
　而睢睢盱盱目中無人人誰與之居者大白若辱不露一鋒¶
　頴也盛德若不足不矜一知識也吾教子止於此矣陽子斂¶
　容易色曰謹受教當其未受教之時此一陽子也公與妻胡¶
　爲而執席執巾櫛舍者焬者胡爲而避席避竈及旣受教之¶
　後亦此一陽子也舍者胡爲而與之爭席豈止不執席而已¶
　哉良由太上數語默化卽良賈深藏若虛盛德不足若愚之¶
　意也可見道德揚於外不若藏於内與其使人知之者淺不¶
　若使人不知者深也陽子一言而頓悟易悟也哉¶
<pb:CK-KZ_JY133_05p018a>¶
　
** 雜篇讓王篇第二十八¶
　
　蘇(長公謂讓王以下數篇非莊子所作予謂中有數段非莊子不能作恐有漢儒竄入語不全是而亦不全非也其¶
　　曰道之眞以治身其緒餘以爲國家其土苴以治天下乃莊子内聖外王之學三語可以蔽全部南華此篇厯引薄¶
　　富貴而重生者安貧賤而樂志者第惟北人無擇卞隨瞀光三人藐天下寍赴淵而不悔爲吾儒所不取不知此三¶
　　人逆知今日有揖讓他日必有征誅有征誅必有簒弒有簒弒必有屠滅有屠滅必有改封建旣改封建必有華犁¶
　　夷庭夷亂中華之漸高士先覺故預赴淵以杜其漸耳卽南華所謂絶聖棄智而民不亂剖斗折衡而民不爭之意¶
　　也此等遠見非學有淵源而大有道氣者安足以語此後有聞風而興起者自伯夷叔齊而後不多見也¶
堯)以天下讓許由許由不受又讓於子州支父音(甫支父字也卽支伯也子)¶
州支父曰以我爲天子猶之可也雖然我適有幽憂幽(隱也猶云隱憂病¶
　只是爲物累耳之)病方且治之未暇治天下也夫天下至重也而不¶
<pb:CK-KZ_JY133_05p018b>¶
以害其生又况他物乎惟無以天下爲者可以託天下也無(心於天¶
　下者而治天下方不爲天下所累舜)讓天下於子州支伯子州支伯曰予適¶
有幽憂之病方且治之未暇治天下也故天下大器也而不以¶
易生此有道者之所以異乎俗者也上(言不以重務傷生此言不以外物而易吾生總重¶
　養生上所以爲道德之書舜)以天下讓善卷善卷曰余立於宇宙之中冬¶
日衣皮毛夏日衣葛絺春耕種形足以勞動秋收歛身足以休¶
食日出而作日入而息逍遙於天地之閒而心意目得吾何以¶
天下爲哉悲夫子之不知予也遂不受於是去而入深山莫知¶
其處今(常德府武陵縣南蒼山有善卷壇宋政和中賜號遁世高蹈先生郡守李燾爲壇紀壇之近仍有其墳自適其適¶
　故不適人之適舜)以天下讓其友石戶之農石(戶地名農農夫也石)戶之農曰捲捲音(權捲捲¶
<pb:CK-KZ_JY133_05p019a>¶
　勤勞貌乎)后之爲人葆力之士也以舜之德爲未至也葆(力謂窮力以¶
　養人非以德者故德爲未至於)是夫負妻戴攜子夫(以背負物妻以首戴物手攜其子乃隱士之¶
　風以)入於海終身不反也太王亶父音(甫居)邠狄人攻之事之¶
以皮帛而不受事之以犬馬而不受事之以珠玉而不受狄人¶
之所求者土地也太王亶父曰與人之兄居而殺其弟與人之¶
父居而殺其子吾不忍也子皆勉居矣爲吾臣與爲狄人臣奚¶
以異且吾聞之不以所用養土(地害)所養人(也因)杖筴而去之民相¶
連而從之遂成國於岐山之下夫太王亶父可謂能尊生矣尊(生¶
　以身爲重外物爲輕也能)尊生者雖富貴不以養傷身雖貧賤不以利¶
累形有(身不能無養有生不能無累富貴者樂於養養過傷生貧賤者迫於利利失則累形免此二患乃所謂尊生也¶
<pb:CK-KZ_JY133_05p019b>¶
今)世之人居高官尊爵者皆重失之見利輕亡其身豈不惑哉¶
越人三世弒其君王子搜患之逃乎丹穴南(戴曰爲丹穴而)越國無君¶
求王子搜不得從之丹穴王子搜不肯出越人薰之以艾乘以¶
王輿王子搜援綏登車仰天而呼曰君乎君乎獨不可以舍我¶
乎王子搜非惡爲君也惡爲君之患也若王子搜者可謂不以¶
國傷生矣此固越人之所欲得爲君也搜(無意於國故可託以國韓)魏相與¶
爭侵地子華子魏(人見)昭僖侯韓(侯昭)僖侯有憂色子華子曰今使¶
天下書銘誓(約於)君之前書之言曰左手攫音(却之)攘(而取之也則)右手¶
廢斷(而去之也右)手攫之則左手廢然而攫之者必有天下君能攫¶
之乎昭僖侯曰寡人不攫也子華子曰甚善自是觀之兩臂重¶
<pb:CK-KZ_JY133_05p020a>¶
於天下也身亦重於兩臂韓之輕於天下亦遠矣今之所爭者¶
其輕於韓又遠君固愁身傷生以憂戚不得也僖侯曰善哉教¶
寡人者眾矣未嘗得聞此言也子華子可謂知輕重矣攘(其銘而可以¶
　有天下憂斷臂者且不攘之何則臂重而天下輕也韓輕於天下而韓之所爭又輕於韓乃以其故而愁身傷生是亦重¶
　於失一臂矣爲至輕而傷至重可不謂惑乎魯)君聞顏闔得道之人也使人以幣¶
先焉顏闔守陋閭苴布之衣而自飯牛喂(牛食也魯)君之使者至顏¶
闔自對之使者曰此顏闔之家與音(余顏)闔對曰此闔之家也使¶
者致幣顏闔對曰恐聽者謬誤(也謂誤聽也而)遺使者罪不若審之使¶
者還音(旋反)審之復來求之則不得已故若顏闔者眞惡富貴者¶
也富(貴非可惡也亦顧其時何如耳如堯舜在御則廟堂之上不可無皋夔而猶然爲顏闔之行吾恐其非惡富貴也或者¶
<pb:CK-KZ_JY133_05p020b>¶
　祗以藏拙耳故)曰道之眞以治身其緒餘以爲國家其土苴以治¶
天下由此觀之帝王之功聖人之餘事也非所以完身養生也¶
今世俗之君子多危身棄生以殉物豈不悲哉呂(祖云萬物皆是假惟有一道¶
　眞此眞字學者不得草草讀過在天地爲太極在人身爲先天眞一之氣自情竇開則眞氣喪故玄門有採眞之遊眞以¶
　治身也其緒餘土苴則皆有爲之法故聖人用之以治家國天下帝王之功聖人之餘事所謂糠粃糟粕陶鑄堯舜者土¶
　苴糞草也凡)聖人之動作也必察其所以之與其所以爲今且有¶
人於此以隨侯之珠彈千仞之雀世必笑之是何也則其所用¶
者重而所要者輕也夫生者豈特隨侯之重哉陸(西星曰所以之謂心之所往¶
　所以爲謂事之所爲如人意在得雀則雖以珠彈而不顧世人笑之而彼不以爲非也其所以之之者差也子)列¶
子窮容貌有饑色客有言之於鄭子陽者曰列禦寇蓋有道之¶
<pb:CK-KZ_JY133_05p021a>¶
士也居君之國而窮君無乃爲不好士乎鄭子陽卽令官遺之¶
粟子列子見使者再拜而辭使者去子列子入其妻望之而拊¶
　音(撫心)曰妾聞爲有道者之妻子皆得佚樂今有饑色君過而¶
遺先生食先生不受豈不命邪子列子笑而謂之曰君非自知¶
我也以人之言而遺我粟至其罪我也又且以人之言此吾所¶
以不受也其卒民果作難而殺子陽子(陽爲人嚴酷舍人折弓畏子陽怒責因國人逐猘¶
　狗而殺子陽禍不及列子可謂有見幾之明者矣楚)昭王失國屠羊說音(悅走)而從於¶
昭王昭王反國將賞從者及屠羊說屠羊說曰大王失國說失¶
屠羊大王反國說亦反屠羊臣之爵祿已復矣又何賞之有王¶
曰强之屠羊說曰大王失國非臣之罪故不敢伏其誅大王反¶
<pb:CK-KZ_JY133_05p021b>¶
國非臣之功故不敢當其賞王曰見音(現之)屠羊說曰楚國之法¶
必有重賞大功而後得見今臣之知不足以存國而勇不足以¶
死寇吳軍入郢說畏難而避寇非故隨大王也今大王欲廢法¶
毁約而見說此非臣之所以聞天下也王謂司馬子綦曰屠羊¶
說居處卑賤而陳義甚高子其爲我延之以三旌之位諸(侯之三卿也¶
屠)羊說曰夫三旌之位吾知其貴於屠羊之肆也萬鍾之祿吾¶
知其富於屠羊之利也然豈可以貪爵祿而使吾君有妄施之¶
名乎說不敢當願復反吾屠羊之肆遂不受也居(屠肆而守義若說者不當以¶
　屠羊目之矣原)憲居魯環堵之室茨以生草蓋(屋草不芟蓬)戶不完桑¶
以爲樞而甕牖一室破(甕爲牖褐)以爲塞以(褐衣塞牖上)漏下溼匡坐而¶
<pb:CK-KZ_JY133_05p022a>¶
弦鳴(琴也子)貢乘大馬中紺而表素軒車不容巷往見原憲原憲¶
華冠縰音(洗履)冠(裂如花開曰華履不著根曰縰杖)藜而應門子貢曰嘻先生何¶
病原憲應之曰憲聞之無財謂之貧學而不能行謂之病今憲¶
貧也非病也子貢逡音(皺巡)而有愧色原憲笑曰夫希世而行比¶
周而友學以爲人學(當爲已而反以爲人教)以爲已教(當爲人而反以爲已仁)義之¶
慝依(仁義以爲奸輿)馬之飾憲不忍爲也原(憲所言語語皆規子貢也子貢卽善辨亦不能不愧屈¶
　矣曾)子居衞緼袍無表顔色腫噲虛(浮之貌手)足胼胝音(支三)日不¶
舉火十年不製衣正冠而纓絶冠(久而敝捉)衿而肘見言(袖之短納)履而¶
踵決見(履之敝曳)縰而歌商頌聲滿天地若出金石有(節奏也天)子不得¶
臣諸侯不得友故養志者忘形養形者忘利致道者忘心矣忘(形¶
<pb:CK-KZ_JY133_05p022b>¶
　忘利凡有志者皆可能也至於忘心非心齋坐忘不能故下文云顔回孔)子謂顔回曰回來家¶
貧居卑胡不仕乎顔回對曰不願仕回有郭外之田五十畝足¶
以給飦音(堅糜也粥)郭内之田十畝足以爲絲麻鼓琴足以自娛所¶
學夫子之道者足以自樂也回不願仕孔子愀然變容曰善哉¶
回之意邱聞之知足者不以利自累也足(乎已無待於外也審)自得者失¶
之而不懼在(我者有以自得則外物之失不足喜懼行)修於内者無位而不怍不(以人不¶
　知爲愧邱)誦之久矣今於回而後見之是邱之得也不(知者以回之不仕¶
　爲回之有所得而夫子用行舍藏與回同心故不曰回之得而曰邱之得也中)山公子牟魏(之公子封中¶
　山君名牟謂)瞻子曰身在江海之上心居乎魏闕之下魏(闕王之象魏門也¶
　志在富貴則不能忘奈)何瞻子曰重生重生則利輕知(生之爲重則生之外無足重者¶
<pb:CK-KZ_JY133_05p023a>¶
中)山公子牟曰雖知之未能自勝也牟(雖知生可重物可輕然其心不能自勝也瞻)¶
子曰不能自勝則從神無惡乎不能自勝而强不從者此之謂¶
重傷重傷之人無夀類矣瞻(子教之曰汝不能勝則從之乎蓋人有元神有識神元神好清淨識神¶
　則見境生情所以學道之人先要降此識神不然則清淨之中不勝擾擾而元神惡之所不免矣夫我之元神不能以勝¶
　欲又强不從而使之從是謂重被其傷分明神受傷之甚故去人而死也魏)牟萬乘之公子也其¶
隱巖穴也難爲於布衣之士雖未至乎道可謂有其意矣一(念不起¶
　萬緣皆空而後眞性始得牟以公子學道視韋布之士薰習猶深故勝之愈難所謂身雖隱而心不隱也孔)子窮¶
於陳蔡之閒七日不火食藜羹不糝音(傘不糝純菜而無米也顔)色甚憊音(敗¶
而)弦歌於室顔回擇菜子路子貢相與言曰夫子再逐於魯削¶
迹於衞伐樹於宋窮於商周圍於陳蔡殺夫子者無罪籍凌(轢之意¶
<pb:CK-KZ_JY133_05p023b>¶
夫)子者無禁弦歌鼓琴未嘗絶音君子之無恥也若此乎顔回¶
無以應入吿孔子孔子推琴喟然而歎曰由與賜細人也召而¶
來吾語之子路子貢入子路曰如此者可謂窮矣孔子曰是何¶
言也君子通於道之謂通窮於道之謂窮今邶抱仁義之道以¶
遭亂世之患其何窮之爲故内省而不窮於道臨難而不失其¶
德天寒旣至霜雪旣降吾是以知松柏之茂也陳蔡之隘於邱¶
其幸乎孔子削然孤(高之貌反)琴復(鼓琴而)弦歌子路扢音(訖然)執干而¶
舞子貢曰吾不知天之高也地之下也仰(夫子之道如天地古)之得道者¶
窮亦樂通亦樂所樂非窮通也道德於此則窮通爲寒暑風雨¶
之序矣故許由娛於頴陽山(名而)共伯名(和得)乎邶首山(名共伯修行及周厲王¶
<pb:CK-KZ_JY133_05p024a>¶
　之難諸侯請以爲天子卽位十四年大旱屋焚卜于太陽兆曰厲王爲崇召公乃立宣王共伯復歸於宗逍遙得意共山¶
　之首舜)以天下讓其友北人無擇北人無擇曰異哉后之爲人¶
也居於𤱶畝之中而遊堯之門不若是而已又欲以其辱行漫¶
我吾羞見之因自投清冷之淵不(若是而已猶言不寍惟是此段居乎卞隨瞀光之首者以投¶
　淵爲二人之望也湯)將伐桀因卞隨而謀卞隨曰非吾事也湯曰孰¶
可曰吾不知也湯又因瞀音(務光)而謀瞀光曰非吾事也湯曰孰¶
可曰吾不知也湯曰伊尹何如曰强力忍垢徂(兵須力弒君須忍辱吾)不¶
知其他也湯遂與伊尹謀伐桀克之以讓卞隨卞隨辭曰后之¶
伐桀也謀乎我必以我爲賊也勝桀而讓我必以我爲貪也吾¶
生乎亂世而無道之人再來漫我以其辱行吾不忍數音(朔聞)也¶
<pb:CK-KZ_JY133_05p024b>¶
乃自投稠音(周在頴陽水)而死湯又讓瞀光曰知者謀之武者遂之¶
仁者居之古之道也吾子胡不立乎瞀光辭曰廢上非義也殺¶
民非仁也人犯其難我享其利非廉也吾聞之曰非其義者不¶
受其祿無道之世不踐其土况尊我乎吾不忍久見也乃負石¶
而自沈於廬水按(三自沈乃慕洗耳與汙牛口之風而過焉者也君子之所不取昔人謂三代之後士惟恐不¶
　好名孰知三代之前士有好名如此之甚者乎昔)周之興有士二人處於孤竹曰伯¶
夷叔齊二人相謂曰吾聞西方有人似有道者試往觀焉至於¶
岐陽武王聞之使叔旦往見之與之盟曰加富二等倍(其祿就)官¶
一列重(其爵血)牲而埋之二人相視而笑曰嘻異哉此非吾所謂¶
道也昔者神農之有天下也時祀盡敬而不祈喜其於人也忠¶
<pb:CK-KZ_JY133_05p025a>¶
信盡治而無求焉樂與政爲政樂與治爲治不以人之壞自成¶
也不以人之卑自高也不以遭時自利也不(以人壞三段乃上聖至德之事作一冒¶
　下正明周之不然所以箴萬世之爲人臣者今)周見殷之亂而遽爲政上謀而下¶
行貨上(則用謀而下則用貨阻)兵而保威阻(撓人之兵以自固其威割)牲而盟以爲信¶
　不(能以德爲信而割牲以代之揚)行以說眾不(能見而民莫不說而必自陳功德以悅之殺)伐以¶
要利是推亂以易暴也推(尊亂德之周以易暴虐之殷吾)聞古之士遭治世不¶
避其任遇亂世不爲苟存今天下闇周德衰其竝音(傍乎)周以塗¶
　塗(炭吾)身也不如避之以潔吾行二子北至於首陽之山遂餓¶
而死焉若伯夷叔齊者其於富貴也苟可得已則必不賴高節¶
戾行如(管仲之事桓公魏徵之事太宗獨)樂其志不事於世此二士之節也世(至¶
<pb:CK-KZ_JY133_05p025b>¶
　殷末臣弒其君者國有子弒其父者比肩簒逆之風將何底止故夷齊不餓於他山而餓於首陽者何也蓋君明臣良百¶
　姓熙皞陽舒用事之世也主暴臣逆世界愁苦陰慘用事之世也夷齊之餓首陽而死之心祈聖主當陽反斯世爲唐虞¶
　回陰慘爲陽舒耳豈止愧萬世天下爲人臣之懷二心者¶
　)復圭子曰此以讓王名篇輕富貴也蓋其所重者不在富貴¶
　而在生也人苟知生之爲重卽天子可藐天下可輕矣昔堯¶
　以天下讓許由而許由不受者不以天下之大入其耳也讓¶
　子州支父而支父不受者不以天下害其生也舜讓天下於¶
　子州支伯而支伯不受者不以天下易其生也以天下讓善¶
　卷而善卷逃入山者自適其適而不適人之適也又以天下¶
　讓石戶之農而農攜妻子以入於海者謂至德之士知有其¶
<pb:CK-KZ_JY133_05p026a>¶
　身而不知有天下嗣是太王棄邠遷岐無以養人而害人不¶
　惟自尊其生且知百姓之生尊也惟尊生者可以富貴不以¶
　外物而賊生惟尊生者可以貧賤不以貪得而損生胡今人¶
　兩者胥失終身不解也越人三世弒其君王子搜逃乎丹穴¶
　迫而後起不得已而後爲君非惡爲君也惡爲君之患也韓¶
　昭侯寍不有天下而不肯廢左右手者知兩臂重於天下也¶
　身又重於兩臂韓又輕於天下君胡爲爭其所輕愁身傷生¶
　而不顧也顏闔不受魯君之幣使者復至而先逃此豈惟輕¶
　富貴且直惡之矣若顏闔者可謂得好惡之眞也由此觀之¶
　萬物皆是幻惟有一道眞此眞乃人生先天眞一之祖炁學¶
<pb:CK-KZ_JY133_05p026b>¶
　者須尋侶伴訪仙師覓外護以返還此眞炁乃可以長生久¶
　視若帝王之功家國天下之事業儒者以爲奇覯而眞人視¶
　之特緒餘與土苴耳完身養生者之所不屑也視富貴雖可¶
　欲也不啻如一雀生尤可欲也不啻如隨珠世人舍所重以¶
　徇所輕何異以隨侯之珠而彈千仞之雀乎列子不受鄭子¶
　陽之餽粟非惡粟也惡其不出己見而信人言以餽遺安知¶
　他日不以人言而罪我此其所以不受也故後鄭子陽之難¶
　作而禍亦不及焉楚昭王失國屠羊說從之遊後昭王返國¶
　賞及屠羊說詎知屠羊說之所見有超乎爵祿之外者曰大¶
　王失國彼失屠羊大王反國彼反屠羊以故業爲爵祿而不¶
<pb:CK-KZ_JY133_05p027a>¶
　以外加爲爵祿若而人也不敢任受失國之罪故亦不敢任¶
　受反國之功耳昭王嘉其品欲常常而見之屠羊說以王爲¶
　廢法而輕下士也不聞命焉王謂司馬子綦曰屠羊說居處¶
　卑賤而陳義甚高子爲我延以三旌之位屠羊說曰以三旌¶
　較屠羊其貴賤懸矣以萬鍾較屠羊之利其貧富又懸矣然¶
　而終不可貪富貴而致吾君有妄施之名不受寍以屠羊終¶
　焉原憲居魯茅茨而桑樞甕牖而褐塞匡坐而絃歌其自得¶
　可知矣子貢軒車往見原憲曰噫先生何病原憲應之曰憲¶
　聞之無財之謂貧學而不能行之謂病今憲貧也非病也憲¶
　獨愧希世比周者學不能爲已敎不能爲人借仁義以文其¶
<pb:CK-KZ_JY133_05p027b>¶
　奸而飾輿馬以驕人者吾不忍也子貢其何詞以對曾子居¶
　衞袍緼形勞烟火希舉冠纓斷絶曳縰而歌商頌聲徹天滿¶
　天徹地滿地其聲鏘疑出於金其聲確又疑出於石天子得¶
　而慕之不得而臣之諸侯得而師之不得而友之故養形者¶
　忘利煉精還氣也養志者忘形煉氣還神也至於致道而忘¶
　心則煉神還虛矣孔子以顏回之貧而勸之仕不知回不知¶
　其貧也有負郭之田五十畝飦粥之所給郭内之田十畝絲¶
　麻之所資鼓琴足以自娛所學有夫子之道其樂在性天而¶
　不在仕進也孔子愀然變容曰善哉回之知足也不以利而¶
　傷行善哉回之自得也不以外失而有懼善哉回之内修也¶
<pb:CK-KZ_JY133_05p028a>¶
　不以無位而取怍用行舍藏吾與回有同心不惟回之得而¶
　亦邱之得也中山魏公子牟慕道而居江海心猶未忘魏闕¶
　求禁止之術於瞻子瞻子曰子能知生之爲重則外物皆輕¶
　矣胡牟明知之而以生與外物較其數不勝也瞻子曰夫人¶
　神好靜而欲牽之神不勝擾欲必爲元神之所惡子强不從¶
　者而從之不能自勝一傷也强而抑之又一傷也故曰重傷¶
　重傷之人無夀類矣孔子窮於陳蔡七日不火食弦歌鼓琴¶
　未嘗絶音子路子貢以爲君子之無恥孔子曰君子當其通¶
　時非通也通於道之謂通當其窮時非窮也窮於道之謂窮¶
　今邱有其道而無其遇何以爲窮當窮而道在遇難而德見¶
<pb:CK-KZ_JY133_05p028b>¶
　𡻕寒霜雪然後知松柏之茂也陳蔡之隘子以爲憂而邱以¶
　爲幸也孔子反琴弦歌如故子路執干而舞其所得猶淺也¶
　子貢乃撫然曰吾今而後始知夫子之道猶天地吾安知天¶
　之高也地之下也道之有窮通猶天地之有寒暑風雨古之¶
　得道者無往而不樂所樂非窮通也視窮通爲寒暑風雨之¶
　序耳故許由娛於頴陽而共伯得乎邱首古之人又有甘窮¶
　死而不甘於通者一見於北人無擇謂居𤱶畝者胡爲而遊¶
　巖廊羞受舜禪而寍投於清冷之淵再見於卞隨謂湯伐桀¶
　而與我謀必以我爲賊也勝桀而讓我必以我爲貪也乃自¶
　投稠水而死三見於瞀光以不義之祿爲不可受無道之土¶
<pb:CK-KZ_JY133_05p029a>¶
　爲不可踐况肯尊居民上乎乃負石而沈於廬水若而人也¶
　非惟不知有窮通且不知有死生三人之心何心哉逆知揖¶
　讓者征誅之漸也放伐者篡弒之始也目不忍見耳不忍聞¶
　故以一死而挽愈趨愈下之頽風後有聞風興起者伯夷叔¶
　齊是也其始而之西周也以西周有有道之人也已而不受¶
　周之爵祿也猶不能忘情於神農之世祭盡敬而不祈福治¶
　盡信而無所求不以人之壞自成也則不利其壞可知不以¶
　人之卑自高也則不樂其卑可知不以遭時自利也則不願¶
　逢時又可知今周獨不然殷好亂而周好整殷無識而貨聚¶
　周用謀而財散殷人畔而心離周人聯而信結其作誓以要¶
<pb:CK-KZ_JY133_05p029b>¶
　眾也征伐以市利也何爲推尊亂德之周以易暴虐之殷乎¶
　獨不聞上古之士其遭治世也以一身任天下而不辭其遇¶
　亂世也欲苟存於旦夕而不忍吾與其傍周以辱吾身也何¶
　如遠避之以潔吾行乎於是逃之首陽之山遂餓而死焉二¶
　子之於富貴可已則已非爲苦節不可貞也亦非恥爲含垢¶
　以立虛名也身處商周之交世界缺陷君臣分絶吾欲以𣺌¶
　然之軀率天下諸侯西向返周爲商力旣有所不能吾欲隱¶
　忍以商臣而踐周之土食周之毛義又有所不可惟有死之¶
　一字可以贊化育扶綱常俾當時後世簒臣凛凛然而改心¶
　易慮則夷齊非聖之清也實聖之任也非啻聖之任也實聖¶
<pb:CK-KZ_JY133_05p030a>¶
　之時也卽至人上聖居夷齊之地處夷齊之時不得不爲夷¶
　齊之餓也後有作者弗可及已¶
<pb:CK-KZ_JY133_05p030b>¶
¶	
<pb:CK-KZ_JY133_05p031a>¶
　
** 雜篇盜跖第二十九¶
　
　意(淺語弱展卷便知爲漢儒所作古德喝佛罵祖爲報深恩丹霞燒木佛以求舍利無乃效尤而過者乎首段詆毁¶
　　帝王譏侮聖賢處無大意味中段託爲滿苟得謂矯飾以全忠信不如直情之爲愈末段託爲知和不貪不廉之說¶
　　平爲福有餘爲害之語可謂竊南華之皮相而未竊其精神識者以爲何如¶
孔)子與柳下季爲友姓(展名獲字季禽居柳下諡惠至孔子生八十餘年至子路之死百五六十𡻕是寄¶
　言也柳)下季之弟名曰盜跖盜跖從卒九千人橫行天下侵暴¶
諸侯穴室樞戶穿(人之屋啟人之戶樞驅)人牛馬取人婦女貪得忘親不¶
顧父母兄弟不祭先祖所過之邑大國守城小國入保萬民苦¶
之孔子謂柳下季曰夫爲人父者必能詔其子爲人兄者必能¶
教其弟若父不能詔其子兄不能教其弟則無貴父子兄弟之¶
<pb:CK-KZ_JY133_05p031b>¶
親矣今先生世之才士也弟爲盜跖爲天下害而弗能教也邱¶
竊爲先生羞之邱請爲先生往說音(稅之)柳下季曰先生言爲人¶
父者必能詔其子爲人兄者必能教其弟若子不聽父之詔弟¶
不受兄之教雖今先生之辯將奈之何哉且跖之爲人也心如¶
涌泉意如飄風强足以拒敵辯足以飾非順其心則喜逆其心¶
則怒易辱人以言先生必無往季(言跖之强暴非禮義所能化誨孔)子不聽顏¶
回爲馭子貢爲右往見盜跖盜(跖乃方休)卒徒太山之陽膾人肝而¶
餔日(申時食也之)孔子下車而前見謁者曰魯人孔邱聞將軍高義¶
敬再拜謁者謁者入通盜跖聞之大怒目如明星髮上指冠曰¶
此夫魯國之巧僞人孔邱非邪爲我告之爾作言造語妄稱文¶
<pb:CK-KZ_JY133_05p032a>¶
武冠枝木之冠枝(〓〓冠皮爲冠謂華飾如枝繁也帶)死牛之脅以(牛皮爲帶卽革帶也多)¶
辭謬說不耕而食不織而衣搖脣鼓舌擅生是非以迷天下之¶
主使天下學士不反其本妄作孝弟而徼倖於封侯富貴者也¶
子之罪大極重疾走歸不然我將以子肝益書餔之膳孔子復¶
通曰邱得幸於季謂(與下季相親求以自適也願)望履幕下一(見於幕下而望其履也謁)¶
者復通盜跖曰使來前孔子趨而進避席反走再拜盜跖盜跖¶
大怒兩展其足案劍瞋音(甸目)張(目也聲)如乳虎曰邱來前若所言¶
順吾意則生逆吾心則死孔子曰邱聞之凡天下有三德生而¶
長大美好無雙少長貴賤見而皆說音(悅之)此上德也知維天地¶
　知(可以包羅天地天地不能出其知之外能)辨諸物才(能可辨名物此)中德也勇悍果敢¶
<pb:CK-KZ_JY133_05p032b>¶
聚眾率兵此下德也凡人有此一德者足以南面稱孤矣今將¶
軍兼此三者身長八尺二寸面目有光脣如激丹齒如齊貝音¶
中黄鍾而名曰盜跖邶竊爲將軍恥不取焉將軍有意聽臣請¶
南使吳越北使齊魯東使宋衞西使晉楚使爲將軍造大城數¶
百里立數十萬戶之邑尊將軍爲諸侯與天下更始罷兵休卒¶
收養昆弟共祭先祖此聖人才士之行而天下之願也盜跖大¶
怒曰邱來前夫可規以利而可諫以言者皆愚陋恆民之謂耳¶
今長大美好人見而說之者此吾父母之遺德也邱雖不吾譽¶
吾獨不自知邪且吾聞之好面譽人者亦好背而毀之今邱吿¶
我以大城眾民是欲規我以利而恒民畜我也安可長久也城¶
<pb:CK-KZ_JY133_05p033a>¶
之大者莫大乎天下矣堯舜有天下子孫無置錐之地湯武立¶
爲天子而後世絶滅非以其利大故邪且吾聞之古者禽獸多¶
而人民少於是民皆巢居以避之晝拾橡栗暮棲木上故命之¶
曰有巢氏之民古者民不知衣服夏多積薪冬則煬音(樣之)故命¶
之曰知生之民神農之世卧則居居起則于于民知其母不知¶
其父與麋鹿共處耕而食織而衣無有相害之心此至德之隆¶
也然而黄帝不能致德與蚩尤戰於涿音(卓鹿)之野流血百里神(農¶
　之後第八帝曰榆罔世蚩尤氏强與榆罔爭王逐榆罔榆罔與黄帝合謀擊殺蚩尤涿鹿之戰征伐之所自起也堯)¶
舜作立羣臣湯放其主武王殺音(弒紂)自是之後以强凌弱以眾¶
暴寡湯武以來皆亂人之徒也今子修文武之道掌天下之辯¶
<pb:CK-KZ_JY133_05p033b>¶
以教後世縫衣縫(掖之衣大袂單衣淺)帶縫(帶使淺狹矯)言僞行以迷惑天下¶
之主而欲求富貴焉盜莫大於子天下何故不謂子爲盜邱而¶
乃謂我爲盜跖子以甘辭說音(稅子)路而使從之使子路去其危¶
　高(也冠)解其長劍而受教於子天下皆曰孔邱能止暴禁非其¶
卒之也子路欲殺音(弒衞)君而事不成菹音(葅於)衞東門之上是子¶
教之不至也詆(毀夫子教人非子)自謂才士聖人邪則再逐於魯削迹¶
於衞窮於齊圍於陳蔡不容身於天下子教子路菹此患上無¶
以爲身下無以爲人子之道豈足貴邪世之所高莫若黄帝黄¶
帝尙不能全德而戰涿鹿之野流血百里堯不慈舜不孝禹偏¶
枯湯放其主武王伐紂文王拘羑里此六子者世之所高也孰¶
<pb:CK-KZ_JY133_05p034a>¶
論之皆以利惑其眞而强反其情性其行乃甚可羞也世之所¶
謂賢士伯夷叔齊辭孤竹之君而餓死於首陽之山骨肉不葬¶
鮑焦飾行非世抱木而死申徒狄諫而不聽負石自投於河爲¶
魚鼈所食介子推至忠也自割其股以食音(嗣文)公文公後背之¶
子推怒而去抱木而燔音(煩燒也死)尾生與女子期於梁下女子不¶
來水至不去抱梁柱而死此四者無異於磔音(翟張其尸曰磔犬)流豕¶
　言(其身之自殺如殺犬豕也操)瓢而乞者皆離名離(麗也泥著於名也輕)死不念本¶
　不(知本眞之性養)夀命者也世之所謂忠臣者莫若王子比干伍子¶
胥子胥沈音(沉江)比干剖心此二子者世謂忠臣也然卒爲天下¶
笑自上觀之至於子胥比干皆不足貴也邱之所以說音(稅我)者¶
<pb:CK-KZ_JY133_05p034b>¶
若吿我以鬼事則我不能知也若吿我以人事者不過此矣皆¶
吾所聞知也今吾吿子以人之情目欲視色耳欲聽聲口欲察¶
味志氣欲盈人上夀百𡻕中夀八十下夀六十除病瘦死喪憂¶
患其中開口而笑者一月之中不過四五日而已矣天與地無¶
窮人死者有時操有時之具而託於無窮之間忽然無異騏驥¶
之馳過隙也不能悅其志意養其夀命者皆非通道者也邱之¶
所言皆吾之所棄也亟去走歸無復言之子之道狂狂汲汲詐¶
巧虛僞事也非可以全眞也奚足論哉孔子再拜趨走出門上¶
車執轡三失目芒然無見色若死灰據軾低頭不能出氣歸到¶
魯東門外適遇柳下季柳下季曰今者闕然數日不見車馬有¶
<pb:CK-KZ_JY133_05p035a>¶
行色得微往見跖邪孔子仰天而歎曰然柳下季曰跖得無逆¶
汝意若前乎孔子曰然邱所謂無病而自炙也疾走料音(聊虎)頭¶
扁音(鞭虎)須幾不免虎口哉須(作鬚此戰國策士之言若莊子所作必能代夫子折伏盜跖而豈作此¶
　狀耶子)張問於滿苟得亦(是寓言之名但求苟得以滿其欲者子張學干祿故復託之曰)盍不¶
爲行無行則不信不信則不任不任則不利故觀之名計之利¶
而義眞是也若棄名利反之於心則夫士之爲行不可一日不¶
爲乎滿苟得曰無恥者富多信者顯夫名利之大者幾在無恥¶
而信故觀之名計之利而信眞是也若棄名利反之於心則夫¶
士之爲行抱其天乎滿(苟得蓋亦盜跖之徒觀其寓言謂但求苟得以滿其欲者子張之意主於爲名苟¶
　得之意主於爲利盍不爲行言汝何不修行以爲名利之媒乎苟反於心豈眞有見義之當然而不可一日不爲者乎分¶
<pb:CK-KZ_JY133_05p035b>¶
　明是爲名利而修行也苟得則以爲名利者不在於修行而在於無行故名利之大者其幾在無恥而多信故觀名計利¶
　而信其眞在于是也若棄名利而反之心以自審則夫士之爲行也豈眞一無所爲而抱其天乎抱如抱一之抱言與之¶
　相守而不離也子)張曰昔者桀紂貴爲天子富有天下今謂臧聚曰¶
　盜(跖竊聚之人汝)行如桀紂則有怍色有不服之心者小人所賤也¶
仲尼墨翟窮爲匹夫今謂宰相曰子行如仲尼墨翟則變容易¶
色稱不足者士誠貴也故勢爲天子未必貴也窮爲匹夫未必¶
賤也貴賤之分在行之美惡以(臧聚而比之桀紂則怍以宰相而比之孔墨則辭可見勢爲天子¶
　未必貴窮如匹夫未必賤士而能修則所貴在我如之何其不修耶滿)苟得曰小盜者拘大盜¶
者爲諸侯盜(賊之行人之所賤小盜則小利大盜則大利行之惡者果足賤乎不足賤乎諸)侯之門義¶
士存焉苟(得以言行之貴賤卒無定論昔)者桓公小白殺音(弒兄)入嫂而管仲爲¶
<pb:CK-KZ_JY133_05p036a>¶
臣田成子常殺音(弒君)竊國而孔子受幣論則賤之行則下之則¶
是言行之情悖戰於胸中也不亦拂乎故書曰孰惡孰美成者¶
爲首不成者爲尾小(白不義而管仲爲之臣田常不義而孔子受其幣使夷吾孔子立論必賤二君之所爲¶
　而行則臣而下之言與行大相悖戾也行之惡者果足賤乎子)張曰子不爲行卽將疏戚¶
無倫貴賤無義長幼無序五紀五(倫六)位君(臣父子夫婦將)何以爲别乎¶
滿苟得曰堯殺長子舜流母弟疏戚有倫乎湯放桀武王殺紂¶
貴賤有義乎王季爲適音(的周)公殺兄長幼有序乎儒者僞辭墨¶
者兼愛五紀六位將有别乎且子正爲名我正爲利名利之實¶
不順於理不監於道滿(以仁義之名求得我但爲利而已不假矯飾之名也爲名爲利皆非眞實道理故¶
　不順不監吾)曰與子訟於無約訟(質成之意無約假設之名也曰)小人殉財君子¶
<pb:CK-KZ_JY133_05p036b>¶
殉名其所以變其性易其性則異矣乃至於棄其所爲而殉其¶
所不爲則一也殉(利殉名雖清濁不同然舍其所當爲而爲其所不當爲則一而已故)曰無爲小¶
人反殉而天小(人殉財必逆乎天旣無爲小人則必反殉乎天矣無)爲君子從天之理眞(君¶
　子必不背理而殉名若殉時而獲名則寍毋爲此君子從天之理而不得名也若)枉若直相爲天極¶
面觀四方與時消息人(事之有枉直君子相之爲天極之有陰陽四方之有生殺四時之有消息也雖堯¶
　舜之世不能皆直而無枉若)是若非執而圓機獨成而意與道徘徊有(枉直則¶
　君子因而是直非枉無成心也執圓機以爲是非不隨世而是非故謂之獨成而意與道徘徊雖有是非也猶然無是非¶
　矣無)轉而行不(改其操無)成而義不(以一節立行將)失而所爲將(失自然本眞無)¶
赴而富無殉而成將棄而天趨(赴於富求狥其成將失其自然之天矣比)干剖心子¶
胥抉音(決眼)忠之禍也直躬證父尾生溺死信之患也鮑子名(焦立)¶
<pb:CK-KZ_JY133_05p037a>¶
乾棄(蔬而槁洛水之士申)子不自理申(徒狄抱甕之河廉)之害也孔子不見母幼(而¶
　失恃匡)子不見父義之失也此上世之所傳下世之所語以爲¶
士者正其言必其行故服其殃離罹(同其)患也比(干至此皆言立節尙行之患正謂¶
　以忠信廉義之言爲實必期必也苟得之意謂矯飾以求利達不如直情之爲愈無)足問於知和曰¶
人卒到(底也未)有不興名就利者彼富則人歸之歸則下之下則¶
貴之夫見下貴者所以長生安體樂音(洛意)之道也今子獨無意¶
焉知不足耶意知而力不能行耶故推正不忘耶無(足志在興名就利以安¶
　體樂意此亦苟得之徒故知和告以富者貴積而能散惠眾周物貧人倚之以爲命乃能全身無患耳陶朱三積三散意¶
　固如此以我一身而見人之下我貴我則安體樂意之道而子獨無意於富貴豈知有不足耶抑行有不力耶將故推正¶
　理以遏求富貴之心而不能忘耶知)和曰今夫此人以爲與己同時而生同¶
<pb:CK-KZ_JY133_05p037b>¶
鄉而處者以爲夫絕俗過世之士焉是專無主正所以覽古今¶
之時時(變是)非之分分(別也)與俗化世去至重棄至尊天(爵以)爲其所¶
爲也此其所以論長生安體樂意之道不亦遠乎察(其胸中無定主則隨俗¶
　治化同流合汙以媚世去其至重至尊之天爵以爲儻來之名利豈長生安身樂心之道舍其重且貴而爲世俗之爲非¶
　以隨侯之珠彈千仞之雀乎慘)怛之疾恬愉之安不監於體怵惕之恐欣¶
懽之喜不監於心求(富貴之人其身其心或安或否或悲或喜迷而不覺不能自見故曰不監知)爲¶
爲而不知所以爲是以貴爲天子富有天下而不免於患也知(有¶
　人爲而不知有天理雖至貴爲天子猶有損身之患况其下乎無)足曰夫富之於人無所不¶
利窮美窮勢至人之所不得逮聖人之所不能及俠人之勇力¶
而以爲威强秉人之知謀以爲明察因人之德以爲賢良此(設爲貪¶
<pb:CK-KZ_JY133_05p038a>¶
　者之言無足者謂其不知足也窮美極勢謂語其美利之極雖聖賢有所不能及何者無所用力而力者至焉無所用謀¶
　而謀者至焉無所用德而賢良者至焉皆富之利也非)享國而嚴若君父富(者無君父之尊而有君¶
　父之威嚴且)夫聲色滋味權勢之於人心不待學而樂之體不待¶
象而安之夫欲惡避就固不待師此人之性也天下雖非我孰¶
能辭之夫(聲色貨利與權勢人心樂而身安意向此性也以此爲性正謂認賊作子天下之人雖不似我之貪著然亦¶
　未見其超然而獨辭者知)和曰知者之爲故動以百姓不違其度是以¶
足而不爭無以爲故不求有(餘不足之分内外之辨不)足故求之爭四處而¶
不自以爲貪有餘故辭之棄天下而不自以爲廉在(我有所不足則窮極四¶
　端而爭求之亦不以爲貪謂求在我也德足有餘則身外之物皆辭之雖辭天下亦不以爲廉謂棄其在外也廉)貪¶
之實非以迫外也反監之度勢爲天子而不以貴驕人富有天¶
<pb:CK-KZ_JY133_05p038b>¶
下而不以財戲人計其患慮其反以爲害於性故辭而不受也¶
非以要名譽也陸(西星曰有餘而棄不足而求貪廉之實非在外也反而監之天理自然之法度雖貴如天子¶
　富以天下〓外物耳以儻寄之物驕人戲人豈常度哉故計其違度而慮其反害於性命辭而不受非要譽也堯)舜¶
爲帝而雍非仁天下也不以美害生也雍(揖遜也不以美名而害其身所謂有天下而¶
　不與也善)卷許由得帝而不受非虛辭讓也不以事害己也此¶
皆就其利辭其害而天下稱賢焉則可以有之彼非以興名譽¶
也若(此者可謂知利害之原審去就之義而天下稱賢焉則可以有是名而無黍矣然其有之也非以興名譽也聖人不自¶
　名而天下之名自歸之無)足曰必恃其名苦體絕甘約養以持生則亦¶
久病長阨而不死者也必(恃賢知之名苦肢體絕甘旨儉約以養生縱得長生亦如久病長阨而不死¶
　者雖生何益知)和曰平爲福有餘爲害者物莫不然而財其甚者¶
<pb:CK-KZ_JY133_05p039a>¶
也平(則能保滿則必溢物皆然財爲甚今)富人耳營鐘鼓管籥之聲口嗛於芻豢¶
醪醴之味以感其意遺忘其業可謂亂矣無(足之意自安體樂意上來知和推諸物¶
　理以吿之耳營於聲口嗛於味違其常度忘其本業可不謂亂乎侅)礙(溺)於馮氣若負重行¶
而上也可謂苦矣氣(失其平或咽於上而爲侅或洩於下而爲溺行負重而登高可不謂苦乎貪)財¶
而取慰貪權而取竭靜居則溺體澤則馮可謂疾矣貪(財以慰無窮之求¶
　貪權以竭天下之勢居靜則數溲而溺體澤則馮氣而懣可不謂疾乎爲)欲富就利故滿若堵¶
耳而不知避且馮而不舍可謂辱矣積(聚多財滿於阿堵暴於耳目而不知避馮於心志¶
　而不能舍可不謂辱乎馮恃也恃此以爲誇也財)積而無用服膺而不舍滿心戚醮¶
求益而不止可謂憂矣滿(心慼慼憔悴形神可不謂憂乎内)則疑刦請之賊外¶
則畏寇盜之害内周樓疏外不敢獨行可謂畏矣居(則疑刦盜之至行則防¶
<pb:CK-KZ_JY133_05p039b>¶
　殺傷之禍内則周其樓疏外則盛其僕御可不謂畏乎請取也疏窓也此)六者天下之至害也¶
　富(者犯此六害體亦不安意亦不樂矣皆)遺忘而不知察及其患至求盡性竭¶
財單以反一日之無故而不可得也此(而尙不覺悟及禍患之成求盡其生理竭其財貨¶
　單求一日之無故不可得也故)觀之名則不見求之利則不得繚意絶體¶
而爭此不亦惑乎當(此之際名利俱失纒縛其身心而爭此賈禍之物非惑而何此篇所設三段鄙而淺至¶
　其破市井之見語貨財之患亦有可觀處¶
　)復圭子曰天下有聖狂雖兄弟不能以相及如柳下季之與¶
　盜跖是也以下季之聖百世之下聞風猶足以興起胡有一¶
　弟曰盜跖不能才養不才任其爲盜聚卒橫行貪得忘親不¶
　顧父母兄弟不祭先祖諸侯震恐萬民愁苦孔子謂柳下季¶
<pb:CK-KZ_JY133_05p040a>¶
　曰父詔其子兄教其弟理也今先生有一跖而不能誨邱請¶
　爲先生說之柳下季曰先生所言乃父子兄弟之常也如季¶
　之所遇則兄弟之變也且跖之爲人也强足以拒敵辨足以¶
　飾非可順而不可逆先生卽往說亦無益也夫以聖人猶不¶
　能化其弟况中才而涉季世之末流安能奈不聽父詔之子¶
　不受兄教之弟何哉孔子不聽徃見盜跖謁者入通盜跖曰¶
　此夫魯國之巧僞人孔邱非耶不耕而食不織而衣擅生是¶
　非妄作孝弟而徼倖於封侯富貴者也謁者復通孔子曰凡¶
　天下有三德生而長大美好少長貴賤見而皆悅此上德也¶
　知維天地能辯諸物此中德也勇悍果敢聚眾率兵此下德¶
<pb:CK-KZ_JY133_05p040b>¶
　也今將軍兼此三者有意聽臣請爲將軍帥天下諸侯爲將¶
　軍造城數百里與天下更始罷兵休卒此天下之願也盜跖¶
　大怒曰好面譽人者亦好背而毁之今邱吿我以大城眾民¶
　欲規我以利而恆民畜我也安可長久城之大者莫大乎天¶
　下堯舜湯武皆有天下而後世子孫今將何如有巢氏之民¶
　不知衣服神農之世民知其母不知其父耕食織衣無有相¶
　害之心今子修文武之道矯言僞行以迷惑天下之主盜莫¶
　大於子而乃謂我爲盜跖何耶世之所高莫若黃帝黃帝尙¶
　無全德堯不慈舜不孝禹偏枯湯放主武伐紂文王拘此六¶
　子者其行甚可羞也夷齊餓鮑焦槁申徒狄沈介子推燔尾¶
<pb:CK-KZ_JY133_05p041a>¶
　生溺比干剖子胥抉若告我以人事者不此過矣天地無窮¶
　人死有時操有限之時而託於無窮之閒何異騏驥之過隙¶
　也邱之所言皆吾之所棄也奚足論哉孔子趨走出門歸到¶
　魯東門外柳下季曰跖得無逆汝意乎孔子曰邱所謂無病¶
　而自炙也疾走料虎頭扁虎鬚幾不免虎口哉子張問於滿¶
　苟得曰士惟修行則人信而任之不任則不利故名利皆假¶
　物也獨有一義眞爾若棄名利而反之於心則士幾無行矣¶
　滿苟得曰藏垢納污者富行孚於人者顯無恥之人多爲名¶
　利之魁如以旦晝之所爲反於日夜之所息則士又無心矣¶
　子張曰以臧聚而比之桀紂則怍以宰相而比之孔墨則辭¶
<pb:CK-KZ_JY133_05p041b>¶
　可見勢爲天子未必貴也窮如匹夫未必賤也非以貴賤爲¶
　貴賤乃以行之美惡爲貴賤也滿苟得曰桓公小白田成子¶
　常士論所不齒而士行則下之故書曰孰惡孰美成者爲首¶
　不成者爲尾止論成敗不論美惡也子張曰子不爲行必將¶
　混疏戚紊貴賤亂長幼五紀六位將安所分辯乎滿苟得曰¶
　長子可殺母弟可流堯舜安在疏戚有倫也桀可放紂可殺¶
　湯武安在貴戚有義也季子可適管叔可殺王季周公安在¶
　長幼有序也儒飾辭墨兼愛五紀六位安在有別也殉利殉¶
　名雖清濁不同然捨其所當爲而爲其所不當爲則一而已¶
　故曰無爲小人反殉乎天則易無爲君子從天之理則難若¶
<pb:CK-KZ_JY133_05p042a>¶
　枉若直自有天極若是若非自有圓機非獨成而意者安能¶
　與道徘徊無轉而行無成而義乎自古忠信皆有禍患廉義¶
　悉有害失况於士者規規於言行安能免其患也無足問於¶
　知和曰名利二字夫誰能解之使去而子獨無意於富貴豈¶
　知限之抑力制之而終難忘之耶知和曰今夫有人於此中¶
　無專主時有古今而我無古今分有是非我無是非和其光¶
　同其塵止知有世俗之爲而體之若䘖有不知心之悲喜迷¶
　而不覺雖至貴爲天子猶有損身之患况其下乎無足曰富¶
　之於人無往不利若究竟富之美處與勢力至人讓能聖人¶
　遜通無勇力而勇力至無知謀而知謀集無懿德而懿德歸¶
<pb:CK-KZ_JY133_05p042b>¶
　無君父之尊而有君父之威聲色權勢心不待學而樂焉欲¶
　惡避就兒不待師而辨焉知和曰知者明其有餘不足之分¶
　内外之辨天下之至足莫足於我故不爭天下之至無莫無¶
　於我故不求不足故求之非求其在人惟求其在我所爭在¶
　四端而不自以爲貪有餘故棄之非棄其在我誠棄其在人¶
　雖捐天下而不自以爲廉故以貪廉之實而反監之凡儻來¶
　之外物皆害性也古之人有辭天下而不受者善卷許由是¶
　也無足曰如必苦肢體以爲高絶甘旨以養生則雖生猶死¶
　也知和曰平爲福水平則不流有餘爲害水滿必溢也物莫¶
　不然而財尤甚多聚者必多散也今富人窮其口耳之欲奢¶
<pb:CK-KZ_JY133_05p043a>¶
　於意而荒於業則性亂矣氣失其和平之度逆於上而溺於¶
　下則情苦矣縱其貪於財勢之求溺於色而懣於氣則形疾¶
　矣聞知足者不辱聚財滿於阿堵知利而不知避能貪而不¶
　能舍不求辱而辱自至矣聞財行當如流水必欲積至於無¶
　用念茲在茲釋茲在茲知進而不知止無憂而戚憂必聚焉¶
　廣積招賊賄盛寇至居則嚴爲防衞行則盛爲僕御無畏而¶
　懼畏必集焉凡此六者而能先覺猶可救也及其患至雖傾¶
　宿昔之所積聚以利而易性此必不得之數也自古喪國喪¶
　家亡身亡命之儔往往坐此弊也哀哉¶
　一部南華專爲性命而作此旣以盜跖名篇吾以爲跖不得¶
<pb:CK-KZ_JY133_05p043b>¶
　盜之道也猶小盜也非大盜也陰符經云天地萬物之盜萬¶
　物人之盜人萬物之盜三盜旣宜三才乃安故善爲盜者盜¶
　天地陰陽之中氣以爲人復盜先天祖一之炁以全生所謂¶
　掘地尋天是也莊老豈見不出此而乃區區如和之所云而¶
　已哉其爲戰國策士之僞筆也又奚疑¶
<pb:CK-KZ_JY133_05p044a>¶
　
** 雜篇說劍第三十¶
　
　此(篇卽非莊子所作亦戰國時人文也漢儒無此筆力若爲莊老手筆必云天地閒有三尺之劍第一武夫之雄耳¶
　　有純陽之劍非至人不能操也世人欲保全性命必自築基煉己始其名曰鑄劍劍成先斬自己妄念所謂魄滅則¶
　　魂昌也而道乃成¶
昔)趙文王喜劍劍土夾門而客三千餘人日夜相擊於前死傷¶
者𡻕百餘人好之不厭如是三年國衰諸侯謀之太子悝音(里患)¶
之募左右曰孰能說音(悅王)之意止劍士者賜之千金左右曰莊¶
子當能太子乃使人以千金奉莊子莊子弗受與使者俱往見¶
太子曰太子何以教周賜周千金太子曰聞夫子明聖謹奉千¶
金以幣從者以(此爲從者之奉天)子弗受悝尙何敢言莊子曰聞太子¶
<pb:CK-KZ_JY133_05p044b>¶
所欲用周者欲絶王之喜好也使臣上說音(稅大)王而逆王意下¶
不當太子則身刑而死周尙安所事金乎使臣上說音(稅大)王下¶
當太子趙國何求而不得也太子曰然吾王所見唯劍士也莊¶
子曰諾周善爲劍太子曰然吾王所見劍士皆蓬頭突鬢謂(不裏其¶
　頭故鬢髮皆突然而上垂)冠束(髮之冠低垂於會撮也曼)胡之纓纓(粗無文理者短)後之衣¶
　衣(短于後便作事也瞋)目而語難瞋(音甸勇士憤氣積於心胸言不利王)乃悅之今夫子¶
必儒服而見王事必大逆莊子曰請治劍服治劍服三日乃見¶
太子太子乃與見王王脫白刃待之莊子入殿門不趨見王不¶
拜王曰子欲何以教寡人使太子先曰臣聞大王喜劍故以劍¶
見王王曰子之劍何能禁制曰臣之劍十步一人千里不留行¶
<pb:CK-KZ_JY133_05p045a>¶
王大說音(悅曰)天下無敵矣莊子曰夫爲劍者示之以虛開之以¶
利誘(其進也後)之以發先之以至鷙(鳥將擊其勢必作也願)得試之王曰夫子¶
休就舍待命令設戲劍(戲也請)夫子王乃校劍士七日死傷者六¶
十餘人得五六人使奉劍於殿下乃召莊子王曰今日試使士¶
敦劍治(劍也莊)子曰望之久矣王曰夫子所御杖長短何如曰臣¶
之所奉皆可然臣有三劍惟王所用請先言而後試王曰願聞¶
三劍曰有天子劍有諸侯劍有庶人劍王曰天子之劍何如曰¶
天子之劍以燕谿石城爲鋒劍(突也齊)岱爲鍔劍(刃也晉)魏爲脊劍(中¶
　厚處背也周)宋爲鐔劍(口也韓)魏爲鋏劍(把也包)以四夷裏以四時繞¶
以渤海帶以常山剌以五行論以刑德開以陰陽持以春夏行¶
<pb:CK-KZ_JY133_05p045b>¶
以秋冬此劍直之無前舉之無上案之無下運之無旁上決浮¶
雲下絕地紀此劍一用匡諸侯天下服矣自(燕谿齊岱以至勃海恆山喻天子之劍¶
　以天下爲之自五行刑德以至下絕地紀喻神之無時無方也唯神人可以御神器故匡諸侯而天下服此)天子¶
之劍也文王芒然自失曰諸侯之劍何如曰諸侯之劍以知勇¶
士爲鋒以清廉士爲鍔以賢良士爲脊以忠直士爲鐔以豪傑¶
士爲鋏諸(侯以一國爲劍言士者民之望也智勇居先故爲鋒清廉居次故爲鍔賢良國之幹故爲脊忠直國之紀故¶
　爲鐔豪傑所恃以行者故爲鋏爲國者觀其所以爲鋒鍔鐔鋏者合與否則器之利不利國之安危可知矣此)劍¶
直之亦無前舉之亦無上案之亦無下運之亦無旁上法圓天¶
以順三光下法方地以順四時中和民意以安四鄉此劍一用¶
如雷霆之震也四封之内無不賓服而聽從君命者矣此諸侯¶
<pb:CK-KZ_JY133_05p046a>¶
之劍也王曰庶人之劍何如曰庶人之劍蓬頭窔鬢垂冠曼胡¶
之纓短後之衣瞋目而語難相擊於前上斬頸領下決肝肺此¶
庶人之劍無異於鬬雞一旦命已絶矣無所用於國事今大王¶
有天子之位而好庶人之劍臣竊爲大王薄之指(趙文之所好而救其失有王¶
　請大之意王)乃牽而上殿宰人上食王三環之三(環其所上之食以示敬也莊)¶
子曰大王安坐定氣劍事已畢奏矣於是文王不出宮三月劍¶
士皆服斃其處也¶
　復圭子曰天地閒之武藝惟劍爲長技有有形之劍歐冶所¶
　鑄制以金水配以柔剛萬里誅妖一電光也况吾身有無形¶
　之劍係天地之根陰陽之骨乃吾身之眞金眞水煅煉而成¶
<pb:CK-KZ_JY133_05p046b>¶
　内斬三尸外滅百魔愚者以此劍殺其身眞人以此劍飛其¶
　神何趙文王智不出此卽喜劍何爲哉門下有三千客止知¶
　擊剌之劍耳好之三年而國衰太子悝患之募左右曰孰能¶
　悅王之意止劍士者左右曰莊子當能乃以千金奉莊子與¶
　使者俱往見太子太子曰吾王所見惟劍士也莊子曰請治¶
　劍服治服三日太子乃與見王王曰子何能禁制曰臣之劍¶
　十步一人千里不留行王大悅曰天下無敵矣莊子曰夫爲¶
　劍者示之以虛不敢輕擊剌也開之以利誘之使入也後之¶
　以發迫而後動也先之以至令其應接不暇也願得試之王¶
　校劍士七日得五六人乃召莊子王曰今日試使士敦劍莊¶
<pb:CK-KZ_JY133_05p047a>¶
　子曰臣有三劍有天子劍有諸侯劍有庶人劍王曰天子之¶
　劍何如曰天子之劍以天下爲之非金非錫非銅非鐵其鋒¶
　甚巨以燕谿石城爲之其鍔甚銳以齊岱爲之其脊甚厚以¶
　晉魏爲之其鐔甚利以周宋爲之其鋏甚壯以韓魏爲之非¶
　四夷在外不能包非四時在内不能裏渤海常山其繞帶也¶
　五行刑德其刺論也其開也以陰其闔也以陽前後畏威上¶
　下四旁披靡以此正萬邦何諸侯之不匡以此尅海内何天¶
　下之不服此天子之劍也若諸侯之劍非鏌鎁非干將其鋒¶
　不在劍而在智勇其鍔不在劍而在清廉其脊不在劍而在¶
　賢良忠直其劍之鐔也豪傑其劍之鋏也此劍所制不惟前¶
<pb:CK-KZ_JY133_05p047b>¶
　無其前上無其上而下亦無下旁亦無旁上法圓天而與日¶
　月星爭光下法方地而與春夏秋冬並行中和民意而四鄰¶
　之民無不安堵此劍一揮如雷霆之震驚四封之諸侯無不¶
　賓服而從命矣此諸侯之劍也至於庶人之劍不知有劍術¶
　卽劍法雖善其鋒甚易折也况劍法有善者有善之善者善¶
　者曰吾能制人之死命善之善者亦曰吾能制人之死命兩¶
　善相持一擊一刺必有一人失利而命殞於三尺矣果何補¶
　於國事劍事已畢矣大王以諸侯而好庶人之劍吾竊爲大¶
　王不取也¶
<pb:CK-KZ_JY133_05p048a>¶
　
** 雜篇漁父第三十一¶
　
　此(篇以全眞爲主身非天子諸侯大夫庶人四者之分則不可憂四者之憂獨有守眞爲無累一眞不惟可以保命¶
　　亦可以動人天下至人爲能下人不積不精不得其眞大哉眞乎人物所由以生死世人不務眞而趨假者天下皆¶
　　是也毋亦讀南華者有人而學南華者無人耶¶
孔)子遊乎緇帷黑(林名之)林休坐乎杏壇壇(植有杏故云杏壇之)上弟子讀¶
書孔子弦歌鼓琴奏曲未半有漁父者下船而來鬚眉交白被¶
髮揄音(愉揮也袂)音(寐衣衿也行)原以上距至(也陸)而止左手據膝右手持¶
頤以聽漁(父聞弦歌而聽欲以申其說也曲)終而招子貢子路二人俱對對(立客)¶
指孔子曰彼何爲者也子路對曰魯之君子也客問其族子路¶
對曰族孔氏客曰孔氏者何治也子路未應子貢對曰孔氏者¶
<pb:CK-KZ_JY133_05p048b>¶
性服忠信身行仁義飾禮樂選人倫揀(選其理以教人上)以忠於世主¶
下以化於齊民平(等之民將)以利天下此孔氏之所治也又問曰有¶
土之君與音(余子)貢曰非也侯王之佐與音(余子)貢曰非也客乃笑¶
而還行言不(吿而去且行且言也曰)仁則仁矣恐不免其身苦心勞形以¶
危其眞嗚呼遠哉其分於道也謂(其離道之遠危眞二字乃立言根宗子)貢還報¶
孔子孔子推琴而起曰其聖人與音(余乃)下求之至於澤畔方將¶
杖挐撓(也而)引其船顧見孔子還鄉音(向而)立孔子反走退(行數步而後進¶
再)拜而進客曰子將何求孔子曰曩者先生有緒言卽(微言也而)去¶
邱不肖未知所謂竊待於下風幸聞咳音(核唾)音(叱之)音以卒相邱¶
〓卒(終也謂終其言以教我也摹寫逼眞客)曰嘻甚矣子眞好學也孔子再拜而¶
<pb:CK-KZ_JY133_05p049a>¶
起曰邱少而修學以至於今六十九𡻕矣無所得聞至教敢不¶
虛心客曰同類相從同聲相應固天之理也吾請釋吾之所有¶
而經予之所以子之所以者人事也以(子之所以爲子經略此下正經子之所以處天)¶
子諸侯大夫庶人此四者自正治之美也四者離位而亂莫大¶
焉官治其職人憂其事乃無所陵離(位相侵其事也一官各治一職人人各憂其所事不相¶
　陵奪也故)田荒室露衣食不足徵賦不屬音(燭謂不繼也妻)妾不和長¶
少無序庶人之憂也庶(人有身者故以身爲憂能)不勝任官事不治行不清¶
白羣下荒怠功美不有爵祿不持守(也大)夫之憂也廷無忠臣國¶
家昏亂工技不巧貢職不美春秋後倫倫(序也後倫謂朝覲失其序也不)順天¶
子諸侯之憂也諸(侯以國爲憂陰)陽不和寒暑不時以傷庶物諸侯暴¶
<pb:CK-KZ_JY133_05p049b>¶
亂擅相攘伐以殘民人禮樂不節財用窮匱人倫不飭百姓淫¶
亂天子有司之憂也天(子以天下爲憂今)子旣上無諸侯有司之勢而¶
下無大臣職事之官而擅飾禮樂選人倫以化齊民不泰多事¶
乎且人有八疵事有四患不可不察也非其事而事之謂之總¶
　非(己事而强爲之莫)之顧而進之謂之佞不(使之言而强進其言逞口才者希)意道¶
言謂之謟不擇是非而言謂之諛好言人之惡謂之讒析交離¶
親謂之賊離(析人之交親而賊害之稱)譽詐僞以敗惡人謂之慝包(藏禍心口佯以譽¶
　之而其實所以毁之使人墮其詐而不覺所謂口有蜜腹有劍也故不曰惡而曰慝乃惡之匿於心者不)擇善¶
否兩容顏適偷拔其所欲謂之險以(顏色投人之所好曰顏適無善無否皆欲其悅已曰兩¶
　容揣人之所欲而濳引拔之以長其惡曰偷拔此)八疵者外以亂人内以傷身君子¶
<pb:CK-KZ_JY133_05p050a>¶
不友明君不臣所謂四患者好經大事變更易常以挂功名謂¶
之叨喜(爲非常之事以立莫大之功所謂叨也專)知擅事侵人自用謂之貪專(用私智獨擅¶
　其事侵他人之權而喜於自用者也見)過不更聞諫愈甚謂之狠狠(愎拒諫者人)同¶
於己則可不同於已雖善不善謂之矜他(人有善以其不同己也亦以爲不善此自矜¶
　誇者此)四患也能去八疵無行四患而始可教已正(所謂經子之所以者¶
孔)子愀然而歎再拜而起曰邱再逐於於魯削迹於衞伐樹於宋¶
圍於陳蔡邱不知所失而離罹(也此)四謗者何也客悽然變容曰¶
甚矣子之難悟也人有畏影惡迹而去之走者舉足愈數音(朔而)¶
迹愈多走愈疾而影不離身自以爲尙遲疾走不休絕力而死¶
不知處陰以休影處靜以息迹處(陰處靜以爲進道之喻也愚)亦甚矣子審¶
<pb:CK-KZ_JY133_05p050b>¶
仁義之間辨(析仁義不同之理察)同異之際是(非之分也觀)動靜之變隨(時之宜適)¶
受與之度辭(受之節理)好惡之情和喜怒之節講(明性情之理而)幾於不免¶
矣謹修而身愼守其眞還以物與人則無所累矣今不修之身¶
而求之人不亦外乎漁(父之意以夫子爲人而不爲己所以得謗孔)子愀然曰請問¶
何謂眞客曰眞者精誠之至也不精不誠不能動人故强哭者¶
雖悲不哀强怒者雖嚴不威强親者雖笑不和狀(假如畫人能辨假者方能辨¶
　眞也眞)悲無聲而哀眞怒未發而威眞親未笑而和眞在内者¶
神動於外精(誠在内而有諸己必能感動於外而通諸人是)所以貴眞也其用於人理¶
也事親則慈孝事君則忠貞飲酒則歡樂處喪則悲哀忠貞以¶
功爲主飲酒以樂爲主處喪以哀爲主事親以適爲主功成之¶
<pb:CK-KZ_JY133_05p051a>¶
美無一其迹矣功(樂哀適四者俱全得主則不必有形迹事)親以適不論所以矣飲¶
酒以樂不選其具矣無(擇味也處)喪以哀無問其禮矣喪(與其易寍戚之意禮)¶
者世俗之所爲也眞者所以受於天也自然不可易也禮(者文飾于外¶
　故曰世俗之爲眞者天命自然之理故不可易故)聖人法天貴眞不拘於俗愚者反¶
此不能法天而恤於人憂(不與人合也不)知貴眞不(知天爵之貴祿)祿而受變¶
於俗祿(祿與碌碌同此亦同流合污之意故)不足惜哉子之早湛音(沈於)人僞而晚¶
聞大道也孔子又再拜而起曰今者邱得遇也若天幸然先生¶
不羞而比之服役而身教之敢問舍所在究(其居也請)因受業而卒¶
學大道客曰吾聞之可與往者與之至於妙道不可與往者不¶
知其道愼勿與之身乃無咎子勉之吾去子矣吾去子矣乃刺¶
<pb:CK-KZ_JY133_05p051b>¶
船而去延綠葦閒延(迎顏)淵還車子路授綏孔子不顧待水波定¶
不聞挐音而後敢乘子路旁車而問曰由得爲役久矣未嘗見¶
夫子遇人如此其威也萬乘之主千乘之君見夫子未嘗不分¶
庭抗禮夫子猶有倨音(據傲)之容今漁父音(甫杖)挐逆立而夫子曲¶
要磬折再拜而應得無太甚乎門人皆怪夫子矣漁父何以得¶
此乎孔子伏軾而歎曰甚矣由之難化也湛於禮義有間矣言(其¶
　沈酣於禮義之學有日矣而)樸鄙之心至今未去進吾語女夫遇長不敬¶
失禮也見賢不尊不仁也彼非至人不能下人下人不精不得¶
其眞下(人又必要精誠庶得眞人之教益故)長傷身人(而未聞眞人之教終身有損而無益惜)哉不¶
仁之於人也禍莫大焉而由獨擅之且道者萬物之所由也庶¶
<pb:CK-KZ_JY133_05p052a>¶
物失之者死得之者生爲事逆之則敗順之則成故道之所在¶
聖人尊之今漁父之於道可謂有矣吾敢不敬乎萬(物之生死皆在一道之¶
　中吾尊其道所以敬之不尊敬則不足以得其眞¶
　)復圭子曰道之所在不廟廊而尊無江海而閒自適其適吾¶
　以保全吾眞而已昔孔子與弟子遊乎緇帷之林弦歌鼓琴¶
　奏曲未半有漁父者下船而來以聽曲終而招子貢子路客¶
　指孔子曰彼何爲者也子貢曰孔氏者佩服忠信躬行仁義¶
　修飾禮樂明察人倫上有益於世主下默化乎齊民固非有¶
　土之君亦非侯王之佐客乃且行且言曰仁則仁矣吾恐其¶
　身之不免也丈夫惟心逸形適者而後其眞不搖彼孔氏苦¶
<pb:CK-KZ_JY133_05p052b>¶
　心勞形祇以危其眞耳嗚呼其涉世日深者乃其與道日遠¶
　也子貢還報孔子孔子曰其聖人與乃下求之漁父引其船¶
　顧見孔子孔子再拜而進客曰子將何求孔子曰先生有緒¶
　言而去邱不肖未知所謂竊待於下風幸聞咳唾之音以卒¶
　相邱也客曰同類相從同聲相應固天之理也吾請釋去吾¶
　之所有而就子之所爲者以經綸之可乎天下之人不過天¶
　子諸侯大夫庶人四者而已故田疇不治公私不給長少無¶
　別則庶人之憂官有曠職下猶懈怠績未就緒大夫之憂忠¶
　臣不在廷貢獻不供職天子未悅媚諸侯之憂也陰陽未爕¶
　理諸侯未懷柔人倫未整飭天子有司之憂也今子旣非其¶
<pb:CK-KZ_JY133_05p053a>¶
　人不在其位而謀其政毋乃泰多事乎且人有八疵事有四¶
　患不可不察也總佞謟諛讒賊慝險謂之八疵叨貪狠矜謂¶
　之四患人有八疵四患内外交病窮通之所疾也故必去此¶
　疵患而始可教已孔子愀然再拜曰邱之不得志於魯衞宋¶
　陳不知所失而離此四謗者何也客悽然變容曰甚矣子之¶
　難悟也人有畏影惡迹而去走者舉足愈數而迹愈多走愈¶
　疾而影不離身猶以爲行之遲疾走不休絕力而死不知處¶
　陰可以休影處靜可以息迹愚亦甚矣今子之所審者人事¶
　也而幾於不免莫若謹修而身全吾形也愼守其眞完吾性¶
　也人物還之人物何所適而爲吾累乎請問何謂眞客曰眞¶
<pb:CK-KZ_JY133_05p053b>¶
　者精誠之至也不精不誠不能動人精誠不盡於哭怒笑而¶
　哭怒笑亦足露精誠之一端也强哭者雖悲不哀而徒悲不¶
　能令人戚也强怒者雖嚴不威而貌嚴不能令人畏也强親¶
　者雖笑不和而虛笑不能令人悅也故眞悲無聲而哀眞怒¶
　未發而威眞親未笑而和故有其眞於内者其神輒動於外¶
　君子之所以貴眞也若人也以之事親必爲慈孝之子以之¶
　事君必爲忠貞之臣以之飲酒必爲懽樂之賓以之處喪必¶
　爲悲哀之主禮者世俗之所爲也眞者所以受於天也故聖¶
　人法天貴眞不拘於俗惜哉子之早溺於人僞而晚聞大道¶
　也孔子曰敢問舍止所在客曰是吾徒之可與者吾與之同¶
<pb:CK-KZ_JY133_05p054a>¶
　臻於妙道，卽無欲以觀其妙之妙也。非吾徒不可與者，愼勿¶
　輕與之，以漏泄道妙，庶免天譴。乃刺船而去。顏淵還車，子路¶
　授綏，孔子待水波定而後乘車。子路問曰，萬乘之君見夫子，¶
　未嘗不分庭抗禮。今漁父杖挐逆立，而夫子曲要磬折，漁父¶
　何以得此乎？孔子伏軾而歎曰，夫遇長不敬，失禮也；見賢不¶
　尊，不仁也。彼漁父若非至人不能下人而與之言妙道，吾下¶
　人若不精不誠，不能得眞詮，而身名之不全。大哉道乎！萬物¶
　之所由以生死，人事之所由以成敗。今漁父之聞道先乎吾，¶
　吾非尊漁父也，尊道也，敢不敬乎！¶
<pb:CK-KZ_JY133_05p054b>¶
¶	
<pb:CK-KZ_JY133_05p055a>¶
　
** 雜篇列御寇第三十二¶
　
　　(此篇以韜晦爲主。故巧者勞，而知者憂。知道易，勿言難。中言人心之險不可測度。有謙者，有驕者，有投淵而取珠者，¶
　　有衣文繡以入廟者，有不奪彼而與此者。前言無能者虛而遨遊，末言愚者恃其所見，止知用功於外。亦見人非有¶
　　知不能入道，非無知不能得道耳。)¶
列御寇之齊，中道而反，遇伯昏瞀(音務)人。伯昏瞀人曰：『奚方(道也。)而¶
反？』曰：『吾驚焉。』(見人感己卽違道，故驚也。)曰：『惡(音烏)乎驚？』曰：『吾嘗食於十[將/食]，(漿同。)而¶
五漿先饋。』(以賣漿之家止取其半價，而以其半餽之，可謂敬賢矣。列子驚之盛德若愚，恐人知也。)伯昏瞀¶
人曰：『若是則汝何爲驚己？』曰『夫内誠不解，形諜成光，以外鎭人¶
心，(解，化也。列予自謂誠積中而未化。諜，動也。謂舉動不能光而不耀，故人得而見之，以鎭服我也。至人不樂表見類如此。)¶
使人輕乎貴老，(貴者、老者人之所敬，今移貴貴之心以貴老，我是貴老居下而我反居上矣。)而𩐎(音齎)¶
<pb:CK-KZ_JY133_05p055b>¶
其所患。(𩐎，積也。積而久之名迹愈露，必不能逃當世之患矣。)夫漿人特爲食(音嗣)羨之貨，多¶
餘之嬴，(音盈)其爲利也薄，其爲權也輕，而猶若是，而况於萬乘之¶
主乎！身勞於國而知盡於事，彼將任我以事而效我以功。(正𩐎所患¶
　處。)吾是以驚。』(漿人以飲食之故求刀錐之利，猶見而敬之，况萬乘之主見之，其有不以國從者乎！此所以驚¶
　也。)伯昏瞀人曰：『善哉觀乎！汝處已，人將保汝矣！』無幾何而往，¶
則戶外之屨滿矣。(觀，謂汝於此具隻眼矣。處，止也。保，師保也。言汝止矣，不必出遊也。人將歸向於汝爲師保¶
　矣，未幾履滿，戶外則從之者眾，所謂保汝矣。)伯昏瞀人北面而立，敦(音頓𥪡也)杖蹙之¶
乎頤，(𥪡立其杖而拄之於頤也。)立有閒，不言而出。賓者以吿列子，列子提屨，¶
跣而走，(古人席地而坐，必脫屨而入，急於迎瞀，不暇穿也。)暨乎門，曰：『先生旣來，曾不發¶
藥乎？』(謂不發言，以救正我。)曰已矣，吾固告汝曰人將保汝，果保汝矣。非汝¶
<pb:CK-KZ_JY133_05p056a>¶
能使人保汝，而汝不能使人無保汝也，而焉用之感豫出異也！¶
　(使人保汝易，使人無保汝難，汝焉用保爲哉！人之感動豫悅汝者，由汝不能自晦，卓異表見於外而致然也。)必且¶
有感搖而本性，又無謂也。(必且有所感發以動搖其本性，無謂謂無人言之者。)與汝遊者¶
又莫汝吿也，彼所小言，盡人毒也。莫覺莫悟，何相孰也！(且與汝遊者，莫¶
　能以大道之言而盡，忠吿細巧之言，盡爲人患，汝又不自覺悟，孰，誰。何也相問之詞言莫有能覺悟者，何取其爲相問也。)¶
巧者勞而知者憂，無能者無所求，飽食而遨遊，汎若不繫之舟，¶
虛而遨遊者也。(人之巧者必自勞，智者必自苦。惟爲道日損者去智巧而無能，故于外物無求，飽食喜遊，心無¶
　繫著，而遊於無物之初也，歸結在一『虛』字。)鄭人緩(名)也呻吟(誦讀聲。)裘氏之地。祗(音支)¶
三年，而緩爲儒，河潤九里，(河潤，潤澤也。得其儒道而澤及之廣。)澤及三族，使其弟¶
墨。儒墨相與辯，其父助翟。(父愛弟翟而助之。)十年而緩自殺其父夢之¶
<pb:CK-KZ_JY133_05p056b>¶
曰：(緩見夢於父)『使而子爲墨者予也。闔胡嘗視其良，(良，善也。緩自謂也，謂墨不良於¶
　儒，欲父至墓視己。)旣爲秋柏之實矣？』(謂旣能自化爲儒，又化弟令墨，弟由己化而不能順己，己以良¶
　師而便怨死，精誠之至，故爲秋柏之實。)夫造物者之報人也，不報其人而報其¶
人之天。彼故使彼。(造物於人，自有報應，學懦學墨者，人也。學儒必性之近儒，學墨必性近墨，乃其人之天也。¶
　故造物不以人之初學爲報應，而以儒成墨成之天爲報應。彼翟之學墨，非緩使之也，乃彼之性所使自近墨也。)夫¶
人以己爲有以異於人以賤其親，(緩美儒有親親之殺，異於人之賤其親，如路人者蓋指弟¶
　之學墨而言也。)齊人之井飲者相捽也。故曰今之世皆緩也。(齊人卽齊民，猶¶
　言眾人也，陸德明曰：『穿井者謂已有造泉之功，而捽飲者不知泉之出乃天也。』緩以使弟墨爲功而怨其父，不知翟之能¶
　墨亦其天也。今人凡有我相而市私恩者，皆緩之徒也。)自是，有德者以不知也，而况有¶
道者乎！古者謂之遁天之刑。(至仁無恩，上德不德，尙不自知，况有道乎？不務道德而貪天功爲己¶
<pb:CK-KZ_JY133_05p057a>¶
　力，則棄天矣。棄天，我之罪也。故曰天刑。)聖人安其所安不安其所不安眾人安¶
其所不安不安其所安(所安者自然之理，天也。所不安者，有爲之迹，人也。)莊子曰：知道¶
易，勿言難。知而不言，所以之天也；知而言之，所以之人也；古之¶
人，天而不人。(道者無心，自然知之易，勿言難，難者謂忘言也。知道而至忘言，則與天爲徒矣。知道而未免於言，則¶
　未離於人爲矣。古人純乎天而不人，所以行不言之教也。)朱泘(音乎)漫學屠龍於支離益，單¶
　(音殫)千金之，家三年技成而無用其巧。(無龍可屠，故巧無可用，寓言道不可學，學之至¶
　有伎倆，則終無用矣。)聖人以必不必，故無兵；(事之可必者，猶以爲不必，故於人無所爭。)眾¶
人以不必必之，故多兵；(眾人行險，僥倖以不可必之事爲可必，故多爭。)順於兵，故行有¶
求。兵，恃之則亡。(順於兵之道而行，則有求矣。兵者不祥之器，不戢將自焚也。)小夫之知，不離¶
苞苴竿牘，(苞苴，有苞裏也。竿牘，謂竹𥳑爲書。苞苴以遺，竿牘以問，遺問之具，小知所殉。)敝精神乎蹇¶
<pb:CK-KZ_JY133_05p057b>¶
淺，而欲兼濟道物，太一形虛。若是者迷惑於宇宙，形累不知太¶
初。(小知之夫敝精神于蹇淺，而欲與道合眞，遊乎太一之虛，以彼之憧憧迷惑于宇宙之閒爲形累耳。寍知太初之無有哉！¶
　太初卽太一也。)彼至人者，歸精神乎無始而甘㝠乎無何有之鄉。水¶
流乎無形，發泄乎太清。悲哉乎！汝爲知在豪毛，而不知大寍！(歸精¶
　神于無物之治，安處乎無爲之地，其應物也如水之流過而不留，物而能化，至人之所爲若此。豪毛卽小知也，大寍卽太¶
　初也，此欲學者斷緣𥳑事意。)宋人有曹商者，爲宋王(偃王。)使秦。其往也，得車¶
數乘；王說之，(王惠王說音悅)益車百乘。反於宋，見莊子曰：『夫處窮閭阨¶
巷，困窘織屨，槁項黃馘(項無肉而槁瘦曰槁項耳不潤而黃薄曰黃馘)者，商之所短也；¶
一悟萬乘之坐而從車百乘者，商之所長也。』莊子曰：『秦王有病¶
召醫，破癰潰痤者得車一乘，䑛痔者得車五乘，所治愈下，得車¶
<pb:CK-KZ_JY133_05p058a>¶
愈多。子豈治其痔耶？何得車之多也？子行矣！』(非莊老人品之高不能形容，罵此輩¶
　如此子毒。)魯哀公問於顏闔曰：『吾以仲尼爲貞幹，(貞楨通易以貞爲事之幹猶云¶
　棟梁也）國其有瘳乎？』曰：『殆哉圾乎！仲尼方且飾羽而畫，從事華¶
辭，以支爲旨，忍性以視民而不知不信，受乎心，宰乎神夫何足¶
以上民！(以文物之美爲飾，以枝果之言爲旨，矯飾其自然之性以示民，而不知其無實，其心蓋已著於此，其神蓋已主¶
　於此，何足以長民乎？)彼宜汝與？(音余)予頤(養也。)與(音余)誤而可矣。今使民離實¶
學僞，非所以視民也，爲後世慮，不若休之。(彼，指夫子。汝，指哀公。言謂彼有益於汝，與¶
　必以彼爲賢而養之，則其誤猶之可也。今以爲貞幹則使民離其實而學爲僞，非所以視民也，爲後世慮不若休之言，勿¶
　用也。)難治也。』施於人而不忘，非天布也。(民難以有心治之也。施惠於人而不能無心，非¶
　天之雲行雨施，布濩萬物，而無心也。)商賈(音古)不齒，雖以事齒之，神者弗齒。(商賈有心¶
<pb:CK-KZ_JY133_05p058b>¶
　求利，固大道之所不齒，雖因事偶有關涉，閒亦有齒之之時，然有心求道，亦聖神之所弗齒也。)爲外刑者，金¶
與木也，爲内刑者，動與過也。宵人之離(罹也)外刑者，金木訊(音信)之，¶
離内刑者，陰陽食之。夫免乎内外之刑者，惟眞人能之。(金謂斧，木謂¶
　桎梏，動謂心不靜而多過愆者。金與木刑人之體，故曰外動與過，刑人之心，故曰内宵。人卽晝人之過少，夜人之過多也。¶
　陰陽食之，卽内篇陰陽之患也。眞人則寂然而爲緣於不得已，内外之刑，安能累之。)孔子曰：凡人心險¶
於山川，難於知天；天猶有春秋冬夏旦暮之期，人者厚貌深情。¶
故有貌愿而益，有長若不肖，有順懁而達，有堅而縵，有緩而釬¶
　(音漢)故其就義若渴者，其去義若𤍠。(人之情貌不可測度，有外若謹愨而内質盈溢者，有¶
　内挾偏長而外若不肖者，有巽順儇急而類達者，有外若堅持而内反纒繞者，有外若和緩而内實釬急者，有始進若銳¶
　而終退反速者。)故君子遠使之而觀其忠，近使之而觀其敬，煩使之¶
<pb:CK-KZ_JY133_05p059a>¶<here p367>
而觀其能卒焉問焉而觀其知急與之期而觀其信委之以財¶
而觀其仁告之以危而觀其節醉之以酒而觀其則雜之以處¶
而觀其色九徵至不肖人得矣凡(此九徵者皆南華之緒餘土苴也君能倣此以用人而天下¶
　不足平矣正)考父音(甫宋之公族孔子十世祖一)命士(也而)傴曲(背再)命大(夫而)僂曲(腰¶
三)命卿(也而)俯身(伏循)牆而走不(敢當路考父之謙如此孰)敢不軌誰(敢不取以爲法如)¶
而夫凡(夫者)一命而呂鉅驕(矜貌再)命而於車上儛乘(車而軒儛三)命而¶
名諸父呼(諸父以名孰)協唐許孰(能同唐時之許由哉德與之不協賊)莫大乎德有心¶
而心有睫及其有睫也而内視内視而敗矣有(心爲德未免害德德旣有心復露¶
　之於眉脻而德愈僞矣然後從事内視欲以眞易僞是秃而施髢祇見其敗而已凶)德有五眼(耳鼻舌心¶
中)德爲首何謂中德中德也者有以自好也而呲音(鄙其)所不爲¶
<pb:CK-KZ_JY133_05p059b>¶
者也言(眼耳鼻舌之害不如中心之害故曰中德爲首有以自好者言我有所能也以我之能而誚人之不能則此心又¶
　不可學道窮)有八極極(究言之謂八者窮之極也達)有三必必(決言之謂三者達之必也形)¶
有六府形(謂六者表暴於外府藏蓄於中也美)髯長大壯麗勇敢八者俱過人也¶
因以是窮美(貌修髯身長軀大氣壯詞麗勇力果敢因以是窮此箇病根全在過人上大扺過人者人恆忌之取於¶
　造物者多則造物亦必忌之此窮之所不免也緣)循偃佒音(鞅困)畏不若人三者俱通¶
達緣(循不能自立之貌偃佒隨起隨倒之義心不能通曰困心有所歉曰畏三者之人俱不若人而𨚫有必達之理亦是必¶
　謙而受造物之益非謂八者皆窮而今之達者皆此三等人也知)慧外通勇敢多怨仁義多¶
責達生之情者傀達於知者肖達大命者隨達小命者遭知(慧一府¶
　也則多明通於外勇敢一府也則取怨憤仁義一府也則多責任達生一府也則造於實際傀然而大解矣達知一府也¶
　則知天知人天之肖子也達命一府也大達則曰吾隨之小達則口吾遭之蓋遭猶有委命之意隨則無容心矣或問達¶
<pb:CK-KZ_JY133_05p060a>¶
　生達命何所分别生則性也命則天也而氣數行乎其中矣文子曰道有知則亂德有心則險心有眼則眩何者有眼必¶
　有見學道者每患於無見而不知見爲德之賤也釋氏說五種眼惟天眼肉眼在面慧眼法眼佛眼皆在心心眼者德之¶
　成此心眼者德之敗知其所以敗則知其所以成無二理也然則達於知者非眼乎而何以言肖曰老子不云乎夫道大¶
　似不肖若肖久矣其細人)有見宋王者錫車十乘以其十乘驕穉其(色驕如¶
　穉子莊)子莊子曰河上有家貧恃緯蕭以(織葦爲業者而)食者其子沒¶
於淵得千金之珠其父謂其子曰取石來鍛音(段碎其珠也之)夫千金¶
之珠必在九重之淵而驪音(犁龍)頷音(𣵡下)子能得珠者必遭其睡¶
也使驪龍而寤子尙奚微之有哉言(必爲驪龍所攫無有遺類也今)宋國之深¶
非直九重之淵也宋王之猛非直驪龍也子能得車者必遭其¶
睡也使宋王而寤子必韲粉矣喻(人之求富貴皆危機也或)聘於莊子莊子¶
<pb:CK-KZ_JY133_05p060b>¶
應其使曰子見夫犧牛乎衣以文繡食以芻菽及其牽而入於¶
大音(泰廟)雖欲爲孤犢其可得乎與(彘龜之之喻同意莊)子將死弟子欲厚¶
葬之莊子曰吾以天地爲棺槨以日月爲連璧星辰爲珠璣萬¶
物爲齎送吾葬具豈不備邪何以加此弟子曰吾恐鳥鳶之食¶
夫子也莊子曰在上爲鳥鳶食在下爲螻蟻食奪彼與此何其¶
偏也至(人不有其身等爲逆旅視猶旦暮夢幻泡影石火電光欲破生死關頭鳥鳶何疏螋蟻何親哉以)不平¶
平其平也不平以不徵徵其徵也不徵萬(物之理本平我以不平之心平之則其平者¶
　亦不平矣萬物之理可驗我以不驗之心驗之則可驗者亦不驗矣陸西星曰巵言日出和以天倪則非不平之平矣寓¶
　言十九藉外論之重言十七以爲耆艾則非不徵之徵矣明)者誰爲之使神者徵之且(人之聰¶
　明誰爲之使耶毋亦其天性之神自然之徵驗也夫)明之不勝神也久矣而愚者恃¶
<pb:CK-KZ_JY133_05p061a>¶
其所見入於人其功外也不亦悲乎夫(明與神何所分别第用明者以察察爲明而神則¶
　無心先覺况愚者恃其所見則逞聰明矣入于人未免穿鑿知識上增知識其功夫全在外而乏内照安能反其性命之¶
　情哉是可悲也¶
　)復圭子曰至人被褐懷玉其道愈高而其迹愈晦列御寇之¶
　齊驚於食漿之家使賣漿主人知其賢以一半餽遺必其鋒¶
　頴太露故人知貴之重之况萬乘之主必以彼爲賢勞而不¶
　以國從者乎伯昏瞀人曰善哉觀乎汝能欲自晦則人將以¶
　汝爲師保無所往而不可戶外之履常滿矣伯昏瞀人不言¶
　而出列子暨乎門曰先生旣來曾不發一藥石之言乎伯昏¶
　瞀人曰使汝爲師保易使汝不爲師保難已不表異人孰感¶
<pb:CK-KZ_JY133_05p061b>¶
　而豫之已不震撼人孰從而稱之知者不言莫汝吿也言者¶
　不知又爲人患也世有莫覺之人而後有大覺世有莫悟之¶
　人而後有大悟世有巧勞知憂之士而後有無知無能之士¶
　心曠神怡不以口食爲累泛若一虛舟而遨遊於宇宙者也¶
　其不令人喜亦不令人驚者乎有鄭人緩者學儒三年而道¶
　成䝉其澤者河潤九里仁及三族使其弟習學墨一日儒墨¶
　不相下其父助翟十年而緩自殺異日而緩見夢於父曰使¶
　而子爲墨者子也良莫良於儒吾之良不可見而精神已化¶
　爲秋柏之實矣故視秋柏卽視予也夫學儒學墨者人也而¶
　所以學儒而儒學墨而墨者其人之天也造物不責成於人¶
<pb:CK-KZ_JY133_05p062a>¶
　而責成其人天性之所近緩以使弟墨爲功何異穿井者自¶
　矜其有造泉之勞至仁無恩上德不德况有道者乎人各有¶
　安有不安聖人安於天眾人安於人聖人不安於人眾人不¶
　安於天故曰知道易不言難知者不言天道遠也言者不知¶
　人道邇也所以古之人人也而與天爲徒也大道尙自然不¶
　尙神奇朱泘漫學屠龍於支離益技成而無所用其巧君子¶
　不取也天下事有可必者有不可必者聖人寍盡其在人之¶
　可必而不敢必之於天眾人人事未盡以不必於已者而必¶
　之於天此其所以有招兵與不招兵之潩也寍知兵不虛動¶
　也必有所求於人而不戢將自焚乎吾獨鄙夫末世小夫之¶
<pb:CK-KZ_JY133_05p062b>¶
　知不離苞苴以相餽遺竿牘以相通問敝蹇淺之精神而欲¶
　行經濟萬物之道不知太一形虛無物也有物者安能物物¶
　上善若水至人返精神於無何有與水流乎無形發洩乎太¶
　清者何以異宋人有曹商者說秦王得車百乘誇於莊子曰¶
　夫以守困而安於槁項黃馘者商之所短也以立談而悟萬¶
　乘之主從車百乘者商之所長也莊子曰有人於此爲秦王¶
　醫病一也破癰潰痊者得車不過一乘舐痔者得車百乘子¶
　非治其痔耶何得車之多也魯哀公問於顏闔曰吾以仲尼¶
　爲貞幹國其有瘳乎顏闔曰君子與其貌勝情也不如實勝¶
　華也仲尼之爲人文掩乎質枝葉傷乎本根若以爲貞幹恐¶
<pb:CK-KZ_JY133_05p063a>¶
　民已雕已琢難返其朴矣民之不可以有心治也猶施惠於¶
　人不可不忘也猶商賈之不見齒於有道也刑有内外金木¶
　之訊凡懷刑之君子倶能免之陰陽之患非眞人能陶鑄陰¶
　陽者安能跳出其外而免之哉孔子曰山川猶可升而航也¶
　人心之險過之天猶可以步數推也人心之不測更難知焉¶
　天猶有四時旦暮之期人之厚貌深情安有定期哉故非遠¶
　使之不能觀其忠非近使之不能觀其敬非煩使之不能觀¶
　其能非卒然問焉不能觀其知急與之期則言易爽而信可¶
　見委之以財則守易奪而仁可徵告之以危則操易變而節¶
　可知醉之以酒人之所不暇檢點人而有法則者自不淆離¶
<pb:CK-KZ_JY133_05p063b>¶
　之以色尤人之所不能强制者也而有道氣者自不亂九徵¶
　至則人之賢不肖得矣正考父爵彌高而彌下一命而傴再¶
　命而僂人猶或可能也至三命而俯循牆而走非甚盛德不¶
　可及也其孰敢不軌亦宜矣如凡夫職益升而氣益驕一命¶
　而自矜有呂鉅之狀再命而於車上儛三命而名諸父其視¶
　許由不受堯禪者大懸絶矣何也德不可不爲也又不可有¶
　心爲也德不可不内視也待其露於眉睫而後内視恐眞不¶
　勝僞祇見其敗耳凶德有五眼耳鼻舌心是也然四者之害¶
　不如中心之害故曰中德爲首故君子不可不愼所好也八¶
　極之窮三必之達六府之不常一珠九淵之僅得所以喻處¶
<pb:CK-KZ_JY133_05p064a>¶
　道應物之多端貪名逐利之多患也人能懲犧牛之不得爲¶
　孤犢鑒治棺槨之疎烏鳶而親螻蟻也則必不奪彼而與此¶
　無人我相無眾生相無夀者相何非平者亦至有徵驗也若¶
　有人我眾生夀者相是持不平之心而平之愈不平矣是持¶
　不徵之心而徵之愈不徵矣且人之聰明誰不如我以我之¶
　神合人之神因以人之神徵我之神然則至人非用明也用¶
　神也離人入天故登彼岸¶
<pb:CK-KZ_JY133_05p064b>¶
¶	
<pb:CK-KZ_JY133_05p065a>¶
　
** 雜篇天下第三十三¶
　
　(此篇莊子後序也，厯敘古今道術淵源之所自。後列諸子，而莊生自爲一家，末闢惠子，其祟正之意見矣。)¶
天下之治方術者多矣，(道術之局於一方者。)皆以其有爲不可加矣。(又皆自以¶
　爲至。)古之所謂道術者，果惡(音烏)乎在？曰：『無乎不在。』曰：『神何由降？¶
明何由出？』『聖有所生，王有所成，皆原於一。』(神謂人之本性降，衷於天者明，是人心之¶
　靈覺。聖卽内聖之德，王卽外王之業，其用無乎不在其體原於至一，此道術之大也。下文曰宗曰精曰眞，卽所謂一也。)¶
不離於宗，謂之天人。(以無爲爲宗，畸於人而侔於天者曰天人。)不離於精，謂之神人。¶
　(聚精會神，出無入有，與神相合。)不離於眞，謂之至人。(本眞純粹無以復加。故曰至人。)以天爲¶
宗，以德爲本，以道爲門，兆於變化，謂之聖人。(三句言天人、神人、至人之事以無爲¶
　爲體，有爲爲用，以上所謂具有内聖之德者也。)以仁爲恩，以義爲理，以禮爲行，以樂¶
<pb:CK-KZ_JY133_05p065b>¶
爲和。薰然慈仁，謂之君子。(以仁義禮樂爲事，薰然納天下於慈仁之中，神明而爲聖，卽内聖之德。首¶
　出而爲王，卽外王之業。君子也下，言君子之業。)以法爲分，(法謂法度，有所區別曰分。)以名爲表，(名謂¶
　名器，有所標準日表。)以參爲驗，(參者三也三生萬物以萬物爲徵驗)以稽爲決，(考古以準今)其¶
數一二三四是也，(一二三四者，五行之生數也，不言五者，以五爲土旺於四季也。)百官以此相¶
齒，(百官之相序者此也。)以事爲常，(事有常職。)以衣食爲主，(民有常業。)蕃息畜藏，(養民之政。)¶
老弱狐寡爲意，(恤民之政。)皆有以養，民之理也。(葢仁義禮樂皆失道而下之事，賢人君子¶
　治世之法，無過於此。自此以下至此所謂外王之業，民之理也。)古之人其備乎！配神明，醕天¶
地，育萬物，和天下，澤及百姓，明於本數，係於末度，(天德王道兼該並舉)六¶
通四辟，小大精麤，其運無乎不在。(古之道術，其大如此，所謂以其眞治身而其土苴亦足以¶
　理天下。)其明而在厯數者，舊法(如帝王傳心之法。)世傳之史，尙多有之。¶
<pb:CK-KZ_JY133_05p066a>¶
其在於《詩》《書》《禮》《樂》者，鄒魯之士搢紳先生，多能明之。《詩》以道(音導¶
　下同。)志，《書》以道事，《禮》以道行，《樂》以道和，《易》以道陰陽，《春秋》以道¶
名分。其數散於天下而設於中國者。百家之學時或稱而道之。¶
　(有道之時，道德一而異術不能鳴。其在厯數者，有司出其法，國史記其迹，散在六經者鄒魯之士能明之此皆古之道術¶
　在度數者。先王以此施於政，故百家眾技時或稱述之，亦不出於道術之外。以上設古之道術，天下以下設後世之方術。)¶
天下大亂，賢聖不明，道德不一，(剖而爲三教，分而爲諸子百家。)天下多得一察¶
焉以自好。(抱偏見以自矜。)譬如耳目鼻口，皆有所明，不能相通。猶百家¶
眾技也，皆有所長，時有所用。雖然，不該不徧，(音遍)一曲之士也。判¶
天地之美，(天地有大美而判之)析萬物之理，(萬物有成，理而析之。)察古人之全，(觀古之人¶
　其備若彼。)寡能備於天地之美，(百家各執其一曲以自喜，如耳目口鼻各適一用而不能兼。純全之¶
<pb:CK-KZ_JY133_05p066b>¶
　道，備之者寡矣。)稱神明之容。(容指道之在外者而言。)是故内聖外王之道，闇而¶
不明，鬱而不發，天下之人各爲其所欲焉以自爲方。悲天，百家¶
往而不反，必不合矣！後世之學者，不幸不見天地之純，古人之¶
大體，道術將爲天下裂。(内聖，體也。外王，用也。道不明不發，人各爲所欲爲迷而不反，則知方術之多，道¶
　術之裂也，而朴始散而爲器矣。)不侈於後世，不靡於萬物，不暉於度數，以繩¶
墨自矯，而備世之急；古之道術有在於是者。墨翟(宋大夫。)禽滑釐¶
　(墨翟弟子。)聞其風而說(音悅)之。(此上論理，此下卽事以實之。不道以侈，不飾以靡，不以禮樂度數爲暉耀。¶
　惟以繩墨自檢束而儉以備急用。古之道術有如此者，翟之徒乃聞而說之。)爲之大過。(大過，過於儉也。)已¶
　之大順。(已止也。已止於儉，嗇爲順於人情也。)作爲《非樂》，命之曰節用(《非樂》，《節用》，墨子書中¶
　篇名，言其著書立教。)生不歌，死無服。墨子汎愛兼利而非鬬，其道不怒；¶
<pb:CK-KZ_JY133_05p067a>¶
又好學而博，不異，不與先王，同毁古之禮樂。(養生送死，皆主於薄。以爭鬬爲非，以¶
　不怒爲道，推廣其說以爲博，主於不立異而亦與先王之道不同也，此其所以毁古之禮樂。)黃帝有《咸池》，¶
堯有《大章》，舜有《大韶》，禹有《大夏》，湯有《大濩》，文王有《辟(音闢)雍》之樂，¶
武王周公作《武》。古之喪禮，貴賤有儀，上下有等，天子棺榔七重，¶
諸侯五重，大夫三重，士再重。(自黃帝以來，禮樂皆有定則。)今墨子獨生不歌，¶
(是毁樂。)死不服，(是毁禮。)桐棺三寸而無槨，以爲法式。以此教人，恐不¶
愛人；以此自行，固不愛已。未敗墨子道，雖然，歌而非歌，哭而非¶
哭，樂而非樂；是果類乎？(薄道固不可教人，亦不可自處。不必待其道之敗。然當歌而不歌，當哭而不哭，¶
　當樂而不樂，哀樂之不近人情，如此是果同類者之所當爲乎。)其生也勤，其死也薄，其道大¶
觳；(音忽)使人憂，使人悲，其行難爲也，恐其不可以爲聖人之道，反¶
<pb:CK-KZ_JY133_05p067b>¶
天下之心，天下不堪。墨子雖獨能，任奈天下何！離於天下，其去¶
王也遠矣。(生勤死薄，其道太朴，使人憂悲，反天下之常。墨子獨能任之，如天下何？非王天下之道也。)墨子稱¶
道曰：『昔者禹之湮洪水，決江河而通四夷九州也，名川三百，支¶
川三千，小者無數。禹親自操橐(音託)耜，而九(糾同。)雜天下之川；(糾率庶工，¶
雜治天下之川。)腓(音肥)無[月*(㧞-扌)]，(音拔)脛無毛，沐甚風，櫛疾雨，置萬國。禹大聖人¶
也，而形勞天下也如此。』使後世之墨者多以裘褐爲衣，以跂蹻¶
　爲服，(木履曰跂，麻履曰蹻服，用也。)日夜不休，以自苦爲極，曰『不能如此；非¶
禹之道也，不足謂墨。』相里(里名)勤(人名)之弟子，五侯之徒，(散出於五侯之門。)¶
南方之墨者苦獲、(一人)已齒、(一人)鄧陵子(一人)之屬，俱誦《墨經》，而倍譎¶
(音厥)不同，相謂別墨；(墨學之別派。)以堅白同異之辭相訾，(音紫，相反而訾。)以觭¶
<pb:CK-KZ_JY133_05p068a>¶
(音欺)偶不仵(音午)之辭相應；以巨子爲聖人，(墨家號其道成者爲巨子，若儒家之碩儒。)皆¶
願爲之尸，(謂已乃墨學之別派，相訾則相反，相應則相合。巨子者，卽法嗣也。尸，主也。)冀得爲其後世，¶
至今不決。(絶也。)墨翟禽滑釐之意則是，(同於聖人之勤苦。)其行則非也。(爲之¶
太過，已之太甚。)將使後世之黑者，必自苦以腓無[月*(㧞-扌)]脛無毛，相進而已¶
矣。亂之上也，治之下也。雖然，墨子眞天下之好也，將求之不得¶
也，雖枯槁不舍也，才士也！夫不累於俗，不飾於物，不苟於人，不¶
忮於眾，願天下之安甯以活民命，人我之養畢足而止，以此白¶
心，古之道術有在於是者。宋鈃(音刑)尹文(皆齊宣王時人。)聞其風而說(音悅)¶
之。作爲華山之冠(華山上下均平，作冠象之。)以自表，接萬物以別宥爲始。(別善¶
惡宥不及。)語心之容，(形容此心以語人。)命(名也)之曰心之行，以󰣮(音而)合驩，(心之用以¶
<pb:CK-KZ_JY133_05p068b>¶
和意而合懽於人。)以調海内，請欲置之以爲主。見侮不辱，救民之鬬，禁¶
攻寢兵，救世之戰。以此周行天下，上說(音稅)下教，雖天下不取，强¶
聒(音括)而不舍者也，故曰上下見厭而强見也。(上下皆厭而强以此自見。)雖然，¶
其爲人太多，其自爲太少，曰：『請，欲固置五升之飯足矣。』先生恐¶
不得飽，弟子雖飢，不忘天下。日夜不休，曰：『我必得活哉！』圖傲乎¶
救世之士哉！(爲人意多，自爲意少，雖忘食自苦以爲天下，而亦爲之，我豈必以此升斗求活哉！葢以矯夫託名救¶
　世而自利之人耳。圖，謀也。傲，矯之也。)曰：『君子不爲苛察，不以身假物。』以爲無益¶
於天下者，明之不如已也。(苛察則非別宥矣，故不爲事。事皆自爲而不假借於人以自助，以身無益¶
　於天下而求備於天下，則不如其已也。)以禁攻寢兵爲外，以情欲寡淺爲内，其¶
小大精粗，其行適至是而止。(其學之大旨，外之欲其戢兵，内之欲其寡欲，大㮣如此。)公而¶
<pb:CK-KZ_JY133_05p069a>¶
不黨，易而無私，決然無主，(不先立主意。)趣物而不兩，(萬物理趣歸於一致。)不顧¶
於慮，不謀於知，於物無擇，與之俱往，古之道術有在於是者。彭¶
䝉田駢愼到(音廣)聞其風而說(音悅)之。齊萬物以爲首，曰：『天能覆之¶
而不能載之，地能載之而不能覆之，大道能包之而不能辯之。』¶
知萬物皆有所可，有所不可，故曰：『選則不徧，教則不至，道則無¶
遺者矣。』(天地亦萬物中之一物，故齊物而天地其首也。天大、地大、道大，皆有能有不能，則知物之有可有不可矣。若擇¶
而選之，則有不徧；教而使之，則教有不至。與之同歸於道，則道體物而未始有遺矣。)是故愼到棄知去已，¶
而緣不得已，泠汰於物，(泠者清其濁，汰者去其擾。)以爲道理，曰：『知不知，(雖知止作¶
不知)將薄知而後鄰傷之者也。』(知識之開，混沌之鑿，鑿則傷矣。故人皆曰知，而我不知者將薄夫？發¶
知之後，鄰於鑿混沌而傷之者也。)謑(百係，無恥。)髁(音課，獨行。)無任，而笑天下之尙賢也；縱¶
<pb:CK-KZ_JY133_05p069b>¶
脫無行，而非天下之大聖。(謑髁縱脫，皆無能之貌。)椎拍(音魄)輐(音遠)斷，與物宛¶
轉，(椎以拍之，輐以斷之，隨其材而斷之，使各適其用。)舍是與非，苟可以免。不師知慮，不¶
知前後，魏(音危)然而已矣。(無是非，無知慮，無先後，魏然不動而已，無他能也，絶聖棄知，故能魏然。)推¶
而後行，曳而後往，若飄風之還，若羽之旋，若磨石之隧，(若風，若羽，若磨¶
　石，與物宛轉而無心。)全而無非，動靜無過，未嘗有罪。是何故？夫無知之¶
物，無建已之患，無用知之累，動靜不離於理，是以終身無譽。(是以¶
　自全於世而無非，動靜自如而無罪，此何以故？葢物惟無知則無是已之患，無容心之累。動靜皆順，不離於理，不求知於¶
　人。惟無譽，故無咎，乃所以自全也。)故曰：『至於若無知之物而已，無用賢聖，夫¶
塊不失道。』豪傑相與笑之曰：『愼到之道，非生人之行而至死人¶
之理，適得怪焉。』田駢亦然，學於彭䝉，得不教焉。(故常自言曰，人之處世，何用聖¶
<pb:CK-KZ_JY133_05p070a>¶
　賢之名，但塊然如土而不失其常行之道。彼豪傑笑之以爲猶死人也。適怪焉耳。田駢學於彭䝉，不待教誡，而自相契合¶
　也。)彭䝉之師曰：『古之道人，至於莫之是莫之非而已矣。其風¶
窢(音域，逆風過物之聲。)然，惡可而言？』常反人，不見觀，而不免於魭(音抗無圭角也)¶
斷。其所謂道非道，而所言之韙不免於非。彭䝉田駢愼到不知¶
道。雖然，槩乎皆嘗有聞者也。(古之有道者，無是無非，言而無言，辟飃風之過其前，窢然而已。烏可¶
　而言，烏不可而不言哉！是以所見常與人相反，而人不見取，則不免宛轉遷就。所言雖是，而不免於世人之非。僉曰田駢¶
　愼到不知道，雖然槩乎，其嘗有聞者也。葢世人雖以爲非，而莊子猶有取焉者也。)以本爲精，以物爲¶
粗，以有積爲不足，淡然獨與神明居。(本謂道，未謂器。道器雖不相離而有精粗之别，故以¶
　道爲精，以物爲粗。道未始有物有積，則不足之心累之，故致虛極必至無積而止，常守自然，淡然與神明居已。)古之¶
道術有在於是者。關尹老聃聞其風而說之。(關令尹喜，字公慶。)建之以¶
<pb:CK-KZ_JY133_05p070b>¶
常無有，主之以太一，以濡弱謙下爲，表以空虛不毁萬物爲實。¶
　(建，立也。常無有，卽本也，未始有始也。太一卽有始，萬物之母也。萬事萬化皆從此出，故以爲主。道虛而用之或不盈，是故¶
　以濡弱謙下爲表焉。表謂應事接物，見之於外者，道之用也。物各歸根，體自空虛，毁壞萬物則斷滅頑空矣。故不壞世用¶
　而成實相，實卽眞空不空，謂實相。)關尹曰：『在已無居，形物自著。其動若水，其¶
靜若鏡，其應若響。芴(音忽)乎若忘，寂乎若清。同焉者和，得焉者失。¶
未嘗先人而常隨人。』(居卽住心也。言已之心一無所住，而形形物物莫非已心之所顯著，所謂無所住而¶
　生其心者。水之動，鏡之靜，空谷之響應，皆無心者。芴乎者恍惚中若有物而又無物也，若清無所淆也。以同於物爲和，以¶
　無所得爲得，未嘗先而常隨者，迫而後動，不得已而後起也。)老聃曰：『知其雄守其雌，爲天¶
下谿。知其白，守其辱，爲天下谷。』人皆取先已獨取後曰受天下¶
之垢。人皆取實，已獨取虛無藏也。故有餘。巋(音魁)然而有餘，其行¶
<pb:CK-KZ_JY133_05p071a>¶
身也，徐而不費，無爲也而笑巧；人皆求福，已獨曲全，曰苟免於¶
咎。(谿谷在下而能容，所謂有容乃大也。未嘗先人而常隨人，卽取先取後也。受垢卽知白守辱也，不以實爲實，以虛民實，所¶
　謂取虛也。無藏而有餘，卽以有積爲不足也。舒徐容與常自儉嗇，所謂不費也。人皆以巧爲巧，已獨以無爲爲巧，人皆以¶
　福爲福，已獨以無禍爲福。)以深爲根，以約爲紀，曰堅則毁矣，銳則挫矣。常¶
寬容於物，不削於人，可謂至極。關尹老聃乎！古之博大眞人哉！¶
　(根者，根極之義。紀，法紀也。觀其言曰，古之爲道者，微妙玄通，深不可測，得非以深爲根之謂乎！治人事，天莫如嗇，所謂約¶
　也。太剛則折，太銳則剉，故常破其堅，挫其銳，以容物爲量，而不過爲刻削之行，其道可謂至矣。夫博大眞人尊之之辭。)¶
寂漠無形，變化無常，死與(音余)生與，(音余)天地並與，(音余)神明往與！(音余)¶
芒乎何之，忽乎何適，萬物畢羅，莫足以歸，古之道術有在於是¶
者。莊周聞其風而說(音悦)之。(清通無象，往來無住，以無相爲宗，以無爲爲行。萬物一府，死生同狀。直與¶
<pb:CK-KZ_JY133_05p071b>¶
　天地並，神明俱，芒乎不知何之，芴乎不知所適。古之道術在是，南華聞而悦之。)以謬悠之説，荒唐之¶
言，無端崖之辭，時恣縱而不儻，不以觭(音羇)見之也。以天下爲沈¶
濁；不可與莊語，以巵言爲曼衍，以重言爲眞，以寓言爲廣。(虛遠曠大，¶
　莫之終始，故其言恣縱而不黨同於人，不炫奇立異以自表見於已。謂天下之沈溺混濁不可以端莊之言語之。故因之¶
　以曼衍，質之以重言，廣之以寓言。必以此三言者，非我之罪，不信我者之罪也。)獨與天地精神往來¶
而不敖倪於萬物，不譴是非，以與世俗處。(天地無棄物，與道爲體者亦無棄物。敖倪，¶
　卽傲睨也。不敖倪則與物無競，得者同於得，失者同於失，不譴是非而與世俗同處，相安相忘，而不知玄同之德有如此。)¶
其書雖瑋而連犿(音汴)無傷也。(瓌瑋，竒特之狀。連犿，相從之貌。言其書雖若驚世駭俗，而郤善¶
　體物情，連環宛轉。與物不違，是以雖瓌瑋而不傷。)其辭雖參(音叅)差(音痴)而諔(音竹)詭可觀。¶
　(辭雖抑揚參差不一，而滑稽詭譎之中卻有深思可得之理，故曰可觀。)彼其充實不可以已，(一書¶
<pb:CK-KZ_JY133_05p072a>¶
　之中皆道理充塞，世不可無者。)上與造物者遊，而下與外死生無終始者爲¶
友。其於本也，宏大而闢，深閎而肆，其於宗也，可謂調適而上遂¶
矣。(與造物遊，與無終始者友，此等見解不出老氏。所謂道術建之以常無有，主之以太一者，建之以常無有，故其於本也。宏¶
　大而闢，深閎而肆。主之以太一，故其於宗也，可謂調適而上遂矣。宗，主宰也。調，養也。養性之功有作有爲。已而無爲，則自¶
　適矣。上，遂猶言上達也，遂其上升之志，而與天爲徒矣。)雖然，其應於化而解於物也，其¶
理不竭，其來不蛻，芒乎昧乎，未之盡者。(順天地自然之化以解萬物之縣結，所謂不壞¶
　世法而成實相者，其理不竭，其出無窮也。其來不蛻，謂形不待蛻而後解也。此書深遠未易窺測，可與諸者究，難以芒昧¶
　之見盡其義也。)惠施多方，其書五車，其道舛駁，其言也不中。(墨翟、宋尹、彭田、¶
　愼到之徒，猶爲見道之一偏。惠子則主於好辨而已。多方，猶云方言也。多方未免誇多鬬靡，其所閱之書雖有五車之名，¶
　而其道則舛駁，不合於道，其言不中，不當於理。亦不能成一家也。)厤(音厯)物之意，曰：『至大無外，¶
<pb:CK-KZ_JY133_05p072b>¶
謂之大一；至小無内，謂之小一。(『厯』，考其辨物之意。曰大無外小無内似矣。而又曰大一小一，於¶
　一之中而有大小之分，此便是同中之異，異中之同，啟辨端矣。)無厚，不可積也，其大千里。(無厚，¶
　則薄積則厚矣。積之不已，其大可至千里，是千里之大卽無厚之積也。此言大與小同也。)天與地卑，山與¶
澤平。日方中方睨，物方生方死。(天高地卑，其位定矣。而天道下濟，亦可言卑。山高澤深，其象陳¶
　矣。而山下有澤，亦可言平。日方中也，而睨視之，亦可謂睨物。方生而歸根復命，亦可謂死。)大同而與小同¶
異，此之謂小同異；萬物畢同畢異，此之謂大同異。(一物各具一太極，大以成¶
　大，小以成小，此謂小同異。萬物統體一太極，統同之中有辨異者，在此謂大同異。蓋大不出小之積，而合小亦可以爲大，¶
　則無同無異矣。)南方無窮而有窮，今日適越而昔來。連環可解也。(天地¶
　東南，滙爲巨浸，芒手不知其涯岸，不知旣謂之方，則滯於有形。又地不足於東南，不足非窮乎？適越者，啟行雖在今日，而¶
　其神昔日已先往矣。非今日適越而昔來乎！連環所貫，貫於無環，非貫於環也。若知環之所以連，則識環之所以解。釋氏¶
<pb:CK-KZ_JY133_05p073a>¶
　參禪云：猛虎項下金鈴，誰人解得。曰解鈴還用繫鈴人，卽此意。)我知天下之中央，燕之北越¶
之南是也。汎愛萬物，天地一體也。』惠施以此爲大，觀於天下而¶
曉辯者，天下之辯者相與樂之。(世之中央不知在何處，然燕越人各以其所處爲中，則燕之北¶
　越之南亦可以爲中矣。天地雖大，而以汎愛觀之，則天地亦萬物中之一體耳。惠施以此爲大，觀而曉天下之辨者，天下¶
　人亦樂而宗之。)卵有毛；雞三足；郢有天下；犬可以爲羊；(毛生於卵中，是卵有毛。雞¶
　本兩足而必有主張，是足者是爲三足。郢本侯國，而僭王自郢始，是有天下之號。犬羊惟人所命，若未有名稱之先而呼¶
　犬爲羊，亦可矣。)馬有卵；丁子有尾；火不𤍠；山出口，(形之所託名之所寄皆假耳非眞也¶
　故犬羊無定名胎卵無定形故烏可以有胎馬可以有卵也夫萬物無定形形無定稱在上爲首在下爲尾世人謂右行¶
　曲波爲尾楚人呼蝦募爲丁子今丁子二字雖左行曲波亦是也人知天下有温泉而無寒火不知有蕭邱有涼焰又¶
　有火生之蟲則火不𤍠也山無口而空谷傳聲非口乎)輪不展地；目不見；指不至，至不¶
<pb:CK-KZ_JY133_05p073b>¶
絶；龜長於蛇；矩不方；規不可以爲圓；不圍枘；(天下之物，方則滯而不動。圓則¶
　活而不滯輪圓也。故不展地而行之速。目不能自見，指不能自指。目目指指者，至則指目，不至窮絶矣。蛇形雖長而短，¶
　龜形雖短而命長。規矩爲方圓之至，而其體則不方不圓者。枘形圓而鑿形方，枘雖在鑿之中，而枘之旋轉非鑿可止。故¶
　不圍枘圓，卽鑿之枘也。)飛鳥之景未嘗動也；鏃矢之疾而有不行不止¶
之時；狗非犬；黃馬驪牛三；(鳥飛於天，影落於地，但可謂鳥動而不可謂影動。鏃矢之去雖疾，其離弦¶
　則行，其中鵠則止，然離弦而未到，不止也。鵠而已中，不行也。非不行不止之時乎！北人呼犬爲細狗，謂其身之瘦也。而其¶
　實狗不可以爲犬。黃馬一也，驪牛二也，文始經曰：形可合，亦可分。一夫一婦，二也。合之共生一子，非合乎！馬牛合可生一¶
　騾，非黃馬驪牛三乎？)白狗黑；孤駒未嘗有母；(失『母』。一尺之棰，(音垂)日取其半，¶
萬世不竭。辯者以此與惠施相應，終身無窮。(黑白之分，一定也。第白者易汙。故曰¶
　白狗。黑駒生於母，言孤駒可謂有母乎！一尺之棰，不爲長也。其數之窮折而爲二，今日取其半，明日取其半，展轉數之，則¶
<pb:CK-KZ_JY133_05p074a>¶
　萬世不竭。亦方寸之木可使高於岑樓，意此皆學於惠子者，推廣其說，相與强辨無窮已者。)桓團公孫龍¶
辯者之徒，飾人之心，易人之意，能勝人之口，不能服人之心，辯¶
者之囿也。(囿者聚天下之辯而不能剖也。)惠施日以其知與人之辯，特與天下¶
之辯者爲怪，此其抵(音底)也。然惠施之口談，自以爲最賢，曰天地¶
其壯乎！施存雄而無術。(施日以其辯與人相持而不相下，競爲譎詭以相勝，其說大抵如此，且自以爲¶
　賢而曰，天地爲我壯其辯，施知存雄而不能守雌，無道術者也。)南方有倚人(異人)焉曰黃繚，(音了)¶
問天地所以不墜不陷，風雨雷霆之故。惠施不辭而應，不慮而¶
對，徧爲萬物說，說而不休，多而無已，猶以爲寡，益之以怪。以反¶
人爲實，而欲以勝人爲名，是以與眾不適也。(施自恃其才辯之過人，旁引曲證，猶¶
　爲不足，益之怪誕以欺人耳目之所不及，其說雖長，而與眾不協也。)弱於德，强於物，其塗噢矣。¶
<pb:CK-KZ_JY133_05p074b>¶
　(夫有德者必有言。惠子徒以雄辨與物相競，故日弱於德，而强於物。究竟於道亦終幽昧而不自明。故曰噢，音奧。)由¶
天地之道觀惠施之能，其猶一蚉一䖟之勞者也。其於物也何¶
庸！夫一尙可，曰愈貴道，幾矣！(由天地之無言觀惠施之多言，何異蚊䖟之聚聲成雷。亦不能¶
　驚蟄而震動萬物也。故曰其於物也何庸！吾於其多言之中摘其一言而充之尙可，使之不叛於道而曰愈於貴道者，不¶
　幾於失惠子乎！)惠施不能以此自甯，散於萬物而不厭，卒以善辯爲¶
名。惜乎！惠施之才，駘(音殆)蕩而不得，逐萬物而不反，是窮響以聲，¶
形與影競走也。悲夫！(蓋貴道之人自以多言數窮爲戒。惠子不能以此道甯一其心志，以其精神散於萬¶
　物而不厭其煩，徒以善辨名，惜乎！其才而不能善用，駘蕩而不得於心，逐於而不反其本，譬之響出於聲，影出於形，欲息¶
　響而振其聲，欲息影乃與形競，走不休也。惠施學昧根原，逐物生辨，影響之見而已。)¶
　復圭子曰：『道何在乎！混沌未開，道在天地；混沌旣開，道又在¶
<pb:CK-KZ_JY133_05p075a>¶
　人。散之爲萬而統之於一，神得之以降，明得之以出，内聖得¶
　之以生，外王得之以成，大哉一乎！天下之治方術者雖多，而¶
　未有不原於一者也。世有天人倚之以爲宗，世有神人聚會¶
　其元精，世有至人完保其眞純，世有聖人領略其道德。失道¶
　德則仁義禮樂矣，非君子烏能勝其任乎！故有名法以整齊¶
　之，有參稽以考證之。官有常度，民有常業。天德王道，兼該並¶
　舉。有道之時，道德一而異術不能鳴。道之在歴數者，有司守¶
　其法，太史紀其實，道之散在六經者，鄒魯之儒接其統，百家¶
　之學揚其波。孰知道術每與治術相升降者也，故天下大亂，¶
　而道德亦不一矣。得一察以自好之士，猶耳目鼻口之不相¶
<pb:CK-KZ_JY133_05p075b>¶
　通，何以知天地之美，萬物之理，古人之全乎！人各爲其所欲¶
　爲迷而不反，方術之多，道術之裂也。於是有墨翟、禽滑釐也¶
　者，矯侈靡之風而過焉者也。養生送死，皆以薄爲道。倣上古¶
　禮樂未備之時，而不與中古帝王之禮樂同，其生不歌，而死¶
　無服也。使人憂悲，反天下之常。王天下者可如是乎奈何！以¶
　禹自方，不知禹當水土之未平，不得不以身先天下。而墨翟¶
　之時，非禹之時也，後有論墨經者，以得其道者爲巨子之聖¶
　人雖腓無胈，脛無毛，而不恤也，則道之一裂也。於是大宋鈃¶
　尹文也者，好爲人之風而甚焉者也。作爲華山之冠以自表，¶
　别善惡宥不及上，説其主以禁攻下，教其民以寢兵，其爲人¶
<pb:CK-KZ_JY133_05p076a>¶
　而不知自爲也。雖饑不忘天下，未常苛察以求人，亦不假物¶
　以自益。謂戢兵猶爲外，而寡欲乃爲内也。其大小精粗，總之¶
　有人無已之學也。則道之又一裂也。於是有彭䝉、田駢、愼到¶
　也者，聞不慮不謀之學，而往焉者也。謂天地覆載猶不能兼¶
　豈萬物而無可不可，其棄知去已也。恐知爲鑿混沌之竅也；¶
　其笑天下之尙賢也，恐有是非而適以啓爭也；故必推而後¶
　行，曳而後往。甯爲員，毋爲方，求以自全足矣。故故咎無譽，雖¶
　其道不盡合於古人，然無是無非，言而無言，猶有古意也。不¶
　可因其不韙於人，而謂其無所聞也。則道之又一裂也。豈知¶
　道無形也，而未常無本末；物有象也，而不能離精粗。天地閒¶
<pb:CK-KZ_JY133_05p076b>¶
　無有餘也，故無積而常足，惟至人獨往獨來，與鬼神合其吉¶
　凶，得道術之精神者，其關尹、老聃乎！彼其道以無有爲體，太¶
　一爲主，濡弱謙下爲表，空虛不壤爲實其心無物而能物物，¶
　可動可靜，非水之善下，鏡之忘形，不能狀之空谷之傳聲，不¶
　能似之且清且和，不失爲得甯。隨人而母先人，甯守雌而母¶
　雄，甯守辱而母白，甯取虛而母取實。不以多藏爲有餘，不以¶
　無積爲不足，不以有爲爲巧，不以無爲爲拙。人皆以福爲福，¶
　已獨以無咎爲福。自治不厭，其深根而甯極；治人不厭，其簡¶
　約而易遵。太剛則折，堅可不破乎！太銳則鈍，銳可不挫乎！其¶
　藏垢愈多，其容物愈寬，其道術可謂至極而莫以加矣。關尹、¶
<pb:CK-KZ_JY133_05p077a>¶
　老子，眞古之博大眞人哉！嗣是有聞其風而興起者，莊周是¶
　也。以無相爲宗，無爲爲行，萬物一府，死生同狀。知天下之言¶
　非悠謬而虛遠，則荒唐而曠大；非無端而莫終始，則恣縱而¶
　不羈，不可與莊語也。故不得不託爲巵言曼衍如草之繁曼¶
　必有根水之流衍必有源也。天下凡物皆假，其眞獨有性命。¶
　故託古大聖大賢之言以爲重，使人知性命之爲眞。寓者寄¶
　也，所言雖近而其旨則遠，故不嫌於廣。譬曲喻使人深思，而¶
　自得其正意，以天地爲精神，萬物爲逆旅。上與造化爲徒，而¶
　下與外死生者爲友。窮其本則弘而深，究其宗則達而上，奚¶
　必脫其形骸而後上升乎！此可與諸者道，難與芒昧之人言¶
<pb:CK-KZ_JY133_05p077b>¶
　也。道術至惠施豈止分裂，且舛駁矣。其言雖多而不中，以大¶
　無外爲大一，小無内爲小一，猶近似也。謂千里爲無厚之積¶
　也，可乎！謂天有時而卑，山有時而平，亦近似也。謂睨視爲日¶
　方中也可乎！物方生者爲方死，非無理也。謂小同異者而淆¶
　於大同異也，可乎！無窮必有窮，不必定在南方也。身未至而¶
　神先往，不必定適越也。連環非五金之環，乃人身中之玄牝，¶
　其白如綿，其連如環。大修行人必知解此之環，而後可以解¶
　脫。惠子與莊子善，亦道德而塗說也。燕北越南可以爲中，而¶
　不必爲天下之中。萬物當愛，不必泛愛也。天地同體，不必一¶
　體。以爲大觀也。毛不生於毛，而生於卵。雞二足，而有使足者¶
<pb:CK-KZ_JY133_05p078a>¶
　存。郢非天下而僭稱王，則有天下。犬羊無定名，胎卵無定形，¶
　首尾無定稱。火有蟲則不𤍠矣，山出泉則有口矣。輪，員也。轉¶
　之速則不展地矣。目不能自見，指不能自指，短長不以形，則¶
　龜可使之長於蛇。方圓亦不以形，則規矩無方圓之體，而有¶
　方圓之用。鑿不必圍枘，而無枘則不成其爲鑿。飛鳥有影，第¶
　可謂之鳥。動而不可謂之影。動矢行甚疾，而亦有不行不止¶
　之時，同中有異。故狗不可以爲犬，合中有分。故黃馬驪牛三¶
　皎皎者易污，則白狗可黑。天下無無母之駒，而孤駒則不可¶
　以言有母。萬物無有不竭，而以尺棰平折之日展其半，則無¶
　窮盡之時。此皆學於惠子者也。亦猶桓團公孫龍，止能以其¶
<pb:CK-KZ_JY133_05p078b>¶
　辨勝人之口，不能服人之心也。惠子自以其善辯爲最賢，曰¶
　天地且爲我辯，生色止知守雄而不知守雌。有道術者固如¶
　是乎！觀其答黃繚之間天地所以不墜不陷，風雨雷霆所以¶
　或翕或張也。彼非知道者，安能洞徹之！而惠子何如人也。矢¶
　口而對，恣意而談，止能欺人之耳目，而不能屈人之心志。出¶
　天地之無言觀惠施之多言，何異聚蚊成雷，而必不能震驚¶
　萬物也。有其才而不能善用，其才是欲息響而振聲，欲息影¶
　而走形，不知本也。以强辯止辯，亦猶是耳。有道術者，必不如¶
　是。』¶
<pb:CK-KZ_JY133_05p079a>¶
　
* 　南華眞經註疏傳神集後序¶

復圭子曰：『千古以來，知道德者未有不透南華。南華者，所以筌¶
蹏道德也。晚近文人不惟不究道德，卽『南華眞經』四字，鮮有知¶
其說者。先哲云：『湛爲道德，浮爲英華也。』南華卽道德之英華也，¶
又何以云眞經？天地以南北爲經，東西爲緯。丹經云：『天上太陰¶
一月一度，而與太陽會此，常經也。人間少陰一月一經，而癸水¶
至此，眞經也。』丹經又云：『度人須要眞經度。』夫南者，火也，華亦火¶
之精神也。此南華在天爲太陰，晦王朔癸之火候在人爲眞經。¶
期前期後之火候，莊老題爲南華眞經者，所以點破流戊就已，¶
取坎塡離之妙竅耳。非得天仙口訣者，安能知之。非眞有道氣¶
<pb:CK-KZ_JY133_05p079b>¶
者，安肯信之。彼其出入造化，洞徹人物，達生死之變，明内聖外¶
王之道。以有物之後而追窮無物之始，不過欲人知性命之淵¶
源。始覺天地間凡有形質者皆爲幻，惟有一道眞耳。胡爲含齒¶
之倫，與搢紳先生悉戀戀朝露之滋潤，不知人生寄蜉蝣於天¶
地，旣無長繩繫白日，當求大藥以引年。自古神仙留有接命法，¶
第非大德大行之人，知法財兩用者不可與口傳耳！予觀世儒¶
止知爲利祿以養臭腐，不思化臭腐爲神奇。坐待無常之至，甘¶
就木而不悔者，天下皆是也。予甚憫之，故作南華之註，其先哲¶
所已註而可存者，人事也十之一二；其發前人所未發者，性命¶
也十之八九。然於精神、筋骨、脉落尙未融貫，故不得不作疏於¶
<pb:CK-KZ_JY133_05p080a>¶
各章之後，疏者，通也。彼其精神有隱藏處，吾爲通而露之；其筋¶
骨有屈曲處，吾爲通而直之；其脈落有閒斷處，吾爲通而聯之。¶
俾後之讀南華者，一展卷咸識上升之有路，登彼岸之有筏，卽¶
儒者有以諔譎議之者，莫不翻然悟莊老，思返有爲於無爲，進¶
仁義爲道德，乃還古之美意也。曷常與吾儒異哉！然則五經四¶
書者，世人之先師也；道德南華者，祖宗也。二經註疏者，子孫也。¶
子孫象貌不必盡肖祖宗，然而精神血脈未常不肖者，此可與¶
眞儒道，難與俗儒言也。¶
崇禎十年八月將望日程以甯拜序¶
<pb:CK-KZ_JY133_05p080b>¶
¶	
