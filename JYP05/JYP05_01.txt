#-*- mode: org; -*-
#+EXPORT_ID: JYP05
#+TITLE:
#+WITNESS: CK-KZ JYE
#+BASEEDITION: YP
<pb:CK-KZ_JYP05_01p009a>¶
* 道藏輯要原序¶
至哉道乎，先天地生，故苞天地。超萬古存，故貫萬古。乾以之闢，¶
坤以之翕，日以之昭，月以之明，風雨以之發宣，霜露雷霆以之¶
舒慘，山川嶽瀆以之流峙，四時寒煥以之推移，草木鳥獸以之¶
動植，昆蟲蚑蟯以之蠕蟄。不生生生，不化化化。其於人也，在目¶
能視，在耳能聽，在手能持，在足能履，在首能仰，在躬能俯。在心¶
足智，在肝足舒，在肺足歛，在腎足藏，在脾足納。何者非道，何者¶
爲道。無小無大，無内無外，無邊無際。無終無始，無實無虛，無去¶
無住，無生無滅，無有無無。故曰：道可道，非常道。名可名，非常名。¶
夫天下地之遠，而不可至極者色必玄，故謂之曰玄。理之微，而¶
<pb:CK-KZ_JYP05_01p009b>¶
不可思議者旨必妙，故目之曰妙。物之容而無所滲漏者器必¶
大，故擬之曰大。徑之直，而無所回邪者途必正，故命之曰正。玄¶
道也，妙道也，大道也，正道也。而一切旁門小術，與夫養生家言，¶
皆所謂覩尺咫。而遺六合者也。人者天所生，天者道所載。陽與¶
爲開，陰與爲閉，淸與爲昇，濁與爲降，冲氣爲之宇，元神爲之舍。¶
希夷爲之歸宿。吐故納新，導和合漠，而後可以觀天道，執天行。¶
故夫握其符，流其珠，守其雌，爲其牝，飼其母，哺其子，伐其客，輔¶
其主，道之正軌也。生以金，伐以木，注以海，應以潮，孕以月，焬以¶
日，蒸以霞，霏以雪，道之大乘也。上者下，下者上，恩者讎，讎者恩，¶
孩者盜，盜者孩，道之妙詣也。形其神，神其形，化其神，神其化，冺¶
<pb:CK-KZ_JYP05_01p010a>¶
其化，化其冺，道之玄解也。知是四者，而道乃可言矣。然而知不¶
博不足與論至，理不純不足與居要。溯自祖刼以來，南宮梵炁，¶
寔肇玄微。由是而¶
三淸¶
四御，¶
九宸¶
十華，莫不分資紫火，導化混元。其爲玄家之秘典，則有洞眞、洞¶
玄、洞靈諸經，各十二部。蕭臺璚笈，綠字赤文，非上淸上煉，未易¶
得而聞也。迨夫¶
元始宣檀熾之音，¶
<pb:CK-KZ_JYP05_01p010b>¶
太上啟出關之化，先天奥藴，始播人間。自時厥後，代有傳經，若¶
八洞三茅，五祖七眞，亦皆闡教宣微，依經立義。雖支分派別，從¶
入不同，要其指歸，一而已矣。我¶
孚佑帝君作相玉淸，代天宣化，變現十方，綱維三教，凡所著述，¶
一字一言，胥玄府之總持，大羅之密諦。今乃囊括後先，條貫今¶
始，綜丹道之眞傳，羅諸眞之典要。命第一覺壇諸弟子，編纂《道¶
藏輯要》一書，付諸剞劂。上自¶
元始天王，下逮諸眞列聖，以及百家之論說，諸子之疏解，博觀¶
而約，取擇之也，精語之也。詳所謂道中密旨，教外別傳，得其解¶
者咸於是乎。在後之修道之士，由是書而求之，循其流派，滙其¶
<pb:CK-KZ_JYP05_01p011a>¶
統宗，正大而天地之情見，玄妙而平易之理得，悟涵三抱一之¶
精，窺九轉八還之妙，則此編非性命之全功，天仙之大乘也哉。¶
然則此一藏也，謂之天藏也，地藏也。華藏也。而其實則吾道之¶
秘密藏也。至哉道乎，是爲序。大羅領班蘇題。¶
¶	
