#-*- mode: org; -*-
#+EXPORT_ID: JY258
#+TITLE:文昌延嗣經 Wenchang Yansi Jing
#+WITNESS: CK-KZ JYE
#+BASEEDITION: YP
<<<<<<< HEAD
<pb:CK-KZ_JY258_01p026a>¶
* 《文昌延嗣經》序¶
孟子云：『不孝有三，無後爲大。』善哉是言也！知斯言之爲要，則知¶
《延嗣經》之不可少矣。蓋天之生機本自不息，而人乃有嗣。有不¶
嗣者，以其人之善惡有殊，而天之生機因而異耳。然厯觀乏嗣¶
之人，半屬癡迷不悟，溺於聲色貨利之場，而於立心行已之要¶
置若罔聞。於是玉皇大天尊哀憫凡愚，爰命帝君著斯經以垂¶
世，俾人於捧持之際，猛然深省，改其向日之非以歸於是。將一¶
心悔悟卽格天心，心旣可以對諸天地，而天地之生機卽在我¶
矣，又何慮嗣之不延乎？倘僅以拜誦了事，而於經中妙義徒口¶
誦而弗心維，則我帝君雖甚慈仁，究亦無如之何也。惟願覩斯¶
<pb:CK-KZ_JY258_01p026b>¶
經者，咸以吾言爲藥石，共樂休徵，則幸甚矣！時雍正甲寅孟冬¶
朔，文昌右弼天聾眞人降撰。¶
¶	
=======
#+SEC: 02
>>>>>>> 966544e0de94b605eedb18f0771cdd8f8338496f
<pb:CK-KZ_JY258_02p027a>¶
* 文昌應化元皇大道眞君說注生延嗣妙應眞經¶
　　　　　　　　　　　　　大興朱　珪石君敬校¶
　　　　　　　　　　　　　睢陽蔣予蒲夢因重訂¶
** 　　開經偈¶
　頂禮元皇尊，皈命儒仙祖。人間傳孝道，延嗣滅諸苦。南斗本¶
　注生，缺䧟力能補。寶經勤誦持，裕後心爲主。¶
爾時，玉皇大天尊在浮黎空境鬱羅洞天觀無極世界，見無量¶
衆生，有富貴康甯、子孫繞膝、金紫肩摩者，亦有業累萬金、榮敷¶
數世、後來繼世不續、宗祀無承者，有受貧窮苦楚、孤獨零丁、形¶
影孑立者，亦有家無擔石、地鮮卓錐、後來子姓昌大、數葉不衰¶
<pb:CK-KZ_JY258_02p027b>¶
者，萬有不齊。是雖前世來因，亦由今生造作。天尊劑量，大生愍¶
念，哀此煢獨，乃降玉旨，宣召厯劫遐邇至眞仙衆，雲駢鶴馭，浮¶
空而至，俯伏瑤臺，稽首聽命。維時，張仙眞人越班而出，長跪白¶
言：『天尊大聖，諸天之父，衆眞之祖，恩覃萬類，澤沛九壇，上天下¶
地，往古來今，色色形形，生生化化，無有紀極，無有盡藏。今此下¶
民，老而無子，孽由自作，悔不可追。伏願廣佈好生之德，照原無¶
後之愚，宥其往愆，示之生道，使人人有後，代代相承，臣不勝懽¶
幸，不勝懇願之至。』天尊言：『蠢爾衆生，莫知至道。道生天地，天地¶
妙合，二五儲精，成男成女，至秀至靈。盈天地間，若有知，若無知，¶
若有情，若無情，皆從不有中有，不形中形，惟人最貴，尤獨得靈，¶
<pb:CK-KZ_JY258_02p028a>¶
反罹孤絕，其何以故？吾今宣說，爾當諦聽。』天尊言：『人生在世，乾¶
父坤母，陰受陽施，氣稟清濁，男女異姿，賢愚貴賤，造物攸司。厥¶
初生民，媾遇有時，天然節制，準以信期，多生男子，聖哲肧基。所¶
以聖人不屏男女之慾，惟循人道之宜。降及後世，情竇日開，風¶
氣日漓，非時淫縱，任意妄爲，元精耗竭，欲熾神疲。或裸露星月，¶
或觸穢神祇，或三元五臘，或四絕四離，或晦朔弦望之日，或疾¶
風暴雨之時，不知禁忌，大則絕嗣，生亦愚夭。更有妻不和順，内¶
多嫉妒，妾媵不容，以致滅宗。不孝之罪，上與天通，似此衆生，太¶
上不痌。亦有夫婦於婚配時，或犯咸池，或坐華葢，或罹三刑，或¶
招六害，孤陰寡陽，天羅地網，命宮所載，嗣息艱難，是雖氣數之¶
<pb:CK-KZ_JY258_02p028b>¶
適然，亦或天心之有在。』於是張仙眞人領聞玉旨，作禮長跪，白¶
言：『天尊大聖，天尊大慈，廣度衆生，說是因緣。臣伏維思，若此衆¶
生，無有嗣息，皓首何依？空悲日暮，舉目誰親？病來疇顧，獨對孤¶
燈，涕淚交注，太息呼天，天高難訴，一旦無常，空歸泉路，骨肉未¶
寒，家資殘破，柩返夜臺，誰歌薤露？誰繼蒸嘗？誰承封樹？惟願哀¶
憐，屈爲普度。』天尊言：『希有眞人，善哉！善哉！爾今名高玉籍，位正¶
瓊宫，上應張宿，典司化權，佐南斗而注生，判桂祿以翊運，尋方¶
顯化，行著崇勳。今以哀憫心念未來世一切無後衆生，慇懃啟¶
請，吾特演此《妙應眞經》。若有善男信女欲求嗣息者，能於二月¶
初三日，及每遇朔望、本命、甲子、庚申等日持齋，䖍禮捧誦此經，¶
<pb:CK-KZ_JY258_02p029a>¶
自然居室懽和，精神完暢，祥光馥郁，生氣氤氲，當有九天監生¶
高元帥招神攝靈，篤生桂𦙍。比及生產，太乙在門，司命在庭。或¶
有觸冒，或有凶厄，䖍誦此經，卽得九天衞房聖母元君陰空抱¶
送，臨盆有慶，子母無虞。嬰兒在於襁褓之中，爲父母者，有能考¶
據五蒸十變之期，焚香祈禱，持誦此經，卽得五臟六腑長養和¶
平，胎毒濳消，痘疹稀少，關煞不侵。如欲聰明智慧，夀命延長，本¶
命生辰，宜誦此經。諸所饒益，福德無量。爾乃神遊宇内，遍厯十¶
方，爲人演說，佑啟善良，鍾奇毓秀，遂生英豪，綿綿瓜瓞，蟄蟄螽¶
斯，爾乃福德勝他福德。』諸天聞已衆眞咸悅。於是眞人再拜受¶
命，宏宣十戒，廣化愚蒙。¶
<pb:CK-KZ_JY258_02p029b>¶

** 　　一戒宰殺之惡¶
卭人杜章，躬親烹割，膾炙不離。貧無資身，屠劊就食，取過命之¶
錢卽爲操刀，見飛走之物遂萌殺心。所生五子，手無一指。章復¶
病癩，體無完膚，陰爲神使，自揭瘡痂而食，更以指染膿血而自¶
吮之。以爲嗜殺者報。若人知此惡，悔心誓永戒，玉皇大天尊赦¶
消一切罪。¶

** 　　二戒竊盜之惡¶
節孝婦楊靚，中適寒士雍有章，章亡姑老，婦矢不他適，斷髮毀¶
容，女工給養。姑死禮葬，鄰里助金，有盜者竊之而去，當爲陰兵¶
執於市，自稱：『我竊楊節婦物，當悉還彼。』復自舉手向口，十指囓¶
<pb:CK-KZ_JY258_02p030a>¶
嚼俱盡。以爲盜竊者報。若人知此惡，悔心誓永戒，玉皇大天尊¶
赦消一切罪。¶

** 　　三戒酷取之惡¶
蜀江王仔，承檄監督，强民倍課。其主先夢仔生牛尾，產於田氏¶
之家，隨果變爲牛。益昌馬諤，出郡督錢，必期多得，民甚苦之，號¶
曰『馬刷錢』。一夕暴病而死，忽聞棺中有聲，啟視之已變爲猪。此¶
爲酷取者報。若人知此惡，悔心誓永戒，玉皇大天尊赦消一切¶
罪。¶

** 　　四戒淫污之惡¶
李登少年，首領鄉薦，後屢不第，乃求法師葉靜代查桂籍。歸語¶
<pb:CK-KZ_JY258_02p030b>¶
登曰：『籍載汝應十八𡻕魁鄉薦，十九𡻕作狀元，三十三𡻕位至¶
右相。因得舉後，窺鄰女張燕娘不諧，而繫其父張澄於獄，後於¶
長安邸中淫一良人婦鄭氏，而成其夫白元之罪，又盜鄰居王¶
驥家室女慶娘，爲惡不悛，已削籍矣，終身不第。』登聞之失色，一¶
夕愧憾而死。此爲污淫者報。若人知此惡，悔心誓永戒，玉皇大¶
天尊赦消一切罪。¶

** 　　五戒口舌之惡¶
龜城祝期，生有口才，日習汻下，譏訕善良謗富侮貧，攻發陰私，¶
暴揚人短，敎人詛訟，訶詆幽冥。一日自以其手探舌出，復以指¶
爪犂之，涎血淋漓，宣吿諸人曰『口業莫作』，舌枯而死。此爲口惡¶
<pb:CK-KZ_JY258_02p031a>¶
者報。若人知此惡，悔心誓永戒，玉皇大天尊赦消一切罪。¶

** 　　六戒巧詐之惡¶
東郭黎永正，以梓匠爲業，因計日值無幾，乃作折底隆梁之斗，¶
可減升勺，又作空中接絲之秤，以任重輕，圖取倍值。夜夢神示¶
撻警而不攺悔。尋瞽雙目，妻棄他適，二子亦盲，手指復殘，骨節¶
零落，行乞於市，遍暴巳惡而死。此爲巧詐者報。若人知此惡，悔¶
心誓永戒，玉皇大天尊赦消一切罪。¶

** 　　七戒忍親之惡¶
蜀中江王千，其父母買香板以自備，千以杉板易而貨之，尋又¶
以株板易其杉板而復售之。及父母死，千更留其株板而以松¶
<pb:CK-KZ_JY258_02p031b>¶
板葬之。千當被雷擊死而倒植其屍。其子哭而扶屍，亦爲雷挈¶
而擲於五里之外。洎復回，見父屍依前倒植，凡兩瘞皆然。又梓¶
潼庠生羅鞏，欲應鄉試，中途夢神人吿語曰：『汝巳獲罪天曹，亟¶
宜還鄉，前程事不必問也。』鞏叩以獲罪之由，神曰：『子無他爲，久¶
停父母之柩而不葬耳。』鞏曰：『家有兄弟，何獨罪鞏？』神曰：『以子習¶
禮義爲儒者，當任其咎，其餘碌碌，不足責也。』鞏旣悟，治裝卽還，¶
中途而卒。此爲忍親者報。若人知此惡，悔心誓永戒，玉皇大天¶
尊赦消一切罪。¶

** 　　八戒棄子之惡¶
苴饒富戶張千十，凡租其田而食者八十餘家。先授田之日，約¶
<pb:CK-KZ_JY258_02p032a>¶
有男子力能耕穫者留之，後有所生，斷不容留。率以爲常。千十¶
有二子，長者廢疾，次子三𡻕有癎，醫卜巫禁皆不能治，動輒數¶
日不蘇。一夕其子自言：『棄人之子而愛已子，惜其冗食而輕其¶
命，其諸佃之棄其子者已四十餘命矣，俱訴於冥，今率汝子而¶
同死也。』言畢而死，干亦隨斃，嗣遂絕焉。此爲棄子者報。若人知¶
此惡，悔心誓永戒，玉皇大天尊赦消一切罪。¶

** 　　九戒焚焰之惡¶
劍南民李轅，孝於母。一夕有客投宿，轅方烹雞，客以爲相饋，喜¶
形於色。少頃食至，乃脫粟飯也，客不舉箸，轅謝曰：『家有老母，病¶
起思肉，適之司晨不及供客矣。』客赧然揚袂而去，夜闌乘風縱¶
<pb:CK-KZ_JY258_02p032b>¶
火，以燼轅居。火熾，轅負母而出，仰天而泣。忽反風吹焰；燎客鬚¶
髮，迷仆火中，自言：『俠士蒲光度，亡命流離命，卽死不作無名之¶
鬼。』遂斃於火。此爲焚焰者報。若人知此惡，悔心誓永戒，玉皇大¶
天尊赦消一切罪。¶

** 　　十戒暴性之惡¶
北郭富民王尙忠，五十無子，性益險急，妾媵小過，輒鞭笞之，或¶
窘辱之，或轉易之，繼子違敎卽責逐之。遇一長者，語曰：『子欲求¶
子，當甯心攺行，周貧濟急，憫孤容過，自養寬和，三年之後，必產¶
佳𦙍。』忠警攺悔，葬貧人父母五十餘喪，成貧人男女八十餘婚，¶
三年舉子，取名神保，長登仕籍。爲攺過遷善者報。此性暴之惡，¶
<pb:CK-KZ_JY258_02p033a>¶
尤當戒也。若人知此惡，悔心誓永戒，玉皇大天尊赦消一切罪。¶
天尊聞彼眞人宣說十戒，生大歡喜，傳諭衆眞，曰：『如是！如是！』乃¶
加眞人金闕昊天太師，糾察三界，兼司四方禍福。眞人禮謝畢，¶
卽分遣功曹，隨處應變，爲國宣勞，扶鸞降筆，垂示衆生，曰：『咨爾¶
有衆，聽予格言：毋欺天遠，毋謂神幽，毋言暗室可欺，毋道明庭¶
不畏，毋可一念忘乎父母，毋使一事昧於倫常，毋凌孤寡，毋侮¶
老成，毋取不義之財，毋淫非巳之色，毋厚結他人而親戚陌路，¶
毋泛交異姓而兄弟䦧牆，毋恃巳長，毋攻人短，毋立身不正以¶
曖昧貪饕爲能，毋立心不臧以機巧奸詐爲勝，毋面譽背非而¶
苟合於人，毋口是心非而不容於物，毋外貌慈祥徒巧言而善¶
<pb:CK-KZ_JY258_02p033b>¶
色，毋中情狠暴好濳賊而陰謀。苟負吾言，難逃天憲，或覆滅宗¶
祀，或殃及子孫。惟有敬惜字紙，亦可回格天心，果報照然，在人¶
耳目。如瀘州楊百行坐經文而舉家害癩，昌郡鮮于坤殘《孟子》¶
而全家滅亡，楊全善埋字紙而五世登科，李子才拾字紙而終¶
身顯達。若人能以字紙或埋於土，或焚於火，或以之而敎習後¶
人，或以之而播譽親友，自然富貴康甯，多男衍慶。陰報昭昭，毫¶
釐不爽。凡祈嗣者，信受奉行。』又曰：『吾一日上朝，玉皇上帝。天下¶
諸神，表奏善惡，押送嶽司，明彰報應。冊載某人害衆成家，以劫¶
盜報；某人剋取貧民，略無惻隱，以子孫窮乏報；某人文才合占¶
高選，而輕薄蕩佚，不少自檢，以終身不遂報；某人富而不仁，貪¶
<pb:CK-KZ_JY258_02p034a>¶
而無饜，傲忽衆人，以疫癘病死報，甚者數人以王法流死報；又¶
有放無息錢者，活及千人，以子孫顯官報；有散施死者棺斂、病¶
者醫藥、產者饘粥，用心甚廣但作止所及未洪，以子孫登第報。¶
如此種種，毫髮不貸，嗟哉世人！沈迷莫悟，善報者百無一二，惡¶
報比比皆然，不知攺悔，不生善心，惟計多積錢穀謂可貽，復豈¶
知罪惡貫盈反爲巳累？惟有社倉一事，可以拯救貧弱，計時豐¶
歉，賤糴貴糶，不取子錢，互有所濟，其利甚廣，行之一族，或給一¶
鄉，自然後𦙍繁衍，建立功業，享有遐齡，報應不爽，富足有餘。凡¶
欲求嗣，信受奉行。』天尊聞說，首勅眞人分身應化，專主嗣籍，鑒¶
察人心，紀錄陰功，昭垂善報；並勅眞人挽弓挾彈，以兆懸弧誕¶
<pb:CK-KZ_JY258_02p034b>¶
子之祥，以滅孤辰、寡宿、天狗等害，以佑善人。眞人肅容再拜天¶
尊，恭對玉几而說頌曰：『慶沐大慈悲，爲演至眞道。道生天地人，¶
生續造化妙。人本非空桑，何以絕宗祧？惠吉與逆凶，皆由人自¶
造。生已無奉承，死誰卜宅兆？嗟哉無後人，存歿均堪悼。臣誓廣¶
宣揚，勸凜天尊敎，嗣續各綿延，普免於不孝。』眞人說是頌巳，天¶
尊言：『此經功德不可思議，所在之處，卽有諸天神王、金剛力士、¶
救苦眞人、護法靈官隨所侍衞。若人誦之，吾當呼召三精九靈¶
之神，使其六慾不生，三毒消滅，身體康强，子孫逢吉。』天尊說是¶
經已，十方諸眞仙衆合掌讚歎，咸稱善哉！善事不作，何以回天？¶
善人無後，何以勸善？天人感通，如應如響。各各信受，作禮而退。¶
<pb:CK-KZ_JY258_02p035a>¶

** 　　讚¶
　寶經延嗣，吉氣盈門，遵持十戒，荷慈恩宗祧，得孳繁貴子文¶
　孫，厚德慶長存。¶
¶	
