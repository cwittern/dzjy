#-*- mode: org; -*-
#+EXPORT_ID: JY267
#+TITLE:雅宜集 Yayi Ji
#+WITNESS: CK-EX JYE
#+BASEEDITION: YP
<pb:CK-EX_JY267_01p001a>¶
* 　雅宜集序¶
蓋聞才之難也，古今同病。儒以章句取科第，鮮經濟之才，流於¶
　迂腐。釋道以募化厭口腹，乏薦超之術，入於祟邪。環視三教，¶
　難覓不覊之才。靜觀四表，誰稱高蹈之士。(予)蓮幕歸來，擇交¶
　寡合，靑城株守，白眼傲人。噫，謂才之難也，不其然乎。何期於¶
　風塵中，獲遇黃冠，　　陳子仲遠者。謂之曰：儒，不取科第。謂¶
　之曰釋，不坐枯禪。謂之曰一世人龍，不事圖陣。與(予)交最厚，¶
　視其所以，觀其所由，察其所安，始知乃效法　　古仙，而救¶
　世之心，惓惓於懷。特恐人之祈禳，不知禁忌。尤慮世之邀福，¶
　及受災愆。故擇日必趨吉避凶，建醮克祈天永命。著作《雅宜¶
<pb:CK-EX_JY267_01p001b>¶
　集》行於世，漉淨渣滓，不捨唾餘，揭出心裁，玄通上下。集載疏¶
　式，序聯詩偈，酌古凖今，按時寫景，揮毫勁[𣄼*𣄼]，追先達吐句風¶
　流，邁寫間不流於迂腐，不入于祟邪，捧讀之際，不忍釋手，詢¶
　知斯集不朽，故樂爲之序。¶
　　時¶
皇淸乾隆己亥暮秋之朔日議敘功貢茂州士人張銑拜撰。¶
¶	
¶	
<pb:CK-EX_JY267_02p002a>¶
* 玄宗通事雅宜集¶
　武陽雲峰羽客陳復慧仲遠著¶
　　　　　　　　　　　　　　嗣派徒張本學¶
　　　　　　　　　　　　　　　　　羅本章¶
　　　　　　　　　　　　　　門人　魏本善　梓行¶
　　　　　　　　　　　　　　　　　高本還¶
　　　　　　　　　　　　　　　　　許本述¶
　　　　　　　　　　　　　　　　　王本昱¶
　　　　　　　　　　　　　　　　　胡本固¶
　　　　　　　　　　　　　　　　　雷本原¶
<pb:CK-EX_JY267_02p002b>¶
　　　目錄¶
　　　卷之一靈集上¶
　　　序記類¶
　　爲灌邑武廟請建水陸稟敘¶
　　特建水陸廣濟道場序並附條程¶
　　　附¶
文制臺遣官致祭文¶
　　爲古長生觀募鑄洪鍾疏引¶
　　長生觀鑄鐘記　長生觀鑄爐記¶
　　古長生觀興工募化逰士弁言¶
<pb:CK-EX_JY267_02p003a>¶
　　報鐘記　　鑄罄記¶
　　爲匠者唐泰和奉獻離明祠磬序¶
　　爲强姓獻爐序　　軒轅會疏引¶
　　古長生觀顯英王夀會疏引¶
　　爲土橋川主祠鑄磬序　行壇繪像募序¶
　　募塑五星疏引　　離明祠三磬記¶
　　離明祠鑄爐敘　爲龍溪廣福寺鑄報鐘記¶
　　爲毘盧寺張聘一迷症諭古墓文¶
　　爲葫蘆堰徐姓禳鬼諭文¶
　　募刋雅宜集敘引　伏龍觀長生會疏引¶
<pb:CK-EX_JY267_02p003b>¶
　　爲永續菴募鑄洪鐘敘引¶
　　靈巖會春月朝丹景山疏引¶
　　爲致祭鍾復崙執照文　修齋十二月時令文¶
　　楠木園鑄鐘記　楠木園鑄爐敘¶
　　上元宫募修元濟橋敘¶
　　募刻經卷疏引¶
　　榜意類¶
　　爲武廟設建水陸鴻齋都意¶
　　爲桃關設建水陸鴻齋都意¶
　　天門地戸日月十方一十四榜¶
<pb:CK-EX_JY267_02p004a>¶
　　天門榜文　地戸榜文¶
　　日宫榜文　月府榜文¶
　　東方榜文　南方榜文¶
　　西方榜文　北方榜文¶
　　東北方艮宫榜文¶
　　東南方巽宫榜文¶
　　西南方坤宫榜文¶
　　西北方乾宫榜文¶
　　上方榜文　下方榜文¶
　　爲武廟水陸道場僉立書記榜¶
<pb:CK-EX_JY267_02p004b>¶
　　爲武廟水陸道場僉立經員榜¶
¶	
¶	
¶	
¶	
¶	
¶	
¶	
¶	
¶	
<pb:CK-EX_JY267_03p005a>¶
** 　　爲灌邑武廟請建水陸道場禀叙¶
嘗聞神以人靈。當精勤於香火，魔憑武伏，必舉用於干戈。故明¶
　禋之奉降鍳，寂然之間，而刼數之開，逮連蠢爾之眾。斯蓋事¶
　理相殊，情形相貫者也。恭惟¶
武廟，創自　嘉侯養廉。未置焚獻，無人閉戸關門，安問殿庭香¶
　祀。經風被雨，幾將廟貎隳頽，赤靣威靈，旣罔從而顯應。誰施¶
　伏魔盪冦之功，黃泉鬼祟乃藉勢而猖狂，遂有弄影作聲之¶
　狀。於焉黨連十類，禍及羣生。本性沉迷，致是非於顚倒。靈臺¶
　昏昧，輕身命於羽毛。或紅羅甘繫，或白浪遽投，驅殺頻頻，弗¶
　顧森嚴法律。嚚頑叠叠，徒逞𠒋暴伎能。𡨚結不休，復連益眾，¶
<pb:CK-EX_JY267_03p005b>¶
　甚至戕乳孩於懷内，爲父不仁。斃陌客於途間，因爭起衅。再¶
　以金酋不法，大舉　王師，軍興以來，幾及五載，¶
　文臣武將，同事征誅，胥吏兵丁，均承命令，負運糈糧，動全省¶
　之夫役。營求財利，集四路之客商。惟此灌城，地屬總口，行踪¶
　魚貫，旅舍雁連，有因本貲虧折，魄喪泉臺。有因水土不宜，魂¶
　消客邸。流離道路，誠爲無告之靈。阻隔關山，應抱難回之恨。¶
　怨氣凝陰，幽焭作獘，與前諸鬼同肆邪蹤。不崇水陸鴻齋，奚¶
　證人天淨果。兹者¶
武廟維新，工程將畢，舉祭典於來春。去今三月，迓¶
神威於聖苑。妥奉百靈，赤兎靑龍，希儼然而降格。逰精苦爽，其¶
<pb:CK-EX_JY267_03p006a>¶
　廣爾以超遷。庶乎方境靖𡨴，人遵教化，𡨚尤開釋，俗效淳良。¶
　仁風普扇，和氣致祥。所謂事理相殊，情形相貫者如此。道人¶
　有志修齋，無能舉善，是否允行，恭俟¶
憲奪。¶

** 　　特建水陸道塲，敘引，　灌縣武廟舉行。¶
聞之種福有田，自應存心耕植。修因有果，須當着意栽培。受福¶
　還從，作福不異，爲山顯身，蓋本修身，如同愛玉。以故陰隲立¶
　言，有曰廣行三教，¶
蒼穹輔德，必焉茂錫千祥。然而途分萬善舉爲，貴在時時事費。¶
　千金募化，何辭瑣瑣。若夫齋名水陸，利在人天，福國裕民，誠¶
<pb:CK-EX_JY267_03p006b>¶
　屬邦家寶楫。濟幽利顯，足稱宇宙慈航。雖龍文披錦，出彼太¶
　初，而象教開圖，傳於中古。分門析類，抉粹搜精，支用旣繁，修¶
　崇亦罕。但數終刼會，合與舉行，運歴流離，𡨴忘賑濟，粤自金¶
　酋肆叛，王師用征，糧餉重任，特授經濟名臣𧴀貅大權，專司¶
　登壇元帥。兵調各省，戰及五年，其間勤勞王事，或於軍陣傷¶
　亡。奔走殊方，或在程途殞喪。四民並集，莫非利戀蠅頭二字。¶
　相兼孰意，名登鬼籙，形留崖穴，竟將狐兎爲隣。體付江河，幾¶
　與蛟鯨作餌。石壓山崩，粉身斃命，冰凝路滑，失足毘生，種種¶
　莫窮，㝠㝠無告。雨陰月夜，遙悲萬里關山。鶴淚猿啼，空憶一¶
　家骨肉。由灌抵金，斯類則指難勝屈。計前論後，煢靈則情實¶
<pb:CK-EX_JY267_03p007a>¶
　可矜。况紀功碣上，倣泐石於燕。然而致祭河頭，效投饅於[⺡*廬]¶
　水。幸¶
府祖發政施仁，命吾儔建齋崇善，陽宜奠隷，等級攸分。上祝¶
皇圖天廣，衍靈祚於無疆。¶
帝道曰新，運至誠於不息。遠人永服，邊域不争，致薦歸天，將帥¶
　遷神，逕人南宮。報國公卿，晉爵遐升。東極戎行，兵卒靈魂，證¶
　陟生方。客路商夫，本性超凌覺岸。舉此鴻因，務教恩周十類。¶
　憑兹勝會端期，果結三緣。蓮花砌岸步來，浄地逍遥。蘭沼生¶
　香度去，春臺快樂。旣承¶
憲諭，爰募仁人。伏冀大捨慈悲，廣施銀兩，一簣相添，可致夀山¶
<pb:CK-EX_JY267_03p007b>¶
　高聳。眾流滙聚，𥩟觀福海淵澄。功德之盛，豈有涯哉。¶
　　水陸大齋條程附錄。四十三年分開建。¶
　一大齋正期，擇於二月廿八日巳未寅刻，開壇啟事。至三月¶
　　初九日巳巳淸明節，告竣。¶
　一遠方近邑人民，或有父子叔姪兄弟親屬，在灌邑及汶維¶
　　金川等處身，故欲附壇超度者，將姓名生死年月日時鄉¶
　　貫，開具淸單，預於二月廿五日送入武廟，以便彚册。¶
　一善信男女，有年逢尅戰，運値刑衝，欲附行禳解者，各呈生¶
　　庚居址，以便書疏。¶
　一有欲就壇，酧答天恩還愿者，預於二月二十五日赴廟，開¶
<pb:CK-EX_JY267_03p008a>¶
　　具事由。¶
　一善士内有親友，係殺死、縊死、溺死、焚死、胎産死、獄死、毒死、¶
　　𡨚債復連、擊壓傷殘之類，欲附齋致薦者，以二月二十五¶
　　日至廟，陳述事因。¶
　一募化未及之善士，有欲布施齋米錢糧，與錢觔戒帖㝠衣¶
　　等件，預先來廟敘言，勿虛善會。¶
　一生身受度，在興賢舉善一端。凡有請受執照引張者，臨壇¶
　　投白，以便給發。¶
　　如上條程，同歸至善，利結三緣，願啟慈悲。第一疇臻五福¶
　　欣沾，功德無雙。先此告聞，人其信諾。¶
<pb:CK-EX_JY267_03p008b>¶

** 　　制臺祭孤文¶
兵部尙書兼都察院右都御史總督四川等處地方軍務兼理¶
　糧餉管廵撫事文。　謹具香帛牲醴，於乾隆四十三年二月¶
　吉日，遣官致祭，於金川案内傷亡夫役等無主孤魂。曰：嗚呼，¶
　光天化日之中，魔軍作障，怨霧愁雲之下，浩刼難灰除殘。仰¶
　頼¶
皇仁設教，亦資神道撫綏疾厄，拯拔沈淪。雖人鬼殊途，而幽明¶
　一理。惟此梁益之眾，久安耕鑿之鄕。詎意金川小醜跳梁，遂¶
　致¶
天威大興。師旅攻碉拔寨，輓粟飛芻，力奮兩川，功成六載。兵將¶
<pb:CK-EX_JY267_03p009a>¶
　之捐軀絶塞，夫役之轉死溝渠，皆以狥義而罹阽危。莫非¶
皇仁所深軫恤，而王師大凱，䘏典普沿，惟此背運之人。夫隨營¶
　之商旅，或病斃道塗，或顚墜崖谷，或傷於礮火矢石，或中於¶
　毒瘴荒烟，姓名不得而知，骸骨莫尋其處，䘏賞不及，弔祭無¶
　人，黑夜靑燐，孰爲賑濟。二王廟當軍行要道，該住持王來通¶
　夙秉元機，多行善果，特爲募建水陸道場。擇期開壇，會集法¶
　筵，淸眾諷經，行水捄，拔幽途，以安兹土。本部堂嘉兹善舉，深¶
　契誠心，爰頒祝版以敷宣，俾達㝠司而召集。用憑法力，飫此¶
　餒魂，使勿爲厲於民間，早並超生於法界。庶靑城山下行人，¶
　不逢魑魅之殃。江瀆祠前，神佑永成。功德之水，各宜來格。受¶
<pb:CK-EX_JY267_03p009b>¶
　此馨聞，嗚呼哀哉。　尙饗。¶

*** 　　爲古長生觀募鑄洪鐘疏引¶
自豐山鳴後，而鐘之爲用昭然。蓋所以響應霜秋，體乎乾元，而¶
　協乎金德者也。故花宮珠苑，在在具懸。獅鈕龍文，方方鑄造。¶
　灌邑之南離堆山，廼¶
蜀守李公鑿石開江故蹟。有觀曰伏龍，卽古長生觀也。昔人范¶
　長生隱此得名。鴻儒巨鄉之逰覽於此者，多題詠焉。依山傍¶
　水，地境淸幽。上奉¶
玉帝，前祀英王。其肅光法燄，寶鼎明禋。自¶
皇朝定鼎以來，可云盛矣。但洪鐘未具，不聞午夜淸聲蒲吼，無¶
<pb:CK-EX_JY267_03p010a>¶
　懸奚震晨昏大響。(善)有志舉功，無能就事。爰延領袖董治其¶
　務，特具小引，募化¶
仁人長者。　紳士客商，遠近檀那善信男女，各捐貲財，克圓功¶
　德，聲聞霄漢。不亞寒山寺前恩出乾坤同標福海圖上。是爲¶
　敘。¶

*** 　　古長生觀鑄鐘記¶
聞之有善必彰，則爲善者益勸。有功必紀，斯建功者可徵。况夫¶
　人傑地靈，傳芳聲於往古。鐘懸鼎立，成勝果於在今者乎。離¶
　堆山伏龍觀，卽古長生觀也。繡闥危樓，挹靑山之翠秀。寶缾¶
　法座，鎖綠水之波瀾。廟貎千秋，神靈廣應。兹復募鑄洪鐘，新¶
<pb:CK-EX_JY267_03p010b>¶
　成寶鼎。幸䝉¶
善人樂助，紳士喜捐，俾乎功德告圓。偉矣。規模益壯。從此鯨魚¶
　鏗送，海獸聲揚，大扣大鳴，喚醒迷途歸覺路。永安永鎭，配崇¶
　香祀利人天。其有姓字錢糧，謹與歳月，而並爲之記。¶

*** 　　古長生觀鑄爐記¶
粤稽鼎從禹鑄，所記者九野山川。[火*廬]向廟陳，所鎭者萬年香火。¶
　形分三足，合三景而爲經。體具一圍，按一元而致用。祀聖明¶
　䖍化帛時，金龍騰舞。進香舒欵焚錢處，玉蝶聯飛。安奉殿庭，¶
　與皷鐘而並美。厯延歳月，亙今古而如新。¶
上帝鑒兹，旣不遺於草莽。善人獲佑，其集慶於家門。是爲敘。¶
<pb:CK-EX_JY267_03p011a>¶

*** 　　爲長生觀鑄鐘募化逰士弁言¶
夫種蘭得香，隨地均堪培植。聚針爲斧，吾人盡可捐輸。豈以邇¶
　遐有異，遂無關於善念哉。離堆山乃諸縣用水之源頭，伏龍¶
　觀係厯朝鎭江之香火。進步高臺，瞻金容而起敬。倚身曲檻，¶
　觀雪浪而知原。誠名勝古蹟也。曩者重修殿宇，今復鑄造鐘¶
　[金*廬]。雖延請會首董治其事，而錢糧亦未敷足。爲此具字，奉告¶
　來兹遊賞之¶
官長紳士客商賢人。見此實功，欣然樂助，留姓名於千古，衍福¶
　祉於三多。謹告。¶

*** 　　報鐘記¶
<pb:CK-EX_JY267_03p011b>¶
夫鐘以報稱，何爲而名。毋乃。應晨昏之節序，别動靜而具陳。式¶
　止式開，揚淸音於碧漢。若敲若擊，垂定範於玄門。振響昭靈，¶
　向箇中而通大聖。聞聲悟理，從此内以究眞乘。旣鑄之於斯¶
　日，敢紀字而云云。¶

*** 　　鑄磬記¶
夫磬者，樂之和，所以配鐘皷而協陰氜之用者也。凡屬神祠，皆¶
　設焉。(某)自領觀事以來，功果次第舉行，求無負於住持之名¶
　爲幸。豈以過傷十方財力，而爲美哉。兹䝉眾信捐助錢糧，造¶
　成鐘鼎。爰自鑄一磬，奉之¶
玉皇座畔。惟希聲聞寶闕，上帝遥知，香拂金容，至尊宛在。則誠¶
<pb:CK-EX_JY267_03p012a>¶
　之所感，祈禱效靈，香祀益隆，而羽儔亦與乎榮幸也巳。¶

*** 　○爲匠者唐㤗和獻離明祠磬記¶
原夫擊磬通神，聞淸音於金石。焚香作禮，振雅韻於琳琅。象若¶
　仰盂，允屬[王*未]宮法器。扣鳴半月，可稱寶殿靈球。在乎獻之有¶
　人，必也厥功。是紀匠者㤗和，金火爲業，每托庇於神祗。鑄燾¶
　資生。久致工於廟宇，特陳一磬，上奉五星。惟神聽以昭靈，俾¶
　善人而是富。是爲敘。¶

*** 　○爲强姓獻爐記¶
原夫入廟致誠，固爾存心在己。焚香奉祀，猶須卽器明䖍。故靈¶
　烟結篆，從螭鼎以飛騰。瑞氣凝雲，自龍爐而冲舉。諸祠並具，¶
<pb:CK-EX_JY267_03p012b>¶
　豈可獨缺於離宮哉。(某)幸處人寰，叨依¶
神庇，發善念於靈臺。特捐銀兩，獻洪爐於聖殿，用炷沉檀。從斯¶
　香火益隆，與九嶷而並峙。地方淸吉，連四境以同安。則(某)家¶
　均䝉　恩造，樂㤗然於久遠矣。¶

*** 　○軒轅會䟽引¶
自軒轅氏作，而衣冠備，禮樂興。彬彬然君子之風，於兹具矣。後¶
　世被其澤者，易地皆然，豈獨吾儕而已哉。第受其賜者，當報¶
　其德。食其業者，當崇其功。此會祀之所由來也。倡於○○年¶
　之中秋，(某)甫舉其因，附和者亦寥寥無幾耳。然若服若裳，均¶
　承恩於黃帝，而乃芹乃藻，應效事于野人。爰募本行勝友，好¶
<pb:CK-EX_JY267_03p013a>¶
　善賢公，但願倡自予，而和自汝，近者悅而遠者來，則斯會日¶
　見興隆，而香祀垂乎久遠矣。¶

*** 　　古長生觀顯英王夀會疏引¶
原夫飲水思源，報神庥者，特崇乎廟祀。灌疇宜穀，治農事者，必¶
　仰乎渠功。斯蓋膏澤普沾於焉，明禋廣奉者也。惟我灌邑山¶
　有離𡺾，當乎秦代，鑿自¶
英王。開江治水，繼神禹而垂功。衍派分支，在西川而作聖。尊稱¶
　蜀主，建有行祠。襟山帶河，形勝占西南之美。安民阜物，¶
神威昭今古之英。故絡繹來朝，䟦涉不辭千里。而精䖍奉祀，香¶
　火永盛萬年。際此林鐘，正當¶
<pb:CK-EX_JY267_03p013b>¶
嶽降會，有舊規年遵定例。謹因慶夀開筵，兼以迎祥啟事。我等¶
　本以庸才，濫充首務。爲山九仞，知非一簣可成。注海無涯，出¶
　自眾流。是滙爰具小引，募化¶
仁人。伏冀不惜囊金，培全福果。則蟠桃火棗，雖未能採自仙林。¶
　而野藿山芹，亦猶可盡乎人意。懴聲上徹於¶
皇天，民情俱達於聖座。行見¶
神恩，浩蕩與江水以同長。福佑綿延，等靈巖而並固。謹敘。¶

*** 　○爲土橋場川主祠鑄磬記¶
原夫神道垂庥，赫赫之威靈丕顯。人心祀奉，綿綿之香火惟勤。¶
　雖陟降有嚴，必聞聲而赴感。則憑依所在，須應響而昭靈。故¶
<pb:CK-EX_JY267_03p014a>¶
　祠宇具陳鐘磬者，其義蓋本乎此。若我土橋，地當孔道。名稱¶
　龍鳳，無殊海島駕虹。人集士民，不異揚州跨鶴。山川如舊，於¶
　今則景色維新，廟宇非前，較往則規模益壯，固爲一方崇奉，¶
　實仗眾信培全。因地相宜，可云妥矣。其神據我，不亦然乎。卽¶
　巍峩之勢未昭，而鏗鏘之聲當振。第力始於爲山，良非一簣。¶
　然事同於滙海，首望羣公。尤喜倡自予，而和自汝，賜鎰有人。¶
　近者悅而遠者從，解囊不悋。擊兮於衞，當知尼父之心。扣也¶
　通神，可致英王之佑。從斯廟貎永隆，厯萬年而不古。明禋普¶
　奉，奠四境以常安。謹敘。¶

*** 　○行壇繪像募敘¶
<pb:CK-EX_JY267_03p014b>¶
夫升壇祀帝，固曰存想。如臨而應善昭靈，必體憑依所在。故金¶
　容玉相，起人士之皈依。錦軸綾圖，嚴吾人之對越。所爲事理¶
　定然，非爲壯觀而設者也。○幸叨法門，粗知經教，研心典籙，¶
　從事固爾有年。致意薦禳舒堂，愧乎無像。欲行圖畫，力所未¶
　能。爰具疏引，募化¶
　仁人，願不吝囊金，勷成勝事。𥩟見¶
神天景佑，福有攸歸。¶

*** 　○又¶
原夫無方不應感者，神化則妙而難窮。無像不皈依者，人情則¶
　見而起敬。對越惟嚴，宛若金容在上。操存所至儼然玉相垂¶
<pb:CK-EX_JY267_03p015a>¶
　觀。卽奉祀者比比皆然，豈獨於吾玄教者乎。(予)參事羽門，受¶
　教經席，志懷利濟，壇缺軸圖，捉襟見肘，愧在巳而力有未能。¶
　開囊捐金，望於人而善可相助。爰持小引，特募¶
賢公。倘涓流可及，無非東海之波。寸壤可分，亦是南山之脈。則¶
　麗像炫輝，　天眞默佑，福田廣種，慶祉綿長矣。¶

*** 　○離明祠募塑四星䟽引¶
原夫天有五星，地有五行，人有五常。雖上下相懸，而本原相貫，¶
　合爲一理，實相須而不相離者也。木之德仁也，所居有福。金¶
　之德義也，附日而行，火則尊而不親，水則盈而不溉，土則厯¶
　運四時，發生萬物高明垂象，形五緯於乾。文臨照法，常統羣¶
<pb:CK-EX_JY267_03p015b>¶
　生於世表。淸光共仰，素彩同曕。然炎皇有祀，在在皆崇隆廟¶
　宇，妥奉明禋。獨是四星，無祠無像，良爲缺典，何以合五行之¶
　造化乎。(道人)甫領廟事，志切興功殿閣香亭，巳請延於領袖，¶
　木金水土，欲並列於宫祠。爰具小引，募化¶
高人。伏冀廣助鴻貲，塑成法像，神庭狀麗，香祀維新將見。善由¶
　人作，福自天申，禎祥萃集，與靈巖而並永矣。¶

*** 　○離明祠三磬記¶
**** 　　其一¶
原夫泗水浮精，和八音而刻石。琳庭具器，應五樂而鑄金。韻合¶
　陰元，聲通乾極。擊之有節，嚴乎對越之間。響矣昭靈，鏗爾殿¶
<pb:CK-EX_JY267_03p016a>¶
　堂之上。惟神聽以感孚，保人民而㤗慶。是爲叙。¶

**** 　　其二¶
原夫泗濱浮石，淸音用振乎朝儀。爐冶鑄金，大響擊鳴於香祀。¶
　琳祠必設，繼晨鐘暮鼓以揚聲。神聽其聞，從月盛日新而賜¶
　福。是爲叙。¶

**** 　　其三¶
夫自堯臣琢玉，振方樂於鳴球。周室煎金，舉圓音於雷磬。韻堪¶
　淸耳，響可通神。善人鑄也，敬陳赤帝之堂。仙侣擊兮，應是素¶
　衣之客。鳥高飛而應節，繼兆竒祥。獸率舞而來庭，足徵㤗貺。¶
　是爲叙。¶
<pb:CK-EX_JY267_03p016b>¶

*** 　○離明祠鑄爐記¶
夫神祠列鼎，非以狀觀。爐冶鑄金，原將奉聖。故高亭聳峙，鎭香¶
　火於萬年。法器妥安，貯楮財於一藏。灰飛玉蝶，直同唐庫金¶
　錢。烟繞銀猊，竟是雲程寶馬。舒誠献帛，究在斯中。徹地通天，¶
　奚云物外。兹者募及檀那，造成爐鼎，在有美以猶傳，豈鴻功¶
　而莫紀。敢摭數語於前，並列金名於左。將見¶
神佑維長，而功德永垂乎不朽矣。¶

*** 　○爲龍溪廣佛寺鑄報鐘記¶
夫選佛有場，每應地靈而建。鑄鐘有果，必因人傑而成。雖古今¶
　相異，事理不殊。然創之者固始乎高人，而繼之者亦待乎君¶
<pb:CK-EX_JY267_03p017a>¶
　子。若廣福寺者，乃古寺也。屏山叠翠，仰之則萬仞凌空。帶水¶
　湍環，俯之則層波泛海。花木常芳，雲霞[耴/(系-糸)/(衣-亠)]靄，林籟泉聲聞晝¶
　夜，猿聲鳥韻驗陰晴。接娘嶺之勝境，冠龍洞之靈泉。較之吾¶
　汶，誠一名剎。考古碣闢於明弘治八年間，僧寶圓自南海而¶
　來，止錫開建。方其隆盛之日，規模之宏狀，法器之精竒，信可¶
　如也。兵燹後時世易遷，人物蕭條，安問香燈，惟有日月照臨¶
　而已。　皇朝乾隆甲午秋，眾檀命僧自願住持於斯，自捐衣¶
　鉢銀數十餘金，前後培修。兹復募鑄報鐘佛磬，奉之梵宫。嗚¶
　呼，焚献如斯，不愧宗門法子。捐施若是，良爲此邑善人。旣懋¶
　厥功，曷可不記。爰將捐貲姓名，並𡻕月而紀之。¶
<pb:CK-EX_JY267_03p017b>¶

*** 　○爲毘盧寺張聘一迷症諭古墓文¶
太極便宜司，　爲戒諭事。切以律有定條，應持情於平等。法依¶
　前訓，惟受事於資超。爰因禳祭，用觧冥𡨚詞。㨿温江縣一甲¶
　毘盧寺地分居民張聘一陳言，自○年移徙此地以來，旋起¶
　舊疾，心神錯亂，性識迷䝉，臨事憂忡，每欲言而畏忍。履行退¶
　縮，將進步而趦趄。夜夢紛紜多怪異，世情恍惚若昏庸。較之¶
　平昔，一人之事業相殊。究之兹時，近𡻕之精神頓減。輾轉尋¶
　思，徬徨弗已。恐爲入宅而後，刓枝砍樹，有驚犯於古墳。動土¶
　掘園，竟冲傷於荒塜，以致爾靈加其陰厄，蠱惑靈䑓，使爲痴¶
　狀。敬行祭欵，以慰幽懷。謹詣壇司，乞爲分釋等因。本司得此¶
<pb:CK-EX_JY267_03p018a>¶
　理，合准行照。得人鬼殊途，報對不容過分。顯幽異路，理情務¶
　要歸中。縱然獲罪汝曹，當自今朝撒手。必也遵言，吾教應從。¶
　此日回頭，捨怨生歡，便是人天善果，開交罷對，各尋浄土。良¶
　因伊身集慶，仍其本性有作，爲斯地云。𡨴安彼陽，垣任培植。¶
　倘肆情於固執，則考治於　所司。凛之奉之毋違，須至戒諭¶
　者。¶

*** 　○爲葫蘆堰徐姓禳鬼諭文¶
爲戒諭事，照得顯幽異處，陰陽之道攸分。人鬼殊途，動靜之機¶
　宜正。在玄律以至嚴，卽煢靈而當省。况乎得失有數，本乎自¶
　然。通困靡常，聽諸天命。欲求福果，須體善緣。惟爾眾魂，生遭¶
<pb:CK-EX_JY267_03p018b>¶
　窘廹，死乏薦修，春露秋霜，誰陳祭享，雨陰月夜，徒爾呻吟。弄¶
　影化形，無殊黎丘之狀。作聲現跡，不異東郭之間。以致生人¶
　被惑，庭戸不淸。　　嗚呼，鬼道易邪，覺天難躋。善根如立，浄¶
　土可登。今○念爾沉迷，特申祭薦。經宣大梵，咒演靈文，施給¶
　戒章，化煉錢楮。爾魂袛承法訓，欽奉經言，歛跡潜踪，不作兎¶
　狐之影。登眞度命，直追鸞鶴之遊。從此早證人天，永無惡起。¶
　特示戒諭者。¶

*** 　○募刋雅宜集叙引¶
夫自經教有傳，闢眞源於一字。梵書有授，開理學於五篇。悉本¶
　乎至誠致感，而歸道妙者也。迨乎中古，師尊代出，發明精粹，¶
<pb:CK-EX_JY267_03p019a>¶
　分析品儀，始序文字，而章表詞箋，啟申䟽牒，遂有定式。其間¶
　淸簡切約，固爲萬世法。而臨事措辭，達人意念，則未之及也。¶
　於戲修崇旣異，事理相殊，若執一定之辭，則失之者豈淺，鮮¶
　哉。予自㓜叨依元教，受事經科，留意於斯者，二十餘年。所積¶
　䟽稿，約計百有餘條，俱因事立言。雖詞語未工，而循眞究實，¶
　坴免虛浮之獘，不慙鄙俚。欲付棗梨，但捉膝見肘，力有未能。¶
　爰持小引，敬募¶
同人。倘克圓功，亦可爲壇門之一助。勿以管窺相責，則予之坴¶
　也已。¶

*** 　[~☯]伏龍觀長生會䟽引¶
<pb:CK-EX_JY267_03p019b>¶
伏龍觀上九之有會，所以祀上帝也。林鐘之有會，所以慶英王¶
　也。獨於范君無會焉。嘗考石碣，觀曰長生。而前明太史楊公¶
　用修、提學副使周公復俊、新安范公淶軰，前後題咏，鐫刻昭¶
　然。則是觀之名，由眞人而名也，明矣。蜀志稱其義高讓國，修¶
　道靑城，證果成眞，遂於是地冲舉。後人立像祀之。千百年來，¶
　雖時世易遷，而金身如舊。得非眞人之法力保固者哉。夫¶
上帝以大生致用，上仙以廣濟爲功，其所庇護斯民於夀域者，¶
　信可知也，曷可不崇於會祀乎。然大厦之成，良非一木。鴻因¶
　所建，必募十方。爰持小引，叩化¶
高人，不吝錙銖，同勷功德。則参賛仙臣，繼天皇而有大會。逍遙¶
<pb:CK-EX_JY267_03p020a>¶
　眞宰，與蜀主而享明禋。同佑吾儔，均沾福澤矣。¶

*** 　[~☯]爲永續菴募鑄洪鐘小引¶
原夫丹楹刻桷崇宫殿者，固以妥神靈。開鑄煎金具聲聞者，固¶
　肅乎規範。此鐘功所以繼廟功而興也。永續古菴，創自前代，¶
　歴年久遠，日就隳頹。道於客春，募眾重修。雖曰規模未狀，然¶
　而氣象一新。但鼓鐘未具，旦暮寂然，則將誠奉祀，奚式憑於¶
　感通乎。爰再延領袖，廣募¶
仁人，不吝囊金，全成勝事。庶朗朗鴻音，與豐山而相應。堂堂大¶
　響，偕泗水以和鳴。埀名不朽，集福無涯。是叙。¶

*** 　[~☯]靈巖會春初朝丹景山叙引¶
<pb:CK-EX_JY267_03p020b>¶
原夫福地洞天，固屬棲眞境界。金仙古佛，宏開濟世梯航。故高¶
　懸慧鑑，慈悲旣被十方。而將竭凡誠，䟦涉豈辭千里。山不在¶
　高，丹景何須萬仞。會云乎古靈巖，亦爾多年。孟春季夏𡻕規¶
　則兩度，而朝西鷲東峰。吾邑率羣生而覲。兹者元春在邇，山¶
　號已簽。謹募善男信女，各捐路費香貲。步石梯雲，向神峰而¶
　登進。趨庭禮像，面寶座而皈依。務須克盡精䖍，坴勿輕存慳¶
　悋。同修善事，益廣功緣。菩提到樹，朶朶福夀花開。功德如林，¶
　枝枝吉祥果結。三多兆慶，衍㤗貺於綿長。眾姓䝉庥，萃禎祥¶
　於悠久矣。¶

*** 　　致祭鍾復崙執照文¶
<pb:CK-EX_JY267_03p021a>¶
　太極便宜司，　爲應節再行資薦事。¶
　　維時¶
　年超半載，　節屆中元，¶
　到處設盂蘭，因濟幽而啟會。¶
　普天寄楮𥯃，爲薦殁而將誠。雖道俗之門有異，然弟兄之義¶
　當親。爰就良時，特宣經旨。　維¶
皇淸乾隆四十三年秋七月望前二日庚子良吉，信人王建鍾，¶
　謹以牲醴冥貲，致祭於¶
　羽化兄鍾復崙之靈。恭詣壇司，請加執照等。因㨿此照，得該¶
　魂幼入法門，久沾¶
<pb:CK-EX_JY267_03p021b>¶
玄澤。須知大巧莫言，當默然而養素。至誠卽道，如愚也以修眞。¶
　空卽色，色卽空，生死看來都是幻。我爲誰，誰爲我，古今算去¶
　縂非眞。究此微言，且尋好路。離斯業水，早覓人天。須至執照¶
　者。¶

*** 　○修齋十二月時令文¶

**** 　　正月¶
　運際三陽，　序臨首祚。¶
　嶺梅映雪，舒來馥馥寒香。　堤柳含烟，展出靑靑秀色。¶
　曉曰初升，布一天之和氣。條風甫扇，啟萬化之新機。當泰景¶
　之方，回獨悲風木慟。○親之不返，徒望雲山。屬會集四時之¶
<pb:CK-EX_JY267_03p022a>¶
　始，乃筵開一薦之因。¶

**** 　　二月¶
　淑氣中和，　春華半度。¶
　夾㟁桃花，朶朶開來凝淚色。當庭社燕，聲聲語處是哀情。¶
　結綜會社，民事方敬乎神祗。薦○崇齋，孝誠冀通乎。¶
天地。¶

**** 　　三月¶
　春[深-木+女]暮景，　日在大梁。¶
　紫桐花初放，禁烟傳百五之期。¶
　綠柳絮將綿改火當九十之際一叚。哀情泣烏，鳥望斷山雲。¶
<pb:CK-EX_JY267_03p022b>¶
　千行血淚染丹溪，翻隨桃浪。祭埽在時，薦揚可舉。¶

**** 　　四月¶
　時維初夏，　氣應全陽。¶
　靑錢鋪沼荷方鑄，赤帝乘天麥已登。¶
　句句呢喃，新燕巢中調巧語。聲聲斷續，蚤蟬枝上助哀鳴。風¶
　木增悲，蓼莪廢詠。薦其時食，乃陳設於含桃。念我親恩，爰舉¶
　行於齋事。¶

**** 　　五月¶
　夏至一陰，　甤賓五月。¶
　風過池塘，荷葉團團搖翠葢。　當庭院榴花，簇簇綰紅纓。¶
<pb:CK-EX_JY267_03p023a>¶
　梅霖乍歇，槐蔭緩移。爾其掉飛鳬而迅征，猶傷先賢之逝。聞¶
　啼烏而增感，深懷人子之悲。敢舒孝誠，用崇齋事。¶

**** 　　六月¶
　吕應林鐘，　星躔鶉火。¶
　夾岸樹陰埀綠水，遠山雲影出竒峰。紅芰飛香，靑荷醉日。¶
　若夫薦麥瓜於宗祜，祭享因時。披經籙於法門，薦揚可托。肅¶
　陳素悃，特叩　丹天。¶

**** 　　七月¶
　三陰屆律，　一炁回秋¶
　金風拂暑，淒淸夜氣滴銅壺。玉宇生凉，㶑灧寒光回銀漢。¶
<pb:CK-EX_JY267_03p023b>¶
　井梧落葉，岩桂飛香。萬緖哀情，聽蟬聲而益增。哀慟三乘，慈¶
　範從鳳篆而廣乞。慈悲以慈素，節用建良因。¶

**** 　　八月¶
　暑威盡歛，　秋色平分。¶
　玉露澄蘭，九畹采來㓜楚佩。金風拂桂，一枝折處噴天香。¶
　蛩韻方鳴，砧聲將舉，觀濤於廣陵，仙槎逕去。建善於法字，聖¶
　教宏開。¶

**** 　　九月¶
　時維九月，　序屬三秋。¶
　寒潭水色連天碧，陶舍花香。蒲徑黃白蘋飛雪，綠橘經霜。¶
<pb:CK-EX_JY267_03p024a>¶
　晚唱聲聲，一望漁舟歸別浦。遠烟淡淡，幾行鴈陣宿平沙。杜¶
　宇啼寒中夜月，蘆花凋謝五更風。觸淒淸之景色，適啟哀情。¶
　秉精潔之衷懷，特崇善果。¶

**** 　　十月¶
　冬臨孟序，　氣應小陽。¶
　風急霜嚴，籬邊菊謝黃金色。¶
　天淸日暖，閣外梅舒紅玉姿。寒烟漠漠，迷雁影暮雨瀟瀟。動¶
　烏啼，孟氏園中，淚餘泣竹。狄公眼際，哀切望雲。值此玄英，可¶
　修薦果。¶

**** 　　十一月¶
<pb:CK-EX_JY267_03p024b>¶
　節回天統，　暦正周時。¶
　六律應黃鍾，氣騰管竹。五花飛白雪，寒映嶺梅。¶
　鴛瓦凝霜，獸爐試火。冰始生而池魚依藻，風方𦂳而寒雁鳴¶
　空。慶一陽之來復，啟三洞以薦揚。¶

**** 　　十二月¶
　月臨大吕，　節屆嘉平。¶
　雪滿寒山，粧砌瓊瑤世界。梅舒臘蕋，點描縞素風光。¶
　功成一𡻕，運轉二陽。催柳應知春信近，鑿冰載詠豳詩傳。誠¶
　因愛曰，事啟籲　天。¶

*** 　○楠木園鑄鐘記¶
<pb:CK-EX_JY267_03p025a>¶
原夫報德崇功，乃肅陳乎禋祀。昭靈致敬，因具設乎鼓鐘。自聖¶
　王神道設教以來，雖異地而同然焉。惟汶陽之東，約八十里¶
　楠木園者，亦名勝之區也。叠嶂層開，中流遠出。連峰接嶺，多¶
　爲樑棟之材。運木淩江，盡屬楚川之客。先於乾隆○○年間，¶
　置立馬頭。繼而復營吉地，建鎭江行宫三楹。用以通誠祝釐，¶
　祀聖迎庥。庚寅仲春業木行者，奉祀來庭。相顧而嘆曰：殿宇¶
　雖崇，洪鐘未具，曷以昭神之靈貺乎。眾曰：唯唯於焉。勸善之¶
　心，油然而作。議立三五同人，以董其事，募眾捐貲，市鐵命匠。¶
　越月餘，而厥功告成於戲。有盛必傳，有羙必彰，此定理也。諸¶
　君子之善，豈可冺乎。爰將其姓字錢粮，並二處地基界址，刻¶
<pb:CK-EX_JY267_03p025b>¶
　之於鐘，而同爲之記，以埀不朽云耳。¶

*** 　○楠木園鑄鑪記¶
原夫善爲福本，貴繼善以宏修。德乃福基，宜體德而廣作。葢爲¶
　善以彌多，斯獲福而彌久。是𡻕夏中楠木園紫雲宫鑄鐘告¶
　成，士商來祀，莫不稱善，咸謂斯舉也。扣之淸響傳聲，通神靈¶
　而驚迷夢。懸之大觀具象，鎭祠宇而奉明禋。間有議者曰：鐘¶
　鼓旣陳，足云安神妥祀。鼎爐未具，奚以卽器明䖍。是宜繼而¶
　爲之，以全乎盛美。爰再立領首，克治鼎功。猶坴　紳士客商¶
　仁人君子，各捐無盡之貲，共作有爲之果。從兹功昭明器，毓¶
　絪緼於自然。名鑄神爐，紀善勛於永古。¶
<pb:CK-EX_JY267_03p026a>¶
德貺長新，而福生無量矣。¶

*** 　○爲上元宫募修元濟橋䟽引¶
夫山高萬仞，曾聞着屐而登。波泛一溪，幾見折葦而渡。故坦坦¶
　王途，利乎攸往。滔滔逝水，必焉問津。此輿梁之建，所從來也。¶
　上元宫地屬靑城，路當山口，雖非通衢，而車塵馬跡，與夫負¶
　荷之儔，往來絡繹。有堰曰長流，自岷江分源，依橫山而下，濶¶
　雖數武，行者病焉。曩者架木爲梁，幾度傾圯。里人有謂予曰：¶
　橋非砌石，何以埀久。盍不募而建之。予初辭以不敏，繼而思¶
　之，凡事出至善，利及於人者，在紳士賢公客商緇羽諒應好¶
　義勷成，子又曷辭其勞。爰具一䟽，廣募十方，願欣然樂助，則¶
<pb:CK-EX_JY267_03p026b>¶
　橋功指曰告成。而姓字功德，永埀於不杇矣。¶

*** 　○募刻經卷疏引¶
夫自龍漢出書，而經教遂有眞傳。其間玉字金章，不啻牙籖萬¶
　軸。蝌文鳳篆，總歸寶藏三乘。言言是道，包含天地根宗。卷卷¶
　明眞，發抉陰陽旨本。修之則入聖超凡，誦之則利幽福顯，從¶
　太古而至今，方方攸奉，由國中而達外，在在同欽，然品帙繁¶
　多，世所罕聞。而朝天寶懴、玉樞瓊章，及乎度人、生神尊經，則¶
　法門切用者也。魯魚或誤，梨棗當新，善與人同，敢相攀於羽¶
　軰。功埀世遠，謹致募於　仁䑓。伏丐不吝金珠，勷成剞劂，播¶
　聖訓於千秋，種福田於百世。堂堂功德，洵無量矣。¶
<pb:CK-EX_JY267_03p027a>¶
　[~☯]爲武廟設建水[⻏*(先/舛-夕)]鴻齋都意¶
　維時　春連仲季，　月交二三。¶
　桃蕋榆錢，紅紅綠綠雙鋪錦。¶
　鶯聲燕語，󰄞󰄞喃喃兩弄情。¶
　嘉辰甫過花朝，令節倐臨禊事。奉職陳詩聞周室臨流，作賦¶
　羡蘭亭。　若夫地當灌邑，路出名區。¶
　萬卉爭芳，不亞西湖三月。　羣峰競秀，無殊東海諸山。¶
　鳬舄双飛來仙侣，於長生觀裏，¶
　金門獨步，留聖蹟於靑城山間。時迎紫氣，文光射牛斗星墟。¶
　浄掃紅塵，武廟開淸涼法界。欲致薦於刼因，特舉行於齋福。¶
<pb:CK-EX_JY267_03p027b>¶
　迺爾投詞象教，授事羽衣。¶
　壇儀肅展，規模傲珠闕璚宫。圖範披張，疑式法圓天方地。¶
　啟醮攄誠，冀霓旌之叠降。　祈恩望坴，開瑤笈以披宣。乞埀¶
玄化，克副凡情。　未露齋由，首陳法職。　具職云。¶
　上言，(臣)聞¶
　道廣度人，法自先天分造化。¶
　玄周濟世，理從浩刼起經綸。然大鍊元儀，曩付師門傳授。而¶
　鴻齋列序，久於海宇宣揚。但臣才同襪線，條條短而非長。職¶
　濫簮裳，事事愚而不悟。幸偹法員，務謹代宣之任。旣逢善果，¶
　益嚴修奉之宗。舒壇蕆事，庸罄竭於齋。盟列欵陳，詞敬敷揚¶
<pb:CK-EX_JY267_03p028a>¶
　於薦悃。總丐　慈悲，曲從懇禱。　　維¶
大淸乾隆四十三年𡻕在戊戌春二月之廿有八日已未連交¶
　三月之已巳良吉，(臣)謹奏。爲¶
　四川成都府灌縣城内外四村人民洎隣封善信，同詣¶
　武廟，投誠奉　道，建善崇齋，祝¶
國迎祥普濟幽途，兼祈福祉。領首¶
　　　　　　　　　右洎合會善信人等，是日叩干¶
黃金闕内金容玉相元尊，　白玉京中寶月瓊䑓上聖，¶
日月星辰主宰上界羣眞，　山川嶽瀆威靈中州列職，¶
九壘九幽地部神祗，　十極十洲水源仙哲，¶
<pb:CK-EX_JY267_03p028b>¶
古廟靈祠祀禋主宰，　蓬壺海島宇宙神仙。　願舒¶
慧目，洞盼丹誠。　伏以¶
　道法等津梁，三界同歸，妙濟¶
　玄功，亘今古千秋，共仰靈庥。雖顯幽異𧼈，在救度而不遺。卽¶
　遐邇殊途，於懇陳而必應。敢因普薦，特叩¶
大慈意者。但羽人王來通，與眾善姓等呈詞，幸以夙緣，叨生盛¶
　世。或列品儒林，或躬耕農業，或立身匠作，或寄跡貨財抑，或¶
　投名軍伍，受役公門。武畧文才，每望雲程直上。東疇南畝，惟¶
　期玉粒豐收。六藝百工，悉營財而覓利。三江四海，豈憚遠而¶
　辭勞。食餉戎行，則立功報國。具名官署，則奉法守公。而道人¶
<pb:CK-EX_JY267_03p029a>¶
　幼蹇塵綠，長依玄教，精勤香火，雖曰五十餘年，究悟眞如。未¶
　累三千妙行，同衣共泒。固爾有人徹本通靈，問誰出世，莫不¶
　寓形覆載，托庇¶
龍天。寡悔寡尤，雖存心於修省。邀恩邀福，亦致事於禱祈。凡當¶
　利濟，悉共舉爲。粤自金酋不法，王師用征，其間從事文員武¶
　弁，或爲國而捐軀。胥吏兵丁，或因征而殞命。夫役喪生於輓¶
　連之途，商民斃體於錙銖之計，死亡甚眾，數若恒沙，沉滯難¶
　超，聚如酆木，宜行普薦，以度羣魂。叨䝉¶
滿漢將軍明，¶
四川總督文，¶
<pb:CK-EX_JY267_03p029b>¶
提督軍門桂，　洎¶
藩臬兩司道府州縣信官，均發仁心，諭修善果。爰乃募化善士，¶
　約集同人，營備法信凡儀，卜吉二月廿八日寅刻良吉爲始。¶
　延(臣)率領淸流(某)，於灌邑治東武廟，舒壇立幕，修建¶
太上玉籙鴻齋水陸廣濟道場十一晝宵。¶

**** 　　　一之日　已未¶
　告符開壇，通眞啟事。揚黃旛於珠苑，影動龍蛇，挹綠水於寶¶
　缾，利穿金石。關告諸司，運風霆而効職。傳宣四値，㨗星電而¶
　通誠。首潔厨宇，次建寒林。¶

**** 　　　二之日　庚申¶
<pb:CK-EX_JY267_03p030a>¶
　臨壇受職，申責任之精嚴。發榜簽名，明規程之禁戒。六幕同¶
　安，師尊冉冉臨齋席。九宫妥鎭，雲篆煌煌啟梵章。勅召四靈，¶
　用揚淸而激濁。申聞五嶽，請鑒善而遷光。頒行¶
詔命，播告攸司。¶

**** 　　　三之日　辛酉¶
　㳟申三省相臣，印盟大會。叩請四天法主，證錄鴻齋。¶
九皇御駕，依次第以祗迎。列聖靈󰟦，分尊卑而安奉。詞奏淸微¶
　天宫，頒來玉符。牋呈長樂世界，𥸤降金書。灼靈寶之慧光，昭¶
　明九地。持玄元之梵咒，開闢重城。¶

**** 　　　四之日　壬戌¶
<pb:CK-EX_JY267_03p030b>¶
　晨華㪚彩，曙色分光。運念一誠，陳情五院。達善情於酆帝，奏¶
　薦悃於冥王。午景叩雲霄，迎恩接赦。夜間開幽壤，攝魄招魂。¶
　法橋一渡，浴室雙陳。符化天醫，俾全形而復性。禮參¶
聖主，次退步而安靈。¶

**** 　　　五之日　癸亥¶
　儀效庭參，朝　九淸而拜舞。恩祈¶
大造，運一念以奏陳。三時行道，迎祥叠叠演河圖。十序禮方，集¶
　福重重披錦笈。¶

**** 　　　六之日　甲子¶
　肅展朝儀，㳟行法事。祀¶
<pb:CK-EX_JY267_03p031a>¶
帝奉眞，寶炬莖莖昭漢闕。飛章進表，琅函字字徹天閽。答報四¶
　恩，用謝前而保後。皈依九曜，祈順度而消災。¶

**** 　　　七之日　乙丑¶
　面九宸而奏，欵雷炬揚輝。宣三集以迎，庥玉經叶妙。靑詞繼¶
　上，祝　國祚之無疆。法事重行，祈封疆之永奠。䖍披大梵斗¶
　儀，聲聲讚禮。謹按元圖星位，一一朝參。¶

**** 　　　八之日　丙寅¶
　旦氣方淸，再叩聚魂五聖。會泉旣過，方申煉質四眞。九尊慈¶
　化，願開度於羣魂。十案殊恩，希超提於諸類。符呈保舉，道偹¶
　玄靈。宿壇行道，待旦方行。¶
<pb:CK-EX_JY267_03p031b>¶

**** 　　　九之日　丁卯¶
　生神布炁，　帝君之絳節飛來。演梵凝眞，靈老之丹輿降下。¶
　功德修崇，請曹司而錄字。禎祥萃錫，冀主者以書名。序啟河¶
　頭，燈浮水面，儼然像星斗一天，頓爾超乾坤大地。傳給引張，¶
　灼焚籠楮。¶

**** 　　　十之日　戊辰¶
　文昌武聖，兩祈庇世洪恩。寶懴眞經，双掩度人法帙。高找蓮¶
　䑓行濟煉，默施玉籙度沉淪。救㧞煢魂，各領衣而領戒。超凌¶
　淨土，皆受命以受生。¶

**** 　　　十之一日　己巳¶
<pb:CK-EX_JY267_03p032a>¶
　子時設醮一座，計一千二百分位。延奉¶
上眞，酧答恩貺。¶
　觧壇徹幕，餞鸞馭以旋宫。謝將回神，送靈光而返駕。妥安香¶
　祀，五龍各鎭宫垣。圓滿善功，四野同沾利益。　上壇，諷誦¶
《高上玉皇本行集經》　部，　《九天雷祖玉樞寶經》　部，¶
《文昌紫陽大洞仙經》　部，　朝禮¶
玉皇宥罪錫福寶懴。　單。¶

*** 　　壇中諷誦¶
《太上中道大乘妙法蓮華尊經》、　《太玄女靑三元品誡妙經》、¶
《元始無量度人上品尊經》、　《靈寶自然九天生神玉章》。¶
<pb:CK-EX_JY267_03p032b>¶
　　拜禮　太上朝天大懴。　𤊔献，¶
大羅諸天御前蓮炬浄供，　九天神霄玉府光明雷燭。¶
　　呈進　章表詞申牋啟文緘，　闗讚¶
玄都十一大曜星燈，　玄靈北南斗樞星燈。　宣告¶
　八威龍文九天鳳篆，　諸天制運保刼靈章。　加持¶
　威德神咒。　用此功勛，保𡨴¶
邦國。伏願金甌永固，玉燭恒調。慶天下之三登，民安物阜。居域¶
　中之四大，海晏河淸。遠人永服，法界常𡨴。　𥪡結¶
高上玉皇御號五雷神旛。¶
　號召十方，監臨眾善，錫福祉之綿綿，恢玄功之浩浩。¶
<pb:CK-EX_JY267_03p033a>¶

*** 　　外壇奠告¶
　金籙白簡救苦長生靈符，¶
　元始遷㧞解𡨚昇度九龍等符，　十類傷亡符命。¶
　　找設　度人蓮舟，　無碍法橋　開闢。¶
　兆都羅酆九幽地獄，　燃㸃　紫陽梵炁破暗神燈，¶
　五路神燈，　淸微濟幽河燈。　施給生天雲衣，¶
　代形㝠衣，　玉陽法食，　西河薩翁鐵鑵斛食。　傳給¶
　利幽戒帖一萬五千一百四十四張。¶
　普濟水陸惸靈，邇遐滯魄。俾幽械化飛於甘露，陰景朗煥於¶
　太霞。怨氣全消，愁雲盡㪚。方境平安，永戢傷殘之事。士民利¶
<pb:CK-EX_JY267_03p033b>¶
　泰，同臻熙皥之休。　總據如上事由，條聞¶
省闕。　伏丐　鑒此一誠，　錫之百福。¶
　科名顯達，扶摇上萬里之程。𤱶畝豊收，積貯遂千倉之望。工¶
　商倍利，老㓜同安，公私兩泰，城市繁興。卽我羽儔，亦叨¶
玄庇。(臣)冒干　天威云。¶

*** 　○爲桃闗建修水陸大齋都意¶
　爲請恩廣度幽煢普利人天同沾福庇事。¶
　時超亞𡻕，　日近殘年。¶
　密雪嚴霜，萬戸樓臺已改色。　老松勁竹，幾峰枝葉依然靑。¶
　貞元恊慶，乾坤景運方回。象度旋陽，宇宙風光如舊。洵屬良¶
<pb:CK-EX_JY267_03p034a>¶
　期，可崇齋福。　乃爾　壇舒三級，　法象九重。¶
　披八色九光之藴，演五篇三洞之文。迎眞輅於壺天，建勝因¶
　於吉日。敢扳　慈化，克應薦修。¶
　　凡情未叙，法職先稱，　　具位　上言。(臣)聞¶
　結空成梵，靈書出太古之初。¶
　說法度人，大範衍先天之始。皇人按筆，傳諸世域以流通。¶
　慈父埀光，應彼齋筵而印證。微妙難思，慈悲示感。(臣)本以凡¶
　夫，幸參　眞教。龍章鳳篆，徒觀象而罔究其宗。鷺序鴛班，雖¶
　登壇而未諳乎禮。惟誠所至，依式奉行。此念潛通，希¶
恩昭鑒。　　㨿　大淸國云。　　奉¶
<pb:CK-EX_JY267_03p034b>¶
道建善，乞　旨普濟幽沉，兼祈福祉。領首。¶
　　　勸首黃鶴鳴，　　右洎合會善信人等。是日¶
　莊嚴法席，仙花絢彩而爐篆飛香。啟設良緣，法樂傳聲而都¶
　門進步。　皈依¶
黃金闕内三淸三境元尊，　白玉京中六御六皇上帝，¶
　天地水陽四府該羅眞宰，　星辰日月十方臨照仙卿，¶
　統一黍侍宸聖哲，　盡九幽列[日*戠]威靈。　願舒¶
聖目，洞鑒凡情。　　伏以¶
　五刼初分，五文植天地根本。¶
　三才甫判，三洞披道德宗乘。傳從師相，厯上古而至今。著在¶
<pb:CK-EX_JY267_03p035a>¶
　匱函，闡玄宗而擅妙。昭感不遺，顯幽是頼。意者但眾等投詞，¶
　自以三才末品，一介凡流，恊參官務，隨名宦而効績公機。列¶
　品儒林，紹書香而勤攻文學。農桑爲業，軍伍立身，客地經營，¶
　工藝各循其本。長途負運，奔馳豈憚其勞。雖曰士民有别，然¶
　而覆載相同。含餔鼓腹，均思樂光天化日之休。勦虜征蠻，詎¶
　期起金戈鐵馬之事。汶邑地當孔道，路出名區。粮餉幣帛，運¶
　遁必經其途。夫役兵商，往來必由其界。逢此刼會，殞傷者誰¶
　分秦楚燕黔。值是兵災，亡殁者孰辨晉齊吳蜀。積年有四，屈¶
　指難窮。家鄉萬里，魂魄何依。風雨重陰，饑寒奚濟。幸¶
　侯發政施仁，免乎暴露。無善士設齋建會，奚焉超昇。某等固¶
<pb:CK-EX_JY267_03p035b>¶
　屬陋微，願師惻隱，募眾捐貲，卜期舉事，廣行遷拔，付善果於¶
　玄門。普濟沉淪，佈良因於鬼𧼈。條分等級，闗集薦揚¶
　地界。上至靑坡，下至東界腦，前至卧龍闗，後至界牌，¶
　凡屬孤煢無告，盡沾功德。有爲¶
　魂内，則首闗軍卒，次及役商。其間勤王事而帶傷幸生還者，¶
　反歸於道斃，辦軍粮而赴站急公務者，竟至於途亡，因貧應¶
　役爲利往金秪圖白鏹，豈意黃泉，甚至飛石崩崖，身遭擊壓，¶
　隨波逐浪，體付江河，兼之五音男女，十類魂靈，同際一齋，均¶
　離九夜。期以十一月二十日　　良吉，延仗羽人某等，錄筆¶
　書文，爲始於就闗界，法天爲則，象地立壇。依按¶
<pb:CK-EX_JY267_03p036a>¶
廣成天師杜眞人金亭序儀範，修設¶
太上水陸大齋㝠陽普福道場，九晝宵。預於二十四日，𥪡舉¶
昊天金闕玉帝皇旛，告聞三界，號召萬靈。¶
東極靑玄太乙神旛，昭告幽冥，聚集鬼爽。正齋以二十五日開¶
　啟，匝至十二月初四日告竣。¶

**** 　　　一之日¶
　發申文字，勞符使以逓傳。開啟道場，迓宗師而降鑒。迎水汶¶
　江，挹靈源之玉液。投詞丹界，蕩凡宇之妖氛。特宣¶
勅牒，播告攸司。¶

**** 　　　二之日¶
<pb:CK-EX_JY267_03p036b>¶
　揚寶旛於天際，影動龍蛇。走雲騎於空中，闗開虎豹。借地建¶
　壇，安鎭眞文法令。迎師立幕，恢彰道範玄模。啟白¶
三元，申聞五嶽，陳情魁府，特建寒林。¶

**** 　　　三之日¶
　奏淸詞於　元父，請降玉文。奏朱表於　慈尊，特頒符命。牒¶
　控冥官，幽獄圍城洞啟。旛招鬼爽，泉鄉白子齊來。法橋大度，¶
　浴室雙陳。化天醫之妙篆，復性全形。參¶
上聖之寶䑓，迎靈安位。¶

**** 　　　四之日¶
　晨光㪚彩，天氣冲寒。奏薦悃於冥王，達善因於酆憲。午景叩¶
<pb:CK-EX_JY267_03p037a>¶
　雲霄，迎　鑾接駕。夜時禮碧落，告簡行符。¶

**** 　　　五之日¶
　肅整朝儀，㳟行法事。進表拜章，望天閽而請命。陳齋𤊔炬，祀¶
　乾極以迎恩。順星正度，禮斗延祥。¶

**** 　　　六之日¶
　駐扎神兵，早朝請於日火。陳其簠簋，午覲拜乎木公。降陰華¶
　於月闕，轉寶案於瑤壇。¶

**** 　　　七之日¶
　旦氣方淸，面九宸而奏事。日光近午，禮十極以陳言。普施夜¶
　齋，宏宣經義。¶
<pb:CK-EX_JY267_03p037b>¶

**** 　　　八之日¶
　丹詞三奏，祝國祚而頌無疆。法事重行，奠縣封而祈天福。絳¶
　節來碧落，分三島之烟霞。紅燈放淸溪，象一天之星斗。宿壇¶
　回向，待旦方行。¶

**** 　　　九之日¶
　設醮言功，延奉眾眞。列聖舒誠，納欵謝酧。三輔五師，宣揚鍊¶
　範。加持眞言，化衣施食，傳戒度魂。¶

**** 　　　十之日¶
　解壇㪚界，止事圓功。謝將旋師，留恩降福。¶
　　壇内諷誦　經懴(云云)。　以此上祝¶
<pb:CK-EX_JY267_03p038a>¶
皇圖永固，國祚綿長。地方千里者九，坐收四海之功。山呼萬𡻕¶
　者三，莫紀一人之慶。邊夷臣服，凱歌早奏。收王師封境綏𡨴。¶
　守牧聯陞晉上爵。四民共泰，闔邑均安。　奠告¶
　元始符命金籙白簡救苦眞符，¶
　元始符命金籙白簡長生靈符，¶
　東極靑宫九龍遷拔丹靈惠光等符。　宣演¶
　元始度人經旨内義題綱全集，　加持¶
　大梵神咒。　點放　紫陽破暗九幽神燈，¶
　淸微濟𡴴河燈。　判施¶
　西河薩翁鐵罐無碍法食一筵。　傳給¶
<pb:CK-EX_JY267_03p038b>¶
　幽魂戒帖一萬五千一百四十四張，　生天冥衣一千件，¶
　金銀錢山四座，　排點路炬三百六十莖。¶
　於以濟度幽魂，超遷鬼𧼈。俾乎各證人天，同歸福道。庶使雨¶
　陰月夜，無如怨如訢情形。瑞日和風，有太平太安景象。¶

*** 　　伏願¶
　齋筵所感，　天地水均紀其勛。¶
聖澤之臨，福祿夀全增乎眾則。爲善益勸，而玄化彌彰矣。(臣)冐¶
　干¶
威光，臨事無任，惶悚之至。¶

*** 　○天門地戸日月十方一十四榜¶
<pb:CK-EX_JY267_03p039a>¶

**** 　　榜式¶
　設水陸大齋所　爲肅嚴法界事。¶
　　當所今爲¶
大淸國四川成都府灌縣東闗外武廟地分，崇建¶
太上玉籙大齋水陸廣濟道場。普度幽魂等，因壇司得此。除巳¶
　　具奏¶
帝眞，申聞省嶽，三界萬靈，列職諸司，同賜鑒觀。外謹錄○○榜¶
　文，以申昭告者。¶
　　右伏以　云云。¶
三界同知，¶
<pb:CK-EX_JY267_03p039b>¶
萬靈洞鑒。¶
　天運　　年　月　　　　　日昭告。¶
　某　聖　位　　　　證盟。¶

*** 　○天門榜文　　右伏以¶
　玉殿金門，開九重之閶闔。¶
　朱扉靑瑣，嚴七寶之宫牆。彩霞交映，昭囘雲漢靄丹霄。祥瑞¶
　叠徵，聯集衣冠來紫禁。　伏願¶
　分身應化，十方俱見金容。¶
　具黍傳經，五丈頓共珠口。萬神侍衞，列聖朝參。¶
　　　天門雲府，高眞證盟。¶
<pb:CK-EX_JY267_03p040a>¶

*** 　○地戸榜文　　右伏以¶
　禹迹堯疆列三千之世界。¶
　輿圖鰲極，建數萬之廣輪。名山大嶽，宫庭隱隱列神都。海島¶
　蓬壺，殿閣巍巍棲仙侣。五土分司，百靈効職。　伏願¶
駕出雲中，　光臨會上。厚德啟含弘之化，元靈衍柔順之休。共¶
　鑒齋緣，旁埀景福。¶
　　　地戸諸眞，聖眾證盟。¶

*** 　○日宫榜文　　右伏以¶
　懸象著明，紅輪光昭萬國。¶
　流輝煥彩，丹景度厯周天。臨照無私，駕六龍而在上。運行不¶
<pb:CK-EX_JY267_03p040b>¶
　息，合兩矅以爲尊。宇宙同瞻，臣民共仰。　伏願¶
　陽精朗耀，　聖日高明。帝輅君驂，自雲霄而下邁。金華玉節，¶
　向壇界以遷來。鑒此良因，錫之福祉。¶
　　　太陽炎極朱明上眞等眾，　證盟。¶

*** 　○月府榜文　　右伏以¶
　陰靈懸象，流素彩於長空。¶
　后德朝元，湛寒光於大地。金蟾晃影，埀藹藹之澄輝。玉兎含¶
　精，搖淸淸之瑞色。瓊娥侍座，仙子舞霓。　伏願¶
　重輪兆慶，落桂子於雲間。三景齊明，飛天香於法界。應照齋¶
　筵，全成福果。¶
<pb:CK-EX_JY267_03p041a>¶
　　　黃華素曜廣寒淸虛眾眞，　證盟。¶

*** 　○東方榜文　　右伏以¶
　五行互運，鍾始緖於蒼垣。¶
　九炁萌陽，啟先機於碧落。生生立本，羣眞統應化之權。默默¶
　恢神，百職効威靈之用。　伏願¶
　綠輦排空，　靑旂載道。自東極以遙來，向南𨶒而降下。共錄¶
　鴻齋，特頒大賚。¶
　　　東方太上靈寶天尊，　證盟。¶

*** 　○南方榜文　　右伏以¶
　離德秉靈，三炁毓文明之象。¶
<pb:CK-EX_JY267_03p041b>¶
　乾元致用，九天開化育之機。　神司南極，嶽應衡山。雲霞燦¶
　燦，開瑞景於正陽。宫殿巍巍，飛玉華於丹府。　伏願¶
　上下同觀，　聖賢俱降。乘飈控馭，冉冉逕下高衢。駐駕臨壇，¶
　欣欣齊監勝果。¶
　　　南方太上靈寶天尊，　證盟。¶

*** 　○西方榜文　　右伏以¶
　素皇正極，運造化於周天。¶
　白帝乘權，衍說成於兌闕。瑤華絢彩，自西極以流祥。璇度流¶
　輝，在中州而衍慶。　伏願¶
鶴駕齊來，率仙從之絡繹。龍章並展，下花雨之繽紛。印錄法緣，¶
<pb:CK-EX_JY267_03p042a>¶
　昭埀福貺。¶
　　　西方太上靈寶天尊，　證盟。¶

*** 　○北方榜文　　右伏以¶
　天一啟源，立玄靈而司水。¶
　太旡應化，由坎極而開宗。龍變梵度，連眞眾於皓庭。鳳繞神¶
　霄，振空音於欝絶。道融五炁，理著一如。　伏願¶
　高排仙仗，　逕下雲衢。靈烟靄靄，徧法界以飛香。瑞氣紛紛，¶
　繞華壇而結篆。¶
　　　北方太上靈寶天尊，　證盟。¶

*** 　○東北方榜文　右伏以¶
<pb:CK-EX_JY267_03p042b>¶
　九野爲稱，名變天於艮極。¶
　八方列序，正神極於寅闗。太安有門，分靈圖之梵炁。欝單無¶
　量，運祖刼之元功。　伏願¶
天耳遙聞，　帝心簡在。率眞游而降鑒，仗列千官。運大化以生¶
　成。恩覃五福。¶
　　　東北方太上靈寶天尊，　證盟。¶

*** 　○東南方榜文　　右伏以¶
　巽地號雷門，承天威而立令。¶
　辰垣稱風府，應玄極而分司。旌旗隊仗，森羅碧漢蒼霄。幢節¶
　命從，偹守虎關鳳閣。　伏願¶
<pb:CK-EX_JY267_03p043a>¶
　齊同慈愛，共啟懽忻。雲扶憲輦，從法界以徘徊。風泛靈音，徧¶
　華筵而嘯咏。¶
　　　東南方太上靈寶天尊，　　證盟。¶

*** 　○西南方榜文　　右伏以¶
　方屆西南，屬坤元而統制。¶
　位分上下，由眞造以司承。百神護界以守疆，一炁行天而際¶
　地。威靈肅著，造育周涵。　伏願¶
　洞啟慈心，鑒觀凡悃。霓旌羽葆，自空際而遠來。鳳篆龍章，向¶
　人間而降下。¶
　　西南方太上靈寶天尊，　證盟¶
<pb:CK-EX_JY267_03p043b>¶

*** 　○西北方榜文　　右伏以¶
　圓天方地，本從一理流行。¶
　凝濁浮淸，式按八方。統率惟兹，乾極允屬天闗。合上下而列¶
　神靈，亘古今而施造化。　伏願¶
　遙應凡情，俯埀　聖鑒。　帝駕凌空，旌旂動龍蛇之影。眞光¶
　御會，笙簧叶鸞鳳之音。¶
　　　西北方太上靈寶天尊，　證盟。¶

*** 　○上方榜文　　右伏以¶
　玄穹浩浩，雲霄高列九重。¶
　正色蒼蒼，星漢明照萬象。十二樓臺，彩絢九光之瑞。三千宫¶
<pb:CK-EX_JY267_03p044a>¶
　闕，錦揚百寶之輝。　伏願¶
　廣渙元慈，　密遷聖駕。雲移綵仗，干官逕下。天衢日繞金壇，¶
　五福旁周人世。¶
　　　上方太上靈寶天尊，　證盟。¶

*** 　○下方榜文　　右伏以¶
　九壘重陰，歸地元之宰制。¶
　十宫列職，啟陰法之權衡。　文武分司，均統詮量政事。神祗¶
　受命，同參考較因由。　伏願¶
　默應齋緣，特遷　法駕。風馬雲車，來衣冠之濟濟。紫袍絳幘，¶
　集官吏之堂堂。¶
<pb:CK-EX_JY267_03p044b>¶
　　　下方太上靈寶天尊，　證盟。¶

*** 　○爲水陸道場僉立書記榜¶
　太極便宜司。　　爲僉立職員事。¶
　照得通達齋情，雖曰行持誠敬。書謄悃愫，必焉文字精工。因¶
　人授職，固嚴撿舉之公。運筆專心，莫犯糾繩之過。所僉職員¶
　姓名，開列於後。¶
　　一名○○○知章表事。　一名○○○知申狀事。¶
　　一名○○○知榜意事。　一名○○○知疏牒事。¶
　右請各專硯席，繕冩文詞，字依正韻，致點畫以分明。式奉前¶
　儀，守規條而校正。務須必敬必恭，庶乎無愆無過。同修善果，¶
<pb:CK-EX_JY267_03p045a>¶
　均受榮庥。故榜。¶

*** 　○爲武廟水陸道場僉立經員榜¶
　太極便宜司，　爲僉立經員事。¶
　照得誦持經法，應從誠敬以操存。敷演靈文，必自朗明而克¶
　感。正音叶韻，淸濁宜分。雜念塵氛，障魔當屏。一體存如，在之¶
　忱於焉。䝉鑒兹之德。所僉經員姓名，開列於後。¶
　　一名○○○知主經事。　一名○○○知副經事。¶
　　一龍單○幾人。　一虎單○幾人。¶
　　一執殿○○○。　一知磬○○○。¶
　右請各專經席，共秉誠心。須當調聲正氣，莫教字誤句差。臨¶
<pb:CK-EX_JY267_03p045b>¶
　文狥意，則有犯於科條。因事懷嗔，豈無加於罪咎。萬妄皆空，¶
　方爲上士。三乘偹誦，願仗高人。故榜。¶
¶	
¶	
<pb:CK-EX_JY267_04p001a>¶
* 重刋道藏輯要玄宗通事雅宜集卷之二¶
　武陽雲峰羽客陳復慧仲遠著¶
　　　　　　　　　　　　　嗣派徒張本學¶
　　　　　　　　　　　　　　　　羅本章¶
　　　　　　　　　　　　　門人　魏本善　梓行¶
　　　　　　　　　　　　　　　　高本還¶
　　　　　　　　　　　　　　　　許本述¶
　　　　　　　　　　　　　　　　王本昱¶
　　　　　　　　　　　　　　　　胡本固¶
　　　　　　　　　　　　　　　　雷本原¶
<pb:CK-EX_JY267_04p001b>¶
　　　　　　　　　　　　　嗣教孫劉合臹　記錄¶
　　　卷之二機集¶
　　　表疏類¶
　　上九日代長生觀羽人慶祝¶
　玉帝夀表¶
　　古長生觀顯英王夀會疏¶
　　爲桃關修建水陸道場疏¶
　　爲上元宮修齋雙薦疏¶
　　爲長生觀上九會疏　　久雨祈晴疏¶
<pb:CK-EX_JY267_04p002a>¶
　　淸醮通用疏　　文武廟開爐疏¶
　　太陽會疏　　太陰會疏¶
爲離明祠四星開光疏　　張顯王夀會疏¶
爲柳繼郢夫婦預修疏　　牛王夀節疏¶
　　釋病謝土疏　　春日爲祈穀建醮疏¶
　　得會酧愿疏　　粮夫酧愿疏¶
　　嘉平淨竈餞駕疏　　安鎭壇神疏¶
　　爲劉姓幼子溺水建齋疏　　謝蚕𡚱疏¶
　　彗星墜宅憂火祈安疏　　被火驚後謝恩祈安疏¶
　　爲桃關修齋餘剩銀兩繳廟疏¶
<pb:CK-EX_JY267_04p002b>¶
　　孩童於神前寄名疏　　祝聖夀疏¶
　　爲覺乘寺僧人禳星疏　　送童還宮疏¶
　　立燈酧愿疏　　㪚齋後安謝土神疏¶
　　爲郭姓夫婦疾厄夢金甲神人復見紅輪照宅二厄痊平¶
　　　發心供燈疏　　請引疏¶
　　爲羅姓父亡持報恩齋圓滿繳齋兼除服疏¶
　　拜香疏　　蕭曹二公夀會疏¶
　　衙神秦公夀會疏　　出差獲犯酧愿疏¶
　　已獲正犯更祈佑捕從犯疏　　陞引疏¶
　　爲長生觀鑄鐘圓功疏　　木商答謝神恩疏¶
<pb:CK-EX_JY267_04p003a>¶
　　擬山居慶祀山神保安疏¶
　　關告河神保固堤㟁疏¶
　　同夥失銀明心立誓疏¶
　　爲張姓母病許誦藥師經卷母亡就齋悔愿疏¶
　　爲蔡和義失銀許愿立盟後經顯露酧愿乞恩免究疏¶
　　代李占龍爲故父酧愿疏　　安墳疏¶
　　爲李占龍父病立愿父亡酧愿疏¶
　　祈嗣疏　　初登懴堂悔罪乞恩疏¶
　　刻經圓功疏　　鎻關疏¶
　　里域都官夀疏會¶
<pb:CK-EX_JY267_04p003b>¶
　　上油供燈疏¶
¶	
¶	
¶	
¶	
¶	
¶	
¶	
¶	
¶	
<pb:CK-EX_JY267_05p004a>¶
** 　　上九日代長生觀羽人慶祝¶

*** 玉帝夀表¶
　具職小臣某，誠惶誠恐，稽首頓首¶
　上言。(臣)聞¶
　一炁開宗，道應元元囘泰運。¶
　四時正始，恩從浩浩衍新祥。天人同慶，宇宙皆春。右(臣)一芥¶
　草茅，幸托玄門衣缽。三生際遇。欣依¶
　聖教科型。恩叨萬萬，報乏微微。屆此¶
夀辰。旣領詞而奏事。恭逢¶
天節。謹露悃以陳言。　　據¶
<pb:CK-EX_JY267_05p004b>¶
大淸國四川成都府灌縣古長生觀焚修嗣玄弟子，¶
　　　　　　　　右洎合觀法流人等，是日叩干¶
冲造意者。切以廣大法門，由夙緣而甫入。慈悲至教，因善性而¶
　克參。但弟子(某)本緣愚劣，濫受簮冠，暮皷晨鐘，惟致心於香¶
　火。陽修陰煉，罔悟道於鼎爐。叨棲宇下，䝉廟產以資生。虛度¶
　年中，因嵗華而增喜。洪惟¶
上九，正屬¶
天辰，萬聖來朝，列龍衣之濟濟。羣仙入觀，行虎拜之嚴嚴。乾坤¶
　衍瑞，草木沾榮。(弟子)等扳雲無路，望¶
聖徒殷，翹仰金容，效野人之拜舞。䖍鋪法席，行下世之威儀。嵩¶
<pb:CK-EX_JY267_05p005a>¶
　呼聲舉，韻朗朗以聞空。芹獻誠舒，冀迢迢而達上。命(臣)具奏。¶
　𥸤¶
帝垂觀。重念(臣)學未通眞，行多積咎，沾承師造，得處法階，備員¶
　經籙，合與奏陳。(臣)誠惶誠恐，稽首頓首。恭惟¶
　　　　　　　　　　　　　玉陛下¶
　道備眞常，¶
　化全造育。¶
　降玉體於光嚴，宮庭改色。分金身於碧落，毫孔飛香。爲諸佛¶
　聖師，作萬天帝主。至大難名，獨尊莫讚。右(臣)伏望¶
天慈，鑒(臣)所啟。¶
<pb:CK-EX_JY267_05p005b>¶
　仁湛海容，願不遺於草莽。¶
　恩隆天造，其下盼於塵寰。香祀日崇，法門益顯。(臣)再祈憫兹¶
　末學默啟靈心，魔境屏除，深合玄機，淸靜宗風，丕闡宏宣，道¶
　化眞如。(臣)冒干¶
天威，下情無任激切，屏營之至，誠惶誠恐，稽首頓首。謹奉¶
　表進¶
御以¶
聞。¶

** 　　古長生觀顯英王夀會疏¶
　　嗣　教(小兆某)　謹疏。¶
<pb:CK-EX_JY267_05p006a>¶
　同詣離堆山古長生觀，投誠祀　聖，敬祝¶
英王夀會，兼陳法事，旁祈福祉。領首弟子，¶
　　　　　　　　右洎合會善信人等，是日叩干¶
元造意者。切惟崇善奉眞，舒凡誠者，每嚴於懴法。開筵祝夀，慶¶
　聖誕者，必舉乎會因。典傳五祀，固以報德酧功。號禮千聲，用¶
　之延祥萃福。故玄儀敬啟雙修，而¶
恩鑒願垂一盼。但眾等賦形二炁，托跡兩間。錫福自天，幸頗充¶
　於衣食。爲仁由已，愧未寡乎悔尤。懷思生計，仰仗¶
神功。蓋以治事田疇，資諸水澤。千支萬派，源源之灌溉何窮。四¶
　境兩川，浩浩之涵濡甚廣。績由蜀守，位證¶
<pb:CK-EX_JY267_05p006b>¶
英王。當兹六月，適際千秋，會遵舊例，屆日慶揚。人秉新誠，依時¶
　修奉。於是營備法信，授命羽衣，取今月二十日良吉爲始，於¶
　觀立壇，啟建　夀會法事。四晝五宵，匝至廿四日，告竣。¶
　壇内諷經禮懴，進表呈詞，祀　天答地，慶聖延庥。上祝¶
萬夀，下濟三途，一切功德，總𥸤　慈悲等因。(兆)領詞䖍切，依¶
教奉行，深慚卑賤有玷淸班，企仰¶
高明曲從。愚悃須至，具疏申聞者。　右謹具申¶
　　　　聖前，　伏乞　仁慈俯囘。¶
昭格微言所啟，悉一一而感通。大聖垂觀，當人人而庇佑。共沐¶
新恩，同臻景福。謹疏。¶
<pb:CK-EX_JY267_05p007a>¶

** 　○爲桃關修建水陸道場疏¶
　奉道建齋，崇善乞　恩請赦，普濟幽沉，兼祈福祉。領首，¶
　　　　　　　右洎合會善信人等，是日叩干¶
元造意者。切以刼數運開，㝠籙啟兵戈流離之事。沉淪會發，陰¶
　原聚卒商夫役之靈。或緣身經戰陣，負傷而殞命途中。背運¶
　糈糧，染疾而亡生道上。抑或山崩石塌，擊壓形軀。溪漲橋冲，¶
　沉埋色相。勤王事而應官役，逝者固多。爲旅客而厯長程，死¶
　之亦眾。汶川地當孔道，路所必由。前項傷亡，半居界内。關山¶
　掩滯，誠無告以無依。月夜咨嗟，應如怨而如訢。不逢濟度，曷¶
　遂超昇。○等念及幽煢，爰興善事，寅備法信凡儀，卜期十一¶
<pb:CK-EX_JY267_05p007b>¶
　月廿五日甲戌良吉爲始。延(兆)及同法等，於關立壇，修設¶
太上水陸大齋遷拔廣濟道場九畫宵，匝至十二月初四日告¶
　竣。(兆)領來詞，勉爲修奉。伏念(兆)才本庸愚，職叨科教，舒壇闡¶
　事，運念操存，鍊魄鋾魂，祈　恩度化，須至具疏申聞者。¶
　右疏具申　　　聖前，　伏乞¶
仁慈，俯賜昭允。靈光欝勃，幽途得睹陽輝。祖炁羅浮，夜府克沾¶
　玄化。眾魂俱度，分品序而超陟人天。一縣均安，統士民而增¶
　延福祉。夷虜早平，凱歌速唱。謹疏。¶

** 　○爲上元宮修齋雙薦疏¶
　上元宮地分奉祀¶
<pb:CK-EX_JY267_05p008a>¶
仁慈建齋，薦㧞師祖師叔，兼資派屬宗靈。投詞孝徒孫，¶
　　　　　　右洎合堂法流人等，是日叩干¶
元造意者。切以金蓮呈瑞，七眞共一本以開宗。壇杏敷榮，各流¶
　奉三師而嗣教。故愼終追遠，理與儒氏無殊。而報德修齋，事¶
　在法門不異。敢因雙薦，特叩　洪仁。但○等呈詞，伏爲¶
　故師祖云，　　　故師叔(云)，終於本宮地分¶
　流等慟。惟去來有數，入道者眾而出世者稀。生死無常，皈眞¶
　者多而留形者少。然嗣人受教，秖期長侍幕前。而㝠籙徵名，¶
　孰意遽臨宮内。時方半月，祖兮師叔繼亡。憾若終天，徒也法¶
　孫共慘。雲影鶴踪，訪舊跡以無從。玉篆金章，奉遺𡽪而可托。¶
<pb:CK-EX_JY267_05p008b>¶
　由是肅䖍一念，恪舉雙修，營備法信凡儀，以五月初六日乙¶
　丑爲始。延(兆)及同教弟子等，於伏魔殿建壇，修設¶
太上九鍊生神妙齋遷拔昇眞道場九晝九宵，匝至十四日告¶
　竣。等因(兆)領詞䖍切，依教奉行。科格未明，固難臻於靈妙。懇¶
　陳所望，乞廣運於　慈悲。今則云。　　伏乞¶
仁慈，俯憐凡昧。啟一元之造化，道衍生生。開九鍊之玄微，光昭¶
　灼灼。庶俾應九九以歸眞，雙靈並度。從三三而受品，八極同¶
　遊。山門永泰，法眷常安。謹疏。¶

** 　○爲長生觀上九會疏¶
　投誠肆會，慶祝　天夀，祈福延祥。領首下民，¶
<pb:CK-EX_JY267_05p009a>¶
　　　　　　　　右洎合會信善人等，是日叩干¶
元造意者。切以嵗運囘新，瑞應三陽呈好景。厯書正始，祥昭九¶
　日慶芳辰。人事與春光而並美，華筵因夀節以宏開。洪維¶
上帝，道統太无，部制萬天，大德生生歸不息。體承¶
三寶，至仁默默本無爲。妙用難窺，玄功莫擬。恭逢¶
天誕，應啟靈霄。簾捲玉鈎，濟濟衣冠同拜舞。殿陳寶幄，堂堂仙¶
　聖共朝參。而○等蟭螟小類，望蒼蒼正色而仰之彌高。草莽¶
　微生，瞻浩浩玄穹而邈矣在上。雲路難登，蟻誠徒切。然¶
天聽惟聰，諒不遺於民庶。凡情可感，爰叩祝於¶
崇隆。由是潔備供儀，寅修會典。戞玉敲金，扮梨園之故事。舉觴¶
<pb:CK-EX_JY267_05p009b>¶
　晉爵，效嵩嶽之歡呼。閭𨶒一念，端期逕達九重。鄙俚微言，猶¶
　冀上聞七御。謹陳悃愫，冒凟¶
高明，須至疏者。　右疏具申¶
　　　　　　　　　　玉陛下。　伏乞¶
天慈，俯垂鑒盼。頒殊恩於天上，富及善門。錫新福於人間，登乎¶
　夀域。方方俱慶，比比同安。謹疏。¶

** 　○久雨祈晴疏¶
　奉　道乞恩止雨昭陽，保全百穀。投詞下民，¶
　　　　　　　右洎眾信人等，是日叩干¶
元造意者。切以萬物從雨露滋生，久雨有妨於兵事。四時以陰¶
<pb:CK-EX_JY267_05p010a>¶
　陽成序，積陰必害於農功。故五風十雨，美兆豐年。而積日連¶
　旬，灾同歉𡻕。良由世道違中和，遂致乾文形乖戾。深懼浸淫，¶
　謹祈¶
原宥。但民等寰中赤子，宇内蒼生。數口之家，旣從耕而資食。三¶
　農之計，必望嵗而養生。乃兹禾稼將登，滂沱不已，商羊肆毒，¶
　畢宿爲殃。陽輝蔽景，竟虛造化天工。陰氣凝精，究是潦荒地¶
　境。穀若無收，人何以頼。非叩禱於¶
　穹窿，曷保全於𤱶畝。爰修醮典，敬𥸤¶
宸聰。法事自○月○日開啟，匝至○日告竣。須至具疏申聞者。¶
　右疏具申　　○聖前，　伏乞¶
<pb:CK-EX_JY267_05p010b>¶
仁慈，俯憐懇告。五部威神，歛雨雲於空界。一輪瑞日，揚光彩於¶
　長天。務俾雨暘時若，百穀登秋，倉箱積餘，羣生慶幸。謹疏。¶

** 　○淸醮通用疏¶
　奉　道建醮，投誠𥸤　恩。消灾錫慶，保靖方境。領首，¶
　　　　　　　　右洎合會眾信人等，是日叩干¶
元造意者。切以醮典著明，條爲保安而立法。民情修善，果因𥸤¶
　福以陳言。欲弭咎徵於未兆，爰開法事於預禳。但民等投詞，¶
　自以塵微，寓形　覆載。披星戴月，徒趨利以營生。處世居㕓，¶
　僅棲身而治業。雖尙公平，未能修省。然則居安食足，托庇¶
神明。是以醮設詞呈，申祈¶
<pb:CK-EX_JY267_05p011a>¶
造就兹者，𡻕臨○○。伏恐分野躔灾，地境鍾運。若不預祈，曷能¶
　永吉。爰備法信凡儀，取今○月○日良吉爲始。延仗羽流於¶
　○處立壇，修設¶
河圖内篇日月三辰消灾淸醮一中○晝宵，匝至○日，告竣。¶
　等因(兆)領詞䖍切，依¶
　教奉行。伏念(兆)自慙愚劣，濫備職員。虛懷利世之心，未究通¶
　天之術。惟誠此念，特懇　元恩。今則(云)須至，具疏申聞者。¶
　右謹具申　　　　聖前，　伏乞¶
仁慈，俯賜昭允。調平世運，永偕泰吉之休。保鎭方區，克際淸甯¶
　之美。潛消厄度，默應福緣。人民利益，舖戸興隆。謹疏。¶
<pb:CK-EX_JY267_05p011b>¶

** 　○爲文武廟開爐疏¶
　奉　道鑄爐祀聖，諷經陳詞，迎恩錫福。領首弟子，¶
　　　　　　　　　右洎十方紳庶善信人等，是日叩干¶
鴻造意者。但○等幸以微生，叨居盛世。士庶相殊，均沐昇平之¶
　化。工商有别，咸歌熙皡之年。雖叨恩於四大，亦托庇於百神。¶
　恭維　梓潼眞宰，¶
關聖帝君。聖武神文，已經天而緯地。宏仁懋德，誠亘古以流今。¶
　是以琳庭香祀，異地皆然。寶鼎明禋，殊方俱列。縣臨郫邑，地¶
　屆花園，舊有武聖之祠，新附文昌之相。殿宇維新，足安神而¶
　妥祀。鼎爐未具，奚卽器以明䖍。道人○同會首等，募化十方，¶
<pb:CK-EX_JY267_05p012a>¶
　共勷厥事。今則煥發離精，鑄成鼎器。恭迎¶
聖德，證鑒凡誠。　伏願　日鑒非遥，　仁觀在邇。¶
　寶鼎列祠中，香火厯萬年而永盛。¶
　元恩錫宇内，慈悲運百福以長新。一方淸吉，眾姓平康。商賈¶
　䝉倍利之庥，士庶享高堂之慶，須至疏者。　右疏具申¶
　　　　　　　　聖前，　伏乞¶
仁慈，洞囘　昭格。謹疏。¶

** 　○太陽會疏¶
　奉　道建會，投誠祀　日，慶夀乞恩，延祥保泰，弟子，¶
　　　　　　　　右洎合會善男信女人等，是日叩干¶
<pb:CK-EX_JY267_05p012b>¶
君造意者。切以一元復始，正泰序於黃鍾。太極分儀，發神光於¶
　丹日。洪惟¶
帝主，總統陽宗。北邇南遐，夏冬至裡短長辨。東升西墜，動靜軸¶
　中晝夜分。厯周天而成𡻕，運萬古而爲經。德無私照，光則同¶
　昭。○等幸處人倫，叨居世域。愛畏因時，寓微身於宇下。臨照¶
　循度，瞻大曜於寰中。欲報¶
殊恩，無從納欵。當此仲冬，適逢¶
萬夀。宜崇祀典，少展愚誠。爰率眾信，各輸善財，營備法信，於就¶

　○處立壇，修建¶
慶夀延恩大會。自○日爲始，匝至○日告竟。等因(兆)謬參經籙，¶
<pb:CK-EX_JY267_05p013a>¶
　濫處簮裳。旣領詞而闡事，謹望　闕以將誠。須至具疏慶賀¶
　者。　右疏具申　　○聖前，　伏乞¶
眞慈，俯賜昭格。金輪熾盛，普天之景色煦和。寶日長輝，一派之¶
　彩華烺燿。永佑生民，常臻福祉。謹疏。¶

** 　○太陰會疏¶
　奉　道建會，投誠祀　月。慶聖乞恩，延祥保泰。弟子，¶
　　　　　右洎合會善男信女人等，是日叩干¶
眞造意者。切以陰靈兆慶，揚素彩於靑霄。寶月澄輝，煥神華於¶
　碧漢。圓輪三五，厯宇宙而垂明。顯象雲空，與日星而異度。照¶
　臨在上，瞻仰彌高。時屆中秋，恭逢令節。色耀蟾宮，應朝元而¶
<pb:CK-EX_JY267_05p013b>¶
　御景。光摇桂闕，因介夀而開筵。一曲霓裳，曾聞天上。滿爐烟¶
　篆，起自人間。○等履地戴天，幸列三才。末品居塵處市，欣披¶
　萬古餘光。恩䝉廣大，報乏絲毫。屆此良辰，䖍修會事，肅憑¶
　經範，冀徹　鑑䑓。法筵自○日開啟，至○日告竟。謹摭凡悰，¶
　具疏申聞者。　右疏具申，¶
　　　　　　　　　　　　伏乞¶
懿慈，洞囘昭格。光燦重輪，九牧山川同永照。恩周大地，普天人¶
　物被淸輝。凡我會人，均沾　聖佑。謹疏。¶

** 　○爲離明祠四星開光疏¶
　奉　道迎神正位，開光慶聖，兼祈福祉，弟子，¶
<pb:CK-EX_JY267_05p014a>¶
　　　　　　　　右洎合家善信人等，是日叩干¶
元造意者。切以囘度五常，運星光於象緯。開明三景，旋辰度於¶
　龍天。尊惟七政，中有五靈。含造化而生生，煥晶芒而燦燦。自¶
　玄黃一炁分眞，樞機互化。在宇宙兩間發用，人物同資。災祥¶
　所繫，造育相關，應崇廟祀，妥奉明禋。而况弟子宇内庸夫，寰¶
　中俗子，履乎地，戴乎天。寓形覆載，觀於星瞻於斗。望景照臨，¶
　久懷寅奉，無像而奚肅。皈依欲祀，¶
靈明有祠，而方嚴對越。爰發誠心，命匠於離明祠，恭安寶座，¶
　敬塑　金身。卜兹吉日，披點¶
神光。須至具疏申聞者。　右謹具申¶
<pb:CK-EX_JY267_05p014b>¶
　　　　　　　聖前，　伏乞　　仁慈，洞囘¶
昭格。　星光降瑞，　辰彩揚輝。¶
　五行調協，衍吉度於天關。¶
　萬福覃乖，庇斯民於一域。克保○家道興隆，眷緣淸吉。慶集¶
　三多，還共千門高大。澤餘十代，更同竇桂榮芳。謹疏。¶

** 　○張顯王夀會疏¶
　奉　道祀神慶夀，祈福延祥。領首弟子，¶
　　　　　　　右洎合行眾信人等，是日叩干¶
威造意者。切以事業分行，爲宰割者養身家於宰割。神祗殊享，¶
　由屠沽者受香火於屠沽。惟我¶
<pb:CK-EX_JY267_05p015a>¶
桓侯，生於漢代。幼事經營，壯從軍旅。嶽鍾靈異，卓然武勇冠三¶
　分。天授英雄，偉矣功勛經百戰。桃園義氣，冠今古而顯揚。涿¶
　郡咸名，令魏吳而懾服。神稱¶
副帥，位正顯王。廟貌旣崇，威靈益著。當兹八月，上屬¶
千秋。弟子等忝業屠行，久陳禋祀。際夀節而將試，舊規有會。奉¶
　霞暢而致慶，新念惟䖍。戞玉敲金，䑓上優音傳歌舞。焚香炳¶
　燭，殿中經韻振琳琅。用揚¶
至德，畧表凡情。謹錄微詞，以申致慶者。　右疏具申，¶
　　　　　　　　　　伏乞¶
靈慈，洞囘昭格。鑒我精䖍，願遷光而歆享。錫之恩惠，且降福而¶
<pb:CK-EX_JY267_05p015b>¶
　匡勷。利獲千金，人安四序。謹疏。¶

** 　○爲柳繼郢夫婦預修疏¶
　奉　道建齋，寄庫乞恩，錫福延齡，預修功緣。弟子，¶
　　　　　　　　　　右洎合家善信人等，是日叩干¶
元造意者。但繼郢自呈本命，○○年○月○○日○時受生，¶
○上屬　北斗○府○星君主照，　正隷¶
嶽府受生院第○庫○曹官主司。¶
　　○氏本命(云)，　北斗○星，　　嶽府○庫。¶
　詞念幸以微生，叨逢盛世。雖衣食之頗充，惜年華之易邁，福¶
　夀難全。前刼旣培今刼，因緣可續此生。預布他生，爰䖍善念，¶
<pb:CK-EX_JY267_05p016a>¶
　特𠖏庫財，寅具法信凡儀，取○月○日良吉爲始。延仗(小兆)，¶
　率領淸流，於就家庭舒壇，修設¶
金籙受生大齋，預修𠖏庫普福明幽道場幾晝宵，匝至○日告¶
　竣。等因(小兆)領詞䖍切，勉爲宣行。伏念(兆)本以庸才，叨參¶
大教，不知不識，惟順則於經言。無信無功，全邀功於¶
玄化。今則(云)，須至具疏申聞者。　右疏具申，¶
　　　　　　　　　　　伏乞¶
仁慈，俯賜昭允。紀善字於丹書，註微名於靑册。大賚如周，俾善¶
　人而是富。玄功若昔，庶勝果以乃興。克保一門俱慶，五福全¶
　臻。謹疏。¶
<pb:CK-EX_JY267_05p016b>¶

** 　○牛王夀節疏　　　　奉¶
神致祀慶夀，舒䖍祈　恩，保農利物。投詞領首，¶
　　　　　　　　　右洎合村善信人等，是日叩干¶
靈造意者。切以天有關梁，六星垂佑於農事。人崇香火，一念遥¶
　通於象垣。然而司存所在，屬彼逝多林中。保護維靈，徧兹震¶
　旦國内。明禋普奉，¶
聖化同彰。當夫十月之初，正値千秋之節。祀典咸欽，夀筵俱設。¶
　民等僻處一壤，均業三農。禾忝桑麻，從事田疇勤耕耨。秋冬¶
　春夏，保安欄櫪沐慈悲。銘心鏤骨，造就不忘。酌水焚香，威靈¶
　永奉。恭逢¶
<pb:CK-EX_JY267_05p017a>¶
華旦，益啟精誠，寅備凡儀，敬開法會。期以○日爲始，匝至○日¶
　告竣。䖍肅凡情，頌揚　　至德。¶
聖夀本無疆，金巵何用南山比。¶
星光其永照，玉彩常傍北斗輝。體應不遺，鑒臨是望。須至具疏¶
　申聞者。　右疏具申，¶
　　　　　　　　　　　伏乞¶
仁慈，洞囘昭格。克保農耕利益，人物平康。牧桃林而茁壯，耖田¶
　畝而雄强。兩岐兆慶，百穀登秋。謹疏。¶

** 　○釋病謝土疏¶
　建善投誠，奠謝土神。乞恩消灾解厄，延祥保泰。弟子，¶
<pb:CK-EX_JY267_05p017b>¶
　　　　　　　　　　右洎合家善信人等，是日叩干¶
坤造意者。切以地無私載，鎭鰲極以攸安。人有誤爲，觸龍威而¶
　獲咎。然神煞旣眾，各具司存。而阨戾相殊，同歸統率。禱謝所¶
　陳，平康可遂。但○詞因居宅，伏自○月以來，○身欠利，染疾¶
　厄以綿延。人口弗安，在行藏而坎壈。究其事源，屬乎土府。非¶
　申謝欵，曷挽　威光。兹舉事於地科，爰陳言於¶
治府。寅具牲醴楮財供儀，以申奠謝者。　右疏具申，¶
土府九壘高皇大帝后工紫英夫人　　宮下，¶
　五方土府神君，　靑龍白虎朱雀玄武勾陳螣蛇神君，¶
　來龍宅舍方位神君。　伏乞¶
<pb:CK-EX_JY267_05p018a>¶
仁慈，俯賜昭允，開原犯咎。解釋愆尤，勅五龍而奠位。永戢厄因，¶
　命眾煞而安垣。廣垂福貺。克保病源卽解，家道攸甯。日新月¶
　盛，從兹而慶叶豐恒。否去泰來，由是而祥符利益。謹疏。¶

** 　○春日爲祈穀建醮意¶
　奉　道設醮祈　恩，保苗稔穀。投詞領首下民，¶
　　　　　　　　　　右洎本境眾信人等，是日叩干¶
聖造意者。切以農功以穀爲先，望西成者，首勤於東作。民事以¶
耕爲本，欲秋稔者，必舉於春祈。因念禾苗，爰投¶
培植。但民等閭𨶒庶類，鄉里農夫。深耕淺種，一家活計在斯中。¶
　夏麥秋禾，百畝生涯出箇裏。然則雨暘豐歉，雖本乎天心。水¶
<pb:CK-EX_JY267_05p018b>¶
　早蟲蝗，亦由乎人事。非行預禱，曷保全登。由是䖍備法信凡¶
　儀，取今○月○日良吉，延仗羽流，恭就○處設壇，修建¶
太上保苗祈穀春醮一中○晝宵，匝至○日告竟。等因(兆)領詞¶
　䖍切，依　教奉行。𡻕運罔明，惟致誠於懇禱。醮情所𥸤，總竚¶
　望於　生成，須至具疏申聞者。　右疏具申，¶
　　　　　　　　　伏乞¶
仁慈，允從奏請。四部效靈，五日風而十日雨。三農遂願，千斯倉¶
　而萬斯箱。人歌大有，戸慶全收。謹疏。¶

** 　○得會酧愿疏¶
　奉祀酧盟還愿，謝前保後。弟子○，　是日叩干¶
<pb:CK-EX_JY267_05p019a>¶
靈造意者。切以啣恩當報，神人雖異理無殊。立愿必酧，方寸惟¶
　䖍誠有格。在緩急固出於民情，而保扶端資乎¶
神化。謹因愿信，特叩¶
恩䑓。緣弟子蠢蠢微生，硜硜小子。度日經年，衣食圖充於口體。¶
　居塵處世，銀錢顧贍乎身家。嘗觀凑針造斧，由漸積而後成。¶
　聚水爲川，自廣涵而甫大。妥隨眾會，按月納金。上之平時，用¶
　於緊事。曩者需銀甚切，無計施籌。爰向¶
䑓前叩許，○愿之儀，冀邀¶
神力，克遂人謀。幸䝉庇下，得入囊中。從心滿願，已沾恩造之靈¶
　靈。報德還功，應盡人心之肅肅。恭行謝欵，式答¶
<pb:CK-EX_JY267_05p019b>¶
鴻庥，須至具疏申聞者。　右疏具申，¶
　　　　　　　　　伏乞¶
仁慈，洞囘昭格。鑒兹謝往，銷愿籍而無逋。佑諸將來，生財源而¶
　有道。家業豊餘，門闌淸吉。謹疏。¶

** 　○粮夫酧愿疏¶
　地分居民，今詣○投誠祀¶
聖，酧盟謝前保後祈祥。弟子○○○，　是日叩干¶
元造意者。切以登高厯險，因利鎻以自縈。祈吉保安，仗¶
神功而相佑、緣○充當天役，運送軍糧。旣憂夷徑之迢遥，復慮¶
　山途之險隘。非邀　庇護，曷遂淸甯。爰潔誠心，叩許¶
<pb:CK-EX_JY267_05p020a>¶
　座前。○愿一堂幸托¶
　神恩之庇佑，自卑自邇至高遠而無虞，若往若來在程途而¶
　叶吉。兹旣安還，謹酧　恩造，寅具愿儀，恭申謝欵。　伏願¶
　德賜維馨，　仁施廣應。别有營謀，仍體生成之貺。重經負運，¶
　再加保護之功，須至疏者。　右疏具申¶
　　　聖前，　伏乞　靈慈，洞囘昭格。謹疏。¶

** 　○嘉平淨竈餞駕疏¶
　奉　道投誠致祀，祈恩延祥集福。弟子，¶
　　　　　　　　　　右洎合家善信人等，是日叩干¶
神造意者。切以柄旋斗轉，喜𡻕序之告成。臘盡冬殘，乃祀辰而¶
<pb:CK-EX_JY267_05p020b>¶
　適屆。爰因一祭，用達片言詞念。弟子生逢盛世，幸際昌期。晨¶
　炊夕爨，日每事於庖厨。夏水冬湯，時惟充於口腹。而以一介¶
　庸愚，罔知禁戒。積咎良多，爲仁實寡。言行雖人所自修，功過¶
　則　神司糾劾。兹月二十四日府君朝¶
天之辰，是以預於二十三日，潔呈菲供，敬餞雲程，謹申首謝，仰¶
　丐　包涵。　伏願　德體舜仁，隱其惡而揚其善。¶
言囘天聽，原乎往而佑乎來。克保○門宇淸甯，灾非殄戢。財穀¶
　饒裕，樂衣食之自然。長幼平安，叶𡻕時之永泰，須至疏者。¶
　右疏具申　　　○　座前，　伏乞¶
仁慈，洞囘昭格。謹疏。¶
<pb:CK-EX_JY267_05p021a>¶

** 　○安鎭壇神疏¶
　奉　聖投誠，安壇奠位，乞恩錫慶，保安下民。○¶
　　　　　　　　　　　右洎合家善信人等，是日叩干¶
靈造意者。切以香火奉六神，用肅陳乎家祀。威靈護一宅，實倚¶
　仗於壇司。敢因修奉，特叩¶
神明。但○投詞，自以一介凡庸。千生慶幸，處室居家，惟平康而¶
　是望。經年厯𡻕，喜安阜而無虞。雖沐¶
乾坤覆載，亦叨¶
神聖匡扶。至於家龕奧竈門庭六祀，各分典守。然而人物[牲-生+兹]牲¶
　穀帛百端，總仗護持。靈壇所設，慶享以時。兹者信民寅具香¶
<pb:CK-EX_JY267_05p021b>¶
　楮牲醴等儀，延仗○門，修陳祀欵，以申安奉。須至具疏申聞¶
　者。　右疏具申　　○聖前，　伏乞¶
仁慈，俯賜昭格。勅部屬之羣靈，鎭安壇界。諭全司之眾職，保守¶
　家庭。務俾財穀豐饒，永叶盈餘之美。人丁利泰，克如吉慶之¶
　休。牲畜同興，行藏並妥。謹疏。¶

** 　○爲劉姓幼子溺水建齋疏¶
　奉　道建齋，𥸤恩薦子，兼資眾靈。弟子，¶
　　　　　　　　　右洎合家長幼人等，是日叩干¶
元造意者。切以死生有數，難囘造物權衡。修短在天，莫測乾元¶
　巧奪。見孺子匍匐入井，路人猶日興嗟。値幼孩殞喪於江，其¶
<pb:CK-EX_JY267_05p022a>¶
　父甯忘抱慟。情同子夏，事叩¶
慈尊。但○投詞，伏爲幼男○本命○年○月○日○時受生，係¶
　○處人氏，存年○𡻕，於○年月日時溺水，殁於○河水分。嗚¶
　呼，星星幼子，甫離襁褓而殞命長江。小小嬰兒，未及長成而¶
　遊魂逝水。隨波逐浪，苦楚何堪。濯雨推沙，沉淪足憫。欲申拔¶
　度，敢乞　慈悲。¶
　次念本境無祀煢魂，旣乏主依，誰爲祭享。因兹一善，漙利三¶
　途。爰備法信凡儀，取今月○日良吉，延仗淸侶於家，修設¶
○○道場一中，匝至○日告竟。等因(兆)領詞䖍切，勉爲宣行竊¶
　照所薦○，尙屬孩提，情實悽慘。然¶
<pb:CK-EX_JY267_05p022b>¶
天德本乎好生，而玄功垂乎普度，豈使赤子久滯黃泉。爰是不¶
　揣陋微，摭陳詞悃，以申奏聞者。　右疏具申，¶
　　　　　　　　　伏乞¶
仁慈，俯賜昭飛允。寶花於江上，化作神舟。降貝葉於堤邊，砌成¶
　覺㟁。援幼魂而離苦海，善果祗承。復本性而悟元音，福天證。¶
　度。次祈一切幽靈，均沾利益，克偕人道之榮，永消鬼魔之障。¶
　更冀家庭淸吉，眷屬平康。謹疏。¶

** 　○謝蚕𡚱疏¶
　奉　道謝蚕致祀，迎恩善後，集慶延祥。弟子○室人○氏，¶
　　　　　　　　　右洎合家男婦人等，是日叩干¶
<pb:CK-EX_JY267_05p023a>¶
懿造意者。切以皎皎素󰆷，雖目女工而治。爛爛色繭，實由𡚱德¶
　所司。飬之有法，播聖訓於古今。分之以時，廣天財於宇宙。文¶
　成錦繡，美著朱藍。但弟子○及室氏，幸以夙緣，叨逢盛世，農¶
　桑爲業，耕織資生。每從蚕事，園中採葉，不辭勞頻，致繭工盆，¶
　内繰󰆷，深着意。估斤計兩，幸有餘金。遡本思源，豈忘¶
至德。洪惟　懿化虛靈，啟蚕工而垂教。¶
母儀貞靜，參帝治而調元。普被乾坤，周旋造育，有禱必孚，無祈¶
　不應。爰備牲醴香燈法信凡饈，恭申致¶
　謝。兆謹爲摭疏申聞者。　右疏具申，¶
軒轅聖后西陵元𡚱　蓮前。　伏乞¶
<pb:CK-EX_JY267_05p023b>¶
懿慈，曲垂昭鑒。旣隆往惠，更布新恩。五色蛾來香草上，良如園¶
　客之奇逢。千行蚨集衡廬中，允叶家人之素願。隨時並泰，與¶
　物皆亨。謹疏。¶

** 　○彗星墜宅憂火祈安疏¶
　建善投誠，乞　恩弭厄，奠宅保安。下民，¶
　　　　　　　　右洎合家善信人等，是日叩干¶
元造意者。切以吉凶有象，每示現於天星。禍福無門，皆取憑於¶
　人事。爰因異朕。特叩¶
明聰。詞緣○月○日一星隕墜，適在居廬。舉室憂惶，莫知底藴，¶
　疑爲彗尾流光，惟殃是懼。抑或熒芒飛燄，種厄預形。思歛迹¶
<pb:CK-EX_JY267_05p024a>¶
　以囘灾，謹省身而修德。寅具法信凡儀，取今月○日，延(兆)於¶
　家潔地建壇，修設消灾淸醮一中，匝至○日告竟。用祈¶
大澤。默歛融精。等因(兆)領詞䖍切，肅念崇修。自慙愚劣之材，濫¶
　列簪裳之序，總丐　慈恩，曲垂原宥，須至疏者。¶
　右疏具申，　　○聖前。　伏乞¶
仁慈，俯賜昭允。赦原罪咎，解釋愆尤。移咨坎府離宫，合干眞宰，¶
　同降恩波，潛消厄戾。俾令門闌淸吉，永消炎上之虞。宅舍攸¶
　甯，克遂寰中之福。謹疏¶

** 　○被火驚後謝罪祈安疏¶
　奉　道祈　恩，息熒奠宅保泰。弟子○，卽日叩干¶
<pb:CK-EX_JY267_05p024b>¶
元造意者。切以處市居㕓，每切平安之望。防微杜漸，深懷熒㓂¶
　之憂。敢因驚爇，特叩¶
慈悲。詞緣店居於○月○日，偶失徙薪，旋遭起火。幸¶
神功之庇護，未致深灾。在人意以憂疑，豈無遠慮。於是誠嚴諫¶
　往，事舉追來，寅具牲醴，用答¶
洪庥，須至疏者。　右疏具申，¶
　　　　　　伏乞¶
仁慈，俯賜昭鑒。霽怒收威，永戢祝融之厄。消灾錫福，時覃海若¶
　之恩。克保街坊淸吉，人物平康。謹疏。¶

** 　○爲桃關修齋餘剩銀兩繳廟疏¶
<pb:CK-EX_JY267_05p025a>¶
　恭詣祠下，投誠祀神，納欵繳獻善財。弟子○，是日叩干¶
神造意者。切以作善崇仁，務秉公而核實。修因舉事，豈尙利以¶
　沽名。謹因餘貯，特叩¶
威靈。但○雖以微生，寓形四大。寡悔寡尤，知言行而弗逮。修身¶
　修德，愧省克而未能。錫福自天，久欽懷於典訓。爲仁由已，深¶
　注意於善緣。當兹金酋肆逆，王師用征頻年。夫役兵商，殞亡¶
　甚眾。不逢薦拔，奚免沉淪。○固屬陋微，願師惻隱，自捐銀○¶
　○兩，募化銀○百○十兩，延仗羽人，於關立壇，修設¶
　水陸鴻齋，以行普度。除一切費用支銷外，餘銀○十兩。竊思¶
　來自十方，非宜妄耗。全乎眾善，合與繳陳。呈奉廟祠之内，留¶
<pb:CK-EX_JY267_05p025b>¶
　爲修葺之貲。了結善緣，培成功德，須至具疏繳納者。¶
　右疏具申，　汶川縣云。　　伏乞¶
神慈，俯賜　電照。領使任人，有獘者嚴行鑒察。蕃餘奉祀，無私¶
　者默降禎祥。謹疏。¶

** 　○孩童於神前寄名疏¶
　地分居民，今詣○廟，投誠祀¶
聖，寄名乞　恩，保嬰錫福。弟子○同緣○氏，　是日叩干¶
大造意者。切以保赤懷嬰，實頼自天之佑。寄名祀聖，切殷愛子¶
　之私。緣○夫婦所生○子，命帶關刑，身多疾厄，非叨¶
廕佑，曷克長成。是以不揣卑微，希邀¶
<pb:CK-EX_JY267_05p026a>¶
眷顧。寄保䑓前，更名○○。伏願　仁融生育，¶
德賜帡幪，克保幼童關厄全消，平安是履。易長易成，俾髫年而¶
　叶慶。無灾無難，經逐嵗以維安。須至疏者。　右疏具申，¶
　　　聖前。　伏乞　仁慈，俯賜昭格。謹疏。¶

** 　○祝聖夀疏¶
神造意者，切以列鼎焚香、瞻仰惟勤一念進觴。祝夀頌呼，共慶¶
　千秋。恭逢　嶽降，特露蟻誠。但○等叨生盛世，幸際昌期。¶
　覆載照臨，三無恩資乎天地。行藏舉止，百事端倚乎¶
聖神。德被民生，五祀之典文偉矣而功留世域萬年之廟貌巍¶
　然眾等刻銘有日答報無由。應此華辰，恭申祀欵。上祝¶
<pb:CK-EX_JY267_05p026b>¶
聖夀無疆，等乾坤而不老。¶
神功叵測，與日月以同昭。應感因善人而益著，在在咸歡。憑依¶
　因勝地以愈靈，方方共仰。次祈　大德，永彰，¶
鴻庥茂錫，克保眾等。星辰順而灾障不侵。運限通而吉祥來萃。¶
　家家淸吉，戸戸平安，須至疏者。　右疏具申，¶
　　　　　　　　　　伏乞¶
仁慈，俯賜昭格。謹疏。¶

** 　○爲覺乘寺僧人[示*良]星疏¶
　○寺禪林，奉祀　三寶，崇玄禮斗，禳星乞¶
恩，消灾保泰。釋子　○，右洎合寺法派人等，是日皈依¶
<pb:CK-EX_JY267_05p027a>¶
元造意者。切以星度正中天，厯萬方而並統。斗垣居北極，盡十¶
　地以咸欽。凡寄形於三教，均禀命於¶
七元。災祥所隷，懇禱是陳。但釋子投詞，伏爲師○本命○年○¶
　月○日○時受生，上屬¶
北斗第幾○○星君，星光主照，行庚○十𡻕。伏自本年○○月¶
　以來，身染疾厄，綿延甚久，未獲痊平。切惟塵業爲灾，由靈䑓¶
　之弗淨。運途致厄，在衲子以同然。蓋緣未具大智，是以如彼¶
　凡流。非申禳禬，曷遂平甯。爰備法信，取今○日夜分延。(兆)於¶
　寺舒壇，依按　玄儀，崇修¶
太上消灾延生醮事一中。上祈¶
<pb:CK-EX_JY267_05p027b>¶
元仁，用解疾苦等因。(兆)愧以庸愚，職司救濟。欲成利世之功，必¶
　仗自天之佑，須至具疏申聞者。　右疏具申，¶
　　　　　　　　　　　　　伏乞¶
慈悲，俯囘昭鑒。正星度於躔間，囘凶作吉。錫元庥於梵宇，解厄¶
　消灾。克保僧躬痊泰，法智圓明，了無翳障之侵，永叶平安之¶
　貺。謹疏。¶

** 　○送童還宮疏¶
　地分居民今詣○寺，投誠祀¶
聖，酧恩祈福保嬰。弟子○○○，同緣○氏，　卽日叩干¶
懿造意者。切以承先啟後，頼子嗣以紹傳。錫胤保嬰，仗¶
<pb:CK-EX_JY267_05p028a>¶
神祗而庇佑。詞緣○半度甲庚，尙無花果。深懷伯道之憂，每切¶
　盧同之望。爰從俗例，叩懇¶
慈恩。時請靈童一尊，於家奉祀。果爾祥徵燕夢，喜應弧懸，於○¶
　年月日得生一男，名曰○○。迄今○𡻕，久䝉深恩，未遑一謝。¶
　兹際會辰，由是䖍備名香一朿，九品全堂，楮財雲馬等儀，敬¶
　送神童法像還宮，上酧　聖德。伏願　鑒納微誠，¶
　昭歆庶品。克保童運光亨，俾關刑而消戢。身躬叶吉，度𡻕月¶
　以淸甯。母子均安，門庭永慶，須至疏者。　右疏具申，¶
　　　　　　　　　伏乞¶
仁慈，俯囘　昭格。謹疏。¶
<pb:CK-EX_JY267_05p028b>¶

** 　○立燈酧愿疏¶
　奉　道供燈酧愿，集慶延祥。下民○　　　是日，叩干¶
元造意者。切以三景麗天，著日月星辰之象。九華照夜，繼乾坤¶
　宇宙之光。况乎春宵絢錦，六鰲負海島以騰輝。元夕張燈，百¶
　鳥向彩山而吐燄。洵屬盛時，可酧愿事。但民○投詞，切爲¶
　　疾厄相凌，祈禳弗應。　　會期臨邇，需財甚殷。¶
　　家宅弗甯，人物欠利。　　叩立塵寰，敢忘覆載。¶
　爰發誠心，供點　上元天燈○年。上奉¶
高穹，仰希眷佑。　伏願　燄徹遙空，燈華與月華而並耀。¶
光昭大地，人道同天道以維新。有志竟成，所祈必應。次祈克保¶
<pb:CK-EX_JY267_05p029a>¶
　○庭闈際慶一家之和氣。藹然作止悉如四序之繩禧美矣。¶
　今則○○寶燈，○○愿欵，須至具疏申聞者。　右疏具申¶
　　　　　　　　　　伏乞¶
仁慈，俯賜昭格。謹疏。¶

** 　○散齋後安謝土神疏¶
　奉　道祀土安龍，奠宅祈祥。弟子　是日，叩干¶
元造意者。切以坤元致用，本鎭靜以爲常。人事懷居，惟平安而¶
　是望。凡有修爲，必申奠謝。兹○建齋報本，雖篤念於孝誠。振¶
　革鳴金，實有驚於坤造。今則蘭塲已徹，勝事云終，非申妥謝，¶
　曷遂平安。於是另備楮財，重行法事。䖍邀¶
<pb:CK-EX_JY267_05p029b>¶
妙惠，以介繩禧。須至具疏申聞者。　右疏具申，¶
　　　　　　　　　伏乞¶
仁慈，俯賜昭允。各鎭攸司，俾家居而永泰。同垂福廕，保人物以¶
　均安。謹疏。¶

** 　○爲郭姓夫婦疾厄夢金甲神人復夢紅輪墜宅二厄痊平¶　　發心供燈疏¶
　奉　道供燈，祀　聖祈祥保泰。弟子○　室人○氏，¶
　　　　　　　右洎合家善眷人等，是日叩干¶
元造意者。切以民處兩間，恩仰三無妙化。身成五體，德叨四大¶
　鴻庥。雖云草莽野人，亦屬照臨赤子深感¶
<pb:CK-EX_JY267_05p030a>¶
生成慚無報答。况吉徵旣形於夢寐，而凡意豈忘於¶
帡幪。爰摭詞言，上陳¶
鑒盼。詞緣弟子於　　年十月内，身染瘡疾，室人抱恙，藥餌弗¶
　靈，師巫罔應幸。沐¶
神功，流恩夢境，金甲現天將之形。驅魔逐崇，紅輪照凡居之宅。¶
　炫彩揚輝，災於是以潛消，疾由焉而痊可。非屬¶
元仁，曷臻妙應。是以肅建愚悃，供點¶
天燈，以　　首而至　　春。愿嚴三載於上九前，而迄乎元宵¶
　後。功止九期，用酧¶
恩庥，更祈福祉，須至具疏申聞者。　右疏具申¶
<pb:CK-EX_JY267_05p030b>¶
　　　　　　　　　　伏乞¶
仁慈，俯垂鑒盼。潛昭寅奉之誠，茂衍禎祥之貺。永戢災尤，長覃¶
　景福，保其一家淸吉，四序平康。謹疏。¶

** 　○請引疏¶
　奉　道投誠，皈依　三寶，請引受度。弟子○卽日叩干¶
元造意者。切以苦海渺茫，愛水泛千層之浪。迷途幽僻，業烟鎻¶
　萬里之程。名利共爭於眼前，津梁熟計於身後。總歸沉滯，罕¶
　際了明。幸惟　法開龍藏，啟接引之梯航。¶
　文闡鳳章，闢皈依之路徑。憑爲因果，福及人天。伏念○品微¶
　一介，跡寄三才。長萬物而爲靈，染六塵而逐幻。固知蒼顏易¶
<pb:CK-EX_JY267_05p031a>¶
　悴，歎𡻕月以如流。白首興嗟，慮輪廻之若電。遂洗心而懺悔，¶
　乃刻意以修持。請授引文，增培冥福等情。(兆)領來詞，未敢擅¶
　便，謹先錄奏，願乞　慈悲，須至疏者。　右疏具申，¶
　　　　　　　　伏乞¶
元仁，俯從凡懇。准(兆)傳給施行，庶使玄風播振，宏妙義而頓醒¶
　羣䝉。正果，精修，悟眞源而保全萬善。仍請布流道炁，覆護引¶
　張，庇佑信人，廣延夀算。謹疏。¶

** 　○爲羅姓父亡持報恩齋圓滿繳齋兼除服疏¶
　建善圓齋除服，乞　恩資冥，兼祈顯福。孝男○是日，叩干¶
鴻造意者。詞稱伊父○正魂原命(云)，　終於○地分。¶
<pb:CK-EX_JY267_05p031b>¶
　孝男切惟，百行以孝爲先，思親者雖終身而猶慕。一念惟哀，¶
　是主，守制者於五味而難甘。故齋著報恩，因鞠勞而立法。事¶
　傳茹素，厯𡻕月而有期。○幸叨前因，克居人道。　　四大成¶
　形，本陰陽而毓炁。五官具體，由父母以生身。恩並兩間，德隆¶
　九我。意謂長依膝下，稍舒愛日之歡。夫何永逝幽中，竟抱終¶
　天之恨。愁懷烏鳥望，斷白雲。爰是持守報恩，淸齋三年六月。¶
　申孝思之無盡，欲冥福之有加。兹則齋期已滿，例應表圓。寅¶
　具法信，卜今月○日良吉，延仗淸流，於家修奉¶
　圓齋，除服資冥善事。上祈　眞鑒，下竭孝情。恭迎¶
　恩命，應此懇陳，須至疏者。　右疏具申，¶
<pb:CK-EX_JY267_05p032a>¶
　　　　　　　　伏乞¶
仁慈，俯賜昭格。降靈梵於幽途，其開淨界。錫殊恩於亡者，俾陟¶
　生方。卽或已返人門，仍丐再培顯福。次冀克保○○，行止維¶
　安，𡻕時叶吉。謹疏。¶

** 　○拜香疏¶
　地分居民，秉誠拜香。敬詣○處，祀　聖酧恩祈福。弟子，¶
　　　　　右洎同行善信人等，是日叩干¶
鴻造意者。切以有叩則靈，應感何分遠近。承恩當謝，路程豈憚¶
　迢遥。故肅念進香，跋涉不辭千里。而登山禮聖，皈依恪盡寸¶
　誠。良由一德，致然乃爾。羣生篤奉，已至蓮䑓。敢陳葵愫，事緣¶
<pb:CK-EX_JY267_05p032b>¶
　民○○年月，身染疾厄，勢甚沉危，盧扁不靈，徒吞嘗於湯藥。¶
　師巫無効，空呼叱於鬼神。惟親體之欠，安在子心而益懼。爰¶
　是恪秉精䖍，叩許　尊前。拜香三載，仰邀¶
慧力，遂獲平康。旣承度厄，謹事酧恩。沿途再拜，逕叩¶
䑓前。信香重封，恭焚爐内。特錄疏詞，以申繳謝者。¶
　右疏具申　　○聖前，　伏乞¶
仁慈，洞囘昭格。銷除愿籍，增益福緣，克保弟子。椿茂萱榮，晚景¶
　際泰甯之慶。蘭芳桂秀，衡門遂顯達之休。凡在四時，應諸元¶
　吉。謹疏。¶

** 　○蕭曹二公夀會疏¶
<pb:CK-EX_JY267_05p033a>¶
　奉祀慶夀迎　恩，保安集慶。弟子¶
　　　　　　右洎九房三班眾信人等，是日叩干¶
聖造意者。切祀以典分條，香火因所宜而永奉。神功並著，威靈¶
　乃畫一而常昭。鴻惟¶
相國，列職衙神。始從刀筆，埋案牘而曲直分明。後秉鈞衡，治國¶
　家而勛猷宏懋。留芳千古，定法三章。旣正刑名，遂專吏祀。但¶
　弟子等一介庸才，兩間俗子，受役三班，列名九案。賛籌公務，¶
　惟受命以遵行。辦理詞情，僅奉差而奔走。慚無一補，諒有多¶
　乖。幸仗¶
帡幪叨安，𡻕月久矣。懷恩切焉，圖報兹居。¶
<pb:CK-EX_JY267_05p033b>¶
夀辰謹崇會事，恭陳庶品，敬祝　千秋。歌揚神化，用優孟之衣¶
　冠。𥸤降靈庥，藉羽人之經籙。謹籙䟽詞，以申致慶者。¶
　右疏具申　　○聖前，　　伏乞¶
仁慈，洞囘昭格。公私兩途，冀垂靑而鑒盼。疑難諸案，祈辨曰以¶
　剖分。普庇合衙，均沾多福。謹疏。¶

** 　○衙神秦公夀會疏¶
　奉祀慶神祝夀，兼祈福祉。領首弟子，¶
　　　　　右洎三班九房眾信人等，是日叩干¶
神造意者。切以衙署有神，英靈廣應於公務。廟祠致祀，香火得¶
　並於相臣。洪惟法體，嶽降前朝。雖立身於差首，遇事周旋。嘗¶
<pb:CK-EX_JY267_05p034a>¶
　留意於𡨚情，臨時調護。由陰隲而進秩神官，享蒸嘗而同司¶
　刑政。若投名於廨内，均托庇於¶
䑓前。但弟子等，本以庸愚，得充胥役。受命公庭，承應雖從官令。¶
　當差縣署，行藏實仰¶
神功。奉明禋於四序，尙竭精䖍。值令節於千秋，敢虛慶祝。爰率¶
　吾人，恭修會事，供陳數品，戲演三䑓。上祝¶
靈化益靈，與蕭曹而並懋。¶
夀辰永夀，等山嶽而同高。神遷上爵，福及羣生，須至具疏申聞¶
　者。　右疏具申¶
旌陽得道衙神秦公眞司　䑓前，　伏乞¶
<pb:CK-EX_JY267_05p034b>¶
仁慈，洞囘昭格。納此微誠，予之巨庇。指揮所至，使善惡以顯明。¶
　鑒察所臨，致奸頑而懾伏。衙無疑案，差有餘功。次祈克保眾¶
　等淸甯，頻年集慶。謹疏。¶

** 　○出差獲犯酧愿疏　　　　奉¶
道投誠，酧　恩還愿，謝前保後。弟子○　是日叩干¶
神造意者。切以陽有法，陰有神，惡類難逃於憲網。察乎來，彰乎¶
　往，靈光默照於暗途。星電所臨，無微不顯。精䖍所至，有禱必¶
　通。詞緣弟子等，本以庸才，托身官署，受役辦差，雖盡心而任¶
　事。當堂奉命，儘竭力以致勤。倘屬疑難，必邀¶
庇佑。昨於○月○日䝉¶
<pb:CK-EX_JY267_05p035a>¶
　縣主○票差，爲原告○○具報○○場地界，被○○○○○¶
　○肆凶搶○一案。委弟子等密行擒捕。忖伊豺𧳓成性，狐兎¶
　爲踪，非仗　靈明，曷能捕獲。爲此叩許¶
尊前，神戲一䑓，紅袍一領，牲醴香楮之儀。果叨¶
巨庇，遂獲正犯○○○，囘衙復命。爰卜本月○○日良吉，敬演¶
　優音，特陳牲醴，以申致謝者。　右疏具申，¶
　　　　　　　　伏乞¶
英慈，洞囘昭格。享其修奉，鑒此愿誠旣垂靈於已往，益顯應於¶
　將來。謹疏。¶

** 　○已獲正犯更祈佑捕從犯疏¶
<pb:CK-EX_JY267_05p035b>¶
　奉　道投誠酧愿，再祈顯應，全振¶
神功。弟子○　　　　　　　是日，再叩¶
靈造意者。切以有始有終，人事尙圖完美。不遺不爽，神功方謂¶
　宏彰。故托庇於在前者，益仰保全於其後。而邀恩於已往者，¶
　還思佑助於未來。謹因叩謝，再𥸤¶
威靈。詞緣○○具報，於○月○○日在○○○地分，被𠒋匪○¶
　○○○夥黨○○一案，奉¶
　縣主○票差役等捕捉。竊料犯等𧲣𧳓成性，狐兎爲踪。逞𠒋¶
　恃暴，或知者猶畏怯而弗言。伏跡藏形，在差人卽搜尋而難¶
　覓。非仗　至靈，曷擒犯黨。爰是叩許¶
<pb:CK-EX_JY267_05p036a>¶
尊前，神戲一䑓，紅袍一領，三牲等儀。果䝉顯佑，已獲○○正犯¶
　在案。爰率同儔，首還愿事。尙有○○，旣同一案，不應逃刑。弟¶
　子等再請　神司，嚴加鑒察。謹錄疏文，重申凟懇者。¶
　右疏具申　　○位前，　伏乞¶
靈仁，曲從願意。寶劍飛霞，使犯身而落魂喪膽。金鎚走電，致𠒋¶
　類而束首寒心。總賜匡扶，俱經捕獲，則國法允昭，而¶
神功益著。吾儕䝉福，香祀愈興。謹疏。¶

** 　○陞引疏¶
　就會投誠，陞引乞　恩，延年益算，錫慶保安。信(人女)¶
　　　　　　　　　　是日，叩干¶
<pb:CK-EX_JY267_05p036b>¶
元造意者。切以濟世有津梁，先自善中立本。度人明旨要，久於¶
　宇内傳宗。惟興賢舉善一端，廼體道修身初級。寶引金章，准¶
　依儀而給授。陽途陰治，可藉牒而護持。人民所奉，今古同然。¶
　兹據○呈詞，自以叨秉○靈，克生人世。雖然夀祿無虧，已逾¶
　花甲。究竟功緣未建，難證壺天。致念輪廻，深懷恐懼。於乾隆¶
　四十三年三月，幸逢灌邑治東武廟，崇修水陸鴻齋，按式頒¶
　發。引張爰詣法壇，請受以爲執照。謹遵¶
　本行經旨字數，拜稱¶
玉皇尊號，一萬二千三十六聲，已遂周圓，合行表答。今就○處¶
　○會，敬申敷奏者。　　右疏具申　(云)，　伏乞¶
<pb:CK-EX_JY267_05p037a>¶
仁慈，俯垂昭鑒。錄此微䖍，予之多福。俾其老景愈安，添靈籌於¶
　海屋。凡身永慶，享福貺於衡門。卽至世數云齊，務使冥程不¶
　滯。謹疏。¶

** 　○爲長生觀鑄鐘圓功疏¶
　奉　道懸鐘開響，圓功表善。投詞領首，¶
　　　　　　　右洎列名善男信女人等，是日叩干¶
聖造意者。切以暮鼓晨鐘，爲法門之規範。圓金方玉，出梵宇之¶
　聲聞。振淸音於午夜，響在叢林。成法器於鐘爐，功由檀越。謹¶
　因懸掛，特叩¶
鑒聽。但弟子等本緣一介，忝列三才。利鎻名韁，久繫身心迷業¶
<pb:CK-EX_JY267_05p037b>¶
　海。靈䑓淨地，誰從根本究眞源。雖曰修培在已，𡻕月徒虛。然¶
　而造就惟天，甄陶至廣。刻銘有日，報答無由。兹者離𡺾山前¶
　長生觀内，特開一鑄，募及十方。旣眾信以捐貲，喜太平而應¶
　美。卜吉揚音，崇齋達善。伏願　響徹層霄，¶
　聲通三界。　宸聰天耳，從兹默爾感通。¶
　幻境迷途，自此豁然醒悟。幽顯均沾，神人胥慶，須至具疏申¶
　聞者。　右疏具申　　○聖前，　伏乞¶
帝慈，俯垂鑒盼。允應凡言，旁施天福，克保眾信人等。士則科名¶
　顯達，食祿皇家。農則倉廩豐饒，安居夀域。行商坐賈，則利獲¶
　千金。善女信男，則祥鍾五福。法緣益闡，與鐘聲而長鳴。水澤¶
<pb:CK-EX_JY267_05p038a>¶
　彌深，分河源而普潤。次祈山門興旺，道日光輝。謹疏。¶

** 　○木商答謝神庥疏¶
　奉祀謝　恩，更祈福庇保安。弟子¶
　　　　　　　　右洎合厰人等，是日叩干¶
靈造意者。切以浩浩長源，有神祗而典守。滔滔巨派，由龍德以¶
　主司。故經涉江河，均依庇護。而修崇禋祀，少答¶
威靈。但弟子等寓形一介，寄跡兩間。斧斤時入山林，取諸材木。¶
　桴楫屢凌江漢，慮彼波濤。水面生涯，雖自險中覓利澤。源頭¶
　事業，實從暗裏托　神庥。鴻惟¶
應感，徧及邇遐。隨聲而有聖有靈，鎭水而無驚無恐。兹者運木¶
<pb:CK-EX_JY267_05p038b>¶
　來斯，幸波澂而浪靜。乘流至此，欣風順而濤平。良由造就。甫¶
　遂淸甯，旣沐　殊恩，敢忘一謝。爰具牲醴，呈獻¶
麾前。稍展微誠，兼祈遠佑，須至具疏申聞者。¶
　右疏具申　　　○聖前，　伏乞¶
仁慈，俯賜鑒納。丕鎭源流，澄恬水路。俾弟子等履涉如夷，經行¶
　若坦。風波不作，而財利倍收。伴侣同安，而身家永泰。凡居客¶
　地，亦仗　光幪。謹疏。¶

** 　○擬山居慶祀山神保安疏¶
　祀神祈福，保安山界。弟子　右洎合○人等，是日叩干¶
威造意者。切以禹迹堯疆，畫邑各分典牧。高陵深谷，遐方悉有¶
<pb:CK-EX_JY267_05p039a>¶
　治司。故祀典亦重於山川，而居民均依於¶
神聖。是謂食其德者報其功，當隆祭享。處其境者䝉其福，必奉¶
　蒸嘗。如○等卜宅山中，棲身宇下。老幼粗安，良由庇佑。𡻕時¶
　叶慶，實出　帡幪。久懷高厚，難報󰆷毫。屆此○時，正逢¶
神節。明香淨酒，聊假物以將誠。風馬雲車，願遷光而據我。不遺¶
　草莽，庶合造化之仁。永奠峰巒，益廣栽培之化。須至疏者。¶
　右　疏　　具　　申¶
本處山川主者社令神君　位前，　伏乞¶
仁慈，俯賜昭格。殄瘴嵐於高岫，人物安居。驅狼虎於遐陬，爪牙¶
　歛迹。有土生財，致吾人而富足。同天共地，保赤子以泰甯。凡¶
<pb:CK-EX_JY267_05p039b>¶
　在行藏，均祈利益。謹疏。¶

** 　○關告河神保固堤㟁疏¶
　祀神祈　恩，靜流息浪，保固堤㟁。弟子○　是日叩干¶
神造意者。切以河有㟁，江有堤，水勢歸中流而直下。春之耕，秋¶
　之刈，田疇從邊界而永分。田須有水，方全灌溉。水若衝田，反¶
　致害殃。然鼓浪揚波，雖自長源奮湍激。而保堤護㟁，良由¶
大聖以維持。旣憂𤱶畝，特叩¶
威靈。緣弟子等，世本農家，力勤耕事。薄田數畝，界接大河。自夏¶
及秋，慮興灾於汎濫。望洋觀水，恐被厄於崩冲。修培固在人工，¶
　呵護必資　神力。爰陳牲醴，敬備香燈，上祀¶
<pb:CK-EX_JY267_05p040a>¶
靈通，旁祈奠定，須至具疏申聞者。　右疏具申，¶
　　　　　　　伏乞¶
至仁，俯昭下悃。浪靜潮平，莫肆馮夷鼓舞。川流澤潤，廣涵海若¶
　慈悲。務俾沿河田畝，使尺寸以無崩。止水岸堤，若山陵而永¶
　固。則農事有登，而民生有頼。凡屬愚言，總祈恩佑。謹疏。¶

** 　○同夥失銀明心立誓疏¶
　敬請　神䑓，明心立誓，乞¶
恩報應投詞。下民○○○，　是日叩干¶
靈造意者。切以曲直殊途，在神祗而暗照。是非隱昧，於事跡而¶
　生疑。欲分涇渭，必假¶
<pb:CK-EX_JY267_05p040b>¶
鑑衡。但弟子等一介草茅，秪馳形於貿易。舉家衣食，惟從事於¶
　貨財。竊惟易著斷金，應得同心勝友。籌操覓利，當求合志良¶
　朋。○等情投往日，意契前時。夥伴生涯，營求利息。貲本則佊¶
　此不齊，出納則寡多必記。乃於○月日撿察匱韥，竟失銀○¶
　兩。據情揆理，事則難明辨實與虛，𡨚將誰訢。非叩¶
神靈，曷昭心跡。爰具香儀，拜投¶
　䑓下。　伏願　一鏡高懸，¶
兩途朗照，大彰報應，使淸濁以分源。立顯威靈，致鯉鰱而辨跡。¶
　不偏不黨，如電如衡，須至疏者。　右疏具申，¶
　　　　　　　　伏乞¶
<pb:CK-EX_JY267_05p041a>¶
仁慈，俯賜昭報。謹疏。¶

** 　○爲張姓母病許誦藥師經卷母亡就齋悔愿疏¶
　就齋悔愿，銷盟投詞。弟子　　是日，叩干¶
蓮造意者。切以立愿雖有盟，必䝉恩而甫謝。陳言復何禱，爲列¶
　籍以當銷。謹因往事，附進哀辭。詞緣民母○氏，昨於○月以¶
　來，染恙在躬，求醫罔効。知母年而益懼，曷勝憂惶。思¶
佛力而維靈，敢陳懇告。恭惟¶
藥師上品釋教名經，有誦則靈。功用數符乎大衍，無祈不應。感¶
　通蹟著乎塵剎，今古流行，人天信奉。(小民)肅䖍方寸，冀沐¶
慈悲。叩許敬持寶經，增延母夀。夫何世祿已終，慈親遽逝。無限¶
<pb:CK-EX_JY267_05p041b>¶
　哀情，望白雲而抱慟。一番愿信，懸丹衷而不忘。兹建齋筵，謹¶
　呈疏悃。仰丐　能仁，曲垂恩免，須至疏者。　右疏具申¶
　　　　　　蓮下，　伏乞　慧目朗觀，¶
佛慈洞鑒。准今時之誠意，銷往日之盟言。慈航飛渡，俾懿靈早¶
　證於樂邦。福海淵澄，保孝姓永居於安宅。謹疏。¶

** 　○爲蔡和義失銀許愿立盟後經顯露酧愿乞恩免究疏¶
　今請祠下投誠，奉祀　神靈，酧¶
恩還愿，謝前保後，迎祥禬福。弟子○○○¶
　　　　　　　　　　是日，披露愚誠，叩干¶
威造意者。切以有許必酧，理固同於人事。無祈不應，道乃顯乎¶
<pb:CK-EX_JY267_05p042a>¶
　神功。欲答殊靈，敢陳私悃。詞緣弟子於○年○月日分，有銀¶
　一百一十兩，整取貯櫃中。隄防雖切，由外務而少疎。關守亦¶
　嚴，命子身而時照。次於○日開櫃取銀，解囊無物。壁墻如故，¶
　内外之盗難分。韞櫝猶然，偷竊之期莫測。深含憂恨，妄叩¶
　殿堂。敬許神戲一䑓，紅猪一口(云)，䖍祈¶
　顯應，用别是非。果䝉¶
神威，特彰鑑報。竟於本年十二月○日侄○自陳，係伊誘誆民¶
　子○，私付匙鑰，盜取斯銀。旣靈異之已昭，則¶
恩威而應謝。謹以本年十二月○○日，演賽優音，獻呈牲隻，如¶
　上愿儀，悉皆完備。謹錄疏文，寅行繳謝者。¶
<pb:CK-EX_JY267_05p042b>¶
　右疏具申　　○位前，　伏乞¶
仁慈，俯賜鑒納。全銷舊字，茂錫新庥。若夫弊在家庭，請寛恩而¶
　免責至我。身臨居止，願沛德以延祥。門闌淸吉，財物豐盈。謹¶
　疏。¶

** 　○爲李占龍代故父酧愿疏¶
　代爲故父投詞，酧恩繳愿，兼利幽顯。弟子○　是日，叩干¶
恩造意者。切以無祈弗應，足徵神道之威靈。有愿必酬，固出民¶
　情之激切。敢因往惠，特展新誠。詞緣弟子爰於上年，得染疾¶
　厄，一身困篤，用藥餌以不靈。舉室徬徨，於拯療而無計。民父¶
　○○，深憂子病。冀沐¶
<pb:CK-EX_JY267_05p043a>¶
神庥，謹許尊前神戲一䑓，香供數品。果䝉¶
恩佑，遂獲平康。刻銘有曰，答謝未遑。繼後父靈棄世，子道含哀，¶
　竟久延於愿欵，實抱歉於心思。敬卜良辰，恪申謝悃。取今○¶
　月○○日，恭呈菓供，寅奉香花，演賽優音，歌揚¶
神德。謹錄疏文申達者。　右疏具申。¶
　　　　　　　伏乞¶
仁慈，俯賜昭格。鑒此精誠，銷除愿欵。克俾故父超凌淨土，再生¶
　無逋。次之因凡民居處人間，逐𡻕有平安之慶。合家時吉，五¶
　福呈祥。謹疏。¶

** 　○爲李占龍父病立愿父亡酧愿疏¶
<pb:CK-EX_JY267_05p043b>¶
　投誠激愿，祈　恩善後。下民○　　是日，叩干¶
神造意者。切以顯應惟靈，舉世咸依乎神化。死生有數，冥權豈¶
　狥乎民情。故祈安保病，縱云一念可通。然盡夀畢年，到底九¶
　泉不免。但旣存愿欵，則應謝盟。言緣民父○○於○年○月，¶
　身沾疾病，勢甚沉危，巫醫罔効，藥餌無功。下民忖惟人事難¶
　憑，　神恩可𥸤。謹發至誠，皈投¶
憲治，叩許神戲一䑓，紅袍一領。欲仗¶
威靈，保全厄吉。詎期民父天年已定，大限難移，竟於○年○月¶
　日時棄世，自返重幽。迄今○載，親雖長逝，惟悼念於劬勞。愿¶
　則〓〓，〓致心〓〓悔。應卜良辰，敬行酧繳。〓是擇今○月¶
<pb:CK-EX_JY267_05p044a>¶
　○日，恭諸祠中，呈獻牲醴，敷演優音。如上愿儀。悉皆備納，須¶
　至具疏申聞者。　右疏具申，¶
　　　　　　伏乞¶
仁慈，俯賜昭鑒。銷其愿籍，錫以殊恩。克俾逝靈䝉度，早受質於¶
　入門。蓽戸承庥，永叨榮於天福。舉室平安，四時淸吉。謹疏。¶

** 　○安墳疏¶
　迎龍奠土，謝墓祈安。弟子○○○室人○氏，¶
　　　　　　　右洎合家長幼人等，是日叩干¶
靈造意者。切以卜地遷塋，妥先靈於窀穸。尋龍點穴，奉親柩於¶
　墓堂。然來山去水，信有神司而正案，傍砂必歸主宰。誠堅妥¶
<pb:CK-EX_JY267_05p044b>¶
　謝，敢事懇陳。緣○詞稱故○正魂，於○年月日時營塟此地。¶
　今經○○年，人丁欠利，家道多乖。或因風水帶煞，或由時日¶
　犯凶，咎尤塜壤，應在門庭。非行奠告，曷遂淸甯。爰具法信科¶
　式楮財，卜吉○月日，延仗羽人。於就墦間宣行法事。標山則¶
　一一關聞，謝地則方方鎭定。願體¶
慈悲，憑兹懇禱，須至具疏申聞者。　右疏具申，¶
　　　　　　　　　伏乞¶
靈仁，洞囘昭格。正陰陽之氣數，廣賜生成。定方界之宫垣，同施¶
　呵護。種殊祥於二十四向，衍大慶於千百餘年。從此門宇淸¶
　甯，家聲顯達，營謀遂意，舉止如心。謹疏。¶
<pb:CK-EX_JY267_05p045a>¶

** 　○祈嗣疏¶
　建善祈嗣，弟子○同緣○氏，　是日叩干¶
元造意者。切以啟後承先，惟子孫而是頼。傳宗繼祖，在嗣胤以¶
　丕延。緣○久偕伉儷，未叶態羆。罪恐無後，深懷不孝之憂。望¶
　切添丁，肅啟祈恩之念。爰備法信凡儀，取今月○日良吉，延¶
　仗羽人，於就○處建壇，修設¶
文昌祈嗣醮事一中。匝至○日告竣。藉此法緣，䖍求子息等因。¶
　兆領詞䖍切，勉爲宣行。慙無術以通¶
天，謹投函而請命。總丐¶
慈悲，曲垂鑒盼。或伊夫婦業網多牽，善根寡植，致子星之弗現，¶
<pb:CK-EX_JY267_05p045b>¶
　虛家緖以無承。抑或咎由風水，命犯網羅，三刑六害，孤陰獨¶
　陽，共肆仇難，遂艱嗣息。願憑¶
妙道，廣賜生成，須至具疏申聞者。　右疏具申，¶
　　　　　　　　伏乞¶
仁慈，俯賜昭允。應善誠而錫胤，慶叶懸弧。得令子以承祧，祥徵¶
　跨竈。謹疏。¶

** 　○初登懺堂悔罪祈恩疏¶
　今詣○處投誠，敬奉¶
三寶。初度登堂禮懺，首行謝過，迎恩保泰。信女¶
　　　　　　　　　　　是日，叩干¶
<pb:CK-EX_JY267_05p046a>¶
元造意者。切以百萬鴻名，應稱揚而通感。三千諸聖，憑奉承以¶
　印盟。在廣大法門，不遺塵俗。則閭𨶒庶類，盡可皈依。故大福¶
　有堂，爲信人而開啟。至眞罔象，從善者而資扶。經旨炳然，其¶
　來尙矣。但氏自以毓形坤道，秉質陰元，五漏凡軀，幸托乾坤¶
　覆載。半生業海，徒爲子女勤勞。雖然衣食頗充，還思來刼。猶¶
　念輪廻不息，益慮後程。久注意於津梁，欲力行於修省。敬發¶
　一誠，欽崇¶
三寶。願禮佛禮眞，卽兩門而並奉。受經受戒，合眾善而同歸。遇¶
　建鴻因，當勤香祀。切恐初入法門，未知儀則舉止違中，身心¶
　多咎，敢申首謝以𥸤。¶
<pb:CK-EX_JY267_05p046b>¶
殊恩須至疏者。　右疏具申，¶
　　　　　　伏乞¶
仁慈，俯垂昭鑒。善徑坦平，引世人而信向。元機闡振，錫天福而¶
　帡幪。克保氏身永泰，家道常安。體道合靈，漸悟玄微妙義。朝¶
　眞契感，廣培功德鴻基，謹疏。¶

** 　○刻經圓功疏¶
　奉　道圓功表善，乞¶
恩護經廣教。弟子¶
　　　　　率領諸山羽眾十方信善人等，是日叩干¶
大造意者。切以龍漢出書，厯億萬斯年而闡布。蝌文凝篆，曁百¶
<pb:CK-EX_JY267_05p047a>¶
　千後世以欽承。普天崇奉，大地流通。洵哉入道梯航，允矣度¶
　人舟楫。但互相抄寫，字多魯魚。欲使播傳，宜剖棃棗。弟子等¶
　幸緣俗子，得入法門。晚課早參，雖則誦持章句。晨鐘暮鼓，無¶
　非奉守規程。然濟物利人，從經言而克應。代天宣化，藉經力¶
　以通靈。不有眞文，奚揚道法。旣忝嗣人，當崇勝事。由是侣邀¶
　雲水，人募檀那，同堅志願，各捐貲財，果行翻刻，仰答¶
玄元。兹者鐫功已竣，修齋表圓，擇吉○日爲始，○日告㪚。敬𥸤¶
慈悲，印盟經籙，謹錄文疏，請祈鑒佑者。¶
右　　疏　　具　　申，¶
　　　　　　　　　　　　　　伏乞¶
<pb:CK-EX_JY267_05p047b>¶
仁慈，特加證錄。降太靈之眞炁，覆護玄意。啟至妙之元機，開明¶
　旨趣。庶乎神王遵奉，聲聲誦處合眞乘。聖教流行，在在宣時¶
　臻景福。溥與羣生，均沾至造。謹疏。¶

** 　○鎻關疏¶
　設供投詞，爲子度關。乞¶
恩保嬰，錫慶集福延齡。弟子　　　是日，叩干¶
元造意者。切以關煞分門，約計三十六種。旃檀率類，列名一十¶
　五端。總童運而司災厄之權，厯𡻕垣而判凶危之政。理許祈¶
　禳，¶
恩希造育。詞緣幼子○○，本命○○年○月○○日○時受生。¶
<pb:CK-EX_JY267_05p048a>¶
　伏自有生以來，啾唧時聞，災厄屢作弟子旣切憂心，爰延術¶
　人，推查童命，有犯○○等關。思惟¶
聖人傳保赤之科，王母有度關之法。由是寅備法信凡儀，取今¶
　○月○日良吉，延仗○人，於家找設虹橋，造成金鎻。負幼童¶
　而越度，依舊典以行持。欲保嬰孩，全希¶
聖力，須至具疏申聞者。¶
右　　疏　　具　　申，¶
　　　　　　　　　　　　伏乞¶
仁慈，曲垂鑒佑。消關煞之刑冲，布生成之功化。徧諭攸司，爲所¶
　度孩童○○。三六九齡而金關摧破，十二五𡻕而玉鎻開通。¶
<pb:CK-EX_JY267_05p048b>¶
　湯火永無，星辰正泰，疾厄不生，命基稳固。謹疏。¶

** 　○里域都官夀會疏¶
　今詣祠下投誠，奉祀慶¶
夀，祈福延祥。領首，¶
　　　　　　　右洎本街衆信人等，是日叩干¶
神造意者。切以地道乘權，統坤元者欽尊乎九壘。圜疆别界，司¶
　士德者鎭守乎一方。寸田尺土，旣爲邦域之封。微職都官，專¶
　主閭𨶒之事。洵稱長者，允號福神。○等叨處境中，均依宇下。¶
　獻牲奉爵，雖未致於時時。感德懷恩，常存心於耿耿。當兹七¶
　夕，適値千秋，爰率同人，恭申祀欵，敬呈豚信。旣慶¶
<pb:CK-EX_JY267_05p049a>¶
華齡，兼邀福祉。須至疏者。　右疏具呈，¶
　　　　　　　伏乞¶
靈慈，俯賜昭格。肅鎭維方，奠甯厥土。務俾民安物阜，地生有道¶
　之財。日往月來，人享無涯之福。謹疏。¶

** 　○上油供燈疏¶
　詣祠投誠，祀　聖供燈，祈祥保泰。下民○　是日，叩干¶
靈造意者。切以燈華煥彩，光分日月之輝。陽燧流精，燄繼星辰¶
　之象。故琳宮珠苑，寶盞高懸。而聖殿神祠，琉盂永照。敢因祀¶
　欵，少展凡誠。切念○本以微生，叨逢盛世。日從事於名利之¶
　間，每馳心於衣食之計。修省未能吉祥，曷致幸叨¶
<pb:CK-EX_JY267_05p049b>¶
巨庇。遂獲粗安，恩久銘於方寸。欵未答於座䑓。兹發䖍心，市易¶
　淨油，恭於殿前，供燈致祀。期以○月日爲始，至○日告竣。¶
　伏願　金粟華開，晝夜屬長明之景。¶
　龍膏光燦，乾坤啟不老之春。香祀永隆，神功愈著。等因據此，¶
　合與申聞。今則燈期○○，須至具疏申聞者。　右疏具申，¶
　　　　　　　　　伏乞¶
仁慈，俯賜昭鑒。曠錫恩庥，旁垂景佑。克保○○○一○淸吉，百¶
　事亨通。謹疏。¶
¶	
道藏輯要玄宗通事雅宜集卷之二終¶
<pb:CK-EX_JY267_06p001a>¶
* 重刋道藏輯要玄宗通事雅宜集卷之三¶
　武陽雲峰羽客陳復慧仲遠著¶
　　　　　　　　　　　　　嗣派徒張本學¶
　　　　　　　　　　　　　　　　羅本章¶
　　　　　　　　　　　　　門人　魏本善　梓行¶
　　　　　　　　　　　　　　　　高本還¶
　　　　　　　　　　　　　　　　許本述¶
　　　　　　　　　　　　　　　　王本昱¶
　　　　　　　　　　　　　　　　胡本固¶
　　　　　　　　　　　　　　　　雷本原¶
<pb:CK-EX_JY267_06p001b>¶
　　　　　　　　　　　　　嗣教孫劉合臹　記錄¶
¶	
　　　卷之三暢集¶
　　　雜文類¶
　　消災保安城隍牒　　玄元寶引¶
　　解疾白虎牒¶
　　消災詞　　請頒祈禳一十八誥啟¶
　　瘟醮遣舟水引¶
　　司命劄　　和瘟金容大帥牒文¶
　　迎靈過江關告河神祝文¶
<pb:CK-EX_JY267_06p002a>¶
　　亡齋城隍牒兼關夫丁神吏式¶
　　亡齋抽魂牒　　催票式¶
　　爲古長生觀鑄鐘開爐關告城隍牒¶
　　爲古長生觀開爐關告土地牒¶
　　神廟供燈敘言　　醮事禁止屠沽約條式¶
　　壇門禁條式　　預修齋請庫官牒¶
　　預修齋祭庫官牒¶
　　預修齋更換庫官請牒¶
　　預修獻帖　　㤗山醮關取皇夫牒¶
　　請㤗山十二太保牒¶
<pb:CK-EX_JY267_06p002b>¶
　　諸廟祀典牒　　領牲牒¶
　　回熟牒　　㤗山醮祭太保牒¶
　　㤗山愿醮勾銷都牒式¶
　　公卿百神狀式¶
　　禮案曹僚官典狀式¶
　　金銀錢山二狀同式¶
　　進錢引　　勾銷引¶
　　東嶽㤗山申　　炳靈太子申¶
　　請㤗山諸眞狀式¶
　　　　事文類¶
<pb:CK-EX_JY267_06p003a>¶
　　淸醮都意　　爲雙溪寺柳姓寄庫都意¶
　　爲長生觀修建顯英會都意¶
　　爲上元宫建齋薦祖附度猶師意¶
　　興利場文武夫子開光榜¶
　　爲古長生觀修建顯英王夀會都意¶
　　都江堰興工建醮意　　軒轅會事榜¶
　　上元天燈榜　又上元天燈會榜¶
　　靈巖會朝丹景山榜¶
　　楠木園鎭江王夀會榜¶
　　楠木園上元天官會兼醮事榜¶
<pb:CK-EX_JY267_06p003b>¶
　　五月被火謝熒榜¶
　　爲龍潭寺僧人圓寂建齋意¶
¶	
¶	
<pb:CK-EX_JY267_07p004a>¶
** 　○消災保安城隍牒¶
　建善投誠，爲○乞　恩消災袪病，祈安保㤗。下民¶
　　　　　　　　右洎合家善信人等，是日叩干¶
靈造意者。切以邦國統元元，亦仰資於牧守。神祗稱赫赫，誠藉¶
　重於隍司。蓋縣邑分權封疆，是賴而幽㝠立政。宰治攸關，凡¶
　屬修奉之途，必經¶
威靈之聽。但(民)投詞，爲○名○本命○○年○月○○日○時¶
　受生，行庚○十○𡻕。伏自○年○月○○日以來，身躬欠利，¶
　疾厄相淩。或爲刑衝尅戰，致起沉災。其因訟注愆尤，乃招斯¶
　厄。莫明底藴，深切憂惶。非申解謝，曷遂痊平。由是寅具法信，¶
<pb:CK-EX_JY267_07p004b>¶
　恪辦凡儀。擇期是月○○日良吉，延仗羽人，於家修設¶
太上消災保安善事一中，用解深厄等因。本司得此，除已依科¶
　修奉外。恭惟　貴職權司一邑，宰制萬民，凡有祈禳，必資造¶
　就，須至具牒移知者。　右移¶
某縣城隍主者輔德尊神，請看詳事理。仰煩指揮里社，肅淸¶
　方隅。掃蕩邪氛，殄除妖戾。仍乞請頒¶
恩貺，解釋病源。務俾星辰開㤗，永無奇蹇之加。身體遂𡨴，時際¶
　平安之福。謹牒。¶

** 　○玄元寶引¶
　爲傳給執照，以廣善緣以全修度事。竊惟繫身三界，終爲業¶
<pb:CK-EX_JY267_07p005a>¶
　識漂沉。浮世百年，未免塵根結習。葢　¶
元始金籙以傳文許世，人生身而受度。典訓昭垂，遵行相繼。¶
　據　大淸國(云)　地分信人○○○，卽日投詞叩干¶
元造意者。但○自呈本命○年○月○日○時受生。切念幸叨¶
　眞化，忝處人倫。雖衣食之頗充，惜年華之易邁。輪迴不息，轉¶
　徙何窮。非預備於津梁，曷超臻於證度。輒嚴素懇，恭叩靈壇。¶
　稽首皈依，請律身之妙戒。洗心投告，乞度世之靈文。仰憑¶
三寶恩光，用作兩生福果。等因壇司據此，理難阻違。恭按¶
明眞玉格，興賢舉善一欵。凡世間善男信女，有能崇奉¶
玄元，皈依教法，持齋守戒，作善建功者，准給引文，以爲執照。今¶
<pb:CK-EX_JY267_07p005b>¶
　就○縣○廟○道場，恭依¶
玉淸秘典金簡上儀，特授法引一張，付信人○○○收執。佩受¶
　之後，敬信修持，可使名著南宫，益今生之福果。咎銷北府，釋¶
　往刼之愆尤。卽至數終天限，身入陰邦，關津無阻，超陟有憑。¶
　須至引者。¶
　皈依道能消身業，皈依經能消心業，皈依師能消口業。¶
　太一保命延生神咒¶
玄天大誥，普濟羣愚。眞符煥發，列籍淸都。名標金籙，宿衅咸除。¶
　飛騰碧落，超登太旡。一如玄科律令。¶
　昊天㙮圖¶
<pb:CK-EX_JY267_07p006a>¶
　　　　　　　　　　　　　㙮礅三千三百拜，¶
　　　　　　　　　　　　　㙮身九千拜，㙮頂三十六拜，¶
　　　　　　　　　　　　　總計一萬二千零三十六拜。¶
　　　　　　　　　　　　　補闕三百拜。¶
　　年　月　　日給付信人○收執　　引。¶
　　玉皇，　玄帝，　太乙。　　傳度，　監度，　保舉。¶

** 　○解疾白虎牒　　奉¶
道修因爲○投詞，乞　恩消災，弭厄祛病，延生迎祥。弟子¶
　　　　　　　　　　　　　是日，叩干¶
靈造意者。切以𡻕煞正宫，垣列百神而司災戾。月星分度，次聯¶
<pb:CK-EX_JY267_07p006b>¶
　三合而厯運程。惟白虎之所躔，凶危叵測。而丹書之旣控，福¶
　澤可邀。爰陳悃愫，特叩¶
威靈。但下民投詞，伏爲○本命年月日時受生，行庚○十𡻕伏¶
　自○年月以來，身染疾厄，勢甚沉危，精攷五星，實犯三合，非¶
　憑禳禬，曷遂痊平。由是䖍偹法信凡儀，延兆於家，修設¶
太上禳災歛煞解病保安善事一中，用解深厄等因。本司得此，¶
　除已箋申省府該司祈¶
恩解釋外，須至具牒移知者。　右移¶
流年宫限金精白虎神君，請詳察事由，體懷慈念，應¶
上帝好生之德，允下民致祝之誠。轉凶造而爲吉造，哮吼不張。¶
<pb:CK-EX_JY267_07p007a>¶
　戢厄因而降祠因，爪牙潛伏。與彼五鬼，均錫一仁。務俾信人¶
　○疾苦頓除，精神㤗復，一門淸吉，四序平安。謹牒。¶

** 　○消災詞¶
　維　皇淸乾隆○年𡻕次○月建○朔日○越○日甲子良¶
　吉，(小臣)○謹領據○省府縣○地分下民○○等，延(臣)及同¶
　法等，於就○處修設¶
河圖内篇日月三辰消災淸醮○晝宵。自○月○日開啟，至○¶
　日告竣。祈　恩請命，弭厄消愆。(臣)謹上啟¶
太上無形無名虛無自然無上元尊七寶上帝玉几下，恭望¶
天慈，(允臣)所奏。右(臣)伏以¶
<pb:CK-EX_JY267_07p007b>¶
　獨高曰道，運萬化而開宗。¶
　惟一以淸，統三才而建極。昭昭在上，蕩蕩難名。　伏冀¶
　祥鍾鳳暦，瑞衍龍章。象緯效和，燦神輝於正度。河圖徵㤗，調¶
　梵化於太旡。欃槍俱戢，熒冦雙消，一境叨安，四時叶吉。(臣)冒¶
　干　天威，無任激切，懇祈之至，謹詞。¶

** 　○請頒祈福一十八誥啟¶
　具職(臣)○誠惶誠恐，稽首頓首，俯拜¶
　上啟。右(臣)以今月○日爲○縣地分居民投詞，請建¶
　消災保安醮事。頒降¶
三景玉符一十八誥，以消厄度，以邀福澤者。　右(臣)伏以¶
<pb:CK-EX_JY267_07p008a>¶
　靈寶玉符秘九天之奥法，¶
　玄元金篆露三景之神文，微妙難窮，祈禳克應。(臣)夙際善因，¶
　獲參　眞教，謹代宣於¶
至化，用仰答於¶
元庥，將行救濟，必假慈悲。　恭惟¶
洞眞大道說經教主大聖元始天尊　玉几下，¶
洞元大道玉宸教主大聖靈寶天尊　玉几下，¶
洞神大道混元教主大聖降生天尊　玉凡下。¶
　以一爲宗，¶
　分三作祖。¶
<pb:CK-EX_JY267_07p008b>¶
　有爲梵相，先天地以立名。¶
　無極神通，闢玄黃而致用。至大至尊，至玄至上。(臣)恭望¶
道慈，允所奏啟。特降¶
三景玉符一十八誥，容(臣)奉行。庶使有司，悉知遵奉。(臣)冒干¶
天威，無任惶懼之至，謹啟。¶

** 　○瘟醮遣舟水引¶
(某)壇爲護送事，照得撿察，有權固爾。欽承天命，回還無滯，猶須稟¶
　奉經言，文昌有約，正一立盟，旣載典條，敢行餞送。兹據¶
大淸國四川○府○縣○地分居民○等，卽日延仗羽人，修設¶
　○醮，用消厄度，以靖方隅。除依儀修奉外，所有¶
<pb:CK-EX_JY267_07p009a>¶
瘟部神祗，合行遣送本司。出給龍舟一隻，神夫二十四名，應用¶
　旌仗口糧悉皆完備，仰煩卽便起程，别行顯化。另給引文一¶
　張，沿途毋得遲滯。倘有妖邪鬼祟，攔截去路。仰大帥擒赴¶
　雷府，依¶
　女靑天律處斬。施行須至引者。¶
　　　　　　　　　　　仰五瘟使者八大魔王准此。¶
　　年月　　　　　日　　　　　限　日赴雷府繳。¶

** 　○司命劄¶
　爲肅淸方境事，據¶
大淸國四川成都府○縣○地分。奉¶
<pb:CK-EX_JY267_07p009b>¶
道𤊔炬，焚香投詞，淨灶祈吉。下民¶
　　　　　　　　　右洎合○善信人等，是日叩干¶
神造意者。切以人處兩間，居安一宇。日往月來，固立㕓而從事。¶
　冬湯夏水，亦順序而資生。然終𡻕云𡨴，雖叨¶
天佑。則一年叶吉，實仰醮功。兹因本境擇期，於本月○日良吉。¶
　修設淸醮，用保平安。壇司得此，除次第修奉外，切照在會各¶
　戸宅宇，均宜肅淸，爲此合行具劄移知者。¶
　劄仰詳照事理，卽便會合本家香火六神，肅淸内外，屏逐邪¶
　氛，克致平安，以爲符信。故劄。¶
　　　　　　　　　　仰本宅東厨司命灶君准此。¶
<pb:CK-EX_JY267_07p010a>¶

** 　○和瘟金容大帥牒文¶
　爲禳和疫戾，以靖方區事。　據　鄕貫(云)¶
　等因。本司得此，除已具奏¶
帝庭，箋申省府，次第修奉外。恭惟¶
大帥位正，元戎權司瘟部。凡有事於禳和，必仰依於造就，須至¶
　具牒移知者。　　右移¶
天符憲府統瘟都天金容大元帥，請詳前事，印錄凡情。指揮五¶
　瘟使者，八聖將軍，南北二朝全司部眾，均體好生，收回毒氣。¶
　卽便毁營折寨，掩斾旋旌，登龍舟而返駕，向鶴島以停師。游¶
　戯壺天，貯觀風景。倘有下邪，冒稱名色，侵害生民，仍煩驅治¶
<pb:CK-EX_JY267_07p010b>¶
　施行。謹牒。¶

** 　○迎靈過江關告河神祝文¶
　維　皇淸乾隆○年𡻕次○○月建○越○○日甲子良吉，¶
　嗣教○領據孝信○，謹以牲醴香楮之儀，敢昭告於¶
河伯水司。曰長源浩浩，瀠九折而泛流。巨派洋洋，下三門而湍¶
　激。俱自禹功而疏鑿，悉[帥-巾+來]龍德以司承。凡經渡濟，必叩¶
威靈。兹者孝信迎○柩以還鄕，厯河頭而致祭。伏願浪靜波澄，¶
　似一葦之平穩。陽安陰㤗，俾兩造之淸𡨴。式應慈航，克登彼¶
　㟁。鑒此精䖍，伏惟¶
尙享。¶
<pb:CK-EX_JY267_07p011a>¶

** 　○亡齋城隍牒兼關夫丁式¶
　爲移請照會，開度齋由並關夫丁事。　據¶
大淸國(云)告㪚等因。本司得此，除次第修奉外，恭惟¶
貴司，權衡縣政，統理㝠綱，凡有薦揚，必經造就，須至具牒移會¶
　者。　　右　　　　　　　　移¶
○縣幽㝠正堂，城隍主者，輔德尊神，請照驗事由，洞囘慈愛，陳¶
　情　天省，請命嶽庭。俯念哀誠之精切，曲垂聖德之龎洪，應¶
　此薦功，予之生籍。仍乞差撥神吏一員，夫丁力士○十名，的¶
　於○日未刻赴壇，夯運錢貫。庶津梁而有托，致功德以無虛。¶
　是日道場開啟，竚俟　光臨，印盟修奉，謹牒。¶
<pb:CK-EX_JY267_07p011b>¶

** 　○亡齋抽魂牒　爲關抽魂儀事，¶
　本司得此。除已依科修奉外，切慮幽關𣺌邃，泉路迢遙。欲追¶
　抽於魂靈，須仰憑於　威力，須至移關者。　右移¶
神虎通天入地鐵牛魯將軍何喬二大元帥，請照詳事理，指揮¶
　吏兵，逕赴酆嶽隍社蒿里泉鄉寒庭死戸，應干拘留亡人去¶
　處，照依粘單列名等魂，盡行抽拔，的於○日夜分齊屆道場。¶
　祇承薦果。其諸魂内有已受生者，仍下功德，案照會施行，仍¶
　俟　光臨，同歆修奉。謹牒。¶

** 　○催票式¶
太極便宜司，　爲行催事。據○縣○地分孝信○等，卽日投詞，¶
<pb:CK-EX_JY267_07p012a>¶
　請薦伊故○正魂，附度宗戚先亡等眾，並巳開列姓名，粘單¶
　附牒。昨經移請神虎官將，追抽去訖。今則攝召屆期合要眾¶
　姓亡魂，赴壇受度。爲此票仰爾神郎〓風馬刻厯宜程，會同¶
　將吏，催督所關魂眾，星速前來，勿致稽緩。急准¶
元始符命電火奉行須至票者。¶
　　　　　　　　　　　仰當方土地里域都官，准此。¶

** 　○爲古長生觀開爐關告城隍牒¶
　請詳前事，煩爲指揮里社，肅淨方區。迎降¶
眞驂，鑒觀勝事。仍爲移會鑄局金火神員，同臨觀所，監護爐功。¶
　運巽離之妙用，一鑄圓成。啟造化之神機，百靈翊衞。謹牒。¶
<pb:CK-EX_JY267_07p012b>¶

** 　○爲古長生觀開爐關告土地牒¶
　除依科關告攸司，同賜護持外，照得貴職任列眞官，權司觀¶
　務。凡舉工程，必經監護，合行移知者。　右移¶
本觀眞官土地護教正神，請詳前事，密運神功，肅淸方地，守護¶
　圓爐。迓金火之威員，保全鑄造。合陰陽之妙用，成就鐘功。永¶
　懸琳宇，大振豐音。謹牒。¶

** 　○神廟供燈敘言¶
原夫燈號常明，厯萬年而不古。神垂巨庇，運百福以長新。凡將¶
　妥奉，神靈必應。崇隆香火，(羽)謹承焚献。深切培修未興木石¶
　工程，先啟香燈事理。幸君子之樂捐，俾神人而增彩。諒䝉¶
<pb:CK-EX_JY267_07p013a>¶
恩佑，克集繁禧。　謹將○年月分供燈善士姓名，目錄於左。¶

** 　○醮事禁止屠沽約條式¶
夫延眞設醮，務在精䖍。而祀帝將誠，必須齋戒。此玄律所昭傳，¶
　確然不易者也。兹因○縣○街卜吉建醮，制刼迎庥，擇期於¶
　○月○日○刻開壇啟事，匝至○日圓功告竣。凡我在會人¶
　等，應宜一體同誠，屏除葷酒，禁止屠沽。庶合寅奉之儀，克致¶
　神天之感。倘敢故違，定行公罰。先此預聞，人其敬信。¶

** 　○壇門禁條式¶
照得玄壇有式，由䖍恪而通神。天律無私，以森嚴而立法。雖云¶
　三級凡筵，不異九重聖境。故惟淸惟潔，方可升階。不敬不恭，¶
<pb:CK-EX_JY267_07p013b>¶
　何須進步。葷酒尤當廻避，語言切忌喧嘩。禁門之内，不許亂¶
　行。法器之屬，豈容擅動。敢申戒諭，共事威嚴。庶乎精誠所惑，¶
　福祉斯臻。[(袞-口)/(執-幸+坴)]慢相仍，災殃曷免。謹此預聞，各宜愼之。¶

** 　○預修齋請庫官牒　爲迎請威員鎭護庫財事，¶
　本司得此。除箋申省嶽受生合屬眞司，次第修奉外。切照岱¶
　宗列職，各有攸司，庫務設官，亦分典守，合行專牒迎請者。¶
　右　　　　牒　　　　　請¶
嶽府受生院第○十○庫○曹官，照詳前事，曲允善請。部領庫¶
　吏一員，庫夫○名，守庫童子侍從士役，光降道場，印盟修奉。¶
　至於應期化煉庫財，仍煩派員監守。庶使冥貸可酬，善緣不¶
<pb:CK-EX_JY267_07p014a>¶
　爽。謹牒。¶

** 　○預修齋祭庫官牒¶
　等因今則善緣將竣，化庫臨期。仰仗¶
官威，密爲護守。爲此寅偹牲醴凡儀，恭行致祭，少舒誠欵，用駐¶
神光，須至牒者。　　右移¶
嶽府受生院第○十○庫○曹官，請詳前事，允納凡誠。所派庫¶
　員吏夫童役，同享微饈勿辭。委任監臨財庫，護守冥貲，三載¶
　爲期，乃易員而相代。百年立限，方對號而楚交。勳勞有記，功¶
　德無虛。謹牒。¶

** 　○預修齋更換庫官請牒¶
<pb:CK-EX_JY267_07p014b>¶
　爲請易庫員代任監守事。　據　鄕貫　奉¶
道陳情應期，請官代守保庫延祥。弟子○○○同緣○氏，¶
　　　　　　　　　右洎合家善信人等，是日叩干¶
神造意者。切以監守有期，以三年而爲率。交承有道，滿一任而¶
　言旋。時當代謝，特叩¶
威靈。詞緣弟子自念，幸以宿緣，叨生盛世。雖衣食以無虧，必幽¶
　㝠而有貸。非預貯於楮財，奚將塡於該庫。爰卜吉於○年○¶
　月○日，延仗羽人○○○等，於家修設¶
金籙受生大齋預修寄庫普福明幽道場○晝宵。化煉樓庫○¶
　座，内貯錢箱存册，列號封記分明。移請¶
<pb:CK-EX_JY267_07p015a>¶
貴司，派撥庫員，並差庫吏庫夫童役，臨庫守護。期限三年，方行¶
　代換。久勞衆職，深刻寸心。兹逢例滿，重舉善因。自○月○日¶
　開啟，匝至○日告竟。敬申謝欵，並請新員等，因本司得此，除¶
　已依科修奉外，須至具牒移知者。　　右移¶
嶽府受生院第○十○庫○曹官，請詳前事，允納凡誠。另委新¶
　員，換回舊官。務使交代必淸，勿致期程有誤。竚俟¶
光臨，願毋稽緩。謹牒。¶

** 　○預修獻帖¶
　　嗣　教小兆○○○爲進獻事。　㨿¶
　四川成都府○縣○地分信人○○○，卽日延兆及同法等¶
<pb:CK-EX_JY267_07p015b>¶
　於家修設受生鴻齋寄貯庫財　寅具金錢一箱，呈進上詣¶
　　　　　聖前。　伏乞　聖慈洞囘，　昭格納受。¶

** 　○㤗山醮關取皇夫牒¶
　爲關取皇夫以便遞運事。　入鄕貫(云)告散¶
　等因，本司除已箋申　帝庭，咨呈諸司，次第修奉外。切慮¶
　㤗山寥遠，雲路迢遙，非仗神人以遞運，曷致錢楮之進陳。合¶
　行移關者。　右移¶
東嶽泰山府掌功德案仙官，請詳前事，曲鍳凡情。申誠言於¶
帝座，請降恩光。播善悃於該曹，同歆愿欵。仍乞差撥仗義神人¶
　一員，皇夫力士三十六名，屆赴法筵，代爲運繳。是日竚俟¶
<pb:CK-EX_JY267_07p016a>¶
光臨，印盟修奉。謹牒。¶

** 　○請㤗山十二太保牒¶
　爲迎請威員印錄愿盟事。　㨿　鄕貫云¶
　等因，本司得此除依科修奉外。今則甫嚴法席，初展玄儀，將¶
　朝奏於　帝君，先祇迎於　帥職須至牒者。　右牒請¶
　　第一位太保温元帥，　第二位太保李元帥，¶
　　第三位太保鐵元帥，　第四位太保劉元帥，¶
　　第五位太保楊元帥，　第六位太保康元帥，¶
　　第七位太保張元帥，　第八位太保岳元帥，¶
　　第九位太保孟元帥，　第十位太保韋元帥，¶
<pb:CK-EX_JY267_07p016b>¶
　　第十一位太保朱元帥，　第十二位太保鄂元帥。¶
　右請各詳前事，同振威光，隊仗旌旗，自㤗山而肅排軍伍。羽¶
　旌戈斧，從法界而逕下戎軒。式鑒凡情，印盟愿欵。謹牒。¶

** 　○諸廟祀典牒¶
　等因本司得此，除次第修奉外。恭惟嶽瀆百靈，悉朝宗於東¶
　嶽。山川諸廟，咸佐命於㤗山。凡舉愿盟，必依翊衞，須至具牒¶
　移知者。　右移¶
陽元祀典廟貌神祗，請各詳前事，同允凡誠。辭樓下殿，紛紛從¶
　雲路而來。遷景分光，濟濟向香壇而止。印盟修奉，密運¶
慈悲，俾圓善果，茂集紀禧。謹牒。¶
<pb:CK-EX_JY267_07p017a>¶

** 　○領牲牒　爲刑牲繳愿祈垂領度事，¶
　等因。今則芳筵已備，愿欵全陳。所有豚牲雞隻，鱗魚物類，合¶
　行宰割，以便烹調。須仰　神威，監司度化者。　右移¶
嶽府掌六畜案曹官典者，請詳事理，密運靈通，點化禽魚，脫羽¶
　鱗而受度。超提豚豕，蛻蹄爪以更生。逕免苦輪，克升人道。仍¶
　乞　神威，印盟醮奉。謹牒。¶

** 　○囘熟牒　爲調和法味事，¶
　等因。今則豚雞並具，品饌全陳。囘熟暫呈於法席，調羹必仗¶
　於厨員。須至牒者。　右移¶
嶽府門下烹作大神，請詳前事，卽速會同司命神員，督率庖丁，¶
<pb:CK-EX_JY267_07p017b>¶
　下臨厨所，監修殽饌。刻將豚雞魚蛋，及三頭九子，七寶珍饈，¶
　烹治香美，列陳¶
嶽府門下太保尊神，㤗山會中一切眞聖，齊同歆享，共錄愿誠，¶
　善果楚圓，不忘効績。謹牒。¶

** 　○㤗山醮祭太保牒　　將誠欵祀以盡愿修事，¶
　今則肆筵設饌，列席舉觴，敬申草莽之誠，上奉¶
威靈之衆，須至牒者。　右移¶
㤗山門下十二太保尊神，各詳前事，同領凡情。喜色欣欣，允銷¶
　盟而滿愿。恩光藹藹，更賜福以流祥。普奉¶
眞靈，延邀福庇。謹牒。¶
<pb:CK-EX_JY267_07p018a>¶

** 　○㤗山愿醮勾銷都牒式¶
　爲備圓愿欵乞恩銷盟以臻福貺事。　據　鄉貫云。¶
　本司得此，除已依科次第修奉外，今則善筵將徹，法事云終，¶
　所有愿儀，悉皆完備，合行具牒投呈，仰仗¶
官威，條爲楚銷者。¶
　　　一修誦，　厶經。　　一拜禮，　㤗山鴻儀。¶
　東嶽延生洪名法𢖱，　仗此靈文，用延¶
聖貺。昭大生之玄造，廣衍元庥。允小子之至誠，錫諸福澤。¶
　　寅具，¶
　　九品全堂，　明香一束，　金錢幾箱，　淸齋一筵，¶
<pb:CK-EX_JY267_07p018b>¶
　美酒盈樽，　嶽錢五樹，　雲馬幾騎，　金山一座，¶
　　銀山一座。　上奉¶
中界至尊東嶽天齊大生仁聖帝　殿下。¶

*** 　　　謹呈¶
　　寶炬全筵，　名香○封，　金錢○箱，　長錢十二樹，¶
　　從馬一十六騎，　　　　洪猪一口，　三頭九子全副，¶
　　項圈一圓，　雄雞一隻，　鮮魚一尾，　雞蛋五枚，¶
　　美酒一鐔，　殽饌一筵，　香齋全供，　饅首一盤。¶

*** 　　　上奉¶
上殿太子炳靈王四侯尊神　殿下，¶
<pb:CK-EX_JY267_07p019a>¶
㤗山門下十二太保元帥。　七十四司八十一案主者，¶
文武兩班公卿合屬諸司官衆　各聖前。¶
　牒具如前，愿欵並已備陳。伏乞¶
仁慈，俯垂印錄。特與信人○○○名下，勾銷舊籍，永無通欠之¶
　條。註益新禧，時有吉祥之貺。門庭集慶，老幼叨安。謹牒。¶
　右　　　牒　　　　移　　　　請¶
嶽府門下原日掌愿仙官，今時勾銷典者，照騐施行。　¶

** 　○公卿百神狀式¶
　　嗣　教小兆○○○謹領據。¶
大淸國四川○府○縣○地分，奉　道投誠，祀¶
<pb:CK-EX_JY267_07p019b>¶
嶽酧盟，迎　恩保㤗。弟子○○○¶
　　是日，延仗(兆)等於就○庭，修設¶
東嶽㤗山延生醮事一供，用酧愿信。今則肅建玄壇，恭宣秘範，¶
　謹錄狀投，呈¶
嶽府門下文武公卿百神眞宰　各聖前。　伏乞¶
洪慈，鑒兹凡悃。因至誠而歆享，留大德以栽培。克圓善果，茂集¶
　純禧。謹狀。¶

** 　○禮案曹司狀　式如右。¶
㤗山頂上七十四司主者，八十一案曹官　各案前。　伏乞¶
仁慈，洞囘昭格。金書案上，增添福夀之文。玉册條中，紀錄酬還¶
<pb:CK-EX_JY267_07p020a>¶
　之字。克保○家道維安，𡻕時恊吉。謹狀。¶

** 　○金銀錢山狀同式¶
　淸淨奉　道，酬愿迎庥，謝前保後。信人○○○¶
　　是日，延仗羽人於家，修設¶
東嶽㤗山延生醮事一供，用酧愿信。今則善果云周，法筵將徹，¶
　寅具　○錢寶山一座，　法信凡儀，¶
　謹錄狀投呈¶
金山土地貯庫之神　位前。　伏乞¶
靈慈，昭囘妙用。督皇夫而搬運，法顯移山。燦眞火以陶鎔，神彰¶
　點石。布滿金錢，收藏寶庫。謹狀。¶
<pb:CK-EX_JY267_07p020b>¶
　銀錢山，　銀山土地，　布滿銀錢。¶

** 　○進錢引¶
　太極便宜司，　爲進奉楮財事。據○縣○地分奉¶
道酬，恩還愿謝前保後。信人○○○是日，延仗羽人於家，修設¶
東嶽㤗山延生醮事。寅具金銀錢山二座，金錢○十○箱，合行¶
　遞運。爲此仰煩　大帥，督率㤗山府功德案，差來仗義神人¶
　一員，皇夫力士等眾，運赴¶
岱宗嶽府投納。仍會該案主司，注登字號，沿途保護，亦勿稽延。¶
　庶令愿籍楚銷，純禧茂集，須至引者。　右引，仰¶
地祗太保仁聖康元帥　准此。¶
<pb:CK-EX_JY267_07p021a>¶

** 　〓勾銷引¶
　爲勾銷愿盟事。據四川○府○縣○村○地分奉¶
道酧恩還愿，謝前保後。信人○○○是日，延仗羽人於家，修設¶
東嶽㤗山延生醮事一供，用酧愿欵。今則諸儀俱偹，一醮云終，¶
　所有進奉物品，除差仗義神人皇夫力士搬運呈繳，並牒¶
掌愿仙官照驗收錄外。仰煩¶
大帥，賫此引文，徧告¶
㤗山會上無鞅聖衆，咸令照會。今來事理，應有愿盟。務爲楚銷，¶
　願垂不盡之慈恩，廣錫無涯之福祉。須至引者。　右引，仰¶
地祗太保顯德上將温元帥　准此。¶
<pb:CK-EX_JY267_07p021b>¶

** 　○東嶽㤗山申¶
　具職(臣)○○○，謹申爲¶
大淸國四川成都府○縣○村○地分，奉¶
道酧盟表愿，謝前保後。弟子¶
　　　　　　　　　右洎合家善信人等，是日叩干¶
元造意者。切以五嶽朝宗，盡中州而景仰。萬靈受命，合大地而¶
　統承。貴賤無殊，均歸治下。災祥有異，悉在區裁。分七十四司¶
　之權，列八十一官之案。考覈則絲毫不爽，祈禳則遐邇咸通。¶
　故鴻儀聿著乎㤗山，寶典昭傳於人世。凡當危急，可叩¶
慈悲。旣立愿盟，敢忘酧謝。但(民)投詞，伏自○年○月○日之中，¶
<pb:CK-EX_JY267_07p022a>¶
　因○疾之沉危，恐夀元之短促。醫藥不靈，覡巫罔効。爰是不¶
　揣陋微，懇邀　眷庇。叩許¶
㤗山大愿一筵，用解深厄。幸䝉　庇佑，旋獲平康。迄今已久，未¶
　事酧還，銘刻於心，結啣在念。爰卜本年○月○日良吉，䖍偹¶
　品儀，延(兆)及同法等，祗就家庭，舒壇立幕，修設醮功，恭申表¶
　謝。等因(兆)領詞䖍切，依¶
教奉行。伏念(兆)幸緣下士，濫列淸班。無術通神，徒存誠於對越。¶
　有懷利世，謹致意於操思。旣承悃愫，嚴切皈依，須至申者。¶
右　　　謹　　　具　　　申¶
中界至尊東嶽天齊大生仁聖帝　陛下。　伏乞¶
<pb:CK-EX_JY267_07p022b>¶
聖慈，俯賜昭允。特遷仙仗，印錄醮修。仍乞降¶
旨告下文武公卿，太保曹僚，司案典者，中界嶽瀆威靈，咸令照¶
　應，參隨　帝駕，鑒享凡誠，銷除愿籍，添賜¶
恩庥。俾令一門俱㤗，慶衣食之自然。四序咸安，度𡻕時而叶吉。¶
　永無災害，常獲逍遙。(臣)冒干¶
聖威，無任激切，屏營之至，謹申。¶

** 　○炳靈申　同前式。不稱(臣)，用(兆)字。¶
　意者切以道重元良，綏萬邦而致慶。位居儲副，體重潤而繼¶
　明。少海恩深，被生民而廣佑。鴻儀式著，合今古而同靈。凡有¶
　事於㤗山，必扳光於御駕。謹因愿欵，特叩¶
<pb:CK-EX_JY267_07p023a>¶
威靈。但(民)投詞。(云)　入事意。¶
東嶽上殿太子至聖炳靈王　殿下。　伏乞¶
仁慈，俯賜昭格。統文武兩班之衆，率曹僚合部之神，同降凡筵，¶
　印盟修奉。特與勾銷愿籍，紀錄善勛。光流紫極，衍吉象於乾¶
　文。恩出靑宮，萃祥庥於震旦。俾令○○○一門淸吉，四斥平¶
　安。(兆)冒干¶
聖威，無任激切，屏營之至，謹申。¶

** 　○請㤗山諸眞狀式¶
　　嗣　教(小兆)○○○，誠惶誠恐，稽首頓首。謹奏爲請迎¶
聖駕，證盟修奉事。　據¶
<pb:CK-EX_JY267_07p023b>¶
大淸國四川○府○縣○村○地分，奉¶
道投誠納欵，建醮酧盟。信人○○，¶
　　是日寅偹法信凡儀，延(兆)及同法等，於就家庭，修設¶
㤗山延生醮典表謝愿盟善事，以○日爲始，至○日○刻告竣。¶
　等因今則嚴肅華壇，導迎¶
仙馭，謹錄狀奏請。¶
　　　　　　　　　　　　伏乞¶
仁慈，俯賜昭允。特遷¶
仙仗，印錄凡誠。(兆)冒干¶
咸光，無任激切，𥩟望之至，謹狀。¶
<pb:CK-EX_JY267_07p024a>¶

** 　○淸醮都意¶
　爲調平𡻕運，以靖方境事。¶
　　維時　序當槐夏，　氣應麥秋。¶
　偃蓋池蓮初鑄色，仙掌高擎。¶
　沿溪蒲劍巳垂靑，靈鋒可運。竹搖翠羽，󻈕綻錦容。¶
　雲淡風輕，四氣朗淸開㤗象。　山靑木綠，千林翠秀映晴嵐。¶
　景色因良時而益美，醮緣從吉日以宏宜。　乃爾¶
　　投詞象教，　授事羽衣。¶
　壇舒淨界，　儀展舊章。望碧落以迎眞，向¶
蒼穹而請命。丐沐　元仁，克垂妙化。¶
<pb:CK-EX_JY267_07p024b>¶
　　凡情未述，　法職先稱。　嗣厶眞門下(云)。¶
　　　具職(臣)○○○，誠惶誠恐，稽首頓首。　上言¶
無極大道金闕元皇高眞　闕下。(臣)聞¶
　道闡先天，五篇秘旨開眞教。¶
　芒垂太古，三洞靈書抉妙機。皇人按筆，厯百世以流通。杜祖¶
　　傳宗，卽萬年而欽奉。伏念(臣)猥以庸才，叨參¶
　大教。咎積在[身*司]，濫列簪裳。弟子功無，及物，虛充經籙微員。中¶
　　懷有素，欲濟世以利人。上理未精，謬登壇而闡事。總仗¶
慈悲，不遺草莽。廣開¶
視聽，曲狥懇陳。　　據　鄕貫云。¶
<pb:CK-EX_JY267_07p025a>¶
金闕龍樓上聖道經師三寶元尊，¶
玉京鳳閣高眞天地水萬靈仙哲，¶
　瘟司憲府威班行化神祇，¶
　離部星垣象緯厯旋主宰。願舒¶
慧目，洞凡情。　右(臣)伏以¶
　元始開圖，五篇從龍漢而宣演。¶
　赤明闡教，三藏啟鳳篆以流傳。經天制運，洵在於箇中。阜物¶
　安民，端由乎斯内。人天仰賴，今古遵行。意者切念(衆)等三界¶
　庸愚，千生慶幸。家鄉非一，萍聚維方，舖戸相連，雁排中市。居¶
　之云安，均仰　乾坤覆載。平則爲福，全叨¶
<pb:CK-EX_JY267_07p025b>¶
神聖帡幪。是以𡻕有醮修，用酧　巨庇年陳善果，致事預禳。兹¶
　者○○屆律適應良時，爰備法信凡儀，卜取○日甲子○刻¶
　良吉爲始，延仗羽人○○○等，於就○處立壇，修設¶
河圖内篇日月三辰消災淸醮○晝○宵，匝至○日告竣。壇中¶
　諷誦，　經懴云：　　琅函開處，祈字字以消愆。¶
　寶號稱時，冀行行而滅罪。　進奏¶
　表詞，懇祈恩澤。消災賜福，廣大德於生生。錫慶延祥，恢殊庥¶
　於在在。　𤊔獻云：¶
　藉此微儀，䖍申寸念。長依覆育，永介平康。　奠告¶
　五方消災雲篆，　關宣　十一大曜星燈。¶
<pb:CK-EX_JY267_07p026a>¶
　順正星躔，調平𡻕運。統三辰而効吉，集百福以常新。申聞¶
當年行瘟天子○王大帝。　牒移¶
　天符憲府統瘟都天金容大元帥。¶
　咨告威員，體囘善念。將天殃而盡弭，使人世以肅淸。¶
　劄下各家司命，掃蕩氛嵐。　另偹龍舟一隻，旌旗儀仗，派撥¶
　水夫○十○名，具設雄雞花鴨，三牲祭醴，餞送¶
　當年行化王神，起離斯境，其掩斾以旋師。回轉洛陽，可觀山¶
　而玩景。　外壇判放，　𨯒鑵斛食一筵。¶
　傳度，　　戒帖三百六十分。¶
　　普濟水陸兩途孤魂甶子，旁超酆幽九夜滯魄，寒林陰翳，¶
<pb:CK-EX_JY267_07p026b>¶
　澄淸，陽垣靖㤗。　伏乞¶
恩滋，雨露¶
德溥。乾坤和氣，介祥大地皆春臺。夀域善門，集慶吾人樂麗水。¶
　提山(臣)冒干　天威(云)。¶

** 　○爲雙溪寺柳姓寄庫道場都意¶
　　　爲預修善緣廣培福果事。¶
　維時　運屆五陽，　春深三月。¶
　榆錢鋪綠，聯翠色於楊堤。　桐蕋凝紅，映錦華於杏里。¶
　節過禁烟，　序云改火。¶
　沂水春風，詠歸聞自曾皙。蘭亭褉會，作序本乎右軍。至若遊¶
<pb:CK-EX_JY267_07p027a>¶
　芳樹而酧林，京都舊例。出龍橋而祈福，錦里遺風。洵哉四美¶
　並全，天氣方新，於此日善矣。雙修並舉，福基預建於來生。¶
　　乃爾投詞玄氏，　致事齋科。¶
　象地法天，舒蘭場而彷彿蓬壺仙序。¶
　鳴金振玉，抉瑤笈而遵依道藏經文。鸞󰟦鶴馭，遙從霄漢迎¶
　來。鳳篆龍章，謹按品條宣去。　乞囘¶
元化，克副民情。　凡誠未敘，　法籙先稱。¶
　　　具職(臣)○○○實惶實恐，稽首頓首。　上言¶
無極大道金闕元皇高眞　闕下，¶
九天金籙無量受生眞君　座前。　右(臣)伏聞¶
<pb:CK-EX_JY267_07p027b>¶
　福根種自心田，他生自今生種就。¶
　善果培從性地，後世從斯世培成。粤稽金籙經旨，受傳者始¶
　乎妙音眞人。寶笈遺文，寄庫者准彼閻浮善士。流通宇宙，昭¶
　著古今。伏念(臣)猥以凡材，叨參¶
　大教。才慙襪線，鮮有一條之長。職在簮裳，實爲三洞之濫。舒¶
　壇闡事，惟運念於操存。列欵謄詞，謹陳言於¶
寂感。　據　大淸國(云)，　奉　道建齋，舒誠貯財，寄庫𥸤¶
天，請命祈恩，錫福延齡，預修善緣。弟子○○○同緣○氏，¶
　　　　　　　　　右洎合家善眷人等，是日叩干¶
黃金闕内巍巍三境元尊，　白玉京中皇皇六御上帝，¶
<pb:CK-EX_JY267_07p028a>¶
　善積山間列班仙哲，　受生會上扈從眞官。　願垂¶
靑目，洞盼丹誠。　伏以¶
　道本玄微，自混濛初而開一字。¶
　人生世域，居天地内而號三才。秉彝旣賦，善本密具靈臺。修¶
　已如明，福基可遺後世。敢因往訓，敬啟鴻齋，欲條功德，首錄¶
　年齡。詞照○○○本命○年月日○時建生，上屬¶
北斗○○○○府天○○○星君主照，　正隷¶
　嶽府受生院第○十○庫○曹官主司。　○氏云。¶
　　意者(云。　如疏内語式。)¶
　祗就家庭嚴潔蓬宇，法天爲則，象地立壇。依按¶
<pb:CK-EX_JY267_07p028b>¶
　廣成天師杜眞人金亭序事儀範，修設¶
　金籙受生大齋預修寄庫普福明幽道場○晝○宵，匝至○¶
　　曰告竣。　壇内諷誦　○經，　拜禮○懴，¶
　○表。　東嶽寄庫表文，　𤊔獻，　大羅諸天寶炬淨供，¶
　上答　玄恩，旁祈福廕。晚景淸甯，雙臻桑榆之慶。後人發達，¶
　永延蘭桂之芳。　復宣¶
金章祿庫受生尊經七十二卷，　加持延生神咒一會，¶
　關讚　北斗七元延生星燈一周。¶
　　另備金銀錢財六十四箱，　寄貯寶藏樓庫二座，¶
　　傳受　延生寶籙二道，　陰陽合同字號文憑二角，¶
<pb:CK-EX_JY267_07p029a>¶
　　給付○人，各行收領。俟後百年限滿，比投字樣，照數楚收。¶
　半爲酬貸之貲，餘作更生之用。福田廣種，統三世以流祥。善¶
　果永崇，在一門而衍慶。¶
　次據○呈詞。切念水有源，木有本，系氏之衍派，惟長祖之德¶
　宗之功。先人之流恩至遠，凡在𡻕時肅陳祭典，旣逢勝善，當¶
　附洪齋。　　請薦故○。¶
　猶念内戚外姻，先賢隣屬，或關親契之情，或有守望之助，應¶
　附法緣，同臻㝠福。　請薦故○。¶
　由是另牒該司，追抽魂識。已生者注善於當曹，未生者承功¶
　於斯會。　壇中重演　○經　○懴(云)。¶
<pb:CK-EX_JY267_07p029b>¶
　另偹㝠財○十○扛，　九眞大戒○十○張。¶
　藉此殊勛，奉薦羣靈。祇承善果，何淨土以超騰。俱沐元仁，陟¶
　人天而脫化。　外壇判放，¶
　銕鑵斛食一筵傳度戒牒(云)。¶
　　普濟沉幽，均沾勝利。永辭泉壤之途，克遂升遷之果。¶
　　伏願　道垂妙廕，¶
天錫繁禧。福海夀山，應箕疇而並美。蘭孫麟趾，若螽羽以齊芳。¶
　一門胥慶，百𡻕同安。(臣)冒干¶
天威，下情無任激切，䖍祈之至，謹意。¶

** 　○爲長生觀修顯英會都意¶
<pb:CK-EX_JY267_07p030a>¶
　　爲慶夀祀眞，兼祈福祉事。¶
　維時　暑光正熾，　𡻕序方中。¶
　　沉李浮爪，寒液汲來從冰井。¶
　　張幔結綵，長風拂至八錦亭。二陰屆律，初伏啟新。祠傳黃¶
　　石，杯有碧筒。開瑞景於林鍾，運星躔於鶉火。　况夫¶
　水泛寶瓶，叠浪連波漲渺渺。¶
　山環琳宇，疎林古木翠層層。地秀山靈，香祀際良時而益盛。¶
　嵩呼嶽降，會筵因夀節以鴻開。¶
　　謹依元範，　授事道門。　日卜五期，　壇舒三級。¶
　酌水獻花將其誠，野人是效。¶
<pb:CK-EX_JY267_07p030b>¶
　談經禮懴致其事，羽客可依。雲璈振響，迓仙馭於珠闕瑤宫。¶
　綵仗紛紜，駐靈󰟦於蘭場芝席。昭囘¶
恩化，式應凡情。　維¶
皇淸乾隆御極之四十三年，𡻕在戊戍月建已未廿日戊申，至¶
　四日壬子，連期黃道吉旦。¶
　上淸三洞經籙嗣教(小臣)○○○，實惶實恐，稽首頓首。¶
　上言¶
昊天至尊玉皇上帝　玉陛下，¶
勅封承績顯英王　御前。　右(臣)恭惟¶
　四時行百物，興天道不言開至教。¶
<pb:CK-EX_JY267_07p031a>¶
　二江分干疇，潤神功無盡泛靈濤。蒼蒼在上，乾元廣育羣生。¶
　源源而來，水利永垂千古。雖欲酧至德之高深，究何通輿情¶
　之䖍切。惟憑善事，上達　眞庥。　據¶
　四川成都府灌縣各地分居民，洎繁彭郫崇各屬善信，同詣¶
　離𡺾山長生古觀，投誠奉祀　川主，慶祝神齡，崇修¶
昊天錫福大會，祈恩衍慶。領首弟子¶
　　　　　　　　右洎合會善男信女人等，是日叩干¶
元造意者。　切以¶
　浩浩其天，名天帝而稱尊大惟玉帝¶
　滔滔者水，繼夏王而爲治績著英王。普天俱覆仰穹高，萬派¶
<pb:CK-EX_JY267_07p031b>¶
　同源全灌溉。恩垂淵溥，澤被古今。○等身雖一介，體寄三才，¶
　耕而食，鑿而飲，均從地利資生。坤爲女，乾爲男，悉本天元造¶
　命。雖則士民有異，莫不托庇於¶
神功。然而遠近相殊，均焉承恩於上下。有懷修奉，無物將誠。是¶
　以𡻕陳會典，用答　殊庥。當兹六月，正屬¶
千秋，凡兹梁益之人來集觀祠之地，香焚寶鼎，燭燦銀臺，瓶供¶
　葵花，心向日經翻，貝葉韻聞霄。千聖洪名，聲聲禮拜。九如大¶
　願，字字稱揚。玄門法事，依次第以奉行，福海恩膏，冀江洋而¶
　沛溢，詞投¶
川主，祝聖夀之無疆。䖍叩¶
<pb:CK-EX_JY267_07p032a>¶
玉皇，迓眞元之不息。旁通四府，普告萬靈。¶
　次則瞻星禮斗，祈善兆於乾文。陳供祀天，𥸤¶
恩光於璇極。以此微因，上聞　至庭。恭迎¶
　景貺，介福方來。　伏丐　造化彌周，¶
　慈悲妙應。善人是富，共遊乎化日光天。世界其昌，同躋於夀¶
　山福海。雨暘時若慶三登，穀麥盈倉歌大有。折桂採芹，萬里¶
　鵬程直上。披星戴月，千金蚨利收來。男增百福，女納千祥。凡¶
　所未言，總希¶
　造就。等因。除依應修奉外，重念泉臺幽苦，㝠界淂靈，爰偹戒¶
　帖斛羹，請煩羽士宣揚，　錬範賑濟寒林，漂放河燈，超㧞沉¶
<pb:CK-EX_JY267_07p032b>¶
　滯庶乎。利在人天，功資幽顯，一䖍俱感，萬善同歸。(云。)¶

** 　○爲上元宫建齋薦祖附度猶師意¶
　爲懇恩演梵生神鍊質還眞雙登仙界事。¶
　　維時　夏至一陰，　甤賓五月。¶
　唐殿風薰，　花洲氣爽。　梅霖新霽，竒雲聳玉壘之峰。¶
　槐蔭緩移，畏日爍瑤空之火。池内翠荷香馥馥，窗前綠竹影¶
　搖搖。適臨仲夏，可建洪齋。¶
　　乃爾致事同人，　開行錬範。¶
　仰金城之等級，層列仙班。¶
　望銀漢之迢遙，肅迎聖駕。願垂靑盼，克副玄情。¶
<pb:CK-EX_JY267_07p033a>¶
　　薦詞未敘，　法籙先稱。　具職(云)：¶
　憶惟師祖籍本秦人，生於蜀地，從父爲師，由幼年而脫俗。居¶
　山悟道，自中𡻕以研眞。悟來無象工夫，做出有爲功果。承先¶
　啟後，壯聖苑之規模。繼派傳燈，衍法門之枝葉。○等忝爲法¶
　𦙌，久沐殊恩。謂是留形住世侍座，永在於祖前。夫何示化歸¶
　空還眞，遽傳於幕所。瞻仙容而莫自哀，感滴珠淚之千行。聆¶
　德教以無由追思，望山雲之滿目。欲薦祖靈於仙序，敢修齋¶
　事於本門。¶
　憶惟師叔秉賦惟淸，操行存厚，厭俗緣之紛擾，頓破迷關。慕¶
　元氏之淸恬，卽投眞教。相太師而剏修琳宇，披荆棘以何辭¶
<pb:CK-EX_JY267_07p033b>¶
　奉玄。規而寅奉香禋，厯年華而不怠。靈儀繼逝，仙範遽違。兹¶
　舉行於鍊旨，特附事於薦揚云。¶
　前後大略，如亡齋意式。惟酌量用之，兹不全錄。¶

** 　○興利場文武夫子開光榜¶
　爲迎神正位垂光鑒善事。¶
　　維時　春色平分，　和風半度。¶
　柳綠桃紅，粧點出一畨新景。¶
　鶯聲燕語，傳將來無限好音。羣芳絢彩，萬卉同榮。在人事隨¶
天道以亨嘉，乃　神光應良辰而披點。靈筵旣啟，率同衆善，來¶
　朝勝會，其修叩請　羣眞降鑒。　據¶
<pb:CK-EX_JY267_07p034a>¶
大淸國(云)地分士民，同詣　文武廟，捐貲塑像，迎¶
神鎮安香火，兼祈福祉。領首¶
　　　　　　　　右洎合里洎隣邑紳庶人等，是日叩干¶
聖造。　切以¶
　有祠方奉祀，剏修藉人力以經營。¶
　無像不皈依，瞻仰因聖容而欽肅。故流丹飛碧，非祇壯觀。而¶
　入殿升堂，良能起敬。况¶
梓潼夫子秉文教之鈞衡，¶
關聖帝君司武壇之模範。功昭萬古，祭享厯朝。卽荒山僻壤，尚¶
　有行祠。豈鄉村市場，可無法相。於焉工興甲午，肇建寶宫，事¶
<pb:CK-EX_JY267_07p034b>¶
　舉丙申，繼修金體。迄今久謝，梅臘方越，花朝善果，云終會因。¶
　特建鼓梨園之絃管。大雅揚音，振玄苑之琳琅，鴻章泛韻，恭¶
　行慶賀，迎降　威靈。　伏願¶
　彩毫一點，金華燦燦放祥光。¶
　麗像雙開，寶日條條飛瑞色。善人是富，普及萬戸千門。吉地¶
　其昌，無分一方四境。芹香桂蕋，次第採來。令子賢孫，淵源繼¶
　去，倉箱廣積，財穀豐饒，老安少懷度𡻕月，文成武就遂生平。¶
　街市淸𡨴，利收千倍。山門鎭靜，祀享萬年。公私兩慶，物我同¶
　榮。卽至羽流，亦叨　廕佑。¶

** 　○都江堰興工建醮意¶
<pb:CK-EX_JY267_07p035a>¶
　爲預禳厄度以護堰工事。¶
　　維時　冬囘仲序，　氣入嚴寒。¶
　黃鍾應律，緹室之葭管灰飛。¶
　白雪盈空，寒山之梅花香吐。貞下起元，慶一陽之將復。誠中¶
　達善，致　諸聖以垂觀。　據¶
大淸國四川成都府灌縣南門外都江大堰蓬居工役，洎本處¶
　附近人民，同詣伏龍觀古蹟，建醮投誠。乞¶
恩消災，集福保㤗迎祥。領首¶
　　　　　　　　　右洎合會善信人等，是日叩干¶
元造意者。　切以¶
<pb:CK-EX_JY267_07p035b>¶
　農事及田疇，所資在水。¶
　居廬有蓬厰，暫處乎人。都江爲萬派之源，堰功𡻕舉。六字垂¶
　千秋之法，水利年修。醮傳舊例，用以保安。工旣初興，𡨴忘祈¶
　福。爰乃各捐善財，特崇勝事，期以十一月○○日酉刻開啟，¶
　匝至○○日申刻告竟。於中作諸功德，上祈¶
玄廕疫熒，二炁弭災。徵　廣乞¶
仁庥福祉，三多全吉。兆堰務淸𡨴人工，利益此境居民，同臻福¶
　貺，須至榜者。¶

** 　○軒轅會事榜¶
　維時　秋色平分，　桂香初放。¶
<pb:CK-EX_JY267_07p036a>¶
　影搖金鏡，萬川水色映淸輝。¶
　曲奏霓裳，一派仙音聞碧漢。時云四美，會舉一誠。　據¶
大淸國(云)。奉　道投誠慶會(云)。¶
　　　　　　　　右洎合行人等，是日叩干¶
鴻造。切以報德崇功，永隆乎祀典。投誠建會，少盡乎人情。葢衣¶
　冠之製，始自軒皇。而服飾之仁，被諸後世。古今共仰，士庶同¶
　依。况夫○等食祿成衣，旣沾恩而至厚。爰廼秉誠建會，申崇¶
　祀以維䖍。各捐貲財，營備法信，就○居而設會，延羽士以諷¶
　經，香花供奉，詞疏奏陳。上祝¶
聖德無疆，等乾坤而不老。¶
<pb:CK-EX_JY267_07p036b>¶
神通有感，統遐邇以均庥。善會自○日云告竣。䖍邀¶
德廕，敬迓繁禧。次祈克保眾姓人等，星辰順而災障不侵，運限¶
　通而吉祥來萃。家庭淸吉，俾長幼以均安。衣食豐鐃，使營謀¶
　而俱利。須至榜者。¶
軒轅聖帝含光上德眞君。¶

** 　○上元天燈榜¶
　爲慶賀春元兼培福果事。¶
　　維時　六律初調，　三陽兆㤗。¶
　玉漏停催，率土有元宵之慶。　銀燈絢彩，普天傳大節之觀。¶
　欣逢四美，特秉一誠。　據¶
<pb:CK-EX_JY267_07p037a>¶
大淸國(云)地分，奉　道𥪡燈，慶賀春元，祈祥保㤗。弟子¶
　　　　　　　　　右洎合場善信人等，是日叩干¶
元造意者。詞念○等寰中小草，宇内浮生。居㕓處市，日事名利¶
　之端。爲賈作商，均操貨殖之務。莫不仰叨　天眷，托庇¶
神庥。是以會典連興於四時，民情聊申於一念。况兹新春集慶，¶
　元夜臨期，名邦巨邑咸皆鶴燄鰲燈，僻壤鄕場亦爾銀花火¶
　樹。我地雖微，燈會舊設。兹援往例，特舉巍竿。上祝¶
高明，下祈福祉。　伏願¶
　祥分二景，繼日月以聯輝。¶
　光被四方，保人民而俱㤗。萬事與春華並茂，千祥偕淑氣齊¶
<pb:CK-EX_JY267_07p037b>¶
　來。街坊淸吉，人物平康。¶

** 　○又　上元燈會榜¶
　　維時　春臨首祚，　序正元時。¶
　火樹銀花，錦里之萬里俱燦。¶
　龍燈鶴燄，金城之千炬齊開。率土皆然，豈微場而遜美。吾人¶
　共慶，合眾士而將誠。舊例是因，新華是賀。　據¶
大淸國四川(云)。　　右洎合塲善信人等，是日叩干¶
元造意者，詞念○等叨逢盛世，幸際昌期。不知不識，順帝則而¶
　處寰中。乃賈乃商，托¶
神庥而居宇内。慙無修省，幸仗¶
<pb:CK-EX_JY267_07p038a>¶
　帡幪。况兹春元應律，與人事以維新。㤗序調陽，統物華而絢¶
　美。燈會當陳，凡情是舉。募眾捐貲，市油設供，上祀¶
天眞，下祈福祉。　伏願　燄徹遙天，　光昭漢表。¶
　恩隆至造，佑衆姓而惟吉惟𡨴。¶
　德沛大生，保一方而恆安恆㤗。熒疫潛消，禎祥茂集。須至榜¶
　者。¶

** 　○靈巖會朝丹景山榜意同式¶
　爲朝覲事。　維時　履端兆慶，　正始迎祥。¶
　陽和徧地，物華與人事維新。¶
　淑氣盈空，春光應天時開㤗。香會朝仙山，殊方相若。神庭舒¶
<pb:CK-EX_JY267_07p038b>¶
　善欵，易地皆然。旣臨法座，敢露凡情。　據¶
大淸國(云)。　地分居民，同詣仙山，趨庭奉¶
祀，祈恩集福。弟子　　右洎在會善男信女人等，是日叩干¶
元造意者。切以道在人弘，修己還從寶善。恩由聖顯，臨民端應¶
　皈眞。故名山寶剎，佛祖隱棲。而梵宇琳祠，神祗陟降。恭惟¶
　丹景，地屬天彭，峻嶺危峰，不亞靈鷲佛國。珠崖寶樹，將伴海¶
　島蓬壺。　神奉¶
東嶽，則至聖而至靈。威鎭中州，實惟慈而惟正。○等忝居近邑，¶
　久沐　鴻庥。致芹獻曝，徒效乎野人。謁廟進香，謹朝於¶
聖帝。　伏丐　德隆春造，¶
<pb:CK-EX_JY267_07p039a>¶
　仁廣新禧。連名鑒佑，悉膺福於休祥。畢𡻕帡幪，均保安於吉¶
　慶。¶

** 　○楠木園鎭江王夀會榜¶
　　維時　星躔鶉火，　吕應林鍾。¶
　地届楠園，山色鎖翠嵐而開勝景。¶
　源從岷水，江流映紅日而漾金波。大暑乘權令節，美逢天貺。¶
　華筵慶夀歡呼，特進霞觴。搦管彈絲，歌聲與水聲相應。傾葵¶
　獻藻，人事與會事宏修。謹摭序其姓名用投，呈於¶
鍳盼。　據(云)。　　右洎合會善信人等，是日叩干¶
神造意者。切以嶽瀆分靈，各有神祗憑香火。江河異派，悉歸威¶
<pb:CK-EX_JY267_07p039b>¶
　力鎭波濤。恭惟¶
大聖，降化前朝。童體成眞，晉王封於紫雲臺上。金身示應，留聖¶
　績於碧水波間。寶斧凌霜，金丸耀日。龍伏而狂瀾不作，鯨潛¶
　而薄海永澄。功昭萬古，祀徧九州。但○等幸以微生，叨逢盛¶
　世。運木江中，每沾依於¶
聖德。居家山界，亦仰荷於神庥。是以報德崇功，𡻕有酧恩之會。¶
　舒誠致祀，年有慶夀之因。兹際良辰，爰興舊例，各捐善財，同¶
　修勝事。藉羽士以諷經。獻花薦菓，命優人而演戲。戞玉敲金，¶
　上祝¶
英夀天齊，並岷山而永峙。¶
<pb:CK-EX_JY267_07p040a>¶
神功海濶，鎭汶水以常澄。俾夫浪靜風恬，涉長川而無驚險。人¶
　安物阜，度終𡻕而叶淸𡨴。財祿豐饒，人加倍利，廟庭鎭靜，永¶
　祀千秋。須至榜者。¶

** 　○楠木園上元天官會兼醮事榜¶
　　維時　三陽開㤗，　首祚呈祥。¶
　萬卉含芳，點染十分春色。¶
　千林發翠，粧添無限淸光。况乎地屆楠園，峰連玉壘。水秀山¶
　明，靑壁數行留宦筆。地靈人傑，紫雲一殿奉神威。¶
　際此昌期，　愈增好景。¶
火樹銀花，疑是六鰲移島至。¶
<pb:CK-EX_JY267_07p040b>¶
　金鶯玉燕，相隨百鳥報春來。迎祥有會，肇自丙申。祀聖崇齋，¶
　迫夫已亥。¶
　　倡百和，秉新誠，而舉事，遠從近悅。依舊例，以開端。¶
　　未敘善名，　先稱法職。　具職(云)。¶
　　　　　　　　右洎合會善信人等，是日叩干¶
三寶三元鳳閣龍樓上聖，¶
十洲十極金房玉闕高眞，¶
　大權上輔，　列曜華星，　賜福羣仙，　昭靈百職。　願舒¶
慧目，洞盼丹誠。　右(臣)伏以¶
　瑞自天開，㤗序應陽和而運始。¶
<pb:CK-EX_JY267_07p041a>¶
　歡從人願，休徵由象度而兆新。金吾不禁，啟萬國之輝煌。玉¶
　燭恆調，昭一元之瑞慶。洵屬良時，應憑醮果。(臣)據○等陳詞。¶
　自以寰中赤子，宇内蒼生，乃讀乃耕，各勤事業。爲商爲賈，均¶
　計生涯。寄跡兩間，莫不叨承覆載。居安四季，悉皆仰賴帡幪。¶
　然而百神參法，¶
天官獨秉鈞衡。四序成功，春帝尊稱元首。時當十五，是爲賜福¶
　之期。靈應三千，廣啟覃恩之化。普天崇奉，率土慶揚。○等固¶
　屬陋微，亦叨廕佑。雖境懸霄壤，在上下而相殊。若志契天人，¶
　卽邈遼而可格。敢䖍精愫，肅建鴻因。特募方人，捐助錙銖，勷¶
　勝事用。延羽客振揚金玉，宣玄章瑤壇三級。駐仙馭於壺天，¶
<pb:CK-EX_JY267_07p041b>¶
　寶座九蓮。飛神華於法界，¶
三元同會。　萬聖齊臨，鑒此凡情，昭囘道化。　洪開¶
上元大會延祥集福道場，總計幾晝宵。自○日開啟，匝至○曰¶
　告竣。　壇中諷誦。(云。)¶
　願藉靈文，殄消厄運。化日長春，照羣峰而普消襍氣。高天永¶
　眷，俾多生而共樂洪禧。¶
　謹於十五日淸旦，恭率同人，肅排淸序，嵩呼三舉，拜舞維䖍。¶
　表奏一函，頌揚致慶¶
上元九炁賜福天官曜靈元陽大帝　閣下。¶
聖夀天齊，　眞元道運。¶
<pb:CK-EX_JY267_07p042a>¶
　太極爲宗，體乾坤而致用。雲臺開府，亙今古而爲尊。難揚¶
至德，畧盡微誠。¶
　劄下各家司命，移知本境山神。肅淸山界，保護田禾。嵐氛淨¶
　掃，鼓玄造於太和。司守恊靈，致地經於永慶。¶
　另偹龍舟。云。　外壇判放。(云)。　伏願¶
德庇元元，　恩垂浩浩。　生長收藏，每因時而衍慶。¶
　士民老幼，悉䝉佑而叶安。泮水芹香，蟾窟桂一一採攀。謝庭¶
　芝草，鄭宫闌綿綿繼述。有土有財，萬鎰千倉遂人願。無災無¶
　患，頻年終𡻕沐¶
聖庥。凡在所爲，必然如意。¶
<pb:CK-EX_JY267_07p042b>¶

** 　○五月被火謝熒榜¶
　　爲謝熒善後以介平康事。¶
　　維時　夏令方中，　陰元生¶
　園榴綰錦色殷然，　角黍繫絲節去矣。¶
　序應朱明，在三鶉而居首。筵開靈寶，舉一醮以朝元。(云。)¶
　上言。(臣)聞　仁可囘天，古史傳文列宋景。¶
　德能滅火，江陵異政見劉昆。敢稽往訓，用啟善緣。　據¶
大淸國(云)。　　　右洎善信人等，是日叩干¶
道經師三寶，　天地水萬靈，¶
　熒府威靈，　經筵眞宰。願舒¶
<pb:CK-EX_JY267_07p043a>¶
慧目，洞盼凡情意者。切以宅云五畝，猶堪樹植乎牆桑。田有一¶
　廬，亦足蔽遮乎風雨。若夫處市居㕓，則連衡而接壤。開站坐¶
　舖，則比戸而傍鄰。誠然火燭爲憂，每托¶
神天相佑。敢因驚爇，特叩¶
慈悲。但民等叨立寰中，經營宇内。蝸角蠅頭，惟孜孜於利計。朱¶
　堤麗水，日切切於財源。關心居止，着意隄防。乃今月○日熒¶
　光眹異，囘祿流災。雖則象兆緯垣，甫搖芒而飛彗。到底咎由¶
　人事，方燎棟以焚簷。幸息餘威，未致深厄。甘雨同奕仙之酒，¶
　降澤殄災。吾儕抱耜人之憂，祈恩善後。募衆捐貲，營科設供。¶
　取今○月(云)。　以此微因，上祈¶
<pb:CK-EX_JY267_07p043b>¶
天澤，下奠街隅。　伏願¶
　象躔正度，熒精不守於心垣。¶
　聖澤含仁，雨珠溥滋於法界。永消炎上之虞，默賜寰中之福。¶
　克保衆戸淸𡨴，通街靖㤗。須至榜者。¶

** 　○爲龍潭寺僧人圓寂建齋意　十月初旬，¶
　爲煉性還眞遐升樂國以契本如事。¶
　維時　應鍾屆律，　析木當躔。¶
　梅映小春，樹上已開四五點。¶
　菊存晚節，枝頭猶放兩三花。吳江水面，丹楓泛故國霜前。白¶
　雁飛鴛，瓦生寒獸爐試煖。¶
<pb:CK-EX_JY267_07p044a>¶
　維此龍潭梵宇，鷲嶺分支。古木蒼杉，染雲烟之漠漠。靈泉靑¶
　籟，和風雨之瀟瀟。方屬玄英，按節景色將擬乎魚山。詎期般¶
　若，興悲悽愴竟聞於蕭寺。嗚呼，寂滅爲宗，固是大乘精義。薦¶
　揚立教，宜崇上善鴻因。卽以冬辰修諸法事，¶
　　乃爾　投詞玄教，　授意羽流。¶
　壇舒紺殿，蕭臺與猊座而並登。¶
　儀展雲囊，芝草逐曇花而徧覆。¶
　玉毫金相，從西竺以迎來。羽葆霓旌，自南天而逕下。仙佛齊¶
　臨，神祗畢集。飛彩浮霞，三寶之宫庭改色。鳴金振玉，兩廂之¶
　鍾磬揚音。恪起朝儀，式陳薦悃。冀囘¶
<pb:CK-EX_JY267_07p044b>¶
大造，克副下情。　　未述事由，首稱職位。¶
　　具職　嗣玄教(臣)○○○，誠惶誠恐，稽首頓首。¶
　上言¶
無極大道金闕元皇上眞大聖元始天尊　几下，¶
西方極樂世界調御教主釋迦牟尼文佛　蓮下。¶
　　右(臣)伏聞¶
　道釋理無殊，皆自一中分造化。¶
　修參原不異，俱從心上起經綸。故梵書三藏，宏開濟度梯航。¶
　而玄緖千言，直闡升騰旨趣。巳度者靈光一點，諒證果於眞¶
　如。未成者本性純陰，豈沈魂於幽夜。須憑接引，特啟因緣。伏¶
<pb:CK-EX_JY267_07p045a>¶
　念(臣)幸際法門，欣參　眞化。靈圖貝葉，慙微妙之未通。白簡¶
　黃函，惟宣揚而是任。承來詞懇切，罔可抑違。肅我念翹殷，未¶
　行謄奏。總丐　慈悲，曲垂印證。¶
大淸國四川成都府崇　州豐七甲龍潭寺地分，奉祀¶
三寶建齋，請　旨薦師遷神，度品報恩。孝徒¶
　　　　　　　　右洎合寺孝派人等，是日叩干¶
慈鑒意者。切以¶
　百行以孝爲先，¶
　兩教以師爲主。法乳深恩，無殊乎父母。智燈慧燄，代繼乎鉢¶
　衣。惟三千世界，瞻佛日之長輝。而十二樓臺，開眞風之廣度。¶
<pb:CK-EX_JY267_07p045b>¶
　敢緣　慈化，式舉齋誠。但孝徒詞稱¶
釋傳臨濟正宗第○十○世師○○，禀命○年月日時受生，係¶
　○處人氏，僧臘○十○𡻕，於○年月日時在○寺圓寂。卜吉¶
　入龕，寄形坤府。¶
　孝徒伏念本師自偹緇員，早參戒律。雖萬德之未圓融，而六¶
　根則已淸淨。修培功果，爲佛氏之棟樑。了悟因緣，稱法門之¶
　知識。方期久侍於丈前，詎意遐歸於物外。想儀容而拭淚，望¶
　斷西嶺之雲烟。睹手澤而悲心，愁聞東林之風雨。某九俄臨¶
　鴻齋，應建寅備信儀，廣延羽客，庸修㝠福，以助覺靈。取今○¶
　月○日良吉爲始，於就本剎建壇，啟設¶
<pb:CK-EX_JY267_07p046a>¶
靈寶九鍊大齋玄釋廣度道場○晝宵，匝至○日告竣。¶
　　壇内諷誦，¶
太上中道大乘妙法蓮華尊經　○部，¶
　○經，　　○懴。　　進奉¶
昊天金闕表文，　　靈山佛都表文，　𤊔獻，¶
大羅諸天上帝御前蘭膏淨供一筵，¶
光明會上大權眞宰蓮炬二十四莖，　宣演度人經義，¶
　恭行九煉鴻儀，　加持大梵神咒。　功德云：¶
　上答　佛天，旁通　聖日。同啟慈悲，會玄功於一本。默爲接¶
　引，彰妙法於三乘。度此僧魂，歸於淨土。¶
<pb:CK-EX_JY267_07p046b>¶
　　次備㝠財。(云。)　傳給公據云大戒。(云。)¶
　憑斯㝠鏹，以應法緣。俾承功而度品，致隨願以登眞。¶
　　　次請薦。(云。)　又次利幽。(云。)¶
　伏願　天眼遙觀，會風雲於鹿苑。¶
聖心遠鑒，飛花雨於龍潭。提攜逝性，近上品之蓮鄕。保佑僧儔，¶
　安中州之梵宇。山門興盛，香火綿長。(臣)冒干¶
慈光，無任激切，屏營之至，謹意。¶
¶	
¶	
玄宗通事雅宜集卷之三終¶
<pb:CK-EX_JY267_08p001a>¶
* 玄宗通事雅宜集卷四¶
　武陽雲峰羽客陳復慧仲遠¶
　　　　　　　　　　　　　嗣派徒張本學¶
　　　　　　　　　　　　　　　　羅本章¶
　　　　　　　　　　　　　門人　魏本善　梓行¶
　　　　　　　　　　　　　　　　高本還¶
　　　　　　　　　　　　　　　　許本述¶
　　　　　　　　　　　　　　　　王本昱¶
　　　　　　　　　　　　　　　　胡本固¶
　　　　　　　　　　　　　　　　雷本原¶
<pb:CK-EX_JY267_08p001b>¶
　　　　　　　　　　　　　嗣教孫劉合臹　記錄¶
　　　　　　　　　　　　　梓人　朱文秀　　刋¶
　　卷之四　達集¶
　　叙聯類¶
　　歳時叙語　　月令叙語¶
　　節會七言偈　　薦事七言偈¶
　　爲灌邑武廟修設水陸鴻齋聯句¶
　　太上　　附金火¶
　　火神春聯　附五星¶
　　神廟通用春聯¶
<pb:CK-EX_JY267_08p002a>¶
　　城隍春聯　　爲古長生觀六月會事¶
　　爲桃關修設水陸道場聯句¶
　　鎭江王　　樂樓春聯附賀三聖宫聯一則¶
　　川主　　諸神¶
　　爲古長生觀鑄鐘圓功聯¶
　　長生觀春聯　　道院　　厨房¶
　　爲都江大堰興工建醮聯句¶
　　爲龍溪天官會聯句¶
　　謝熒　　淸醮　　祈晴　　祈雨　　禳蝗¶
　　爲上元宫薦祖修齋聯句¶
<pb:CK-EX_JY267_08p002b>¶
　　亡齋　　四言偈語¶
　　五言偈語¶
¶	
¶	
¶	
¶	
¶	
¶	
¶	
¶	
<pb:CK-EX_JY267_09p003a>¶
** 　　叙聯類¶

*** 　　歳時叙語¶
　三陽兆慶，　萬象回新。¶
　履端應始，正四序於王春。調律協初，啟一元於天臘。¶
　家家之爆竹聲傳，戸戸之靈桃符換。池上氷紋方篆，玉門前¶
　柳色已垂金。旣曰祈穀良辰，可建迎祥善事。¶

**** 　　　立春¶
　運轉鴻鈞，　權歸蒼帝。¶
　擊牛占瑞，東郊之綵仗爭迎。剪燕宜春，南國之絨花並戴。¶
　六炁云初，一年方始。山川出色景回新，草木含陽容謝舊。晴¶
<pb:CK-EX_JY267_09p003b>¶
　光映戸，淑氣經天。正否去泰來之日，祈人安物阜之庥。¶

**** 　　　人日¶
　祥稱人日，　美號靈辰。¶
　應三陽而衍瑞，超八穀而含春。梅花幾點效宫粧，竹葉一觴¶
　開崔宴。會聞漢殿，詩寄草堂。鏤金煎綵，晉風荆俗慶新禧。浮¶
　靄揚輝，化日光天開泰貺。洵屬良期，特崇勝事。¶

**** 　　　元宵¶
　序正春宵，　節當元夜。¶
　金吾弛禁，鰲燈綴錦繡之形。玉漏停催，鶴燄吐煇煌之色。¶
　樹合銀花，橋開鐵鎻。飾錦香車溢九陌，摇金新栁插千門。光¶
<pb:CK-EX_JY267_09p004a>¶
　出靑藜，工傳粉繭，乃¶
天官賜福之期，啟人事迎祥之醮。¶
　　中和　二月之朔日也。¶
　辰方亞朔，　律應四陽。¶
　綠柳紅桃雙綴錦，黃鶯紫燕兩啼春。鎭尺初傳，農書方進。¶
　當王制之開氷，祀芒神而祈穀。幾陣淸香浮社釀，一天淑氣¶
　映晴嵐。民事維新，物華競秀。¶

**** 　　　花朝¶
　春色中分，　韶華初半。¶
　百囀流鶯來上苑，雙飛社燕八華堂。羣芳競秀，萬卉含英。¶
<pb:CK-EX_JY267_09p004b>¶
　武陵溪畔，千樹桃花夾㟁紅。錦水堤邊，數行柳色和烟綠。蚕¶
　市方開，農郊適勸。¶

**** 　　　社日¶
　春臨五戊，　酒熟千村。¶
　微風習習催花信，　細雨霏霏動社情。田翁擊鼓，繡女停針。¶
　夏松殷栢，禮傳三代之風。厚地方壇，祀永千秋之典。桑柘影¶
　殘人歸去，棠棃花放燕飛來。¶

**** 　　　上巳¶
　辰在三春，　日臨上巳。¶
　雨過武陵，片片落花隨流水。風來隋岸，飄飄亂絮拂綵旌。杯¶
<pb:CK-EX_JY267_09p005a>¶
　浮洛浦，會集蘭亭陌上流。鶯歌󰄞󰄞，宫中彩蝶舞翩翩。天氣¶
　方新，出龍橋而祈福。岫紋初點，成鳳狀以凝祥。¶

**** 　　　寒食¶
　序方改火，　節號禁烟。¶
　瀟瀟春雨過榆林，漠漠寒烟籠柳㟁。儀聞畫鴨，戯有闘鷄。¶
　禮存舊制，家家之麥粥相遺。彩映新粧，處處之花輿爭巧。適¶
　逢令節，可建良因。¶

**** 　　　淸明¶
　春光漸老，　冷節方離。¶
　翠柳輕飛千樹雪，紫桐纔放幾枝花。紅翻桃浪，綠漲萍池。¶
<pb:CK-EX_JY267_09p005b>¶
　一望湖光摇素影，滿村榆火出新烟。原上踏靑人已去，雨中¶
　沽酒客何來。¶

**** 　　　端午¶
　節號天中，　辰稱地臘。¶
　千家綠艾已懸門，五色縷絲初繫臂。符施桃印，香泛蒲觴。¶
　競渡江頭，畫鷁輕摇波上下。奪摽舟内，彩旗雜展影參差。漢¶
　俗祠陳傳往事，盛時設醮啟新誠。¶

**** 　　　天祝貺¶
　夏已重三，　節方云六。¶
　鶉火無烟，畏日炎炎行烈暑。簾波有影，淸風習習動疎紋。¶
<pb:CK-EX_JY267_09p006a>¶
　雲霞出岫多竒峰，松竹當亭無俗韻。曝經石上字猶存，腐草¶
　牕前螢應化。¶

**** 　　伏日¶
　暑回九夏，　日屆三庚。¶
　金節將新，先藏精於代謝。火威正熾，猶寓令於炎煌。¶
　靑瓜方薦，黃石當祠。平湖綠漲波千項，細管碧流酒一樽。刻¶
　氷鏤鳳度良時，披錦迎鸞啟善事。¶

**** 　　　七夕¶
　秋色方初，　夜華在七。¶
　玉露澄澄回爽氣，蘭沼生香金風𩗙。𩗙動淸宵，槐庭挹瑞。¶
<pb:CK-EX_JY267_09p006b>¶
　鳥來漢殿，鶴唳緱山。鵲駕新塡銀漢上，蛛絲密布錦盒中。鳳¶
　輦當來，燈燦九華之燄。　龍顏可降，爐添百合之香。應此良¶
　期，崇諸勝事。¶

**** 　　　中元¶
　秋當首序，　節應中元。¶
　寶葢齊張傳道典，盂蘭俱設出宗門。葉垂金井，漏滴銅壺。¶
　金帝乘權，秉素商而建運。　地官校籍，啟丹簡以延祥。赤壁¶
　泛舟曾作賦，玄都設醮亦譚經。洵屬良時，爰修善果。¶

**** 　　　中秋¶
三秋半度，　百刻中分。¶
<pb:CK-EX_JY267_09p007a>¶
　碧天雲淨，一輪之寶月團團。素海波澄，萬點之珠星燦燦。¶
　幾度仙槎浮海上，數聲玉笛出宫中。林光橫練，桂子飄香。幔¶
　亭彩幄會雖罕，袁渚廋樓景不殊。¶

**** 　　　重陽　　日應重陽，　詩成一句。¶
　幾樹紅萸呈艷色，數株黃菊發淸香。¶
　金風拂桂，玉露凋楓。¶
　詩咏授衣從豳國，事傳落帽會龍山。陶令籬前人送酒，滕王¶
　閣上客揮毫。未敢題糕徒負笈，將行獻棗謹舒誠。¶

**** 　　　下元¶
　冬回孟序，　節屆下元。¶
<pb:CK-EX_JY267_09p007b>¶
　當北帝之司權，適　水官而校籍。東閣紅梅，因王生而吐艷。¶
　南江赤壁，由蘇子而遊題。鴛瓦凝寒，獸爐試暖。當小春之望¶
　日，啟大會以聞天。¶

**** 　　　冬至¶
　六律回陽，　一元復始。¶
　緹室徵葭，六琯之飛灰初動。唐宫揆日，五紋之弱線新𣷹。¶
　書雲紀慶，候雪曆年。氷筯敲來𡚱子手，火城列向相臣家。水¶
　寒金井，香爇玉爐。用表微誠，恭修勝事。¶

**** 　　　臘日　冬至後第三戌也。¶
　臘居三戌，　祭及八神。¶
<pb:CK-EX_JY267_09p008a>¶
　美正王候之臘，薦陳宗祖之靈。出土牛而送氣，畫桃虎而懸¶
　門。祀聞獻犬，禮著迎猫。橋畔梅花方傲雪，堤邊柳眼漸偷春，¶
　若夫功成一𡻕，蜡祭八神。將投椒而辟疫，謹建醮以迎眞。¶

**** 　　　除夕¶
　年華已盡，　歳夕云除。¶
　爆竹千聲，一夜中迎新送舊。梅花幾點，五橋外映雪開春。¶
　馥馥金樽浮蟻綠，煌煌銀燭卷花紅。裴公之陸火方𣷹，賈子¶
　之詩文當祭。龍旂繡服，裝點須工。鳳篆瑶凾，修崇可閱。¶

*** 　○月令叙語¶
**** 　　　正月¶
<pb:CK-EX_JY267_09p008b>¶
　鳳暦啟新，　麟經書始。¶
　天時兆㤗，三陽叶犧畫之文。人事履祥，萬象應鴻鈞之化。¶
　東風乍扇，臘雪初消。一天淑氣布山川，大地祥光浮草木。梅¶
　占花魁開素蕋，柳當歳首吐靑芽。百福將迎，一誠是舉。¶

**** 　　　二月¶
　四陽明媚，　二月中和。¶
　桃腮初綻，惠風習習拂紅粧。柳眼新舒，春日遲遲摇碧影。¶
　黃鶯󰄞󰄞啼枝上，紫燕飛飛入戸中。山鎻翠嵐烟景好，江鋪¶
　素練氷光淸。適際芳辰，爰修善果。¶

**** 　　三月¶
<pb:CK-EX_JY267_09p009a>¶
　月屆辰建，　日在胃躔。¶
　榆莢雨收，點點錄錢鋪地錦。桃花浪緩，紛紛紅片逐波紋。¶
　宫燭傳來烟細細，堤楊垂處絮飛飛。紫燕尋巢，黃鶯喚友。新¶
　烟開萬戸，適際良時。香篆徹九霄，恭陳善悃。¶

**** 　　　四月¶
　時云槐夏，　序屬麥秋。¶
　欣蚕事之旣登，惟龍星而可見。一園翠羽摇新竹，滿沼青錢¶
　鋪嫩荷。服氷何處遇葛仙，裁扇有人由班女。巢中乳燕，新調¶
　巧語學呢喃。枝上早蟬，乍試淸音如斷續。¶

**** 　　　五月¶
<pb:CK-EX_JY267_09p009b>¶
　五月經時，　一陰兆始。¶
　薰風過鑑湖，十里波光蕩漾。夏雲出玉壘，千峰霞彩依稀。¶
　每訝仙翁醉入水，須知高士暑披裘。綠竹輕摇窗外影，紅榴¶
　頻放枝頭花。欣，逢勝日，肅建法筵。¶

**** 　　　六月¶
　躔經鶉次，　囊貯螢燈。¶
　爍石流金，烈日當空張火傘。流瓜沉李，凉亭近水泛霞觴。¶
　雪檻碧筒堪避暑，樊溪氷井可迎寒。曲㟁綠楊垂淡影，方池¶
　紅芰動香風。光陰半度，功德鴻修。¶

**** 　　　七月¶
<pb:CK-EX_JY267_09p010a>¶
　清商應序，　素節乘權。¶
　金風拂暑，瀟瀟爽氣入樓臺。玉露澄秋，湛湛寒光穿戸宇。¶
　流火方詠於豳詩，巧󰆷久傳於唐制。鱸思吳鱠，蟬集朱冠。并¶
　梧之落葉飄來，堤柳之殘烟收去。¶

**** 　　　八月¶
　西官正令，　南吕司秋。¶
　嵐光應霽，隴頭之豆雨開晴。𥌓色含清，汀上之蘋風薦爽。¶
　蛩星數點度簾櫳，砧杵幾聲聞村舍。皓月當空，金鏡一輪摇¶
　素影。碧天印水，珠星萬顆蕩寒波。¶

**** 　　　九月¶
<pb:CK-EX_JY267_09p010b>¶
　秋光已老，　天氣方寒。¶
　汀頭紅蓼謝殘英，籬畔黃花開秀色。蓉和露種，䳱逐霞飛。¶
　故回霜前來鴈陣，一字排空。西山雨後唱漁歌，片帆歸浦。吉¶
　應九陽，䖍修寸善。¶

**** 　　　十月¶
　玄英按節，　陽月爲名。¶
　當秦史以書正，乃漢臣而定禮。鳥烏方驚深夜雨，紅梅初放¶
　小春花。水冷波寒，萬里長江烟漠漠。霜嚴雲黯，一輪淡月色¶
　朦朦。因天道之就盈，肅人心而建善。¶

**** 　　　十一月¶
<pb:CK-EX_JY267_09p011a>¶
　律回天統，　序止周時。¶
　朔風方緊，迢迢雲路雁行斜。夜月初明，漠漠霜林鴉影亂。¶
　簷前鴛瓦凝冰筯，池内魚簑覆雪衣。廋嶺尋芳梅已放，唐宫¶
　較咎線新添。一陽旣復，萬善宜崇。¶

**** 　　　十二月¶
　嘉平應節，　淸祀乘時。¶
　雪舞長空，萬嶺千峰頭盡白。臘殘晩𡻕，孤松疎竹色猶靑。¶
　江梅綻玉，岸柳含金。楚俗尙傳擊鼓事，豳風載詠鑿冰詩。吕¶
　令特書於建丑，玄儀試展於迎眞。¶

**** 　　　閏月¶
<pb:CK-EX_JY267_09p011b>¶
　斗標兩指，　日數平分。¶
　積餘成閏，象六扐而考時。究度合辰，取一終而定厯中。道殊¶
　躔别，交承而用事。半途改令，界前後以乘權。𡻕書堯典，詔著¶
　周門。敬卜良辰，䖍修法會。¶

*** 　○節會七言偈¶
**** 　　　上九　　十一眞韻。¶
　瑞融九日曙光新，正是玉皇降誕辰。宫殿堂堂陳寶幄，衣冠¶
　濟濟禮金身。霞觴共祝無疆夀，象緯周回不老春。一念濳通，¶
　垂鑒盼式。傳警蹕，出天闉。¶

**** 　　　上元　　十灰韻。¶
<pb:CK-EX_JY267_09p012a>¶
　元陽宫裡夀筵開，海嶽神仙次第來。靄靄丹霞飛漢表，迢迢¶
　紫氣接雲䑓。龍香結篆通三府，鶴𧣹揚輝徹九垓。一線微誠¶
　何以祝，天官賜福更消災。¶

**** 　　　年九　　十一眞韻。¶
　𡻕序昭回大地春，中旬九日是華辰。琪花瑤草開仙景，火棗¶
　蟠桃祝聖齡。功著丹䑓朝鳳闕，派傳玄教啟龍門。慈悲廣發¶
　無窮願，說法還須現化身。¶

**** 　　　文昌　　一先韻。¶
　景八中和二月天，桃花似錦柳如烟。光浮上苑舒春色，彩映¶
　文宫啟夀筵。試奉霞觴行拜舞，更揚霓曲表精䖍。飛鸞應化¶
<pb:CK-EX_JY267_09p012b>¶
　憑依在，姓字留題雁㙮前。¶

**** 　　　太上　　一東韻。¶
　淑氣融和二月中，春光萬紫與千紅。羅天聖集玄都闕，匝地¶
　仙朝太上翁。丹液浮香奉寶座，祥雲絢彩㪚瑤空。化機願衍¶
　無疆慶，布滿乾坤處處同。¶

**** 　　　玄帝　　七陽韻。¶
　華宫此日頌無疆，正是天時際五陽。香泛銀盤呈菓饌，音聞¶
　金殿振琳琅。神龍共駕雲中輦，仙馭齊乘天上驦。默應凡情¶
　來鑒享，洪恩錫福庇塵鄉。¶

**** 　　　女媧　　七陽韻。¶
<pb:CK-EX_JY267_09p013a>¶
　爐添新火爇眞香，慢舉步虛聲韻長。寶鼎靑烟凝夀篆，瓊階¶
　綠酒泛春觴。乘軒輦下九霞燦，煉石雲飛五色彰。鑒享凡誠¶
　垂造就，千門共慶福無疆。¶

**** 　　　聖母　　十三元。¶
　維彼三仙聖母尊，坤元造育妙難論。保嬰靈感方方著，應世¶
　慈悲處處存。廟祀流今復亙古，懿庥賜子又𣷹孫。凡微共祝¶
　無疆夀，慶衍螽斯錫善門。¶

**** 　　　天后　　三江。¶
　維嶽鍾靈降閩邦，莆田神女道無雙。久垂恩澤留塵宇，屢顯¶
　慈悲䕶海艭。千古懿齡齊玉屋，萬年廟貌奉澄江。年年三月¶
<pb:CK-EX_JY267_09p013b>¶
　逢華旦，應我嵩呼下彩幢。¶

**** 　　　東嶽　　八庚韻。¶
　婪尾紅綃開滿城，夀筵肅建展凡情。烟浮螭鼎飛香篆，霞繞¶
　龍驂映綵旌。法雨繽紛連几席，仙音嘹喨動簫笙。東皇應善¶
　留新福，慶衍千祥喜氣盈。¶

**** 　　　蕭公　　七陽韻。¶
　槐夏風淸日正長，蕭公此日夀無疆。神功廣鎭千江水，廟祀¶
　永崇萬古香。納欵無從覔火棗，表䖍惟有進霞觴。鑒我吳人¶
　憑素悃，三多兆慶自全陽。¶

**** 　　　吕祖　　一先韻。¶
<pb:CK-EX_JY267_09p014a>¶
　修行證果作金仙，黃鶴樓頭聖蹟傳。一粒金丹全水火，幾聲¶
　玉笛八雲烟。常遊海島尋眞侣，請向𨶒浮鑒　夀筵。此際祝¶
　釐應有感，箕疇衍慶福無邊。¶

**** 　　　五顯　　一東韻。¶
　夏景炎炎日正紅，適當令節屆天中。榴花舘錦舒丹蕋，蒲釀¶
　浮香泛碧筒。烟靄華筵香結篆，歌揚羽曲韻聞空。威靈五顯¶
　垂恩貺，永庇羣生福祉同。¶

**** 　　　鎭江王　　五歌韻。¶
　童年得道鎭江河，丕顯威靈賜福多。廟立紫雲香有篆，龍濳¶
　碧海水無波。千秋夀節逢天貺，一曲優音動羽歌。自此中流¶
<pb:CK-EX_JY267_09p014b>¶
　皆吉利，不須更問事何如。¶

**** 　　　關聖　　一先韻。¶
　柳宿經躔季夏天，帝君夀節代相傳。市城到處皆香火，䑓閣¶
　何方不管絃。赤面威靈恒庇世，素情寅肅應通仙。願遷聖駕¶
　臨芳席，鑒享猶祈福祉添。¶

**** 　　　火神　　八庚韻。¶
　爍石天高夏景淸，華壇初舉步虛聲。紫霞盃泛金華酒，雲錦¶
　凾投火德城。夀頌無疆祝聖造，光昭有象啟文明。坎離妙合¶
　羲文用，緯度調常佑眾生。¶

**** 　　　馬王　　一東韻。¶
<pb:CK-EX_JY267_09p015a>¶
　季夏風光自不同，一輪火傘熾當空。躔臨獐度行威暑，祠建¶
　馬王答聖功。式奏葵誠聞漢表，願遷飈馭出雲中。恩光到處¶
　留良廐，永保驊騮勢若龍。¶

**** 　　　中元　　一先韻。¶
　秋回七月應中元，爽氣濤濤素節傳。露滴槐稍珠顆顆，河澄¶
　漢影月圓圓。採花試效玄都醮，校籍恭迎碧落仙。秉此精誠¶
　修善果，一封章奏大羅天。¶

**** 　　　許眞君　　六魚韻。¶
　雁陣新來八月初，秋風拂桂影扶疎。寶爐浮篆通鈞省，銀燭¶
　搖光接太虛。萬夀宫前迎聖駕，九霄衢外降仙車。盈空花雨¶
<pb:CK-EX_JY267_09p015b>¶
　紛紛下，福庇吳人信可如。¶

**** 　　　川主　　一先韻。¶
　鑿石開江濬百川，二王功業著當年。豈特懋績書秦史，應羡¶
　鴻猷並禹肩。夀節俄臨堂結綺，玄壇肇慶鼎飛烟。精䖍一念¶
　感通處，恩澤周流𤱶畝邊。¶

**** 　　　太陰會　　一東韻。¶
　盈盈月色夜當空，一派淸光萬里同。節應朝元輪絢彩，筵開¶
　慶聖燭搖紅。翩翩霓舞漢霄上，淡淡香騰聚㪚中。桂子願從¶
　雲外落，流祥衍慶下蟾宫。¶

**** 　　　九皇　　一東韻。¶
<pb:CK-EX_JY267_09p016a>¶
　一庭秋色老梧桐，崇祀九皇建善功。象緯羣星來羽駕，靈音¶
　八會泛天風。燈華燦處昭銀漢，斗範宣時禮玉容。但願連宵¶
　皆鑒盼，還留福祉及寰中。¶

**** 　　　牛王　　七陽韻。¶
　序屆新冬應小陽，恭修法會慶牛王。筵開雲錦迎眞馭，菓摘¶
　橘橙獻聖堂。幾㸃紅梅堪作供，盈鑪碧霧正飛香。寶蓮䑓上¶
　垂恩貺，欄櫪淸平穀滿倉。¶

**** 　　　下元　　十三覃韻。¶
　水應元靈官有三，夀辰節屆效庭參。梅仙應放花千朶，符使¶
　遙通疏一函。命駕啟途離相閣，鳴鸞嘯鳳降靈󰟦。欲知神化¶
<pb:CK-EX_JY267_09p016b>¶
　感通處，馥馥天風掃翠嵐。¶

**** 　　　太陽會　　七陽韻。¶
　天統乘時復一陽，寒梅枝上暗飛香。灰騰葭管開新律，酒泛¶
　金巵進夀觴。願駕六龍憑善果，周行九野燦曦光。乾坤到處¶
　皆臨照，玉燭恒調謝上蒼。¶

*** 　○薦事七言偈¶
**** 　　　父　　七陽。¶
　嚴君一去隔㝠陽，每誦蓼莪倍感傷。眼底祇添紅雨淚，庭前¶
　難望白雲鄉。徒餘手澤傳家訓，惟有音容八畫章。特仗玄宗¶
　微妙法，叨承接引陟生方。¶
<pb:CK-EX_JY267_09p017a>¶

**** 　　　母¶
　夢斷北堂五夜寒，無由菽水復承歡。敬姜機畔慈容杳，杜鵑¶
　枝頭月影闌。特啟孝誠通碧落，爰修法事建玄壇。元尊垂憫¶
　開慈度，遊步仙宫白玉欄。¶

**** 　　　祖父　　十三元。¶
　千行淚滴誦先芬，色笑長違杳不存。裕後尙留几上硯，遺安¶
　已斷隴頭魂。瀟瀟夜雨漫蒿里，馥馥爐烟徹帝閽。願仗三乘¶
　微妙法，還元返本入仙門。¶

**** 　　　祖母　　十灰。¶
　含飴人去入泉䑓，腸斷陳情李密哀。幾度悲聲寒夜月，干行¶
<pb:CK-EX_JY267_09p017b>¶
　淚雨濕庭苔。容描錦軸魂難返，齋迓瓊仙駕應來。大展慈光¶
　垂接引，慢從雲路步天垓。¶

**** 　　　伯叔父　　五微。¶
　睹囊未幾事相違，○父云亡竟不歸。蔥肆興悲人𣺌𣺌，竹林¶
　滴淚雨霏霏。欲超善性登仙界，敬展哀情叩帝扉。願啟南宫¶
　開度品，金童接引入淸微。¶

**** 　　　兄弟　　七陽。¶
　世數相催何太忙，致令手足兩分張。荆花樹下新添恨，棠棣¶
　陰中欲斷腸。顧我怡怡成戚戚，惟靈𣺌𣺌復茫茫。鴒原抱慟¶
　申超薦，度品遐升極樂鄕。¶
<pb:CK-EX_JY267_09p018a>¶

**** 　　　夫　　八庚。¶
　良人一逝隔幽明，腸斷當年結髮情。方冀齊眉長舉案，詎期¶
　破鏡永埋晶。魂銷應逐中宵月，淚滳獨寒五夜更。敬設齋筵¶
　修薦拔，叨承道力早超生。¶

**** 　　　妻　　一先。¶
　琴瑟和鳴望百年，遽期一旦返黃泉。粧䑓寂寂人無影，繡閣¶
　蕭蕭夢不還。鴈侣中分情自[忄*𠫵]，鴻齋初舉䟽方傳。瑤池玉女¶
　來相引，步上逍遙極樂天。¶

**** 　　　丈人　　一東。¶
　世數無端催婦翁，冥途歸去竟匆匆。精神忍說乘箕尾，烟雨¶
<pb:CK-EX_JY267_09p018b>¶
　何堪鎻㤗峰。半子哀鳴聲動地，連宵齋建韻聞空。英魂此際¶
　䝉慈度，穩步祥雲五色中。¶

**** 　　　丈母　　二蕭。¶
　月落鳥啼婺彩消，外姑長逝夜迢迢。空餘懿範傳人頌，祇有¶
　丰神入畫描。久沐慈恩憐半子，爰修法事啟三宵。瑤池應下¶
　飛瓊女，接引同登駕綵軺。¶

**** 　　　母舅　　七陽。¶
　適意路車送渭陽，何期一夢入黃梁。秀稱珠玉我非類，詩誦¶
　柴荆舅可傷。策馬州門頻滴淚，迎[車*參]天府漫飛香。靈文願叶¶
　玄中妙，冉冉超騰太福堂。¶
<pb:CK-EX_JY267_09p019a>¶

**** 　　　客商　　十一尤。¶
　孤舘魂銷夜月幽，凄淸景觸故園秋。關山萬里徒添恨，桑梓¶
　一方獨抱愁。金㪚床頭人影寂，香焚鼎内瑞烟浮。願承經籙¶
　資超力，漫步逍遙訪十洲。¶

**** 　　　道人　　十五删。¶
　自屏塵緣入羽班，此心久傍白雲閒。修培功業存仙宇，經籙¶
　科儀起世癏。長謝鶴儔歸閬苑，應追雲侶步緱山。何妨曲返¶
　逍遙步，冉冉飛鳬下人寰。¶

**** 　　　友人　　一先。¶
　膠漆情投亦有年，何期一旦友歸泉。經壚已嘆山河邈，轉眼¶
<pb:CK-EX_JY267_09p019b>¶
　何從風雨聯。縞帶紵衣竟已矣，高山流水總茫然。華場特建¶
　修齋福，應薦遐升極樂天。¶

**** 　　　師　　一東。¶
　師恩高厚與親同，世代相承繼道宗。培植久沾深法露，侍承¶
　常訓大眞風。方期問字年無盡，不意談經日有終。特仗玄元¶
　五鍊法，逍遙步入蓬萊宮。¶

**** 　　　父母繼亡　十灰。¶
　冥籙無情兩度催，雙親繼逝路難回。音容並已辭人世，色笑¶
　何從訪夜䑓。○杖未抛添○杖，○衰方服益○衰。鴻齋式啟¶
　申同薦，逕陟壺天碧玉垓。¶
<pb:CK-EX_JY267_09p020a>¶

*** 　○爲灌邑武廟修設水陸鴻齋聯句¶
　皇壇○經演上乘，果能一念存誠，雲錦囊中光八色。¶
　　　　恩祇至造，竚望九疇克應，花洲提畔雨千家。¶
　皇壇○芒垂一丈燦天章，鑄爲鳳篆龍文，開通幽顯。¶
　　　　字列千言明道化，傳出金科玉律，保制乾坤。¶

**** 　　　法事壇¶
　○向莊嚴處，肅觀瞻七寶亭臺，儼若九淸在上。¶
　　從誠敬間，存對越十方境界，宛如一黍其中。¶
　○法幕彷神都，山秀水明，遠鎻烟霞增翠色。¶
　　鴻齋披大範，金鳴玉振，遙通霄漢降丹輿¶
<pb:CK-EX_JY267_09p020b>¶
　○𥸤福叩天䑓，願國㤗民安，允恊堯年舜日。¶
　　陳言通帝闕，祇陰昌陽慶，同瞻寶月慈雲。¶
　○寅肅起朝儀，六職齊修，庶沐慈悲來碧輦。¶
　　精䖍宣法事，三途普濟，還邀福祉佑蒼生。¶
　○謾言凡世異仙都，無限莊嚴，别是一畨景象。¶
　　試展靈文宣道義，有爲功果，端開萬福門頭。¶
　○法會集羣靈，銀燭光中排列鵷班鷺序。¶
　　善緣孚三界，金眞壇上飛來鳳輦龍󰟦。¶
　○宮闕近南山，瑞氣嵐光相掩映。¶
　　蹕警來東土，香烟雲影共徘徊。¶
<pb:CK-EX_JY267_09p021a>¶
　太乙○蒼極開圖應三春，瓶柳一枝添瑞彩。¶
　　　　靑華御運憑萬善，座蓮九色放祥光。¶
　東嶽○出震行天，惟帝道獨尊，今古同依䝉德造。¶
　　　　舒壇奉聖，將齋緣洪舉，顥幽共慶恊靈書。¶
　山門○萬善門開，豈止水陸兩途方沾利益。¶
　　　　三緣事舉，端期乾坤列聖其賜鑒觀。¶
　山門　進步入都門，心念精䖍方叩禮。¶
　　　　躬身參法座，衣冠整肅可皈依。¶
　○刼運方終，在水遠山遥，抱恨泉臺誰𥙊薦。¶
　　齋緣是舉，冀芒垂梵結，昭玄黍米應超凌。¶
<pb:CK-EX_JY267_09p021b>¶
　○幽趣集羣靈，涉水登山，俱由兩金而至。¶
　　會因通十極，辭樓下殿，不遠千里而來。¶
　鬼王○大士卽慈尊，應化法身十類五音歸統制。¶
　　　　鬼王爲幽主，施張聖力三途六道得超昇。¶
　客堂○齋席列四筵，南北東西皆善友。¶
　　　　福田同一會，芝蘭槐桂發高門。¶
　客堂○野菜山芹，具席欵賔無美味。¶
　　　　黃金白鏹，解囊贊善有高人。¶
　靜默堂靜默名堂，同事羽儔當究義。¶
　　　　恭勤奉職，合壇法侣莫偷安。¶
<pb:CK-EX_JY267_09p022a>¶
　厨房○味偹五香，可奉眞仙呈座上。¶
　　　　食充千口，還將功德飽胸中。¶
　法橋○昇仙柱上人題字，　不結遥情通萬里。¶
　　　　波海橋邊石有痕，　願承妙法渡雙江。¶
　法橋○一杖擲空橋映彩。¶
　　　　九蓮砌岸路通仙。¶
　小門○路由正處邀直澤，　達本須從無字悟。¶
　　　　人自誠中積善芽，　通眞應向有爲參。¶
　符使○走霧飛雲，三千世界須臾内。¶
　　　　通天徹地，十二樓臺頃刻中。¶
<pb:CK-EX_JY267_09p022b>¶
　神虎○通關獨仗繡衣使，　王劄逓傳魂並集。¶
　　　　攝魄惟憑彩幟神，　雲騎迅速路咸通。¶
　東坊○紫氣凝祥垂妙化。　西坊○願降恩光分北闕。¶
　　　　東皇錫慶應鴻齋。　　　　遥瞻瑞彩靄西山。¶
　牌坊○康衢逕達雲衢外。　○旣借神宫開帝苑。¶
　　　　孔道遥通帝道間。　　權將坊表作靈轅。¶
　小門○往來固爾分賓主。　　靜定境中無幻象。¶
　　　　出入誰能别聖凡。　　思存箇[示*里]有機關。¶
　監齋　媚竈祗緣精供品。¶
　　　　調𡙡必定仰神功。¶
<pb:CK-EX_JY267_09p023a>¶
　沐堂○挹來眞水名三淨。　○洗滌身心除染着。¶
　　　　現出本身了六塵。　　莊嚴形相禮眞仙。¶
　浴堂○一塵不染歌滄浪。　○逍遥花發蓮池内。¶
　　　　萬慮皆空悟本原。　　沐浴堂開天井間。¶
　亡堂○關山共月家何在。　○平生事業三更夢。¶
　　　　水陸同壇恩可邀。　　再世因緣五福家。¶
　傷亡○𡨚連十類同開釋。　○非命傷生由[卄*(監-皿+子)]果。¶
　　　　理悟一如俱度遷。　　鴻齋度品際良因。¶
　鬼戸　召來金地刼中客。　　解脫饑寒出苦趣。¶
　　　　同作蓬壺會上人。　　得承濟度入生方。¶
<pb:CK-EX_JY267_09p023b>¶
　貴厰○靑史留名因報國。¶
　　　　朱宫鍊質克登仙。¶
　中坊○天香滿道場，近接金爐烟結篆。¶
　　　　神燄昭幽址，遥瞻寶月影摇輝。¶
　玄師○玄中都教主。　三師○科教傳今古。¶
　　　　天上大宗師。　　　　經章度顯幽。¶
　天師○丹書傳九鼎。　三官○雲臺來羽駕。¶
　　　　鈞任列三臣。　　　　法會應齋盟。¶
　五帝○慈悲昭五德。　監師○執法司糾察。¶
　　　　造化合三才。　　　　輔玄錄善勛。¶
<pb:CK-EX_JY267_09p024a>¶

*** 　○太上¶
　○地濁天淸，從太極圖中，分别玄黃體象。¶
　　陽旋陰轉，自赤明刼内，闡明道德機關。¶
　○立教開宗，紫氣東來三萬里。¶
　　著書傳教，函關初度五千年。¶
　○道德五千言，字字含眞，總括釋儒歸一理。¶
　　玄都億萬炁，如如運梵，周回天地判三才。¶

**** 　　　　附金火會¶
　○道合五行，金火爐中分造化。¶
　　理融萬法，乾坤箇裡具樞機。¶
<pb:CK-EX_JY267_09p024b>¶
　○祖化出先天，道啟乾坤垂法範。¶
　　鴻圖開後世，工爲金火立規模。¶
　○先天先地，聖人一炁含三，任是乾坤皆造就。¶
　　無滅無生，道祖五行歸總，豈惟金火沐恩庥。¶

*** 　○火神¶
　春○震帝乘權含離德，而爲豐恩周萬宇。¶
　　　坤皇兆慶應乾元，而開泰瑞衍三陽。¶
　春○春色滿乾坤，欣際青皇開景運。¶
　　　靈庥亘今古，遷期赤帝啟文明。¶
　　文著離精埀福祉。　入廟進香存敬肅。¶
<pb:CK-EX_JY267_09p025a>¶
　　神參乾極御生成。　臨祠致祀務精䖍。¶
　　春色十分，新自乾坤調泰運。¶
　　洪恩三錫，永和離坎佑蒼生。¶
　春○聖德如春，普天其慶回新好。¶
　　　神恩亙古，大地均依奉祀長。¶

**** 　　　　　附五星　春¶
　○離位正南天，道合三才，際此元春錫百福。¶
　　乾文當中極，光榮五矅，回其泰運佑千家。¶
　○運際三陽，喜人傑地靈春和日麗。¶
　　祀崇五聖，願民安物阜雨順風調。¶
<pb:CK-EX_JY267_09p025b>¶
　○象緯厯周天，六炁春爲一𡻕首。¶
　　明禋奉萬古，五行土寄四時中。¶
　○造化運五行，瑞自靑皇傳首祚。¶
　　乾坤開三泰，春來丹極燦文光。¶
　　　　扁：　五緯經天。　正度埀庥。　乾文兆泰。¶

*** 　○神廟通用春聯¶
　○春景呈祥，羣芳絢彩舒新色。¶
　　神恩錫福，闔縣䝉庥慶盛時。¶
　　㤗運方升，人事與春光並好。¶
　　豐年甫正，皇仁偕聖德同新。¶
<pb:CK-EX_JY267_09p026a>¶
　○梅放雪中，花粧出三陽景貺。¶
　　春回天上，澤頒來五福壯圖。¶
　○新景兆豐年，斗米十錢歌帝力。¶
　　元恩及善戸，千金萬鎰遂人心。¶
　○神化默彰，須知赫赫濯靈，參贊乾坤爲盛德。¶
　　年華顯慶，試有融融明媚，昭回日月應新春。¶
　○祀永明禋厯萬古。○花結瑠盂燈絢彩。¶
　　年開令節慶初春。　香飛寶鼎篆凝春。¶
　　　扁：　介爾新福。　當春錫慶。　大德如春。¶

*** 　○城隍春聯¶
<pb:CK-EX_JY267_09p026b>¶
　○休云陰事無頭，奸險難逃秦鏡面。¶
　　雖則陽春有脚，禎祥獨萃善人家。¶
　○爾果存孝義，忠貞一番，春光自可樂。¶
　　人若逞頑囂，奸惡三尺，法律不容情。¶
　○善者福，惡者殃，事理昭然歸鑑察。¶
　　春之生，秋之殺，權衡默爾應天機。¶
　○宇内有春舒化日。○入目春光，盡是融和浮海甸。¶
　　臺前立法勝嚴霜。　存心好事，必然福祉及身家。¶
　○牧治統冥權，百里封疆，默應天時開㤗貺。¶
　　陽和舒節序，十分春色，新從人事衍休徵。¶
<pb:CK-EX_JY267_09p027a>¶
　　　篇：　執法如衡。　電鑒分明。¶

*** 　○爲古長生觀六月會事¶
　○福地稱離𡺾，高閣淩空，逕接九重雲路。¶
　　花洲挹聖水，華壇滌穢，肅嚴三級蘭場。¶
　○一念徹天臺，散彩飛香，願自霞霄來玉輦。¶
　　羣生祝嶽夀，舉觴獻棗，敬從寶殿禮金容。¶
　○夀節自天開，鳬舄鶴袍，仙侣遥臨同慶夀。¶
　　經筵應日舉，龍章鳳篆，虛聲朗誦敬談經。¶
　○䖍切𥸤恩，向七寶尊前，宣揚善事。¶
　　齋明致敬，從五雲深處，降下眞光。¶
<pb:CK-EX_JY267_09p027b>¶
　山門○進步朝眞思敬肅。○江山入望皆佳景。¶
　　　　存心祝夀務精䖍。　鐘磬傳聲啟善緣。¶
　小門○顯身葢本修身得。○南北東西同一會。¶
　　　　受福還從作福來。　康甯福夀及千門。¶
　小門○菩提有種原從善。○萬福門頭由善入。¶
　　　　功德無涯秪在修。　三生福果自修來。¶
　小門○卽心卽道無岐路。¶
　　　　建善建功有福田。¶
　佛壇　一念通天培淨果。¶
　　　　千聲禮佛迓純禧。¶
<pb:CK-EX_JY267_09p028a>¶
　　　扁：　夀會鴻開。　澤沛二江。　夀永乾坤。¶

*** 　○爲桃闗修設水陸道場聯句　十一月¶
　○廣濟啟鴻齋三路途分關集臨壇承善果¶
　　連期宣大範千眞班列祇迎降駕證良因¶
　○律次黃鍾際此一陽修水陸¶
　　儀披丹簡願垂大造福冥陽¶
　○籲聖錫繁禧自南北東西境内吾人均沾福澤¶
　　祈眞開普度統兵商夫役刼中鬼趨共際超升¶
　○建善籲慈庥普濟幽煢登彼㟁¶
　　投詞邀聖澤宏覃景福錫吾鄉¶
<pb:CK-EX_JY267_09p028b>¶
　○齋事所陳界内羣幽同證度¶
　　善人是富會中眾姓保平康¶
　○水陸齋修列聖埀慈憑善果¶
　　冥陽會啟羣靈應薦陟仙鄉¶
　○靑極覃恩泛一葉蓮丹濟離苦海¶
　　赤書啟秘憑五方雲篆鼓振眞風¶
　○將入都門進步思儼然如上¶
　　欲頒大賚登壇存必也在兹¶
　○法會應一元仗水火靈圖鍊彼幽魂超浄土¶
　　玄科展三洞願乾坤生運從兹天統福陽[亠/(還-辶)]¶
<pb:CK-EX_JY267_09p029a>¶
　○鶴駕齊來文武班分濟濟衣冠朝玉座¶
　　龍文聿展琳琅聲舉悠悠字句徹[瑗-&#xEC93;+生]空¶
　　扁　福被三途　演梵流音　恩周幽顯¶

*** 　○鎭江王¶
　　證果自童年英武昭靈鎭海無波水路穩¶
　　留恩厯卋表慈悲示應生財有道利源長¶
　○玉斧凌霜凛凛英風昭薄海　萬派河源常顯聖¶
　　金丸耀日堂堂浩氣鎭岷江　千秋廟貌永昭靈¶
　○水國爲神浪靜潮平䝉庇佑　楠木園¶
　　楠園奉祀民安物阜仰威靈¶
<pb:CK-EX_JY267_09p029b>¶
　　一斧鎭江埀妙化　顯聖鎭江通萬派¶
　　千年立廟奉明禋　彰靈護善錫多恩¶
　○法顯至神綠水波中憑鎭靜¶
　　廟存永古紫雲臺上具威靈¶
　　　扁　威鎭江河　江水澄波　恩著江流¶

*** 　○樂樓春聯¶
　○　曲慶春宵同歌四美　晴光照山水¶
　　五雲迎曉日共集千祥　春色映樓臺¶
　　㤗貺入新年金󰆷綵燕　管絃揚雅韻¶
　　淸歌翻雅調白雪陽春　歌舞慶春宵¶
<pb:CK-EX_JY267_09p030a>¶
　○春色入寒梅香凝玉蕋○新聲細奏陽春調¶
　　新聲連夜月瑞衍金臺　佳節同歌大有年¶
　○離合悲歡須着跟　水色山光迎淑氣¶
　　忠貞節孝要留神　絃音管韶慶春宵¶
　　　扁　音聞大雅　節慶元春¶
　賀三聖宫○樓閣千霄羡畫棟龍文直挹西山翠秀¶
　　　　　　歌臺奪錦看繞梁蜃彩遥分北海雲霞¶

*** 　○川主¶
　○岷水出自都江浩浩滔滔恩澤周流潤百邑¶
　　神功垂於蜀府巍巍赫赫靈威顯應庇千春¶
<pb:CK-EX_JY267_09p030b>¶
　○水澤慶源長内外江分開萬派¶
　　明禋厯世永古今靈顯佑羣生¶
　○六字定規模不亞南衡禹帝碣¶
　　萬年全灌溉咸沾西蜀英王思¶
　　　扁　萬古恩波　恩被全蜀　英靈丕顯¶

*** 　○諸神¶
　桓侯○英勇冠三分蛇矛所至人無敵¶
　　　　廟堂埀萬古虎帳常開聖有靈¶
　龍王○巨派自岷江浩浩靈源歸宰制¶
　　　　眞源通瀚海滔滔聖澤屬流行¶
<pb:CK-EX_JY267_09p031a>¶
　龍王○五炁一元司水德　恩合天地¶
　　　　千支萬派衍天津¶
　范眞人○避世居山不讓巢由獨占美¶
　　　　　升仙證道應同張杜共譚經¶
　韋䭾○護法著神靈豈止釋門方奉祀¶
　　　　鎭山稱保障亦從吾教默昭眞¶
　土地○曾向三無分造化○治化從坤用¶
　　　　本從五土別栽培　事功偹地經¶
　山神○威靈丕振山川奠　氛嵐淨掃人無恙¶
　　　　應感遐昭虎豹潜　保障恒依山有神¶
<pb:CK-EX_JY267_09p031b>¶

*** 　○爲古長生觀鑄鐘圓功聯¶
　○點化出紅爐金火相資鑄就龍文獅紐¶
　　聲揚聞碧漢江山遥應聽來蒲吼鯨鳴¶
　○募及十方喜女助男捐多多姓字埀千古¶
　　鑄圓一器若龍吟虎嘯朗朗聲音徹九霄¶
　○岷水有淸音更得鐘聲稱二美¶
　　離堆奉福聖應憑人事錫千祥¶
　○迷途有夢聞聲醒¶
　　善果無虛應念臻¶
　　　扁　響達宸聽　美並豐山　爲善得福¶
<pb:CK-EX_JY267_09p032a>¶
　　　　　福從善至¶

*** 　○長生觀春聯¶
　○一炁甫回春萬卉含芳共沐堯天新雨露¶
　　三陽初應節羣生際㤗同安禹甸舊山川¶
　○觀號長生步上離堆譚經舊跡花猶雨¶
　　春云不老望中楊柳向日新芽葉弄烟¶
　○大地一家春萬象昭回新景色¶
　　高臺千古跡二江長泛舊恩波¶
　　　扁　江春泛錦　恩波春漾　山川萃秀¶

*** 　○道院¶
<pb:CK-EX_JY267_09p032b>¶
　○翠柏蒼松含古意○對月觀經卷¶
　　靑山綠水具玄機　留雲補衲衣¶
　○只守淸虛隨我分　悟入靜中方有味¶
　　不從冷暖效人情　談來妙處本無言¶
　○方寸純眞任春色千紅萬紫¶
　　些須爲悟參玄機一本三關¶
　○雲水小堂來善友○林籟泉濤堪入耳¶
　　海山長嘯具眞機　山光雲影可怡情¶
　○理由純一歸明徹　淸淡自堪適意¶
　　性本虛靈養粹和　繁華斷不關心¶
<pb:CK-EX_JY267_09p033a>¶

*** 　○厨房¶
　○六味過喉思節儉○柴米當珍惜¶
　　一言出口要隄防　菜蔬不厭常¶
　○甘苦同嘗無獨味○有米有柴諸事足¶
　　爨炊節用有餘糧　無榮無辱一身安¶

*** 　○爲都江大堰興工建醮聯¶
　○善悃達天臺融戾潛消南北兩朝同歛跡¶
　　元庥錫人世堰工永㤗邇遐眾姓俱安居¶
　○水源萬派出都江低作深淘人字堤邊工甫舉¶
　　醮事一中修古觀後吹前嘯雲衢道上駕齊來¶
<pb:CK-EX_JY267_09p033b>¶
　○近水樓臺設醮因通天徹地¶
　　盈空花雨埀恩造阜物安人¶
　　　扁　保𡨴堰眾¶

*** 　○爲龍溪天官會聯句¶
　○江山毓地靈慶元宵結綵張燈疑是六鰲移海島¶
　　神聖憑人事應大會遷光降馭遥期九鳳嘯雲衢¶
　○萬象新回舉善事迓眞󰟦絳節紛紛辭鳳苑¶
　　三元初慶趂良宵錫福祉寶花片片下龍溪¶
　○瑞雪滿峰頭色映梅花不亞五橋風景¶
　　綵燈張鎭上光摇火樹無殊三島烟霞¶
<pb:CK-EX_JY267_09p034a>¶
　○人樂堯天從廣福禪林建善䖍祈多福¶
　　年開舜日舉三元節會迎祥首慶上元¶
　○節屆上元春夜煌煌萬物粧描昭有象¶
　　筵開大會善人濟濟三呼拜舞慶無疆¶
　○天運入新年舉會延禧專冀天官賜福¶
　　人事逢盛世崇眞建善應憑人事埀恩¶
　○四美具先春特慶良宵開燈火¶
　　三元當上序還修勝會運雷霆¶
　○福自天申春醮依時修五日¶
　　魔憑雷殄吉星應度錫千祥¶
<pb:CK-EX_JY267_09p034b>¶

*** 　○謝熒¶
　○法篆啟雲囊永弭熒烟消厄運¶
　　靈源挹聖水溥覃雨露降休徵¶
　○誠能致帝恩雨金願叶秦邦瑞¶
　　善可回天造退舍期如宋國休¶

*** 　○淸醮¶
　○舉善籲天恩願星象調和永協平安二字¶
　　投詞迓帝澤祈市㕓淸㤗當應福祉三多¶
　○醮範啟河圖囊錦初披雲結篆¶
　　輿情通漢表輦霞逕下雨飛花¶
<pb:CK-EX_JY267_09p035a>¶
　○福自善中來建善舒筵迎聖駕¶
　　恩惟誠處感將誠設醮籲眞庥¶
　○一醮不違時列鼎焚香馥馥靈烟通蒼極¶
　　萬眞其㨿我登轅命駕堂堂仙仗下碧空¶
　○謝往祈來願象緯躔平瑞衍乾坤調玉燭¶
　　懷安籲福將河圖儀展恩埀雨露協金書¶
　○醮事格天眞聞八會揚音無邊花雨紛紛下¶
　　祥庥終𡻕度應四時衍慶不盡恩波滚滚來¶
　○醮遵舊制啟靈筵酌水獻花法事䖍䖍修善果¶
　　人秉新誠邀聖澤飛香御几玄津浩浩沛恩膏¶
<pb:CK-EX_JY267_09p035b>¶
　正月○萬象盡回新無限春光開好景¶
　　　　三陽方衍㤗有爲醮事迓純禧¶
　正月○月吉紀春王淑氣迎和陽協㤗¶
　　　　人情籲上帝香烟浮篆醮延祥¶
　二月○春令歸中柳染堤烟桃綻錦¶
　　　　醮情達上雲移仗綵雨飛花¶
　二月○吕應夾鍾看柳綠桃紅粧點乾坤佳景¶
　　　　筵開淸醮聽金鳴王振培修方境福緣¶
　三月○景入三春榆莢落隨桃浪暖¶
　　　　筵開一醮柳絮飛逐菜香淸¶
<pb:CK-EX_JY267_09p036a>¶
　三月○三月春深綠楊枝上鶯聲老¶
　　　　九重恩沛碧落雲間花雨新¶
　四月○景色入淸和依良時設醮延祥調爕陰陽開吉貺¶
　　　　儀文遵品制啟大範籲天請命昇平緯象兆休徵¶
　四月○採蒲劍於綠池靈鋒運處塵氛散¶
　　　　挹月津於玄澗甘露洒時法界淸¶
　五月○聲振五絃琴詩咏南薰方解愠¶
　　　　筵開三日醮牋陳北闕敬祈恩¶
　五月○夏景入丹天榴艷荷香雙綴秀¶
　　　　民情叩碧漢人安物阜總埀庥¶
<pb:CK-EX_JY267_09p036b>¶
　六月○柳宿驗新躔暑色流金彰烈烈¶
　　　　蘭場開舊範靈文披錦衍玄玄¶
　六月○六吕應林鍾雲幻竒峰粧夏景¶
　　　　四民修醮欵香飛異篆達凡情¶
　七月○節應新秋玉露澄澄回爽氣¶
　　　　筵修大醮金風陣陣拂靈烟¶
　七月○秋色人樓臺淡蕩金風方拂暑¶
　　　　醮情通霄漢徘徊玉輦已浮空¶
　八月○淸節問何時當吕正秋中桂子飛香蘋薦爽¶
　　　　善因修此日看象縣天上星光絢彩月含輝¶
<pb:CK-EX_JY267_09p037a>¶
　八月○令肅西官八月秋光澄玉闕¶
　　　　駕辭北極九霄靈彩擁金鑾¶
　九月○序屬三秋籬畔黃花開朶朶¶
　　　　醮迎眾聖雲間碧輦下紛紛¶
　九月○鴈隊橫空翺翔幾逐秋烟暮¶
　　　　龍爐浮篆馥郁猶和菊蕋香¶
　十月○建醮應小陽雪稻霜棃陳祀欵¶
　　　　祈恩頒大賚龍書象緯兆休徵¶
　十月○十月應玄英漠漠寒烟迷雁影¶
　　　　九天來碧輦迢迢仙路嘯鸞音¶
<pb:CK-EX_JY267_09p037b>¶
　十一月○天統復初陽梅蕋傳香舒素色¶
　　　　　人情崇萬善䒦壇啟醮迓元庥¶
　十一月○光揺愛日映簾前短影新長冬半度¶
　　　　　香逐朔風通漢表下情達上福全增¶
　十二月○峰頭瑞雪粧臘容更有芳梅點綴¶
　　　　　爐内香雲通聖苑還將錦笈披宣¶
　十二月○大吕盡年華梅柳偷春將送臘¶
　　　　　鴻圖開醮典沉檀達信敢祈恩¶
　　　扁　祈天眷佑¶

*** 　○祈晴¶
<pb:CK-EX_JY267_09p038a>¶
　○淫雨苦爲灾一醮舒䖍四氣朗淸顯㤗象¶
　　祥烟頻結篆萬靈鍳善九秋豐稔慶嘉年¶
　○玉燭不調乃陰積畢離一鳥興灾連半月¶
　　金輪在望願雲消雨㪚六龍捧駕出中天¶

*** 　○祈雨¶
　○農事方殷亢暘爲虐歳何望¶
　　民情有禱甘澍流恩穀有秋¶
　○百穀望登秋旱魃爲災萬畝皆坼奚蓻植¶
　　一誠敬祀帝商霖沛澤千疇俱潤遂豐收¶

*** 　　禳蝗¶
<pb:CK-EX_JY267_09p038b>¶
　○蔽曰迷雲[虫*㝠]蝗肆毒禾遭害¶
　　𨑙雷疾雨𤱶畝回災穀可登¶
　○民以穀資生歳望全登活婦子¶
　　天惟誠示感恩祈大宥弭䖝蝗¶
　　　扁　祈恩弭戾¶

*** 　○爲上元宫薦祖修齋聯句　双薦¶
　○契聖凡於念中寸地精䖍千宫應向雲間下¶
　　明水火於篇内五行會合兩性還從仙路登¶
　○祖叔繼遐歸鶴去人遥石上談經成幻景¶
　　科儀雙致薦鸞鳴鳳唱雲中排駕下中天¶
<pb:CK-EX_JY267_09p039a>¶
○法派有淵源祖德師恩世代相傳承至教¶
　玄靈多應化陽生陰錬坎離互運顯眞身¶
○拂兩長歸徒子法孫問字何從聆教範¶
　懸珠再大會眞儔聖侣飛花無盡運慈悲¶
○聖駕齊來控鶴乘龍片片彩雲移仙仗¶
　玄儀大舉鳴金振玉聲聲梵韻泛天音¶
○屏去六塵則世事無縈兩點靈光歸寂默¶
　開來三洞依玄儀有制雙凝眞炁應超遷¶
○聖地樓臺近洞天光自雲霄分瑞彩¶
　南宫地沼飛眞火人從海島步烟霞¶
<pb:CK-EX_JY267_09p039b>¶
○絳節下雲衢八會靈音歌漢表¶
　玄壇開聖苑三乘大法[木*劦]眞機¶
○蹈跡歸空祖共猶師雙作古¶
　還眞返本靈憑齋範兩登仙¶
○玄範廣宣揚霄漢衢中輦並下¶
　仙靈同證度蓬萊路上鶴雙飛¶
○雲水眞仙來東土　齋堂○緇黃素侣三家客¶
　蓬萊宫闕近南山　　　　笋蕨荇酥幾味齋¶
○鴻齋開鍊旨　角門○旣欲遥觀大乘相¶
　善字錄仙臺　　　　何妨暫步小法門¶
<pb:CK-EX_JY267_09p040a>¶
　靈堂○不向樓中吹玉笛　厨房○造來法饌惟精潔¶
　　　　惟從𦀦上睹眞容　　　　獻上層臺必鑒歆¶
　脾坊○絳節徘徊出漢表¶
　　　　仙花㪚漫滿寰中¶
　　扁　　向上一步蟠溪澤承　　龍門世繼¶
　　　　　受秩南宫　怡神眞境¶
　　　　　路入雲天¶

*** 　○亡齋¶
　○聖教本難名舉鳳篆龍章丕闡三乘六範¶
　　親恩誠罔極憑金書玉字舒陳一片孝思¶
<pb:CK-EX_JY267_09p040b>¶
　○寶鼎香飛烟篆靈文成錬字¶
　　蓮臺光燦彩摇瑞氣啟幽扉¶
　○雲輅自天來式格孝誠埀聖化¶
　　蘭場應日啟鴻修法事薦○靈¶
　○三日齋修仙駕排空臨法會¶
　　五篇文展○靈承鍊入神鄉¶
　○步入都門寶月光中瞻妙相¶
　　升於淨界金蓮臺畔聽玄音¶
　○報本建鴻齋七寶臺前頻懇告¶
　　薦親開大鍊八騫林下好優游¶
<pb:CK-EX_JY267_09p041a>¶
　○法籙𢎞開聖賢同降玄中境　雙薦¶
　　齋因肅建考妣雙超物外天¶
　○仰望終身就意緣分半世　夫¶
　　別離兩地徒餘恨抱百年¶
　○傷情惟滴荀郎淚　妻○花爲果殘情實慘　産亡¶
　　抱慟難敲潘岳詩　　　魂從齋薦事同超¶
　○滔滔逝水留餘恨　溺水○輕生竟繫練三尺　自縊¶
　　泛泛神舟啟妙緣　　　　度品爰開經九章¶
　○鴒原抱辰魂何在　兄弟¶
　　鶴馭相迎路可升¶
<pb:CK-EX_JY267_09p041b>¶

*** 　○附四字經言偈¶
　　天福益固　道炁揚津　雜氣普消　福留善信¶
　　天啟玄瑞　國土淸平　福臨人間　皇道咸暢¶
　　神風遐著　安樂快然　四序和平　六合澄淸¶
　　八節安𡨴　民安物阜　國安民豐　時和歳稔¶
　　黃道開淸　澤被十方　普天興隆¶
　　　叙語¶
　　珠雨流祥　介福方來　澤溥寰中　乾坤開泰¶
　　太玄衍慶　眞化凝祥　慶溢太和　泰應中孚¶
　　休祥茂集　平安遂望　和氣致祥　克致平康¶
<pb:CK-EX_JY267_09p042a>¶
　　㕓巿永𡨴　四氣朗淸　妙福長榮　保和元吉¶
　　吉祥來萃　福祉同膺　法界常安　永保綏和¶
　　方境盈𡨴　福慶攸宜　景福攸同　迎祥集慶¶
　　瑞衍元庥　泰慶臨人　均沾利益　長依福佑¶
　　人民樂業　三辰兆泰　元靈效吉　福與人同¶
　　天福遐周　大地澄𡨴　慈雲徧覆　市㕓叶㤗¶
　　雨花應瑞　平安遂望　泰𡨴佳貺　平安是福¶
　　合境均安　大地安然　終歳平安　化日長春¶
　　福緣善慶　街隅靖泰　常臻㤗貺　大德保𡨴¶
　　祥周法界　居處惟安　慶符安和　千祥集慶¶
<pb:CK-EX_JY267_09p042b>¶
　　常安永㤗，　慶衍元和。¶

*** 　○五言偈語醮欵通用¶
　　聖德傳科教，人情寶善宗。祈安修醮典，福祉應來崇。¶
　　一念祈眞佑，五期舉醮功。上天埀雨露，景福衍無窮。¶
　　祈恩舉醮事，建善迓眞庥。仙聖憑所禱，錫福應如流。¶
　　璇圖披古範，醮典秉新誠。上聖埀玄廕，家家保㤗甯。¶
　　天眷惟親德，民情式秉䖍。建因修醮事，永保福綿綿。¶
　　善事修淸醮，䖍䖍籲聖庥。願施天地澤，㕓市福如流。¶
　　精勤作善緣，悃愫達三天。雨露埀聖澤，方區慶㤗然。¶
　　舉善延眞馭，投詞迓帝恩。憑依其㨿我，錫福與千門。¶
<pb:CK-EX_JY267_09p043a>¶
　　卜吉舒壇席，秉誠啟醮緣。神祗同感格，善戸慶平安。¶
　　五文披舊典，一醮秉新䖍。聖澤頻頻降，禎祥日日添。¶
　　所志惟安吉，投誠啟聖眞。寰中沛雨露，巿井慶維新。¶
　　福自善中得，人從好處修。醮誠何以祝，衍慶應箕疇。¶
　　建善披眞化，舒誠舉醮書。上蒼埀造育，福祉自如如。¶
　　生民崇勝果，仙哲鑒䖍心。惠我埀恩澤，自然福有臨。¶
　　寶籙修眞範，丹誠達上蒼。雲間埀福澤，方境慶平康。¶
　　醮範通天府，仙游下碧空。憑誠錫大賚，所富善人同。¶
　　輿情修善果，玄極降殊恩。共沛無涯澤，千祥及善門。¶
　　聖德傳科籙，人心動禱祈。醮功今有格，安㤗慶爰居。¶
<pb:CK-EX_JY267_09p043b>¶
　　醮詞通聖域，星度應嘉祥。恩澤周街市，淸甯福自長。¶
　　大聖慶元吉，眞科啟醮端。千祥應普錫，戸戸保平安。¶
　　眞科崇大本，醮欵啟鴻因。聖澤從空降，千家福有臻。¶
　　憑依因善事，應感在誠言。勝果今修設，吉星兆太垣。¶
　　聖德乾坤大，道宗理至隆。醮誠今感格，獲福自無窮。¶
　　五日修淸醮，三乘演太微。靈書所誦處，戸戸福來歸。¶
　　勝善能通帝，眞文自抉玄。平安醮事設，福祉自綿延。¶
　　一念崇眞教，五篇啟洞文。上天埀覆佑，景福萃如雲。¶
　　醮悃通天闕，凡情達帝都。羣仙齊降鑒，百福及塵廬。¶
　　勝日逢元吉，璇圖演醮科。千祥及善戸，更羡福三多。¶
<pb:CK-EX_JY267_09p044a>¶
　　醮事披玄典，誠通浩刼家。鴻恩三錫處，福祉似靈芽。¶
　　五文植大本，一念舉新誠。仰乞玄中澤，千家喜氣盈。¶
　　舉善䖍修醮，陳詞敬乞恩。乾坤開㤗運，歳月福盈門。¶
　　體道修淸祀，崇眞設醮班。一誠通上界，五福慶如然。¶
　　醮緣從往例，法會秉新䖍。上聖憑兹祝，留恩及大千。¶
　　聖教開元理，醮功格帝眞。願如民所禱，街隅慶同春。¶
　　凡情崇善果，天道證良因。永被乾坤澤，終年喜自新。¶
　　天眞憑醮欵，恩澤下重霄。永協平安貺，家家慶裕鐃。¶
　　建醮祈天澤，通眞舉善因。精䖍今有感，人我慶同春。¶
　　祈安開醮典，迓福叩天臺。旣濟凝眞化，千祥指日來。¶
<pb:CK-EX_JY267_09p044b>¶
　　靈書開上品，法事演元章。三界齊昭鑒，從兹世永昌。¶
　　雲錦開眞篆，冲科啟洞章。一誠通聖造，民庶保安康。¶
　　吉日披玄範，輿情叩帝鄉。流恩應醮事，獲福自然長。¶
　　醮範依時舉，璇書次第宣。雨花今兆瑞，福祉廣無邊。¶
　　迎祥從善致，祀聖以誠通。篤念修眞範，休祥處處同。¶
　　肅念修淸醮，迎庥叩上穹。乾文皆效吉，錫慶與寰中。¶
　　天道惟親善，輿情冀保安。精䖍修醮事，降福到人間。¶
　　舉善披瑶笈，祈恩籲上天。萬靈同鑒佑，二字保平安。¶
　　卜吉崇玄旨，延庥舉醮科。䝉恩賜㤗兆，福祉慶三多。¶
　　制刼憑眞範，迎祥在醮緣。一誠所感格，恩澤下遥天。¶
<pb:CK-EX_JY267_09p045a>¶
　　寶善皈玄化，投詞設醮宗。應如民所請，萬福自來崇。¶
　　善以誠爲本，醮從勝日修。一方䝉福庇，保㤗應箕疇。¶
　　懷居思吉貺，建醮迓元庥。仙聖同保護，禎祥錫善儔。¶
　　節令慶元吉，䖍䖍舉善章。羣眞相庇佑，法界遂平康。¶
　　靈文披舊典，法會展新誠。眞聖埀玄佑，𡻕時叶利貞。¶
　　玄宗修醮籙，勝日舉良緣。法事通三界，市城保㤗然。¶
　　建醮通凡悃，迎恩奏錦函。願施玄妙澤，福海應淵涵。¶
　　大洞傳經籙，微誠舉醮功。乾坤相庇佑，財穀慶豐隆。¶
　　長春昭化日，法事演眞文。星度調元運，禎祥兆五雲。¶
　　祈祥修醮事，達悃入瑶天。鑒盼惟眞造，流恩及永年。¶
<pb:CK-EX_JY267_09p045b>¶
　　金科披錦篆，一醮叩玄穹。鑒此精䖍意，流祥下太空。¶
¶	
¶	
¶	
¶	
¶	
¶	
¶	
¶	
重刋道藏輯要卷之四雅宜集逵集終¶
