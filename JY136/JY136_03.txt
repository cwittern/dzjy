#-*- mode: org; -*-
#+TITLE: 通玄真經
#+DATE: 2011-05-31 16:54:12
#+PROPERTY: kxid KX137
#+PROPERTY: title 通玄真經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0746
#+PROPERTY: id JY136
#+PROPERTY: JUAN 0
#+PROPERTY: JUAN 004
#<md:CK-KZ_JY136_03p001a>¶
<pb:YP-C_JY136_10nueji-06-0001a>¶
@fw重刊道藏輯要¶
　
* 通玄眞經¶
@by周辛鈃著　　　　          @by默希子註¶
　　
** 道德(此篇上問道德下反禮智雖前篇具明今更起問以其玄與故宜精審將成後學悟道之由)¶
文子問道老子曰學問不精聽道不深(非學不知非精不達)凡聽者將以¶
達智也將以成行也將以致功名也(疑則有問聽則須審亦猶撞鐘聲不虛應必將有益¶
以致功名也)不精不明不深不達故上學以神聽(玄覽无遺)中學以心聽¶
(或存或亡)下學以耳聽(瞥若風過)以耳聽者學在皮膚以心聽者學在肌¶
肉以神聽者學在骨髓故聽之不深卽知之不明知之不明卽¶
不能盡其精不能盡其精卽行之不成(道德高妙如見明了則功業可就也)凡聽¶
#<md:CK-KZ_JY136_03p001b>¶
<pb:YP-C_JY136_10nueji-06-0001b>¶
之理虛心清靜損氣無盛無思無慮目無忘視耳無苟聽專精¶
積稸內意盈并既以得之必固守之必長久之(此爲神聽之法悟道之由既以¶
得之必能守之善聽不忘善抱不脫也)夫道者原產有始(欲聽其理必先明本)始於柔弱成¶
於剛强始於短寡成於眾長十圍之木始於把百仞之臺始於¶
下此天之道也(自旡生有從微至著天道常然况於人乎)聖人法之卑者所以自下¶
也退者所以自後也儉者所以自小也損者所以自少也卑則¶
尊退則先儉則廣損則大此天道所成也(凡人多自尊而卑人故失人之所尊聖人¶
後己而先人故得人之所先是知忤物則羣情莫應順天則樂推而不猒也)夫道者德之元天之根¶
福之門萬物待之而生待之而成待之而寧(道爲生化之主德爲畜養之資羣物¶
之根莫不待而生百福之門莫不由而出也)夫道無爲無形(旡爲而萬物生旡形而萬物化)內以修¶
#<md:CK-KZ_JY136_03p002a>¶
<pb:YP-C_JY136_10nueji-06-0002a>¶
身外以治人功成事立與天爲鄰無爲而無不爲(修身治人旡爲旡形與天¶
爲鄰與道俱冥合乎旡爲而旡不寧也)莫知其情莫知其眞其中有信(雖非情可察非眞可¶
識然窈㝠之中信而有焉)天子有道則天下服長有社稷公侯有道則人民¶
和睦不失其國士庶有道則全其身保其親(上至天子下及庶人皆宜守道安國¶
睦民全身保親)强大有道不戰而克小弱有道不爭而得舉事有道功¶
成得福君臣有道則忠惠父子有道則慈孝士庶有道則相愛¶
故有道則和無道則苛由是觀之道之於人無所不宜也夫道¶
者小行之小得福大行之大得福盡行之天下服服則懷之(有其¶
所行皆原其福)故帝者天下之適也王者天下之往也天下不適不往¶
不可謂帝王(言其旡道民不歸往雖處其位何能久乎)故帝王不得人不能成(國以人爲¶
#<md:CK-KZ_JY136_03p002b>¶
<pb:YP-C_JY136_10nueji-06-0002b>¶
本本固邦寧也)得人失道亦不能守(有人旡道是謂空國)夫失道者奢泰驕佚慢¶
倨矜傲見餘自顯自明執雄堅强作難結怨爲兵主爲亂首小¶
人行之身受大殃大人行之國家滅亡淺及其身深及子孫夫¶
罪莫大於無道怨莫深於無德天道然也(罪大怨深有國者不得不亡有身者不得¶
不死以其道喪德滅天亡之故也)¶
老子曰夫行道者使人雖勇剌之不入雖巧擊之不中夫剌之¶
不入擊之不中而猶辱也未若使人雖勇不敢剌雖巧不敢擊¶
夫不敢者非無其意也未若使人無其意夫無其意者未有愛¶
利害之心也(夫行道者勇剌不傷巧擊不中雖曰旡害而已受辱於聾俗則爲神奇在至道謂之兒戲不若使彼¶
不起剌擊意我旡愛利害之心忘詭世之迹道亦全矣)不若使天下丈夫女子莫不懽然¶
#<md:CK-KZ_JY136_03p003a>¶
<pb:YP-C_JY136_10nueji-06-0003a>¶
皆欲愛利之若然者無地而爲君無官而爲長天下莫不願安¶
利之(庚桑尸羽俗孔丘稱素王卽其人也)故勇於敢則殺勇於不敢則活(勇於敢則死勇¶
於不敢則存也)¶
文子問德(向已知道今更問德兼之仁義次及禮智自非廣問何能大通也)老子曰畜之養之¶
遂之長之兼利無擇與天地合此之謂德(畜之成之旡爲旡私澤滋萬物合乎天地¶
謂之至德)何謂仁曰爲上不矜其功爲下不羞其病於大不矜於小¶
不偷兼愛無私久而不衰此之謂仁也(貴爲天子而不驕賤爲匹夫而不憂慈惠不偏¶
博施濟眾所謂仁也)何謂義曰爲上則輔弱爲下則守節達不肆意窮不¶
易操一度順理不私枉撓此之謂義也(扶傾極溺固窮守節隨宜順理所謂義也)何¶
謂禮曰爲上則恭嚴爲下則卑敬退讓守柔爲天下雌立於不¶
#<md:CK-KZ_JY136_03p003b>¶
<pb:YP-C_JY136_10nueji-06-0003b>¶
敢設於不能此之謂禮也(敬尊撫下卑己先物秉謙柔之德旡怠傲之容此之謂禮者也)故修¶
其德則下從令修其仁則下不爭修其義則下平正修其禮則¶
下尊敬四者既修國家安寧(四者有虧以治人卽敗國以修身則喪生)故物生者道¶
也長者德也愛者仁也正者義也敬者禮也(五者兼修天下无敵)不畜不¶
養不能遂長不慈不愛不能成遂不正不匡不能久長不敬不¶
寵不能貴重故德者民之所貴也仁者民之所懷也義者民之¶
所畏也禮者民之所敬也此四者文之順也聖人之所以御萬¶
物也(備此四德謂之聖人故能承順天心攝御羣類)君子無德則下怨無仁則下爭無¶
義則下暴無禮則下亂四經不立謂之無道無道不忘者未之¶
有也(夫道既隱四經乘之文子問其本末老子陳其得失若四者俱廢怨暴所作爭亂必興所謂無道立見亡敗也)¶
#<md:CK-KZ_JY136_03p004a>¶
<pb:YP-C_JY136_10nueji-06-0004a>¶
老子曰至德之世賈便其市農樂其野大夫安其職處士修其¶
道人民樂其業(非夫至德之化豈能各安其分以樂其業)是以風雨不毁折草木不¶
夭死河出圖洛出書(圖謂龜負八卦書卽洪範九疇惟德動天澤沾庶物此聖人至治所致也)及世¶
之衰也賦歛無度殺戮無止刑諫者殺賢士是以山崩川涸蠕¶
動不息壄無百蔬(季世之君隳綱敗紀誅賢任佞聚歛不時荒怠无厭逆氣陵沴上達于天星辰乖殊下應¶
於地故山崩川竭人無聊生昆蟲草木咸失其所唯爲人主者不可不儆也)故世治則愚者不得獨¶
亂(正不容邪)世亂則賢者不能獨治(寡不勝眾)聖人和愉寧靜生也至德¶
道行命也故生遭命而後能行命得時而後能明必有其世而¶
後有其人(遭時遇命得主有人高梧自然接靈鳳尺瀆不能容巨鱗)¶
文子問聖智(問聖與智)老子曰聞而知之聖也見而知之智也故聖¶
#<md:CK-KZ_JY136_03p004b>¶
<pb:YP-C_JY136_10nueji-06-0004b>¶
人常聞禍福所生而擇其道智者常見禍福成形而擇其行(見可¶
而爲知難而止)聖人知天道吉凶故知禍福所生智者先見成形故知¶
禍福之門(聖人知吉凶倚伏察其未形故治於未亂智者知禍福相傾監於已兆故不游其門也)聞未生¶
聖也先見成形智也無聞見者愚迷(聞未生之事非聖如何覩已形之禍非智如何无聞¶
无見眞謂愚迷也已矣)¶
老子曰君好義則信時而任己棄數而用惠(人生信一時之義不慮將來之患畧¶
大道之數矜巧惠之能非賢君也)物博智淺以淺贍博未之有也(指杯爲海短綆汲深何以¶
能濟也)獨任其智失必多矣(獨任多敗詢眾可允)好智窮術也好勇危亡之¶
道也(獨眩所知必致窮屈專勇无料坐見危亡)好與則無定分上之分不定則下之¶
望無止若多歛則與民爲讎少取而多與其數無有故好與來¶
#<md:CK-KZ_JY136_03p005a>¶
<pb:YP-C_JY136_10nueji-06-0005a>¶
怨之道也(凡有所與必先所取取則有窮與則有竭以有竭之物給无窮之費亦難爲恒也而易彼與此一得一失¶
况取非其道與非其當得者未喜失者爲仇是以志人絶取捨之心守平和之分怨何從而生也)由是觀之財¶
不足任道術可因明矣(觀取與之分乃仇怨之府是以財不足以救時唯道可以輔眾)¶
文子問曰古之王者以道莅天下爲之奈何(問先王之道諷當時之主言今時之¶
弊不及昔者之政將如之何也)老子曰執一無爲因天地與之變化天下大器¶
也(夫上古帝王爲治非謂神奇唯法天地執一无爲與時消息大器者謂有天下也)不可執也不可爲¶
也爲者敗之執者失之(神而无形不可執也執者非也微而无狀不可爲也爲者敗之)執一者¶
見小也見小故能成其大也(唯一故能總眾以御物唯大故能見小而不遺)無爲者守¶
靜也守靜能爲天下正(動不逾分靜不滯方此靜之至也故能爲天下正也)處大滿而不¶
溢居高貴而無驕處大不溢盈而不虧居上不驕高而不危盈¶
#<md:CK-KZ_JY136_03p005b>¶
<pb:YP-C_JY136_10nueji-06-0005b>¶
而不虧所以長守富也高而不危所以長守貴也富貴不離其¶
身祿及子孫古之王道具於此矣(夫理契无爲心符至道處大滿而不溢履高位而不危澤¶
濡品物德貽子孫昔者明王皆守此道以化天下也)¶
老子曰民有道所同行有法所同守義不能相固威不能相必¶
故立君以一之(譌僻之俗澆薄之民有道不守有法不一外飾於義以求譽內作其威以伏眾不立君長何以¶
齊之也)君執一卽治無常卽亂(一法不明萬民失據也)君道者非所以有爲¶
也所以無爲也智者不以德爲事勇者不以力爲暴仁者不以¶
位爲惠可謂一矣(不擇逍而妄爲不馮位而濟惠能全五者可謂一矣)一也者無適之道¶
也萬物之本也(一者法也適者往也言君致法而治則萬物皆歸往於君故無不適也)君數易法¶
國數易君(法數變君數易是君无一則民物勞弊天下不安君无恒法隨時遷變固無恒主亦廢與也)人以¶
#<md:CK-KZ_JY136_03p006a>¶
<pb:YP-C_JY136_10nueji-06-0006a>¶
其位達其好憎下之任懼不可勝理(凡爲君者宜鎮以道德不妄好憎恣其胷臆逾於賞¶
罰不當則下吏斯懼懼則刑濫何可勝理也)故君失一其亂甚於無君也君必執一¶
而後能羣矣(天下所以戴君上者以君有道故也今國有君而無道是民無主雖有其主使奸臣竊柄賢者受害¶
微歛無厭民物勞苦故云甚於無君也)¶
文子問曰王道有幾老子曰一而已矣(皇王之號雖殊古今之道唯一也)¶
文子曰古有以道王者有以兵王者何其一也(唐虞揖讓湯武征伐其不一也)¶
曰以道王者德也以兵王者亦德也(道旡升降時有澆淳理在變通義非膠柱故適時而¶
舉因資濟物大矣哉其誰知之且結繩而理用道以化者德也夷暴殄逆用兵而治亦德也動不逾正靜不乖道雖曰凶器實¶
爲至德也)用兵有五有義兵有應兵有忿兵有貪兵有驕兵(夫兵者動有危¶
亡用有可否也)誅暴救弱謂之義敵來加己不得已而用之謂之應爭¶
#<md:CK-KZ_JY136_03p006b>¶
<pb:YP-C_JY136_10nueji-06-0006b>¶
小故不勝其心謂之忿利人土地欲人財貨謂之貪恃其國家¶
之大矜其人民之眾欲見賢於敵國者謂之驕義兵王應兵勝¶
忿兵敗貪兵死驕兵滅此天道也(國有五兵輕用則死敗身有五賊輕用之則危亡天道賞¶
善懲奸其理不差仁者愼之也)¶
老子曰釋道而任智者危棄數而用才者困(捨平夷之道專巧詐之智遺禍福之¶
數騁譎詭之才抑本趨末得不危亡也)故守分循理失之不憂得之不喜成者非¶
所爲得者非所求(不驚得失自旡憂喜)入者有受而無取出者有授而無¶
與(受旡貪取之心與旡矜出之態)因春而生因秋而殺所生不德所殺不怨則¶
幾於道矣(春秋旡心生殺有時人主旡爲賞罰必當遠違其理近失其道)¶
文子問曰王者得其歡心爲之奈何(帝王之理何以得百姓歡心)老子曰若¶
#<md:CK-KZ_JY136_03p007a>¶
<pb:YP-C_JY136_10nueji-06-0007a>¶
江海卽是也淡兮無味用之不既先小而後大(夫明王之德湛若江海來者不¶
逆酌者不竭淡然无味五味成焉施之旡窮萬物賴焉故得萬姓歡心子孫不絶也)夫欲上人者必以其¶
言下之欲先人者必以其身後之天下必效其歡愛進其仁義¶
而無苛氣居上而民不重居前而眾不害天下樂推而不厭雖¶
絶國殊俗蜎飛蠕動莫不親愛無之而不通无往而不遂故爲¶
天下貴(欲上人者非有欲上之心有欲人之不上矣先人者非有先人之心則推先而不害若然者德惠動天地况於¶
人乎)¶
老子曰執一世之法籍以非傳代之俗譬猶膠柱調瑟(執一隅之說非¶
通代之典其猶膠柱調瑟何典節之能全也)聖人者應時權變見形施宜世異則事¶
變時移則俗易論世立法隨時舉事(夫聖王救時濟物眾人仰止猶飢而待食渴而思飲¶
#<md:CK-KZ_JY136_03p007b>¶
<pb:YP-C_JY136_10nueji-06-0007b>¶
人誰不願也)上古之王法度不同非古相返也時務異也是故不法¶
其已成之法而法其所以爲法者與化推移(道无隆替而俗有變革是以五帝不¶
同治三王不共法非欲相返因時宜者也)聖人法之可觀也其所以作法不可原也¶
(法未然人不可知政已洽眾有可觀)其言可聽也其所以言不可形也(言可聽者當時用也¶
不可形者不可以當時之言爲後時之用)三皇五帝輕天下細萬物齊死生同變化¶
(輕天下者非鄙薄也細萬物者非簡賤也言非有欲取天下而天下歸无心利萬物萬物自附者也齊死生則憂懼不能入同¶
變化則詭異不能移也)抱道推誠以鏡萬物之情(神而爲鏡照无不得)上與道爲友¶
下與化爲人(上與道交下與化游)今欲學其道不得其清明玄聖守其法¶
籍行其憲令必不能以爲治矣(夫存其典籍行其法制實賴玄聖發揚導達使後之學者知貴¶
其導內以治身外以治國也)¶
#<md:CK-KZ_JY136_03p008a>¶
<pb:YP-C_JY136_10nueji-06-0008a>¶
文子問政(政者政教也)老子曰御之以道養之以德無示以賢無加¶
以力(教之以道无見其智能臨之以德无矜其威勢)損而執一無處可利無見可欲(清虛¶
爲體欲利自亡也)方而不割廉而不劌(正不割物廉不傷義)無矜無伐御之以道¶
則民附養之以德則民服無示以賢則民足無加以力則民朴¶
無示以賢者儉也無加以力不敢也下以聚之賂以取之儉以¶
自全不敢自安不下則離散弗養則背叛示以賢則民爭加以¶
力則民怨離散則國勢衰民背叛則上無威人爭則輕爲非下¶
怨其上則位危四者誠修正道幾矣(儉而自全養以親眾賢而不恃威而不暴四者兼修¶
正道存矣)¶
老子曰上言者下用也下言者上用也上言者常用也下言者¶
#<md:CK-KZ_JY136_03p008b>¶
<pb:YP-C_JY136_10nueji-06-0008b>¶
權用也唯聖人爲能知權言而必信期而必當(上言謂道下言爲權唯聖人能¶
知用之不失其道善用權也小人用之則喪其軀不知權也唯權不言而信不期而當也)天下之高行直而¶
證父信而死女孰能貴之(世之所謂證父爲賢死女爲信而天下莫不高之斯不然其矯性而求直¶
節行以存誠乃末世之詭法非至德之眞意則故不足信貴也)故聖人論事之曲直與之屈伸¶
無常儀表(理在稱機事无定體)祝則名君溺則捽父勢使然也(捽祚骨切名君非禮¶
在祝卽當捽父非法於溺卽可事在適時誰云適禮也)夫權者聖人所以獨見夫先迕而¶
後合者之謂權先合而後迕者不知權不知權者善反醜矣(善用¶
權者先譎而後通不善用者始吉而終凶也)¶
文子問曰夫子之言非道德无以治天下上世之王繼嗣因業¶
亦有無道各没其世而无禍敗者何道以然(設問之意)老子曰自天¶
#<md:CK-KZ_JY136_03p009a>¶
<pb:YP-C_JY136_10nueji-06-0009a>¶
子以下至于庶人各自生活然其活有厚薄天下時有亡國破¶
家无道德之故也(非有他殃在於失道)有道德則夙夜不懈戰戰兢兢常¶
恐危亡無道德則縱欲怠惰其亡无時(居存若亡國无餘殃安時忘危身死无時)使¶
桀紂循道行德湯武雖賢無所建其功也(有道卽王无道卽亡固知善惡无王興亡¶
在人皇天輔德自然之理豈云昧也哉)夫道德者所以相生養也所以相畜長也¶
所以相親愛也所以相敬貴也夫聾蟲(鼈聾旡耳)雖愚不害其所愛¶
誠使天下之民皆懷仁愛之心禍災何由生乎(夫道者廣覆厚載生之畜之親¶
之愛之一不異物盡申諸己使萬物皆然則雖聾蟲之愚尚感仁澤何憂禍災之生也)夫無道而無禍害¶
者仁未絶義未滅也仁雖未絶義雖未滅諸侯以輕其上矣諸¶
侯輕上則朝廷不恭縱令不順(夫王者无道有位繼業未滅者以仁義猶存故也而禍福之釁¶
#<md:CK-KZ_JY136_03p009b>¶
<pb:YP-C_JY136_10nueji-06-0009b>¶
已萌於兹陵熳之情以輕其上矣則夷王下堂而見諸侯文公要盟而會踐土此衰世之謂也)仁絶義滅諸侯¶
背叛眾人力政(以威力爲政也)强者陵弱大者侵小民人以攻擊爲業¶
災害生禍亂作其亡无日何期无禍也(道喪德亡仁絶義滅有君非君爲臣非臣尊卑¶
失位强弱相陵故卽秦之二世漢之季主此國毁亡之時也)¶
老子曰法煩刑峻卽民生詐(法煩難奉奉之不逮則峻之以刑刑之不正則罪及无辜遂使百姓¶
輕生冒禁以死抵法天下之危莫不由此也)上多事則下多態求多卽得寡禁多卽¶
勝少以事生事又以事止事譬猶揚火而使无焚也以智生患¶
又以智備之譬猶撓水而欲求其清也(人多事卽心亂國多禁則民勞猶火不可頻揚¶
水不可數撓也)¶
老子曰人主好仁卽无功者賞有罪者釋好刑卽有功者廢无¶
#<md:CK-KZ_JY136_03p010a>¶
<pb:YP-C_JY136_10nueji-06-0010a>¶
罪者及无好憎者誅而無怨施而不德(人主无好憎之心則臣无頗僻之刑則賞者不¶
避誅者不怨)放準循繩身無與事若天若地何不覆載合而和之君¶
也别而誅之法也民以受誅无所怨憾謂之道德(動循法度德合天地君明¶
卽理无不鑒法平則民不遭其辜)¶
老子曰天下是非无所定世各是其所善而非其所惡夫求是¶
者非求道理也求合於己者也非去邪也去迕於心者今吾欲¶
擇是而居之擇非而去之不知世所謂是非也(世人善己所是惡人所非彼亦¶
惡吾所善非吾所是是既非是善亦非善卽善惡無定是非安在然愜其情者雖惡以爲善善其所善非去衰也迕其意者雖¶
是以爲非其所非違其心也則无是以不非其所非者則无非矣則无是无非无善无惡故明不出善惡而无是非者也)故¶
治大國若烹小鮮勿撓而已(大國不勝亂政小鮮何堪數撓)夫趣合者卽言中¶
#<md:CK-KZ_JY136_03p010b>¶
<pb:YP-C_JY136_10nueji-06-0010b>¶
而益親身疏而謀當卽見疑(趣合謂偶合於君所言且當而身疏則君未深信必見疑也)今¶
吾欲正身而待物何知世之所從規我者乎吾若與俗遽走猶¶
逃雨无之而不濡(今我欲爲人規矩人亦爲我師匠猶速走避雨身已勞倦不免沾濡)欲在於虛¶
則不能虛若夫不爲虛而自虛者此所欲而旡不致也(夫虛者无欲有¶
欲非虛旡心无所不至也)故通於道者如車軸不運於己而與轂致于千里¶
轉於無窮之原也(達道之士身由轂也神由軸也身混世而嘗適心居中而常寂不馳言外不勞諸己故能¶
轉於无窮之路游於絶㝠之境)故聖人體道反至不化以待化動而無爲(聖人內以¶
反眞外能應化觸情不染動用无爲也)¶
老子曰夫亟戰而數勝者則國必亡亟戰則民罷數勝則主驕¶
以驕主使罷民而國不亡者則寡矣主驕則恣恣則極物民罷¶
#<md:CK-KZ_JY136_03p011a>¶
<pb:YP-C_JY136_10nueji-06-0011a>¶
則怨怨則極慮上下俱極而不亡者未之有也故功遂身退天¶
之道也(戰不欲頻主不欲驕民不欲罷物不欲極極則返極而不亡未之有也)¶
平王問文子曰吾聞子得道於老聃今賢人雖有道而遭淫亂¶
之世以一人之權而欲化久亂之民其庸能乎(平王周平王也言一人者王自¶
况也賢人指文子也言今雖權在一人不能化之子有何道而能治之也)文子曰夫道德者匡邪以¶
爲正振亂以爲治化淫敗以爲樸淳德復生天下安寧要在一¶
人(夫衺正存心治亂由君心衺則衺君治則治故興亡匪天成敗在我不係於物貴在諸道道彼一人則淫俗可變醇德復¶
興何憂不治者也)人主者民之師也上者下之儀也上美之則下食之¶
上有道德則下有仁義下有仁義則无淫亂之世矣(故知天下顒顒莫不¶
上師於君望爲儀表其由决水於千仞之谿旡不歸往也)積德成王積怨成亡積石成山積¶
#<md:CK-KZ_JY136_03p011b>¶
<pb:YP-C_JY136_10nueji-06-0011b>¶
水成海不積而能成者未之有也(德不積不足以成名惡不積不足以毁身故王者愼所積¶
也)積道德者天與之地助之鬼神輔之鳳凰翔其庭麒麟遊其¶
郊蛟龍宿其沼(故積道德以感天地四靈呈其祥萬物樂其業者也)故以道蒞天下天下¶
之德也無道莅天下天下之賊也以一人與天下爲讎雖欲長¶
久不可得也(蒞臨也人君以道蒞天下天下共戴之而不重无道處天下天下怨之而不久也)堯舜以¶
是昌桀紂以是亡(觀乎善否以察存亡)平王曰寡人敬聞命矣(平王周之賢王傷時¶
道衰故問文子求於治道文子云要在一人匪由於他故平王修政周道復興而春秋美之後謚爲平王)¶
¶
¶
¶
#<md:CK-KZ_JY136_03p012a>¶
<pb:YP-C_JY136_10nueji-06-0012a>¶
　　
** 上德(上德謂當時之君有德者也夫三代之道廢五霸之德衰故宜修德以匡天下有功可見有德可尊故曰¶
　　上德者也)¶
老子曰主者國之心也心治則百節皆安心擾則百節皆亂(治國¶
在君明明則萬姓樂其業治身在心正正則百節安其所也)故其身治者支體相遺也(無疾苦也)¶
其國治者君臣相忘也(無憂虞也)¶
老子曰學於常樅(老子之師姓常名樅老子自說受教於師師之言如是不文者)見舌而守柔¶
(見古道皆守雌柔古字亦作舌字亦柔也)仰視屋樹(惜光陰不駐也)退而因川(歎逝者不息也)觀影¶
而知持後(不先物爲)故聖人虛無因循常後而不先譬若積薪燎後¶
者處上(後卽先下卽上物之常然夫求先於人卽不能先也)¶
老子曰鳴鐸以聲自毁膏燭以明自煎虎豹之文來射猨狖之¶
#<md:CK-KZ_JY136_03p012b>¶
<pb:YP-C_JY136_10nueji-06-0012b>¶
捷來格故勇武以强梁死辯士以智能困能以智知未能以智¶
不知(此以能自害不能以不能自全以智自賊不能以不智自存也)故勇於一能察於一辭可¶
與曲說未可與廣應(持匹夫之勇未能御眾執一隅之說非通途論)¶
老子曰道以無有爲體(體道虛旡所謂微妙)視之不見其形聽之不聞其¶
聲謂之幽冥幽冥者所以論道而非道也(猶筌者取魚而非魚言者論道而非道也)¶
夫道者內視而自反(反聽內視自得於身也)故人不小覺不大迷不小惠¶
不大愚(執熒耀而方太陽非迷者若何持燕石而比和王非愚若何也)莫鑒於流潦而鑒於止¶
水以其內保之止而不外蕩(心塵外蕩則流濁而常昏水性內虛因其止而自鑒)月望日¶
奪光陰不可以承陽日出星不見不能與之爭光末不可以强¶
於本枝不可以大於榦上重下輕其覆必易(此意言大君有命小人勿用若用之¶
#<md:CK-KZ_JY136_03p013a>¶
<pb:YP-C_JY136_10nueji-06-0013a>¶
猶陰奪陽星奪日光宜本末相用各得當位則无傾危之患顚覆之禍)一淵不兩蛟一雌不二雄¶
一卽定兩卽爭(君主一則國安人主一則心泰)玉在山而草木潤珠生淵而岸¶
不枯(山川韞珠玉而潤媚君子積道德以光輝也)蚯蚓無筋骨之强爪牙之利上食¶
𧉩堁下飲黃泉用心一也(蚯蚓饑則食土渴則飲水言無異慮而不假筋骨爪牙之用人一心守道¶
亦何假名利然後稱意也)清之爲明杯水可見眸子濁之爲害河水不見太¶
山(清明雖小可以見毫髮昏濁雖大不能見山嶽)蘭芷不爲莫服而不芳舟浮江海不¶
爲莫乘而沉君子行道不爲莫知而止性之有也(蘭芷之芳性也不得不芳¶
君子爲善道不可不行)以清入濁必困辱以濁入清必覆傾(賢愚不並立清濁不同器)¶
天二炁卽成虹地二炁卽泄藏人二炁卽生病(三才之道所貴生之)陰陽¶
不能常且冬且夏月不知晝日不知夜(冬夏不可差跌晝夜不相干犯)川廣者¶
#<md:CK-KZ_JY136_03p013b>¶
<pb:YP-C_JY136_10nueji-06-0013b>¶
魚大山高者木脩地廣者德厚(川不廣不能生巨鱗智不周不能達至理故知非厚德不能深¶
知而遠見)故魚不可以無餌釣獸不可以空器召(物不可以無端至道不可以無人弘)¶
山有猛獸林木爲之不斬園有螫蟲葵藿爲之不採國有賢臣¶
折衝千里(猛獸螫蟲猶庇及草木賢人君子自然輔祐君民也)通於道者若車軸轉於轂¶
中不運於己與之致於千里終而復始轉於無窮之原也(前已釋矣)¶
故舉枉與直何如不得舉直與枉勿與遂往(以釋符言篇也)有鳥將來¶
張羅而待之得鳥者羅之一目今爲一目之羅則無時得鳥(任一¶
人之才難以御眾一目之羅無由獲鳥)故事或不可前規物或不可預慮故聖人¶
畜道待時也(夫聖人其行也天其動也時未至卽守道時之來卽修之文王之興周道高祖之盛漢業也)欲¶
致魚者先通谷欲來鳥者先樹木水積而魚聚木茂而鳥集爲¶
#<md:CK-KZ_JY136_03p014a>¶
<pb:YP-C_JY136_10nueji-06-0014a>¶
魚得者非挈而入淵也爲猨得者非負而上木也縱之所利而¶
已(夫君臣相爲用也由魚之投水鳥之依林縱其所利不召而來明君處世而忠賢自至也)足所踐者淺然¶
待所不踐而後能行心所知者褊然待所不知而後能明(足其所踐¶
者少其不踐者多心所知者寡其不知者眾以不用而能成其用不知而能全其知也)川竭而谷虛丘夷¶
而淵塞脣亡而齒寒河水深而壤在山(此善言君民相倚猶山川相通河水深則膏潤¶
在山君厚斂則民貨財匱乏上有所求下有所竭民力殫而君位危則脣亡齒寒之義者是也)水靜則清清則¶
平平則易易則見物之形形不可併故可以爲正(夫元首既明猶止水之清¶
深鑒物情善惡之狀旡逃幽察人情平和之政斯布之也)使葉落者風搖之也使水濁者物¶
撓之也(風不搖而葉自落物常撓而水自清未之有也)璧鍰之器礛䃴之功也鏌鎁斷¶
割砥礪之力也(言良玉寶劍雖有美質終假砥礪之功方成乎奇器君子賢人雖有才質終假師匠方成其業¶
#<md:CK-KZ_JY136_03p014b>¶
<pb:YP-C_JY136_10nueji-06-0014b>¶
也)䖟與驥致千里而不飛無裹粮之資而不饑(國所託者賢則所存者大坐而¶
旡憂物所附者良則所致也遠疾而不勞)狡兔得而獵犬烹(必然之勢)高鳥盡而良弓藏¶
(不見用也)名成功遂身退天道然也(審進退之宜盡窮通之數抱道守德全身保名可謂賢也)怒¶
出於不怒爲出於不爲視於无有則得所見聽於无聲則得所¶
聞(人之性本無怒怒出於有事人之性本無爲爲出於有欲知怒之爲過爲之是非故內視見於无形反聽致於无聲者謂¶
卻照本性而无聲无形无怒无爲所貴見於无非謂見於有也)飛鳥反鄉兔走歸窟狐死首丘¶
寒螿得木各依其所生也(物不忘本人或違道)水火相憎鼎鬲在其間五¶
味以和骨肉相愛也讒人間之父子相危也(言物性有相反雖水火相攻用之有¶
方則致和父子相愛讒慝間之則見疑賢者不可不察也)犬豕不擇器而食俞肥其體故近¶
死(此明小人苟希名利雖且貴而終否賢者畜道待時雖暫否而終泰也)鳳凰翔於千仞莫之能¶
#<md:CK-KZ_JY136_03p015a>¶
<pb:YP-C_JY136_10nueji-06-0015a>¶
致椎固百內而不能自椽(陟壞切未詳)目見百步之外而不能見其¶
眥(希大者亡其細見遠者遺其近)因高爲山卽安而不危因下爲淵卽深而魚¶
鼈歸焉(因其所易人不勞而自成利其所習物不召而自至)溝池潦卽溢旱卽枯河海之¶
源淵深而不竭(蓄之則不盈流之則不竭未聞有枯溢之患者淵深然也)鼈無耳而目不可¶
以蔽精於明也瞽無目而耳不可以蔽精於聰也(各利一原莫能相假)混¶
混之水濁可以濯吾足乎泠泠之水清可以濯吾纓乎(言清濁无遺賢¶
愚並用但量能授任稱物隨機也)䋤(音藥)之爲縞也或爲冠或爲[糸*末](音未言所用不定也)冠¶
則戴枝之[糸*末]則足蹍之(无乖其分各全其要)金之勢勝木一刃不能殘一¶
林土之勢勝水一掬不能塞江河水之勢勝火一酌不能救一¶
車之薪(諭一人之直不能移眾枉任一人之智不能化羣迷也)冬有雷夏有雹寒暑不變¶
#<md:CK-KZ_JY136_03p015b>¶
<pb:YP-C_JY136_10nueji-06-0015b>¶
其節霜雪麃麃(碑休切義鹿也)日出而流(冬雷夏雹寒暑不能全其節太陽曰照霜雪不能固其質¶
也)傾易覆也倚易軵也幾易助也濕易雨也(賢者親善愚者親惡其勢易軵其事¶
易染也)蘭芷以芳不得見霜蟾蜍辟兵壽在五月之望(斯皆有用而見害曷¶
若无名以全身案萬畢術蟾蜍五月中殺之塗五兵入軍陣而不傷)精泄者中易殘(精華發於內而枝幹凋於¶
外也)華非時者不可食(物非時而食必病財非義而取必害)舌之與齒孰先弊焉繩¶
之與矢孰先直焉(剛者雖堅而致弊柔者雖屈而正物)使影曲者形也使響濁者¶
聲也(形端必旡曲影言善必旡惡響)與死同病者難爲良醫與亡國同道者不¶
可爲忠謀(必死之病醫雖良而不救必亡之國臣雖忠而難存)使倡吹竽使工捻竅雖中¶
節不可使决君形亡焉(倡樂人也工制器人也蓋言倡者吹竽工者捻竅曲節雖中律終動用相違心¶
乎莫應何能所决言其主君形忘也)聾者不歌旡以自樂盲者不觀旡以接物(聲不¶
#<md:CK-KZ_JY136_03p016a>¶
<pb:YP-C_JY136_10nueji-06-0016a>¶
通於耳絶想其樂色不見其目息觀於心)步於林者不得直道行於險者不得履繩¶
(步林不求阡陌務於通足履險不循規矩事在濟危也)海內其所出故能大(生而不絶用而旡窮故爲¶
大也)日不並出狐不二雄神龍不匹猛獸不羣驚鳥不雙(斯皆獨立不羣¶
故能爲百獸眾禽之長也)蓋非橑不蔽日輪非輻不追疾橑輪未足恃也(言事¶
物相假不可偏任也)張弓而射非弦不能發發矢之爲射十分之一(弓雖勁无¶
弦不能中的君雖聖非臣无以濟於業及爲射者甚眾至於求中者十分无一猶干祿者不少至於求賢者萬分无二)饑¶
馬在廐漠然無聲投芻其旁爭心乃生(乏芻豢者投之乃爭渴名位者居之必競故君¶
子讓其祿小人競其位也)三寸之管无當天下不能滿十石而有塞百斗而¶
足(踰貪者无爲厭而莫足由器之无底而難滿)循繩而斷卽不過懸衡而量卽不差懸¶
古法以類有時而遂杖格之屬有時而施是而行之謂之斷非¶
#<md:CK-KZ_JY136_03p016b>¶
<pb:YP-C_JY136_10nueji-06-0016b>¶
而行之謂之亂(循繩而動物不能越懸衡而制事无不當古今既殊法度亦異適時而治滯方則亂)農夫¶
勞而君子養愚者言而智者擇(耕也勞在其中學也祿在其中)見之明白處之¶
如玉石見之黯(烏感切)黣(音昧)必留其謀(事理明白居然可分固无疑焉聞見鹵莽自難情曉¶
宜留謀矣)百星之明不如一月之光十牖畢開不如一戸之明(小人雖多¶
不足可任賢士雖寡得一有餘文王得吕望高祖得子房其在多乎)蝮蛇不可爲足虎不可爲翼¶
(人无全能物不雙美)今有六尺之席卧而越之下才不難立而踰之上才¶
不易勢施異也(明人才不等也於彼則通於此則塞所能有異故也)助祭者得嘗救鬭者¶
得傷(見善蒙惠遇惡有傷而況躬行)蔽於不祥之木爲雷霆所撲(蔽不祥之木而天威難逭¶
匿不善之人而國法必誅也)日月欲明浮雲蔽之河水欲清沙土穢之叢蘭¶
欲脩秋風敗之人性欲平嗜欲害之蒙塵而欲無眯不可得絜¶
#<md:CK-KZ_JY136_03p017a>¶
<pb:YP-C_JY136_10nueji-06-0017a>¶
(處昏翳之間何以見明居嗜欲之場必從所染霜霰交下蘭蕙難以保其芳沙壤汩流河源无以全其絜)黃金龜紐¶
賢者以爲佩土壤布地能者以爲富(不識所用雖金玉以爲糞土苟知所施雖土壤以爲¶
珠玉)故與弱者金玉不如與之尺素(弱謂愚弱也與之尺素或可保與之金玉則爲害猶小人¶
不可處大位必置危亡也)轂虛而中立三十輻各盡其力使一軸獨入眾輻¶
皆棄何近遠之能至(爲車者必假眾輻求致遠之用治國者亦藉羣才保久安之業)橘柚有鄉¶
萑葦有叢獸同足者相從游鳥同翼者相從翔(同氣相召同類相求)欲觀¶
九州之地足旡千里之行无政教之原而欲爲萬民上者難矣¶
(觀乎九域豈不行而至御萬機豈无道而居之也)兇兇者獲提提者射(兇兇惡也提提羣也言羣惡相¶
聚必被中傷爲人誅獲也提音時)故大白若辱廣德若不足(明唯白著故似屈辱德不外揚有若¶
屈少)君子有酒(言其過量)小人鞭缶雖不可好亦可以醜(言君子飲酒之過小人鞭¶
#<md:CK-KZ_JY136_03p017b>¶
<pb:YP-C_JY136_10nueji-06-0017b>¶
缶爲誡在小人由不可好君子固可爲醜也)人之性便衣綿帛或射之卽被甲爲所¶
不便以得其便也(御寒卽假繒纊臨兵卽被甲胄相時而動以取其便人之情也)三十輻共一¶
轂各直一鑿不得相入猶人臣各守其職也(此意不殊前解)善用人者¶
若蚈(音賢)之足眾而不相害若舌之與齒堅柔相磨而不相敗(蚈百¶
足蟲也言人善用眾者其由蚈乎舌之與齒剛柔並任愚智咸收使各循其分不失其才也)石生而堅芷生¶
而芳少而有之長而逾明(此原其性也石堅芷芳由賢者明愚者闇是知堅芳不可奪愚闇亦莫移¶
少而有之長而彌篤者故也)扶之與提謝之與讓得之與失諾之與己相去¶
千里(此言邈然縣殊孰云一致者也)再生者不獲華太早者不須霜而落(再榮不實¶
陽極自零)汙其准粉其顙(准鼻也鼻有汙而粉其顙猶手有疾而治其足事非常也)腐鼠在阼燒¶
薰於堂入水而增濡懷臭而求芳雖善者不能爲工(腐鼠猶姦佞也言君¶
#<md:CK-KZ_JY136_03p018a>¶
<pb:YP-C_JY136_10nueji-06-0018a>¶
暱近佞人而求國之治猶入水致溺挾臭求芳薰鼠燒堂其禍不小也)冬冰可折夏木可結時難¶
得而易失(光陰可惜時命難遭諭君子俟時而動不可失之也)木方盛終日采之而復生¶
秋風下霜一夕而零(言人建功成業不可後時)質的張而矢射集林木茂而¶
斧斤入非或召之也形勢之所致(質的不求中而矢射集村榦不祈用而剪伐至自然之勢)¶
乳犬之噬虎伏雞之搏狸恩之所加不量其力(顧恩育者所以不覺忘生)夫¶
待利而登溺者必將以利溺之矣舟能浮能沉愚者不知足焉¶
(舟因水而浮亦能沉之人因利而生亦能溺之唯審止足之分庶免沉溺之禍)驥驅之不進引之不止¶
人君不以求道里(民疲已極君歛无厭驥困更驅難規遠路)水雖平必有波衡雖正¶
必有差尺雖齊必有危非規矩不能定方圓非準繩无以正曲¶
直用規矩者亦有規矩之心(上立平正之法下生乖越之分者是由波生平水正起差心兆乎愛¶
#<md:CK-KZ_JY136_03p018b>¶
<pb:YP-C_JY136_10nueji-06-0018b>¶
憎迹生禍亂非君上无法制而臣下失其規矩者也)太山之高倍而不見秋毫之末視之¶
可察(所向正秋毫雖小可察所行背太山雖大不可見也)竹木有火不鑽不熏土中有水¶
不掘不出(木藏於火土藏於水不鑽不掘必不能出道在於人不學不知)矢之疾不過二里跬¶
步不休跛鼈千里累凷不止丘山從成(凡爲學者非貴疾於初心所美久於其道則千)¶
(里可至丘山必成也)臨河欲魚不若歸而織網(河之有魚取之在網人之有道取之在心)弓先¶
調而後求勁馬先順而後求良人先信而後求能(明此三者之由可察萬機¶
之要也)巧冶不能消木良匠不能斲冰物有不可如之何君子不¶
留意(非可治之物不能成其器雖有良匠无所施其功非可道之人不能回其操雖有聖人无由諭其意也)使人¶
無渡河可使河无波不可(言河必有波世必有禍使人不犯禍則易使河无波卽難)無曰不¶
辜甑終不墮井矣(辜罪也言人所獲戾非謂无辜甑終不墮井安得无出也)剌我行者欲我¶
#<md:CK-KZ_JY136_03p019a>¶
<pb:YP-C_JY136_10nueji-06-0019a>¶
交呰我貨者欲我市(欲動於中見形於外)行一棋不足以見知彈一弦不¶
足以爲悲(一惹裁通未能盡理一弦始張何足偁妙)今有一炭然掇之爛指相近也¶
萬石俱熏去之十步而不死同氣而異積也有榮華者必有愁¶
悴(榮枯迭興衰樂相反)上有羅紈下必有麻[糸*費](浮費切君上驕侈以輕綺羅下民凍餒不周於衣食¶
爲人君可不察焉)木大者根瞿(音衢)山高者基扶(君以民爲本高以下爲基)¶
老子曰鼓不藏聲故能有聲鏡不没形故能有形(鼓不藏聲鏡不藏形故能¶
有聲有形也)金石有聲不動不鳴管簫有音不吹無聲(金石簫管不能自鳴皆因¶
吹擊乃能有聲由人皆禀道德不學終不成者也)是以聖人內藏不爲物唱事來而制¶
物至而應(聖人言不妄發事不虛應)天行不已終而復始故能長久輪得其¶
所轉故能致遠(天行者神而莫測運乎无窮故也)天行一不差故无過矣天氣¶
#<md:CK-KZ_JY136_03p019b>¶
<pb:YP-C_JY136_10nueji-06-0019b>¶
下地氣上陰陽交通萬物齊同(天行一而不差君守政而无失故得天地交暢庶物咸遂君臣¶
說睦上下康乂也)君子用事小人消亡天地之道也(去邪任賢合于天地道也)天氣¶
不下地氣不上陰陽不通萬物不昌小人得勢君子消亡五穀¶
不植道德內藏(天地之氣不交陰陽之氣不通由世主道德不用姦佞並行小人居位君子在野使萬物不昌¶
而五穀不成)天之道裒多益寡地之道損高益下(天地之道)鬼神之道驕¶
溢與下(時驕溢之性與謙下之人)人之道多者不與(不增有者)聖人之道卑而莫¶
能上也(終不爲上故人尊也)天明日明而後能照四方君明臣明域中乃¶
安域有四明乃能長久明其施明者明其化也(四明既備萬姓俱化)天道¶
爲文(日月星辰)地道爲理(山澤江海)一爲之和(融乎沖氣)時爲之使(應而不亂)以成¶
萬物命之曰道(生畜萬物不自爲宰故名曰道者也)大道坦坦去身不遠修之於¶
#<md:CK-KZ_JY136_03p020a>¶
<pb:YP-C_JY136_10nueji-06-0020a>¶
身其德乃眞修之於物其德不絶(內修其眞謂之眞外育於物謂之德)天覆萬物¶
施其德而養之與而不取故精神歸焉與而不取者上德也是¶
以有德高莫高於天也下莫下於澤也天高澤下聖人法之尊¶
卑有叙天下定矣(卑高以陳貴賤位矣)地載萬物而長之與而取之故骨¶
骸歸焉與而取者下德也下德不失德是以無德(不取者謂天生萬物但養¶
畜之不取其材故精神歸于上終有德而取者謂地生萬物雖成孰之而復其質故骨骸歸于下是爲旡德也)地承天¶
故定寧地定寧萬物形地廣厚萬物聚定寧无不載廣厚无不¶
容地勢深厚水泉入聚地道方廣故能久長聖人法之德無不¶
容(言天地相承以致廣厚君臣相信故能治和)陰難陽萬物昌陽復陰萬物湛物昌¶
旡不贍也物湛無不樂也物樂則无不治矣陰害物陽自屈陰¶
#<md:CK-KZ_JY136_03p020b>¶
<pb:YP-C_JY136_10nueji-06-0020b>¶
進陽退小人得勢君子避害天道然也(陽制於陰則天下和治臣勝於君則小人在位¶
也)陽氣動萬物緩而得其所是以聖人順陽道夫順物者物亦¶
順之逆物者物亦逆之故不失物之情性洿(音烏)澤盈萬物節成¶
洿澤枯萬物荂故雨澤不行天下荒亡陽上而復下故爲萬物¶
主不長有故能終而復始終而復始故能長久能長久故爲天¶
下母(聖人順天之道无爲長久逆物之情有位莫守)陽氣畜而後能施陰氣積而後能¶
化未有不畜積而後能化者也故聖人愼所積(積德來慶積惡致亡)陽滅¶
陰萬物肥陰滅陽萬物衰故王公尚陽道則萬物昌尚陰道則¶
天下亡(陽者正也生也故物肥肥者則昌陰者邪也死也故物衰衰者卽亡)陽不下陰則萬物不¶
成君不下臣德化不行故君下臣則聰明不下臣則闇聾(君非至聖¶
#<md:CK-KZ_JY136_03p021a>¶
<pb:YP-C_JY136_10nueji-06-0021a>¶
不能下臣臣非至賢不能弼君虞舜屈伯成文王師尚父可謂聰明)日出於地萬物蕃息王公居¶
民上以明道德日入於地萬物休息小人居民上萬物逃匿(謂陽¶
不下陰則萬物不昌君不下臣則萬物藏也)雷之動也萬物啟雨之潤也萬物解大¶
人施行有似於此陰陽之動有常節大人之動不極物(大人之盛也如¶
春之雷其發令也如暄之風皆聾和氣順故不極物)雷動地萬物緩風搖樹草木敗大人¶
去惡就善民不遠徒故民有去就也去尤甚就少愈(且大人有善百姓交¶
歸若太王之去邠人何遠哉)風不動火不出大人不言小人无述火之出也¶
必待薪大人之言必有信有信而眞何往不成(火出而薪傳言發而信行故知¶
大人之言其行也往而不追其信也有若四時)河水深壤在山丘陵高下入淵陽氣盛¶
變爲陰陰氣盛變爲陽故欲不可盈樂不可極(天之道神高舉下唯節欲全和¶
#<md:CK-KZ_JY136_03p021b>¶
<pb:YP-C_JY136_10nueji-06-0021b>¶
以順天理不使至極)忿無惡言怒无作色是謂計得(雖忿怒未忘而惡言悖色不形於外是計¶
得於中鎭之以道也)火上炎水下流聖人之道以類相求聖人偯(音依)陽天¶
下和同偯陰天下溺沉(偯陽者親忠良故和同偯陰者親姦佞故沉溺)¶
老子曰積薄成厚積卑成高君子日汲汲以成煇小人日快快¶
以至辱(君子勤身以修道日益暉光小人乘閽以快意終致困辱)其消息也雖未能見故見¶
善如不及宿不善如不祥苟向善雖過无怨苟不向善雖忠來¶
惡故怨人不如自怨勉求諸人不如求諸己聲自召也類自求¶
也名自命也人自官也无非己者操銳以剌操刃以擊何怨於¶
人故君子愼其微(愼微言不在大也苟向善則福不因人勉求諸己苟不向善則禍歸於身何怨於人不善¶
猶操刃自割積火自澆又誰咎之者也)萬物負陰而抱陽沖氣以爲和和居中央¶
#<md:CK-KZ_JY136_03p022a>¶
<pb:YP-C_JY136_10nueji-06-0022a>¶
是以木實生於心草實生於莢卵胎生於中央不卵不胎生而¶
須時(物殊類異言其爲生皆自中和而成質其自加卵而因變化所爲者卽須時而有也)地平則水不流¶
輕重均則衡不傾(地平水无奔馳之勢衡均則物无輕重之偏)物之生化也有感以¶
然(萬物之生各有所感非徒然也)¶
老子曰山致其高而雲雨起焉水致其深而蛟龍生焉君子致¶
其道而德澤流焉夫有陰德者必有陽報有隱行者必有昭名¶
(山之靈者必降雲雨道之高者必施德澤未有不先行其事而後致其報)樹黍者不穫稷樹怨者无¶
報德(樹黍穫稷以怨報德)¶
¶
¶
#<md:CK-KZ_JY136_03p022b>¶
<pb:YP-C_JY136_10nueji-06-0022b>¶
¶
¶
¶
¶
¶
¶
¶
¶
¶
¶
#<md:CK-KZ_JY136_03p023a>¶
<pb:YP-C_JY136_10nueji-06-0023a>¶
　　
** 微明(道周象外謂之微德隱冥中謂之明是知非微无以究其宗非明无以契其旨微明之義體用而然也)¶
老子曰道可以弱可以强可以柔可以剛可以陰可以陽可以¶
幽可以明可以包裏天地可以應待无方(此與道原篇意同也)知之淺不¶
知之深知之外不知之內知之麤不知之精知之乃不知不知¶
乃知之孰知知之爲不知不知之爲知乎夫道不可聞聞而非¶
也道不可見見而非也道不可言言而非也孰知形之不形者¶
乎故天下皆知善之爲善也斯不善矣知者不言言者不知(夫道¶
絶形聲故非聞見能辯德非藻飾豈云善惡能明故知者不言言者不知其至矣也)¶
文子問曰人可以微言乎老子曰何爲不可唯知言之謂乎夫¶
知言之謂者不以言言也(微言謂至妙言唯忘其言可與言也)爭魚者濡逐獸者¶
#<md:CK-KZ_JY136_03p023b>¶
<pb:YP-C_JY136_10nueji-06-0023b>¶
趨非樂之也故至言去言至爲去爲淺知之人所爭者末矣夫¶
言有宗事有君夫爲無知是以不吾知(道者無名之妙言者至理之宗達妙者無言明¶
宗者不競是言至而無言爲至而無爲而知自知爾孰去吾知)¶
文子問曰爲國亦有法乎老子曰今夫挽車者前呼邪軤(火乎切)¶
後亦應之此挽車勸力之歌也雖鄭衛胡楚之音不若此之義¶
也治國有禮不在文辯法令滋彰盜賊多有(夫所用者必有宜須各當其要猶挽¶
車勸力而不當奏以咸池之樂治國甯民務崇樸素又何煩藻麗之色也)¶
老子曰道無正而可以爲正譬若山林而可以爲材材不及山¶
林山林不及雲雨雲雨不及陰陽陰陽不及和和不及道道者¶
所謂無狀之狀無物之象也无達其意天地之間可陶冶而變¶
#<md:CK-KZ_JY136_03p024a>¶
<pb:YP-C_JY136_10nueji-06-0024a>¶
化也(大道无正出於道猶山林非材而材出於山林自雲雨已下言不及道者以其无狀无象故能包羅萬有總括羣方¶
唯體道者知變化无窮)¶
老子曰聖人立教施政必察其終始見其造恩(造恩謂制立教也)故民¶
知書則德衰知數而仁衰知券契而信衰知機械而實衰(斯數者皆¶
由失道而後興隨時而立制制之逾謹違之逾切是知實信衰而機械設政教興而姦濫甚矣)瑟不鳴而二十¶
五弦各以其聲應軸不運於已而三十輻各以其力旋弦有緩¶
急然後能成曲車有勞佚然後能致遠使有聲者乃无聲者也¶
使有轉者乃無轉也(瑟无聲聲在於弦軸不轉轉在於輪是无聲而能有聲无轉而能有轉故无聲之聲)¶
(而曲節成无轉之轉乃能致遠)上下異道易治卽亂位高而道大者從事大而¶
道小者凶(冠不可踐於足臣不可尊於君上下乖亂亡无日矣)小德害義小善害道小辯¶
#<md:CK-KZ_JY136_03p024b>¶
<pb:YP-C_JY136_10nueji-06-0024b>¶
害治苛悄傷德(矜小惠而蔽大道縱小忿而傷至德)大正不險故民易導至治優¶
游故下不賊至忠復素故民無僞匿(上有平正下无險詖上有清簡下无巧僞)¶
老子曰相坐之法立則百姓怨减爵之令張則功臣叛(獄訟相引无辜¶
者受其怨爵位减默有功者懷其叛)故察於刀筆之迹者不知治亂之本習於行¶
陣之事者不知廟戰之權(治亂者謂垂拱无爲之堂非督責之吏所知廟戰者謂决勝之術在方寸¶
之地非一卒之能曉)聖人先福於重關之內慮患於冥冥之外(重關之內冥冥之外¶
謂无禍福之場絶思慮之境自非聖人孰能玄鑒也)愚者惑於小利而忘大害故事有利¶
於小而害於大得於此而忘於彼(小見忘大得利忘害迷倒之甚非愚若何)故仁莫¶
大於愛人智莫大於知人愛人卽无怨刑知人卽无亂政(愛人猶己¶
則刑不濫知人盡誠卽政无亂)¶
#<md:CK-KZ_JY136_03p025a>¶
<pb:YP-C_JY136_10nueji-06-0025a>¶
老子曰江河之大溢不過三日飄風暴雨日中不出須臾止(言人¶
由暴不久而亡由飄風橫厲不日而止也)德无所積而不憂者亡其及也夫憂者所¶
以昌也喜者所以亡也故善者以弱爲强轉禍爲福道沖而用¶
之又不滿也(愚者執迷而不悟以憂爲喜則速亡善者守道以全樸轉禍爲福者必昌)¶
老子曰清靜恬和人之性也儀表規矩事之制也知人之性則¶
自養不悖知事之制則其舉措不亂(恬和者率性之本也規矩者制欲之過也牽於欲利¶
雖靜而常悖明其法度雖動而不亂也)發一號散无竟總一管謂之心見本而知¶
末執一而應萬謂之術(發號謂使心不競使心不競卽混百節歸根應萬物而冥一謂之術也)居¶
知所以行知所之事知所乘動知所止謂之道(至人者行藏有謂言凶縣料若¶
其不然何以爲道也)使人高賢稱舉已者心之力也使人卑下誹謗己者¶
#<md:CK-KZ_JY136_03p025b>¶
<pb:YP-C_JY136_10nueji-06-0025b>¶
心之過也言出於口不可禁於人行發於近不可禁於遠(善惡由己¶
謗譽因人眾口所稱莫之能禁一行有虧无遠不至)事者難成易敗名者難立易廢凡人¶
皆輕小害易微事以至於大患夫禍之至也人自生之福之來¶
也人自成之禍與福同門利與害同鄰自非至精莫之能分是¶
故智慮者禍福之門戸也動靜者利害之樞機也不可不愼察¶
也(夫至人所爲必謀始克料於終且名利之所起卽禍福之生門故杜名利之原閉禍福之門卽智慮自息動靜无變也)¶
老子曰人皆知治亂之機而莫知全生之具故聖人論世而爲¶
之事權事而爲之謀聖人能陰能陽能柔能剛能弱能强隨時¶
動靜因資而立功睹物往而知其反事一而察其變化則爲之¶
象運則爲之應是以終身行之无所困(人皆能機於治亂之道而不能全身於治亂之¶
#<md:CK-KZ_JY136_03p026a>¶
<pb:YP-C_JY136_10nueji-06-0026a>¶
間故聖人論世權事應變无窮相時而爲終身不辱)故事或可言而不可行者或可行而¶
不可言者或易爲而難成者或難成而易敗者所謂可行而不¶
可言者取捨也可言而不可行者詐僞也易爲而難成者事也¶
難成而易敗者名也此四者聖人之所留心也明者之所獨見¶
也(審行藏之勢察成敗之由其唯聖明方能獨見也)¶
老子曰道者敬小微動不失時百射重戒禍乃不滋計福勿及¶
慮禍過之同日被霜蔽者不傷愚者有備與智者同功(賢者旡慮爲愚¶
愚者有備爲賢)夫積愛成福積憎成禍人皆知救患莫知使患無生夫¶
使患無生易施於救患難今人不務使患無生而務施救於患¶
雖神人不能爲謀患禍之所由來萬萬无方聖人深居以避患¶
#<md:CK-KZ_JY136_03p026b>¶
<pb:YP-C_JY136_10nueji-06-0026b>¶
靜默以待時小人不知禍福之門動而陷於刑雖曲爲之備不¶
足以全身故上士先避患而後就利先遠辱而後求名故聖人¶
常從事於無形之外而不留心於已成之內是以禍患無由至¶
非譽不能塵垢(夫陷於利害由愛憎愛憎不生毁譽安在君子見未形則易治小人曲備而終禍救於已形成¶
則難脫)¶
老子曰凡人之道心欲小志欲大智欲圓行欲方能欲多事欲¶
少所謂心小者慮患未生戒禍愼微不敢縱其欲也志欲大者¶
兼包萬國一齊殊俗是非輻輳中爲之轂也智圓者終始無端¶
方(音旁)流四遠淵泉而不竭也行方者立直而不撓素白而不汙¶
窮不易操達不肆志也能多者文武備具動靜中儀舉錯廢置¶
#<md:CK-KZ_JY136_03p027a>¶
<pb:YP-C_JY136_10nueji-06-0027a>¶
曲得其宜也事少者秉要以偶眾執約以治廣處靜以持躁也¶
故心小者禁於微也志大者无不懷也智圓者无不知也行方¶
者有不爲也能多者无不治也事少者約所持也(凡此數者非大至聖高眞¶
莫能兼也矣)故聖人之於善也无小而不行其於過也无微而不改¶
行不用巫覡而鬼神不敢先可謂至貴矣然而戰戰慄慄日愼¶
一日是以無爲而一之成也(外不負物內不慙心何須巫覡寧懼鬼神由懷兢慄然可保終也)¶
愚人之智固已少矣而所爲之事又多故動必窮故以政教化¶
其勢易而必成以邪教化其勢難而必敗捨其易而必成從事¶
於難而必敗愚惑之所致(不量得失坐致危亡事繁難致雖勞將敗物簡易從易從必成而不爲者¶
愚之至也)¶
#<md:CK-KZ_JY136_03p027b>¶
<pb:YP-C_JY136_10nueji-06-0027b>¶
老子曰福之起也緜緜禍之生也紛紛禍福之數微而不可見¶
聖人見其始終故不可不察(福如鴻毛聖人獨見禍若太山愚者莫覩也)明主之賞¶
罰非以爲己以爲國也適於己而無功於國者不施賞焉逆於¶
己而便於國者不加罰焉(明主賞罰在於公正益於國便於人則行利於己不利於人則止也)故¶
義載乎宜謂之君子遺義之宜謂之小人(君子小人豈有定分舉措合宜卽爲君子¶
動用乖分卽爲小人)通智得而不勞(上士玄解)其次勞而不病(中人勉力不倦)其下病¶
而亦勞(下士心服昏滯精神迷到故勞俞甚病愈焉也)古之人味而不舍也今之人舍¶
而不味也(不舍不居也味道味也古人味道而不居今人无道而自伐也)紂爲象箸(箸以象牙爲之)而¶
箕子唏(唏其華侈也)魯以偶人葬(偶人刻木似人爲盟器之類也)而孔子嘆(嘆其非禮)見¶
其所始卽知其所終(小人見象箸偶人以爲其生也榮其死也盛君子觀之其道也衰其得也亡)¶
#<md:CK-KZ_JY136_03p028a>¶
<pb:YP-C_JY136_10nueji-06-0028a>¶
老子曰仁者人之所慕也義者人之所高也爲人所慕爲人所¶
高或身死國亡者不周於時也故知仁義而不知世權者不達¶
於道也(徒高仁義之風不識機權之變无救敗亡豈爲周達者也)五帝貴德(无爲而治)三皇用義¶
(誅暴甯民)五伯任力(任智力也)今取帝王之道施五伯之世非其道也故¶
善否同非譽在俗趨行等逆順在時(言時代既異治化不同當五伯之時行太古之道猶¶
膠柱調瑟瘵渴飲鴆實亦難矣)知天之所爲知人之所行卽有以經於世矣(經治¶
常也)知天而不知人卽无以與俗交知人而不知天卽无以與道¶
游(知天知人知俗知時可以治世可以道游也)直志適情卽堅强賊之以身役物卽¶
陰陽食之(適我志卽乖彼心必爲强堅者所忤徇於物卽勞其體猶冰炭之相攻陰陽之躁靜也)得道之¶
人外化而內不化外化所以知人也內不化所以全身也故內¶
#<md:CK-KZ_JY136_03p028b>¶
<pb:YP-C_JY136_10nueji-06-0028b>¶
有一定之操而外能屈伸與物推移萬舉而不陷所貴乎道者¶
貴其龍變也(得道之人其動也天其靜也地動靜失時卷舒在我故俗莫得而害世莫得而羈故尼父見老君其¶
猶龍乎變化無方也)守一節推一行雖以成滿猶不易拘於小好而塞於¶
大道(既滯一方甯論大道)道者寂寞以虛无非有爲於物也不以有爲於¶
已也(物我之間居然已泯寂寞之卿自然而神)是故舉事而順道者非道者之所爲¶
也道之所施也(道本无爲今云順道卽是有爲有爲卽事起事起卽患生旦道无常容事无常順爲是逆之則¶
是非紛然禍患所作故云非道者所爲也施者設也言外設程科是道儀表非其眞實不可執之執者失之爲者敗之理可明¶
也)天地之所覆載日月之所照明陰陽之所煦雨露之所潤道¶
德之所扶皆同一和也是故能戴大圓者履大方(謂人戴天履地)鏡太¶
清者眎大明(謂覩日見月也)立太平者處大堂(謂在宇宙之間)能游於㝠㝠者¶
#<md:CK-KZ_JY136_03p029a>¶
<pb:YP-C_JY136_10nueji-06-0029a>¶
與日月同光无形而生於有形是故眞人託期於靈臺而歸居¶
於物之初(反未生也)眎於冥冥聽於无聲㝠㝠之中獨有曉焉寂寞¶
之中獨有照焉(言眞人在天地之間覩日月之光游乎太平則何往不適居乎大堂而无不容於冥冥之中曉¶
乎无聲而眾聲應寂寞之內照乎无形而羣形見則與天地相保日月同明寄託靈臺含藏至精謂之眞人也)其用之¶
乃不用不用而後能用之也其知之乃不知不知而後能知之¶
也(前已釋)道者物之所道也德者生之所扶也仁者積恩之證也¶
義者比於心而合於眾適者也(四者所用以處世修身不可失也)道滅而德興¶
德衰而仁義生故上世道而不德中世守德而不懷下世繩繩¶
唯恐失仁義故君子非義无以生失義則失其所以生小人非¶
利无以活失利則失其所以活故君子懼失義小人懼失利觀¶
#<md:CK-KZ_JY136_03p029b>¶
<pb:YP-C_JY136_10nueji-06-0029b>¶
其所懼禍福異矣(道喪德亡仁絶義薄君子无義无以全其道小人无利无以活其身君子懼失義以爲禍¶
小人欲利以爲福也)¶
老子曰事或欲利之適足以害之或欲害之乃足以利之夫病¶
濕而强食之熱病渴而强飲之寒此眾人之所養也而良醫所¶
以爲病也悅於目悅於心愚者之所利有道者之所避聖人者¶
先迕而後合眾人先合而後迕故禍福之門利害之反不可不¶
察也(夫病渴飲之以水良醫以爲禍貧者取財於不義君子以爲害先迕而後合愚者之所犯先合而後迕聖人之所惡¶
夫利害相反禍福相傾不可不察也)¶
老子曰有功離仁義者卽見疑有罪有仁義者必見信故仁義¶
者事之常順也天下之尊爵也(言雖功名已立而仁義不可捨之捨之則罪累斯及順之則爵¶
#<md:CK-KZ_JY136_03p030a>¶
<pb:YP-C_JY136_10nueji-06-0030a>¶
祿可尊)雖謀得計當慮患解圖國存其事有離仁義者其功必不¶
遂也言雖無中於策其計无益於國而心周於君合於仁義者¶
身必存故曰百言百計常不當者不若舍趨而審仁義也(爲人臣圖¶
國解難驕王尊己而功不成者去仁義故也或有良謀不用奇計不行戴君盡力雖不見察終保仁義不敢暫忘而身亦无害¶
也)¶
老子曰教本乎君子小人被其澤利本乎小人君子享其功使¶
君子小人各得其宜則通功易食而道達矣(德澤被乎下祿利奉於上則无官而¶
自治不令而自行各安其所道之達也)人多欲卽傷義多憂卽害智(欲生義奪愛積智昏)故¶
治國樂所以存(守其道也)虐國樂所以亡(繼其欲也)水下流而廣大君下¶
臣而聰明君不與臣爭而治道通故君根本也臣枝葉也根本¶
#<md:CK-KZ_JY136_03p030b>¶
<pb:YP-C_JY136_10nueji-06-0030b>¶
不美而枝葉茂者未之有也(聖人之治者明四目達四聰屏邪慝任賢能則上垂拱无爲自化則¶
下盡心而奉職豈有交爭之理則根本日固枝葉繁盛也)¶
老子曰慈父之愛子者非求其報不可內解於心聖主之養民¶
非爲己用也性不能已也及恃其力賴其功勳而必窮有以爲¶
則恩不接矣(父之愛子君之牧民豈求其所報自然之分天道也或有君父恃其功力驕其臣子者恩惠不接也)¶
故用眾人之所愛則得眾人之力舉眾人之所喜則得眾人之¶
心故見其所始則知其所終(兼愛天下天下雖大其爲一家之人不愛天下則匹夫雖微由萬方¶
一敵以此而觀則終始可知存亡可察也)¶
老子曰人以義愛黨以羣强是故得之所施者博卽威之所行¶
者遠義之所加者薄則武之所制者小(此謂德澤无私所附者眾棄義用武卽所存者¶
#<md:CK-KZ_JY136_03p031a>¶
<pb:YP-C_JY136_10nueji-06-0031a>¶
寡也)¶
老子曰以不義而得之又不布施患及其身不能爲人又無以¶
自爲可謂愚人无以異於梟愛其子也(取之不義積而不散則謂養虎自齧育梟自禍¶
也)故持而盈之不如其已揣而銳之不可長保(然扃固筐筐終爲大盜之資安¶
得長有也)德之中有道道之中有德其化不可極(有道者必有德有德者必有道道德¶
充備與變化无極也)陽中有陰陰中有陽萬事盡然不可勝明福至祥存¶
禍至祥先見祥而不爲善則福不來見不祥而行善則禍不至¶
利與害同門禍與福同鄰非神聖莫之能分故曰禍兮福所倚¶
福兮禍所伏孰知其極(陽中有陰陰中有陽言禍中有福福中有禍夫見福而爲祥則知福爲禍始見¶
禍而遽爲善則知禍爲福先禍福之來有如糺纏自非至聖莫知其極也)人之將疾也必先甘魚肉¶
#<md:CK-KZ_JY136_03p031b>¶
<pb:YP-C_JY136_10nueji-06-0031b>¶
之味國之將亡也必先惡忠臣之語(人病者甘其口美其味必死之徵國亂者惡忠言信¶
讒佞必亡兆也)故疾之將死者不可爲良醫國之將亡者不可爲忠謀¶
(人將死者醫雖良而莫救國將亡者忠雖盡而難存唯良醫忠臣審必死而不救察可有而爲謀也)修之身然後¶
可以治民居家理治然後可移官長故曰修之身其德乃眞修¶
之家其德乃餘修之國其德乃豐(以身觀彼自家刑國其要修眞在於全德)民之所¶
以生活衣與食也事周於衣食則有功不周於衣食則无功事¶
无功德不長(衣食者庶民之命庶民者君臣之本衣食既周於身君臣長保於國也)故隨時而不¶
成无更其刑順時而不成无更其理時將復起是謂道紀(時有興廢¶
運有休否不可以前時之繁政爲今世之要理言刑不可廢理不可易能知於此道之紀綱也)帝王富其民(孰其¶
本也)霸王富其地(務其廣也)危國富其吏(重斂則困)治國若不足(治亂若不足將亂之¶
#<md:CK-KZ_JY136_03p032a>¶
<pb:YP-C_JY136_10nueji-06-0032a>¶
微也)亡國囷倉虛(費用无度倉廩日虛君荒民罷不亡何待)故曰上無事而民自富上¶
无爲而民自化(安其居樂其業)起師十萬日費千金師旅之後必有凶¶
年故兵者不祥之器也非君子之寶也(兵革興之於前凶荒隨之於後國費萬金民罷¶
征役故知凶器非聖之所寶)和大怨必有餘怨奈何其爲不善也(夫和怨者謂主不明¶
黜有功之臣削有土之君不忍一朝之忿以爲後之患君赫怒於上臣憤驕於下奈何其爲不善以積餘怨也)古者親¶
近不以言來遠不以言使近者悅遠者來(近悅遠來者在德不在言)與民同¶
欲則和與民同守則固與民同念者知得民力者富得民譽者¶
顯行有召㓂言有致禍无先人言後人已附耳之語(附傳也先言後之於¶
耳也)流聞千里言者禍也舌者機也出言不當駟馬不追(㓂有所愛者利¶
禍有所起者言然言者无足而走无翼而飛白珪之玷駟馬何追言禍之疾也)昔者中黃子曰天有五¶
#<md:CK-KZ_JY136_03p032b>¶
<pb:YP-C_JY136_10nueji-06-0032b>¶
方(四方中央)地有五行(金木水火土也)聲有五音(宫商角徵羽也)物有五味(甘苦辛酸鹹也)¶
色有五章(青黃赤白黑也)人有五位(五常也)故天地之間有二十五人也¶
(二十五等人品類各差也)上五有神人眞人道人至人聖人(變化不測曰神純素不雜曰眞¶
通達无礙曰道心洞玄微曰至智周萬物曰聖)次五有德人賢人智人善人辯人(含畜曰德¶
仁愛曰賢明慈曰智柔和曰善能知曰辯)中五有公人忠人信人義人禮人(无私曰公奉君¶
曰忠不欺曰信合宜曰義恭柔曰禮也)次五有士人工人虞人農人商人(事上曰士攻器¶
曰工掌山澤曰虞治田曰農通貨曰啇)下五有眾人奴人愚人肉人小人(庶類曰眾伏役¶
曰奴昏味曰患无慧曰肉无識曰小人)上五之與下五猶人之與牛馬也(言賢愚有差天¶
地懸隔也)聖人者以目眎以耳聽以口言以足行(在世聖人六情滯隔猶有因假)眞¶
人者不眎而明不聽而聰不行而從不言而公(出世聖人方寸已虛觸塗无隔)¶
#<md:CK-KZ_JY136_03p033a>¶
<pb:YP-C_JY136_10nueji-06-0033a>¶
故聖人所以動天下者眞人未嘗過焉賢人所以矯世俗者聖¶
人未嘗觀焉(治世存眞各盡其分故唐堯聖德以配天仲武高抗以矯俗也)所謂道者無前無¶
後無左無右萬物玄同無是無非(迎之无前隨之无後孰能於左誰知其右泯然玄同强名¶
爲道)¶
¶
¶
¶
¶
¶
¶
#<md:CK-KZ_JY136_03p033b>¶
<pb:YP-C_JY136_10nueji-06-0033b>¶
¶
¶
¶
¶
¶
¶
¶
¶
¶
¶
#<md:CK-KZ_JY136_03p034a>¶
<pb:YP-C_JY136_10nueji-06-0034a>¶
　　
** 自然(自然葢道之絶稱不知而然亦非不然萬物皆然不得不然然而自然非有能然无所因寄故曰自然也)¶
老子曰清虛者天之明也無爲者治之常也(夫虛中有靈暗中有明孰能見之與¶
道同也无爲自治萬物乃成也)去恩慧舍聖智外賢能廢仁義滅事故棄佞辯¶
禁姦僞則賢不肖者齊於道矣(去此七者卽賢无所尚愚无所愧洪同大道復歸自然也)靜¶
則同虛則通至德無爲萬物皆容虛靜之道天長地久神微周¶
盈於物無宰(心既虛矣无所不通德既充矣无所不容故能神用而无主周行而不怠)十二月運行¶
周而復始(謂十二月轉輪无窮終而復始天之道也)金木水火土其勢相害其道相¶
待(五行相推一王一衰寒暑遞遷進退有時生殺存道不失其宜也)故至寒傷物無寒不可至¶
暑傷物無暑不可故可與不可皆可是以大道无所不可可在¶
其理見可不趨見不可不去可與不可相爲左右相爲表裏(寒暑¶
#<md:CK-KZ_JY136_03p034b>¶
<pb:YP-C_JY136_10nueji-06-0034b>¶
代謝此天地之道也禮教刑罰聖人法也然寒暑雖酷不可无也時順卽何傷刑罰雖慘不可廢也理當卽非害見可卽行不¶
可卽止)凡事之要必從一始時爲之紀自古及今未嘗變易謂之¶
天理(一者道之子君之柄古今雖異動用未殊如軸運轂以內制外輪轉无窮與天相爲終始也)上執大明¶
下用其光道生萬物理於陰陽化爲四時分爲五行各得其所¶
(有本作事)與時往來法度有常下及無能上道不傾羣臣一意天地¶
之道无爲而備无求而得是以知其无爲而有益也(天垂象以明照四方¶
君立法以臨制天下蟄蟲昭蘇黎庶蒙惠陰陽不差萬物有常自非无爲不能有益於國昔堯治天下而修身也)¶
老子曰樸至大者无形狀道至大者无度量故天圓不中規地¶
方不中矩往古來今謂之宙四方上下謂之宇道在其中而莫¶
知其所故見不遠者不可與言大知不博者不可與論至夫稟¶
#<md:CK-KZ_JY136_03p035a>¶
<pb:YP-C_JY136_10nueji-06-0035a>¶
道與物通者无以相非(道德至大无形狀天地至廣无度量近在毫髮之間而莫見遠則宇宙之內而¶
難測自非博達通物者莫能明至道之原冥是非之境也)故三皇五帝法籍殊方其得民心¶
一也(制法雖殊敬民一也)若夫規矩勾繩巧之具也而非所以爲巧也故¶
无絃雖師文(師文善琴)不能成其曲徒絃則不能獨悲故絃悲之具¶
也非所以爲悲也(夫萬物雖曰自然皆有因假不能獨運其獨勾繩者巧之制也而非巧也妙在於人无繩¶
无不直絃器者悲之具也而非悲也无絃則不悲也)至於神和遊於心手之間放意寫神¶
論變而形於絃者父不能以教子子亦不能受之於父此不傳¶
之道也(師文彈琴在指勾絃寫神故意游心手之間和陰陽之候遂使律變四時氣感萬物至於父子雖親不能傳者¶
妙之極矣此亦況道不可傳受也)故肅者形之君也而寂寞者音之主也(肅靜也故¶
靜中生形以靜爲君寂中有音以寞爲主)¶
#<md:CK-KZ_JY136_03p035b>¶
<pb:YP-C_JY136_10nueji-06-0035b>¶
老子曰天地之道以德爲主道爲之命物以自正至微甚內不¶
以事貴故不待功而立不以位爲尊不待名而顯不須禮而莊¶
不用兵而强(道生爲命德畜爲主人能調護沖氣正性命內保精微外棄煩累何須名位而自尊不待兵甲而人¶
服也)故道立而不教明照而不察道立而不教者不奪人能也明¶
照而不察者不害其事也(道存則教遺明極則无察然後能任所重事无有害)夫教道者¶
逆於德害於物故陰陽四時金木水火土同道而異理萬物同¶
情而異形智者不相教能者不相受故聖人立法以導民之心¶
各使自然故生者无德死者无怨(夫逆德者謂德衰而教興害物者謂先損而後益且五行¶
異性萬物殊形由教有本末人有賢愚聖人垂法制教開迷導蒙使智者相授能者不隱各盡其分歸乎自然生不矜其德死¶
不怨乎天)天地不仁以萬物爲芻狗聖人不仁以百姓爲芻狗(天地生萬¶
#<md:CK-KZ_JY136_03p036a>¶
<pb:YP-C_JY136_10nueji-06-0036a>¶
物聖人養百姓豈有心於物有私於人哉一以觀之有同芻狗)夫慈愛仁義者近狹之道也狹¶
者入大而迷近者行遠而惑聖人之道入大不迷行遠不惑常¶
虛自守可以爲極是謂天德(道德玄微仁義淺狹中庸登小徑以致迷上聖陟通衢而无滯自非¶
靈府恒明安能與天爲極也)¶
老子曰聖人天覆地載日月照臨陰陽和四時化懷萬物而不¶
同無故無新無疏無親(此聖人之德也覆載若天地照臨如日月轉輪如四時殊俗異類草木昆蟲莫¶
不安其居遂其性豈有新故親疏於其間者哉)故能法天者天不一時地不一材人不¶
一事故緒業多端趨行多方(言天以一時則不能成嵗地以一材則用之有極人有一能未足爲¶
貴也)故用兵者或輕或重或貪或廉四者相反不可一也(各有所利故以¶
不一)輕者欲發重者欲止貪者欲取廉者不利非其有也(夫兵眾心欲一¶
#<md:CK-KZ_JY136_03p036b>¶
<pb:YP-C_JY136_10nueji-06-0036b>¶
今重者欲止輕者欲發各趨其便是不一也不一則遇敵而敗但量其才力均輕重而使之則尤往不克)故勇者可¶
令進鬥不可令持堅重者可令固守不可令淩敵貪者可令攻¶
取不可令分財廉者可令守分不可令進取信者可令持約不¶
可令應變五者聖人兼用而材使之(惟聖人善用其能不失其所能故天下无敵也)夫¶
天地不懷一物陰陽不產一類故海不讓水潦以成其大山林¶
不讓枉撓以成其崇聖人不辭其負薪之言以廣其名夫守一¶
隅而遺萬方取一物而棄其餘則所得者寡而所治者淺矣(夫道¶
不廣不能懷萬物聖人德不厚无以納微言故一能不可恃一方不可守守之者細恃之者淺也)¶
老子曰天之所覆地之所載日月之所照形殊性異各有所安¶
樂所以爲樂者乃所以爲悲也安所以爲安者乃所以爲危也¶
#<md:CK-KZ_JY136_03p037a>¶
<pb:YP-C_JY136_10nueji-06-0037a>¶
(以已樂樂之則悲因其樂樂之卽樂以已安安之則危因其生而安之則安也)故聖人之牧民也使各¶
便其性安其居處其宜爲其所能周其所適施其所宜如此卽¶
萬物一齊无由相過(聖人牧民使異性殊形各適其宜雖則萬類有若一體不能相越故曰一齊)天¶
下之物無貴無賤因其所貴而貴之物無不貴因其所賤而賤¶
之物無不賤(貴賤无定分窮通无常準在遇與不遇用與不用也)故不尚賢者言不放魚¶
於木不沈鳥於淵(言因飛而放於林因遊而投於水則飛沈得所由賢愚並用也)昔堯之治天¶
下也舜爲司徒契爲司馬禹爲司空(三公之官論道經邦變理陰陽爲天子股肱喉舌也)¶
后稷爲田疇(教民播種)奚仲爲工師(造器物以備民用聖人任賢若此功格宇宙德潦四海唯天爲¶
大唯堯則之也)其導民也水處者漁林處者採谷處者牧陵處者田地¶
宜事事宜其械械宜其材臯澤織網陵坂耕田如是則民得以¶
#<md:CK-KZ_JY136_03p037b>¶
<pb:YP-C_JY136_10nueji-06-0037b>¶
所有易所無以所工易所拙是以離叛者寡聽從者眾若風之¶
過蕭忽然而感之各以清濁應物莫不就其所利避其所害是¶
以鄰國相望雞狗之音相聞而足跡不接於諸侯之境車軌不¶
結於千里之外皆安其居也(聖人之道民也因其勢而居之因其宜而安之則有無相資巧拙相¶
資由風之過簫而之潤物則聲從所感物隨所利故得鄰國相望兵甲不用民至老死皆安其居也)故亂國若盛¶
治國若虛亡國若不足存國若有餘虛者非无人也各守其職¶
也盛者非多人也皆徼於末也有餘者非多財也欲節而事寡¶
也不足者非無貨也民鮮而費多也(明此四者則見治亂之本察存亡之勢也)故先¶
王之法非所作也所因也其禁誅非所爲也所守也上德之道¶
也(禁誅者先王制法非所以爲殺然爲以隄防也然愚人不守其令而多䧟之是有取死之道焉耳)¶
#<md:CK-KZ_JY136_03p038a>¶
<pb:YP-C_JY136_10nueji-06-0038a>¶
老子曰以道治天下非易人性也因其所有而條暢之故因卽¶
大作卽小古之瀆水者因水之流也生稼者因地之宜也征伐¶
者因民之欲也能因則无敵於天下矣物必有自然而後人事¶
有治也(觀物有自然之性然後順物之宜因民所欲則事无不濟動无不利)故先王之制法因民¶
之性而爲之節文无其性不可使順教有其性无其資不可使¶
遵道(由木不可使出水金不可使生火也)人之性有仁義之資其非聖人爲之法¶
度不可使向方因其所惡以禁姦故刑罰不用威行如神因其¶
性卽天下聽從怫其性卽法度張而不用(道德仁義雖本性皆有而非聖王爲法度¶
行其權賞導之以德齊之以禮威之以刑則无由復自然之性而能向方矣因其性則其應如神怫其性卽雖令不從也)道¶
德者則功名之本也民之所懷也民懷之則功名立(非有道德无以樹功¶
#<md:CK-KZ_JY136_03p038b>¶
<pb:YP-C_JY136_10nueji-06-0038b>¶
名也)古之善爲君者法江海江海無爲以成其大窊下以成其廣¶
故能長久爲天下谿谷其德乃足無爲故能取百川不求故能¶
得不行故能至是以取天下而無事不自貴故富不自見故明¶
不自矜故長處不有之地故爲天下王不爭故莫能與之爭終¶
不爲大故能成其大江海近於道故能長久與天地相保王公¶
修道則功成不有不有卽强固强固而不以暴人道深卽德深¶
德深卽功名遂成此謂玄德深矣遠矣其與物反矣(世尚尊高吾則自卑¶
世貴矜伐吾則不爭長處不有故謂物反)天下有始莫知其理唯聖人能知所以非¶
雄非雌非牝非牡生而不死天地以成陰陽以形萬物以生故¶
陰與陽有圓有方有短有長有存有亡道爲之命幽沉而无事¶
#<md:CK-KZ_JY136_03p039a>¶
<pb:YP-C_JY136_10nueji-06-0039a>¶
於心甚微於道甚當死生同理萬物變化合於一道簡生忘死¶
何往不壽去事與言愼無爲也守道周宻於物不宰至微無形¶
天地之始萬物同於道而殊形至微無物故能周恤至大無外¶
故爲萬物蓋至細無內故爲萬物貴道以存生德以安形至道¶
之度去好去惡无有知故易意和心無以道迕(天地有始者謂道也舉世莫能¶
識者言非雄雌可辯形色所推然雖尋之无所語之不得而又長存夫天地有高下之位日月有晝夜之宜陰陽有剛柔之理¶
萬物有長短之質至於道也非幽非明非存非亡非巨非細非圓非方輪轉不極變化无方然而禮之者能存生安形去事去)¶
言浩然无爲悠然委順則能復乎大樸冥乎仁壽之域)夫天地專而爲一分而爲二反而¶
合之上下不失專而爲一分而爲五反而合之必中規矩(一者氣布¶
二者形流五者五行也上下者天地也人處其間能合德天地專精爲一必中法度而復乎初也)夫道至親不¶
#<md:CK-KZ_JY136_03p039b>¶
<pb:YP-C_JY136_10nueji-06-0039b>¶
可疎至近不可遠求之遠者往而復反(遠求諸物莫知求之身也)¶
老子曰帝者有名莫知其情帝者貴其德王者尚其義霸者通¶
於理(德者煦育萬物義者拯溺扶危理者應於機數)聖人之道於物無有道挾然後任¶
智德薄然後任刑明淺然後任察任智者中心亂任刑者上下¶
怨任察者下求善以事上卽弊(智出亂眞刑生法詐善起於矯三者既變聖人禁之莫之能勝¶
失道之弊任於兹也)是以聖人因天地以變化其德乃天覆而地載道之¶
以時其養乃厚厚養卽治(治亂)雖有神聖夫何以易之去心智省¶
刑罰反清靜物將自正道之爲君如尸儼然玄默而天下受其¶
福一人被之不褒萬人被之不褊是故重爲慧重爲暴卽道迕¶
矣爲惠者布施也(聖人觀時之弊任其智詐故鎭以道德反乎清靜使物自正守於玄默使其復樸故惠不¶
#<md:CK-KZ_JY136_03p040a>¶
<pb:YP-C_JY136_10nueji-06-0040a>¶
妄施刑不妄加卽暴亂不興而順於道)無功而厚賞無勞而高爵卽守職者懈於¶
官而遊居者亟於進矣夫暴者妄誅無罪而死亡行道者而被¶
刑卽修身不勸善而爲邪行者輕犯上矣故爲惠者卽生姦爲¶
暴者卽生亂姦亂之俗亡國之風也(夫刑不可加有道爵不可及无功則守職者有懈怠¶
之色行道者有陵替之心此姦亂之俗亡國之風也)故國有誅者而主無怒也朝有賞者¶
而君無與也誅者不怨君罪之當也賞者不德上功之致也民¶
知誅賞之來皆生於身故務功修業不受賜於人是以朝廷蕪¶
而無迹田壄辟而無穢(賞足以勸善刑足以懲姦賞者无驕與之危刑者无哀惻之情則近者被其澤¶
遠人服其德若修其業而竭其力故朝廷無爭訟田野滋稼穡)故太上下知而有之(言下古知太上有道¶
後王取法而行)王道者處無爲之事行不言之教清靜而不動一度而¶
#<md:CK-KZ_JY136_03p040b>¶
<pb:YP-C_JY136_10nueji-06-0040b>¶
不徭因循任下責成而不勞謀無失策舉無過事言無文章行¶
無儀表進退應時動靜循理美醜不好憎賞罰不喜怒名各自¶
命類各自以事由自然莫出於己若欲狹之乃是離之若欲飾¶
之乃是賊之(王者非大不能容萬物非靜不能和百姓絶於好憎敦乎樸素狹而不親文无害質物類眾咸歸自¶
然也)天氣爲魂地氣爲魄反之玄妙各處其宅守之勿失上通太¶
一太一之精通合於天天道嘿嘿無容無則大不可極深不可¶
測常與人化智不能得輪轉無端化遂如神虛無因循常後而¶
不先(人之魂者陽也生也受於天魄者陰也殺也受於地是各守其宅魂者陽之神魄者陰之精魂魄是天地之至精故¶
曰玄妙天得之常明人得之常生故曰守之勿失上通太一太一太上道君也人之所稟也言人能守其精神使不失其身乃¶
上合天太一專精積念故能通也守之法唯靜唯默无容无則无大无涯其微莫測故曰常與人化智不能得其轉如輪其化¶
#<md:CK-KZ_JY136_03p041a>¶
<pb:YP-C_JY136_10nueji-06-0041a>¶
如神虛无之間常後不先冥冥能曉故曰至眞也)其聽治也虛心弱志清明不闇是故¶
羣臣輻凑並進無愚智賢不肖莫不盡其能君得所以制臣臣¶
得所以事君卽治國之所以明矣(夫有清明之鑒必見純粹之精以治國則羣臣爭戴之不¶
輕以身則萬萬周衛而不離也)¶
老子曰知而好問者聖勇而好問者勝乘眾人之智者卽無不¶
任也用眾人之力者卽無不勝也用眾人之力者烏獲不足恃¶
也乘眾人之勢者天下不足用也(善用眾者天下无强用眾力則山丘雖重其勢可移用眾¶
智則鬼神雖隱其理可明)無權不可爲之勢而不循道理之數雖神聖人不¶
能以成功(夫機權已張而匹夫雖微可發萬鈞之弩事理既乖而聖人雖神不能屈童子之言)故聖人舉¶
事未嘗不因其資而用之也有一功者處一位有一能者服一¶
#<md:CK-KZ_JY136_03p041b>¶
<pb:YP-C_JY136_10nueji-06-0041b>¶
事力勝其任卽舉者不重也能勝其事卽爲者不難也聖人兼¶
而用之故人無棄人物無棄材(因其材而使之莫不各盡其材因其能而用之莫不皆竭其能)¶
老子曰所謂無爲者非謂其引之不來推之不去迫而不應感¶
而不動堅滯而不流捲握而不散(唯能變通循時應物无滯謂之无爲)謂其私志¶
不入公道嗜欲不挂正術循理而舉事因資而立功推自然之¶
勢曲故不得容事成而身不伐功立而名不有若夫水用舟沙¶
用[镸*未](乃鳥切)泥用輴(敕倫切)山用樏(音羸)夏瀆冬陂因高爲山因下爲¶
池非吾所爲也(用其所利各得其便故云非吾所爲也)聖人不恥身之賤惡道之¶
不行也不憂命之短憂百姓之窮也故常虛而無爲抱素見樸¶
不與物雜(常與道同不爲物雜)¶
#<md:CK-KZ_JY136_03p042a>¶
<pb:YP-C_JY136_10nueji-06-0042a>¶
老子曰古之立帝王者非以奉養其欲也聖人踐位者非以逸¶
樂其身也爲天下之民强陵弱眾暴寡詐者欺愚勇者侵怯又¶
爲其懷智詐不以相教積財不以相分故立天子以齊一之爲¶
一人之明不能徧照海內故立三公九卿以輔翼之爲絶國殊¶
俗不得被澤故立諸侯以教誨之是以天地四時无不應也官¶
無隱事國無遺利所以衣寒食飢養老弱息勞倦無不以也(聖人¶
之在上者非欲尊其位樂其身將以息民救弊故天子執一以齊之三公論道以匡之九卿奉法以翼之諸侯宣教以尊之故¶
得遐邇同風君臣一意官无僞祿市无邪利故詩云有覺德行四國順之)神農形悴堯瘦癯舜黧黑¶
禹胼胝伊尹負鼎而干湯吕望鼓刀而入周百里奚傳(知戀切)賣¶
管仲束縛孔子無黔突墨子無煖席非以貪祿慕位將欲事起¶
#<md:CK-KZ_JY136_03p042b>¶
<pb:YP-C_JY136_10nueji-06-0042b>¶
天下之利除萬民之害也自天子至於庶人四體不勤思慮不¶
困於事求贍者未之聞也(自神農以下形體癯悴手足胼胝非求居於民上自取尊志在救物故也¶
未有安坐而望祿不耕而穫黍也)¶
老子曰所謂天子者有天道以立天下也立天下之道執一以¶
爲保反本無爲虛靜无有忽怳無際遠無所止視之無形聽之¶
無聲是謂大道之經(與前釋同)¶
老子曰夫道者體圓而法方背陰而抱陽左柔而右剛履幽而¶
戴明變化無常得一之原以應無方是謂神明(夫人頭圓天也足方地也背陰¶
面陽左手執柔右手執剛足踐九幽上戴三光周行旡窮精耀四方一而不變輪轉旡常謂之神見之者昌也)天圓而¶
無端故不得觀其形地方而無涯故莫窺其門天化遂無形狀¶
#<md:CK-KZ_JY136_03p043a>¶
<pb:YP-C_JY136_10nueji-06-0043a>¶
地生長無計量(化乎無窮至明者莫見其形生乎無盡善計者不能知其數也)夫物有勝唯道¶
無勝所以無勝者以其無常形勢也輪轉無窮象日月之運行¶
若春秋之代謝日月之晝夜終而復始明而復晦制形而無形¶
故功可成物物而不物故勝而不屈(形出旡形故形形而不絶物出旡物故物物而旡窮)¶
廟戰者帝神化者王廟戰者法天道神化者明四時修正於境¶
內而遠方懷德制勝於未戰而諸侯賓服也(廟戰者以道制而爲帝神化者以兵¶
勝而爲王不得已而用之)古之得道者靜而法天地動而順日月喜怒合四¶
時號令比雷霆音氣不戾八風詘申不獲五度(得道之人喜怒不妄發號令不¶
妄施法於天地順乎日月故八風不戾五星不差也)因民之欲乘民之力爲之去殘除害¶
夫同利者相死同情者相成同行者相助循己而動天下爲鬭¶
#<md:CK-KZ_JY136_03p043b>¶
<pb:YP-C_JY136_10nueji-06-0043b>¶
故善用兵者用其自爲用不能用兵者用其爲己用用其自爲¶
用天下莫不可用用其爲己用無一人之可用也(除其所害則天下雖眾自¶
爲我用非其所欲則一人雖寡不爲己有)¶
¶
¶
¶
¶
¶
¶
¶
