#-*- mode: org; -*-
#+EXPORT_ID: JYP04
#+TITLE:
#+WITNESS: CK-KZ JYE
#+BASEEDITION: YP
#+SEC: 01
<pb:CK-KZ_JYP04_01p007a>¶
道藏輯要原序¶
天下言之而可以已於言者非天下之至言也不容已於言而¶
言不足以鉤其[六/口]探其奥備其全者非天下之要言也天高高¶
而在上也地淵淵而在下也推者曰天地上下分位八萬四千¶
里日月星辰麗天者也測者曰周天三百六十五度四分度之¶
一日一日一周天月三十日一周天星辰各歸垣而不失其次¶
此亦極探索之奇矣而非其要也得其要則曰天得一以淸地¶
得一以甯日月得一以常貞而著象徵明之事備矣且夫盈宇¶
宙間發微不可見充周不可窮者此何物乎道是已其始也無¶
端其究也無止其賦於人也兆於未生之前則曰性秉於有生¶
<pb:CK-KZ_JYP04_01p007b>¶
之初則曰命性依命立命以性存道體性命而具前之聖人不¶
容已於斯道之故而遂不容已於言後之聖人不容已於前聖¶
之故卽不容已於道之故而亦不容已於言言固未可窮也然¶
而觀之者目駴心駭而莫知所止望洋而歎請自崖而反矣今¶
夫適莽蒼者東西南北而未有方也求亡羊者歧之中而又復¶
有歧也何者惑於其趨則迷於所往也夫鬱蕭臺上寶勝宮中¶
聖聖相傳心心遞印微言密諦靡可得聞已卽如廣成之問昉¶
自崆峒道德之精啟自函谷式暢𤣥宗[宏-⼂]宣道秘後世猶以黃¶
老淸淨目之不已傎乎又况勾漏丹砂黃白者托之陰符[六/口]解¶
縱橫者假之變而或離其宗將流而莫知所屆也是故邪正者¶
<pb:CK-KZ_JYP04_01p008a>¶
是非之衡法相者大小之辨古今道術殊途如服食導引吐納¶
採取燒鍊潄洇符呪諸家獨闢旁門自落小乘漸遠於自然終¶
離乎正覺往時道藏每多錄而存之或亦以其自成一說不欲¶
遽廢而以語大道之正傳大羅之的派非是之謂矣故曰知要¶
難也純陽子憫後之學者將莫識厥趨也命覺源諸子編纂道¶
藏輯要一書棄僞而歸眞删繁而就約廣大精微而天人之道¶
備擷全藏之精華補前藏之遺漏於前聖後聖所不容已於道¶
而不容已於言者賅而存之於前聖後聖所不容已於道而不¶
能盡於言者隱而括之上自三淸妙典下逮南北兩宗以及諸¶
眞之著述諸子之疏解有美畢臻無奥不盡此所謂鉤其[六/口]而¶
<pb:CK-KZ_JYP04_01p008b>¶
備其全者也曠刼以後覽乎此者皆可於前聖後聖所不容已¶
於言之中而徐窺夫前聖後聖所不盡言之秘解人可索吾將¶
[竣-攵+失]之矣秕秕道人鍾離權題¶
¶	
