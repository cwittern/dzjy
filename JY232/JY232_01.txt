#-*- mode: org; -*-
#+EXPORT_ID: JY232
#+TITLE:天仙正理直論
#+PROPERTY: pinyin Tianxian Zhengli Zhilun
#+WITNESS: JYE CK-KZ
#+BASEEDITION: YP
<pb:CK-KZ_JY232_01p001a>¶
* 重修天仙正理書後¶
伍冲虛真人《天仙正理》書成於前明天啟壬戍至崇禎十二年¶
已卯。鵲橋成渡曰增註。姑蘇弟子吳澄川命梓，金陵齊惠吉，及¶
南昌舊及門涂之芬輔成之。板藏南都燈市西廊之道隱齋。歴¶
年旣久，原板世罕覯。國朝康熙八年己酉冬新建涂叔樸諸君¶
再刻，以廣其傳。序之者，邑進士黎博庵，名元寛，學使也。眞人堂¶
姪達行復敘事[略-口+田]於[萹-戶+尸]首。康熙五十八年己亥謝君嗣芳等再¶
刋於姑蘇老君堂，汲引後學。旣遷閶門外之崇壽道觀，而人間¶
遂鮮有知之者。予生三十年矣，每以迷昧本明悲深涕下，而丹¶
經萬卷讀之又無異荆中行，久之恍然曰：言也，象也，道之筌¶
<pb:CK-KZ_JY232_01p001b>¶
蹄也。以筌蹄獲魚兎，則可謂筌蹄為魚兎，則不可也。况大事因¶
縁又天實定之者耶？今年夏聞壯平王買癡，先生韜光吳門，往¶
謁之，告以度世本志。先生慨然良久，手一編曰：此伍祖《天仙正¶
理》也。天不愛道，此書傳世久矣。子尙未之見耶？急敬讀一過，覺¶
荆棘頓掃，心目豁然。嗚呼，筌蹄誠非魚兎也。廸竟具魚兎於筌¶
蹄之中，卽謂筌蹄為魚兎也。嗚呼，不可爰。偕弟玉井、友楊[石*互]堂¶
徧訪之，旣得一本，全缺《道源淺說萹》。復請先生西江原本正之，¶
而是書始爲全璧矣。夫伍祖作書距今百四十三年。其間授受¶
非易。在伍祖當時，亦且棄田園，歴難險，從師十九年而始得全¶
㫖。而如子者長於世冑，德薄孽深，祗以一念堅持，僅五閲寒暄，¶
<pb:CK-KZ_JY232_01p002a>¶
而已得探心源於百年之上，亦何幸也。因所得係老君堂原板，¶
復踪跡之。始知遷於崇夀道院，而淺說篇第三第四兩頁已朽¶
蠧久矣。旋倩工鐫補。又增註說一篇亦係眞人自定，目録中未¶
曾載入，并更定之。從同志鄒君之請，仍歸板於老君堂，垂示久¶
遠。而自書其得書、重修之由於後。乾隆二十有九年𡻕次甲申¶
金鼎滿日。晉陽私淑弟子鐵蟾申兆定敬書。¶
¶
¶
¶
¶
<pb:CK-KZ_JY232_01p002b>¶
¶
¶
¶
¶
¶
¶
¶
¶
¶
¶
<pb:CK-KZ_JY232_01p003a>¶
* 伍真人事實及授受源流略¶
謹按真人故明嘉靖乙卯孝廉、維摩州刺史、諱希德，號健齋先¶
生之季子也。世居南昌辟邪里，幼孤，家貧，力學，持身高潔，一介¶
不苟取，長而薄榮利，篤好道德性命之言，造次顛沛弗離也。性¶
至孝，以母在故，𡻕授生徒博館穀，母九十餘而卒。而先生世夀¶
亦七十矣。遂隱跡仙去。所著《天仙正理》、《仙佛合宗》二書，掃盡旁¶
門，獨標精義，誠無生之寶筏也。真人爲龍門嫡嗣。原序謂龍門¶
授之張靜虛，即俗所謂虎皮張真人者。李虛庵師靜虛，曹還陽¶
師虛庵，而真人爲還陽弟子。據此則真人爲龍門四傳弟子矣。¶
問考龍門二十字派，真人適當第八字，即真人亦自書龍門第¶
<pb:CK-KZ_JY232_01p003b>¶
八泒弟子。然則博庵之序，果無據耶？因重修《天仙正理》復以得¶
之，買癡先生及西江板原敘諸說緝而誌之，以存什一於千百¶
云。越日鐵蟾又書。¶
¶
¶
¶
¶
¶
¶
¶
<pb:CK-KZ_JY232_01p004a>¶
* 　　增註說¶
書有不必註者，謂已顯明直捷，反覆辨論之，若有註也。書有可¶
以註者，謂宜發明書言，以巳意逆合而註之也。必後之聞見與¶
前之聞見同。前書得後註，理愈明而猶合轍若一，斯可不誑惑¶
於世矣。若觀者不知作者意，如註《參同契》爲納甲，註《悟真篇》爲¶
房術，註《楞嚴》、《楞伽》、《金剛》、《法華》以時文訓詁套語，不能剖真修實¶
義，各成門戸，致有經自爲經註。自爲註之，斥出乖露醜，則亦何¶
用註爲？所以《天仙正理直論》既有《仙佛合宗》爲之註。猶懼後人¶
妄註，錯誤，害超世之聖真。吾堂弟真陽子又加註之。予又輔之。¶
同一師之學，並四瞳之見而爲之者。其合宗二註，又皆出予錄¶
<pb:CK-KZ_JY232_01p004b>¶
者之手，無非杜絶眾口之妄，保全度世之真。則後世不必畫足¶
於蛇，倒屣於首令未來無極劫中皆不失性命根宗，不迷超劫¶
慧命，誠不謬註者之所賜也。故亦誡之曰：毋煩後註。¶
¶
¶
¶
¶
¶
¶
¶
<pb:CK-KZ_JY232_01p005a>¶
《天仙正理》論註六萬餘言，統二宗之綱目，具兩藏之鎻匙。初不¶
少置一言，令人不明而抱恨。亦不多置一字，令人歧想而懷疑。¶
繼往聖以闢邪說，開來學以正人心，乃仙佛二宗之必不可無，¶
而聖真之必不可不參究者。曩誠齋陳先生門人沈應銓、謝嗣¶
芳在蘇見鈔白各本字句互多舛錯，每以不得印本較正付梓¶
爲憾。今幸同門朱鼎復、崔家玉偶於虎邱舊書賈處資請墨刻¶
而歸。而嗣芳遂與善信沈之鼎等公梓之。以此功德上副真人¶
度盡當世，及未來際劫聖真共證仙佛，自利利人之果於無極。¶
板交姑蘇齊門内老君堂方丈黃清瑞珍藏，接引後來仙佛種¶
子。時¶
<pb:CK-KZ_JY232_01p005b>¶
大清康煕五十八年己亥仲春也。¶
¶
