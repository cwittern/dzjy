#-*- mode: org; -*-
#+EXPORT_ID: JY235
#+TITLE:伍真人丹道九篇 Wu Zhenren Dandao Jiupian
#+WITNESS: CK-KZ JYE
#+BASEEDITION: 
#+SEC: 01
<pb:CK-KZ_JY235_01p020a>¶
伍眞人丹道九篇緣起¶
冲虛子於萬厯乙卯初傳吉王太和殿下百日煉精口訣越七¶
載至天啟壬戌再傳以採大藥口訣又六年至崇禎戊辰三傳¶
之以五龍捧聖口訣復求傳仙佛合宗全旨未允越四載至壬¶
申始允度之遂將仙佛合宗𢆯妙全旨盡洩於示諭之間更將¶
邱祖門下正傳符節亦傳付之因其問之審而答之詳集成九¶
章乃囑之曰此實宣揚¶
皇天之至寶必遇同德同志及祖父仁賢之輩方可度之愼勿¶
妄傳匪人也時大明崇禎十三年庚辰春邱祖門下第八𣲖分¶
符領節弟子冲虛伍守陽識¶
<pb:CK-KZ_JY235_01p020b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY235_01p021a>¶
伍眞人丹道九篇序¶
仙宗果位了證長生佛宗果位了證無生然而了證無生必以¶
了證長生為實詣了證長生尤必以了證無生爲始終所謂性¶
命雙修者也斯錄闡發仙宗而以佛宗爲印證故名合宗無非¶
使天下後世知性命雙修爲要也向有天仙正理直論九章敷¶
陳仙理次第詳明茲復述仙佛合宗語錄九章一以闡直論未¶
宣之秘法一以[[聲-耳+]>罄]口傳未洩之天機有是錄而𢆯中之𢆯妙中¶
之妙炳若日星矣得者永寶之¶
¶	
¶	
<pb:CK-KZ_JY235_01p021b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY235_01p022a>¶
伍眞人丹道九篇¶
　　　　　　　　　　　　　　　　　　冲虛守陽¶
　最初還虛第一¶
太和問云直論中言煉已先務有當禁止杜絕之端又言不煉¶
已有難成𢆯功之𡚁可謂詳言煉己之要矣昨又言最初煉巳¶
不過導其入門仍要還虛方入閫奥敢請還虛之理何謂也曰¶
儒家有執中之心法仙家有還虛之修持葢中卽虛空之性體¶
執中卽還虛之功用也惟仙佛種子始能還虛盡性以純於精¶
一之詣若夫人心則戾其虛空之性體冲冲不安流浪生死無¶
有出期故欲修仙體者先須成載道之器欲成載道之器必須¶
<pb:CK-KZ_JY235_01p022b>¶
盡還虛之功虛也者鴻濛未判以前無極之初也斯時也無天¶
也無地也無山也無川也亦無人我與昆蟲草木也萬象空空¶
杳無朕兆此卽本來之性體也還虛也者復歸無極之初以完¶
夫本來之性體也曰然則何所修持始盡還虛之功也曰還虛¶
之功惟在對境無心而已於是見天地無天地之形也見山川¶
無山川之跡也見人我無人我之相也見昆虫草木無昆虫草¶
木之影也萬象空空一念不起六根大定不染一塵此卽本來¶
之性體完全處也如是還虛則過去心不可得現在心不可得¶
未來心不可得頓證最上一乘又何必修煉已之漸法也哉佛¶
宗云無相光中常自在又云一念不生全體現六根纔動被雲¶
<pb:CK-KZ_JY235_01p023a>¶
遮合此宗也¶
　　眞意第二¶
問云直論中所謂返觀內照凝神入於炁穴敢求詳示返觀內¶
照之旨曰返觀內照卽眞意之妙用也葢元神不動爲體眞意¶
感通爲用元神眞意本一物也言神可也言眞意亦可也眞意¶
卽虛中之正覺所謂相知之微意是也返觀內照者返迴其馳¶
外之眞意以觀照於內也煉精之時眞意觀照於煉精之百日¶
煉炁之時眞意觀照於煉炁之十月煉神之時眞意觀照於煉¶
神之三年此返觀內照之大旨也曰凝神入炁穴之大旨又何¶
謂也曰煉精之時有行住起止之工行則採取如是○卽運息¶
<pb:CK-KZ_JY235_01p023b>¶
以合神炁之眞意也住則封沐如是○卽停息以伏神炁之眞¶
意也起則採封之後眞意運息合神炁於十二時中自子時而¶
起火也止則象閏之後眞意停息合神炁於本根還虛而止火¶
也可見行住起止悉皆元神凝合於炁中不謂之凝神入炁穴¶
不可也猶未已也當大藥服食之後務宜定覺於庭穴之虛境¶
雖周三千六百時之天未嘗一瞬息離於結胎之所不謂之凝¶
神入炁穴不可也然眞意有動靜兼用之功有專靜不動之功¶
尤不可不知也何爲動靜兼用之工初關鍊精眞意採煉屬動¶
封沐屬靜三年乳哺眞意出收屬動歸宫還虛屬靜此動靜兼¶
用之功也何爲專靜不動之工中關煉炁惟神意定覺於庭穴¶
<pb:CK-KZ_JY235_01p024a>¶
之虛境爲結胎之主但任督二炁自然之有無而不着意於二¶
炁之有無可見十月嘗靜未嘗移意毫髮許也此專靜不動之¶
工也更進而論之三年乳哺已造還虛之極雖眞意一出一收¶
而實不着意於出收則是出亦靜收亦靜謂之專靜不動亦可¶
也曰動靜適宜自合妙機倘失眞意其𡚁云何曰煉精之時若¶
失眞意則無以招攝二氣合神歸定於𢆯根以妙積陽之用煉¶
炁之時若失眞意則無以保護二炁歸定於胎中以證純陽之¶
果煉神之時若失眞意則無以遷神歸定於泥丸復戒愼出入¶
於天門以施乳哺之功予向有一頌云陽氣生來塵夢醒攝情¶
合性歸金鼎運籌三百足周天伏氣四時歸靜定七日天心陽¶
<pb:CK-KZ_JY235_01p024b>¶
來復五龍捧上崑崙頂黃庭十月足靈童頂門出入三年整屈¶
指從前那六工般般眞意爲綱領九年打破大虛空跨鶴乘鸞¶
任遊騁此予總頌陽關三咸不離夫眞意眞意之用大矣哉¶
然須知眞意不涉較量一涉較量卽非眞意矣佛宗云擬議卽¶
乖較量卽錯合此宗也¶
　　水源淸濁眞丹幻丹第三¶
問云直論中有不知先後淸濁之辨不可以採取眞炁何謂也¶
曰先後淸濁卽水源之辨眞丹幻丹之所由別也曰旣云丹均¶
是陽精所成何有眞幻之別也曰水源旣有淸濁之殊則成丹¶
不無眞幻之別若築基昧此則違眞從幻往往有之矣今爲爾¶
<pb:CK-KZ_JY235_01p025a>¶
詳辨之凡有念慮存想知見睹聞皆屬後天所謂濁源也陽精¶
從此濁源中生因而採封鍊止縱合𢆯妙天機終成幻丹以其¶
水源不淸也若夫無念無慮不識不知虛極靜篤時卽屬先天¶
所謂淸源也陽精從此淸源中生於焉採封煉止兼合𢆯妙天¶
機遂成眞丹以其水源不濁也凡陽精從淸源中生卽須採而¶
煉之倘陽精從濁源中生棄之不採可也誠能最初還虛則採¶
煉陽精悉就眞丹自無幻丹之謬矣古云煉藥先須學煉心誠¶
有鑒於水源之宜淸也佛宗云心濁不淸障菩提種合此宗也¶
　　火足候止火景採大藥候天機第四¶
問云直論中所謂三百周天猶有分餘象閏數一候𢆯妙機同¶
<pb:CK-KZ_JY235_01p025b>¶
於三百候義旨云何曰此言火足之候也所謂三百周天者三¶
百妙周之限數也欲人知火足之候在得𢆯妙機之周天滿三¶
百候之限數也凡行小周天之火有善於行火者焉有不善於¶
行火者焉善於行火者水源淸眞採封如法煉止合度心不散¶
亂意不昏沉以至三百息數混合神炁貫串始終此一周天乃¶
得𢆯妙機之周天也不善於行火者或水源凡濁或採封違法¶
煉止失度因昏沉散亂以至三百息數斷而復連神炁不均時¶
離時合此一周天乃失𢆯妙機之周天也除失𢆯妙機之周天¶
不計外獨計得𢆯妙機之周天要滿三百候之限數方爲火足¶
之候止火之候此積於內者也猶有龜縮不舉並陽光二限之¶
<pb:CK-KZ_JY235_01p026a>¶
景皆爲火足之候止火之候此形於外者也故佛有倒卻門前¶
刹竿着之句又有成就如來馬陰藏相之句皆爲縮龜不舉之¶
明證也又有寶勝如來放光動地之句亦爲陽光發現之明證¶
也曰陽光發現之時從何處而現曰兩眉間號曰明堂陽光發¶
現之處也陽光發現之時恍如掣電虛室生白是也當煉精之¶
時卽有陽光一現之景斯時也火候未全淫根未縮一遇陽生¶
卽當採煉運一周天以至採煉多番周而復周靜而復靜務期¶
圓滿三百妙周之限數而後已限數旣滿惟宜入定以培養其¶
眞陽聽陽光之二現可也由是於靜定之中忽見眉間又掣電¶
光虛室生白此陽光二現也正是止火之景止火之候也是時¶
<pb:CK-KZ_JY235_01p026b>¶
三百妙周之限數恰恰圓滿龜縮不舉之外景次第呈驗矣此¶
內外三事次第而到者也曰三事旣次第而到彼又謬自行火¶
何也曰此時動氣雖不妄馳於腎竅而生機卻內動於炁根故¶
炁機發動或一動二動亦所有事彼昏不知覺其二動以爲可¶
採輙行採煉者有之是以有傾危之害也曰欲免傾危須究其¶
顯騐所以然之理祈老師厯厯言之曰築基已成精盡成炁恰¶
好限數圓滿限數旣滿則火之已足足徵矣攝此動炁凝成丹¶
藥方得淫根如龜之縮旣己龜縮則藥之已成又足徵矣陽關¶
已閉無竅可通方得淫根絕無舉動旣絕不動無精可煉則火¶
之當止又足徵矣所積陽氣盡伏炁根方得陽光二現光旣二¶
<pb:CK-KZ_JY235_01p027a>¶
現則陽炁之可定於炁根又足徵矣故陽光二現縱有動機亦¶
去其火更宜入定以培養其眞陽靜聽陽光之三現可也由是¶
於靜定之中忽見眉間又掣電光虛室生白此陽光三現也眞¶
陽團聚大藥純乹方得陽光三現光旣三現則炁根之內已有¶
大藥可採又足徵矣要之止火當自陽光二現爲始至三現爲¶
終故二現三現皆名止火之景止火之候獨是陽光三現方兼¶
名採大藥之景採大藥之候也曰行火至於陽光四現遂至傾¶
危何也曰此由不依止法妄自行火之過也不知陽光三現大¶
藥可採若行火至於四現則大藥之可定者必隨火之不定者¶
而溢出於外化爲後天有形之精矣可不戒哉佛宗云如來善¶
<pb:CK-KZ_JY235_01p027b>¶
護寶珠自然放光有節合此宗也¶
　　七日採大藥天機第五¶
問曰直論中所謂七日口授天機採其大藥未審大藥何以必¶
須採於七日也曰陽光三現之時純陽眞炁已凝聚於鼎中但¶
隱而不出耳必用七日採工始見鼎中火珠成象祗內動內生¶
不復外馳故名眞鉛內藥又名金液還丹又名金丹大藥異名¶
雖多祗一眞陽卽七日來復之義也曰採大藥天機求老師詳¶
訓曰以初採言之其呼吸之火自能內運任火自運絕不着意¶
於火亦不弛意於火方合𢆯妙機之火也此時用火猶當入定¶
而專用眸光之功時以日間用雙眸之光專視中田夜間用雙¶
<pb:CK-KZ_JY235_01p028a>¶
眸之光守留不怠如是以採之大藥自生陰符經所謂機在目¶
者此也曰天機己明但採之而所以得生之理尙求教益曰採¶
之而所以得生之理有四說焉葢以交姤而後生勾引而後生¶
靜定而後生息定而後生也曰何爲交姤而後生日心中元神¶
屬無形之火腎中元氣屬無形之水心中無形之火神因眸光¶
專視而得凝於上則腎中無形之水氣自然薰蒸上騰與元神¶
交姤而無上下之間隔矣無形之水火旣以交垢於上則久積¶
純陽之炁自然團成大藥如火珠之形發露於下矣如天地氤¶
氲萬物化生者然葢無形能生有形自然之理也古云𢆯黃若¶
也無交姤怎得陽從坎下飛卽此義也曰何爲勾引而後生曰¶
<pb:CK-KZ_JY235_01p028b>¶
雙眸之光乃神中眞意之所寄眸光之所至眞意至焉眞意屬¶
土土乃中宫之黃婆黃婆卽勾引之媒妁也黃婆勾引於上則¶
大藥自相隨而出現於下矣古云中宫胎息號黃婆卽此義也¶
曰何爲靜定而後生曰元神因眸光專視歸凝上之本位而得¶
定機則元炁亦歸凝於下之本位而得定機神炁俱得定機由¶
是元炁成形因定而生動祗動於內生於內矣古云採眞鉛於¶
不動之中又云不定而陽不生卽此義也曰何爲息定而後生¶
曰此後天自運之火亦得定機也先天元神元炁因眸光專視¶
而得定機於上下之本位則後天自運之火亦因神炁之定機¶
而有所歸依自然伏定於炁根而無上下之運行矣眞息一定¶
<pb:CK-KZ_JY235_01p029a>¶
大藥自生眞息不定大藥必不生也古云定息採眞鉛卽此義¶
也此四說皆以眸光爲招攝故其生意乃爾也昔邱祖相傳一¶
偈云金丹大藥不難求日現中田夜守留水火自交無上下一¶
團生意在雙眸旨哉此偈也須知大藥生時六根先自震動丹¶
田火熾兩腎湯煎眼吐金光耳後風生腦後鷲鳴身湧鼻搐之¶
類皆得藥之景也大率採藥至於三四日間眞定將定未定之¶
時得藥六景卽次第而現若採藥至於五六日間則眞意一定¶
而大藥已生矣故七日之期亦大槪之言耳佛宗云天女獻花¶
又云龍女獻珠合此宗也¶
　　大藥過關服食天機第六¶
<pb:CK-KZ_JY235_01p029b>¶
問曰直論中所謂大藥過關有五龍捧聖之秘機未審是何取¶
義個中𢆯妙恭望詳剖曰前輩先師欲明過關秘旨故借𢆯帝¶
捨身得道之事以喻言之所以喻言者以五乃土數眞息屬土¶
龍乃元神元神爲眞意之體眞意爲元神之用體用原不相離¶
故云五龍聖卽大藥之喻用意引大藥過關故云五龍捧聖也¶
其間有過關服食之助工向已詳言於三次口傳之內矣茲不¶
復贅蓋以童眞與夫漏精一度之人則過關服食之助工自當¶
應用若漏精多度則此助工不復可用卽當行過關服食之正¶
工矣天機示汝汝當珍重今且以大藥初生言之因其多經積¶
累始得形如火珠此先天純陽之炁能生後天眞息之火火藥¶
<pb:CK-KZ_JY235_01p030a>¶
同根而生故言藥不言火而火卽在其中矣大藥發生不附外¶
體祗內動於炁穴須知炁穴之下尾閭界地有四道歧路上通¶
心位前通陽關後通尾閭下通榖道尾閭三竅髓實呼吸不通¶
榖道一竅虛而且通乃氣液皆通之熟路尾閭榖道一實一虛¶
故名下鵲橋尾閭關上夾脊三竅至玉枕三竅與夫鼻上印堂¶
皆髓實塡塞呼吸不通鼻下二竅虛而且通乃呼吸往來之徑¶
路印堂鼻竅一實一虛故名上鵲橋關竅旣明則防危慮險之¶
功尤不可不知也蓋大藥將生之時先有六根震動之景六根¶
旣已震動卽當六根不漏以遂其生機大藥旣生之後六根卽¶
宜遷入中田以化陰神務先逆運河車而超脫之尤當六根不¶
<pb:CK-KZ_JY235_01p030b>¶
漏以襄其轉軸故下用木座抵住穀道所以使身根不漏也上¶
用木夾牢封鼻竅所以使鼻根不漏也含兩眼之光勿令外視¶
所以使眼根不漏也凝兩耳之韻勿令外聽所以使耳根不漏¶
也唇齒相含舌抵上腭所以使舌根不漏也一念不生六塵不¶
染所以使意根不漏也旣能六根不漏可謂防閑之至密矣猶¶
未也方大藥之生於炁穴也流動活潑自能飛升而上騰於心¶
位心位不[[貝*㝉]>貯]自轉向下由界地而前觸夫陽關陽關已閉自轉¶
動由界地而冲夫尾閭尾閭不通自必轉動由尾閭而下奔榖¶
道榖道易開大藥洩出前工廢矣此下鵲橋之危險也卽邱曹¶
二眞人走丹之處預用木座狀如饅首覆棉取軟坐抵榖道其¶
<pb:CK-KZ_JY235_01p031a>¶
勢上聳不使大藥下奔旣爲外固之有具矣又有內固之法焉¶
大藥冲尾閭不透自轉動而有下奔榖道之勢纔見其下奔卽¶
微微輕撮榖道以禁之斯爲內固之至嚴矣內外如此固嚴自¶
能保全大藥不至下奔於榖道祗附尾閭遇阻而不動矣斯時¶
也若用眞意導引則失唱隨之機縱導引頻頻終難過關故有¶
善引之正工焉纔見其遇阻不動卽一意不生凝神不動動而¶
後引不可引而使動也忽又自動衝關卽隨其動機而有兩相¶
知之微意輕輕引上自然度過尾閭而至夾脊關矣關前三竅¶
髓阻不通大藥遇阻不動惟是一念不生凝神不動以待其動¶
忽又自動冲關卽隨其動機而有兩相知之微意輕輕引上自¶
<pb:CK-KZ_JY235_01p031b>¶
然度過夾脊而至玉枕關矣關前三竅髓阻不通大藥遇阻不¶
動惟是一意不生凝神不動以待其動忽又自動冲關卽隨其¶
動機而有兩相知之微意輕輕引上自然度過玉枕直貫頂門¶
向前引下至於印堂印堂髓阻不通自轉動而妄行於鼻下便¶
道之虛竅矣若非木夾爲之關鎻幾何而不淪於洩也洩則前¶
工廢矣此上鵲橋之大危險也故木夾之用不可不預爲防也¶
預防有具則大藥不致下馳於鼻竅祗附於印堂遇阻而不動¶
矣惟是一意不生凝神不動以待其動忽又自動冲關卽隨其¶
動機而有兩相知之微意輕輕引下自然度過印堂降下十二¶
重樓猶如服食而入於中丹田神室之中點化陰神爲乾坤交¶
<pb:CK-KZ_JY235_01p032a>¶
姤蓋通中下二田合而爲一者也此過關服食之正工也昔邱¶
祖偈云金丹冲上斡天罡何患阻橋又阻關一意不生神不動¶
六根不漏引循環旨哉此偈也蓋天罡居天之正中一名天心¶
在天爲天心在人爲眞意大藥憑眞意之轉旋而升降猶天輪¶
藉天心之斡運而循環皆一理也須知用木座抵住榖道其勢¶
已上聳不使大藥下奔故亦有不下奔榖道者卽不必行輕撮¶
榖道之事惟用過關之正工而已然過關正工其行住之機惟¶
在順其自然爲要也佛宗云未有常行而不住亦未有常住而¶
不行合此宗也¶
　　守中第七¶
<pb:CK-KZ_JY235_01p032b>¶
問云直論中謂欲將此炁煉而化神必將此炁合神爲煉何爲¶
必將此炁合神爲煉也曰旣採得金丹大藥逆運河車入於神¶
室之中矣倘其神光失照則大藥失其配偶而旋傾故必以元¶
神爲大藥之歸依以大藥爲元神之點化相與寂照不離則陽¶
炁自能勤勤發生與眞息相運於神室而元神得其培養以相¶
煉也曰何爲將此炁煉而化神也曰大藥得火炁相運於神室¶
旣能點化神中之陰陰神賴以降伏而念慮不起又能培補神¶
中之陽陽神愈益陽明而昏睡全無不謂之煉炁化神不可也¶
曰直論註中旣言伏炁於丹田炁穴中而結胎其後正文又言¶
大藥轉歸黃庭結胎之所蓋炁穴屬下田黃庭屬中田何以言¶
<pb:CK-KZ_JY235_01p033a>¶
結胎之所有二田之別也曰初行大周天之火元神雖居於中¶
田卻連合下田二炁以爲妙用必元神寂照於中下二田相與¶
渾融化成一虛空之大境使二炁助神結胎故二田皆是落處¶
若拘守於一田則神有滯碍而失大圓鏡之智用矣烏乎可曰¶
直論中所謂守中之理敢請詳訓曰中也者非中間之中乃虛¶
空之謂中也守也者非拘守之謂守乃致虛之謂守也守中也¶
者不着意於二田亦不縱意於二田卽所謂元神寂照二田成¶
一虛境是也故能葆中之體者一念不生寂然不動直守到食¶
脉兩絕昏睡全無亦須臾不離於寂也能盡中之用者靈光不¶
昧逈脫塵根直守到二炁俱無念無生滅亦須臾不離於照也¶
<pb:CK-KZ_JY235_01p033b>¶
從來體用不分寂照同用所以全十月養胎之要務者蓋如此¶
曰直論中言胎又言胎息又言眞胎息請一一言之曰十月之¶
關有元神之寂照以爲二炁之主持故云胎有二炁之運行以¶
爲元神之助養故云胎息忘二炁運行助養之跡而胎神終歸¶
大定故云眞胎息也曰大周天火候請詳言之曰自服食大藥¶
之後三關九竅阻塞之處盡己開通須知此後二炁勤生自能¶
運轉於己通之正路服食於二田之虛境以培養夫元神故其¶
一升一降循環不已亦自然而然者也可見此時之火自不用¶
意引之火火旣不用意引又豈可着意於火而凝滯夫元神之¶
大定也邪惟是不見有火相方合不有不無之文火爲大周天¶
<pb:CK-KZ_JY235_01p034a>¶
之火候也然非元神寂照於二田之虛境又𡨴得二炁之勤勤¶
發生運養不絶有如斯也曰十月關中厯月自有景騐願聞其¶
詳曰初入定時守定三月則二炁之動機甚微但微動於臍輪¶
之虛境而已若守至四五月間則二炁因元神之寂照以至服¶
食已盡而皆歸定滅元神因元氣之培育以致陽明不寐而得¶
證眞空二炁俱停食性已絕獨存一寂照之元神以爲胎仙之¶
主矣更守至六七月間不但心不生滅亦且昏睡全無更守至¶
八九月間則寂照已久百脉俱住更守至十月則候足純陽神¶
歸大定於是定能生慧自有六通之騐六通者漏盡通天眼通¶
天耳通宿命通他心通神境通也前煉精時已有漏盡一通至¶
<pb:CK-KZ_JY235_01p034b>¶
此方有後五通之騐蓋天眼通則能見天上之事天耳通則能¶
聞天上之言宿命通則能曉前世之因他心通則能知未來之¶
事惟神境一通乃識神用事若不能保扶心君卽爲識神所轉¶
卻自喜其能修能證而歡喜魔已入於心矣由是喜言人間之¶
禍福喜言未來之事機禍不旋踵而至矣惟是慧而不用則能¶
轉識成智始得證胎圓之果也古云三萬刻中無間斷行行坐¶
坐轉分明正所以發明十月養胎祗在綿密寂照之功而已全¶
也曰直論注中謂卯酉子午是沐浴之位故初關活子時有沐¶
浴之用何以中關十月亦有沐浴之用并防危慮險之機乞師¶
詳示曰五行火長生在寅沐浴在卯死在酉水土長生在申沐¶
<pb:CK-KZ_JY235_01p035a>¶
浴在酉死在卯金長生在巳沐浴在午死在子木長生在亥沐¶
浴在子死在午故卯酉子午之位是沐浴之位亦是死而不動¶
之位也當知洗心滌慮爲沐浴之首務二炁不動爲沐浴之正¶
工又當知眞炁薰蒸亦是沐浴之義也防危慮險者防其不洗¶
心滌慮也不洗心滌慮則難得眞炁薰蒸以臻二炁不動之效¶
故沐浴之義之用亦祗在綿密寂照之功而已全直論注中有¶
欲知沐浴之義可自查語錄以考其全機者此也所謂一年沐¶
浴防危險者亦此也曰胎圓確證尙冀詳明曰數月以前二炁¶
俱無食脉兩絕已有明徵矣是以無論在十月關內十月關外¶
但有一毫昏沉之意餘陰尙在有一毫散亂之念神未純陽必¶
<pb:CK-KZ_JY235_01p035b>¶
須守到昏沉盡絕散亂俱無之詣方爲純陽果滿之胎神而已¶
入於神仙之域矣佛宗云初禪念住二禪息住三禪脉住四禪¶
滅盡定合此宗也¶
　　出神景出神收神法第八¶
問曰直論中所謂神已純全胎已滿足必不可久留於胎再用¶
遷法自中下而遷於上丹田以加三年乳哺之法伏望指示曰¶
上丹田名泥丸宫陽神歸伏之本宫也歸伏本宫神未壯徤如¶
嬰兒幼小必憑乳哺故有乳哺之名倘拘神於上丹田之小境¶
則失還丹之義旨大悖乳哺之法矣其法兼存養之全體出收¶
之大用而言者也蓋存養之功不着意於上田亦不縱意於上¶
<pb:CK-KZ_JY235_01p036a>¶
田惟一陽神寂照於上田相與渾融化成一虛空之大境斯爲¶
存養之全體乃爲乳哺之首務也存養功純自有出神之景焉¶
出神景現神可出矣當出而不出則不超不脫難入聖階故出¶
神之景在所當知也當其存養功純忽於定中見空中六出紛¶
紛卽出神之景也斯時也卽當調神出殻一出天門而旋收焉¶
出則以太虛爲超脫之境收則以上田爲存養之所須知出收¶
之時少而存養之時居多又出宜暫而不宜久宜近而不宜遠¶
始則出一步而旋收焉或出多步而旋收焉久之或出一里而¶
旋收焉或出多里而旋收焉乃至百千里皆以漸次而至不可¶
躐等而至也所以然者以嬰兒幼小迷失難歸或有天魔來試¶
<pb:CK-KZ_JY235_01p036b>¶
亂我心君故須出入謹愼方能全虛空之全體於往來之中以¶
完夫乳哺之大用也古云道高一尺魔高一丈不但天魔來試¶
抑且識神變現使然總要保扶心君爲上也若乃最初還虛功¶
純則靈臺湛寂不染一塵本無一物魔自何來此又度越等夷¶
者矣故修士當以最初還虛爲急務也若夫乳哺敬謹能還虛¶
於三年則陽神始得老成自可達地通天入金石而無碍矣佛¶
宗云始成正覺如來出現又云神成出胎親爲佛子合此宗也¶
　　末後還虛第九¶
問曰直論中有上關煉神九年面壁之名末後還虛未審煉神¶
義旨求師詳示曰煉神也者無神可凝之謂也緣守中乳哺時¶
<pb:CK-KZ_JY235_01p037a>¶
尙有寂照之神此後神不自神復歸無極體證虛空雖厯億刧¶
祗以完其恒性豈特九年而已哉九年云者不過欲使初證神¶
仙者知還虛爲證天仙之先務也故於九年之中不見有大道¶
之可修也亦不見有仙佛之可證也於焉心與俱化法與俱忘¶
寂之無所寂也照之無所照也又何神之可云乎故强名以立¶
法爲末後還虛云爾佛宗云欲證虛空體示等虛空法證得虛¶
空時無是無非法合此宗也¶
　　後跋¶
仙佛合宗語錄始成有姑蘇弟子吳澄川問斯錄亦當付之剞¶
劂否冲虛子曰不可斯錄也備龍門秘法天機續邱祖龍門仙¶
<pb:CK-KZ_JY235_01p037b>¶
派之錄也若是有力慕道者則將此以度同志之人若是無力¶
養道者則藉此以遇護道之侣不比直論人人可見也須百日¶
功成者方可付之否則或三代有德向善兼能助師養道或力¶
不足能代募助師亦可付之古云法財兩濟此之謂也¶
邱祖秘傳小周天歌訣¶
極靜而動兮一陽來復藥產神知兮妙訣通靈微陽初生兮嫩¶
而勿採藥物堅實兮十五光盈時當急採兮莫教錯過久而望¶
遠兮採之無成氣馳於外者神亦馳外神返於根者氣亦囘根¶
氣曰將盡兮採封候足子時起火兮須要分明如何云火兮後¶
天呼吸如何用火兮呼降吸升用火𢆯妙兮如無似有行火鼎¶
<pb:CK-KZ_JY235_01p038a>¶
內兮息効眞人火須有候兮數息出入名爲刻漏兮用定時辰¶
自子至巳兮六陽用九三十六息兮採取進升自午至亥兮六¶
陰用六二十四息兮退降煉烹卯陽沐浴兮陽火宜熄酉陰沐¶
浴兮陰符宜停不降不升兮沐浴景象較之大周兮畧有微形¶
周天三百兮除卯酉數三百六十兮連卯酉名再加五度兮四¶
分之一以象閏餘兮周天一廵復歸於靜兮依然沐浴神凝炁¶
穴兮再候陽生行之旣久兮精返爲炁廻風宜止兮百日功靈¶
六根震動兮七日口訣大周功起兮再問迷津¶
¶	
