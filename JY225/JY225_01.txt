#-*- mode: org; -*-
#+TITLE: 西雲集
#+DATE: 2011-11-02 10:47:52
#+PROPERTY: kxid KX222
#+PROPERTY: title 西雲集
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1147
#+PROPERTY: id JY225
#+PROPERTY: JUAN 1
#+PROPERTY: JUAN 001
#+PROPERTY: JUAN 001
#<md:CK-KZ_JY225_01p054a>¶
<pb:YP-C_JY225_18maoji-07-0054a>¶
　
* 西雲集¶
@by洞明子撰¶
　
** 七言絕句¶
　　
*** 山居十三首¶
擺脫名韁利鎖囚歸來晦跡老林邱困時坐臥長松下拂拭莎¶
茵枕石頭¶
和氣氤氲滿洞天孕成靈質行功圓醉眠青嶂聞禽語喚出長¶
生久視篇¶
兀兀忘機出世籠飄飄雲水任西東醉來欹枕松陰下誰奏笙¶
簧滿太空¶
#<md:CK-KZ_JY225_01p054b>¶
<pb:YP-C_JY225_18maoji-07-0054b>¶
一片孤雲到處閑兩輪日月任循還道人手段能如是歸去埋¶
名碧嶂間¶
一溪緑水遶柴籬四面青山列翠微門外無他車馬客洞中時¶
復野雲歸¶
山堂終日沒來人靜夜時經虎撞門心性湛然居一闕化成和¶
氣上崑崙¶
碧嶂巖前與友期忻然談笑夜忘歸眼前不見紅塵境頂上白¶
雲映月輝¶
林泉養拙人情遠方寸無塵仙趣佳信步閑遊山與水歸來高¶
枕臥烟霞¶
#<md:CK-KZ_JY225_01p055a>¶
<pb:YP-C_JY225_18maoji-07-0055a>¶
靜夜興遊山色裏騰空撒手紫雲中妙高峰上猿啼月清淺溪¶
邊虎嘯風¶
十載身潛碧嶂間五雲堆裏自由閑閑人物外無人識南北東¶
西自往還¶
厭居塵世樂天眞物外逍遙散誕身深隱碧霞無伴侶高山流¶
水作比鄰¶
行少玄門未出羣得潜身處且潜身不求世上功名貴願作林¶
泉守拙人¶
洞天風月水和雲芝秀蓮開玉液醇昨夜青衣傳聖語都教分¶
付與閑人¶
#<md:CK-KZ_JY225_01p055b>¶
<pb:YP-C_JY225_18maoji-07-0055b>¶
　　
*** 述懷五十首¶
豈倦人來到我齋恐人帶入是非來不爭談是談非理悟卻眞¶
閒眞樂哉¶
少年割斷攀縁網返照潛居老氏家散誕水雲爲活計清貧柔¶
弱作生涯¶
心念猶如水上漚迴光照破沒蹤由若人知此修行理和氣通¶
身自運流¶
不羨人間萬戸侯忘名棄利百無憂饑來隨分巡門乞飽後歸¶
庵學解牛¶
方寸無塵出世籠忘言得意本來空青山有石平如枕甘作人¶
#<md:CK-KZ_JY225_01p056a>¶
<pb:YP-C_JY225_18maoji-07-0056a>¶
間打睡翁¶
識破浮華利與名圓全性命行功成玎璫聒耳雲璈響跨鶴神¶
遊上玉京¶
紅塵堆裏眼慵開觸處無情性不埋雲破碧天秋月朗携笻獨¶
步上瑤臺¶
落魄閑遊自在仙困時高枕臥雲眠夢中一點塵無染化作金¶
光滿大千¶
玄妙機關總不推全身放下入無爲寂然應物眞空體便是男¶
兒了悟時¶
一眞悟徹萬縁休更不蹉跎逐意遊氣滿精盈功行具騎鯨歸¶
#<md:CK-KZ_JY225_01p056b>¶
<pb:YP-C_JY225_18maoji-07-0056b>¶
去赴瀛洲¶
放下全身道可親心灰不復染凡塵靈光上下通天地南北東¶
西自在人¶
死中又死死中死休了還休休了休鶴詔飛來三五次騎鸞纔¶
縱九霄遊¶
手提寶劍戰魔軍戰退魔軍作道民穩駕白牛遊洞府閑人渾¶
似不閑人¶
通天手段人難測出世機關鬼莫知蘂闕琳宮朝帝罷霓裳整¶
頓宴瑤池¶
心灰形槁罷干戈骨肉都飛上大羅俯視紅塵車馬客區區名¶
#<md:CK-KZ_JY225_01p057a>¶
<pb:YP-C_JY225_18maoji-07-0057a>¶
利日奔波¶
物外忘機合聖機天關撞透赴瑤池笛吹沒孔誰人解琴操無¶
弦只自知¶
觸境心休脫衆魔忘言得意罷干戈人間宛轉俱無盡只向庵¶
中養太和¶
清貧柔弱做眞修名利浮華事總休心地了然無別物清風明¶
月滿瓊樓¶
修行頓悟絕塵埃消散迷雲性月開煅煉洪濛歸我闕不移一¶
步到蓬萊¶
清光耿耿絕纖塵浩氣綿綿養谷神有事不如無事客無心維¶
#<md:CK-KZ_JY225_01p057b>¶
<pb:YP-C_JY225_18maoji-07-0057b>¶
羨有心人¶
和氣氤氲遍九垓蒼龍穩駕十洲來通明殿裏笙簧奏痛飲醍¶
醐樂快哉¶
昨夜騎龍狂道士專來共我話玄風丹成幾轉光明暗猶欠人¶
間清淨功¶
頭頭識破本來無浩浩清風滿太虛認得箇中眞面目便將形¶
體作蘧廬¶
頓捨浮囂絕世情忘機忘物更忘形神凝氣結嬰兒就縱去收¶
來入窈冥¶
心忘諸境出迷河意不沉空道行多雲散碧潭清皎潔靈光不¶
#<md:CK-KZ_JY225_01p058a>¶
<pb:YP-C_JY225_18maoji-07-0058a>¶
昧氣神和¶
竹几蒲團小草堂翛然無事且韜光從今更不閑吟咏免得教¶
人話短長¶
紅塵夢斷樂無休應物無生得自由神氣調和功行滿蒼鸞穩¶
駕赴瀛洲¶
從悟全眞沒一文一文不置是全眞怪來布被三冬暖分得壺¶
中一半春¶
嫉妬慳貪何日息氣財酒色幾時休回頭猛悟都抛卻撒手歸¶
來儘自由¶
百年光景四旬過一事無成兩鬢皤昨夜猛然心省悟寓居環¶
#<md:CK-KZ_JY225_01p058b>¶
<pb:YP-C_JY225_18maoji-07-0058b>¶
堵養沖和¶
因誦還丹九轉經十年醉夢一時驚無心世上爭頭角有意山¶
間匿姓名¶
遍遊南北與東西雲水行藏亦庶幾俗世生涯從擾聒仙家活¶
計自幽微¶
靜坐忘言自忖量前程進步入仙鄉仙鄉怎得教人見陰盡陽¶
全道自彰¶
靜坐忘言自忖量前程進步出塵疆丹田有寶超生滅方寸無¶
情卽道鄉¶
塵緣頓捨慕修仙性命圓融得自然觸境心灰無事客洞中高¶
#<md:CK-KZ_JY225_01p059a>¶
<pb:YP-C_JY225_18maoji-07-0059a>¶
枕臥雲眠¶
兩端善惡出無由一種塵心不肯休𢬵死十年爭鬥戰了時獨¶
步太虛遊¶
隱居青嶂暢情懷高臥雲烟樂快哉心意忽然塵世去神機猛¶
省便迴來¶
緑水青山絕點埃更於得處覓蓬萊茆庵草舍雖云陋無福誰¶
人得到來¶
回光勘破人情意返照觀開世態心世態人情心意盡不妨高¶
枕臥瑤岑¶
不趨富貴守貧閑爲甚教人冷眼看拂袖便歸青嶂裏騰身高¶
#<md:CK-KZ_JY225_01p059b>¶
<pb:YP-C_JY225_18maoji-07-0059b>¶
臥白雲端¶
功名富貴都抛卻世務人情總棄他直入雲山深處隱茆齋細¶
細考玄科¶
十分拙訥十分靜一味清貧一味閑金閣山深無客至一爐香¶
火掩柴關¶
憂患叢中憂患遠是非堆裏是非疏神機默識行藏理天上人¶
間信不虛¶
乾坤拍塞虎和龍掣電轟雷造化功天宇爛遊疏散客世人那¶
有這家風¶
自入玄門二十年收心不放馬猿顛歸來拍手巖前笑乾漢元¶
#<md:CK-KZ_JY225_01p060a>¶
<pb:YP-C_JY225_18maoji-07-0060a>¶
來果是乾¶
蓬頭垢面似憨癡內箇靈明不放輝直待青衣傳好語恁時方¶
信悟玄機¶
三緘人我是非情一念歸根道眼明從此出離因果界自歌自¶
飲樂無生¶
譬似無常限到頭爭如好向死前休休休休到無爲處方出俗¶
流入道流¶
奪得陰陽造化權便爲蓬島洞中仙蛟龍引向山頭臥猛虎牽¶
來海底眠¶
一聲鍾響夢魂驚三唱雞鳴出帝城獨步崑崙山頂上俯觀浮¶
#<md:CK-KZ_JY225_01p060b>¶
<pb:YP-C_JY225_18maoji-07-0060b>¶
世利爭名¶
　　
*** 遣興五首¶
神劍自從藏匣裏魔軍啾唧骨毛寒十方世界都遊遍一點靈¶
明觸處安¶
厯劫輪迴今日悟頭頭勘破出凡囚閑觀洪海峯前立偶遇靈¶
槎天上遊¶
佩劍騎龍氣勢雄翶翔適意遍蒼穹三山夜過天猶早就宿瑤¶
臺第一峯¶
一色青山聳碧空數聲幽鳥夕陽中鳥聲山色無人悟悟者還¶
能造化通¶
#<md:CK-KZ_JY225_01p061a>¶
<pb:YP-C_JY225_18maoji-07-0061a>¶
勘破諸縁出世間碧巖深處樂眞閑臥聆溪水潺潺響放眼西¶
南更看山¶
　　
*** 偶作七首¶
勘破人情世務虛飄蓬雲水寄天隅亂山深處藏茆屋更不人¶
前美幻軀¶
飽諳世務不牢堅遯迹林泉養浩然直待神丹成九轉倒騎玄¶
鶴上三天¶
不論天機與世機松間臥看白雲飛有人來問修行事笑指西¶
峯冷翠徹¶
臨頭境滅自心空和氣周流滿行功興卽縱吟青嶂裏倦時高¶
#<md:CK-KZ_JY225_01p061b>¶
<pb:YP-C_JY225_18maoji-07-0061b>¶
臥白雲中¶
四圍山色鎖殘陽一派泉聲遶草堂可笑世人心太濁卻於海¶
上覓蓬莊¶
雲山四面插穹蒼中有洞明道士堂好是暮春三月裏落花狼¶
藉水流香¶
金閣山藏一洞天古來招隱出塵賢一溪雲水環青嶂萬頃烟¶
霞鎖翠巔¶
　　
*** 閒詠二首¶
時時刻刻悟重玄物物頭頭見本元不語語中機莫測無爲爲¶
處理難言¶
#<md:CK-KZ_JY225_01p062a>¶
<pb:YP-C_JY225_18maoji-07-0062a>¶
衷情不訴世情機適意閑吟得意詩有事爭如無事日無爲勝¶
似有爲時¶
　　
*** 戲作二首¶
亭下長松四季春松邊無語立莎茵夜來行到河堤上柳絮隨¶
風也撲人¶
温凉寒暑四時安甘苦辛酸一味餐雖有是非來耳內並無榮¶
辱到心間¶
　　
*** 谷神¶
物外忘機坦蕩身無中認得本來眞天關湧出歸蓬島此箇家¶
風號谷神¶
#<md:CK-KZ_JY225_01p062b>¶
<pb:YP-C_JY225_18maoji-07-0062b>¶
　　
*** 死心二首¶
怎得羣情念不興追思羣念只心生我心解使生前死富國安¶
民道自成¶
修眞活計有何憑心死羣情念不生精氣沖盈功行具靈光照¶
耀滿神京¶
　　
*** 悟道四首¶
師傳祕語悟心開物外家風物裏培走遍世間尋不得鳥從花¶
裏帶將來¶
忘機兀兀悟眞常法性堂堂滿大方鉛汞兩般收鼎內鎔成一¶
片水晶光¶
#<md:CK-KZ_JY225_01p063a>¶
<pb:YP-C_JY225_18maoji-07-0063a>¶
神仙元本在人修念斷形忘出世囚悟徹豆初無象物庵門不¶
出到瀛洲¶
祕語師傳悟本初來時無欠去無餘歷年塵垢揩磨盡遍體靈¶
明耀太虛¶
　　
*** 雲水¶
跳出凡籠沒過愆飄飄雲水好因縁緑沙滿地松陰裏閑伴幽¶
人一醉眠¶
　　
*** 示眾二十首¶
視聽忘懷心地靜悲歡絕念氣神和元初悟徹無來去這箇家¶
風會得麽¶
#<md:CK-KZ_JY225_01p063b>¶
<pb:YP-C_JY225_18maoji-07-0063b>¶
心休乍作無塵客頓悟重修又復修性似遙天秋月朗清虛影¶
裏伴雲流¶
緑鬢盡添新白髮區區名利兩無成直饒豪貴終何濟難買輪¶
迴不死生¶
周秦漢魏今何在虛幻功名總不堪肯繼古人張范輩隨吾歸¶
去老雲龕¶
是非總付無爭裏人我都歸忍辱中若更身心全放下靈光照¶
耀滿蒼穹¶
休將玄妙把人籠玄妙予觀也是空空跡頓除爲進火丹砂爐¶
內自然紅¶
#<md:CK-KZ_JY225_01p064a>¶
<pb:YP-C_JY225_18maoji-07-0064a>¶
日夜經營名利事朝昏整頓幻軀身直饒紫綬金章貴爭及無¶
名閑道人¶
生死途中人度歳輪迴路上客流年可憐錯把身心用不學長¶
生久視仙¶
休將幻體爲常體莫得談玄作又玄無象象中窮實相不言言¶
處悟眞詮¶
離情去欲眞男子逐利貪名不丈夫有象形骸爲糞土無名靈¶
質本來軀¶
除情減飯去陰魔睡少神清氣自和十二時中無暗昧三千功¶
滿訪烟蘿¶
#<md:CK-KZ_JY225_01p064b>¶
<pb:YP-C_JY225_18maoji-07-0064b>¶
人人有分做神仙只爲塵縁苦絆牽若把塵縁都放下便能平¶
地步雲天¶
可笑同流學道人迷頭認影作天眞修行不解忘言理畢竟難¶
通象外身¶
前程子細話叮嚀荆棘叢中着意行精進十年方事了自然九¶
轉大丹成¶
鉛汞兩般收鼎內鎔成一片水精光此端勝景休心得學者尤¶
宜細審詳¶
外辟陰魔內固陽此方方外更無方純陽煉就陰魔盡性命端¶
能得久長¶
#<md:CK-KZ_JY225_01p065a>¶
<pb:YP-C_JY225_18maoji-07-0065a>¶
四大凡軀不久長百年終是各分張心灰始悟眞空體玉韻琅¶
琅滿大方¶
邱劉妙理人難會譚馬機關世不傳此箇家風清淨得行人方¶
可悟重玄¶
閑人休作等閑猜散髮披襟養道才昨夜夢遊歸我闕神光變¶
化滿瑤臺¶
池淺風搖濁浪生淵深動處水波清修眞行淺心難定學道功¶
深性易明¶
　　
*** 誡梁先生遊訪三首¶
請君休苦事奔波日用修行意若何善惡到頭全放下自然神¶
#<md:CK-KZ_JY225_01p065b>¶
<pb:YP-C_JY225_18maoji-07-0065b>¶
定氣沖和¶
善惡須知總幻縁未能超越豈爲賢身心放下還知否脫體全¶
空象帝先¶
眞仙欲慕斷攀縁性定方知命自全此理不須從外訪區區枉¶
費草鞋錢¶
　　
*** 示劉先生¶
匠手當宜造作時爐中新火舊鉗鎚打成一段無名物絕像眞¶
人更是誰¶
　　
*** 述懷四首¶
騰騰兀兀度平生得失無驚寵辱輕此理被誰還點破捨時卽¶
#<md:CK-KZ_JY225_01p066a>¶
<pb:YP-C_JY225_18maoji-07-0066a>¶
退用時行¶
靠水偎山構一窩溪田自種幾千科人皆笑我生涯事伎倆別¶
無做甚麽¶
避世慵夫伎倆無平生拙訥太愚疏不須更說人間事贏得安¶
眠兩腳舒¶
着我家風上畫幈瘦藤蓑笠草鞋輕人間厯遍渾無意一片孤¶
雲野鶴情¶
　　
*** 學道難¶
千聞唯有出家難百計尋閑不得閑懊惱心機塵事染幾時歸¶
去臥雲間¶
#<md:CK-KZ_JY225_01p066b>¶
<pb:YP-C_JY225_18maoji-07-0066b>¶
　　
*** 答道友問修行¶
休苦研窮說與君名韁擺脫自由人不居內外中間裏遍體虛¶
無總法身¶
　　
*** 答道友問妙教¶
妙語玄言事若何其中消息本無多身心放下爲閑客不昧神¶
清氣自和¶
　　
*** 道友問如何超得陰陽造化¶
新𠎝不造舊愆消新舊𠎝無神氣調煉出靈珠光燦爛陰陽造¶
化卽時超¶
　　
*** 眾道友問修行有何憑據¶
#<md:CK-KZ_JY225_01p067a>¶
<pb:YP-C_JY225_18maoji-07-0067a>¶
修眞事有何憑據清淨行持知去處看取無生路上人境忘心¶
滅蓬壺住¶
　　
*** 友人問長安¶
一回忍過一回閑境界臨時莫外干人惱自家心不動筭來只¶
此是長安¶
　　
*** 答問長生¶
根塵盡處境幽清那裏人家沒死生有客若能行到此無名靈¶
質太虛盈¶
　　
*** 答人問煉汞鉛¶
水飛雲逗上泥丸形槁心灰性自然只此便爲修煉術不須窮¶
#<md:CK-KZ_JY225_01p067b>¶
<pb:YP-C_JY225_18maoji-07-0067b>¶
論汞和鉛¶
　　
*** 贈楊福應¶
楊氏全家敬上眞朝昏香火極殷勤今生受者前生積此世修¶
完來世因¶
　　
*** 贈李先生¶
絕欲忘情心自刳蓬萊咫尺是前途勸君好把一來守悟徹元¶
初一也無¶
　　
*** 贈劉伯達二首¶
心之所化性難量達者須知了大常若是渾身全放下浩然神¶
氣滿穹蒼¶
#<md:CK-KZ_JY225_01p068a>¶
<pb:YP-C_JY225_18maoji-07-0068a>¶
一篇拙語寄彭城百計無如守淨清興卽肆吟青嶂裏倦時高¶
臥白雲京¶
　　
*** 贈楊去華¶
十年塵世訪眞賢惟遇弘農一老仙兩手頓開名利鎖一身沾¶
得水雲天¶
　　
*** 贈魯彥通二首¶
俯視靈鼇戲黑波我來欲釣出迷河奈他不肯吞香餌回首空¶
歸赴大羅¶
名韁擺脫出塵才閑把絲綸上釣臺抛餌夜闌魚不食相邀風¶
月洞中來¶
#<md:CK-KZ_JY225_01p068b>¶
<pb:YP-C_JY225_18maoji-07-0068b>¶
　　
*** 贈蘇先生¶
區區南北走紅塵笑殺長安路上人把似種冤靈府內爭如吟¶
笑樂天眞¶
　　
*** 與杜秀才二首¶
虛心照破人間事實腹包含造化方應物眼前清淨界自然肘¶
後有靈章¶
天地中間任意遊逍遙落魄度春秋雖然未得長生趣境滅心¶
忘死不憂¶
　　
*** 寄王鷓舉¶
太原苗裔志精專方寸無塵情命全廣度愚迷離世網驂隨同¶
#<md:CK-KZ_JY225_01p069a>¶
<pb:YP-C_JY225_18maoji-07-0069a>¶
禮祖師前¶
　　
*** 寄魯彥通¶
着手掣開恩愛鎖翻身跳下是非臺亂山深處煙霞客竚聽松¶
關扣便開¶
　　
*** 魯彥通有出家之意無决烈之心二首¶
丹田神水已枯乾鬢秃牙稀眼病殘來到寶山空手去前程咫¶
尺受艱難¶
日久年深識汝心口談玄理性貪淫淫情抛卻探玄理方許隨¶
余住翠岑¶
　　
*** 贈傅先生¶
#<md:CK-KZ_JY225_01p069b>¶
<pb:YP-C_JY225_18maoji-07-0069b>¶
得失榮枯事盡諳歸來寄跡聚陽庵先生物外應難老常與迷¶
人作指南¶
　　
*** 贈在家學道二首¶
幼稚修仙出俗籠猶然不悟本元容在家言了希夷理笑殺龐¶
公與許公¶
在欲難通出世機居塵不許慕希夷若憑口說成因果畫餅充¶
齋怎濟饑¶
　　
*** 贈銀郭¶
進火不離爐竈邊丹成服卻悟重玄請君乞取玄中妙不動鈐¶
鎚誠自然¶
#<md:CK-KZ_JY225_01p070a>¶
<pb:YP-C_JY225_18maoji-07-0070a>¶
　　
*** 友人見訪¶
世態紛華總不堪韜光晦迹臥煙嵐不因知友來相訪更有何¶
人到此庵¶
　　
*** 訪友人¶
緑水青山作近鄰清風明月可相親饑餐飯罷無餘事閑步松¶
巖謁故人¶
　　
*** 友人以詩覓丹藥索和其韻¶
休教一物到心間觸處無情覺性安牢固自家身內寶不須他¶
處覓神丹¶
　　
*** 別友人¶
#<md:CK-KZ_JY225_01p070b>¶
<pb:YP-C_JY225_18maoji-07-0070b>¶
茅庵水遶竹籬邊仙友同居講妙玄別後何年相會遇駕雲朝¶
禮祖師前¶
　　
*** 李先生索賦二首¶
莫問修行事若何羣魔戰退罷干戈天宫咫尺非遙遠方寸無¶
塵卽大羅¶
君還欲慕出塵才念斷人間絕往來象外家風休遠覓分明方¶
寸有瑤臺¶
　　
*** 贈人壽日¶
不用莊椿壽贈賢聊將拙語對君傳殷勤牢固精神氣自得壺¶
中日月延¶
#<md:CK-KZ_JY225_01p071a>¶
<pb:YP-C_JY225_18maoji-07-0071a>¶
　　
*** 劉節使壽¶
含淳抱樸人皆望政事文章世共傳君壽不須山野祝壺中日¶
月自綿綿¶
　　
*** 弔傅先生¶
身在玄門三十年無心跳出五行邊而今擎下皮囊去卻返從¶
來象外天¶
　　
*** 宋老羽化¶
勘破般般業漸消忘機兀兀氣神調早年了卻長生事免向人¶
間受寂寥¶
　　
*** 次魯彥通韻二首¶
#<md:CK-KZ_JY225_01p071b>¶
<pb:YP-C_JY225_18maoji-07-0071b>¶
割斷從前名利韁靈光發泄滿寥陽方知物外家風好不復神¶
魂夢在鄕¶
敲開利鎖脫塵韁雲水參師遇正陽洞府仙人爲伴侣已知別¶
卻死生鄕¶
　　
*** 次讓庵主韻二首¶
自心有病自心看行住相隨坐臥閑千種愛縁都割斷輪迴免¶
卻在人間¶
綠水青山不厭看此身渾似白雲閑閑中更有些兒事恍惚神¶
遊閬苑間¶
　　
*** 次孫先生韻¶
#<md:CK-KZ_JY225_01p072a>¶
<pb:YP-C_JY225_18maoji-07-0072a>¶
茆庵水繞竹籬邊仙友同居講妙玄猿馬見前牢固鎻自然肘¶
後有靈篇¶
　　
*** 次高教授韻¶
清淨始知塵外境無爲方免死生催人間萬事都抛卻笑指雲¶
山歸去來¶
　　
*** 太平劉大師索和其韻九首¶
勸君日夜細思量絕盡諸縁沒禍殃斡轉玄關離世網同歸蓬¶
島禮重陽¶
修行別沒妙和玄守一忘形絕愛縁對境無心眞了了倒騎白¶
鹿上瑤天¶
#<md:CK-KZ_JY225_01p072b>¶
<pb:YP-C_JY225_18maoji-07-0072b>¶
萬里無雲萬里夭心休不論妙和玄靈臺澄徹眞空體應物猶¶
如寶鑑懸¶
白雲斷處見青天黑霧收時性月圓此理若人還會得虛無妙¶
體自周全¶
天道盈虛日月旋人心無垢亦如然醍醐半飲昇宵漢玉韻聲¶
喧慶大年¶
浮囂捨盡道窮研物我俱忘始悟玄撒手長空清淨體光輝直¶
過斗牛邊¶
圖榮畢竟終防辱謀假情知卻喪眞此箇機關還會得了無縈¶
繫度殘春¶
#<md:CK-KZ_JY225_01p073a>¶
<pb:YP-C_JY225_18maoji-07-0073a>¶
晝夜磨刀學解牛朝昏齊物慕眞修眼前黑霧俱收盡肘後金¶
精自運流¶
不在毫端與舌端只憑眞實行功圓十年行到無心處一段靈¶
明屬自然¶
　　
*** 次元宣差韻二首¶
能除假事曰傷眞眞假俱除境不侵道骨煉成簫瑟奏流霞慶¶
飲醉瓊林¶
陰陽擣碎安爐裏進火輕輕滚更煎大忌是非財色染服之箇¶
箇定延年¶
　　
*** 次高教授韻¶
#<md:CK-KZ_JY225_01p073b>¶
<pb:YP-C_JY225_18maoji-07-0073b>¶
仙風悟徹浄功成垢面從人不眼輕心地盡除無別物窮神惟¶
有道資生¶
　　
*** 次李參議韻四首¶
吾齋瓊液滿壺杯盈眼碧桃花正開特下山堂邀勝友奈何不¶
果獨歸來¶
雲州勝槩追尋遍金閣山中景最多流水一溪清浩蕩危峯四¶
面碧嵯峨¶
幼稚離家遠世塵煙霞堆裏樂天眞雖然未得神仙去且與青¶
山作主人¶
歸隱林泉考太玄收心不放馬猿顛紛紛俗事渾無著浩浩神¶
#<md:CK-KZ_JY225_01p074a>¶
<pb:YP-C_JY225_18maoji-07-0074a>¶
光滿洞天¶
　　
*** 次傅先生韻四首¶
浮世功名絕意研退藏高枕臥雲煙無邊閑境都歸我明月清¶
風不用錢¶
覺來懶把利名攀雲水生涯自在閑體性湛然歸洞府頓然無¶
慮到人間¶
事事諳來總不成退藏高臥白雲京三光慧照羣魔散一念無¶
生出五行¶
有心卽究無心體無事爲玄有是非但願此言人早省歸來下¶
手亦遲遲¶
#<md:CK-KZ_JY225_01p074b>¶
<pb:YP-C_JY225_18maoji-07-0074b>¶
　　
*** 重陽¶
霜落吳江楓葉香籬邊滿意菊花黃幾時得見淵明老共對西¶
風笑一場¶
　　
*** 中秋¶
更深雲退倍風清皎潔蟾光分外明有意醉吟同眾賞飛仙邀¶
去翫神京¶
　　
*** 重九二首¶
三徑黃花艷夕陽滿林紅葉醉秋霜掛冠歸去平生樂不羨參¶
軍落帽狂¶
好是重陽逍息近飄飄紅葉弄西風西風紅葉無人悟悟者還¶
#<md:CK-KZ_JY225_01p075a>¶
<pb:YP-C_JY225_18maoji-07-0075a>¶
通造化功¶
　　
*** 春雨¶
童子傳宣下玉京蛟龍出海駕雲行乾坤便降清凉雨滋長黃¶
芽滿地生¶
　　
*** 喜雨¶
久旱民荒禱聖祇蛟龍出海駕雲霓甘膏大降農夫興頂笠披¶
簑帶雨犁¶
　　
*** 聞杜鵑¶
金閣山前杜宇啼一聲聲道不如歸遊人誰識眞歸趣始悟寰¶
中達者稀¶
#<md:CK-KZ_JY225_01p075b>¶
<pb:YP-C_JY225_18maoji-07-0075b>¶
　　
*** 壬子歲居雲州樂全庵夏至後五日急雪滿空離地丈餘¶
　　化而成雨二首¶
半隨烟靄半隨風天上飛來地上融如似雲溪閑道士養成元¶
氣滿虛中¶
暑氣醺人午睡濃覺來六出滿空凝陰陽造化知顛倒一片靈¶
臺冷似冰¶
　　
*** 寒江獨釣¶
一片煙蓑一葉舟爭如袖手去來休情知月白風清夜那箇魚¶
兒肯上鈎¶
　　
*** 酴醿¶
#<md:CK-KZ_JY225_01p076a>¶
<pb:YP-C_JY225_18maoji-07-0076a>¶
一架酴醾花正開幽人無語自徘徊昔年春去方歸去今歲春¶
來又復來¶
　　
*** 白雲仙人招隱¶
大隱不須巖下去城居亦可慕眞修和光混俗還知否形槁心¶
灰性自由¶
　　
*** 愚齋¶
二儀靉昧難分處一氣洪濛未判時回也不違參也魯此情惟¶
有聖人知¶
　　
*** 題紙扇¶
咫尺仙鄕路不長靈臺無垢悟眞常三焦暑氣穿腸熱一舉清¶
#<md:CK-KZ_JY225_01p076b>¶
<pb:YP-C_JY225_18maoji-07-0076b>¶
風透骨凉¶
　　
*** 題龍門九龍觀¶
龍門晝夜水潺潺霧鎖煙籠沒淺山碧洞深藏無限景孰知蓬¶
島在人間¶
　　
*** 題臨潼華清宫¶
陰去陽還體自然雲山深隱洞中天經今幾度桑田變鼎內丹¶
砂依舊煎¶
　　
*** 題聚陽山明眞觀¶
明眞觀後聚陽山翠聳羣峰碧漢間內隱許多無事客白雲堆¶
裏自由閒¶
#<md:CK-KZ_JY225_01p077a>¶
<pb:YP-C_JY225_18maoji-07-0077a>¶
　　
*** 丁巳秋日過縉邊¶
夢裏歸心到廣寒覺來依舊客塵寰西風一夜掀簾急吹綻黃¶
花滿曲欄¶
　　
*** 至元癸酉同奉御史公奉旨降香嶽瀆過濟南¶
驛馬駸駸出帝京水光山色動吟情山源水谷無窮處絕慮忘¶
思卻自明¶
　　
*** 泰山二首¶
石磴初登怯路難漸昇雲表覺心安天風披拂來何遠身世渾¶
疑到廣寒¶
三月中旬謁泰山山行爽氣逼人寒爲觀日出峯頭立俯瞰塵¶
#<md:CK-KZ_JY225_01p077b>¶
<pb:YP-C_JY225_18maoji-07-0077b>¶
寰眼界寬¶
　　
*** 天壇¶
飄飄風袖謁仙壇壇上無人獨往還玉夜滿斟時自飲笙簧誰¶
奏碧霄間¶
　　
*** 投龍簡二首¶
皇都別後到天壇壇上焚香祝萬安喜遇仙燈昭瑞應不防良¶
夜倚欄看¶
親承君命下丹墀度水穿林入翠微王母洞投龍簡日翩翩鶴¶
伴彩雲飛¶
　　
*** 同引進崔公叔文過洞庭湖¶
#<md:CK-KZ_JY225_01p078a>¶
<pb:YP-C_JY225_18maoji-07-0078a>¶
水澄風細瑞煙清敬爇名香禱聖明拙句偶成聊遣興洞庭書¶
壁記曾行¶
　　
*** 題祝融峯¶
世務人情不足看歸來晦跡掩松關孤高絕頂無人到獨駕蒼¶
龍任往還¶
　　
*** 題居庸關二首¶
半年幾過居庸關誰信閑人卻不閑白髮垂垂成底事青山依¶
舊水潺潺¶
松風啼鳥送人歸小雨初晴路不泥說與居庸關上客長春指¶
日到無疑¶
#<md:CK-KZ_JY225_01p078b>¶
<pb:YP-C_JY225_18maoji-07-0078b>¶
　　
*** 龍門¶
秋來兩度過龍門頂踵無非荷聖恩足躡黃雲歸故國手提滄¶
海上崑崙¶
　　
*** 蓬山¶
人間別後到蓬山從此人間更不還茆舍竹籬青嶂底悠然相¶
對白雲閑¶
　　
*** 過輝州¶
竹杖芒鞋短布裘飄蓬雲水過輝州催詩風雨無佳句貪看蛟¶
龍戲碧流¶
　　
*** 濟源投簡¶
#<md:CK-KZ_JY225_01p079a>¶
<pb:YP-C_JY225_18maoji-07-0079a>¶
琳宫醮罷承天語龍簡齎來水府投符瑞暮冬和氣盛靈龜蕩¶
漾戲清流¶
　　
*** 投簡¶
敬持龍簡出皇州濟瀆嵩巖兩處投天爲聖明恢壽域青山無¶
盡水長流¶
　　
*** 嵩山次引進崔叔文韻¶
使星羽客喜同遊和氣溶溶瑞氣浮無限好山迎馬首一峯還¶
秀一峯幽¶
　　
*** 九月宿秋陽觀值雨¶
雨過黃花分外香風吹紅葉送秋忙山禽不語情尤遠野草無¶
#<md:CK-KZ_JY225_01p079b>¶
<pb:YP-C_JY225_18maoji-07-0079b>¶
名理更長¶
　　
*** 華嶽¶
恰睡泉聲喚覺人風前月下訪天眞騰身直上南峰頂返照迴¶
光看北辰¶
　　
*** 過井陘二首¶
策馬凌晨過井陘崎嶇長路動吟情此行若被雞聲管屢破遊¶
仙夢不成¶
衮衮寒雲馬足生馬頭迎翠亂山橫雲山好景無佳句貪聽猿¶
啼虎嘯聲¶
　　
*** 題隱泉¶
#<md:CK-KZ_JY225_01p080a>¶
<pb:YP-C_JY225_18maoji-07-0080a>¶
山勢迴環枕涌泉洞門高啟出雲煙挽回世態紛華境占得人¶
間一洞天¶
　　
*** 自述¶
渴飲醍醐天地髓饑餐餚饌虎龍肌這些受用閑人事不是閑¶
人未易知¶
　　
*** 余疇昔甚愛河中永樂純陽宫之西地勢極佳嘗擬改葬¶
　　先師披雲眞人未决忽一日靜中見先師過門急從之已¶
　　失所在遂得一絕云¶
不覺不知可便歸明明白白也宜時兩端事理從君用遠近無¶
爲無不爲¶
#<md:CK-KZ_JY225_01p080b>¶
<pb:YP-C_JY225_18maoji-07-0080b>¶
　　
*** 答人問修行二首¶
略將管見對君陳師授玄言悟本眞雖是未能全了達無心再¶
作養蒙人¶
心生種種塵縁起意滅頭頭合聖機若是人能知此理不移一¶
步到瑤池¶
　　
*** 長春宫方壺述懷二首¶
曲欄幽圃景非常松檜森森下夕陽瓊液釀來和月飲玉簪風¶
送滿庭香¶
擬將滄海爲佳釀旋解葫瓢作巨杯尊老敬邀連夜飲松風竹¶
月喜相陪¶
#<md:CK-KZ_JY225_01p081a>¶
<pb:YP-C_JY225_18maoji-07-0081a>¶
　　
*** 蓬山上庵四首¶
十載山居遠世情年來似覺夢魂輕夜深無寐欣然坐明月滿¶
堂風更清¶
三面危峰列翠屏巖深樹老瑞雲橫我來意欲忘歸計爭奈功¶
虧行未成¶
院內黃花四季開雲山水竹遶樓臺休言好景無人到風月不¶
邀時自來¶
倚山臨水建茆齋門對青松影裏開咫尺洞天人不到白雲幽¶
鳥去還來¶
　　
*** 題中嶽嵩山¶
#<md:CK-KZ_JY225_01p081b>¶
<pb:YP-C_JY225_18maoji-07-0081b>¶
翠屏玉柱與金壺歷遍諸峯總不如芝草蕙蘭香滿院水光山¶
色遶茅廬¶
　　
*** 孝子¶
忠順堅持忘世態居喪謹守棄浮華人間孝子知多少似此精¶
誠肖幾家¶
　　
*** 題峯山蕪臺見一亭二首¶
蕪臺見一臨清溪錦樹屏山四面圍一段煙霞人跡靜携笻獨¶
步看雲飛¶
黃精蒼术爲佳釀瓦鉢磁甌代玉杯特下蕪臺邀故友奈何不¶
果獨歸來¶
#<md:CK-KZ_JY225_01p082a>¶
<pb:YP-C_JY225_18maoji-07-0082a>¶
　　
*** 示眾¶
南北東西總一天其中理趣得眞傳萬機不向心頭掛一段靈¶
明屬自然¶
　　
*** 至元癸巳夏四月祕書監丞張君玉被旨論山野作祠事¶
　　以老拙危病不果故作是詩以謝¶
喜遇知音話本因門風敢不盡心陳自慚濟世無才略只與青¶
山作主人¶
　　
*** 題白雲庵¶
重陽佳節人爭賞蔾杖長拖與眾遊仙舘問云居甚處白雲庵¶
近白雲樓¶
#<md:CK-KZ_JY225_01p082b>¶
<pb:YP-C_JY225_18maoji-07-0082b>¶
　　
*** 歸金閣山舊隱¶
老來林下度殘年憶得先人詩一聯寬著吉心消白日靜開道¶
眼看青天¶
　　
*** 贈瓦匠¶
青白玎璫四角平依長闊厚兩無爭如生破壞歸元主故作荒¶
詩爲准憑¶
　　
*** 遺世二首¶
萬事從今總不干十年瀟灑隱林巒三千功滿朝元去半夜騎¶
龍到廣寒¶
和氣周流正性開煉神合道出塵埃騰空撒手乘風去回首人¶
#<md:CK-KZ_JY225_01p083a>¶
<pb:YP-C_JY225_18maoji-07-0083a>¶
間不再來¶
¶
¶
¶
¶
¶
¶
¶
¶
¶
#<md:CK-KZ_JY225_01p083b>¶
<pb:YP-C_JY225_18maoji-07-0083b>¶
¶
¶
¶
¶
¶
¶
¶
¶
¶
¶
