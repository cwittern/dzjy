#-*- mode: org; -*-
#+TITLE: 明眞破妄章頌
#+DATE: 2011-11-02 10:47:35
#+PROPERTY: kxid KX215
#+PROPERTY: pinyin Mingzhen Powang Zhangsong
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0979
#+PROPERTY: id JY217
<pb:CK-KZ_JY217_01p014a>¶
* 明眞破妄章頌¶
　　　　　　　　　　　　　　　　@by虛靖張眞君著¶
　　道生天地¶
混沌未分先有道道无形色亦无情自然化育生天地天道輕¶
清地道甯¶
　　天地生人¶
道生天地始无名分判陰陽立五行人位其中靈萬物人從天¶
地道生成¶
　　人稟陰陽¶
三才天地人同炁人稟先天一炁靈一炁具身名曰道感通天¶
<pb:CK-KZ_JY217_01p014b>¶
地及神明¶
　　一炁生三¶
一眞眞外更無眞祖炁通靈具此身道一生三生妙用元精元¶
氣與元神¶
　　人身三寶¶
元精元氣與元神三者无形亦有形運用得傳眞可見光明无¶
極是分明¶
　　一炁相關¶
雷乃先天炁化成諸天仙聖總同眞我身一炁相關召同祖同¶
宗貼骨親¶
<pb:CK-KZ_JY217_01p015a>¶
　　以心合神¶
眞心動處是雷機神合神兮妙更奇只此更無差别處如磁吸¶
鐵不相違¶
　　法卽是心¶
此心心外元无法呪訣符圖少合眞心眞將何爲妙用靈光一¶
點運元神¶
　　神可通天¶
元神直捧一封書一道寒光射太虛徑達玉京金闕去玄恩星¶
火下天衢¶
　　呼天叱咤¶
<pb:CK-KZ_JY217_01p015b>¶
叱咤望空將令打不識元神召使者天高星遠豈能聞從便之¶
乎并也者¶
　　金光召雷¶
金光灼灼照雷城百萬雷兵稟令行不用符圖幷呪訣旱天能¶
雨雨能晴¶
　　妄想行持¶
不悟陰陽闔闢機想存作用總成癡雷符燒盡千千道雨澤何¶
會一點施¶
　　眞念降魔¶
降魔何處是工夫中有元神靜定居慧劔揮時神鬼伏便教禍¶
<pb:CK-KZ_JY217_01p016a>¶
害自然除¶
　　心妄鬼欺¶
妄念紛紛且失眞符圖呪訣費精神鬼神一見嘻嘻笑打石抛¶
磚更害人¶
　　祖炁陽晶¶
先天祖炁至陽晶鍊盡陰魂一性靈九轉玄功成頃刻陰陽交¶
姤結胎嬰¶
　　辨眞陰陽¶
眞陰眞陽旣不識水可浴兮火可炙靈光一點不分明受度亡¶
魂有何益¶
<pb:CK-KZ_JY217_01p016b>¶
　　南昌非心¶
玄關一竅有陰陽心腎元非水火郷寄語鍊師高着眼莫將心¶
府作南昌¶
　　普度有法¶
普度工夫又不同金光灼灼照羅酆黍珠一顆空懸處太極還¶
歸无極中¶
　　取炁不同¶
昧卻自家元氣主妄想天罡對空取恰似騎牛去覓牛此等之¶
人何足語¶
　　不識元神¶
<pb:CK-KZ_JY217_01p017a>¶
召將先轟令一聲令聲驚起我元神緣何不見元神面只爲時¶
人昧本眞¶
　　印須心印¶
心印相傳付有緣今人印木不知玄祖師心印相同處顆顆光¶
明徹九天¶
　　靈光一點¶
書符道妙起工夫委聚毫端篆作符着相想存行呪訣將來只¶
是墨和朱¶
　　先天字號¶
號頭用處須天篆元是皇人按筆書蒼頡後天塵世字用之總¶
<pb:CK-KZ_JY217_01p017b>¶
是惑迷愚¶
　　妄想陰陽¶
陰陽吞啖運符中心腎盈虧黑與紅一箇乾坤如許大這些伎¶
倆豈能通¶
　　腎中一點¶
兩腎中間一點明癡人守此欲通靈誰知此處皆陰氣若比陽¶
晶隔萬程¶
　　心下元神¶
人言心下一包空精氣元神聚此中何似癡人容易惑蓋緣不¶
識主人翁¶
<pb:CK-KZ_JY217_01p018a>¶
　　膽非雷府¶
妄將藏腑作雷霆怒氣膨膨起震驚擊破琉璃瓶子後何曾聞¶
得有雷聲¶
　　誤指雷霆¶
一陽生處地雷復外腎應非雷所居穢濁聖賢難懴悔將來必¶
定被雷誅¶
　　不辨眞陽¶
心肝脾肺腎膽府噓呵呬嘻呼吹取父母后天陰陽氣如何可¶
以祈晴雨¶
　　七事純陽¶
<pb:CK-KZ_JY217_01p018b>¶
涕唾津精氣血液七件皆陰總無益身中只有一陰陽江湖多¶
少无人識¶
　　穢氣觸眞¶
有言臍下寸三分作用金光此處存豈識此中陰濁氣運成穢¶
濁不堪聞¶
　　似是而非¶
妄言一竅在眉心直入三分可許深誤殺世人眞可笑如將䃋¶
石作黃金¶
　　錯認後天¶
臍輪後與腎相連兩處空空總後天若問先天玄妙處除非得¶
<pb:CK-KZ_JY217_01p019a>¶
遇至人傳¶
　　雷動無時¶
動雷有用雷霆煞又算停星日月時如此天機容易測雨暘何¶
用法來祈¶
　　邪能惑正¶
幾多道眼不曾明役將祛神輙現形只爲身中无主宰陰魂假¶
托姓名靈¶
　　當明眞要¶
一員神將數家法多是宗師撰造成更過幾年多是假行符呪¶
水豈能靈¶
<pb:CK-KZ_JY217_01p019b>¶
　　作用兩全¶
道法難忘呪與符必須道妙兩相扶先天玄妙工夫到呪訣符¶
圖可有無¶
　　道本法體¶
法行大道合先天呪訣符圖總是玄至道杳然无所得符圖呪¶
訣也徒然¶
　　萬法歸一¶
道生于一復何疑可以无爲可有爲萬法本來歸一處何分正¶
一與清微¶
　　造化在我¶
<pb:CK-KZ_JY217_01p020a>¶
本質雖殊炁不殊當於親處下工夫人身大抵同天地造化陰¶
陽總屬吾¶
　　兀坐頑空¶
无心兀兀坐多年將謂神仙巳有緣不解龍吟幷虎嘯但知空¶
坐也徒然¶
　　陰陽互根¶
頑石中空藏白玉縱饒見得光生目太陰元受太陽精初八上¶
弦圓十六¶
　　因法生謗¶
本爲同門共指迷上根一覽悟玄微若將此向愚癡說生謗生¶
<pb:CK-KZ_JY217_01p020b>¶
嗔總是非¶
¶
¶
¶
¶
¶
¶
¶
¶
¶
