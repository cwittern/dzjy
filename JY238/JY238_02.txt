#-*- mode: org; -*-
#+TITLE: 道樞
#+DATE: 2011-11-02 11:04:17
#+PROPERTY: kxid KX234
#+PROPERTY: pinyin Daoshu
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1017
#+PROPERTY: id JY238
<pb:CK-KZ_JY238_02p001a>¶
@fw重刊道藏輯要¶
* 　道樞¶
　　　　　　　　　　　　　　　　@by至游子曾慥集¶

** 　　指玄篇(非物非色孰窺其端往有所歸三田之丹)¶
純陽子曰道源旣泮以生有象於是有玉清聖境焉元始居之¶
其次有上清眞境焉元皇居之其次有太清仙境焉太上居之¶
其下有太無之界太虛之界太空之界太質之界太質者天地¶
混沌之初其色玄黃如雞卵懸於太空南宫飛仙日進十萬八¶
千里厯八百劫不能出境界之外夫惟知玄之旨則一超入乎¶
三清矣混沌者猶人受胎之始也三百日而形生人矣吾之丹¶
<pb:CK-KZ_JY238_02p001b>¶
三百日而氣生神矣天如覆盆地如盤石陽生地中暗負陰體¶
不入於純陽之際至天爲難也陰生天中暗抱陽質不入於純¶
陰之外入地爲難也冬至而陽生積十有八旬而至於天夏至¶
而陰生積十有八旬而至於地一升一降周而復始達此者可¶
以等天地矣天地相去八萬四千里人之心腎相去八寸四分¶
則傳送升降之理一也日月其廣八百四十里日行乎乾月行¶
乎坤日得月魄而清月得日魂而明清明者其氣也精華者其¶
質也陰陽者其道也烏兔者其象也卯酉者其路也晝夜者其¶
度也交會者其用也吾法諸日月可以閲浩劫矣肘後三關其¶
猶海外三島也不出三島不得謂之仙矣不出三關不得謂之¶
<pb:CK-KZ_JY238_02p002a>¶
道矣背飛金晶以入於頂不止還童而又退火抽鉛焉洞天者¶
上不在天下不在地其在虛無杳冥之際乎周以十二山有上¶
中下三等其數則三十有六也其猶人之神宫上田焉返復二¶
田氣與神交則吾之洞天也夫道生天地而人亦道之所生也¶
顧爲七情亂於內六慾誘於外重樓浩浩而生於上金龜續續¶
而泄於下吾之氣也八百一十丈九九而損之始亂而病弱而¶
老絶而死矣生不能養盛不能聚散不能收衰不能補爲可哀¶
也吾有龍虎焉非肝之青龍肺之白虎也是出於水火之中者¶
也純陽子曰吾得子崔子(名希範)之言而後知龍陽也出乎離虎¶
陰也生乎坎二者會而爲道本焉其故何也五行不順行虎向¶
<pb:CK-KZ_JY238_02p002b>¶
水中生五行顛倒術龍從火中出焉龍者心液正陽之氣也虎¶
者腎中眞一之水也是之謂玄中之玄眞陰陽之粹質在人則¶
生人在己則生神者也心液之火者非存想之虛氣也非呼吸¶
之妄用也吾有眞火三焉心者君火也其名曰上昧腎者臣火¶
也其名曰中昧膀胱者民火也其名曰下昧聚焉而爲火散焉¶
而爲氣升降循環而有周天之道其數二百有六十銖而有周¶
天之度焉天之氣五日一加者氣之候也吾之修鍊五數一進¶
一退者火之候也純陽子曰以火養黃婆黃婆者脾胃之餘氣¶
也海蟾子曰火神不可使之飛也金晶者肺之精英之氣也方¶
傳在於腎造化未盡輸於泥丸之宫故曰肘後飛金晶也還丹¶
<pb:CK-KZ_JY238_02p003a>¶
者非物也非色也三田之丹也還者旣往而有所復歸也三田¶
者氣所生也氣藏於中田而生神神藏於上田旣藏而不可失¶
也火之候歷乎三百日而不差則內丹成而純陽生以鍊五藏¶
於是五氣斯成神而升仙矣又何必顓顓於還丹始固其形哉¶
還丹者固形者也其亦有時而不固矣木之旣濟爲炭炭之壽¶
百年土之旣濟爲磚磚之壽千年而況於人乎達眞仙之道用¶
功不已則可入於大道鍊氣而成神矣夫欲內觀起火以集神¶
者有丹而後可爲也無丹者徒妄想而已鍊神合道道旣成矣¶
則靜坐默想從心地湧起數足則自然棄其凡軀而上升矣火¶
以鍊丹火至則丹凝結矣以之鍊氣火至則神顯象矣火足神¶
<pb:CK-KZ_JY238_02p003b>¶
靈自然與道合眞靜中若飛焉及乎神合道成忽然化爲火龍¶
飛上天門始乎一步二步次乎三里五里入而未出形神俱妙¶
者也出而不入棄質升仙者也夫調神出殻有効矣不可寄軀¶
入而不出循游往復傳道度人功行俱全則入洞天者也¶

** 　　歸根篇(天隱之書根於理性善保丹田以至復命)¶
正一先生旣得天隱子之書讀之三年而悟修之三年而身心¶
閑矣復逾三年天隱子吿以存想之要而後知歸根之妙焉正¶
一先生曰人之根本由乎丹田而生者也能復之則長壽矣故¶
曰歸根復命焉觀夫靈識者本乎理性性通則妙萬物而無窮¶
故曰成性眾妙焉吾能知夫呼吸由氣而活故有吐納之訣津¶
<pb:CK-KZ_JY238_02p004a>¶
液由水藏而生故有嚥嗽之方思慮由心識而動故有存想之¶
要若夫榮衞血脈者寤則行於外寐則行於內寤寐內外更相¶
養然後能致和平矣時自子而至於午先平臥焉展舒其四支¶
次起身而導引使喘息調而定矣乃扣當門小齒而小鳴後扣¶
大齒而大鳴以左右手摩其面俟耳也目也暖暢焉復端坐蟠¶
足以舌攪於華池俟乎津液之生而漱之默計其數及於三百¶
而一嚥之每其嚥也須呼定而嚥嚥畢而吸如此則所吸所嚥¶
皆順下於丹田矣凡子之後午之前食消而心空可以漱可以¶
嚥無計其數意盡則止焉於是五日爲一候焚香靜室存想其¶
身從首至於足自足至於丹田泝上於脊脈入於泥丸所想黃¶
<pb:CK-KZ_JY238_02p004b>¶
氣紛然如雲直貫於泥丸想畢則復漱嚥焉而以左右手掩其¶
耳搭其腦如鼓之聲者三七焉伸其左右足端坐俛首極力直¶
頸左右手握固叉於二肋之下接於腰杴之骨旁乃左右聳其¶
肩閉息頃刻俟其氣盈面赤則止行之者七則氣從於脊脈上¶
徹於泥丸矣此修養之大綱也於是又有要妙焉吾與天地之¶
眞氣宜契而同運吾能識氣之來辨其所往可以與天地長久¶
矣其法起於冬至子之時一陽始生或遲或速俟其氣來則運¶
吾之氣適與天地之氣皆作次之日復候此氣而消息焉此神¶
仙至精之道也三百有六十日運其氣適與眞氣合其行之至¶
於二三焉則體益清和久習之則神仙不難至矣¶
<pb:CK-KZ_JY238_02p005a>¶

** 　　鴻濛篇(至神無方至道無體抱樸守靜允契於理)¶
鴻濛子(張無夢字靈隱隱天臺眞宗時人)曰國猶心也心無爲則氣和氣和則¶
萬寶結矣心有爲則氣亂氣亂則英華散矣游玄牝之門訪赤¶
水之珠者必放曠天倪囚千邪剪萬異歸乎抱樸守靜靜之復¶
靜以至於一一者道之用也道者一之體也一之與道蓋自然¶
而然者焉是以至神無方至道無體無爲而無不爲斯合於理¶
矣故得其道者見造化之功賾鬼神之妙而無所不變焉糞蟲¶
變蟬腐草變螢雀入水變蛤雉入水變蜃田鼠變鴽魚變龍此¶
其小者耳其大者人可以變仙也吾嘗觀天地變化草木蕃蔓¶
風雲卷舒日月還轉水火相激陰陽相摩仰觀俯察遠取諸物¶
<pb:CK-KZ_JY238_02p005b>¶
近取諸身著還元詩百篇摘其要者十有二¶
其一曰初九潛龍向一陽分明變化在中黃才逢大吕吹天火¶
敢見蕤賓履地霜坤母若來相制伏震男爭敢放顛狂仙翁秘¶
密曾留語認取金丹水裏藏¶
其二曰一回搜玉上崑崙足躡玄關眾妙門百谷水朝滄海主¶
九天星拱紫微尊輪回日月陰陽斗運動璇璣造化根晝夜周¶
而還復始嬰兒從此命長存¶
其三曰昨朝姹女啓靈扉果見神仙會紫微滿殿星辰環匝位¶
兩輪日月往來飛鼕鼕天鼓連空響灼灼金花照地暉三洞眞¶
人相見後玉皇齊賜六銖衣¶
<pb:CK-KZ_JY238_02p006a>¶
其四曰老子明開眾妙門一開一闔應乾坤只於罔象無形處¶
有箇長生不死根密密勤行神暗喜綿綿常用命長存忻然了¶
達逍遥地別得嘉祥及子孫¶
其五曰元君端拱坐玄都三疊胎仙舞八隅寶殿地全鋪翠玉¶
瓊樓簾半捲眞珠山河不動藏玄鼎日月推移入小壺變化一¶
陽天地動太平因此妙工夫¶
其六曰一顆珠中世界寬自家靈寶自家觀杳冥裏面三才合¶
恍惚之中萬化安陰鬼莫知安海底火龍般去上泥丸仁人修¶
此玄玄事上帝徵封碧落官¶
其七曰自家神氣自家身何必區區問外人這箇形骸俱是假¶
<pb:CK-KZ_JY238_02p006b>¶
只因修鍊得成眞流年迅速桃垂實浩劫移看海化塵尋取丹¶
臺天上路恐君白首轉因循¶
其八曰空山獨坐自閑閑得道甘歸寂寞間黃髻老翁開地戸¶
雪衣女子把天關烹煎神水三層鼎玩弄玄珠九曲灣莫問吾¶
家生計事醍醐一味療衰顏¶
其九曰西庚東甲虎并龍二物從來不見蹤天地配爲夫婦位¶
剛柔合作坎離宫雲雷造化三千數水火飛騰十二重此箇無¶
爲功莫問玉池一朶白芙蓉¶
其十曰十二時中子作頭抽添運用勿停留法輪有象從南轉¶
神水無涯向北流姹女捉烏歸絳室嬰兒驅兔上瓊樓但知守¶
<pb:CK-KZ_JY238_02p007a>¶
一含元氣莫問滄溟幾度秋¶
其十一曰道在丹田達者知分明悟了更何疑乾男自逐龍潛¶
坎坤女須隨虎隱離但守清虛除嗜慾自然恬淡合希夷仙經¶
不是閑言語看取千年胎息龜¶
其十二曰自出紅塵隱洞天五雲堆裏種芝田靈龜共飲華池¶
水玄豹同藏碧谷煙明月清風何用買玉針金線每閑穿時時¶
縫補爲囊橐收取還元一百篇¶

** 　　呼吸篇(脾居於中呼吸爲用眞人之妙其息以踵)¶
至游子曰晝夜百刻其一刻當一百三十五息焉故晝夜爲一¶
萬三千五百息至夫日出東方其脈一周而復更始者也故呼¶
<pb:CK-KZ_JY238_02p007b>¶
吸四至是爲一息學者謂息爲氣氣爲命眞人之息則以其踵¶
是何也斯貴其深者歟扁鵲曰呼出心與肺吸入腎與肝而脾¶
居於中於是呼吸之間而五行備矣吾嘗聞樊大君(出元道經)曰復¶
元氣之應常以減息爲候心源湛然其息自減故自減息至於¶
無息自無息至於定息定者不取不撓無爲之定也於是復元¶
歸根可以住世矣凡人以有息爲常聖人以無息爲常動而有¶
息靜而無息有息無息出入自在故有息者妄也其要在乎謹¶
其休而已於是有三應焉其一應則爲一百日有事無事皆減¶
是爲元氣漸復塵慮日除虛恬日增其二應則爲二百日忽忽¶
自止是爲元氣將定不食五穀不嗜五味無大飢渴其三應則¶
<pb:CK-KZ_JY238_02p008a>¶
爲三百日兀然自住是爲元氣歸根飢渴不至寒暑不侵壽齊¶
乎天地矣夫減息住氣皆以無息定氣爲成功焉若獨行減息¶
則其功遲矣專行住氣則難以至於無息矣若夫開通百關兼¶
行減息則元氣充盈其功倍之或問曰謹其休止亦有漸乎曰¶
其謹有十九曰不減息(減二十五日是住五十小息)曰小乏(減三十日十五大息)曰大¶
乏(減六十日三十大息)曰小醉(減十日)曰大醉(減百日兼吐減一周日)曰慾曰怒(各減五十¶
日)曰驚曰忿曰歡曰哀(各減十日)曰懼(減七日)曰勞曰倦曰燥曰煩曰¶
飢(并減五日)曰飽(減三日)與夫飲食觸犯寒熱過差風濕所及起居失¶
節言語散雜思慮煩多此皆減損元氣者也夫人受天地之氣¶
故呼吸出入與天地相通是以通徹則生壅滯則死呼者出氣¶
<pb:CK-KZ_JY238_02p008b>¶
也受氣於五藏六腑呼出其藏腑之氣歸於天地是以一呼出¶
氣其脈上行三寸而出卽以口吐舊氣以受新氣焉吸者入氣¶
也吸斂天地之氣歸於藏腑是以一吸入氣其脈下行三寸逐¶
其藏府之宿氣焉呼吸不等失天地之調氣其所以生疾者乎¶
樊大君之論豈不妙哉¶

** 　　枕中篇(空竅不守邪乃爲烖精神內存病安從來)¶
孫眞人(名思邈)曰大道有盈虛人事有消長養生者宜知自謹導¶
引行氣之方焉夫百疾之生以夭其命者由飲食不節不能謹¶
其微也夏至之後逼秋之分肥膩勿食酒漿勿食蒜勿食猪肝¶
犬肉勿食五辛勿食瓜梨之實勿食養生者寡念也喪生者多¶
<pb:CK-KZ_JY238_02p009a>¶
思也其要在乎和心損慮去喜怒除馳逐謹施泄秋冬尤當固¶
藏者也若或有疾則返舌塞喉漱液嚥津(唾也)瞑目內視使心生¶
火想其疾之所在以火攻之疾則愈矣甲子甲寅庚申八節晦¶
朔當燕居獨處冥心專精以去其欲日在亥子勿棄唾勿亡精¶
勿失氣入山未至百步而卻行(卻行百步)然後登山眾邪伏矣百毒¶
匿矣導引者當以左右手摩其尺宅使之極熱則有光澤行之¶
五年色如孺子蚤起平氣正坐先叉手掩頸仰首視天頸與手¶
爭力爲之可以使精和血通風氣不入矣屈動其體反張其四¶
支宣搖其百關周帀皆熱疾永除矣仙之道有三曰保精曰行¶
氣曰服餌皆由淺以至深者也其大要在乎胎息而已胎息者¶
<pb:CK-KZ_JY238_02p009b>¶
不以口鼻呼吸者也夫善用氣者其噓也水爲逆流焉火爲滅¶
焉猛鷙爲隱伏焉瘍腫爲消焉或卒然有疾則吞三九之數可¶
以差矣行氣之法處於密室瞑目閉息置鴻毛於口鼻之上使¶
之不動可也於是耳無聞目無視心無思以漸除之而已夜或¶
有悸則存日月入於明堂而百邪自去矣¶

** 　　內想篇(涓子得道以授蘇林存三守一自得於心)¶
涓子曰立人之道其身如桎梏焉其情如贅疣焉知其然也故¶
爲修養之方彼吐納嚥漱按摩採取云者皆小道也古先至人¶
返老還童太一含眞蓋有至要焉吾嘗鍊神育胎而行內想之¶
法而已安坐於靜室而冥心焉以左股加右股之上左右手俱¶
<pb:CK-KZ_JY238_02p010a>¶
下虛其身如三足之鼎於是想其左腎爲日右腎爲月日中出¶
白氣入於精海之內變而爲赤矣月中出赤氣入於精海之內¶
變而爲白矣二氣交合凝結眞氣而成嬰兒瑩然如玉視吾之¶
形惟肖其始想如卵焉百骸俱備以漸而滋長跪於精海之中¶
左右手交叉出入於頂門離於其身周游自如可以逃天地之¶
數矣¶

** 　　心鏡篇(四黃八石非藥之眞五彩三花拔類離倫)¶
玄和子曰鉛眞則丹成而聖且靈矣是以古先至人惟論鉛汞¶
而未嘗及四黃八石也夫鉛汞者用之於五行成之於四象乃¶
陰陽元氣感通自然之道者也猶人之受赤白之氣以結胎氣¶
<pb:CK-KZ_JY238_02p010b>¶
足則聰明不足則頓頑矣是不可以不知龍虎焉虎者銀也其¶
含於鉛歟是以爲水也金也龍者汞也姹女也木也火也金出¶
於水水生於木木生於火火生於土道在其中矣鉛含五彩汞¶
吐三花二物合璧其名曰河車者乎魏伯陽之倫著參同契以¶
言大易順取五行發天地之機以明大還之道焉其旨隱而難¶
知故學者莫能究夫鉛汞也知鉛汞而不知火候知火候而不¶
知爐鼎知爐鼎而不知消息升降不可以語道也夫心者丹之¶
源也心不契道則雖得玄祕吾未見其能成也參同契曰植禾¶
以粟抱雞覆卵蓋言非其類者難爲產焉陶眞人曰砂產於汞¶
金生於鉛亦明其類不相雜也語曰汞生水銀死鉛困靈芽生¶
<pb:CK-KZ_JY238_02p011a>¶
其論至矣還丹者何謂也伏火而不失其本體者也九轉者九¶
易其鉛之氣非九鍊也故至藥者陰陽化氣而成非礜石𥐻砂¶
硫黃制伏而爲之者也若夫非其類而入之則其毒足以害生¶
矣愚者以藥制伏其汞使伏火而死謬矣故語曰眞鉛不變色¶
眞汞有神力蓋不得眞鉛之精氣則惡能成丹乎是以黑鉛入¶
於火則爲灰燼而已孰爲還丹之妙乎其在三一者也龍虎之¶
璞天地之精不用其藥而用五行此至人之論也惟汞者太陽¶
之精南方之正氣也得陰陽水火以制其變乃居青帝之首是¶
爲木之精於是乎木生火而自含至靈之藥焉鉛者北方黑水¶
之精也其化西方庚辛之金於是乎金生水水生木二物相配¶
<pb:CK-KZ_JY238_02p011b>¶
而爲神丹焉昔者劉玄穆事魏伯陽疑而退悔遂至夭死徐景¶
休積勤不怠遇師授以金丹居於太白之山逾千餘歲信與不¶
信之効也近代謝冲玄蘇耽皆服金丹而爲仙則金丹之功也¶
參同契曰金以砂爲主稟和於水銀變化由其眞(眞者氣也)終始自¶
相因不用藥而用五行天生牙自然體白馬牙眞丹砂卯酉二¶
分和二家也淮南鍊秋石黃帝美金華黃芽不是鉛鉛非眞丹¶
砂伏火鍊成一家巡火經九轉自然成黃芽花白藥紅靈汞秋¶
石自相同孤陰不獨化寡陽不可成本來清靜質自有變通靈¶
龍虎相逢遇何時不相顧白液共相吞爲夫亦爲婦變化成黃¶
芽逐時依后土若了紫河車自然升天涯莫鍊枯鉛汞抛功似¶
<pb:CK-KZ_JY238_02p012a>¶
土塵天地日月中靈物號金公金公不是鉛須向鉛中濛白液¶
爐中火黃芽變漸成憶初相見日難覓水銀形陽極生陰火火¶
衰陽氣并自變紫河車服食乃長生於是一月而白液凝其狀¶
如雪二月而凝酥結三月其半合蕊猶如垂珠四月二物抱持¶
猶如點血五月飛騰戀母其聲嗚咽六月行至於紫宫其氣欲¶
絶七月乘陰受氣手足拽矣八月欲成其藏腑含乎凝血九月¶
點殘朱皮而長毛髮十月子母分離母困子全其顏變乎白雪¶
更當温養之於爐焉故曰陽起於復陰起於遘爐寄於中央土¶
寄於戊鼎上下互相湊固守之物無使走消息不失看節候有¶
時龍虎相奔驟陽極於乾陰極於坤四象宜分六十四卦循於¶
<pb:CK-KZ_JY238_02p012b>¶
中尊龍虎相嚙而相吞五行定位其中存水火爲媒陶我魂陰¶
陽育我明晨昏八節運移有寒温於是漸變黃芽根日月相催¶
感母恩因之結實立其門千秋萬歲生子孫此參同契之玄微¶
者也玄和子曰吾則有鼎鹵之訣焉(鹵者爐也)鼎鹵者天地之象也¶
其魂在於三五而已下有朱雀上有玄武其中隔乎天地此陰¶
陽之法也陽生於復九轉於乾陰出於遘水從下流者也火盛¶
則侵陰陽衰則歸土不知此者何以伏龍虎乎二氣者子午也¶
一伏以制乎一飛於是下有赤龍(木青三花姹女在下大藥也)上有玄武(神符¶
白虎華池黃天鏡金公水上位也)赤龍從鉛者也黑虎則從汞者也循卦以合¶
於陰陽十月則脫胎矣故知化金須金者也變土須土者也金¶
<pb:CK-KZ_JY238_02p013a>¶
丹之存在於神水華池大丹之祕不過乎參同契古歌曰白汞¶
生丹砂黑鉛生黃芽其中數九九九變成三花修至紫陽宫黃¶
金無可誇但得金公合眞汞修成金液紫靈砂玄和子曰用鉛¶
勿使鉛居汞中漉盡其滓乃可修鍊暫假鉛爲相而已故大丹¶
之源不離乎眞鉛眞汞神符白雪焉將服神丹擇八節甲子上¶
會之日先去有爲之心修無爲之體更能辟穀調氣收視返聽¶
卽羽化可致矣歌曰鉛本是金公金公得鉛發學者放金公金¶
公卽成拙流珠爲姹女得火自然飛忽是金公制相憐同所歸¶
同行復同坐終日掩雙扉(鉛固鼎口也)仍被陰陽化(上下火也)隨之變所¶
依二性皆歸土三花氣不移行到紫陽宫共變黃花蕤八月看¶
<pb:CK-KZ_JY238_02p013b>¶
應易終年色紫輝此汞名眞汞安能更解飛女媧鍊得五帝氣¶
(鉛之精也)變化成精補天地三十六算世應知七十二石列其位(七十¶
二兩鉛三十六)天得一而成地得一而方木成炭而不抛河車便向鉛¶
中取姹女還於汞內尋太乙出藥彭祖嘗固濟精研使堅密一¶
文一武多踈失下竈唯鋪大海鹽爐中少用扶桑日紫煙濃碧¶
噴人香蝦蛤魚鱗透日光要知魏伯升雲去勿如嫦娥入月藏¶
玄和子曰是固然矣不可不知卦氣火候焉十一月復卦也其¶
初爻者一陽所起首春之象也於子之時運符節轉天罡以行¶
火者也修其金鼎清靜齋心如對玉皇白虎青龍俱在於鼎白¶
虎能制青龍青龍始騰躍矣十二月臨卦也二陽之生火候漸¶
<pb:CK-KZ_JY238_02p014a>¶
盛赤龍之象也青龍升降如雨之飛焉爐形如蓬島於是有退¶
水進火之候爐有門有扇潛扃以避風其要在於知晦朔乾坤¶
之數配合鉛汞方可入鼎矣調其火候始可立功矣正月泰卦¶
也二氣於是均平鼎之青龍漸爲三陽之所逼騰躍甚矣龍虎¶
在鼎更相嚙食聽其吟嘯如嬰兒之聲則停騰火火盛則發雷¶
電之震漸行武火焉卦至於泰則春令盡矣扃鼎之北戸武火¶
熾矣二月大壯卦也其爻是爲夏之初火漸用武火焉陰陽之¶
氣巡其節符於是其鼎轟然如風雷而鉛汞涌矣聞其水滴火¶
激則青龍稍困而丹稍成矣三月夬卦也非久變乎純乾則行¶
火益武於是青龍白虎自制伏矣鼎之上有紫粉四旁有紅芙¶
<pb:CK-KZ_JY238_02p014b>¶
蕖焉四月乾卦也六位旣終而爲陽爻是爲大爐炎光者也於¶
是武火尤赫赫焉此火極亢龍之時白虎嚙盡青龍而亦困伏¶
矣雷電寂然鼎空而無聲內外調燮海水俱竭宜加愛護蓋將¶
入於午位南方離之九宫也歌曰聖人奪得造化旨手搏日月¶
安爐裏微微騰倒天地精攅簇陰陽走神鬼日魂月魄若能識¶
識者便是神仙子鍊之餌之千日期身之無陰那得死蓋謂此¶
也五月遘卦也一陰始生是爲丹者太平之候也離宫之火二¶
界同符而仍舊焉鼎中雲雨已止其中芳香紅鮮如春之和夫¶
自十一月還其陽至於五月復返其陰此九還七返之自然者¶
歟六月遯卦也陰父漸生歸於坤西南之地而得火收鉛是爲¶
<pb:CK-KZ_JY238_02p015a>¶
秋焉爐之上有海水焉入陰則增之至陽則減之置刻漏於室¶
以測時候其丹至於斯時也蓋已滿於鼎其紅如霞夫二陰旣¶
生則龍虎無憂其失矣七月否卦也三陽已退復歸於陰於是¶
黃芽結花水海之增半焉然則一室之內運用乎乾坤權握造¶
化及丹之成如天地之生萬物者乎八月觀卦也卯酉者天地¶
分中之位者也故酉之時採之之要也九月剝卦也五陰已還¶
於是陰陽將全矣陽火漸退上水復增澄靜而不動一歲之終¶
也孰知大還丹者從無中以運有以一爲基於一中取一自然¶
而成者乎十月坤卦也其位旣周其火已微是乃純陰結實之¶
時也於是祈元斗祝太邱(天地星斗也)以保其鼎懼夫邪氣之侵也¶
<pb:CK-KZ_JY238_02p015b>¶
俟乎星火自燼爐鼎俱寒然後開焉鼎之上有紫粉而光明乃¶
謂紫游之丹矣何以爲三五一之要歟曰坎宫有主其名曰玄¶
母其藏青龍南方使者能變通焉偏損木之精以歸后土混沌¶
之時配以夫婦俟夫陰盡而化純陽其寶飛昇可以採取焉其¶
採有時其取有日食之三年於是牢固而爲長生之主矣¶

** 　　胎息篇(綿綿若存以運元氣壁觀九年乃明兹事)¶
身毒之國有至人曰寶冠能胎息之方故其形未嘗衰菩提達¶
磨聞而往問焉曰震旦諸國其人不任寒暑以損其眞氣以致¶
滅亡吾將東游願得胎息之方以振之寶冠安坐吾語汝夫人¶
之始生本乎胎息者也神識與精合和而凝結焉日月變化而¶
<pb:CK-KZ_JY238_02p016a>¶
成形其形初成則神依形而住故神無形則不住形無氣則不¶
變氣無形則不立故知神形者受氣之本也氣者養形之根也¶
三者和合然後出處於世矣方其居於母胎偃伏於臍之下混¶
沌三月玄牝具焉(鼻也)玄牝旣具如瓜有蒂潛注母氣故母呼而¶
呼母吸而吸綿綿乎十月氣足而形固神全而識備於是乎解¶
胎而生矣生之十日而情見乎外焉變嬰爲孩指顧喜怒先眞¶
後僞已失其道矣況乎意逐於外緣目眩五色耳耽五聲鼻惑¶
眾香舌貪多味身悅柔温意藴喜怒運神役智間不容息晝夜¶
奔馳而不止淳朴之性蕩然離散矣於是形枯髮禿氣喪神衰¶
寒暑相凌而不能禦其何以能長存乎聖人於是知五行精氣¶
<pb:CK-KZ_JY238_02p016b>¶
以成其身故修五行精氣以補之反本還元以握胎息之機焉¶
心靜則神悅矣神悅則福生矣何也神者氣之子也氣者神之¶
母也神用則氣養矣氣絶則神亡矣夫欲長生其在神氣相合¶
而心不動守於內息神不役於外無去無來無出無入湛然常¶
住故玄牝之門者長生之戸也加之以外物不思也外色不視¶
也外欲不耽也外味不嗜也常自內觀心熾不散神合於氣還¶
乎五藏六腑之源至其久也神氣乃明照徹五藏通於四支凡¶
人之呼吸出乎咽喉之中聖人之息氣存乎氣海氣海者在臍¶
之下三寸其名曰子宫元氣之根本也是吾之眞一之氣也夫¶
能守之綿綿不絶是謂返樸還元肆氣凝結不化不散五藏六¶
<pb:CK-KZ_JY238_02p017a>¶
腑堅而不損形體以之不壞神識以之安靜長生之要也是以¶
形者氣之宅也神之主也主不知守其內而役於外則宅虛而¶
壞矣況夫無一息住於氣海者乎聖人以神氣爲宰御焉呼吸¶
而下徹乎湧泉神氣凝結補於氣海矣呼吸而上應乎九天神¶
氣凝結而填於腦矣上填泥丸下補衡端二景相通可以卻老¶
矣若夫呼不得神爲宰焉吸不得氣爲君焉一息不全則傷於¶
胎息矣故神氣不相合則不能結於子宫者也神能御氣則鼻¶
無出息是爲眞胎息者歟鄙夫者根境相對而生情愛乃騖於¶
淫欲精氣下泄身乃枯朽故日無涓滴之益而時有畎澮之决¶
喪其性命之宗惟神與氣合子母相守隨其呼吸上下而散補¶
<pb:CK-KZ_JY238_02p017b>¶
三宫則精魂不散是故定者不死之根也心者氣之主也故氣¶
者從心者也心行亦行心運亦運亂則亂定則定憂則傷煩則¶
謝是以聖人不體不用不役不住不定不亂自適其適內妄悉¶
除此長生之本也如是常思受父母之遺體名曰胎息旣而具¶
乎六入(眼耳鼻舌身意)五藏六腑骨肉筋脈皆資乎胎息而得增長焉¶
胎息之根源不出不沒狀如雞子色猶水精由念而有動轉之¶
時內氣不出意因其發而有去來掩心引頸如是爲主去來之¶
外形者也其名曰鶴形焉亞腰實腹是爲動轉之內形者也其¶
名曰龜形焉以意引之勿由吐納勿在握固二者玄牝之門常¶
宜閉之使氣周於身焉先入靜室趺坐猶入定焉身不動搖想¶
<pb:CK-KZ_JY238_02p018a>¶
其胎息如雲霧如燎爐之煙如蓮本之絲以意引之周於四天¶
息脈條暢次引其氣灌於泥丸復引其氣集於舌上搏而鍊之¶
想如雞子吞入於腹不可差焉使五藏六腑承其津氣而悉堅¶
固於是其體光潤此胎息游遨於其身之中者也如其飢渴則¶
時嚥之以意送之莫計其數可也飽則休息焉病痛所在以意¶
攻之旣愈則已焉行止寢坐常存乎胎息胎息不散或五三年¶
功乃大成若夫氣下則勿止之止之則成疾矣其功旣成不必¶
靜室任意修鍊常想其身猶如蹴鞠焉內氣充滿則四支輕健¶
矣於是又觀吾身也吾心也吾胎息也漸至於長大同於太虛¶
其初想吾身如月焉坐一室則光滿一室矣居一城則光滿一¶
<pb:CK-KZ_JY238_02p018b>¶
城矣游一國則光滿一國矣至夫周乎十方虛空而不見吾身¶
吾心與呼吸胎息純一虛空無想無念湛然寂滅如是觀已復¶
如前觀由國至城由城至室漸復成小於是加精進焉欲游於¶
他方則惟一念而已欲隱其形意發則隱矣生死自如食與不¶
食不相爲患斯道之成也故調神如嬰怡怡如如寒暑枯榮而¶
形神自平矣息與神合如瑠璃器中有金像金像者法身也瑠¶
璃者根形也故鏡明而法自形矣水清而影自停矣天食者滋¶
神者也地食者滋形者也含靈抱實神氣斯自靈乎雪山之妙¶
藥自頂而生者也行一空昧體輕神怡於是血化爲乳骨化爲¶
瓊矣故曰天道之精杳杳冥冥神不見神形不見形卽心無心¶
<pb:CK-KZ_JY238_02p019a>¶
卽形無形心尚不有而況於外哉¶　　

** 　　聖胎篇(俯搖百關仰順四時遵於玄途以入希夷)¶
紫微太一曰夫穿關透節之用非屈伸導引則無以流而運之¶
克寒瀉熱之用非吐納呵吹則無以平而出之蕩毒實清之用¶
非皷飲漱嚥則無以湛而凝之還精採氣之用非雄雌交合則¶
無以走而上之結胎分形之用非蚌消龜息則無以任而誕之¶
降魔殺尸之用非密機聖化則無以消而滅之此六者登眞之¶
梯航行道之軌轍也凡挽引吐納行氣烹鍊結胎存神皆須淨¶
吐咽門仍先定閉其口任息於鼻鼻微開則客風入之致八邪¶
之害故一氣失則元氣互亂矣閉口定息使左右足并立散手¶
<pb:CK-KZ_JY238_02p019b>¶
左右前後擺鳳翅者九於是對心交叉十指緩緩引力直伸胸¶
前俟力極浮浮引力直聳首上其名曰起天焉俟力極引上東¶
西行九拽又自首上展力叉十指浮浮托空并腰脊引令端曲¶
下過於膝按之及足其名曰立地焉俟力極進退腰身九擦其¶
足上如是者三然後正身定息日如此法可以開乎三百六十¶
關節八萬四千毛竅行之久則補腎堂止遺精腰脊壯而顏光¶
澤矣可以益一紀之壽焉閉口而坐展左右足對心交叉十指¶
緩緩引力直伸腰前俟力極又浮浮引力直聳首上俟力極引¶
上東西行九拽又自首上展力叉十指緩緩托空引其腰令端¶
曲下過於膝及於足跟力極乃止如是者三其名曰怪柏蟠龍¶
<pb:CK-KZ_JY238_02p020a>¶
焉然後正身盤坐定息日如此法可以瀉胞之積水散頸膊之¶
陰氣明七竅利三關夢不惡目不眩行之六年改枯成少矣閉¶
口盤坐直行攀拳於胸前如握弓之勢左右托開前手如托太¶
山後手如抱嬰孩右手擘退其絃緩緩盡力挽開如滿月焉然¶
後力極轉而腕節左右各三其名曰挽射此法能開大椎之關¶
暢龜蛇之穴內通縫闕流達上焦可以目不赤喉不痼口不瘡¶
顋不痄背不癰行之六年萬毒莫能攻矣閉口盤坐縮赤龍之¶
尾鋪左右手背於胸腹間浮浮翅颺而合擺其數二九其名曰¶
蒼鴉鼓翼此法能開胸背七十二骨散五內之邪氣通鳳凰之¶
關(肘後一節尾閭也)轉助脾輪以消水穀壯眞元於胃脘暢和氣於四¶
<pb:CK-KZ_JY238_02p020b>¶
肢行之九年力暴猛虎矣閉口盤坐痛擦左右掌俟其熱分摩¶
二目摩之熱稍息自其大眥入力拭向其小眥其數一九用力¶
於目中一開一闔以作閃電其數一九其名曰磨鏡閃電此法¶
能上燒二目除陰風止宿淚抽肝之冷毒下注於水藏其熱如¶
火神關調和胎元温暖三尸敗壞九竅流利散六府之積濁發¶
丹田之烈熖去漏精止濕囊行之九年金精石髓對境無剛陽¶
之動矣閉口盤坐中印拇指固拳於股窠之間私供身內萬靈¶
帝坐龍殿肅靜身心儼若大受朝之儀於是鼓顋先扣前門十¶
過(齒也)次扣後曹二十六過其名曰擊磬集神神不集則心帝飛¶
馳至神不棲陰魔動搖而聖功難成矣吐納六氣者祛寒熱浮¶
<pb:CK-KZ_JY238_02p021a>¶
疫外疾决壅入通而已大冷則反克之可也以金克木木克土¶
之用轉其六字以反克而發之病藏陰毒斯除矣大熱則毋瀉¶
之可也以金生水水生木之用轉其六字以反瀉而平之病藏¶
熱毒斯除矣若夫浮寒浮熱惟以本六字從九至九如法吐之¶
其行之之時背乾面巽解帶盤坐合口一吸其清開口一吐其¶
濁者各九過吸者使微微自鼻中上入於腦復自首後二十四¶
節節節下歸於丹田而止卽覺胃中一道濁氣直升於咽門從¶
口而出不可使耳有所聞焉此謂納清出濁者然後觀察所病¶
由何藏若目睛赤面熱𠸺嘔是爲肝之浮熱於是合口瞑目叉¶
手以想其肝自肝中吸吐噓者三九過合口漱液滿則嚥之三¶
<pb:CK-KZ_JY238_02p021b>¶
九過自咽門胃脘直送入於丹田如是者三五過則熱消矣腰¶
脊酸疼四體無力面黃喘急溲溺無度加以漏精遺瀝惡寒盜¶
汗厭食羸瘠其夢多感此腎極冷而敗者也行之如前法吐納¶
一九過腎本當用吹今用脾之呼者以反克之如前吸吐用呼¶
者三九過送至丹田者其數三五則陰消陽元壯矣凡有疾者¶
惟依生克本而行之則無不愈焉何以謂之陰陽之復乎子之¶
卦曰復其星曰危虛丑之卦曰臨其星曰牛女寅之卦曰泰其¶
星曰斗箕尾卯之卦曰大壯其星曰房心氐辰之卦曰夬其星¶
曰軫角亢巳之卦曰乾其星曰翼午之卦曰遘其星曰張星未¶
之卦曰遯其星曰井鬼柳申之卦曰否其星曰畢觜參酉之卦¶
<pb:CK-KZ_JY238_02p022a>¶
曰觀其星曰胃昴戌之卦曰剝其星曰奎婁亥之卦曰坤其星¶
曰壁室此可以觀天矣何以爲金液內丹乎曰於子之時起功¶
自復卦一陽爲始焉每一爻直五日凡行一陽爻先閉三十息¶
三嚥津(分一口爲三口)故曰一嚥三嚥聖人規龍行自有虎相隨此之¶
謂也行一陰爻則閉三十息三嚥氣於是陰陽實矣五日行二¶
卦三十日行十二卦至寅而終蓋三百六十日一周天者也子¶
至於巳六時陽也左行至巳而終乾焉午至於亥六時陰也右¶
行至亥而終坤焉乾坤終則再起於復矣若夫九還七返者大¶
而一年小而一月統之則一日可也還者還轉之義也此金丹¶
於鼎流轉還返者歟子時夜半起於甲子甲子乙丑時以金爲¶
<pb:CK-KZ_JY238_02p022b>¶
氣焉故乾剛坤柔乾屬金也又陽物也父也男白女赤自然之¶
道也朔旦甲子時震來受符震長男也一陽爻則進陽火以金¶
爲氣金之成數九九轉者聖人隱金之名者乎自午至亥陰也¶
一陰爻則進陰火一陽爻退其陽火於是巽來受符巽長女也¶
七者火之成數也以火返於金則乃七返者也聖人蓋亦隱火¶
之名焉或曰水火之用其故何如曰十一月用火二兩十二銖¶
用水十二兩十二銖十二月用火五兩用水十兩正月用火七¶
兩十二銖用水亦如之二月用火十兩用水半之三月用火十¶
二兩十二銖用水二兩十二銖四月用火十五兩無水不加矣¶
五月用火十二兩十二銖用水二兩十二銖六月用火十兩用¶
<pb:CK-KZ_JY238_02p023a>¶
水半之七月用火七兩十二銖用水亦如之八月用火五兩用¶
水十兩九月用火二兩十二銖用水亦如之十月用水十五兩¶
無火不加矣十二州十二分則皆自寅起焉泰者幽州燕之分¶
也大壯者豫州宋之分也夬者兗州鄭之分也乾者荆州楚之¶
分也離者三河周之分也遯者雍州秦之分也否者梁州魏之¶
分也觀者冀州趙之分也剝者徐州魯之分也坤者并州衛之¶
分也復者青州齊之分也臨者揚州吳之分也¶

** 　　元氣篇(總總而生元氣是資呼焉吸焉內外應之)¶
夫人禀天地元氣而生者也一呼一吸內外之氣應矣氣有六¶
曰心曰肺曰肝曰脾曰腎曰三焦爲之主焉能服是氣一年通¶
<pb:CK-KZ_JY238_02p023b>¶
矣二年行矣三年功成其凝玄珠於丹田矣氣者何也虛無自¶
然無爲之道也心者無爲者歟蓋惟不動則不起於內而外不¶
入矣內外安靜則神存氣和元氣斯至矣於是五臟滋潤經絡¶
流通津液常生矣然後五味可遠則不飢渴三田成而骨肉堅¶
實返老還童矣故氣之化也始爲血血爲精精爲髓一年其氣¶
易矣二年其血易矣三年其脈易矣四年其肉易矣五年其髓¶
易矣六年其筋易矣七年其骨易矣八年其髮易矣九年其形¶
易矣其神三萬有六千皆化而爲仙矣夫五藏和津液生三焦¶
通氣而不壅此之謂瓊丹焉神者無形之至靈也神禀於道靜¶
而合於性人禀於神動而合於情故率性則神凝焉久則止極¶
<pb:CK-KZ_JY238_02p024a>¶
則遷止則生者也遷則死者也其故何哉情之所移非神之所¶
使也夫服其氣必靜以內觀而過於太始太素太初太極太高¶
焉於是元氣下從其頂門至於涌泉計其息之入忘其息之出¶
元氣隨其意而達於三田周流不已而如水焉久視之方也¶

** 　　血脈篇(一身之微具乎五行離則相克合則相生)¶
凡人內有五藏應乎五行焉肝者木也神曰青龍其氣從乎脊¶
腠之左上入於目其化爲涙涙者眞木也餘氣流入於左之上¶
腭是爲玉液瓊漿焉肺者金也神曰白虎其氣從乎脊腠之右¶
上入於鼻其化爲涕涕者眞金也餘氣流入於右之上腭是爲¶
金液還丹焉心者火也神曰朱雀其氣從前腹之左上入於舌¶
<pb:CK-KZ_JY238_02p024b>¶
之下卻入於心其化爲血血者眞火也餘氣流入於左之舌下¶
是爲神水焉腎者水也神曰玄武其氣從前腹之右上入於耳¶
卻入於腎其化爲精精者眞水也餘氣流入於右之舌下是爲¶
華池焉脾者土也神曰勾陳其氣從後脊腠上入於腦其化爲¶
涎涎者眞土也餘氣流入於左之上唇是爲黃芽焉於是乎復¶
有四象一曰金翁者肺中之唾屬乎純陰者也何以謂之金翁¶
歟上有金液還丹中有神水華池與夫黃芽和合而爲陽所謂¶
上陽而下陰者也故曰金翁譬如日焉日者純陽也中有三足¶
之雞屬乎西方之金外陽內陰者也二曰姹女者心中之血屬¶
乎純陽者也何以謂之姹女歟上有純陰之唾其中有陽故曰¶
<pb:CK-KZ_JY238_02p025a>¶
姹女譬如月焉月者純陰也中有蟾有兔屬乎東方之木外陰¶
內陽者也三曰嬰兒者腎中之精屬乎純陰者也何以謂之嬰¶
兒歟譬如男子焉純陽之內而有純陰之精是爲陽中有陰以¶
二儀言之坎之男離之女也四曰黃婆者脾中之涎屬乎陰者¶
也何以謂之黃婆歟上陰下陽無陰陽爲之匹配是爲孤陰者¶
也身有七寶亦知之乎或曰何也曰津也水也唾也血也神也¶
氣也精也鼻之氣入者屬於肝出者屬於肺口之氣吹者屬於¶
腎呵者屬於心怒之氣屬於膀胱喜之氣屬於三焦意之氣屬¶
於脾上出之氣屬於小腸穀之氣通於下元此九天之眞氣在¶
於身者也心者離中虛爲火焉膽者巽下斷爲風焉肝者震仰¶
<pb:CK-KZ_JY238_02p025b>¶
盂爲雷焉小腸者坤六斷爲地焉肺者兌上闕爲澤焉大腸者¶
乾三連爲天焉腎者坎中滿爲水焉膀胱者艮覆椀爲山焉又¶
吾身之配於八卦者也修道者宜亦有考於斯焉¶

** 　　調氣篇(元氣之海調之在息旣汰其濁清者斯集)¶
嵩嶽仙人(李奉時)曰鍊質者當居於幽室其枕二寸其牀三尺薦¶
軟地燥衣服適寒温之宜仰臥堅膝閉目勿張口舌拄上腭手¶
握二乳扣齒集神此學道之所先務也欲行正氣先調關節使¶
之開焉降魔者六七虎視者五三二目東西顧左右拳互舉於¶
是熨目拔耳引其手前後托而後拭其面此消息之方也行氣¶
之初或三焦未通嚥氣不下在於上焦懣而不泄於是先學調¶
<pb:CK-KZ_JY238_02p026a>¶
理其氣則濁氣散而清氣自榮矣其要在乎知門戸之出入焉¶
鼻者天門也口者地戸也入天門出地戸則爲順氣反此則爲¶
逆焉故逆則壅塞順則宣通此陰陽之理也旣知其逆順而行¶
之則鼻引以納清口吐以出濁濁者因其藏出之何也人食五¶
味各主一藏又有六腑之氣同臻一門而成濁氣何以察之夜¶
寐口合則五藏壅在於喉及寤則大呵吐蓋有重濁眾惡之氣¶
矣故行氣服氣先呵去其濁然後爲之或口乾舌澀頰無津液¶
喉痛而不能食者熱之證也須大開口呵之十氣二十氣卽叩¶
齒七八過轉舌漱華池而嚥之(華池之水者唾是也)又任其喘息之自然¶
出入調之三二過又呵之旣已復調其息俟其熱退乃止熱退¶
<pb:CK-KZ_JY238_02p026b>¶
者何以知之喉之中清水出甘液生者是也夫氣者出於心心¶
邪則氣邪矣心正則氣正矣使之舉手動足喜怒哀樂莫不由¶
於心心之動念莫不由於氣是以氣全則身安氣亡則身滅醫¶
師按其脈而知五藏四時升沉之候況吾能察口鼻取捨斯須¶
不令出入者乎故當以六氣呼之夫胎元者身之主也六氣者¶
祖宗也天門納之地戸吐之往來綿綿喘息調焉於是三田清¶
靜玉液自兹盛矣午之前子之後分其陰陽叩齒以集神一嚥¶
再嚥者皆三焉戰於十二玉樓矣(喉有十二節故謂之樓)水在坎中其轉¶
並瀝瀝焉三十六息者一時也十息之中而一餌之久則延年¶
矣呬主於肺肺屬鼻或氣不和及勞熱皮膚創鬲上熱可以用¶
<pb:CK-KZ_JY238_02p027a>¶
之呵主於心心痛壅滯口舌乾澁及諸邪氣可以用之大熱則¶
口大張小則小張吹主於腎耳聾腰足寒弱可以用之呼主於¶
脾氣微熱不和腹脹食不消可以用之噓主於肝目昏而翳赤¶
而澁可以用之唏主於三焦三焦不和膽多驚可以用之五氣¶
者各主一藏一氣主三焦焉六氣者又有佐之之法其噓也則¶
目瞋睛焉其呵也項後手叉平焉其呼也反托前焉其呬也左¶
右手擎焉其吹也平膝緊抱其胸焉大月順行(自噓呵呼呬吹唏行之)小¶
月逆行(自唏上至於噓)凡子之後午之前披衣端坐男以左足壓右足¶
女以右足壓左足握固調息住氣俟其氣壅則以其鼻長引其¶
氣閉目依六氣之法(依其字)微出其氣耳不可聞也春東向夏南¶
<pb:CK-KZ_JY238_02p027b>¶
向季夏屬土以行脾氣則西南向秋西向冬北向方其行之森¶
然放身使氣通和可起則起男下床先左足焉女穿衣先右足¶
焉跨勿務高唾勿及遠行勿疾首欲數櫛至於數百齒欲常扣¶
至於數十手掌相摩拭面數十過面熱而止¶

** 　　靈源篇(太極布妙人得其一葆鍊元和持之勿失)¶
何眞人(何仙姑也)曰命之蒂在乎眞息者也太極布妙人得其一而¶
勿失者善持也宫室虛閑則其神自居矣烹熬其靈府則其血¶
液斯枯矣悲喜思慮所以蠹其形者也苟迷而不知則其氣亂¶
而精神無所據矣元和竭而神斯去矣方其萌芽脆弱須含畜¶
焉吾之根識者易於變遷故未有美稼生於荒田者也故九年¶
<pb:CK-KZ_JY238_02p028a>¶
而足乎火之候玄應無心其神速矣眞心者無心也動靜兩忘¶
者離乎欲也神者性也氣者命也神不外馳則氣定矣二物者¶
其誰親乎失之何以爲本哉混合爲一而復忘其一則可以同¶
化元之出没徹金貫石不爲難焉坐在立亡猶倏忽焉此道也¶
易知而難行也行忘其所行道斯畢矣若夫閉氣數息非吾所¶
謂道也專氣致柔則其神自留往來之眞息斯休休然矣久之¶
綿綿歸於元命於是靈泉不汲而自流夫三萬六千者大功也¶
陰陽節候在其中矣蒸融乎關脈以變其筋骨則光明無不通¶
矣三彭出乎陰尸之宅萬國朝於赤帝之宫眞人來於丹臺此¶
豈一朝一夕所致哉惟吾本眞而已故戰勝其魔者吾之慧力¶
<pb:CK-KZ_JY238_02p028b>¶
與夫虛淡而然歟其初何以爲鎡基耶念中之境須自除焉夢¶
中之神須自執焉不蕩不凝者大要也不方不圓者玄道也元¶
和內運則以成其眞呼吸而求於外者非道也元氣不止則神¶
不安矣蠹木無根則柯葉槁矣夫涕唾也精血也執本窮元亦¶
一而已矣隨時變化由吾之心焉故在體感熱斯爲汗矣在目¶
感悲斯爲涙矣在腎感合斯爲精矣在鼻感風斯爲涕矣縱橫¶
流轉以潤其身惟其至也不出於神水此神妙難言者也眞氣¶
者能資人之生吾恬淡無私齋戒以寧其心節其語言於是得¶
醍醐甘露之漿飢渴除而眞素見矣其初勤苦乎修鍊及功之¶
成則逍遙焉勤苦之中當復閑焉以養其元神吾之心何以得¶
<pb:CK-KZ_JY238_02p029a>¶
閑乎斯縱擒在我者也吾之用內何也泰然而修大定者也形¶
神未能俱全吾不了其命則了其性乎彼多能者與修行之路¶
背而馳者也其猶煙霧不能成雨露矣修錬之要以神氣爲本¶
神氣不安則徒勞者也無中之妙有其難執歟養嬰兒者必護¶
其母歟吾嘗減俊辨黜聰明養其精神爲愚其成與不成無必¶
取焉無必取其質自延矣有必取斯神仙矣有必無必惟堅其¶
心則神眞不散而朝元者也¶

** 　　中源篇(房日青龍參曰白虎鎮星統之萬物之母)¶
世有大藥何謂也仰觀於天房曰青龍汞之精也參曰白虎鉛¶
之精也二氣者至寶也日爲朱雀火之神也月爲玄武丹砂鉛¶
<pb:CK-KZ_JY238_02p029b>¶
也於是欲知大藥而立元基焉必得中央戊己之土者也土者¶
自鎮星生之能載萬物之母也汞生於丹砂丹砂復爲汞不見¶
丹砂之形及乎復本又爲丹砂故青龍者丹砂之宅也自有陰¶
陽合其精華焉白虎者黑金之舍也被褐懷玉外黑內白鍊而¶
爲眞鉛是以古先至人曰此神龍之精也淮南八公曰此秋石¶
也秋石者何也庚生乎金應西方之位辛生石也丹砂之中生¶
乎汞者神水也故神水者汞之神也東方木君甲乙也南方火¶
之主也是爲丹砂其色赤屬陽南方之位者也龍虎二氣也方¶
其相温在於鼎中蓋如人之受胎精氣混然其交有形兆焉則¶
以水定四時而爲大還丹焉其二精和合其狀乳花於是自相¶
<pb:CK-KZ_JY238_02p030a>¶
制伏者也自十有一月一陽之生至乎四月純陽之時入乎五¶
月一陰之初卽陰生陽互用遂以自媒可也陽極陰生於甲午¶
之中用陽之卦自子至於午之中於是六卦入於乾位焉(六卦屬於¶
乾宫)砂產於金者也汞歸於鉛者也藥在於鼎爲二氣之所推移¶
及其成熟如人之在胎者也陰陽結媒而成其若神靈者乎十¶
月霜雪降矣黃芽內熟其色禺禺黃芽之成者龍虎自然之神¶
化也丹成而服之則當守一存神其心與道合焉吾嘗跏趺而¶
坐左右手各起前後搖之三十有六左手取右手左右搖天柱¶
者各三十有六握固搖其轆轤者三十有六雙飛其轆轤者亦¶
三十有六左右手爲挽弓焉右挽左顧左右手如鈎向前用力¶
<pb:CK-KZ_JY238_02p030b>¶
攀者各三十有六扣齒漱津用力三嚥之於是始行火功焉子¶
者四兩也每兩九轉則三十有六矣丑者八兩也(計七十二)寅者十¶
二兩也(計一百八)辰者十六兩也(計一百四十四)巳者二十兩也(計一百八十)午¶
者二十兩也每兩六轉則一百有二十矣未者十六兩也(計九十六)¶
申者十二兩也(計七十二)戌者八兩也(計四十八)亥者四兩也(計二十四)惟陰¶
卯陽酉不行焉¶

** 　　中黃篇(五穀養形亦以害生餐服元和安而延齡)¶
人受形於胎故以精血爲根靈識元氣爲本於是吾明五藏焉¶
觀夫元氣浩然凝結成質育以五藏法五行之相應也明以七¶
竅象七曜之照也夫人之腹有五行之正氣順之則無疾逆之¶
<pb:CK-KZ_JY238_02p031a>¶
則爲害矣首天也足地也心之氣骨之氣節之氣皆大此所謂¶
神宅也如此則修道易成且壽矣道以心識爲用如用心捨情¶
則直上於九天此其大要者也夫嬰兒在胎無聲無息合於至¶
理旣出於胎六識潛萌體襲五穀貪恚并生隨識所用口受外¶
味以忘識身受內役以喪情神離形以散壞形離神以去生殊¶
不知皮肉相應筋骨相成肝合乎筋其外爪心合乎脈其外色¶
脾合乎肉其外唇肺合乎皮其外毛腎合乎骨其外髮鹹者骨¶
之傷也苦者血之傷也甘者肉之傷也辛者氣之傷也酸者筋¶
之傷也夫孰知其以哉氣陽也味陰也味歸形形歸氣氣歸精¶
其初豈不相資耶而後皆相反焉於是精食氣而其精傷矣形¶
<pb:CK-KZ_JY238_02p031b>¶
食味而其形傷矣故穀氣盛而元氣衰以至於老焉春之月七¶
旬有二日損苦增辛以養吾肺夏之月七旬有二日損酸增甘¶
以養吾脾秋之月七旬有二日損辛增酸以養吾肝冬之月七¶
旬有二日損鹹增苦以養吾心四時之季各旬有八日損甘增¶
鹹以養吾腎如是亦可以壽三百齡矣先之以除欲以養其精¶
後之以辟穀以存其命食胎氣食靈元斯不死之道也有華胥¶
國者太上之庭者其外三十里上羅飛棘下布蒺藜至華胥者¶
先徑其中焉夫飛棘蒺藜者其猶吾之三彭也歟三彭亡則吾¶
登乎胎仙之區矣九仙君曰道之要蓋十有八章焉經曰專修¶
靜定身如玉但服元和除五穀何謂也心者隨時所動先當淨¶
<pb:CK-KZ_JY238_02p032a>¶
居內絶所思外絶所欲則元氣自足矣世以五穀爲肥膚之具¶
不知爲壞身之本也經曰鹹味辛酸五藏病津味入牙昏心鏡¶
此之謂也於春三月淨理一室肆几設床施茵至子之時一氣¶
初生則淨其心神叩齒三十六通以左右手握固仰臥瞑目俟¶
喘息之出卽閉口鼓滿其氣以嚥入爲度漱以嚥之若入於腹¶
汨汨作聲以飢爲度飢卽更服焉氣入之後如其口燥卽飲胡¶
麻之液(巨勝三大升去皮九蒸九曝茯苓三兩細研爲末先下巨勝末三兩次下茯苓末煎數沸少入酥蜜)久焉¶
氣自暢通而安和所嚥流滑胡麻之液可以止矣久之腸中之¶
滓盡則嚥其氣自如湯液至臍之下服氣之初溲溺赤黃勿懼¶
矣夫湯液不絶則腸中之滓不盡終不能洞曉是非矣欲絶水¶
<pb:CK-KZ_JY238_02p032b>¶
穀宜自量而已無遠近之限焉或三十日或五十日或百日三¶
丹田自然以次停滿故三十日下田滿則神氣足而不泄且不¶
飢矣六十日中田滿則體無虛羸行步健矣九十日上田滿則¶
內凝結而外充肥矣於是三焦平實神凝體清淡無所思可以¶
棲心聖境以學胎仙若夫或食或斷使人志散喜貪諸味則穀¶
之氣難遣求仙者之大病焉此內養形神者一也經曰子能守¶
之三蟲棄得見九眞五牙氣何謂也夫服津液則得不飢況於¶
服氣者乎故絶穀者則魂魄變改三尸動搖矣然服氣之初或¶
十有四日或二十八日滓穢旣出漸覺其體虛弱百節無力此¶
元氣未達也惟勿懼焉當堅守之使下田滿則飢渴除矣始也¶
<pb:CK-KZ_JY238_02p033a>¶
膚色黃瘠後當悅澤矣如兼食而行則無効焉大抵服氣欲速¶
達於五藏必絶其湯液絶五十日閉目內想脾中之氣行自心¶
而起散至四肢仰臥祝曰中央戊己內藏元氣黃色內堅用之¶
可理丹陽莫辭朱陵共議得達四肢黃雲大起於是每至丑之¶
時而勿差焉厯二十八日內見脾中之氣鬱如黃雲過於四肢¶
久之其氣可以滅燭吹火百步之外如大風可興雲霧以蔽其¶
身矣三尸者一居腦宫腦宫者上丹田也其色白青使人思飲¶
食好嗜慾動搖其心焉一居明堂明堂者中丹田也使人貪財¶
賄好喜怒精神恍惚焉一居腹胃腹胃者下丹田也使人愛衣¶
服荒酒色撩亂其情焉夫能用心堅强以食其氣則三十日上¶
<pb:CK-KZ_JY238_02p033b>¶
蟲死六十日中蟲死九十日下蟲死於是五藏之中有五行之¶
正氣運應於九天無所不通矣此食氣玄微者二也經曰五牙¶
咸惡辛酸味何謂也五味不絶五藏之靈氣不生矣此五牙咸¶
惡者三也經曰蒸筋曝骨達諸關握固潛通開百竅何謂也服¶
氣五旬而未能絶水穀之氣遇天晴霽於正午之時坐密室施¶
床設席散髮於枕上握固漸於二脇之傍然後叩齒七通端心¶
瞑目如覺微悶卽用力握固稍稍筋脈徐開靈氣漸通於骨肉¶
之間津汗潤澤於皮膚之上數數運行自然顏色光而氣力倍¶
閉氣鍊形元氣通行於毛髮毛髮跳躑矣此煙霞淨志者四也¶
經曰百竅關連總有神何謂也百竅通於百穴百穴通於百脈¶
<pb:CK-KZ_JY238_02p034a>¶
目之上有二穴焉通於肝脈肝脈通於心脈故心悲則涙腦之¶
上亦有穴焉通於鼻脈鼻脈通於心脈故心悲則鼻酸腦熱則¶
鼻乾蓋百脈與百竅相望百關與百節相連是以一穴閉則一¶
病生一脈塞則一經亂矣服氣者則諸脈通暢胃腹無物以停¶
留寒熱不侵毒物不干吾之萬神始得歸集於身痍痕客氣消¶
矣此百竅關連者五也經曰何物爲冤七七裏何謂也其滓旣¶
盡最當絶其水穀者四旬有九日其至切者也稍稍百脈洞達¶
返照如燭俗心頓捨五藏怡和不能堅精則前功亡矣此長存¶
之道者六也經曰滯子神功去路難大都穀實偏爲病何謂也¶
穀氣堅實則五藏壅滯神氣不凝而靈光不照矣此鹹美辛酸¶
<pb:CK-KZ_JY238_02p034b>¶
者七也經曰穀實精華與靈隔纒羅六府昏諸脈何謂也穀氣¶
精華化而爲涎爲膜以纒羅於五藏六腑關節筋脈焉夫服氣¶
五六十日見其滓盡而不知穀氣精華未出也於是有飲食之¶
思其情散蕩殆爲三尸之所動及夫後溲或如膿或如血或如¶
壞脂或如雞糞乃穀氣欲出也踰三二十日或如涎如膜者出¶
則穀氣之精華矣此穀實精華者八也經曰自辯元和九仙氣¶
何謂也穀氣盡則識元氣矣此三蟲宅居者九也經曰由子運¶
動呼吸生居在丹田內熒熒何謂也神氣旣足則呼吸運動能¶
興雲霧而得隱形無滯矣丹田之氣平實則上升下游結如雞¶
子其光照乎數里筋骨康强其體和平矣此九仙眞氣者十也¶
<pb:CK-KZ_JY238_02p035a>¶
經曰胎息眞仙食氣得卻閉眞氣成胎息何謂也服氣二百日¶
五藏旣虛可以學胎仙矣先須密室厚氈累席其枕之高四指¶
而與身平捨其心識握固仰臥初閉其息自十至十五以及三¶
十五十一百息使其心不動移晝夜十二時凡一千六百五十¶
息焉方其氣絶則以魄留守其身魂游上天矣百息之後魂神¶
當見其魄魄陰神也不欲人之生焉其神七其衣黑衣其冠黑¶
冠其柄黑璽是爲玄母若見之則當存念祝曰玄母玄母吾身¶
之主長養筋骨莫離尸戸吾與魂父同游天去次見三人各長¶
一尸有五寸其衣朱衣其冠朱冠其柄朱璽引上元宫諸腦之¶
神百餘而出其身則見一氣於二丹田中狀如白雲光照洞達¶
<pb:CK-KZ_JY238_02p035b>¶
則謹呼三魂之名一曰爽靈二曰胎光三曰幽精得此陽神領¶
其腦宫之神引其光神游於上天初出之時覺其身從黑房而¶
出見諸鬼神詭形異質或大或小惟勿懼焉俟無所見始爲良¶
矣故爲斯道者必求同志而與之居慮其有所見而生怖畏身¶
不得去也則使同志者記其喘息之數焉此胎息眞仙者十一¶
也經曰五藏眞氣芝苗英何謂也其肝木也生於火克於土來¶
自東方其色青蒼受之於陽潛伏此氣閉固千息則青色周流¶
而凝結矣其行之也自子之時當隔一時至五十日見其氣如¶
青雲想之可以治人之浮熱時疫臃腫疥痒急嗽之疾其心火¶
也生於木克於金來自南方其色赤受於朱陽潛伏千息赤色¶
<pb:CK-KZ_JY238_02p036a>¶
當出每午之時存想其氣其心大如雞子稍稍赤氣自頂而散¶
祝曰南方丙丁赤龍居停陰神避位陽官下迎思之必至用之¶
自成五十日則赤氣如火之光可以治人之冷疾其肺金也生¶
於土克於木來自西方其色白服之千息白色當出每丑之時¶
存想其氣狀如白珠其光住於眉間咒曰西方庚辛太微玄冥¶
內應六府外爲肺神見於氣上游於丹田固護我命用之成仙¶
存念一過四旬有九日肺中有氣狀如白雲能照厚地一切寶¶
物及察人之善惡視表知裏如不行存想五氣之法則須服氣¶
三年然後見五藏之中由不辨生克寒熱之理寒則用心之氣¶
心氣者火也熱則用腎之氣腎氣者水也故不知用氣則無効¶
<pb:CK-KZ_JY238_02p036b>¶
矣其脾土也生於火克於水來自中央其色正黃閉之千息則¶
黃色昌矣日一想其氣而無時焉四旬有九日自見其氣可以¶
身入垣壁而人不得見矣其腎水也生於金克於火來自北方¶
其色黑是爲下元主持命房其中有眞守之勿忘夫五藏之神¶
氣每至五更之始各存想其色其氣俱出於頂則止不須一一¶
想焉如是者其功緩踰百日而効此五藏眞氣者十二也經曰¶
太極眞宫住碧空何謂也上界之宫也故上界以七珍精氣爲¶
日月下界以陰陽託氣爲日月下界一年三百六十日是爲上¶
界一日十二時焉此太極眞宫者十三也經曰更上寥天入太¶
微何謂也九天第五殿也此九氣眞仙者十四也經曰靜理修¶
<pb:CK-KZ_JY238_02p037a>¶
眞爲聖人九行空門列眞載何謂也九行者一曰慈愍爲衣二¶
曰止捨爲食三曰正心爲乘四曰專志爲財五曰謙下爲牀六¶
曰順義爲器七曰勤惠爲屋八曰修空爲宅九曰布施爲華此¶
太微玄宫者十五也經曰諸行無心是實心因心運得歸天去¶
何謂也無心之心因有心也此九行空門者十六也經曰六府¶
萬神常有常何謂也大腸之府主於肺堂鼻柱中央以爲候色¶
其重十有二兩其長一尺有二寸其廣八寸大腸十有二曲其¶
貯水穀一斗二升十二時中有神焉衣冠各如其色十有一人¶
水穀氣盡則其神見矣腎府者主其內宫外應於耳爲宅門戸¶
蓋精主腎腎爲後宫內列宫女左壬右癸循環於二耳有元神¶
<pb:CK-KZ_JY238_02p037b>¶
守之嗔怒則傷腎腎傷則失其志喪其元神嗔怒者道之忌也¶
腎合氣於膀胱上應於舌根氣液往來是以膀胱二府合爲津¶
門而氣海循環以爲要路焉服氣未成當節言語以養其津其¶
中有神三百六十以應一歲之位其氣旣成常抱不貪之行則¶
當見其神而合神理此六府萬神者十七也經曰勿泄天章子¶
存志何謂也始終不泄則天神助之矣此勿泄天章者十八也¶

** 　　運火篇(陰陽之火其進有時日月之度則而象之)¶
陰眞君曰一二二四三六四八五十六十二七十四八十六九¶
十八十二十十一二十二十二二十四十三二十六十四二十¶
八十五二十一此進乎陽火者也十六三十十七二十八十八¶
<pb:CK-KZ_JY238_02p038a>¶
二十六十九二十四二十二十二二十一二十二十八二十三¶
十六二十四十四二十五五十二二十六十二十七八二十六¶
八二十九四三十二此進乎陰火者也吾火之數蓋與紅金子¶
魏伯陽火之數同焉合乎日月之行度天輪周星之數者也是¶
爲盡天地之數極天地之用非傍門小法之比也火候之要有¶
曰晝夜四時火天地氣相通萬物禀五行火法在參同從九終¶
六兩寒温造化功青龍嫁白虎一味更無鈎暉結成世寶端凝¶
更不流聖人留此法祕在火術中陰氣上騰陽氣下奔首尾武¶
都間五日復一候復卦爲先首首尾相交動初九亥子丑三兩¶
爲先首二九寅卯辰四兩應六律三九巳午未五兩合聖意四¶
<pb:CK-KZ_JY238_02p038b>¶
九申酉戌火數須要實輪還十二辰周而應四季九五飛龍在¶
天不運火數上九亢龍有悔退而下位故九位無陰則冬至日¶
昇上者也九天無陽則夏至日降下者也是故聖人設法還四¶
時之火晝夜無差火之數滿足去而上於蓬臺至於丹田踴上¶
居下重爐歸乎本色如法倒焚於是四氣滿足汞砂伏於火造¶
化之功畢矣砂者陰煮而陽煆汞者陽煆而陰煮此伏制而成¶
還丹者也¶

** 　　混元篇(順天而行合氣於元凛然特立開乾闔坤)¶
混元眞君曰混沌者形如雞子上圓下方其中有氣如隙中之¶
塵攬之無形視之有景於是立名二儀二儀相交而出陰陽陰¶
<pb:CK-KZ_JY238_02p039a>¶
陽相承而定三才焉然人者俱禀天地一氣而生矣何爲天不¶
崩地不䧟而人獨死耶天者以輕清之體而順行如返行逆氣¶
務於重濁其氣盡則崩矣地者以重濁之體而逆起如返行順¶
氣務於輕清其氣盡則䧟矣人者陽也而世之有形相之物者¶
皆陰也其行務於陰而趨邪見以損正氣所以至於死矣夫能¶
順天道而行常得氣合於元知道不差則可以長生矣夫不能¶
長生者失本元破三奇而已故元氣破則不足其神亡矣神亡¶
而氣不足自然不合於天地之行動焉若夫本無漏泄神識無¶
差三奇無犯晝夜神思無紊可以與天地同德日月齊明矣修¶
身者或元氣嘗破則精神不全必俟其精神具而氣全然後可¶
<pb:CK-KZ_JY238_02p039b>¶
以養命而爲仙者也不然則內外之氣不相合難以成道焉何¶
也內者人之氣也外者天地之氣也且夫天地人者皆眞一之¶
氣所生也內氣不足於舊則不合矣夫萬物者因五行而成及¶
其壞則以其物補之故人之壞也亦當究其根元而補焉元者¶
一也其初受乎父之一釐之眞精與母一釐之眞氣相承而成¶
焉故一陰一陽之謂道道生一一生二二生三三生萬物乃立¶
乾坤無不備者此人之根本也夫失其三奇者復依根元而修¶
之則三奇自足矣(三奇者神氣精也)夫人元從陰陽交感而毁敗則可¶
用陰陽而補之使其神氣合於身則內氣自合於外內外氣合¶
斯同於天地乎夫陰陽補之者何道也修身者先養其命焉依¶
<pb:CK-KZ_JY238_02p040a>¶
陰陽之運動執其氣候轉其乾坤抽添五行否泰綿綿出入往¶
來貫串與內外相應而不差修之三載則成仙矣或問曰父母¶
之精氣何從而得之何所而通變之曰父者木也精者火也二¶
象者一氣也木爲主火爲用焉母者金也血者水也二象者亦¶
一氣也金爲主水爲用也四象者遇土則相生不遇土則相克¶
夫母之元宫者正眞土也四象之氣至於此自然相順共聚爲¶
寶而生性意智慧焉木者性也火者意也金者智也水者慧也¶
木以其性用修東方甲乙而生於肝火以其意用修南方丙丁¶
而生於心焉金以其智用修西方庚辛而生於肺焉水以其慧¶
用修北方壬癸而生於腎焉腎主骨主耳肝主筋主目脾主肉¶
<pb:CK-KZ_JY238_02p040b>¶
主唇心主血主舌肺主皮毛主鼻故膽者肝府也小腸者心府¶
也大腸者肺府也膀胱者腎府也胃者脾府也此五行各具木¶
氣至於本方以具萬神所以身全而體備者也三十日氣滿三¶
百日造化體象旣全於是以神氣精爲之主焉神者脾之氣也¶
氣者金水之氣也精者火木之氣也三奇者隨母之榮衞經絡¶
而周於身至於中鬲元宫雙乳之下故十日之內生膜一重其¶
膜上出金液白膏三十日之內其膏滿液奔湊而出流於元宫¶
灌溉於三奇矣四十日生膜二重六十日其膏流於元宫前膜¶
閉矣七十日生膜三重九十日其膏流於元宫次膜閉矣如是¶
生九膜焉三百日生嬰兒而三年食其積乳然後神全氣足此¶
<pb:CK-KZ_JY238_02p041a>¶
人之根本也達此者修身之理得矣修身者不先除疾則其神¶
亂而不甯矣尚何取於外神乎夫疾者因乎五藏不和榮衛難¶
通氣順則疾除氣逆則五藏不和百脈滯矣凡氣之順也榮衞¶
周通於身往來無滯修身之法曰於戌亥子之時陰陽漸王而¶
人寢於床其氣滯於百脈關節故可以興功焉先引四支次展¶
左右手足令百脈俱開撼搖其身使氣往來無有不至則其神¶
當明矣神明者何也陰陽不測之謂神日月精朗之謂明學意¶
發機之謂神應用不差之謂明於是卽用其神端身正坐絶慮¶
忘想俟神氣俱定乃鼻納清氣口呵濁氣焉何也人食五味五¶
辛皆有刑克能腐五藏而生患於是清濁混而難見故呵以淘¶
<pb:CK-KZ_JY238_02p041b>¶
其濁旣已使其氣止於鼻出入焉夫金木水火者輕清之氣也¶
陽也重濁者陰也鼻者天門也口者地戸也內通五藏惟陰陽¶
清濁之二路而已然各有行焉惟往來於鼻者不使口中之濁¶
撓其清也鼻之取氣要當綿綿耳不可有聞焉何也大縱於天¶
門出入自如則不能通百脈開四支經絡五藏矣地戸旣閉惟¶
天門之神氣相傳以抱元宫是爲守一者也百節旣通百關旣¶
開然後取百味所成之津液鍊爲神水添入於元宫以爲寶焉¶
是爲抽添者也取元宫經乎脾中所生百味五辛之津使神氣¶
隨其榮衛而運焉自於夾脊雙關通於經脈前至於頂門下降¶
於口卽漱嚥以歸於十二重樓於肺乃受之而傳於腎腎傳於¶
<pb:CK-KZ_JY238_02p042a>¶
肝肝傳於心心傳於脾脾傳於元宫是爲神水白丹砂者也上¶
朝於舌下之竅中其走出於舌之上而醲漱之復過於十二重¶
樓肺復受之如此者三然後行其眞氣鍊之更三五過斯成寶¶
矣不復行於諸藏惟在於心心有三毛七竅竅有三穴其名曰¶
聚涎其中所傳入於藏其左右所傳入於皮膚化而爲榮衛行¶
乎周天之度入於元宫此眞一也水中之眞金也三爲五行之¶
所生殺故名爲一焉三者木也陽也應於春之發生者也五者¶
土也陰也萬物因土而生者也木以眞氣就於土土木之精鍊¶
爲至寶以人諭之木則父也土則母也是乃三五一者乎夫三¶
百日而生嬰兒將何以長筋骨歟惟無思也無慮也無想也無¶
<pb:CK-KZ_JY238_02p042b>¶
貪也神定氣甯得以立體者也學者知此可以取陰陽之氣奪¶
天地之造化以修其身而入聖矣或問曰有煉津液而不能爲¶
寶藥者何也曰夫五藏氣逆而榮衛尚不能行況欲鍊之乎或¶
者之問乃五藏之氣未能相順故致此爾當先制五藏之氣使¶
之相順則將津液三反以鍊之豈有不爲藥者乎五藏何以順¶
之在乎究五行元立之基依而修之可也木者位在東方甲乙¶
純行於陽道其生自丙寅其卦主震元自水而得氣故其象龍¶
焉其數九九氣足而生火寄治於丙丁其數三其卦主離離陰¶
也其象朱雀二象一氣也木爲主而火爲用也金者位在西方¶
庚辛純行於陰道其生自壬申其卦主兌元從土而得氣故其¶
<pb:CK-KZ_JY238_02p043a>¶
象虎焉其數七七氣足而生水寄治於壬癸其數一其卦主坎¶
坎陽也其象玄武二象亦一氣也金爲主而水爲用也土者能¶
制四象之氣以爲寶此亦何異於父母之所生者哉夫欲驗五¶
行於內者當以九竅準焉五藏者外通九竅肝通於目心通於¶
舌脾通於口肺通於鼻腎通於耳下通於陰故九竅有滯則五¶
藏不順五藏平則九竅通矣五藏之病氣各具其本色焉(肝青心赤¶
肺白腎黑脾黃是也)則就其方作用可也如見青色更無雜色則藏氣順¶
矣其觀四藏亦如之不應乎本位之色而見斯氣逆矣此特養¶
命之道爾非所謂金丹大藥者也夫九轉還丹者必在乎識五¶
行定金鎖養玄珠存神水鎮於元宫伏氣不離於腎藏回精上¶
<pb:CK-KZ_JY238_02p043b>¶
朝於太和此入聖之門也天地以日月爲用者也人以榮衛爲¶
用者也人之用能與外之日月不差則壽同天地矣神者榮衛¶
之氣也榮者日也衛者月也內之神氣之運以應乎外之日月¶
之行自然內外相合矣太陽者一日十二時其應九時而已(餘三¶
時不應)三旬爲三百六十時其見者二百七十時而已(餘九十時不見)何¶
也太陽生於寅其氣順行至於戌亥子之時厯乎太陰之位二¶
氣相見故不應焉太陰者一月之中其明惟二十四日而已(前後¶
六日不明)何也太陰生於申其氣逆行至於戌亥子之宫是爲純陰¶
所理故不明焉其行二十七日至於月之三日是爲日月交合¶
之時於是太陰不明太陽不見矣學者當使榮衞視日月交而¶
<pb:CK-KZ_JY238_02p044a>¶
交視日月行而行此內外相合者也太陽者前三日後三日於¶
是至於艮之時始與太陰別矣太陰元在其宫前四日至於八¶
日行於二十三日二十七日丑之時始與太陽別矣於是氣圓¶
而盛明焉日月與天地之氣無差此其所以長久者乎吾之榮¶
衛之氣能與之合則亦可以長生矣金丹者鍊玄珠也以玄珠¶
復還於本位是爲還元復命者然須審視五行何也人之五藏¶
各具其色而見焉故修九還之法先立壇象而作用焉壇者天¶
地之訣宇宙之宗乾坤之首龍虎之基也若夫無壇象者其猶¶
人之無舍者乎吾居壇中端身正坐觀四時之季與夫日月內¶
外相合肝屬於木則於春三月擇甲子日時於壇中正坐絶慮¶
<pb:CK-KZ_JY238_02p044b>¶
忘想常閉地戸微啓天門出入綿綿勿使奔速而專意使其榮¶
衞還於肝其氣自夾脊上通於腦由頂門下降入於口則漱之¶
以歸於十二重樓先傳於肺肺傳於腎腎傳於肝肝傳於心心¶
傳於脾脾傳入於元宫而神氣受之其數旣足則奔湊流歸於¶
舌下二竅之中其色青此肝氣之順者也餘者亦如之或曰何¶
以知其然歟曰肝氣初行之月於春三月而用甲子日時起功¶
者無諸藏氣所侵止轉其位使榮衞周於身經絡五藏其數旣¶
足以生元氣用資於身其中至精納於元宫夫五行生殺其氣¶
在於本位而不出焉至春求木王之時日乃復施之於元宫青¶
者肝之眞氣也再經五藏榮衛周身奔腠而出見者別在異色¶
<pb:CK-KZ_JY238_02p045a>¶
惟純青而已餘四氣亦如之五藏各具其色者斯其驗也金鎖¶
者何法也取白虎首經二六二七半以爲土取三五一以爲金¶
金者西方之正氣也鈆者白虎之眞氣也鎖者閉也閉陽中之¶
眞氣者也汞者青龍之眞精也夫至精者本乎四象眞氣之所¶
化故無形質焉鈆汞者惟土能制之於是氣得鈆汞始立體象¶
而爲二氣二氣相逢然後成寶故用密機暗奪虎鈆歸於青龍¶
之位鈆者本虎宫所住之物返歸青龍之位如不受殺氣犯破¶
元神五藏相順復住青龍之元宫焉旣有其鈆鈆能制汞汞旣¶
逢鈆自然相應而爲寶此金鎖也玄珠砂者何也取西方眞色¶
之金十有二兩至於十有五兩經鍊者不可用也金木相會心¶
<pb:CK-KZ_JY238_02p045b>¶
不可亂而專意焉用陰陽之數意亂則止夫玄珠者四象所成¶
也故以金木火土而成焉木則龍龍則陽也金則虎虎則陰也¶
汞成龍陽中之至精也鈆成虎陰中之至精也陽中有陰故鈆¶
能住汞汞能應鈆鈆汞相和玄珠立就矣先用暗機取眞鈆返¶
歸於青龍之元宫結就丹砂故汞自留鈆也鈆汞者龍虎之精¶
二氣各得其鈆自然共聚其名曰玄珠何以知之蓋汞伏於眞¶
鈆在於元宫復令金木相交受金之所克若夫心動則眞氣降¶
泄宜深制之可也於是不使出返本位去位不能故復入於元¶
宮與鉛相合此會合之合者也二十日結就玄珠在於十二重¶
樓至臍之下極熱如焚然令金木相交須加審詳焉以復其穴¶
<pb:CK-KZ_JY238_02p046a>¶
屬於土而具五行者也三十日內氣充而後體象具足可以奪¶
三百日天地之造化是爲金丹十月而滿則生於左脅之下其¶
形如櫻其體如血此所謂眞金丹者也永鎮元宫氣在神住回¶
精上朝於腦是爲飛仙焉上下關節俱開使丹氣往來於經絡¶
以變其骨三年是爲眞人焉或問曰所言三十日大功爲當三¶
年惟三十日乎今更言三年爲眞人何也曰三年一閏者天地¶
之氣滿於是有積餘之氣三年可積三十日以立天地日月度¶
量焉故三百日氣圓三年則上下俱足矣如人受二氣於胎必¶
三十日氣滿三百日造化而成形三年而後成人故三年者於¶
其中以爲三十日之大功者也學者能依天地亦以三年之內¶
<pb:CK-KZ_JY238_02p046b>¶
三十日積餘之氣爲之者上也如是則三年自有之氣固不亡¶
矣或問曰少之時重利輕生使元神破敗其氣減其精衰而至¶
於老其何以修道乎曰老陰奪少陽則其命長矣老陽奪少陰¶
則死不侵矣然則老得少氣依此施爲亦可奪天地之造化堅¶
固而長生者也故修道者須知吾受胎之元本父母之精氣者¶
也若夫鉛汞相投共爲四象入於中宫乃具五行五行受氣旣¶
足則以肝之氣行入於中宫四十五口以心之氣行入於中宫¶
三十五口腎之氣行入於中宫二十五口合於一百五之數是¶
爲眞氣依三元鍊神水者也神水者津液也三返鍊而爲之此¶
住世可也夫能不俟神氣之足依三元之正數所謂玄妙之旨¶
<pb:CK-KZ_JY238_02p047a>¶
也三元者天地人也以三元之氣返鍊神水以爲寶永鎮丹田¶
固守元神可以長生奪少陽之道也法曰白虎首得長生遇眞¶
鉛卽延年下士而達三鉛亦可以歷萬春秋矣故鉛者萬物之¶
母也汞者萬物之父也鉛汞相合然後以象五行依數鍊足是¶
爲眞氣三元其名曰神水焉木三火二金四水五土六此五行¶
之正數也¶

** 　　契眞篇(眾言殽亂必折諸聖至哉斯人其獨也正)¶
含光子(范德昭也)曰人之大寶者神氣也神氣相離則命何從保之¶
乎若夫爪生於肉爪折則肉傷矣神氣不周於身則形器惡得¶
不衰謝哉含光子曰學道者多矣莫得其要吾嘗辨之有六其¶
<pb:CK-KZ_JY238_02p047b>¶
一曰吐納世之人皆曰吐納爲妙呼吸爲要斯不知咽喉之中¶
自有出入呼吸之氣尚何假於吐納乎夫吐納與出入呼吸亦¶
同耶不同則爲外物矣莊子曰凡人息之於咽喉聖人息之於¶
踵棲眞子曰神無力而氣常運形本靜而用無窮老子曰玄牝¶
之門是謂天地根綿綿若存用之不勤煙蘿子曰秪隨呼吸無¶
阻隔綿綿若存無逼迫嚥復閉氣則法自亂矣參同契曰服氣¶
洪腸胃吐吸正納邪元道經曰鼻引口吐不可排積元氣而可¶
以去浮寒客熱而已嚥氣可以救飢劣行氣可以通肌膚李棲¶
蟾曰服七宿二景之精嚥氣同於胎息非眞人之妙也吾觀諸¶
古先至人之論大道則知專尚吐納者其亦失之矣或者以其¶
<pb:CK-KZ_JY238_02p048a>¶
能不食而身輕自謂其腸無滓可以升於雲霄斯已惑矣登眞¶
隱訣曰長生必須斷穀氣穀未必能長生者也葛眞人曰達道¶
之士一日九餐而無苦終年不食而無傷不食者豈道之至乎¶
玄綱曰吐納以鍊藏導引以和體聖人之用吐納者蓋如此也¶
其二曰御女昔者黃帝游於赤水末學者聞之遂言御女金華¶
之道淺識浮僞者爭信之至於形枯產竭一無所得而不悟也¶
斯道也蓋有由焉昔有裴君者豪士也支子元欲化之以長生¶
之道故設權變之方裴君旣得道則曰吾常患此賴改之早耳¶
由是其言曼衍於世乃有五字三峰之論黃書赤界之訣以誣¶
前眞甚可懼也陶眞人曰採女求不死採藥求飛仙其險危甚¶
<pb:CK-KZ_JY238_02p048b>¶
於水火殺伐速於斧斤者也眞誥曰吾見學採御者死未見學¶
採御而生也誠使精氣不失且未足以成眞苟有傷焉斯有尾¶
閭之患矣夫吾身之中自有少女焉好鉛華者皆求他女而不¶
知求諸其身經曰嬌女窈窕翳霄輝重堂煥煥明八威太山野¶
人曰少女之術滿百數採藥還元非凡女由是觀之腎者身之¶
烈女也能採其氣先自腰臍通滿五臟上連首脊而有聲日行¶
一千二百氣彼所謂御女者一千有二百蓋此氣也惡有能御¶
如是者耶楊眞人曰世上道書多誤人開圖閱錄益亂神善乎¶
廣成子之言無勞汝形無搖汝精少思寡欲可以養生此誠學¶
道之要也其三曰雜術傍門夫南宫小術蓋有萬條非大道也¶
<pb:CK-KZ_JY238_02p049a>¶
或存思五藏靈芽之氣赤白青黃歸於五藏至於想夫青龍白¶
虎朱雀玄武精光形影七魄三魂或履罡步斗以習升天而行¶
或六甲六辰以服符藥或行房中九一之方或導引按摩屈伸¶
偃仰晝夜拗折其身體血氣爲之奔走上下沸騰反自損焉或¶
存思內想凝心絶慮制魄思神然一思想則一神出日損一日¶
焉或立壇而醮以求福祐或修燒鍊用桑鹽以爲藥朱汞以爲¶
丹金鼎瓷爐黑鉛白錫草石糞穢妄配虛無或吐納以引外邪¶
之氣腸鳴腹脹而傷正氣若龜者其性有壽非因學氣而然也¶
或慕毛女而服餌世非無松柏也而北女之後未有能飛空而¶
行者也或服食金石草木以固其形而不知金石草木之性不¶
<pb:CK-KZ_JY238_02p049b>¶
究四時逆順之宜或清靜無慾修仙鍊行寂寞苦空休糧辟穀¶
兀然湛然形如槁木志如死灰然不知天地之運動也凡此者¶
皆非吾所謂之道也徒有好學之名而無學仙之事欲求長生¶
乃趨死路亦可哀哉經曰僞道養形眞道養神吾將言其眞者¶
焉其四曰神氣有用此守三歸一者也知恬淡自守而孰知恬¶
淡之中有性乎知虛無以爲理而孰知虛無之中無不爲乎徒¶
委志於寂嘿者無益也爲道日損損之又損至於無爲無爲者¶
無不爲也損者損塵勞祛世事也無爲非拱手也立無爲之方¶
顯無爲之用者也觀此者當知神氣之妙用也棲眞子曰氣在¶
乎運神在乎用返神服氣安而不動方名靜者也斯與入定者¶
<pb:CK-KZ_JY238_02p050a>¶
同焉經曰氣來入身謂之生神去於身謂之死故至人息於神¶
踵踵者首也(非臍下)羅眞人以爲乃上界天門難入者也其惟出¶
靈神而不呼吸焉元者坤宮之氣升結而爲形靈者乾全於天¶
之神降合而爲體是知人者與天地俱受氣於虛皇宜能與天¶
地同其壽者也故眞人者與天地爲常神因氣而結氣假神而¶
留神氣相并則後天不老矣煙蘿子曰中有白元君肌膚凝皓¶
雪元君者靈神之氣象也學道者能識之得道過半矣何以識¶
之乎曰存思其白氣自臍之下至於腰於脊上徹於泥丸此眞¶
結丹之圖眞元之用也於是清利泥丸安住丹靈三不妄出六¶
不妄入三者何也內氣不出外氣不入然非閉氣也六者何也¶
<pb:CK-KZ_JY238_02p050b>¶
目不妄視耳不妄聽口不妄言與味身不妄觸與受鼻不妄香¶
與臭意不妄想與思如是則外事不入內氣不盜也八邪者飢¶
飽勞逸風寒暑濕也傷於眞氣則生疾矣其五曰眞一鍊質分¶
形古先至人有分形散影之道何以致之乎此金水分形者也¶
夫日之中水之中鏡之中皆能分形者歟分形之日元神六甲¶
一日而出當斯之時其勿怖焉夫識玄珠則知法矣如冬至之¶
聞雷法當烹之則功成行滿達上清矣其六曰玄一鍊神結胎¶
劉根曰凝入丹田成童而出此結胎者也故精有主焉氣有源¶
焉呼吸綿綿合於自然則胎結而眞全矣夫蚌飲月華之氣猶¶
成珠於腹况鍊其神乎是以鍊氣成形其名曰仙人鍊仙成形¶
<pb:CK-KZ_JY238_02p051a>¶
其名曰眞人鍊眞成形其名曰至人鍊聖成形其名曰神人經¶
曰渺渺任玄津自然鍊我神趙大信曰一藏龍光歸於淨室此¶
存妙之本也夫鍊氣成形者導養之士也上可千歲下可百歲¶
止是舊形終不得道故呉天師曰壽如龜鶴非神仙也昔青精¶
先生壽三千歲綵女以問彭祖曰斯人仙乎彭祖曰導養之士¶
也夫龍通結珠其珠出則身自退換其名曰天龍高眞所修者¶
亦如龍焉天眞者鍊其形其神其氣雖變見不測然猶拘於氣¶
象者也王屋山有退骨洞得道上昇皆退其凡軀蓋有形者不¶
以昇天然則鍊出之身爲氣象所拘况父母所傳之體豈能久¶
留乎雖壽矣而猶未離乎陰陽之界者也道之初成進於一天¶
<pb:CK-KZ_JY238_02p051b>¶
九百萬歲復進一天焉每進一天壽加倍焉壽至二十倍則修¶
鍊至矣於是昇於無色之界及其至於天龍帝龍羅覺長天其¶
壽蓋一千二百七萬九千七百七十五億五千二百歲然猶在¶
陰陽遷變之中未能入於無形者也安期生乘駿麟而見三皇¶
神姥以問陽九百六之烖神姥曰陰陽運盡水火焚漂乎天地¶
三界變滅惟乾陽金闕坤宮明堂存焉於是十眞之外歸於金¶
闕大力神王歸於明堂純陽不壞純陰不消者也何以能鍊至¶
於十眞之外乎曰鍊形不爲氣鍊氣不爲形其氣可以見而其¶
形不可覩也出不爲氣也入不爲息也入於無形不使遷變蓋¶
氣象不能拘矣是蓋與虛皇上眞同者也¶
<pb:CK-KZ_JY238_02p052a>¶

** 　　修眞篇(導通穀海調適神舍專心任眞靜而觀化)¶
至游子曰人之元首有九竅焉其上象乎九天其下法乎九地¶
者也身有九竅復有五城十二樓金堂瓊宮神所保之九宮太¶
一者何謂也專心任眞惟存乎一宫則渙然見矣於是百邪自¶
除眾福鼎來用此道也吾有六氣之方修身之旨焉呬者主於¶
肺也呵者主於心也噓者主於肝也呼者主於脾也吹者主於¶
腎也嘻者主於三焦也三焦者法象乎三十有六氣分行於五¶
藏六腑通導乎水穀之海調適乎形神之舍夫欲養神者必先¶
養其氣欲養氣者必先養其腦欲養腦者必先養其精欲養精¶
者必先養其血欲養血者必先養其唾欲養唾者必先養其水¶
<pb:CK-KZ_JY238_02p052b>¶
然後可也九還七返者何謂也大而論之則一年也小而論之¶
則一日也晝夜一周而天降地騰矣故自寅而至於申斯七返¶
者也復至於坤斯九還者也神仙之要莫大乎存想存者存我¶
神也想者瞑目見其形收心見其心目不離於身身不離於神¶
此存想之漸也其次當養性焉養性之道欲少勞而不可極也¶
不可强其所不堪也食飲欲少而不欲頓常若飽中之飢飢中¶
之飽此善養生者也是以先飢而食先渴而飲食已則行以手¶
摩其腹者其數百暮臥則閉地之戸不然則眞氣失而邪自其¶
外入矣屈膝偃外枕右而寢其名曰吉祥春夏則蚤興秋冬則¶
晏興其蚤興也勿前於雞鳴其晏興也勿後於日出常聞雞鳴¶
<pb:CK-KZ_JY238_02p053a>¶
而念身中有人其長三寸黑衣而立念之久則可以視萬里之¶
外矣吾之動止孰亦知夫有所禁乎晦日勿歌朔日勿笑前後¶
溲勿視日月星辰勿視西北車勿奔馬勿馳井勿越竈勿跨枕¶
勿高唾勿遠眠勿舉席坐臥勿犯風霜此未足語修眞之至也¶
吾聞諸太上曰氣象天地變通莫測陽龍陰虎木液金精上入¶
於泥丸下注於丹田採五石以哺百神內丹成則外丹應外丹¶
應而內丹未充亦未可以升舉矣或聞乎金聲玉振者道將成¶
之徵也¶

** 　　悟眞篇(行於黃道陰剝陽純玄珠有象太一歸眞)¶
張平叔(名伯端天台人)曰道有二焉夫鍊五芽之氣服七曜之光注想¶
<pb:CK-KZ_JY238_02p053b>¶
按摩納清吐濁誦經持咒飲水吞符扣齒集神絶肉辟穀存神¶
閉息補腦還精及夫餌草木鍛金石是爲幻化有爲之用所謂¶
易遇而難成者也況夫閉息者入定出神其理屬於純陰其舍¶
難固不免用遷移之法未得所謂自然無漏之果豈能回陽換¶
骨而升天者哉吾有九轉金液還丹之道在乎究陰陽達造化¶
追二氣於黃道會三性於元宮攢簇五行和合四象龍吟虎嘯¶
夫唱婦隨玉鼎湯温金爐火起於是始得玄珠有象太一歸眞¶
矣其用功也蓋斯須焉至若防危慮險在謹於逆順抽添而已¶
養正持盈在謹於守雌抱一而已如是復陽生之氣剝陰殺之¶
形節候旣周脫胎神化矣而學者乃以鉛汞爲二氣五藏爲五¶
<pb:CK-KZ_JY238_02p054a>¶
行心腎爲坎離肝肺爲龍虎神氣爲子母津精爲鉛汞不知浮¶
沉賓主之理何以異乎以他人爲親者哉是殆不知金木相克¶
之幽微陰陽互用之要妙於是使日月失道鉛汞異爐欲望還¶
丹之成不亦難歟觀夫群書皆云日魂月魄庚虎甲龍水銀朱¶
砂白金黑鉛坎男離女凝成金液不知眞鉛眞汞爲何物也今¶
掇其詩五篇¶
一曰伏鍊三黃及四神若尋草木更非眞陰陽得位歸交感二¶
八相當自合親潭底日紅陰怪滅山頭月白藥苗新時人不識¶
眞鉛汞不是凡砂及水銀¶
二曰人人盡有長生藥自是愚迷枉棄抛甘露降時天地合黃¶
<pb:CK-KZ_JY238_02p054b>¶
芽生處坎離交井蛙將謂無龍窟籬鷃爭知有鳳巢丹就自然¶
金滿屋何須尋草學燒茅¶
三曰不識玄中顛倒顛爭知火裏好栽蓮牽將白虎歸家養產¶
箇明珠似月圓謾守藥爐看火候但修神定自然安羣陰剝盡¶
丹成熟跳出凡籠不是難¶
四曰要知產藥川源處只在西南是本鄉鉛見癸生須爭採金¶
逢望遠不堪嘗送歸土釜牢封閉次入流珠厮配當藥重一斤¶
須二八調停火候託陰陽¶
五曰三五一都三箇字古今明者實然稀東三南二同成五北¶
一西方四共之戊己自歸生數五三家相見產嬰兒嬰兒是一¶
<pb:CK-KZ_JY238_02p055a>¶
含眞氣十月胎圓合聖基¶
平叔以爲未盡又爲短章復掇其要焉¶
其一曰日居離位反爲女坎配蟾宮卻是男不會箇中顛倒意¶
休將管見作高談¶
其二曰卦中設象像儀形得象忘言意自明後世迷徒惟泥像¶
卻行卦氣望飛昇¶
其三曰咽津納氣是人行有物方能萬物生鼎內若無眞種子¶
猶如猛火煮空鐺¶
其四曰華嶽山頭雄虎嘯扶桑海底牝龍吟黃婆自解相媒合¶
遣作夫妻共一心¶
<pb:CK-KZ_JY238_02p055b>¶
其五曰不識陽精及主賓知他那箇是踈親房中空閉尾閭穴¶
誤殺閻浮多少人¶
其六曰用鉛不得用凡鉛用了眞鉛也棄捐此是用鉛玄妙訣¶
用鉛不用是誠言¶
其七曰西山白虎性猖狂東海青龍不可當兩手捉來令死斗¶
化成一塊紫金霜¶
其八曰竹破還將竹補宜覆雛須用卵爲之萬般非類徒勞力¶
爭似眞鉛合聖機¶
其九曰雪山一味好醍醐傾入陰陽造化爐若遇崑崙西北去¶
張騫始得見麻姑¶
<pb:CK-KZ_JY238_02p056a>¶
其十曰八月十五玩蟾輝正是金精壯盛時若到一陽纔起復¶
便將見火莫淹遲¶
其十一曰玄牝之門世莫知指他口鼻妄施爲饒君吐納經千¶
載爭得金烏搦兔兒¶
其十二曰須將死戸爲生戸莫執生門作死門若會殺機明返¶
覆始知害裏卻生恩¶
其十三曰月纔天際半輪明早見龍吟虎嘯聲便好堅心修二¶
八一時辰內管丹成¶
其十四曰偃月爐中玉蘂生朱砂鼎內水銀平只因火裏調和¶
後種得黃芽漸長成¶
<pb:CK-KZ_JY238_02p056b>¶
其十五曰夢謁西華到九天分明授我指玄篇其中簡易無多¶
旨只是教人鍊汞鉛¶
其十六曰華池宴罷月凝輝跨箇金龍訪紫微從此眾仙相識¶
後海潮陵谷任遷移¶
其十七曰赫赤金丹一日成古仙詩語最堪聽若言九載三年¶
者盡是無稽款日程¶
其十八太一曰女子著青衣郎君披素練見之不可用用之不¶
可見夫婦若相逢恩情自留戀爐中火焰紅眞人自出現¶

** 　　洞眞篇(潛存五芽並用六氣淡乎無思神守其位)¶
于眞人曰自元命太歲之日子之後午之前趺坐靜室心地湛¶
<pb:CK-KZ_JY238_02p057a>¶
然無思無慮於是東向扣齒鳴天鼓者三十有六想吾首蔭其¶
華蓋坐據狻猊左侍青龍右侍白虎前有朱雀後有玄武心拜¶
四方以左右手托膝搖其臍腹左三右七熱摩左右手拭其面¶
目耳頂隨其時行之者三返千日則神從頂出矣懼則想回焉¶
其一先想吾身坐五色神雲之中雲覆其頂想定默默祝曰五¶
氣混生玄上之精充布五藏六脘鮮明內灌外逸表裏俱清滅¶
穢招眞我飛太靈祝已於是先及青陽之精青陽之雲嚥津者¶
九結爲九神狀如木星玉帶青衣冠下布於肝之內與神相向¶
而坐順時吐息次吸靈丹之精赤神之雲嚥津者八結爲八神¶
狀如火星玉帶赤衣冠下布於心之內與神相向而坐順時吐¶
<pb:CK-KZ_JY238_02p057b>¶
息次吸金魄之精白神之雲嚥津者六結爲六神狀如金星玉¶
帶白衣冠下布於肺之內與神相向而坐順時吐息次吸玄曜¶
之精黑神之雲嚥津者五結爲五神狀如水星玉帶黑衣冠下¶
布於絳宮穿二膀胱入於尾閭上於夾脊布於二腎之內左三¶
右二與神相向而坐順時吐息午則呵卯則噓酉則呬每行氣¶
旣已則閉其氣熱摩左右手以擦其面至於熱以左右手掩其¶
耳使不聞聲以指扣天鼓者三十有六(天鼓者玉枕骨)每行氣旣已扣¶
其齒三通嚥者三呼者三(皆從反聲)於是吹腎呵心噓肝呬肺嘻三¶
焦呼脾嚥者爲吐爲瀉其二先想左目出日右目出月皆徑九¶
寸在於兩耳之上其名曰六合高窗想定默祝曰太上玄一九¶
<pb:CK-KZ_JY238_02p058a>¶
皇吐精三五七變洞觀幽冥日月垂光下徹神庭俠照六合太¶
一黃靈帝君命簡金書不傾五老奉符天地常甯俾我不死以¶
致眞靈卻喝萬邪禍害滅平上朝天皇還老返嬰大帝有制百¶
神敬聽祝已於是吸日月焉一息氣嚥津二十有七結爲二十¶
七帝君九帝君下入於絳宫穿於尾閭上衝於泥丸關之境九¶
帝君又中布於中關之境九帝君下穿絳宫布於下關之境其¶
神俱紫衮冕焉三關者何也腦也心也臍也使日月遍於一身¶
內徹泥丸下達五藏之中皆覺洞照內外如一身與日月之光¶
共合焉良久扣齒九通用嘻以吐息者二十有五度每日行止¶
寢坐心存二十有四星其大踰寸如連結之狀又存星之中有¶
<pb:CK-KZ_JY238_02p058b>¶
一人焉是爲二十有四星如嬰兒初生而無衣於是二十有四¶
星自噓中而降環身之外者一周祝曰二十四眞回入黃庭口¶
吐黃氣灌我命門千精攝服百神受靈使我骨强魂魄安寧五¶
藏受符天地相傾祝已則吸二十四星焉二息氣嚥津者二十¶
有四凡其嚥也則覺一星吞入於口徑至於臍之下復覺星之¶
光出爲二十四眞人俱口吐黃氣如煙焉布於臍之下鬱然洞¶
徹於內外良久用呼以吐息者十有五度凡用呵噓呬嘻呼吹¶
旣已則出氣之濁者十吐焉想其形應乎五色仍想吾之身焉¶

** 　　崇眞篇(丙丁爲性壬癸爲命學而窮理乃識其正)¶
崇眞子(晉道成也)曰存三守一者學道之要也三者何謂也精也氣¶
<pb:CK-KZ_JY238_02p059a>¶
也神也吾所謂眞三寶者也抱一者何謂也抱守元陽眞氣也¶
神本在心屬於南方丙丁之火心中有性性屬於陽焉腎者能¶
生元陽眞氣泄而爲精祕而爲眞氣屬於北方壬癸之水水爲¶
命命屬於陰焉夫能知存三守一之道使氣守精精守神神守¶
氣久而神定氣和仙道可成矣女子專意不離乳房之中浮皮¶
之內旬歲補滿眞氣其功與男子同焉其妙也在乎心無所思¶
耳無所聞目無所視一意專靜精進勤行則寒暑不侵蜂蠆不¶
毒攫鳥不摶鷙獸不噬色返乎孺子力壯乎虎兕七孔洞徹夜¶
視如晝心識開悟道氣自歸吹呵可以治疾病噀吐可以叱鬼¶
神於是神移於上霄矣彼清都閬苑夫何遠之有¶
<pb:CK-KZ_JY238_02p059b>¶

** 　　返眞篇(虛谷探玄而測其源內返眞性復命歸根)¶
虛谷子(劉烈也)曰夫惟渾淪旣判清濁已分爾爲萬物之靈我得¶
一元之秀其秀本無死壞者歟其終自取滅亡者歟名利蟻爭¶
是非蜂起於斯之際將欲返眞性而歸根挫銳解紛安居樂業¶
一靈頓息萬境俱忘其亦有道矣惟以智慧之刃可以斷煩惱¶
之鞅者也是以甘言巧笑烈士之心不可移也曲眉豐頰高士¶
之目不可入也於是去彼取此體物知身必澄澄寂寂以忘其¶
情故神化氣而氣化形者窮委之塞也靈自明而照自照者妙¶
用之通也杳冥之外恍惚之中此崑崙虛谷之生涯者也吾有¶
二歧綿綿焉可以直入於天端有一田曲曲焉可以回環於地¶
<pb:CK-KZ_JY238_02p060a>¶
要潛馳坤馬逆泝銀河璇璣運動於一身煙雲發泄於七竅萬¶
神齊至百脈流通二氣混合以回風三宫陞降而不息於是返¶
照慧燈而自見焉寥天清簌而誰聞焉此何道也無爲爲功有¶
爲爲用者也然後收藏在器動靜曰機始剏玉爐次安金鼎上¶
玄下扎左陰右陽龍虎交騰坎離互作推排四象攢合五行七¶
曜參羅八門開闔於是子母相守而嬰兒姹女親矣媒妁和合¶
而夫婦諧矣化土水火符應日時兔肺烏肝其藥合乎一斤之¶
數者也黃芽白雪其精產乎二地之英者也其功旣成則三萬¶
有六千之神上朝於帝而吾於是可以度世奪九億九萬之數¶
也況乃至道全神在乎金丹化體而已自然入有從有歸無於¶
<pb:CK-KZ_JY238_02p060b>¶
無有無相通形神俱妙落三尸而超三界朝上清而證上仙逃¶
走陰陽如是與天地齊矣彷徨四達出入八荒時行則行意往¶
則往又惡有生死禍福者乎著還丹虛谷百篇今取十四篇表¶
而出之¶
其一曰此理幽微達者稀擘開混沌立丹基一霐金水氷澌結¶
三尺寒霜火焰飛南北坎離分卦象晨昏符火合天機一丸變¶
就純陽體緩轡揚鞭入紫微¶
其二曰樓觀飛空異市朝門迎雙道接煙霄玄爐白雪金童掃¶
素鼎黃芽玉女澆風入碧池搖菡萏月穿眞館照芭蕉臺中秀¶
麗忘機侣千古曾經眼下消¶
<pb:CK-KZ_JY238_02p061a>¶
其三曰泛泛飄飄不繫舟眞神時變九霄遊水中有火還相合¶
陰裏生陽卻自由白面郞君驅虎尾朱衣童子把龍頭逍遙一¶
入瑤臺去不管人間春復秋¶
其四曰擺脫塵勞滌寸心不教時事等閑侵澄澄固坐調眞氣¶
默默忘情養聖金歧路兩條通巨海銀河千派瀉高岑此中關¶
鍵吾家事二八回還踵息深¶
其五曰白玉龜峰阿母家薄侵紅日爛三花一泓酥滴桑梢露¶
九片黃輕谷口霞鶴頂有丹呈秀麗雲心無着洩光華當時若¶
不尋雙徑徒費漫漫走海涯¶
其六曰一氣寥空素樸胚玄黃分擘兩儀開坎離猶是乾坤主¶
<pb:CK-KZ_JY238_02p061b>¶
烏兔元因日月胎有水盡歸東海去無星不向北辰回三才我¶
得居中秀造化生成自合來¶
其七曰空心萬籟奏佳音神室虛凝夜正深浪簇雪花開鼎面¶
光嬉星彩燦爐心五行聚會庚還乙三姓同歸丙返壬造化有¶
功堪矚目火中菡萏吐黃金¶
其八曰還元返本一歸家漸見枯枝發嫩芽要識刀圭求戊己¶
須知水火是河車初時傳得金蓮種次後開來玉樹花兒女雙¶
雙朱戸裏夜深還共醉流霞¶
其九曰忽拈詩筆縱天才春髓温温滿滿盃混沌誰將分擘破¶
鴻濛我自琢磨開金蓮下向丹池種玉樹移安翠嶺栽自是家¶
<pb:CK-KZ_JY238_02p062a>¶
園風景好坎男離女一齊來¶
其十曰誰信還丹事不深肯於三五一中尋若知庚甲擒龍虎¶
要識浮沉定木金坤六產成離內火乾三生得坎家壬丹經子¶
史明明說自是迷徒不着心¶
其十一曰不信浮華誤了身有誰肯問已求眞三回賀旦添三¶
月一度飛花減一春陽氣如煙誠可惜荒郊似水莫因循書名¶
竹帛千千兆看取從前得道人¶
其十二曰都言大隱混鄽羅卻笑山居養太和名利薄時人事¶
薄交求多後是非多綠水青山超性窟柳眉丹臉䧟身河借問¶
貨餘能敵國無常買得不來麽¶
<pb:CK-KZ_JY238_02p062b>¶
其十三曰日月循環子細推天罡指凖在璇璣大功欲就三千¶
日妙用無虧十二時四八陰消除滓濁九三陽長合希夷玄關¶
句句眞消息盡向詩中漏洩機¶
其十四曰太乙神爐三疊存周回上下法乾坤天旋地伏龜蛇¶
應陰殺陽生卯酉門火進屯蒙常燠燠鼎涵金水鎮温温玄珠¶
鍊就金光燦用獻虛皇最上尊¶

** 　　修眞指玄篇(五行倒植三田返覆冬子夏午神氣內蓄)¶
華陽眞人(施肩吾)曰吾聞之正陽眞人(鍾離雲房)言玉清上清太清太¶
無太虛太空太質云者蓋大道有無之相生以立天地之基標¶
者也以人言之則三清者父母之精氣神聚而爲胎精血爲表¶
<pb:CK-KZ_JY238_02p063a>¶
精氣爲裏如天地之清濁者也純陽眞人以爲龍虎交合而結¶
內丹三百日而眞氣生鍊就陽神始在黃庭次居內院終出天¶
門此人之三清者也腎爲水水中生元氣可比於地也心爲火¶
火中生眞土可比土石之聚也脾者隨呼而舒以引於腎氣而¶
上行隨吸而入以接於心氣而下降故呼吸之間般運天地純¶
粹之氣入於中宫飲食之際受納萬物秀實之氣資於四體此¶
人之三才者也純陽眞人曰父母交合而生身人之三才也心¶
腎交合而生丹吾之三才也華陽眞人曰斯言也其玄矣乎月¶
者太陰之精也陰不得陽則不生所以月受日魂而爲明也日¶
者太陽之精也陽不得陰則不成所以日得月魄而見也試言¶
<pb:CK-KZ_JY238_02p063b>¶
乎內則猶腎氣傳於肝氣肝氣出而腎之餘陰絶矣所以魂生¶
於肝焉心液傳於肺液肺液生而心之餘陽絶矣所以魄生於¶
肺焉於腎氣之中而取眞一之水心液之中而取正陽之氣卽¶
眞一之水爲胎如日魂得月魄而明也眞一之水得正陽之氣¶
爲主如月魄得日魂而照也一歲有二十四氣一日之間亦有¶
二十四時焉故亥子丑之時壬癸之位也而小雪大雪冬至小¶
寒大寒屬焉寅卯辰之時甲乙之位也而立春雨水驚蟄春分¶
清明穀雨屬焉巳午未之時丙丁之位也而立夏小滿芒種夏¶
至小暑大暑屬焉申酉戌之時庚辛之位也而立秋處暑白露¶
秋分寒露霜降立冬屬焉(五日一候三候一氣三氣一節二節一時)十二時者陽時¶
<pb:CK-KZ_JY238_02p064a>¶
也十干者陰時也艮巽坤乾者四卦時也合而爲二十四時與¶
天地二十四氣同焉一日十二時時爲三十度共三百六十與¶
天地三百六十度同焉天地之春夏秋冬日月之弦望晦朔人¶
之子午卯酉四時同焉知其時候以法致之則丹全氣足可以¶
長生鍊氣成神可以入聖五行者相生者也故肺氣得腎氣方¶
行焉心氣得肝氣方行焉脾氣得心氣方行焉肺氣得脾氣方¶
行焉及於三田則精中生氣祕其精而氣自壯矣氣中生神養¶
其氣而神自清矣五行相生可以延年三田返覆可以超凡人¶
有九宮何也丹元宮者腎也朱陵宮者小腸也蘭臺宮者肝也¶
天霐宮者膽也黃庭宮者脾也玄靈宮者大腸也尚書宮者肺¶
<pb:CK-KZ_JY238_02p064b>¶
也玉房宮者膀胱也絳霄宮者心也以九州言之則冀州者腎¶
也兖州者膀胱也青州者肝也徐州者膽也揚州者心也荆州¶
者小腸也梁州者肺也雍州者大腸也豫州者脾也以形言之¶
肺長八寸其狀如華蓋心長九寸其狀如垂蓮肝長七寸其狀¶
如懸瓠腎長三寸其狀如懸石脾長七寸六分其狀如覆盆其¶
類不可窮也腎氣之中取水心液之上取氣氣上水下是爲未¶
濟之卦也腎氣入於頂眞水下降心氣入於丹田眞氣上升是¶
爲旣濟之卦也心腎交合而成內丹肝肺傳送而爲火候以合¶
天地升降之宜日月進退之數焉龍虎何以交合歟自辰巳至¶
於午而止其津分三嚥之於是幽室靜坐疊掌盤膝忘思絶慮¶
<pb:CK-KZ_JY238_02p065a>¶
微以升腰閉目冥心滿口含津鼻之中細細出息引極再入含¶
津以壓之眞龍不上升矣引息抽之眞虎不下降矣初覺其咽¶
乾次覺其心沖終覺其情暢龍虎旣合於是無質以生質其形¶
如黍還於黃庭是爲玄珠者也若鍊之火候不差斯爲金丹焉¶
火者三昧眞火也昇降循環有周天之道焉十五兩爲三百六¶
十銖有周天之度焉天氣五日一候故修鍊者亦五日一進退¶
火候焉三氣在於黃庭其法用戌亥至於子靜坐幽室屏去思¶
慮微隱於几輕脅其腹使鼻中綿綿用之不勤默存丹田如火¶
輪焉其轉不倦脅之勿動困則暫止再脅者蓋以聚所散之氣¶
想火轉之於腎心火下入於黃庭始則其腹微痛次則漸熱行¶
<pb:CK-KZ_JY238_02p065b>¶
之可以補虛益氣積而延年若與前之龍虎并行百日下火五¶
兩自戌至於子鍊精成汞而藥力全矣二百日下火十兩自酉¶
至於子鍊汞成砂而胞胎堅矣三百日下火十五兩自申至於¶
子鍊砂成金而純陽氣生矣何以取火乎以念珠一百八凝息¶
計數數足方得一銖焉何以肘後飛金晶乎用子之時一陽初¶
動而下功披衣正坐握固存神扣齒二十四通集神和氣忘思¶
絶慮閉目冥心存下丹田微偃其脊始覺腰之下稍熱如未熱¶
則再偃至熱則止於是氣過於尾閭下關次過於夾脊雙關次¶
過於玉京上關(在心之左)以至升偃一撞三關入於泥丸日出而止¶
行之一夕可全一年之損如滿其數則可以補腦益髓返老還¶
<pb:CK-KZ_JY238_02p066a>¶
童矣故辰巳曰交合戌亥曰進火子曰退火何以謂之金液還¶
丹乎其法用子之時靜坐存昇掩耳閉息輕輕擺撒使腎氣入¶
於頂攻擊神水下降自上腭而來清涼美甘不漱而嚥久之骨¶
健身輕勝寒暑矣何以謂之玉液還丹乎其法用辰巳之時交¶
合焉靜坐絶思慮以舌拄牙縫雙收二頰有津則嚥之無津則¶
嚥其氣滿乎三百六十之數此自肺而升者也可以益一年之¶
損而已(有內丹不用此)於子之時存升偃脊一撞三關旣入於頂急閉¶
其息掩耳擺撒金液使下降焉於是不漱而嚥於時卽高身起¶
腹舉腰正坐使金液隨元氣散入四支通流百脈是爲金液鍊¶
形者也久之目視金華體出金光不止長生而已於午之前(辰巳)¶
<pb:CK-KZ_JY238_02p066b>¶
(時)收頰嚥氣補虛數足乃繼而用之方咽未嚥之際忽升身正¶
坐高舉其腹氣入於四支百脈傳入於經絡百日則肌如玉血¶
如膏顏如嬰矣鍊之法有二其一以丹鍊形三田反覆者也其¶
一以無丹鍊形五行顛倒者是爲玉液鍊形也存升偃脊一撞¶
三關直入於泥丸掩耳閉息金液下降卽舉腹升起丹田純陽¶
一升一降相見於重樓之下是爲旣濟始成一珠其大如黍其¶
色瑩而黃乃還於黃庭是爲金粟遂出金光於皮毛計功定其¶
息數此旣濟者也人之元氣日一循環焉其元神旬一交番焉¶
甲乙之日卯時鍊肝氣丙丁之日午時鍊心氣庚辛之日酉時¶
鍊肺氣壬癸之日子時鍊腎氣皆鍊之成神焉惟脾無正氣而¶
<pb:CK-KZ_JY238_02p067a>¶
不受鍊戊己之日安閑可也正坐靜室屏思慮扣齒二十四惟¶
心在道神定氣和默觀所鍊之藏心至則氣自至矣丹田純陽¶
之火至是爲三花和會非比三昧之火也旬鍊之一番焉凡百¶
日每藏各鍊十番於是氣升神見各隨其色紛紜上起回觀反¶
照見五色之雲興於壺中此鍊氣成神上朝天元並入神宮者¶
也然懼外魔以亂天眞當速收內觀以起火焉故曰欲長生者¶
鍊丹下火可也欲不死者還丹鍊形可也欲升仙者鍊氣成神¶
可也煙蘿子曰仙者嚥氣閉息不入喉中往來當其氣滿難住¶
正坐升舉其腰身如是不止氣衝凝滯而又可以延息少時矣¶
積氣生液內滋於五藏六腑外潤於皮膚此安樂之上法也然¶
<pb:CK-KZ_JY238_02p067b>¶
未盡玄微焉玄微之道在夫幽室靜坐絶慮忘思嚥氣閉息急¶
則升身放則換氣而奪餘息於是心腹空而首目清利體充悅¶
而神氣調和此延年之法也或飲食過度則閉息虛心自然消¶
除矣或氣血凝滯則閉息默觀病之所在病則愈矣夫納九嚥¶
一存三放七定息內觀事無不畢此長生之訣也何謂也鼻入¶
清氣而納之九分咽中一嚥不使所入之氣往來覺其急則舉¶
身取氣放息勿令出盡常存二三焉當其閉息之際默觀五藏¶
氣自通和則其疾去矣正陽眞人曰欲覺陽公長子須是多入¶
少出從其男女相爭過時求取眞一純陽眞人釋之曰陽公乾¶
也乾一索於坤而生震震爲長子在人爲肝在時爲卯是爲泰¶
<pb:CK-KZ_JY238_02p068a>¶
卦三陽之候也於時腎之氣爲嬰兒上傳於肝心之液爲姹女¶
下降於肺肺氣相交於是其鼻入多其口出少凝住不使傳降¶
焉是爲男女相爭積氣生液於是眞氣益多故曰過時求取眞¶
一者也然則玄微者不離於卯之時而已外應於泰內契坎離¶
氣交之候鼻入清氣升身內想默計周天之數凡三百有六十¶
可以奪一年之氣以補已往之損比之胎息無時焉弱者可以¶
骨健老者可以還童矣歧伯曰人之眞氣春藏於肝夏藏於心¶
秋藏於肺冬藏於腎肝心陽也肺腎陰也隨時養之不出冬夏¶
二至春秋二分之候所養之法淡然自適而無所惑靜坐內觀¶
所養之藏自然氣凝而有象有形焉故以陰氣爲胎以陽氣爲¶
<pb:CK-KZ_JY238_02p068b>¶
息氣住則形住是爲長生之要也靈樞曰天地反立陰陽逆生¶
鍊鉛鍊汞自然道生扁鵲曰冬至之後十有五日眞鉛積之一¶
分其狀如輕煙焉夫能鍊之可以安樂延年矣三十日眞鉛積¶
之二分其狀如薄霧焉夫能鍊之可以返老還童矣四十有五¶
日眞鉛積之三分其狀如垂露焉夫能鍊之可以留形住世矣¶
夏至之後十有五日眞汞積之一分其狀如戲蘂焉夫能鍊之¶
可以健骨輕身矣三十日眞汞積之二分其形如含蓮焉夫能¶
鍊之可以長生久視矣四十有五日眞汞積之三分其形如抱¶
卵焉夫能鍊之可以鍊形化氣矣故鍊眞鉛而爲陽胎鍊眞汞¶
而爲陰息以陰息爲陽胎自然有形化無形矣以陽胎投陰息¶
<pb:CK-KZ_JY238_02p069a>¶
自然無質生有質矣然歧伯不知時扁鵲不傳法若夫冬夏二¶
至則時未善也隨時內觀則法未盡也惟冬之子夏之午則凝¶
息留氣而後靜觀斂身集神而先注意焉斯可謂盡矣善矣是¶
以胎息之要在乎絶無動念譬夫以水澆石無可得入於是神¶
定氣和元靈自住眞胎自凝是爲無漏三年小成六年中成九¶
年大成者也神公言其胎息曰勤守中勿放逸外不入內不出¶
還本元萬事畢謹修持無時日曹道沖釋之曰勤守中者神識¶
內守也勿放逸者一意不散也外不入者對境如無也內不出¶
者居塵不染也還本元者專氣致柔也萬事畢者止外無求也¶
謹修持者勤而行之也無時日者長生久視也然則眞胎息者¶
<pb:CK-KZ_JY238_02p069b>¶
其惟物我兩絶神氣并集凝而爲胎住而爲息形神俱妙可以¶
長生神氣合體可以入聖於是窮理盡性以至於命自然神氣¶
交和無中生有內外明白以色爲空天眞元靈湛然自樂矣玉¶
皇有神用之訣曰存三守一高上元君釋之曰三者精氣神也¶
一者腎也腎中生氣心中生神神氣交而爲精精神住而還下¶
於是上存其神中存其氣下存其精三存旣畢則守其一在於¶
丹田不論內外之境與出入之法自然氣還元而自住爲胎焉¶
神隨氣而不散爲息焉神氣一體則無死生心腎一氣則無疾¶
病如是一切之境從何而入一切之念從何而出乎若厭乎塵¶
世則當升氣以爲神胎集神以爲氣主於是氣胎神息與有象¶
<pb:CK-KZ_JY238_02p070a>¶
之形分而二三化而萬億眞靈不散是爲入聖者太上玄機有¶
自然胎息之訣曰長生久視徐眞人釋之曰靜坐忘思久視於¶
上田則神長生矣久視於中田則氣長生矣久視於下田則形¶
長生矣視者視之勿離其視之所心神隨視而止腎氣應神而¶
傳自然有形之氣暗藏無象之神形中有胎胎中有息息以神¶
住神以氣存此久視之道也吾於天地之間止知其身其身之¶
內止知神氣而已故上視神宮則其神不散視久則鍊神神聚¶
爲胎以所傳之氣入而爲息自然而上也下視氣管其氣不散¶
視久則鍊氣氣聚爲胎以所存之神入而爲息自然而中也煉¶
氣會合常守丹田凝而爲胎住而爲息自然而下也上中下者¶
<pb:CK-KZ_JY238_02p070b>¶
三田之謂也腎之眞水者虎也心之正氣者龍也龍虎交而爲¶
玄珠火候足而爲金丹取辰之末巳之初是爲巽之時幽室正¶
坐滿口含津勿吐勿嚥以壓龍虎之氣使之不走交合而爲玄¶
珠焉其大如黍還於黃庭每元可以增眞氣一丈矣火候者何¶
也心之正陽之氣是爲眞火眞火上升是爲鍊形及其下降是¶
爲還元可以益氣而延年當戌之末亥之初是爲乾之時幽室¶
正坐脅腹勿動凝住上傳之腎氣不升內想眞火而下降行之¶
一日可以補一年之虛純陽眞人曰金丹之要存升開閉過關¶
無急火候無差產成金液者也於子之時一陽初動之後披衣¶
正坐握固內定存下腰身使腎合氣聚覺臍腹微熱漸升其身¶
<pb:CK-KZ_JY238_02p071a>¶
微偃其脊運腎之氣復過尾閭自下而上次過中關於玉京直¶
入於泥丸以補其腦自然髓實骨健若鍊金丹則作退火焉夫¶
龍虎相交爲玄珠以心火下降爲補益以肘後飛金晶爲補腦¶
之法並用是爲金丹焉玄珠者金丹之體也進退火候合於周¶
天之數三百日無差則爲金丹矣脅腹凝息行一百八之數自¶
子逆行至於午以心火下降而鍊黃庭於是五日加六銖二十¶
有五日移一時此進火者也升身偃脊行一百八數自子順行¶
至於午以腎背飛而補泥丸於是五日加六銖二十有五日移¶
一時此退火者也內丹旣凝而生純陽之氣是爲氣中有氣於¶
是不計晝夜升身正坐是爲太陽鍊之百日其身輕矣千日飛¶
<pb:CK-KZ_JY238_02p071b>¶
騰而入南宮爲仙夫以純陽隨其元氣所傳以鍊五藏之氣凝¶
爲胎元鍊氣可以成神矣丙丁之日其時用午庚辛之日其時¶
用酉壬癸之日其時用子甲乙之日其時用卯於是靜坐忘思¶
雙收二頰以喉中虛嚥爲法所嚥之數不過百焉十日澆遍百¶
日而足於是純陽之氣不能害於五藏五藏之元神隱於眞氣¶
而不散五藏之眞氣隱於元氣而不耗由是隨元氣所傳而鍊¶
其氣卽氣鍊神神自氣中而出止朝於元頂入於泥丸無丹者¶
行此法隨時澆灌可以鍊形焉¶

** 　　眞一內丹篇(閉息漱液陰陽以通一時之用一歲之功)¶
子復也丑臨也寅泰也卯大壯也辰夬也巳乾也午姤也未遯¶
<pb:CK-KZ_JY238_02p072a>¶
也申否也酉觀也戌剝也亥坤也歲有十二月日有十二時吾¶
以時易年矣每時運用乎二卦共十有二爻一歲之象也故一¶
時之用得一歲之功然自子至巳可以行也午之後不可用也¶
子之時先進火焉息者火也火陽爻也閉息三十有六是爲一¶
陽爻然後進水焉津者水也水陰爻也漱液二十有四是爲一¶
陰爻故子之時行乎復巳之後行乎姤常相對行之此一時而¶
用二卦者也子之時其爻一陽而五陰則先閉息三十有六然¶
後漱玉液二十有四旣已則復行午時之卦其爻一陰而五陽¶
則漱玉液二十有四而後閉息三十六者五過通於子則爲六¶
陰六陽可以奪一歲之用矣凡行持也依爻數陰陽爲之必平¶
<pb:CK-KZ_JY238_02p072b>¶
坐握固扣齒子之時面子之位餘亦如之行已則托天導引者¶
數過久之內丹結矣一歲之後可出之浴以太陽焉所謂出玉¶
池入金室大如彈黃如橘者也修氣者運陽以煉陰也陽始於¶
子盛於巳陰始於午盛於亥故常以子之時運用寅之時行持¶
至午則止避陰氣也¶

** 　　還丹參同篇(一氣精華得火乃滋還丹之根其在南離)¶
昔者燧人氏鑽木以出火女媧氏鍊石以補天斯合神丹之道¶
矣或曰何謂也曰木者汞之性也金者眞火也是以還丹之根¶
在乎南離焉何也生於太陽之中得火而後化乎形質者也其¶
一變則潛形乎混沌之中感處乎母之胎方受精華之氣此朱¶
<pb:CK-KZ_JY238_02p073a>¶
爲汞者也其二變則赤元之數合乎丹田爲受氣之因融化而¶
爲凝酥於是魂魄降於合抱之位此汞成雪者也其三變則青¶
神之液獨化於扶桑此雪成砂者也其四變則白虎之義其氣¶
其汞和矣復於根類此砂成黃者也其五變則玄黃之化密來¶
於后土氣充於上元剖分形質此黃成鉛金者也故曰一物含¶
五彩其斯之謂歟夫汞不得火則其身虛焉鉛得水則其體光¶
焉豈非月之兔其可見者耶日之烏其不可見者耶是以太上¶
之丹虛無之道也汞鉛者其何傳乎其出於恍惚而變於杳冥¶
者歟生於太初之始成於混沌之中爲乾之宗坤之本故氣運¶
者三千有六百年節候者九轉八瓊由是水火盈滿於丹田日¶
<pb:CK-KZ_JY238_02p073b>¶
月始終於鼎器從文鼓武靈鍊幽玄奪造化於爐托乾坤於掌¶
氣騰其身來往自然化龍於青汞之門伏虎於白金之路精沉¶
氣海氣抱精元玄黃體化氣類相須反南方之赤色故名還丹¶
之道焉五行以之顛倒八卦以之逆順魂也魄也降於合抱之¶
位其變化無窮矣紫府仙都玉洞丹室烏駕金蟾兔乘白馬於¶
是有神功焉夫月滿則虧日中則昃煥然玄象以魄交於其魂¶
金水制伏而無外曰屯曰蒙者藥也曰否曰泰者爐也所餘各¶
有配儷焉一歲者三百有六十日以應乎六十有四卦卦三百¶
有六十爻也一旬者一百有二十時晝夜行乎十有二爻(二卦也)¶
則三旬可以爲一歲而九旬斯爲三歲矣日月者晝夜如車之¶
<pb:CK-KZ_JY238_02p074a>¶
轉焉日有三十度天地轉關經曰三十輻共一轂當其無有車¶
之用也其乃應於法象之妙焉此於丹道蓋近矣詩曰關關雎¶
鳩在河之洲雌不孤居雄不獨游者也是物之芸芸各歸其根¶
類同以聚矣去汞則分矣素書所謂同氣相感者也陰符曰黃¶
腰㗖虎水木相刑榆甘柔金河車伏汞其祕蓋在乎神水華池¶
焉太易志曰黑者水之基也白者金之體也石洞記曰眞五行¶
者一水一石也中宮者氣之主也水火激之成物是爲金液金¶
丹矣參同契曰種禾用粟附雞用子其此之謂歟陰眞君曰陰¶
者眞砂也陽者眞汞也求之不可妄動焉無質而生質是爲還¶
丹非所謂凡汞凡砂也青霞子曰吾有丹砂焉取金之精活石¶
<pb:CK-KZ_JY238_02p074b>¶
之液合爲夫婦列爲魂魄一體混沌兩情感激此丹砂也易曰¶
初九潛龍勿用九二見龍在田九三君子終日乾乾何謂也萬¶
物者生於一老於九汞之未得火而變化也其隱於砂之中是¶
爲潛龍不得用也砂之正體以火飛之入於鉛中見乎眞火眞¶
汞而交感焉是爲見龍在田田者丹田也丹爲汞田爲土土生¶
萬物者也水之中有土是爲眞金眞金者丹田也是爲終日乾¶
乾者歟金汞成眞可以變化矣乾者火也金也九者鉛之數也¶
三者木之數也天得一而見水得二而見火得三而見木得四¶
而見金得五而見土修鍊者不可以不知乎此也白金也汞也¶
各當八兩二八者合於一斤此鍊砂鍊靈象之數也總集於一¶
<pb:CK-KZ_JY238_02p075a>¶
一者水也水之中有火火之中有木木之中有金金之中有土¶
五行混一則二儀開闔日月明矣三才備矣故一生二二生三¶
三生萬物乾爲父坤爲母內有寒暑陰陽日月星辰焉其羅列¶
進退休王皆自然之道也夫砂也汞也得火而後飛騰矣得水¶
而後藏體矣得金而後交感矣得木而後本明矣得土而後生¶
成矣於是以金爲丹丹爲白虎白虎爲眞火眞火爲日魂日魂¶
爲金雞金雞爲華池華池爲黃鉛黃鉛爲媒氏汞又以木爲青¶
龍青龍爲黃水黃水爲月魄月魄爲玉兔玉兔爲黃芽黃芽者¶
生於丹田者也丹田之本體其名金公吾能知其道則可以不¶
抛金水而化青龍矣青龍者汞也必俟玄黃成其終始玄黃之¶
<pb:CK-KZ_JY238_02p075b>¶
內有眞金焉當與木精通乎鬼神鬼神者無形質也大帝以爲¶
金室逍遙降出太和之津於是可以仙矣夫求華池者必由於¶
此門焉丹砂隱其中矣吾明乎鼎器見乎形容究五行窮八卦¶
定休王之始終别囚死之宗元魂魄交爭陰陽來往金隱於秋¶
冬之卦汞藏於春夏之形東南者斯爲丹汞之神也西北者斯¶
混水金之道也吾蓋有十干形象之圖焉中央者萬物之草也¶
戊己爲烹鍊者也東者甲乙也甲爲沉石乙爲浮石南者丙丁¶
也丙爲武火丁爲文火西者庚辛也庚爲世金辛爲世銀北者¶
壬癸也壬爲眞鉛癸爲眞汞嗚呼吾其開天之祕乎¶

** 　　金丹明鏡篇(水火之數坎離之象賾其精深得道過半)¶
<pb:CK-KZ_JY238_02p076a>¶
玄一曰觀夫乾坤至大易行乎其中矣故知離己日精也坎戊¶
月華也鼎則乎天地藥法乎日月有男女之象焉始乎否也泰¶
也周乎旣濟也未濟也於是藥鼎成矣非世之所謂五金八石¶
者也經曰一生二二生三三生萬物故自一之水二之火三之¶
木而爲龍在於東者也四之金爲虎而成五之土合乎土彩應¶
乎五行明乎四象凡乾坤之內其下有形焉其上有象焉吾法¶
則其陰陽之造化斯猶反手爾故能知一之水二之火坎離之¶
二用與夫日月則已得還丹者過半矣是以五行之道得一而¶
畢乎玄一曰吾見世之燒鍊迷謬者不知幾何人也知貪乎黃¶
白不知慕延生彼豈知陰陽之根蒂南北之要津耶訣曰用鉛¶
<pb:CK-KZ_JY238_02p076b>¶
不用鉛須向鉛中作及至用鉛時用鉛還是錯欲得識還丹終¶
不離鉛腳斯道之要也而世不知採鉛者須知金公焉河車焉¶
(五行全是金公也北方正氣河車也)乃取雅安之鉛(雅州也)犍爲之鉛(嘉州也)土之鉛¶
壠䭾之鉛草節之鉛而爲鼎投以水銀而養火焉非吾所云道¶
也語曰鉛若是眞不失家臣鉛若不眞其鉛難親其要在乎陰¶
陽和合五行備而四象全然後知眞鉛者眞一也太一丹田從¶
鉛而始者也觀夫火中之木水中之金則鉛汞明矣訣曰五行¶
顛倒術龍從火內出五行不順行虎向水中生此言眞水火與¶
日月精華者也鼎無首無質也然無質而生質矣故陰極而陽¶
生陽極而陰生焉愚者將空爐擁千斤之炭露地鼓扇以爲賺¶
<pb:CK-KZ_JY238_02p077a>¶
日月之精華無質自然生質火汗赤紅聚於爐中用之爲丹服¶
之則燥矣或持水精之珠於日之下以承火於月之下以映水¶
復以火鍊其水以爲眞水火日月之精而爲藥或聞至人之言¶
曰採乎蠶食之前成乎火化之後遂取蠶未食之桑焚之爲灰¶
八月旣望以灰承露收其汁焉玄一曰是皆非道也夫日出於¶
扶桑甲乙之上所謂未蠶者也火生於木者也庚申爲月窟者¶
也是爲寅之前未之後吾聞其訣曰淮南王號秋石王揚隱說¶
黃芽西方承王氣得道在中華其狀也其外白其內黃如雞子¶
焉世不知西方庚辛兌之金也太白符應屬於秋焉乾之少女¶
採斯氣爲鼎中之宮而作丹者也少女之氣者軒后美之爲金¶
<pb:CK-KZ_JY238_02p077b>¶
華淮南祕之爲秋石金者土之子何也金土相生而孕芽孽者¶
也八月天罡在於酉萬卉凋落故金克於木惟木生芽吾丹之¶
道如金之上生芽其黃如蘖染之有色應於中方而黃芽者也¶
故曰黃芽者鉛汞所造也陰之殻其含陽華夫不得黃芽則去¶
金丹遠矣世不知從一至於五運合五行於是始符契於五彩¶
虹暈於天霞起於爐者也故鍊取眞水土者道之要歟六戊六¶
己者土也土無正形王於四時之季而應於五方世不知水之¶
一金之四爲之戊焉火之二木之三爲之己焉戊己誠合於正¶
中足乎陰陽之數方具美矣於是陽壬不自火中而去則陽壬¶
不得作煙矣如雞抱卵日數旣足則生子焉(如人十月而生)故曰孤陰¶
<pb:CK-KZ_JY238_02p078a>¶
不成孤陽不立汞砂皆陰者也譬如二女同室者歟夫人因二¶
氣和合而生以父之精爲骨以母之血爲肉結而成形十月而¶
生吾之道猶是也中男御乎中女交合以成形矣少女之氣百¶
數其祕在於還精補氣而已離三者其中含陰象乎日之中有¶
雞而爲女之血者也坎三者其中含陽象乎月之中有兔陰極¶
陽生而爲男之精者也聖人以南北二位爲藥猶父母配合而¶
生者乎震三者長子繼父體者也又歸於兌三而成少女焉採¶
少女之氣百數而爲丹爲鼎鼎者元無鼎也藥者元無藥也本¶
乎人之情性不離而皆稟乎四象者矣愚者不之知乃以污穢¶
而成之非也吾之至藥法象乾坤剖一氣而分陰陽如人用父¶
<pb:CK-KZ_JY238_02p078b>¶
母之傳元氣而生者也於是合日月備三才成四象符五行焉¶
五日一候者六十時也旬又五日一氣至矣三旬有六日丹鳳¶
形矣四旬有九日五彩全矣六旬有四日四氣足矣五行氣盡¶
於是乎產芽而藥見眞一焉然後有三十六龍置否泰之鼎立¶
太乙之神室坎離爲日月震兌爲龍虎則眞水火與夫內外陰¶
陽安設神室於城郭依法則聽刻漏候一陽爻之生也運旣濟¶
未濟之陰陽施文武之下火使之炎上於是陽氣上騰而爲天¶
焉吾之上水潤於下則爲陰氣下降而爲地焉汞者人物也男¶
女交合各孕眞精權變斯須聖化無極矣昔者軒轅氏游於蜀¶
悟三一之道鑄鼎成丹乘赤龍而仙用此道也吾之藥應乎上¶
<pb:CK-KZ_JY238_02p079a>¶
下之二弦二八之數有三百八十有四銖(每兩二十四銖此乃一斤也)應乎¶
六十四卦之爻乾坤之二策而成九轉七返者也¶

** 　　大還金丹篇(卯酉之門功不可施去黑取赤入於華池)¶
金丹者其藥用眞鉛眞鉛者北方鉛中白骨也取之八兩以作¶
丹苗(生芽如苗)又於赤中求汞汞者南方朱雀之精也抽取之八兩¶
與鉛同用焉水火陰陽之用蓋水有上有內火有下有外三日¶
五日七日添藥入汞一兩水一盂至十五日騰雲矣三十有六¶
日於是金鳳成矣晝夜陰陽其要在於調和則汞在鼎之中自¶
作黃芽三八之後稍加火焉火當常熱不差及於開鼎則見眞¶
龍虎矣此結頭第一之數者也去黑取赤入於華池神符白雪¶
<pb:CK-KZ_JY238_02p079b>¶
同陽煮之(雪花用四兩陵郡所生)常如魚眼一九二九三九察其得所則¶
止五九則甚矣以湯洗而澄之使之無味其色如蒼穹焉復入¶
金鐺炒烙之用仙酒濡之(小點之)使其色紅三日已來仍伏於火¶
入於鼎中向爐而坐二三四五其兩分明五日一次中運而起¶
復從離之上作始而行卯酉二門不可運火者也惟於南北功¶
精而已陰之火臥也陽之火立也露出之遣風微入焉又須固¶
濟堅牢其鼎藥之成也如呼吸焉百有二十日開爐是爲小還¶
丹服之萬疾除之涌泉乾矣鼎之訣則非翰牘所能傳也¶

** 　　金書玉鑒篇(物備於我勿求諸外中宮有鼎覆以華蓋)¶
夫修內丹者必先正其爐焉爐者鼎之外坤也吾之身是也其¶
<pb:CK-KZ_JY238_02p080a>¶
中有長生之藥焉吾之神氣精液是也爐有八門何也吾之目¶
也耳也鼻也於是爲視聽吐納之關斯其橐籥者也其辟門之¶
戸運動各取其宜而常固守焉勿使滋味逆邪傷於其內由是¶
於天地之爐造化之鼎調其至藥配其陰陽鍊氣神而後成功¶
焉鼎之華蓋下覆於鼎何謂也天者乾也金也其內境則肺之¶
宮也上爲華蓋下覆乎諸藏之上其通於鼻是爲天門升降呼¶
吸運精乎榮衞循環乎五藏流注於身其動變浮沉大小有定¶
焉其由天之運星斗地之轉江河故天門運其肺者也出入清¶
氣爲鼎之蓋焉故地者鼎之腹變化諸物者也何謂也地者坤¶
也其內境則脾胃也包羅水穀上通於口口者咽門也地之戸¶
<pb:CK-KZ_JY238_02p080b>¶
也收納水穀下伏於胃管故脾者受天門升降之氣轉動消鑠¶
造化其水穀而分其清濁焉穀之清者升於上焦心肺之宮而¶
化爲神氣精液矣穀之濁者則下泄於大腸小腸焉是以胃者¶
造化之鼎也口者地之爐也鼻者天之門也玄牝中央其名曰¶
人中斯三才者也(天地人)天門呼吸之氣其上符於星辰之度焉¶
地戸流轉之水其內應乎血焉於是可以論日月陰陽之理矣¶
日者處於上而尊者也天魂也太陽之火精也其位則居於乾¶
艮焉夏王冬衰夜短晝長其中則藏陰氣隱金雞焉雞者酉也¶
其外應乎西方之金石能生乎水者也乾者天也金也艮者山¶
石之中斯陽中之陰也其內境則上焦也是爲天心靈符焉首¶
<pb:CK-KZ_JY238_02p081a>¶
者艮之山也口者洞之谷也斯其出水源者歟故水者坤之積¶
陰之氣也升於上天陵於華蓋而爲雨露浸潤於心斯陽中之¶
陰也離之卦外陽而內陰外君子而內小人其猶丹砂屬於火¶
而中隱汞焉是爲太陰姹女之魄其衣五彩離者麗也其精爲¶
日而五彩華麗中有絳宮上通於目目者泥丸之宮也其中有¶
神神者天地之主萬物之靈也欲修命者先澄其神神清正則¶
萬邪不干矣此長生之大藥也或不能伏其心焉內生姦火其¶
猶丹砂不死見火則飛矣故曰心者生命之主也月者處於下¶
而卑者也地魄也太陰之水精也其位居於坤巽焉冬王夏衰¶
晝短夜長其中則隱陽精藏玉兔焉兔者卯也憑東方之木能¶
<pb:CK-KZ_JY238_02p081b>¶
生乎火者也斯陰中之陽焉其內境則下焦也於藏爲腎腎有¶
二焉中央者丹田也前者巽海也水府也故江湖者歸乎巽焉¶
世不知陰陽之正位以謂北方則坎也南方則離也非也夫坎¶
者南方坤巽之位也坎之中奇陽者南方巳午之火也離者北¶
方乾艮之位也離之中偶陰者北方亥子之水也月者外陰而¶
內陽外小人而內君子其猶鉛錫乎故於陰之中其產白銀於¶
砂石之水中其包赤金金也銀也俱陰中之陽所謂嬰兒者也¶
於是上與丹砂之中太陰之姹女合而爲夫婦情類相戀斯凝¶
而爲砂矣故坎者水之海而龍之宮也有帝王處北闕正南面¶
之尊焉月者地也地無其陽則萬物不生矣萬物也者稟天而¶
<pb:CK-KZ_JY238_02p082a>¶
生向陽而長此亦其常道也况人者萬物之靈乎當順乎天之¶
道天之道者存乎其身於是純陽眞一純粹自然之氣可以致¶
長生者也長生者何以致之哉吾其晝夜修鍊乎故內功一日¶
則天運一歲者也於是升降陰陽運行於四序十有二時焉其¶
晝應乎春夏其夜法乎秋冬晝夜始終此天地之交泰者也故¶
亥子丑之時其應乎天之冬焉其陰升於天心其陽降於水府¶
温養其腎而變鍊其骨於是金筋玉髓而爲眞人矣其猶山石¶
潛受陰陽升降之氣化而爲金爲銀爲珠爲玉爲丹砂爲銅爲¶
鐵者歟寅卯辰之時其應於天之春焉其陰降於華蓋之下其¶
陽升於鼎鼐之上温養其肝生長其筋脈其猶草木潛受陽和¶
<pb:CK-KZ_JY238_02p082b>¶
之氣而爲華爲葉爲苗爲蔓者歟巳午未之時其應乎天之夏¶
焉其陽降於水府其陰極於火宮温養其心變鍊其血而成白¶
乳焉申酉戌之時其應乎天之秋焉其陽極而降於天其陰復¶
而升於地温養其脾變鍊其皮膚焉晝夜其應乎四時者也陰¶
陽鍊於一體於是自凡而入於聖矣然不可不知君臣夫婦之¶
理焉以吾之內境言之則身者國也首者城也目耳口鼻者四¶
門也手足四支者四方之兵防不虞者也心者國之君也氣者¶
臣也故心爲氣之主而氣爲心之使也心神澄靜則元氣和甯¶
矣神氣合則長生矣其猶君聖而臣斯忠乎君臣明而天下斯¶
治乎吾觀夫內境之君者絳宮純元眞一之氣也其臣者坎宮¶
<pb:CK-KZ_JY238_02p083a>¶
太陰玄冥之液也天降眞氣化生萬物猶君之惠其臣也北升¶
陰氣凝成雨露滋潤萬物猶臣之佐其君也君者心也心連於¶
舌其下有玉池焉左曰金精右曰玉液此所謂玄冥之液者也¶
升降於上爲雨露爲淵泉以浸灌其心心則活矣所謂君得其¶
臣者也臣者腎也二腎之中央者丹田也其前者巽海也是爲¶
水府其氣本生於離降氣於下以温丹田所謂君隱於北闕者¶
也故君聖臣賢則國昌熾矣心明氣清則身長生矣欲治其國¶
先治其身欲修其道先澄其心神而后調其元氣其道一也吾¶
嘗諭之家焉身者宅也五藏者宮也乾者父也坤者母也坎者¶
中男也離者中女也震者長男也巽者長女也艮者少男也兌¶
<pb:CK-KZ_JY238_02p083b>¶
者少女也乾父坤母斯成偶矣三男三女斯爲夫婦矣肝者東¶
宮也木也甲其兄也乙其妹也甲以己爲婦乙以庚爲夫故肝¶
得水而沉何也木帶金之氣者也肺者西宮也金也庚其兄也¶
辛其妹也庚以乙爲婦辛以丙爲夫故肺得水而浮何也金帶¶
火之氣者也心者南宮也火也丙其兄也丁其妹也丙以辛爲¶
婦丁以壬爲夫故心能拒火何也火帶水之氣者也腎者北宮¶
也水也壬其兄也癸其妹也壬以丁爲婦癸以戊爲夫故腎能¶
拒水何也水帶土之氣者也脾者中宮也土也戊其兄也己其¶
妹也戊以癸爲婦己以甲爲夫故脾能納穀何也土帶木之氣¶
者此吾造化之鼎也君臣於國夫婦於家神氣於身此長生久¶
<pb:CK-KZ_JY238_02p084a>¶
視之道古今不易者也吾於是宜知夫內境眞象焉內境者何¶
也身之境也眞象者吾身之爐其中有天地日月星辰風雲河¶
漢山嶽江河草木焉天者乾也金也華蓋也處於萬象之上是¶
爲內境之肺者也星辰日月之輪者是爲內境之上焦榮衞流¶
行之度者也太虛玄界之上清氣凝集焉玄界之下濁氣聚散¶
焉上下清濁之分是爲內境之中焦羅隔者也羅隔之上清淨¶
之域也羅隔之下穢濁之境也五嶽群山者首也澗谷者口也¶
鼻也泉源者津液也飲食也江河奔大海者飲食聚於水穀之¶
府也雲雨生山川者毛髮也夫欲知天地長久之道乎蓋得正¶
一眞一者也斯何謂也是乃天地爐鼎之中陰陽交合於內不¶
<pb:CK-KZ_JY238_02p084b>¶
失其元氣者也夫人稟天地而生合天地之精而爲之子故吾¶
之內境亦有天地長久之道焉夫不稟天地之道究陰陽之功¶
奚得保其天年哉夫能於其內境識其天地交合其陰陽抱養¶
其神氣津液俟其日月滿足則長久矣知所以長久矣其可不¶
知五行之變鍊乎五行者五藏也肝者東方震宮甲乙木也青¶
龍也肺者西方兌宮庚辛金也白虎也心者南方離宮丙丁火¶
也朱雀也腎者北方坎宮壬癸水也玄武也脾者中央坤宮戊¶
己土也吾有鼎鼐於以調和四象五行變轉五行焉水者液也¶
液之中有金故曰金液焉金克木木生火火復鍊金四象還返¶
皆由於土者也土者主於神也神者得其道斯爲仙矣失其道¶
<pb:CK-KZ_JY238_02p085a>¶
斯爲鬼矣修眞者宜捨繁華遠嗜欲卻腥膻清靜逍遙棲於巖¶
壑潔齋登壇入室擇日俟時背陰向陽瞑目平坐握固冥心開¶
闢爐之門以運火之候焉於是五藏鍊矣百骸變矣然後至於¶
聖功靈化者也雖然必更九轉是爲功滿而登仙矣一轉則四¶
月也三轉則一周也九鍊之功旣全於是三年而成丹矣其大¶
方寸其重一斤而陰陽各半焉外應乎太易六十有四卦三百¶
八十有四爻何也四卦者二十有四銖也(一兩者二十四銖四卦一兩則六十四卦)¶
(爲一斤)九轉者仙之初地也於是災患不干寒暑不侵水火不害¶
邪精匿矣其能易形變體而入於聖者中仙也至夫大功玄化¶
眞氣純陽然後上升朝於帝君矣¶
<pb:CK-KZ_JY238_02p085b>¶

** 　　修眞要訣篇(循其四序以聚五行間以金木千日而成)¶
王子(劉海蟾弟子王庭揚)曰道無名其本自然生一一者道之元也一生¶
二二者天地也二生三三者三才具而萬物於是乎生矣故天¶
父也地母也人男女也父之精陽也母之血陰也合而爲人則¶
三才者皆本乎一氣者也是以一者長生之本也易曰天地交¶
而生坎離用之者取象焉世之修身養命者眾矣而少至於道¶
者何也莫測聖人之旨而惑於聞者也故辟穀嚥漱吞霞服氣¶
般載拽己飲乳閉息之論非所謂要道也其猶隨山採珠者乎¶
吾所謂要者修其眞一聚其五行列八卦合四象括三才乾坤¶
吾爐鼎也坎離吾藥也曰屯曰蒙起於朝昏曰旣濟曰未濟不¶
<pb:CK-KZ_JY238_02p086a>¶
愆於晦朔曰序循環千日而成功矣著詩百章摘其要妙得十¶
二篇¶
其一曰日烏月兔鎮相隨性命關連盡不知會取地天交泰事¶
自然交際坎和離¶
其二曰忙忙世俗擬求眞多弄朱砂與水銀不鍊自家身上藥¶
汞還死後固生人¶
其三曰周天火候至幽微運動抽添盡有時節氣無差七十二¶
自然伏得虎龍兒¶
其四曰不在市鄽不在山不拘名利不拘閑世人要見長生藥¶
只透心灰是大還¶
<pb:CK-KZ_JY238_02p086b>¶
其五曰陰屬地時陽屬天一爲鬼趣二爲仙修治要見幽明事¶
性命相關在目前¶
其六曰金丹有訣奪天權說着根源在目前拭指北方玄武事¶
龜蛇因甚兩相纒¶
其七曰鬢斑髮白報君知猶自貪婪恣亂爲不會五行交日月¶
是時一苦告他誰¶
其八曰水火同情間木金火水知他甚處尋脫黃着紫因何得¶
只爲河車轉數深¶
其九曰五行四象坎并離詩訣分明說與伊只有工夫下手處¶
幾人會得幾人知¶
<pb:CK-KZ_JY238_02p087a>¶
其十曰鼎爐火候密推排鍊得純純氣上來地戸閑時骨髓實¶
天門積漸自然開¶
其十一曰學人旣悟修眞一修一須求法護防早是水中難住¶
火那堪陰鬼在傍相¶
其十二曰若未逢師且看詩詩中有訣好修持雖然不到蓬萊¶
路也向人間死較遲¶

** 　　修鍊金丹篇(鍊乎九鼎行乎八卦養息成神冥於造化)¶
大丹要在乎養息成神而已夫息者日有三萬六千焉周流於¶
三十六關四六黑白之道行於八卦鍊於九鼎者也一日者有¶
十二時一時者八刻十七分吾之四息爲一至可以通三十六¶
<pb:CK-KZ_JY238_02p087b>¶
關與四穴焉凡一關穴息流二刻有五分則一時爲三千息一¶
刻爲三百六十息十二時者又分而爲四季有盛衰生克之道¶
焉三十六關者何謂也下丹田者素華關也黃鍾穴者五路關¶
也尾閭穴者翠微關也天柱穴者轆轤關也肛後者元門關也¶
泥丸宮者太一關也玄膺穴者海泉關也十二樓者三元關也¶
肺者白虎關也肝者青龍關也心者蓬霄關也脾者中黃關也¶
二十有四錘者皆關也一曰受盛二曰通元三曰玉瓊四曰七¶
星五曰衛靈六曰明堂七曰瑞泉八曰命門九曰進城十曰坤¶
元十一曰皇君十二曰玉圭十三曰赤城十四曰榮金十五曰¶
透龍十六曰玉蘂十七曰玉樓十八曰金泉十九曰金城二十¶
<pb:CK-KZ_JY238_02p088a>¶
曰衝天二十一曰金鳳二十二曰冰霄二十三曰會元二十四¶
曰百瓊四穴者何也肝者羊車也乘之朝玉皇以會萬神其名¶
曰蓬瀛穴焉腎者鹿車也乘之以朝崑崙其名曰三峯穴焉心¶
者大牛車也乘之以馭火龍入於蓬萊其名曰守中穴焉脾者¶
土也鎮於四方左右有金水其名曰保城穴焉黑白之道者何¶
也白金黑虎陰陽之氣也其行由於榮衞出者榮也入者衞也¶
出入爲一息(各拘十日)一息自有四至焉冬之月納陽在於內其應¶
子丑寅之時者也於是一萬三千息行於榮之白道焉二萬三¶
千息行於衞之黑道焉春之月陽亦在其內其應卯辰巳之時¶
者也於是一萬六千息行於榮之白道焉二萬息行於衞之黑¶
<pb:CK-KZ_JY238_02p088b>¶
道焉夏之月納陰在於內其應午未申之時者也於是一萬八¶
千息行於榮之白道焉一萬八千息行於衞之黑道焉秋之月¶
陰亦在於內其應酉戌亥之時者也於是二萬息行於榮之白¶
道焉一萬六千息行於衞之黑道焉八卦九鼎者何謂也於子¶
丑寅之時坎爲陽鼎眞陰用事者也於卯辰巳之時震爲陽鼎¶
木用事者也於午未申之時離爲陰鼎乾用事者也於酉戌亥¶
之時兌爲金鼎兌用事者也丑者土王而用事會歸中宮以艮¶
爲鼎膽中取眞用事者焉陽之氣胎也辰者土王而用事會歸¶
中宮震以巽爲鼎蓋青龍行功故一九之陽生水者有震之氣¶
也又曰兌當直其鼎風也未者土王而用事艮爲膀胱取眞用¶
<pb:CK-KZ_JY238_02p089a>¶
事者焉以艮爲鼎蓋艮生之氣爲火生於土山者也戌者土王¶
而用事正金之鼎以巽爲爐是爲金石之鼎蓋乾爲大腸其名¶
金石則金所歸也是以十有二時而有金木土之氣應於三才¶
九鼎之位能竊天地造化之功者乎天地者乾坤之象也五行¶
八卦混元歸返而成乎泰(天地之卦)是爲八卦九鼎之數天地交合¶
八卦五行周天之度者也觀夫五行生克盛衰分爲四季而用¶
事焉何也子丑寅之內水王而克火然能生木是亦火之母歟¶
以木之氣補其火候火之氣足方用事焉卯辰巳之內木王而¶
克土然後生火是亦土之母歟以火之氣補其土候土之氣足¶
方用事焉午未申之內火王而克金然後生土是亦金之母歟¶
<pb:CK-KZ_JY238_02p089b>¶
以土之氣補其金候金之氣足方用事焉酉戌亥之內金王而¶
克木然能生水是亦木之母歟以水之氣補其木候木之氣足¶
方用事焉此五行生克相補之要也一時有三千息行於三關¶
二刻則爲八息二至焉此周天之火候也其要在乎始於一陽¶
爲主焉子之時一陽始生初九者也生於素華之宮升而爲月¶
是爲龍潛於水者也至於蓬霄青龍之關焉丑之時其氣在於¶
白虎三元海泉之關是爲木生火者也寅之時其氣在於太一¶
元門轆轤之關者也卯之時其氣在於白瓊會元冰霄之關者¶
也辰之時其氣在於金鳳衝天金城之關者也巳之時其氣在¶
於金水玉樓玉蘂之關者也午之時其氣在於透龍榮金赤城¶
<pb:CK-KZ_JY238_02p090a>¶
之關遇之眞陰始生者也未之時其氣在於玉圭皇君坤元之¶
關者也申之時其氣在於進城命門瑞泉之關者也酉之時其¶
氣在於明堂衞靈七星之關者也戌之時其氣在於玉瓊通元¶
受盛之關者也亥之時其氣在於翠微五路黃鍾之關者也子¶
之時其氣逆行復歸於素華此周天者也方其子丑寅也安坐¶
消息閉目內觀其五藏想其肝有青龍盤旋如霧如露其出微¶
微以意交於氣沉下於心宮復想其心宮有朱雀焉閉口以接¶
其氣然青龍之氣甚微則息氣三十有六以制心之火而後行¶
功焉及其卯辰巳也亦安坐定息閉目內觀其五藏想其心有¶
赤氣盤旋沉下於肺之上復想脾之上有勾陳焉閉口以接其¶
<pb:CK-KZ_JY238_02p090b>¶
氣其氣甚微則服氣三十以制脾之土而後行功焉及其午未¶
申也亦安坐消息閉目內視其五藏想其脾有黃氣盤旋以意¶
游起至於肺復想其肺有白虎焉開口以接其氣消息服氣三¶
十以制肺之金而後行功焉及其酉戌亥也亦安坐消息閉目¶
內視五藏想其下丹田有白虎盤旋以意游上至於肝復想肝¶
之中有青龍焉開口以接其氣消息服氣三十以制肝之木而¶
後行功焉旣已補其五藏則可以行日月焉其交在鼎之左右¶
可以行八卦之周流焉當其用事也先淨其神乃想其心有日¶
焉其大如錢出離於心復想其光照於五藏百骸次想其日狀¶
若浮起卽鼓口服氣二十而一嚥之急想其氣下於十二重樓¶
<pb:CK-KZ_JY238_02p091a>¶
環伏其日沉於脾之上鼎之左消息旣定復想下丹田水海之¶
內有月焉其大如錢復想其光照於一身以意浮起而至於肺¶
鼓口制氣三十以首顧左而一嚥之急想其氣下於十二樓環¶
至脾之上入心之右鼎之右消息旣定而後用事焉¶

** 　　金液還丹內篇(非汞非鉛眞一爲基知白守黑神明自歸)¶
李光玄少慕道已而遇至人告之曰元氣不散可以長生者也¶
元氣者身中混元之氣人之根本也念住則氣停矣神行則氣¶
散矣是以至人喘息不游於鼻外存思常住於丹田三田實則¶
可以至千歲焉若夫吐故納新漱液嚥津者皆延年固身之道¶
也光玄行之十餘年以爲此非出世金液之方也遂游少室之¶
<pb:CK-KZ_JY238_02p091b>¶
山因見玄壽先生而問焉玄壽先生曰還丹者眞一爲基鉛汞¶
相依黃芽爲本者也黃芽者何謂也芽出於鉛中始於至眞汞¶
傳金之氣是之謂黃華者歟光玄曰鉛有大毒何以成至藥乎¶
玄壽先生曰鉛中有金金中有寶見寶識寶賢人得道甯修鉛¶
中金不鍊鉛中寶此非世之鉛也故曰黃芽是鉛去鉛萬里黃¶
芽非鉛從鉛而始鉛爲芽母芽爲鉛子母隱子胞子隱母胎知¶
白守黑神明自來是以一者水之數五行之始也其色禀於黑¶
方包含五彩修之合道契於自然用能生天地爲牝牡然後還¶
日精於月窟結精華於龍宮紫氣潛隱與眞合符焉語曰用鉛¶
須用鉛鉛是舊丹田不棄鉛也光玄曰世以朱砂水銀爲黃芽¶
<pb:CK-KZ_JY238_02p092a>¶
何理歟玄壽先生曰非知道之言也夫黃芽者坎離相孕金水¶
相生男冠女笄牝牡相得從無入有陰動陽交者也光玄曰世¶
或以金銀五鉛爲黃芽何理歟(銚鉛咸枯鉛黑鉛蜜陀僧)玄壽先生曰皆非¶
也彼有質而頑滯者服之灼五藏矣吾所謂黃芽者鉛汞合體¶
金木相并龍虎相交水火相制推情合體以魄隨魂成於還返¶
之因明於呼吸之理陽交陰孕母在子存全天地之精者也故¶
汞不呈體金不露形丹砂木精得金乃并乘身斂魂虎飢則來¶
噉食生髓脂蓋謂此也然必時候周足則自然變化矣故曰鉛¶
汞芽同三花採我氣結成砂初間旬運火加輪五彩入神華增¶
爲使道無邪三者備斯仙家矣光玄曰猶未之悟也玄壽先生¶
<pb:CK-KZ_JY238_02p092b>¶
曰至藥者唯用五行而已經曰何言金木水火土留神保命是¶
龍虎學人不識五行精强以他人爲父母木主氣兮骨主虎血¶
主水兮肉象土不死之道在離宮會得五行方有主五行須是¶
水銀親殊質不堪爲伴侶賀蘭大士(名球)曰青龍起白虎臥玄武¶
飛朱雀坐黃龍中宮自結果母憐子子憐我爐中結成雲一朶¶
餌之刀圭無不可謂此道也光玄曰服餌當用何物乎玄壽先¶
生曰成藥之時水銀而已過河車則成紫粉是爲金液還丹焉¶
光玄曰敢問至藥者銖兩幾何何日而成乎玄壽先生曰鼎有¶
乾坤焉自子以及離斯明卦象者也自離而至亥斯見光華者¶
也猶子之在胎雞之居卵時至則出矣二八同居者銖兩也一¶
<pb:CK-KZ_JY238_02p093a>¶
星周帀者節候也於是龍興而虎嘯焉二八姹女也十六鉛精¶
也陽生起火陰盡則停矣陶隱居曰子午二門開卯酉者也四¶
時運火合乾坤者也斯龍虎自相吞矣光玄曰日魂月魄白虎¶
青龍丹砂河車眞鉛眞汞孰爲正歟玄壽先生曰亦一而已不¶
越於五行者也世以石爲藥者七十有二或至百餘姑可治病¶
難與議長生之旨也陽火東旋而爲龍陰水西轉而爲虎汞者¶
火之木也鉛者水之金也制在於中宮以類相成者乎昔者陵¶
陽子知其道故用南對北用西對東配此四方不違中道一年¶
運火十月開爐七返無虧九還固足斯乃龍飛魂返虎伏魄歸¶
其名曰紫色之妙還太液之神丹焉光玄曰三黃結砂可以成¶
<pb:CK-KZ_JY238_02p093b>¶
金何也玄壽先生曰此貪者之所爲也非希夷寂寞學道者也¶

** 　　金丹泥金篇(內氣不出外氣不入陽自炎炎發於離域)¶
道有三焉曰鍊形曰鍊氣曰鍊神其要在乎法四時之機會五¶
行之造化與夫坎離匹配之用於是內使龍虎及夫三田氣滿¶
混而成眞則一氣伏於體矣故玄谷三田氣滿而入於玄上不¶
皎下不晦然後鍊氣合神焉夫氣者氣中之氣也浩浩通流徧¶
於四支綿綿寂寂其神魂颺颺焉眞氣混體而入於臍之下氣¶
歸臍則爲息神入氣則爲胎胎息相合其名曰太一含眞然後¶
鍊神焉其全神有四曰心曰意曰性曰神四者本乎一枝者也¶
蓋心者藏神之宅也神能抱氣歸根方能自守此入聖之始也¶
<pb:CK-KZ_JY238_02p094a>¶
鍊形之法何也冥心調息氣寂綿綿神室內守於是氣入乎丹¶
田此煉形者也氣者陰陽之至精也天地之陽魂煉而成器是¶
能生神氣而爲太一之象也通流百脈之中散乎一身其五藏¶
六府分三爲用强其形壯其骨氣住而神生非靜坐氣何以得¶
住乎靜坐疊足與情想忘出入綿綿其息如龜少焉眞氣遍體¶
鼻中之氣出而不出動而不動陰抱陽也於是用赤龍上擊七¶
十二動則天陽降乎離宮離宮得其氣化而爲眞火以煉其形¶
陰邪爲汗而出如是者五過乃合於三百有六十周天之數也¶
陽光徧體其氣自住子母內守負陰而抱陽也此鍊氣者也然¶
後執神還元焉神者在耳而聽在目而視在舌而味在心而變¶
<pb:CK-KZ_JY238_02p094b>¶
化在意而倏忽其神長游於六根六根不納則六根自靜矣神¶
氣歸一則其神自眞矣是爲六根入於室者也正身而坐神氣¶
已定內景不出外景不入心無一念聽乎外而無所聞閉目開¶
目其神在心氣歸臍下腦氣自溢舌柱上腭靈泉自涌左右手¶
抱其臍丹火温温意游長空神光自照六根安定物我俱忘良¶
久昏昏默默杳查冥冥神不顧其體體不顧其神賓主分矣見¶
於太虛之中有光如橘非內非外守之勿失如月之輝如鏡之¶
影以意存之而不離焉恍惚內照其光自散其大如輪意惟上¶
觀中有我相矣其神自離於體而在光中形見於神神視於身¶
形神相顧其光自散如月照雪形神俱妙與道合眞神歸於體¶
<pb:CK-KZ_JY238_02p095a>¶
則爲眞者耶其出則爲靈者耶千日之功離體飛升萬日之用¶
其神入矣於是當行心火以養之心火者何也恍乎惚其中有¶
物者也杳乎冥其中有眞者也一日之時十有二其六爲陽其¶
六爲陰修生者時加乎子則起功焉子陽也丑陰也取玄牝快¶
者爲陽快於左則下金關快於右則下玉戸時如子陰在陽也¶
右腎月也中有玉兔之氣出於右鼻其斯以爲快者也於是先¶
行水三後行火三應乎旣濟時加乎丑陽在陰也左腎日也中¶
有金烏之氣出於左鼻其斯以爲快者也於是先行火三後行¶
水三應乎未濟經曰太一含光右陰左陽也故易曰一闔一闢¶
謂之變往來不窮謂之通是以舒而闢者陽之氣其出爲日魂¶
<pb:CK-KZ_JY238_02p095b>¶
眞火也卷而闔者陰之氣其入爲月魄眞水也易曰乾剛坤柔¶
此之謂也何也此之元氣金木剛柔間分玄牝焉入沉出浮升¶
降於呼吸之際雄轉雌隨契御於丹田之內出死入生盡於是¶
歟夫欲鍊丹心明鏡者亦有道矣時加乎子左升右降左投右¶
接時加乎午右升左降右投左接一呼出乎心與肺焉一吸入¶
乎腎與肝焉一呼一吸傍連乎四藏皆會乎中宮戊己之鼎者¶
也吾嘗時加乎子平坐靜定忘機觀妙或南向或東向左足在¶
上先閉其目以擊天鼓次扣其齒各三十有六用集吾神次之¶
左右手相摩七返呵火九還摩掌以熨天宅者二三十過次熨¶
左腎爲羊車次熨右腎爲鹿車熨臍之下爲大牛車各三十有¶
<pb:CK-KZ_JY238_02p096a>¶
六復行導引以運動熨擦其四支旋轉舒展其百骸於是經絡¶
無滯矣俟其氣通流而後吐納以爲華池三嚥焉玄膺者生死¶
之岸也入清出玄二氣換矣是知水與火者長生之門也大藥¶
者三百八十四銖合卦爻之數者也吾於子之一刻運日中之¶
神其名曰少陽南向平坐左足在上閉目忘機左右手握固二¶
腎緊咬其牙以舌柱乎上腭鼻引清氣入息綿綿滿腹則止於¶
是閉之使內不出外不入以心默數其息以意存其神焉次存¶
下丹田北海瀛洲山之下有雲五色中出日焉狀若彈丸俄爲¶
火輪上焚天門下燎地戸周流九竅而煉五宮五宮旣焚化爲¶
五雲上飛集於華池吾候閉息其火至於一銖卽鼓漱其口之¶
<pb:CK-KZ_JY238_02p096b>¶
五氣三二十過扣齒三通而平分三嚥以應三陽焉左下金關¶
右過五藏入鼎則止於是徐出其息使之綿綿其名曰雲行吾¶
復閉目宴坐握固如前而以舌爲鐵牛左右耕於舌下三峯之¶
內使玉津滿於華池緊咬其牙以舌柱乎上腭如前取氣閉息¶
使其內外不出不入心則默數其息以意存其神次存於下丹¶
田二腎之中有鼎焉鼎有嬰兒其名曰天皇元君焉正身而坐¶
嬰兒有五色之光次存其心如紅芙蕖垂而未開也中有姹女¶
其名曰地后之神焉立於五彩之雲於是下降以扳其天皇而¶
內交焉斯須下發元火上用華池斯水火旣濟之候也閉息俟¶
其火至於一銖漱其口之玉津三二十過扣齒三通而平分三¶
<pb:CK-KZ_JY238_02p097a>¶
嚥以應三陰焉左下金關右過玉宮入鼎則止於是徐吐其濁¶
氣而出息綿綿焉其名曰雨降又曰龍先行虎後至者也如前¶
先火後水直至丑之時右鼻快矣乃先水後火右下玉戸焉於¶
午之一刻運月中之神其名曰少陰先以右足在上法如前焉¶
夫存觀者陰定法也使神不外馳者也定息則氣交矣一息之¶
定其中有六合焉故呼吸三陰三陽使之上下交禦三男三女¶
以用合精也是以心存則神合息定則氣合矣息者元火也用¶
火而二十有四銖直乎四卦二十有四爻應乎一歲之二十有¶
四氣也故用火二十有四銖者定息九千有六百凡一閉四百¶
息可以得火一銖焉閉息二十四過則爲火二十四銖矣故曰¶
<pb:CK-KZ_JY238_02p097b>¶
積水成海積氣成神此之謂歟然則一日周天之火功可以奪¶
十有二年不死者也夫人氣血晝夜行乎八百有十丈夫能以¶
寸定銖兩合於百刻則觀天之道在於掌矣卦之上三爻陰也¶
其應一吸其入氣三寸焉刀者二尺四寸也圭者二丈四尺也¶
銖者二十四尺也兩者二十四銖也小數一爻者一寸也一息¶
者六寸也定乎一息則爲十六動焉其得二尺四寸此流珠之¶
藥也中數一爻者一尺也十息者六尺也定乎四十息則爲一¶
百有六十動焉其得二丈四尺一圭此血氣不流而聚爲鼎也¶
純陽子所謂當時自飲刀圭者乎大衍一爻者一丈也一息者¶
六丈也全乎四百息則爲一千有六百動焉其得二十四丈一¶
<pb:CK-KZ_JY238_02p098a>¶
銖此血氣不流而成變也晝夜運火當得一兩九銖七刀圭半¶
計其文則八百十焉血氣不流之土數也¶

** 　　金玄八素篇(緘其神廬以調其息及乎九九神斯來宅)¶
煉丹之士必先外貫陰陽內明藏府而後可也夫骨節三百有¶
六十毛竅八萬有四千其中靡不有之夾脊天柱二十有四節¶
其背隱三關焉直下一節曰鳩尾在囊腔之心是爲谷神之戸¶
尾閭海門回字之關者也自中一節曰肘後對心中極是爲九¶
天火龍飛鳥之關者也自上頸後肩一節曰大椎是爲斗牛轆¶
轤三達上清飛步朝元變鱗之關者也此庚虎甲龍回復之路¶
焉正面曰蓬壺三疊其長三尺分三田焉自泥丸至頸是爲上¶
<pb:CK-KZ_JY238_02p098b>¶
丹田其名曰腦宮分爲九瓣髓腦血之會海玄牝之門也自頸¶
絶至胃絶是爲中丹田其名曰絳宮分爲九竅津液水之會海¶
離心之門也自胃絶至臍絶是爲下丹田其名曰玄宮包括四¶
象羅布九宮神精氣之會海衡端之門也三田皆有膈膜三重¶
不相入焉上元之宮照曜森羅於萬象中元之宮安置五藏之¶
清陽下元之宮傳導六腑之穢濁六腑在前五藏居後脈竅相¶
連而各有通合者也心者離之卦也其主神其通舌其合小腸¶
其生血脈汗竅髮其聲言腎者坎之卦也其主精其通耳其合¶
膀胱其生骨脂胞唾齒其聲呻肺者兌之卦也其主魄其通鼻¶
其合大腸其生氣皮涕毛其聲哭肝者震之卦也其主魂其通¶
<pb:CK-KZ_JY238_02p099a>¶
目其合膽其生筋膜涙甲其聲呼脾者坤之卦也其主志其通¶
口其合胃其生肉腦髓涎其聲歌舌者心之根也莖者腎之蒂¶
也是皆本元一氣負陰抱陽合和五行而生化六尺之軀者也¶
自一歲至十有六歲眞一純備盈於一斤之數既長則耗散矣¶
凡食聚於胃潛受元火之磨化清者若雲雨之升飛潤於天濁¶
者若糞土之沉傳泄於地於是當日用飛潤之水滌其胸腸奇¶
陽之火焚其形質原夫飛潤者聚於口成水克於肺成唾克於¶
心成血克於腎成精精者海宮之眞鉛獨備乎五行是爲太陽¶
之流珠者也其性猛烈最難制伏遇天五之眞火從下克之則¶
飛上於泥丸穿流於百脈可以實髓腦堅骨肉王氣血榮毛髮¶
<pb:CK-KZ_JY238_02p099b>¶
煉筋腸於是住萬神而達三府矣於晝夜四事之際(行住坐臥)忽有¶
魔焉則入室盤足而坐瞑目閉口握固澄慮內想左右腎之二¶
脈并連於夾脊蓋如縷焉上㳂於天柱直貫於泥丸既已則調¶
其氣先從穴囊下與腎夾二所發運一縮焉息吸息抽使一氣¶
直至於腦即閉口鼻之關不得注氣依前從穴囊下息吸息抽¶
而加緩焉上還下轉轉者何也內轉其玄龜引頸之關密數八¶
十有一者也一轉者三數也要在緊鎖鼻門使一吸之中內轉¶
龜關八十一者是也於是不可使息迸氣奔衝突於鼻調之綿¶
綿至於百關則纔發一吸其息已穩轉及八十一矣緩緩綿綿¶
融運自然而無用力焉唯聞二腎暢通百關快爽心喜神悅骨¶
<pb:CK-KZ_JY238_02p100a>¶
輕氣清如坐温湯之中焉方其始行氣未馴伏火候未熟則口¶
鼻之關扃之爲難然不可懼其衝突而上也從九至九以漸爲¶
之其轉息也或一九或二九或三九如衝突難調則且止焉復¶
徐調其氣令入於丹田其心澄定則口可以微開而鼻不可輕¶
縱此爲命息者也久之安和則止於是津液蒸流不可亟褰衣¶
焉是息也能至四九六九及乎九九之數既足調氣定心滿口¶
漱液兼火左送九嚥直至海內群邪遠矣此小還丹者也夫不¶
遇天地之大功止日用此道一紀之後亦可換骨血桃顏漆髮¶
堅固而無漏矣風雷門中密室導引既已盤足而坐於乾巽於¶
是端脊握固瞑目靜心至意以集其神搖其龍尾向齒之內外¶
<pb:CK-KZ_JY238_02p100b>¶
左右上下及舌之根隨攪隨漱飛天之水漱滿則含之次則定¶
心內觀二腎氣海之中如彤雲之內有赫日焉赤光炎炎狀如¶
火珠大如黃橘以心注於火珠之中用意抽出一脈之火其大¶
如繩轉以至於兌此所謂金關者也即至於兌是爲火金相爍¶
必有異音略加意就身焉心抽手摩使過於兌之上循離入震¶
而止即分下口中飛泉直從左咽下至於兌與火交合歸於丹¶
田是爲一嚥之數若覺其嚥送未盡下也當從上微衮其液向¶
空鼓嚥一口氣火左下逐之即盡下矣凡抽嚥運送不明則下¶
氣不盡反爲陰滯積癖傷乎六府然則一火一水者一口之數¶
也準此法取而運用焉其風六十其雷六十日用不已其神數¶
<pb:CK-KZ_JY238_02p101a>¶
足一歲可以成功矣行及十口則以意如抽火之狀自海中心¶
和水兼火循乎乾兌離巽震衮之九轉遇潮則浥而下之起功¶
之初心常動搖此陰邪被焚而欲戰也當定而勿動則七十爲¶
中變過乎百日是爲小證焉二十日三十日氣宇雖清而或寒¶
或熱六府宣動七十日水源漸溢如㿃下焉其溲不時三田雖¶
通六情尚撓一日小戰其潮至如波涌焉其火激如雷震焉於¶
是五藏洞達九鬲潛通飲食倍矣百五十日食蟲退矣百八十¶
日群蟲出矣(尺蟲麥蟲紅豆蟲紫宛蟲之類)或如雞矢或如膽脂二百日眞氣¶
內達於五藏其入於肺則百毒退矣其入於肝心脾腎則五色¶
退矣穢下隱痛而如㿃焉二百五十日清藏濁府皆淨矣於是¶
<pb:CK-KZ_JY238_02p101b>¶
見一氣之火輪轉結焉五內清澄四支運而百脈輕矣其耳聰¶
其目明其髓充其骨實其肉秀其筋强其氣全其血不滯自臍¶
之下氣海之上內實層起肥如臥蠶一周則氣可以不行矣自¶
然元氣居丹海之中而成火會於中宮隱隱若雙拳之重其臍¶
之下常熱胃空則火輪升上循轉八卦如雷車之音飛水玉液¶
思則盈口元火靈珠巡於三宮於是八邪斯遠矣孰知還丹之¶
方乎其訣曰定天心澄戊己採以巳亥取以寅申象轉銀河周¶
流金鼎先如螮蝀環空焉已則解衣靜心折足大臥擦其掌俟¶
其熱而行法浴(拭面)於是周身通暢則少定息瞑目固關而作內¶
觀化出碧波盈亘天地自然五神俱湛而萬慮息矣然於其身¶
<pb:CK-KZ_JY238_02p102a>¶
化太極爲宮其左金堂居吾嬰形其右玉室居吾姹婦潛出交¶
合二氣融流則鉛汞已凝於金鼎矣當亟發地火左旋三疊空¶
虛縮焉則一一自入穴囊其息吸息抽透入於大節之中過肘¶
後之關住數二六喘則畧定第二落枕翻左右手力鈎肫面又¶
從穴囊之下依旋三疊用縮吸抽息取過斗牛之關住數二六¶
喘則畧定第三起坐反鳳翅拗起大牛之車又從穴囊之下依¶
旋三疊用縮吸抽息取上於泥丸俯首三㸃之數皆二六喘則¶
畧定此三反處自關鬲渾滯火道水源皆當遲澁運用尚踈不¶
可一一規其本法大數勉强則有招損矣惟量力漸而進之或¶
十或二十或五十以至其數可也及夫火發水涌功用通達則¶
<pb:CK-KZ_JY238_02p102b>¶
方計其日而行焉及一歲之正數則成功矣飛水者易漱也元¶
火者難抽也夫海心元火有氣而無質惟專心定於恍惚之內¶
至意取之神感道符則珠中之火自然隨意而出循還八卦炎¶
烈焚臍擊兌發音矣初取其火止一指脈之大而已久之歷乎¶
八卦不出三旬透乎兌關而有鳥聲六旬如鳩鴿聲九旬如沸¶
鼎聲百日如濤浪聲半年如雷震聲於是胎氣結而成眞火矣¶
先之三旬火虛水澁關鬲未通恍惚難於作用加之毒蟲尸鬼¶
八邪陰魄爲火所焚乃爲之魔使之多怒多貪多愛惟勿使火¶
熄而已三反既畢畧臥少時然後湛然端坐心安息定滿漱飛¶
水一一從左兼火九嚥直至於丹海是爲大還金精得一者也¶
<pb:CK-KZ_JY238_02p103a>¶
一周星其功旣足於是投靈山勝地取亥月日時解服而臥微¶
行沐浴俟其宣暢合眸固關審動眞娥之宮其物滿乎一斤男¶
女當乎二八情合心酣一體温温夫婦情戀宣暢美合至寅則¶
聖胎內堅矣蓋自子後輊鎖金關定身平坐勿轉側勿動搖至¶
寅則捨手舒足縱心自如起坐隱几始十日行不可過二十四¶
步以至百步踰月乃自如方其大合一時之中已奪一周星矣¶
於是足三千六百之正氣全七百二十之宿直至於一氣二儀¶
三才四象五行六律七星八卦九宮十干十二支二十四氣七¶
十二候無不備於一胞之中也夫吾旣得大易三百八十四銖¶
之眞氣以結靈胎於是漸開頂之臚門潛自坼焉一舉一止一¶
<pb:CK-KZ_JY238_02p103b>¶
抱一負在乎其意加詳而無一念之邪而後可也十月其神欲¶
突飛而脫胎則其意煩懣於是臚門如雷所震其頂裂猶烈火¶
騰上於天柱二十有四節自頂而出當安心定意所行十過一¶
丈二年之後神通力具靈識混然出邇入遐洞玄洞幽無所不¶
貫矣及夫功深德厚乃蛻殻上朝於玉帝焉¶

** 　　金碧龍虎篇(四時推移如環無端虎伏龍蟠化爲金丹)¶
劉眞人曰仰觀天象而使知四時常移陰陽互用以推日月之¶
遲速大小生焉於是得日往月來生成之道以著金碧之經金¶
者剛柔得位也碧者仙而游於碧落也日者太陽之精天之魂¶
也其性剛烈能生萬物居於陰中離卦是也月者太陰之精地¶
<pb:CK-KZ_JY238_02p104a>¶
之魄也其性靜而躁動居於陽中坎卦是也坎者二陰之時其¶
日生乎一陽是爲黑鉛出於水銀其至於艮宮則漸有青白而¶
爲少男此二陰而生一陽者也卽上之位四旬有五日從下生¶
陽震卦是也其名曰丹砂之魂於是其汞漸伏焉至於巳六陽¶
具矣其名曰赤金四旬有五日從南赤朱之地武火煆之四旬¶
有五日至於坤宮黃黑混雜其精其名曰還丹四旬有五日至¶
於兌宮汞體自燥其爛如泥其名曰伏火水銀短其火可以入¶
於太陽至於乾宮三十有六旬其金正紫復入於中宮大庚合¶
於烏火首黃合於鳥土者也雄黃覆用以爲之焉惟白虎制禦¶
之更乎六旬其名曰狗子又五旬其名曰白金虎子又六旬其¶
<pb:CK-KZ_JY238_02p104b>¶
名曰五金神丹又五旬其名曰太一神粉其上曰謂之水母其¶
或不上覆而盤旋於中者謂之辰砂其紫黑通徹者謂之大還¶
其赤而光明者謂之紫微之丹齋戒百日擇王氣而吞三圓則¶
三尸九蟲七毒盡矣服之十有八旬可以飛而騰天也¶

** 　　九轉金丹篇(人之得一是爲元火煉於三田神氣爲佐)¶
亢龍子(西蜀青城山方士段昊也)曰道生一者太空之一氣也萬物與人其¶
生因乎一氣者也其死歸乎一氣者也陰者性也無中來者也¶
陽者命也有中生者也身爲體以心爲用焉心爲體以神爲用¶
焉神爲體以氣爲用焉氣體以運鍊埏埴爲用焉天地之神者¶
陰陽所生也精氣之神者陰陽所化也其有神昏而性昧者何¶
<pb:CK-KZ_JY238_02p105a>¶
也氣不合於神神不合於氣而然也故心以性爲神神以心爲¶
用神者性之眞也性者神之體也是以存神養氣湛性冲神者¶
常使神以輔氣氣以輔神自然長生者矣天地得一者何也陰¶
陽是也人之得一者何也元火是也知一者則以虛無爲藥丹¶
元爲鼎正氣爲火鍊於三田眞氣不散則陰陽豈能衰其形矣¶
道之妙用有三焉其上運太虛之元氣配用坎離之神入有爲¶
而其形自化矣奪無爲而其形自眞矣其中守形固氣養其形¶
住其眞神氣調御湛然自靈焉其下去濁留清神魂不散焉夫¶
轄虛無策太空究其終始莫要於八卦焉一爻者一氣也一氣¶
者旬有五日也二十有四爻是爲二十四氣者歟天地運行之¶
<pb:CK-KZ_JY238_02p105b>¶
始其上有風輪未濟之象也三陰之氣自虚皇之降精者也其¶
下有水輪旣濟之象也三陽之氣自虚皇之降精者也東方者¶
震也天眞九皇少陽木之眞氣生於水中其應於肝肝以甲爲¶
兄乙爲妹己者甲之婦庚者乙之夫也太陽木之眞氣而爲巽¶
生於風中南方者離也天眞九皇火之眞氣生於風中其應於¶
心心以丙爲兄丁爲妹辛者丙之婦壬者丁之夫也天眞九皇¶
三陰土之眞氣生於風中而爲坤焉其上黑其下赤其左白其¶
右青其中央黄而藏乎一氣其色玄者也西方者兌也天眞九¶
皇少陰金之眞氣生於風中其應於肺肺以庚爲兄辛爲妹乙¶
者庚之婦丙者辛之夫也天眞九皇太陽金之眞氣生於水中¶
<pb:CK-KZ_JY238_02p106a>¶
而爲乾焉北方者坎也天眞九皇陽明水之眞氣生於水中其¶
應於腎腎以壬爲兄癸爲妹丁者壬之婦戊者癸之夫也天眞¶
九皇三陽土之眞氣生於水中而爲艮焉其上赤其下黑其左¶
青其右白其中央黃而藏乎一氣其色赤者也中央者坤也其¶
應於脾脾以戊爲兄己爲妹癸者戊之婦甲者己之夫也三陽¶
在於水中散而爲天者乾是也其自然之氣名曰太和君焉三¶
陰在於風中散而成地者坤是也其自然之神名曰太辰君焉¶
乾生三男(震坎艮也)龍之精鳳之公也坤生三女(巽離兌也)虎之體龜之¶
精也六氣(三陽三陰)者曰傳於五藏升降於六腑羅絡於三元係連¶
於八脈行於十二經十五絡循還三百六十五穴上達於天關¶
<pb:CK-KZ_JY238_02p106b>¶
下至於地戸加乎一息則熱矣損乎一息則寒矣陽氣左轉陰¶
氣右旋五千度其周天者也故左氣交則右氣應右氣交則左¶
氣應而各有配焉少陽之精太陽之正者天眞九皇金眞之一¶
氣也太陽之精少陽之正者天眞九皇火眞之二氣也陽明之¶
精少陽之正者天眞九皇土眞之五氣也少陰之精太陰之正¶
者天眞九皇木眞之三氣也太陰之精厥陰之正者天眞九皇¶
水眞之四氣也厥陰之精少陰之正者天眞九皇之六氣也三¶
陽之正太虛之精者天眞九皇之七氣也三陰之正太虛之精¶
者天眞九皇之八氣也於是以中宮置鼎收奪八方之妙氣配¶
土合和煉而不散而後成九鼎之神丹其丹九色(青紅白黑黃紫綠碧赭此¶
<pb:CK-KZ_JY238_02p107a>¶
九色也)昔者黃帝鍊劍鑄鼎乘火龍而升天者諭內也何以言之¶
心者火也肝者炭也腎者鞴也肺者金液也脾者爐壇也經曰¶
心爲丹砂肺爲雲母肝爲空青腎爲磁石膽爲雄黃此配鍊之¶
義也故聖人以身爲爐三宮爲鼎鍊不息之氣入無爲之形焉¶
身靜則神自清矣神清則氣自盈矣神氣和則形自輕矣一氣¶
旣定百脈常盈九鼎通灌萬神自靈焉九鼎者九宮之用也丹¶
田者眞一之鼎也是爲九鼎大會之府者也體一氣而爲眞鍊¶
九氣而成神九氣者何也曰九氣曰九州曰九域曰九曲曰九¶
竅曰九宮曰九轉曰九還曰九鼎九鼎之內於是有七返八變¶
九還之道焉返者覆合也收七表八裏經絡之氣血者也一返¶
<pb:CK-KZ_JY238_02p107b>¶
脈脈停運矣二返氣氣聚而凝矣三返血血成白乳矣四返精¶
精結瓊瑰矣五返骨骨若紅玉矣六返髓髓化玄霜矣七返形¶
形清體妙矣八返神神化無方矣還者歸其源也取五行之氣¶
動三要之精定一物之元者也一還腎二還心三還肝四還肺¶
五還脾六還丹房七還氣戸八還精堂九還神室九化則可以¶
留形矣其始乾者大腸也天也其名曰金之維宮曰靈符之宮¶
其數六者也其次坎者腎也水也其名曰水之正宮曰丹元之¶
宮其數一者也其次艮者膀胱也月也山也其名曰土之維宮¶
曰玉房之宮脾胃之氣符合於此其數八者也其次震者肝也¶
雷也其名曰木之正宮曰蘭臺之宮其數三者也其次巽者膽¶
<pb:CK-KZ_JY238_02p108a>¶
也風也其名曰木之維宮曰天霐之宮其數四者也其次離者¶
心也火也其名曰火之正宮曰絳宮其數九者也其次坤者小¶
腸也地也朱雀藏於土者也其名曰土之維宮曰朱陵之宮脾¶
胃之氣符合於此其數二者也其次兌者肺也澤也其名曰金¶
之正宮曰尚書之宮其數七者也中宮者黃庭也鉛汞也雖然¶
鼎無鼎也藥無藥也四象五行者不離乎身外求者則與道隔¶
矣修金丹者九年旣成其氣自盈其神自靈五霞攢頂萬景朝¶
形者也坎離者水火也水流濕火就燥雲從龍風從虎本乎天¶
者親上本乎地者親下各從其類也故陰氣上動則下降陽氣¶
下動則上升此內丹之升降者也自冬至鍊成陽胎內結於丹¶
<pb:CK-KZ_JY238_02p108b>¶
田謂之命焉自夏至鍊成陰息內結於絳宮謂之性焉陽氣自¶
其足而左旋其上騰而爲日者也陰氣自其頂而右旋其下降¶
而爲月者也鍊純陽者輕舉而爲仙鍊純陰者凝寂而爲鬼心¶
者絳宮玄靈之府也其內有螣蛇(又名碧眼胡兒太素魔王玉女眞魔)呼吸眞氣¶
其散若白光使天眞陰之氣下降焉腎者元宮太子之府也其¶
內有白元之龜(又名金精猛獸文靈魔王)呼吸眞氣其散若紫雲使天眞陽¶
之氣上升焉上曰風輪是爲風混未濟者也象曰離也其內應¶
於絳宮陽中有陰應感而生姹女(地后之神)下曰水輪是爲水沌旣¶
濟者也象曰坎也內應於丹田陰中有陽應感而生嬰兒(天皇之神)¶
經曰男居坎室女居離房决開混沌配合中央此之謂也絳宮¶
<pb:CK-KZ_JY238_02p109a>¶
者其中有五色其上黑其下赤其左白其右青其中央黃而藏¶
白雪久之生姹女產爲金液還於丹田婦返夫宮此三陰之神¶
也丹田者其中有五色其上赤其下黑其左青其右白其中央¶
黃而隱黃芽是生嬰兒產於金液還於絳宮夫歸婦室此三陽¶
之神也黃芽者運火化爲嬰兒其頂有紅光駕青龍上游於金¶
關之中白雪者有水化成姹女其頂有碧光乘白虎下返於玉¶
堂之內於是陽氣化爲紅光而下隱於丹田謂之日焉陰氣化¶
爲碧光而上升於絳宮謂之月焉離宮陰火冥冥升降左投右¶
接神氣交會住於丹田靈光內現其狀如火輪氣結於丹元者¶
也坎宮陽火冥冥而降右投左接靈光內照其狀如水輪百骸¶
<pb:CK-KZ_JY238_02p109b>¶
自收精定於丹元氣凝於腎宮也是以鍊氣者使神來往上下¶
交會五光混元而結胎息焉坎宮氣結其臍泄五霞而耀者也¶
離宮息住其眉白光斯乃陰陽得位交感自然者乎然煉金丹¶
者須分左右水火大小鍊兩俱均焉夫不循爻象之運動其猶¶
鑽冰而取火者歟善修鍊者必上開天門下閉地戸左收腎精¶
而控天龍右引肺液而驅地馬左收右引左出右入上升下降¶
二氣循還中央會合左投而右接之右投而左接之不交而神¶
自交不接而神自接忽然而來忽然而去忽然而散忽然而聚¶
共在於黃庭之中其散如風其聚如雨此鍊氣自然之道也夫¶
鍊氣者陽逆於陰陰無不成矣陰逆於陽陽無不生矣是以內¶
<pb:CK-KZ_JY238_02p110a>¶
氣不散外氣不入自於內而交焉其氣蒸於百骸飛騰蕩蕩一¶
交再交一接再接使夫神御氣氣御神神氣相御自然而成胎¶
息矣夫鍊胎息者先之以心澄神定氣湛眞全是以心定則神¶
定矣神定則氣定矣氣定則息定矣息定則氣合矣氣合則凝¶
結不散是爲胎息焉故其神內交其氣內接體交其氣氣交其¶
神神接其體體返其精澄澄入妙抱固元根守眞存想心氣下¶
降定息內交神氣會於三宮胎息結於產化可以與天地同休¶
者也大丹之使火必循易而行之於是易之卦六十有四是爲¶
周星之運數也三年一閏閏則三百八十有四是爲天地氣候¶
加減升降之數也以易之三百八十有四爻日用爲火之符則¶
<pb:CK-KZ_JY238_02p110b>¶
一月有三旬三旬有三百六十時蓋日行二卦焉故十有二爻¶
者六陰六陽動靜之候此變爻行火之數者也月用六十卦之¶
外又有四卦焉乾坤爲之爐鼎離坎爲之鉛汞乃樞軸之用者¶
也魏眞人曰六十四卦張布爲輿龍馬就駕明君御持此之謂¶
歟夫十二爻者應乎十二時也五日一候旬有五日一氣四旬¶
有五日一節惟不用乎卯酉卯酉者金木正刑也止運行其河¶
車於二腠俟夫津汗交流是爲焚魔沐浴之火也然則一日之¶
用十時一年之用十月(於日於月除卯酉)故還丹者十月脫胎焉(猶人之主)¶
三旬爲一鼎蓋日月者三旬一交吾取奪造化之九氣聚而煉¶
之結爲神丹吾之十鼎惟日不用復卦易曰初九潛龍勿用何¶
<pb:CK-KZ_JY238_02p111a>¶
也丹藥未能有變者也然則所實用符火者惟九月而已是乃¶
九鼎者乎九年者九九之數取日月之運行其眞氣八百有十¶
丈斯其爲丹者也以一月論之其變爻行火內用之道則一日¶
其朝用屯其夕用蒙日之升者也二日其朝用需其夕用訟三¶
日其朝用師其夕用比四日其朝用小畜其夕用履五日其朝¶
用泰其夕用否此六十時上五日一候者也六日其朝用同人¶
其夕用大有七日其朝用謙其夕用豫八日其朝用隨其夕用¶
蠱上弦者也九日其朝用臨其夕用觀十日其朝用噬嗑其夕¶
用賁中五日一候者也十一日其朝用剝其夕用復十二日其¶
朝用無妄其夕用大畜十三日其朝用頤其夕用大過十四日¶
<pb:CK-KZ_JY238_02p111b>¶
其朝用咸其夕用常十五日其朝用遯其夕用大壯下五日一¶
候者也十六日其朝用晉用夕用明夷日之降者也十七日其¶
朝用家人其夕用睽十八日其朝用蹇其夕用解十九日其朝¶
用損其夕用益二十日其朝用夬其夕用姤上五日一候者也¶
二十一日其朝用萃其夕用升二十二日其朝用困其夕用井¶
二十三日其朝用革其夕用鼎下弦者也二十四日其朝用震¶
其夕用艮二十五日其朝用漸其夕用歸妹中五日一候者也¶
二十六日其朝用豐其夕用旅二十七日其朝用巽其夕用兌¶
二十八日其朝用渙其夕用節二十九日其朝用中孚其夕用¶
小過三十日其朝用旣濟其夕用未濟下五日一候者也人者¶
<pb:CK-KZ_JY238_02p112a>¶
合天地之象焉其上至於絳宮其下至於丹元去脊骨兩傍皆¶
七分左右各十五腧穴是乃五藏六腑八脈三元萬神所行元¶
氣所會升降之道路者也自絳宮左行十五之腧會此日氣升¶
騰之所由也自絳宮右行十五之腧會此月氣下降之所由也¶
夫氣與神者隨日月上下升降而分左右焉陽之日自左而升¶
至十有六日從其右下降月終而極矣陰之日自右而升至十¶
有六日從其左下降月終而滿矣斯所謂三十輻共一轂爲其¶
無而有車之用者歟冬至遇甲子以爲起功焉於子之時其少¶
陽應於坎其神潛龍其氣天眞九皇金眞之一氣也木行於天¶
霐交於金運二十有五度肝之蘭臺之府傳此氣於右腎應於¶
<pb:CK-KZ_JY238_02p112b>¶
子之初一刻其傳三十有二刻至卯之時沐浴運鍊五日一候¶
十有五日一氣足矣其鉛生一分而鎭於坎宮其狀如露蘂生¶
於丹田矣可以取而鍊之一月爲一鼎焉前十有五日是爲陽¶
進火者也蓋鍊少陽之一氣上之五日中之五日下之五日各¶
爲一候而俱六十時上之一候前二日半是爲三十時使火一¶
兩十有二銖後二日半加火一兩中之一候前二日半使火二¶
兩後二日半加火二兩十有二銖下之一候前二日半使火二¶
兩十有二銖後二日半加火三兩此一氣終矣(十五日一百八十時)冬至¶
之後十有六日至月之終其陽明應於艮其神見龍其氣天眞¶
九皇金眞之一氣也木行於天霐交於金運二十有五度(人氣亦行¶
<pb:CK-KZ_JY238_02p113a>¶
二十五度)傳其氣於右腎應於丑初一刻傳三十有二刻肝之蘭臺¶
之府以辰爲初運三至九遍起於開元之府至腰左脇之中運¶
鍊十有五日其鉛復生一分其狀如含蓮日用火養之故後十¶
有五日爲陰退火之數也鍊陽明之一氣上之五日中之五日¶
下之五日各爲一候俱六十時上之一候前二日半是爲三十¶
時使火三兩後二日半退火用一兩十有二銖中之一候前二¶
日半使火二兩十有二銖後二日半退火用二兩下之一候前¶
二日半使火二兩後二日半退火用一兩十有二銖是以前十¶
有五日謂之剛火其效也夜視五色焉後十有五日謂之柔符¶
其効也日射神光焉於是復換鼎使火自冬至三日有一日至¶
<pb:CK-KZ_JY238_02p113b>¶
四旬有五日其太陽應於零其神亢龍其氣天眞九皇金眞之¶
一氣也太符於天霐交於金運二十有五度應乎寅之初一刻¶
也其傳三十有二刻肝之蘭臺之府傳其氣於差腎其鉛復生¶
一分其狀如抱卵此乃換鼎者也前十有五日爲陽進火以鍊¶
太陽之一氣上之五日中之五日下之五日各爲一候俱六十¶
時上之一候前二日半是爲三十時使火一兩十有二銖後二¶
日半加火二兩中之一候前二日半使火二兩後二日半加火¶
二兩十有二銖下之一候前二日半使火二兩十有二銖後二¶
日半加火三兩於是三氣爲四旬有五日爲一鼎半焉一節之¶
數也鍊之至此三陰絶矣太陽入戸會於宗廟餘氣散爲丹砂¶
<pb:CK-KZ_JY238_02p114a>¶
者也後十有五日爲陰退火焉自立春卦起於艮上之五日中¶
之五日下之五日各爲一候俱六十時上之一候前二日半是¶
爲三十時使火三兩後二日半退火用二兩十有二銖中之一¶
候前二日半使火二兩十有二銖後二日半退火用二兩下之¶
一候前二日半使火二兩後二日半退火用一兩十有二銖於¶
是爲六十日第二鼎之火數也自是用火皆同於此焉養至於¶
夏至之日火加焉而鼎不加焉故自冬至進火六月成陽胎一¶
氣不散結於丹田其色赤是謂紅鉛陽砂者歟夏至六起火亦¶
與冬至同焉(五日一候十五日一氣一月一鼎四十五日一節同此)故自夏至午之時一¶
刻由少陰起功焉其應於離其神潛龍其氣天眞九皇木眞之¶
<pb:CK-KZ_JY238_02p114b>¶
三氣也金行於靈符交於火運二十有五度肝之尚書之府傳¶
氣於心之離宮其汞生一分其狀如露蘂生於絳宮鍊之則血¶
化白乳膚體光澤而復運鍊如前焉(依冬至火數)及於冬至火加五¶
鼎水卽不加焉陰氣不散結於絳宮故自夏至進火六月以成¶
陰息其色黑是謂黑鉛陰汞者歟一赤者陽氣也一黑者陰氣¶
也赤黑連於表裏其名紅鉛黑鉛大丹之本也行之周歲性命¶
有主矣夫三五一之道身交而氣不交天龍地馬乾翁坤母天¶
者日陽精也地者月陰精也陰陽交禦奪而歸根此返本還元¶
胎息之道也老子曰谷神不死是謂玄牝何也夫一呼其氣出¶
乎三寸主於左腎是爲三陽應於日者也一吸其氣入於三寸¶
<pb:CK-KZ_JY238_02p115a>¶
主於右腎是爲三陰應於月者也呼吸六氣晝夜隨日月之運¶
行爲一萬三千五百息焉呼吸爲五萬四千動焉氣血行八百¶
十丈焉是以血氣晝夜如珠相連流行於其身者也榮衛行陽¶
於左其朝之榮脈二十有五度榮衛行陰於右其朝之衛脈二¶
十有五度血者榮也氣者衛也一呼一吸氣血行乎六寸凡二¶
百七十息則氣血行乎十有六丈二尺此周身之一度也故性¶
命者在於呼吸而已氣之出爲日魂焉氣之入爲月魄焉經曰¶
出日入月呼吸存也日魂月魄二氣眞也識者便是眞仙子鍊¶
之餌之千日期身旣無陰那肯死此之謂歟玉京之下自有日¶
月以分晝夜者天地之息也呼吸者人之息也夫日爲陽月爲¶
<pb:CK-KZ_JY238_02p115b>¶
陰陰陽運行故有生死焉若夫陰陽不交日月不錯四時無度¶
萬物不生則安復有生死哉定息者何也運行定息發元火內¶
燒於四大千日可止直俟五藏不交六腑不傳百脈不行百關¶
自湊神氣自御萬化自定此胎息還元者也吾有大丹神胎金¶
鼎焉其爐三層三層之上者黃丹庭也黃丹庭之下者水也水¶
之下者土也土之下者木也其左固濟其右蓬壺其外曰景死¶
驚開休生傷杜此所以保其鼎者也大藥一斤應於三百八十¶
四爻其內惟取十有五兩用之則三百六十爻焉其一兩應於¶
四卦二十有四爻是爲乾坤坎離樞軸之用斯蓋天眞變易火¶
訣者乎卦有六爻者六氣也一分也一爻者一銖也泰之卦上¶
<pb:CK-KZ_JY238_02p116a>¶
之三爻應乎一呼其出三寸三陽也下之三爻應乎一吸其入¶
三寸三陰也內用其卦者何道也十六息者六十四動也爲九¶
十六寸焉凡定十六息者四則爲六十四息九十六寸者四則¶
爲三百八十四寸故易者寸也銖也兩也日也皆三百八十有¶
四焉陽之爻六一爻三十六策六爻者則爲乾之策二百十有¶
六焉陰之爻六一爻二十四策六爻者則爲坤之策一百四十¶
有四焉三百八十四爻陰陽各半焉合一萬一千五百二十策¶
者也冬至一陽生於子之初一刻起少陽之氣行乎三十六度¶
合於甲乙之氣行於地戸凡一度行六刻則爲運行者二百十¶
有六刻也次陽明太陽運行如前之數六十六度通爲一百八¶
<pb:CK-KZ_JY238_02p116b>¶
度此乾元水星小應大乘之道也計奪六百四十八刻焉夏至¶
一陰生於午之一刻起少陰之氣行三十六度合於庚辛之氣¶
行於天戸凡一度行四刻則爲運行一百四十有四刻也次厥¶
陰太陰運行如前之數三十六度通爲一百八度此坤元火星¶
小應大乘之道也計奪四百三十二刻焉(陰陽共運行一千八十刻)是乃日¶
月周天運行萬物之數者也¶
¶
¶
¶
¶
