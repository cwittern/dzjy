#-*- mode: org; -*-
#+TITLE: 道樞
#+DATE: 2011-11-02 11:04:17
#+PROPERTY: kxid KX234
#+PROPERTY: title 道樞
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1017
#+PROPERTY: id JY238
#+PROPERTY: JUAN 1
#+PROPERTY: JUAN 024
#<md:CK-KZ_JY238_03p001a>¶
<pb:YP-C_JY238_20ziji-05-0001a>¶
@fw重刊道藏輯要¶
　
* 道樞　　　　　　　　　　　　@by宋至游子曾慥集¶
　　
** 肘後三成篇(道遠如天疇克以登示之廉陛猶階而升)¶
純陽子(吕洞賔也)曰吾修天爵而人爵可棄也悟眞空而頑空可鄙¶
也蓋知陰陽升降法乎二儀性命根源歸乎一氣其來也有一¶
夫一婦焉其去也有三男三女焉金男採黃芽於九宫之臺玉¶
女收白雪於十二樓水中起火以分八卦陰內煉陽以别九州¶
於是三田和會而火龍出於昏衢千日功成則游於蓬島矣其¶
要蓋十有八焉小成之道七中成之道六大成之道五純陽子¶
曰一咽一呵一呵十搓久而行之皺少紅多此天童不老艮之¶
#<md:CK-KZ_JY238_03p001b>¶
<pb:YP-C_JY238_20ziji-05-0001b>¶
卦也何謂也人之六慾七情日交戰焉故喜怒哀樂鬱結於心¶
以傷其神氣吾旦而起以舌攪其口惡濁之津盡嚥之而後呵¶
之以左右手搓其臉以散心之積氣使眞氣上冲而入於臉斯¶
返於童顏者也純陽子曰一搓一兜左右易手九九數終眞陽¶
不走此聚火煮海乾之卦也何謂也夫感物以喪其志則元陽¶
耗而眞氣失矣所以病且老老且死豈不以下元虛損而氣微¶
弱乎吾戌亥之時於臍之下握之摩之八十有一而後復搓其¶
手左右各八十有一九日而効八旬有一日而成功矣純陽子¶
曰入九嚥一存三放七定息內觀事罔不畢此配合陰陽震之¶
卦也何謂也夫飲食也或多焉或少焉時候有寒有熱忽有疾¶
#<md:CK-KZ_JY238_03p002a>¶
<pb:YP-C_JY238_20ziji-05-0002a>¶
生於五藏六府吾則以鼻引其氣其入至於九分以嚥斷氣勿¶
使往來瞑目冥心存三放七始治其疾則想其疾之所在氣急¶
則難止矣故當開口徐放焉而勿盡疾如未瘉也則再作之及¶
於三五未有不瘉者也平居日用卯之時當夫心之陰下降腎¶
之陽上升二氣相遇則依法行持焉使氣液各相配而相生見¶
効則止純陽子曰閉門上嚥勒關下搐定意內觀元陽自足此¶
聚火還元乾之卦也何謂也夫與事物交戰則耗其元陽失其¶
眞氣矣吾於戌亥之間閉口嚥氣下搐膀胱而上起焉微脅其¶
腹意定而不亂於是內觀存想使心之火下降外腎之火入而¶
相合於命府見効則止純陽子曰旦起疊盤呵雷嚥雨升身內¶
#<md:CK-KZ_JY238_03p002b>¶
<pb:YP-C_JY238_20ziji-05-0002b>¶
觀遞施弓弩此放火煉形艮之卦也何謂也夫喜怒哀樂之氣¶
經夕則積於四支其血滯矣經絡爲之不通吾旦起蟠膝正坐¶
升身以左右手上摩其面嚥乎惡濁之津如其前焉於是呵其¶
氣叩其齒以瀉心之積氣而集其神旣已則俯身焉伸縮其手¶
足如挽弓張弩於是經絡通矣氣至而血行矣久之其疾永除¶
見効則止純陽子曰夫歸婦室月至陽宮桃花浪底龍虎相逢¶
此交合龍虎離之卦也何謂也夫身之中易散者元氣也難生¶
者眞液也故液之少則不能生氣矣氣之散則不能生液矣必¶
欲氣液交而爲精精汞煉而爲砂吾其於午之時方腎之氣至¶
於心勿使升於上而獨於其口出焉乃用乎旣濟於是含津滿¶
#<md:CK-KZ_JY238_03p003a>¶
<pb:YP-C_JY238_20ziji-05-0003a>¶
口勿吐勿嚥神識內定鼻之息綿綿故腎之氣與心之氣自然¶
相合是爲眞氣眞液者也陽龍陰虎由是交而變黃芽矣純陽¶
子曰黃婆配合夫婦同域乾坤濟會陽關須勒此煉丹之法乾¶
坤之卦也何謂也夫氣海之中有眞陰眞陽焉相戀於脾之中¶
遇肺之液而般運焉和合無數而入於黃庭吾於戌亥之間微¶
脅其腹是爲勒陽關使氣不上升而下煉焉此特小成而已未¶
及中成者也純陽子曰三男三女俯仰開闢節次升存過關勿¶
急此肘後之法也何謂也夫眞氣眞液其相交也下而入於丹¶
田於是火之候無差以養乎眞胎而變乎純陽焉始於子之時¶
氣生之後用肘後之法運入於上宫是爲還精補腦之道可以¶
#<md:CK-KZ_JY238_03p003b>¶
<pb:YP-C_JY238_20ziji-05-0003b>¶
長生久視者也三男者何也震也坎也艮也三女者何也巽也¶
離也兌也吾俯其身則腎自相合而氣聚矣其仰也則腎自相¶
離而氣散矣透過乎尾閭自其背而飛以入於腦是不可一日¶
而至也其必節次而升以存想乎龍虎河車使上起焉然腎之¶
虛陽入於頂則上壅而生熱故曰過關勿急也純陽子曰少男¶
長女爭馳龍虎飛入天池化爲甘雨此肘後之飛金晶也何謂¶
也旣吾用夫肘後之法次第升存及腎之氣入於腦則行飛金¶
晶焉故於子之時腎之氣生與肺之氣合於是腎之氣欲與肝¶
之氣交焉其肺之氣存於腎之中是爲金晶者也於其時下功¶
如前俯仰一撞三關直入於上宫合和於體海時飲乎天漿是¶
#<md:CK-KZ_JY238_03p004a>¶
<pb:YP-C_JY238_20ziji-05-0004a>¶
爲眞陰神水者也如是以待乎旣濟用艮之時其名曰少男用¶
巽之時其名曰長女肘後之左曰龍右曰虎其頂曰天池其神¶
水曰甘雨自艮至於巽凡一撞而入於頂於是煉頂之髓以爲¶
水如腦中之神昏而懣卽暫存於下身少焉復升而入於頂以¶
煉之純陽子曰殺夫救婦當隨其母隨母溉灌五行有主此玉¶
液之還丹也何謂也吾觀五行之理生我者斯謂之母矣我生¶
者斯謂之子矣克我者斯謂之夫矣我克者斯謂之婦矣若夫¶
春之月肝盛而脾衰是爲木强而土弱者也吾則損肝而益脾¶
脾母也故於其盛之處而嚥氣還元焉脾母者心也是火生土¶
者也火之盛者其在離之卦也五行有生克五藏有盛衰是以¶
#<md:CK-KZ_JY238_03p004b>¶
<pb:YP-C_JY238_20ziji-05-0004b>¶
水也木也火也土也金也相生而爲子母者也火也金也土也¶
木也水也相克而爲夫婦者也若夫用嚥之法則須五行之相¶
克者焉此道也旣飛金晶之後吾並行焉其要在乎識五行之¶
理而已純陽子曰火寄冥宫水濟丹臺午前頻升瓊花自開此¶
玉液之煉形也何謂也夫採藥以爲丹非純陽之氣不能煉之¶
矣故肘後飛金晶以入於腦煉之旣久或慮夫太過而陰不及¶
則吐玉液煉其形焉蓋於午之前始於艮之時升身前起以起¶
火煉其形焉火寄冥宫者煉之以純陽之氣者也水濟丹臺者¶
灌之以玉液之水者也午之前何以頻升乎煉之以氣上升而¶
滿體矣於是其血變而爲白膏爲瓊瑩然潔白煉形之効也純¶
#<md:CK-KZ_JY238_03p005a>¶
<pb:YP-C_JY238_20ziji-05-0005a>¶
陽子曰一陽初起輕仰後存龍蟠虎繞水滿高源此金液之還¶
丹也何謂也夫以玉液還丹其數不逾乎一百有八焉隨卽嚥¶
之嚥也煉也其數有多寡而管在四時焉可以灌乎內丹而焚¶
乎四肢也是爲金液還丹焉方腎之氣肺之精以入於腦而變¶
爲神水故三純陰之氣與純陽上下相見是爲旣濟焉自子之¶
時腎之氣生可以輕偃其脊微存其身聚其腎之氣一撞三關¶
直入於泥丸與眞髓相合而變爲神水則下降焉其猶甘露之¶
灌於心也純陽子曰子後點舉勿厭頻升金光滿體陰盡陽純¶
此金液之煉形也何謂也夫以金精入於腦變而爲金液金液¶
還元變而爲丹三就可以長生矣吾欲脫其殻則方金液自上¶
#<md:CK-KZ_JY238_03p005b>¶
<pb:YP-C_JY238_20ziji-05-0005b>¶
丹田之將降也乃升其身前起焉使眞火一舉逢金水於玉池¶
之側其名爲旣濟於是一次一圓金粟其大如米焉還丹一顆¶
一道金光自起環周於身其名曰金液煉形煉形氣足乃始鍊¶
氣成神而脫其殻矣故於子之後腎肺之精一撞入於泥丸點¶
首而嚥則金液自來矣金液旣濟以前起火鍊之是爲還丹凡¶
一咽數鍊宜頻升者也純陽子曰觀夫中成然後知大成之道¶
其至矣乎日月正旺夫婦俱仙對時起火氣自朝元此集神而¶
朝元也何謂也前所云玉液還丹者殺夫救婦而求其母吾知¶
之矣肝盛則脾必弱何也木者夫也土者婦也火者子也水者¶
母也肝盛而殺夫不可下功也脾弱而殺婦火盛而求母用離¶
#<md:CK-KZ_JY238_03p006a>¶
<pb:YP-C_JY238_20ziji-05-0006a>¶
之時灌之所以救脾者也故朝元者雖不離乎五行生克之理¶
而隨時起火以煉其眞氣使陰全盡焉若夫春之月肝盛之時¶
也起火以煉肝而救脾於辰戌丑未之時起火以煉脾則夫婦¶
其俱仙矣然肝之盛也於其月其日其辰是爲三合之辰其名¶
曰三花三花者三陽也雖起火矣猶懼乎肺之盛而傷其肝當¶
於兌之時庚辛之日不可毫釐失功也以斯推之其餘豈異此¶
哉吾依此行之則眞氣合於元氣矣元氣合於眞氣矣三氣合¶
而變三花矣於是三花聚頂五氣朝元合就陽神而爲純陽之¶
體斯乃身外有身棄殻而升仙也純陽子曰以胎止息因氣生¶
神留息煉氣色應天眞(又曰養陽煉陰前仰後欽定息內觀數足自眞)此煉氣之成神¶
#<md:CK-KZ_JY238_03p006b>¶
<pb:YP-C_JY238_20ziji-05-0006b>¶
也何謂也胎息之道不在乎其出少其入多唯龍虎交而結神¶
丹神丹就而息自止矣彼閉氣煉息止息煉神非大道也吾未¶
見其能成功者也當以其旺之月之日之時升身起火降君火¶
於所王之處於是其息悠然自上其氣不升其神不散矣不過¶
十千氣吾以煉肝則青色出焉煉心則赤色出焉煉肺則白色¶
出焉煉腎則黑色出焉煉脾則黃色出焉遍煉其五藏各七旬¶
有二日於是爲三百有六十日而功成矣次之一歲則日煉其¶
五藏日一朝焉若夫於定之中見車騎女樂之紛華宜慮夫陰¶
鬼外魔與陽神雜焉必作內觀以起三昧之眞火而焚其身可¶
以交換仙凡矣純陽子曰內外俱定澄心自觀炎炎火裏歌樂¶
#<md:CK-KZ_JY238_03p007a>¶
<pb:YP-C_JY238_20ziji-05-0007a>¶
喧天此交換者所謂內觀者歟吾於年之中畢煉其五藏則五¶
氣朝元矣月以紫河車運而入於天宮於是或有陰邪之魔詭¶
爲車騎出其笙篁與陽神雜焉學道者謬以爲實安其凡軀則¶
不能棄質而仙矣莫若內外俱定不出不入澄心靜慮觀乎壺¶
天則五方之雲起於上女樂車騎陳於下矣彼陰邪者僞也其¶
孰謂之眞乎吾純陽之神其名曰天眞元皇天君焉於斯之時¶
從其本體眞神扶衛以返於天宮內院則可以棄殻而去塵巢¶
焉夫不辨乎眞僞以傷陽神則狂易而邪蕩不免於死矣雖其¶
形不壞而何有於道哉故內觀之時不憚升身以起火則僞者¶
散而眞者升矣火之名有三曰焚身曰降魔曰升天(一曰朝元)夫旣¶
#<md:CK-KZ_JY238_03p007b>¶
<pb:YP-C_JY238_20ziji-05-0007b>¶
至於天宫則貴乎調神有法焉純陽子曰七層寶塔三級紅樓¶
至時勿懼出後難收此還神出入所謂調神者也夫調神以出¶
其殻當在天宫之日而內觀焉紅樓者三田也寶塔者七氣也¶
自下而上旣至其上而不可有懼也陽神不純則陰鬼雜之矣¶
故火之數不患其多也眞氣不堅及出其軀則易驚以散其收¶
以返其軀其亦難矣乎是以古先至人有披襟散髮之像焉夫¶
欲至而不懼出而易收者莫若三百日採藥進火抽添有時焉¶
五百日煉形合氣升降有數焉於水之中起其火有丹之後亦¶
不患其多也於是魔散神聚不必乎紅樓寶塔矣惟內觀乎黃¶
庭使五雲合而火龍踊起於紅光紫氣之中直出於昏衢其出¶
#<md:CK-KZ_JY238_03p008a>¶
<pb:YP-C_JY238_20ziji-05-0008a>¶
也自不懼矣其過也自不散矣吾之身外有身其如嬰兒焉始¶
可以論分形之道矣故未終乎前功則又惡能分形而出哉是¶
道也艱難萬緒若夫陰靈不散於定之中誤出於天門則不得¶
爲純陽之仙也純陽子曰火龍旣出須識金光往來無閡速至¶
仙鄉此分形之超脫也丹旣就而眞氣自生矣眞氣生而陽神¶
自聚矣神何以聚乎戀其氣也氣何以聚乎戀其丹也神出則¶
以氣爲形矣神入則以形止氣矣其出也如蟬之蛻焉故其殻¶
也寄於大川則生珠藏於名山則生玉若處於世則優游自如¶
矣或厭世而去則號召陰神跨鳳乘龍以朝於太微太微之君¶
考其功則自下島遷於中島自中島遷於上島行滿則返於洞¶
#<md:CK-KZ_JY238_03p008b>¶
<pb:YP-C_JY238_20ziji-05-0008b>¶
天¶
　　
** 准易繫辭篇(乾轄其始坤括其終蕞爾之形易行於中)¶
抱黃子(道士張抱黃祥符中年已七十餘至岳麓訪隱者周成不遇見橋人秀水黎白授以此書)曰首有七¶
竅體有四肢乾坤定矣乾轄其始坤括其終貴賤位矣陰下而¶
六陽上而九剛柔斷矣覺以陽開瞑以陰闔吉凶生矣純陰索¶
男純陽索女變化見矣九竅相盪五藏相通六府相須三宫相¶
統八卦相扶五行相照權之以長男運之以少女狀之以老翁¶
名之以姹女弱之以嬰兒和之以乳母耳目樞要口鼻輔助津¶
液調和骨髓堅固藏府光明神魂擁護陽老成父陰老成母地¶
出醴泉天降甘露火生於木金生於水得生於神失生於鬼神¶
#<md:CK-KZ_JY238_03p009a>¶
<pb:YP-C_JY238_20ziji-05-0009a>¶
昇天文鬼入地理木者火之母水者金之子二木成林兄弟也¶
二火成炎姊妹也木者金之妻水者火之夫火作鉛宗水爲汞¶
祖鉛以易知汞以簡能易知則鈆歸簡能則汞歸鉛歸則有親¶
汞歸則有功有親則可久有功則可大易簡得則天上之室立¶
矣是故仙人以身觀卦以性觀藥日月相催風雨相薄蒼虬捧¶
爐飛廉鼓橐丹光瑩然金精閃爍融而爲川結而爲岳鍊氣焉¶
而分清濁繫辭焉而明生死陰陽相返而權變化晦明相推而¶
循晝夜水火相奔而定高下是故震者動也青龍之象離者麗¶
也朱雀之象兌者悅也白虎之象坎者䧟也玄武之象巽者順¶
也騰蛇之象艮者止也勾陳之象是故仙人所居而安者青龍¶
#<md:CK-KZ_JY238_03p009b>¶
<pb:YP-C_JY238_20ziji-05-0009b>¶
之宫也所樂而玩者白虎之乘也所開而游者天之閽也所閉¶
而掩者地之扃也是故左則觀其龍而安其東右則觀其虎而¶
玩其西南則觀其日而安其午北則觀其月而玩其子是以自¶
天祐之吉無不利木者甲乙火者丙丁水者壬癸金者庚辛土¶
者戊己寅卯者賊夫土者也巳午者賊夫金者也申酉者賊夫¶
木者也亥子者賊夫火者也四季者賊夫水者也是故列其耳¶
者存乎艮分其目者存乎坎辨其鼻者存乎震驗其口者存乎¶
兌陰之泄者存乎離陽之漏者存乎巽是故身有上下氣有消¶
長性有堅虛物有衰旺道也者各指其所之德也者各指其所¶
爲性與天地準壽與天地齊法與天地并是以知天地之根識¶
#<md:CK-KZ_JY238_03p010a>¶
<pb:YP-C_JY238_20ziji-05-0010a>¶
父母之慾父之精爲魂母之血爲魄魂勿遣散魄勿遣離故上¶
以認其天機下以洞其人謀享金石之年齡變金玉之肌膚者¶
乎耳之失艮故不聞目之失坎故不見鼻之失震故不嗅口之¶
失兌故不言泄之失離故不走漏之失巽故不食是故日有魂¶
月有魄經天緯地之謂文一陰一陽之謂道炎之者火潤之者¶
水煖之者就燥決之者就濕命之者同聲相應蒸之者同氣相¶
求順而藏之曰潛龍明而覩之曰見龍悅而豢之曰人龍呼而¶
走之曰躍龍浮而登之曰飛龍高而上之曰亢龍六龍乘時而¶
不困百姓日用而不知故君子之道長矣小人之道消矣上下¶
交通而志行矣天地相感而物生矣顯諸聖藏諸用凡煉陽而¶
#<md:CK-KZ_JY238_03p010b>¶
<pb:YP-C_JY238_20ziji-05-0010b>¶
消陰眞水之用生矣眞火之用妙矣生卯之位眞火也生酉之¶
位眞水也火胎之位子水胎之位午西側之位日東殘之位月¶
傾西北之位者乾闕東南之位者巽乾終上九之位艮坤終上¶
六之位巽絶於巳者之謂逆絶於亥者之謂順龍虎相從之謂¶
仙陰陽不測之謂神以言乎天則不壞以言乎地則不䧟以言¶
乎火則不滅以言乎水則不竭以言乎木則不朽以言乎金則¶
不消夫乾其閉也純其開也眞是以大生焉夫坤其閉也平其¶
開也靈是以廣生焉耳以配甲戌目以配甲子鼻以配甲寅口¶
以配甲申泄以配甲午漏以配甲辰道之微矣乎仙人所以用¶
而治性也道之寂矣乎眞人所以取而存命也性治則空空則¶
#<md:CK-KZ_JY238_03p011a>¶
<pb:YP-C_JY238_20ziji-05-0011a>¶
清以効天命存則通通則靈以法地天降甘雨地長草木山澤¶
通氣龍蛇起陸父母結形道運乎其中矣日月變神道滋乎其¶
中矣鉛汞存存性命之門龍虎綿綿性命之原仙人有以見上¶
丹田之明明故謂之上清有以見中丹田之熒熒故謂之中清¶
有以見下丹田之凝凝故謂之下清玄武之上關不可開也勾¶
陳之中關不可闢也青龍之下關不可闡也白虎之上尸不可¶
養也朱雀之中尸不可留也騰蛇之下尸不可畜也閉之而內¶
靜啓之而外動啓閉必彰乎變化變化以定其性命鳴鶴在陰¶
其子和之我有好爵吾與汝縻之論曰眞人降其龍而出其神¶
劍則千里之外應之况其邇者乎伏其虎而舉其神燭則萬里¶
#<md:CK-KZ_JY238_03p011b>¶
<pb:YP-C_JY238_20ziji-05-0011b>¶
之外從之况其邇者乎劍降其龍燭伏其虎龍虎者神仙之車¶
駕也車駕之就昇天之主也神仙者龍虎之門戸也門戸之通¶
則出入之機也同人先號咷而後笑論曰從凡入聖仙人之徑¶
自地昇天眞人之緣龍虎同心天地爲金水火相薄長河成酪¶
不出戸庭無咎論曰三惑之生也六蔽之階也聞淫哇之聲則¶
失聽視華美之色則失明嗅香馨之味則失思多發語言則失¶
志陰動則失眞精陽散則失元氣是以眞人包括而無用謹密¶
而不出也耳目誨惑口鼻誨貪淫慾誨衰竭思慮誨煩亂鬼神¶
之所闞盜賊之所招也五位相得而各有合所以成變化而動¶
鬼神論曰金丹之術百數其要在神水華池神仙之術百數其¶
#<md:CK-KZ_JY238_03p012a>¶
<pb:YP-C_JY238_20ziji-05-0012a>¶
要在抱一守中坎以象水震以象木兌以象金離以象火四象¶
爲藥二氣爲爐煉之而後虛服之而上昇也竅數九藏數五一¶
身相得而各有合七情旣立而各有成萬物藏用而各有喻千¶
神內扶而各有守天數順行地數逆取白金之籙青玉之符黑¶
水之契朱火之圖此可以脫塵世而入層霄者也炎帝之宅乎¶
午黑帝之宅乎子青帝之宅乎卯白帝之宅乎酉初陽起純陰¶
必當天地之厯引龍虎之精也是以四神入鼎九變成丹赫而¶
養之流而納之凡人之氣有仙人之道四焉凡人之身有仙人¶
之本五焉不治其性者實而不空泥而不通不保其神者離而¶
不合呼而不答不愛其生者溷而不清作而不甯不修其心者¶
#<md:CK-KZ_JY238_03p012b>¶
<pb:YP-C_JY238_20ziji-05-0012b>¶
病而不愈弊而不補故曰凡人之氣有仙人之道四焉此之謂¶
也以金德者尚乎肺以水德者尚乎腎以木德者尚乎肝以火¶
德者尚乎心以土德者尚乎脾是以仙人將有爲也將有行也¶
其棄色也如泥其節情也如遺其保淳也如癡其養志也如龜¶
至精不失以保乎肺居於金堂非天上之白精其孰能與於此¶
乎疾雷破山大風振海音樂遏雲鈴皷動地巍然自安超然獨¶
處外聲不入以保乎腎居於珠宫非天上之黑精其孰能與於¶
此乎大不見於太山細不見於秋毫文不視於秀麗目不視於¶
粉黛黑白若不分是非若不辨眾人之皎皎而已獨昏昏眾人¶
之彰彰而已獨冥冥徹然內鑒志光不散以保乎心居於丹臺¶
#<md:CK-KZ_JY238_03p013a>¶
<pb:YP-C_JY238_20ziji-05-0013a>¶
非天上之赤精其孰能與於此乎不耽五味不嗜八珍不畏洪¶
水不憂大旱煒然似有華筵之嘉殽茫然似有沃田之嘉穀無¶
思也無爲也無去也無就也豐然不瘦怡然不飢不思不動以¶
保乎脾居於玉房非天上之黃精孰能與於此乎不言而信不¶
笑而樂惟神也不疾而速惟體也不嚴而治至樂無聲以保乎¶
肝居其瓊樓非天上之蒼精其孰能與於此乎故曰凡人之身¶
有仙人之本五焉此之謂也耳初六目初二鼻六三口六四陰¶
六五陽上六凡人也死之根也陽初九陰九二口九三鼻九四¶
目九五耳上九眞人也生之根也視龍之形鱗而青虎之質毛¶
而白日之魂晝而熱月之魄夜而寒以此修心退藏謹密天地¶
#<md:CK-KZ_JY238_03p013b>¶
<pb:YP-C_JY238_20ziji-05-0013b>¶
相交之謂泰日月相逐之謂易地氣上騰天氣下降日盈則昃¶
月滿則虧龍吟雲起虎嘯風生清氣歸天陽以上昇濁氣歸地¶
陰以下墜孰能與於此乎論曰金公曰鉛木公曰汞黃婆謂之¶
眞土天地謂之爐陰陽謂之炭坎離謂之藥物子午謂之進退¶
水火謂之作用卯酉謂之抽添運轉謂之河車澄明謂之天酒¶
貴而謂之金花玉液異而謂之青霜絳雪養而謂之嬰兒姹女¶
生而謂之黃芽大藥熟而謂之九轉丹砂成而謂之再生嬰兒¶
奇而謂之神物光而謂之寶珠是故氣海凝液海液海凝血海¶
血海凝精海精海凝骨海骨海凝神海神海凝眞海是以補其¶
筋者莫靈乎肝補其氣者莫靈乎肺補其肉者莫靈乎脾補其¶
#<md:CK-KZ_JY238_03p014a>¶
<pb:YP-C_JY238_20ziji-05-0014a>¶
髓者莫靈乎腎補其脈者莫靈乎心補其命者莫靈乎父精補¶
其性者莫靈乎母血是以身有九竅聖人塞之身有五藏聖人¶
煉之身有三關聖人通之身有三尸聖人滅之身有萬慮聖人¶
滌之身有千魔聖人降之身有百疾聖人脫之身有十惡聖人¶
削之是以心宫有王所以無爲而治之肝宫有相所以無思而¶
得之肺宫有伯所以不召而自來膽宫有將軍所以不怒而自¶
威脾宫有大夫所以不令而行之腎宫有烈女所以不禁而自¶
止也龍精其魂之所藴耶虎威其魄之所畜耶龍精著而火珠¶
照乎其前矣虎威振而水珠曜乎其後矣龍精喪則無以見其¶
魂魂無見則火珠幾乎沒矣虎威滅則無以見其魄魄無見則¶
#<md:CK-KZ_JY238_03p014b>¶
<pb:YP-C_JY238_20ziji-05-0014b>¶
水珠幾乎沉矣是以巽進初九謂之不漏離進九二謂之不言¶
震退初六謂之不動坎退六二謂之不窺艮退六三謂之不聞¶
三陽守體謂之丈夫三女變形謂之男子七竅不動謂之混沌¶
二氣交感謂之氤氲黑白成質謂之大寶虛無生性謂之元神¶
窒而空之存乎少男艮合而明之存乎中男坎絶而和之存乎¶
長男震歛而益之存乎少女兌翕而復之存乎中女離閉而順¶
之存乎長女巽是以人之生也泰在乎其中矣人之死也否在¶
乎其中矣耳之不聽黑精在乎其中矣目之不視青精在乎其¶
中矣鼻之不嗅白精在乎其中矣口之不言赤精在乎其中矣¶
陰之不動地精在乎其中矣陽之不散天精在乎其中矣神而¶
#<md:CK-KZ_JY238_03p015a>¶
<pb:YP-C_JY238_20ziji-05-0015a>¶
明之上天之亨衢通矣默而成之天下之能事畢矣東方之神¶
骨骼者也南方之神氣息者也西方之神經絡者也北方之神¶
血脈者也中央之神肌肉者也角亢者青龍之光斗牛者玄武¶
之光奎婁者白虎之光井鬼者朱雀之光房者木星之中宫虛¶
者水星之中宫昴者金星之中宫星者火星之中宫齒牙者青¶
龍之餘爪甲者白虎之餘毛髮者玄武之餘氣息者朱雀之餘¶
音聲者天之餘影跡者地之餘乾巍然示人得一者也坤混然¶
示人抱一者也夫五賊者盜此者也三田者耕此者也種芝者¶
陽虛之所生也種玉者陽秀之所孕也藥力就乎內神通發乎¶
外積陰散其小積陽至其大動天地感鬼神莫善乎元精蹈水¶
#<md:CK-KZ_JY238_03p015b>¶
<pb:YP-C_JY238_20ziji-05-0015b>¶
火貫金石莫妙乎至理福萬民壽九域莫大乎眞氣煉五神立¶
四極莫先乎神用夫堅百骸者莫過乎眞金壯百筋者莫大乎¶
眞木換百脈者莫越乎眞水升百神者莫勝乎眞火填百節者¶
莫及乎眞土何以保身曰無勞何以保命曰無欲何以治性曰¶
無思何以治神曰無邪是故眞人多陽而無陰凡人多陰而無¶
陽非謂其無陰也蓋陰變而歸純陽者也非謂其無陽也蓋陽¶
變而歸純陰者也夫純陽者仙之氣也純陰者鬼之氣也仙之¶
一成宅乎陽界也鬼之一就宅乎陰界也是以仙人日中無影¶
雪中無跡乘水不溺入火不焦行空不墜透山無碍劒斫不絶¶
藥鴆不盡千魔恐懼萬神悅隨蓋取純陽之氣也夫凡人履則¶
#<md:CK-KZ_JY238_03p016a>¶
<pb:YP-C_JY238_20ziji-05-0016a>¶
滯凝駐則妨塞萬慮所集萬病所攢上遠天門下近地戸逢明¶
則覺見暗則瞑智慧不通嗜欲不息困而忘返逝者如斯蓋取¶
純陰之氣也夫肺白者上應太白心赤者上應熒惑肝青者上¶
應歲星脾黃者上應鎮星腎黑者上應辰星黃道者上應太陽¶
白道者上應太陰晝主生者上應南辰夜主死者上應北辰所¶
以聖人下修人事上應天心也耳聽極必聾目視極必瞽鼻嗅¶
極必窒口言極必喑泄流極必罄漏消極必終此所以取六極¶
而捨五福者也言其大聰者內聽者也言其大明者內見者也¶
言其眞氣者內萌者也言其至聲者內運者也言其陽精者內¶
煉者也言其陰滓者內淘者也天下之至徤言乎虎者也天下¶
#<md:CK-KZ_JY238_03p016b>¶
<pb:YP-C_JY238_20ziji-05-0016b>¶
之至順言乎龍者也天下之至神就乎大藥者也九聖明乎外¶
八卦者也九竅明乎內八卦者也修之者長生久視者也¶
　　
** 日月玄樞篇(天地爲鼎陰靜陽動規乎伯陽以明鉛汞)¶
劉子(唐明皇時人劉知古爲綿州昌明縣令)曰道之所秘者莫若還丹還丹可驗¶
者莫若龍虎龍虎之所自出者莫若參同契焉抱朴子曰魏伯¶
陽作參同契五相類凡二篇假大易之爻象以論修丹之旨玄¶
光先生曰徐從事擬龍虎天文而作參同契上篇以傳魏君魏¶
君爲作中篇傳於淳於叔通叔通爲制下篇以表三才之道參¶
同契者參考三才取其符契者也吾能陳其梗概焉其要曰乾¶
坤爲鼎而天地之道成矣坎離爲藥而南北之位分矣龍虎爲¶
#<md:CK-KZ_JY238_03p017a>¶
<pb:YP-C_JY238_20ziji-05-0017a>¶
名而東西之界列矣若夫論火候定生成莫不循卦節於鐘律¶
焉故黃鐘之氣至也則陽生於復歷於否泰其至巳也則陽爻¶
之數終蕤賔之氣至也則陰生於姤歷乎遯剝其至亥也則陰¶
爻之數終矣終而復始此六合三才四時五行之理者也鼎藥¶
一而已或者曰肝青爲父曾青是也肺白爲母鉛銀是也腎黑¶
爲子玄磁是也脾黃爲祖雄雌是也還丹白赤而爲紫赤者曾¶
雄之氣染之也曾不知還丹者陰陽之氣所爲變化順天地之¶
生成合金水之自然經不云乎挺除武都五石棄捐安在金石¶
之爲丹哉吾之所論丹者龍虎也流珠爲青龍青龍者日也黃¶
芽爲白虎白虎者月也故日月之精氣者有變化之理餌之者¶
#<md:CK-KZ_JY238_03p017b>¶
<pb:YP-C_JY238_20ziji-05-0017b>¶
亦可以變化矣變化者何謂也丹砂變爲水銀自陽而返陰也¶
水銀復爲丹砂自陰而返陽也故曰流珠者大青丹也黑鉛變¶
爲黃丹自陰而返陽也黃丹化爲黑鉛自陽而返陰也二物者¶
謂之陰則倏然而成陽矣謂之陽則忽然而成陰也互爲夫婦¶
更爲父母此蓋陰陽感激而成雖聖賢莫測焉魏夫人曰靈芽¶
之靈也龍吟方泉而景雲霄降矣虎嘯虛無而衝風四振矣陽¶
燧照明而朱火鬱方諸見陰而玄流溢是皆自然而然者也上¶
古有水銀而不能獨成大丹者何哉有龍而無虎也苟不知是¶
則又何假乎四象五行何求乎陰陽男女哉是必有不因於物¶
亦不因人而往任其大道而自化者矣若夫紀綱八石本乎二¶
#<md:CK-KZ_JY238_03p018a>¶
<pb:YP-C_JY238_20ziji-05-0018a>¶
物者也龍虎一體開乎三條者也然爲之者數敗何也不達乎¶
三五一者也莊子曰能知一萬事畢其此之謂乎還丹者何以¶
度世耶其食乎日月之精華者也日月者何也天生玄女地產¶
黃男者歟龍虎者金汞也金汞相包得乎自然之性此豈非其¶
神乎黃庭經曰日月之精救老殘蓋言二景二月也劉子曰揖¶
二景之暉服五晨之霞其徒繁矣罕有度世長生者何也長生¶
之要在乎保養服食內外兼資非專任一端而後可冀也或曰¶
用鉛或曰不用鉛是乎劉子曰聞之上經曰眞人至妙若有若¶
無仿佛大泉乍沉乍浮中經曰眞人潛深潭浮沉守中規何謂¶
也銷鉛爲汞煖汞以投之其始入也寂乎無聞焉火烈花浮迥¶
#<md:CK-KZ_JY238_03p018b>¶
<pb:YP-C_JY238_20ziji-05-0018b>¶
然獨異豈非以物處於大泉深潭者乎若謂斯鉛非鉛者莫可¶
知矣或謂鼎中有土者亦妄也眞鉛者大鉛是也水者位於北¶
方其卦主坎坎生六戊六戊者土也火者位於南方其卦主離¶
離生六己六己者亦土也故土者戊己之氣也非土之土也此¶
乃坎戊月精離己日光之義焉故一陰一陽而爲水火火者以¶
水爲夫焉水者以火爲婦焉夫婦之道乃爲戊己者也是以萬¶
物莫不終始於土成土之功用者莫逃乎水火焉金生水水生¶
金是乃鉛之中生乎黃芽者也訣曰鉛能制汞汞能伏金金汞¶
成形此銀伏之理也木生火火生木是乃丹砂之中出乎汞者¶
也汞何以爲木乎蓋受太陽之氣化爲流珠焉太陽者日也其¶
#<md:CK-KZ_JY238_03p019a>¶
<pb:YP-C_JY238_20ziji-05-0019a>¶
出東方東方者木位也鉛者則爲金矣何也月生於西方西方¶
者金位也故還丹者凖乎玄象謂日月之符必在於晦朔焉會¶
合德刑之氣必順乎卯酉焉出入於乾坤徘徊於子午以天地¶
爲雄雌陰陽爲父母左爲青龍右爲白虎經曰傾日爲流珠青¶
龍與之俱此之謂也世之淺見者乃以水銀和合山澤於器中¶
鍛之謂爲樹子始則二物相包後則鉛汞異處或一年或三年¶
銀母成乎赤粉伏火深者十存四五焉淺者十存二三焉服之¶
則反害其生矣彼謂銀從鉛生以鉛精合於汞則自然爲龍虎¶
焉而不知黃芽出於鉛而非鉛也經曰黃芽不是鉛不離鉛中¶
作蓋謂此也是以龍虎者必以黃芽爲正焉故古人言終始自¶
#<md:CK-KZ_JY238_03p019b>¶
<pb:YP-C_JY238_20ziji-05-0019b>¶
相用謂其以汞投鉛以類合類如父制子子制孫者也火性消¶
金金伐木榮此還丹之成也或聞龍虎之歌曰陰在上也陽下¶
奔也首尾武也中間文也常於爐之上置杯水焉何也夫還丹¶
起於陽生修於陰極者也陽伏在下陰伏在上其有水者必俟¶
乎金長之後水王之時也何謂也自復至於觀歷於十月於是¶
鉛黃旣樹丹道將成子出於母之胞不相涉入矣陽消陰息金¶
盛水衰魂魄相安剛柔合體然後設陰爐於上列炎火於下所¶
謂舉水以激火奄然滅光榮者也經曰水盛坎侵陽也火衰離¶
盡昏也陰陽相飲食也交感道自然也斯順時合宜與氣相得¶
者矣眞人者於是蓋夫金丹則爲火化使受陰津之水以潤之¶
#<md:CK-KZ_JY238_03p020a>¶
<pb:YP-C_JY238_20ziji-05-0020a>¶
可謂妙矣世之淺見者或以鉛黃花合於水銀煅之爲紫粉或¶
以朱砂水銀雄黃雌黃曾青空青礬石雲母合煉而制伏之或¶
以諸青諸礬諸綠諸灰結水銀以爲紅銀復化之以爲粉屑或¶
以藥煮硫黃而成玉粉或以硫黃用染銅葉煉爲赤丹或以砒¶
霜化銅用鐵縮錫非吾之所爲也或曰金銀銅鐵錫者五金也¶
雄雌砒礬膽曾空礜者八石也劉子曰非吾之所謂者也子午¶
以成三戊己以爲五此吾之八石之名也經曰九還七返八歸¶
六居此還丹之玄旨也何謂也金之生數四其成數九焉木之¶
生數三其成數八焉火之生數二其成數七焉三者以本生之¶
氣相合者也又曰火合於土是爲七返也木合於土是爲八歸¶
#<md:CK-KZ_JY238_03p020b>¶
<pb:YP-C_JY238_20ziji-05-0020b>¶
也金合於土是爲九還也水之生數一其成數六焉金者生水¶
水不得與金合居然自固是爲六居者也又曰水合於土乎天¶
道左旋日月右行俯而觀之則金生水木生火矣仰而觀之則¶
水生金火生木矣經曰其子右轉其虎東旋卯酉界隔主定二¶
名此之謂歟¶
　　
** 九眞玉書篇(以身爲鼎以氣爲藥配以陰陽默而交作)¶
純陽子曰修煉丹者先正其爐爐者鼎之外垣其身是也其中¶
有長生之藥者神氣精液是也爐分八門八門者目也耳也口¶
也鼻也是爲視聽吐納之關橐籥闢闔之戸運動各取其宜常¶
固守之勿使形色滋味八邪六賊傷於內眞然後於天地之爐¶
#<md:CK-KZ_JY238_03p021a>¶
<pb:YP-C_JY238_20ziji-05-0021a>¶
造化之鼎調和藥物匹配陰陽制煉神氣焉天者乾也金也內¶
景曰肺宫上爲華蓋下覆諸藏而通於鼻鼻者天門也升降呼¶
吸運轉榮衛循環五藏流注一身動變浮沉大小有定如天運¶
星斗地轉江河焉故天者鼎也天門連肺出入清氣爲鼎之蓋¶
焉地者坤也土也內景曰脾包羅水穀而通於心心者地戸也¶
咽門也收納水穀下伏於胃脘其流轉之水內應乎血脈於是¶
脾受天門升降之氣運轉動搖消磨造化以分水穀之清濁清¶
者升於上焦肺宫清靜之界而爲神氣精液焉濁者下泄於大¶
小府故地者鼎之復氣變化萬物者也胃者造化之鼎也日者¶
天魂也太陽之火精也其位居於乾艮夏王冬衰夜短晝長內¶
#<md:CK-KZ_JY238_03p021b>¶
<pb:YP-C_JY238_20ziji-05-0021b>¶
藏陰氣而隱金雞金鷄者酉也外應於四方夫金石能生其水¶
者也故乾爲天金艮爲水石是以水生於山石之中此陽中有¶
陰也內景曰上焦爲天心爲靈府首爲艮山口爲洞谷出水之¶
源也水者坤也地也積陰之氣升於上天凌乎華蓋其零爲雨¶
露浸潤於心宫陽中之陰也離者外陽而內陰如丹砂焉本屬¶
於火而中隱水銀太陰姹女之魂服五彩之衣離者麗也其精¶
爲日日有五彩焉中有絳宫上通於目目者泥丸之門也其宫¶
有神天地之主也其德合於無爲修命者先澄其神神清心正¶
則邪不忤矣心不能自伏則內生奸火猶丹砂不死見火則飛¶
者也然則心者其生命之主乎月者地魄也太陰之水精也位¶
#<md:CK-KZ_JY238_03p022a>¶
<pb:YP-C_JY238_20ziji-05-0022a>¶
屬於坤巽冬王夏衰晝短夜長中隱陽精而藏玉兔玉兔者卯¶
也東方之木能生其火此陰中有陽也內景曰下焦五藏曰二¶
腎二腎中央者丹田也前有巽海人之水府也其位在寅此陰¶
中含陽也坎者䧟也受水之府也故江湖歸巽焉世不知陰陽¶
之正位以北爲坎南爲離非也坎者南方坤巽之位也坎中奇¶
陽者南方巳午之火也離者北方乾艮之位也離中偶陰者北¶
方亥子之水也坎者內陽而外陰如鉛錫焉是爲陽中產乎白¶
銀砂石之水包乎赤金金銀者俱陰中之陽也是爲嬰兒上與¶
太陰姹女合爲夫婦情類相戀凝而成砂焉然則坎者水海隱¶
龍之宫乎其尊猶帝王處北闕而南面者也月者地也無陽則¶
#<md:CK-KZ_JY238_03p022b>¶
<pb:YP-C_JY238_20ziji-05-0022b>¶
萬物不生夫萬物者稟天地而生向陽而長者也況人者萬物¶
之靈可不順天地乎順天道者常存其身之元陽眞一太和純¶
粹之氣則坐致長生矣然必晝夜修煉焉內功者一日也天運¶
者一歲也升降陰陽運行四序十有二時其晝則法春夏其夜¶
則法秋冬晝夜終始天地交泰矣亥子丑之時者應天之冬者¶
也陰升於天心陽降於水府温養於腎變煉於骨亦如山石受¶
天地陰陽升降之氣化成金銀丹砂銅鐵者也寅卯辰之時者¶
應天之春者也陰降於華蓋陽升於鼎鼐之上温養於肝生成¶
於筋脈亦如天地草木受陽和之氣以生華葉苗蔓者也巳午¶
未之時者應天之夏者也陰降於水府陽極於火宫温養於心¶
#<md:CK-KZ_JY238_03p023a>¶
<pb:YP-C_JY238_20ziji-05-0023a>¶
變成於血脈眞陽燒煉而爲白乳者也申酉戌之時者應天之¶
秋者也陽極而降地陰復而升天温養於肺變換於皮膚者也¶
晝夜以應乎四時陰陽以守乎一體此入聖之道也內景曰身¶
爲國面爲城耳目口鼻爲門手足四肢爲四方之將以防國之¶
不虞焉國之君者心也臣者氣也腎也故心爲氣主氣爲心神¶
澄靜則和甯猶太平之象者也神氣和合則長生久視矣君者¶
絳宫純元眞一之氣也臣者坎宫太陰玄冥之液也天降眞氣¶
化生萬物猶臣受恩也地升陰氣凝成雨露滋潤萬物猶臣利¶
民也心連於舌之下有玉池焉左曰金精右曰玉液本出於坎¶
宫者也氣升於上化爲雨露泉澗浸潤於心心則活矣臣利國¶
#<md:CK-KZ_JY238_03p023b>¶
<pb:YP-C_JY238_20ziji-05-0023b>¶
也腎者純陰眞一太和之宫也其氣本生於離位者也降氣於¶
下温養丹田(二腎中央曰丹田)焉君之聖也治身者猶治家歟身者宅¶
也五藏者宫也乾天者父也坤地者母也坎中男離中女也震¶
長男巽長女也艮少男兌少女也三男三女夫婦配焉乾父坤¶
母匹偶成焉東宫者肝也木也以甲爲兄乙爲妹己爲甲之婦¶
庚爲乙之夫故肝得水而沉木帶金之氣者也西宫者肺也金¶
也以庚爲兄辛爲妹乙爲庚之婦丙爲辛之夫故肺得水而浮¶
金帶木之氣者也南宫者心也火也以丙爲兄丁爲妹辛爲丙¶
之婦壬爲丁之夫故心能拒於火者也北宫者腎也水也以壬¶
爲兄癸爲妹丁爲壬之婦戊爲癸之夫故腎者火之氣者也中¶
#<md:CK-KZ_JY238_03p024a>¶
<pb:YP-C_JY238_20ziji-05-0024a>¶
宫者脾也土也以戊爲兄己爲妹癸爲戊之婦甲爲己之夫故¶
脾能納穀土帶水之氣者也此所謂造化之鼎者歟眞象者爐¶
之中天地日月星辰河漢山嶽江海草木風雲也爐者吾之身¶
也天者乾也金也華蓋者則其肺也玄象星斗天輪日月者則¶
其上焦榮衛血氣流行之度也太清玄界之上下而分清濁者¶
則吾之中焦羅膈也五嶽群山者則其首面也澗谷者則其口¶
鼻也泉源者則其津液飲食也江河共奔大海者則其飲食聚¶
於水穀之府也雲雨生於山谷者呼吸之氣也吹以爲風呵以¶
爲雲也草木者則其毛髮也天地長久者得正一眞元之道也¶
吾天地爐鼎之中陰陽交合不失元氣而得自然亦可以長久¶
#<md:CK-KZ_JY238_03p024b>¶
<pb:YP-C_JY238_20ziji-05-0024b>¶
矣何以言之夫人稟天地而生其內亦有天地長久之道能於¶
內境而識知天地交合陰陽抱養神氣精液日月旣滿惡有不¶
長久者耶其要在乎變煉五行而已五行者五藏也以戊己鼎¶
鼐之器調和四象變轉五行焉水者液也液中有金謂之金液¶
金克木木中生火火復煉金四象還返皆主於土者神也神得¶
其道升爲仙失其道沉爲鬼矣修眞者宜去繁華絶嗜慾屏腥¶
羶清淨消遙潔嚴齋戒登壇入室擇日俟時背陰向陽閉目而¶
坐握固冥心開闢爐門以運火候修煉其五藏焉其功必經乎¶
九轉四月者三轉也一周者九轉也三年丹成其大方寸其重¶
一斤陰陽各半焉外應六十四卦之爻(一斤者三百八十四銖也六十四卦者三百八¶
#<md:CK-KZ_JY238_03p025a>¶
<pb:YP-C_JY238_20ziji-05-0025a>¶
十四爻也)陰陽之大數也¶
　　
** 金液龍虎篇(善爲丹砂保命全家育成姹女儷以黃芽)¶
任子(名象)遇天眞子(張中孚常爲金部郎致仕任子於慶曆七年見之)於歷陽而得龍虎¶
之訣曰金丹七十二名皆藉三五一而成者也夫自五帝以後¶
至於吾宋慶曆之元飛升者六萬餘人無有不煉神水華池者¶
也其出自五行入於虛無是知神水者乃三才(天地人也)之元氣五¶
行之眞精者也於三丹田上下循環是爲還丹其藥有五味焉¶
扁鵲曰酸鹹辛甘苦是河車等也用火候以煉之斯爲大丹矣¶
用鉛不用鉛須向鉛中作此神水爲鉛汞者也大藥之名凡二¶
十有四曰神水曰杳冥精曰還丹曰眞一曰水中金曰黑鉛曰¶
#<md:CK-KZ_JY238_03p025b>¶
<pb:YP-C_JY238_20ziji-05-0025b>¶
河車曰五彩曰五味曰坎男曰眞汞曰白金曰白虎曰金精曰¶
五常曰地藥曰地魄曰日魂曰月花曰鉛黃花曰玉華曰水虎¶
曰玉蟾曰黃芽此二十四氣隱奥之玄關也歌曰孰爲丹砂濟¶
命濟家養成姹女嫁與黃芽此大藥也夫得天地之精在於元¶
宫者造化自然之道也是所謂三五一也何也三者三才之象¶
神氣精也然華池者出自五行焉外紅內白非世之朱砂也取¶
於火中故名朱雀出於青白之汞故名姹女黃婆爲之媒娉於¶
北方之七此非世之所用朱砂內出水銀爲汞者也古先至人¶
所論唯鉛汞神水華池三五一而已大藥之名又有二十四焉¶
曰玉液瓊漿曰華池曰杳冥精曰恍惚曰五行精曰坎男曰離¶
#<md:CK-KZ_JY238_03p026a>¶
<pb:YP-C_JY238_20ziji-05-0026a>¶
女曰火龍曰水虎曰木精曰青龍曰白虎曰猛三花曰日魂曰¶
金烏曰玉兔曰地馬曰離宫曰夫婦曰金液曰赤龍曰白芽曰¶
白雪曰月魄此所謂夫婦匹配赤白相扶黃土爲壇眞正之道¶
也夫華池煉藥者蓋用火候焉煙出旣盡火飛如星五彩光明¶
而作聲煉成斯如霜雪如珠玉此秪在於五行而已世之金石¶
頑物也非能變轉而爲丹者也經曰青帝護魂白帝侍魄赤帝¶
養氣黑帝通血黃帝中主五行眞精此所謂大藥也於是大丹¶
之名又有二十四焉曰大還曰金丹曰玉液曰龍虎曰二氣曰¶
四神曰五霞曰神砂曰光明曰流珠曰返魂曰奪命曰靈芸曰¶
養命曰延壽曰泔靈曰萬靈曰絳雪曰伏火曰素流曰快活曰¶
#<md:CK-KZ_JY238_03p026b>¶
<pb:YP-C_JY238_20ziji-05-0026b>¶
延齡曰返童曰壽仙此并按於人之身者也彼世用五金八石¶
以火鍛之其亦謬矣蓋不知鉛汞之靈唯在杳冥恍惚之間而¶
已汞在於砂中而金在於鉛者也汞在於鉛中而水在於金者¶
也夫不得其訣殆難求乎或不達金丹而爲存想吐納吞霞服¶
氣餐松餌柏絶食此非吾所謂大道也道有三其上曰抱一抱¶
一者聚五行爲一天地至精陰陽匹配夫婦相乘煉精採氣其¶
採有日辰其取有時候用八卦以增減火候焉用水火以旣濟¶
其用焉煉之數足是爲飛仙之品矣其中曰富國安民富國安¶
民者擒龍於深潭伏虎於坎戸按八卦之藥聚於九宫於是九¶
還七返焉其下曰强兵戰勝强兵戰勝者神交體不交關鎖其¶
#<md:CK-KZ_JY238_03p027a>¶
<pb:YP-C_JY238_20ziji-05-0027a>¶
下永鎖丹田焉夫能明三五一者修煉五行之精氣送在於元¶
宫用火候以鍛之功成九轉可以返本還元矣大還丹者何也¶
五穀之精氣也煉之可以長生矣三五一者何也三者三才也¶
神氣精也五者五行也五行之中精血氣合和而有五味五味¶
之中取五穀之精者也陰符所謂五味可以長生者乎五穀能¶
盜人而死而人不能盜五穀之精爲可歎也一者聚五行於元¶
宫用火候煉之而成眞一者也¶
　　
** 太白還丹篇(泥丸之高元氣攸舍來如洪河自天而下)¶
清虛子(太白山人王元正自號唐貞元時人)曰修丹之訣在乎靜心於室內子之¶
後午之前先調其氣(氣和爲佳)其名曰法澡浴以左右手搓其掌熱¶
#<md:CK-KZ_JY238_03p027b>¶
<pb:YP-C_JY238_20ziji-05-0027b>¶
上摩其面下令周身然後起天立地焉以左右手叉之盡力越¶
於頂上托於天此所謂起天者也以足盡力踏地聳其身此所¶
謂立地者也其起功不可犯弦望晦朔(八日上弦二十一日下弦)與夫卯酉¶
之月彭居彭僑彭質(三尸之名)俱守靈府(靈府心也)知之必爲魔焉於是¶
先補其肝想肝之中有青龍盤旋然後想青龍之目有光從吾¶
之目出乃出噓之氣嚥噓之氣皆九過次補其心想心之中有¶
朱雀如鳳有赤氣從其腹出至於吾口遂呵之三過次補其脾¶
想脾之中有勾陳龍身鳥觜虎耳龍角(獨角也)口出黃氣至於吾¶
口乃以舌柱其腭然後呼之十二過次補其肺想肺之中有白¶
虎鼻出白氣至於吾口從鼻而出呬之七過終補其腎平坐長¶
#<md:CK-KZ_JY238_03p028a>¶
<pb:YP-C_JY238_20ziji-05-0028a>¶
展其足底以手拔其足底然後閉氣移時想腎之宫二脈黑氣¶
自出目內灌於其口而爲金玉之液是爲華池神水凡補五藏¶
者用七十二日謂之小還丹可以去疾而已於是扣齒集神者¶
三十有六開闔其目以左右掌掩其耳用其指擊頂後左三右¶
四是爲擊天鼓已乃安坐左手之三右手之四叉手腎堂是爲¶
想壺中天地焉壺中天地不離於身者也左目日也右目月也¶
泥丸天也泥丸何以爲天乎如天之不可升也聖人有法返本¶
還元使元氣歸於泥丸則天門開而通去來如黃河自天漢而¶
下流入於海者也髮星辰也耳幽谷也參羅爲萬象也鼻玄牝¶
也口天倉也舌赤龍也倉言受眾物龍言耕也喉樓閣也謂之¶
#<md:CK-KZ_JY238_03p028b>¶
<pb:YP-C_JY238_20ziji-05-0028b>¶
十二樓環者也五藏五嶽也六府六曹也(五嶽六曹已見百問篇中)三焦三¶
台也(上爲太師中爲太傅下爲太保)四水四瀆也(已見百問篇中)汗雨也氣風也臍之¶
下有精海如環焉左右各三十六轉想環之中而有玉女以揖¶
之出入於右腎右腎者玉堂也左腎命門也二腎相去二寸五¶
分其精本重一斤應於乾坤及施泄之後自十有六歲至於二¶
十有四歲其少二兩應於遘卦三十二歲其少四兩應於遯卦¶
行則氣喘足痿矣四十歲其少六兩應於否卦腰脊痛而四肢¶
弱矣臍之下攪刺而目昏矣四十八歲其少八兩應於觀卦髮¶
白而皮皺矣五十六歲其少十兩應於剝卦凡事不能爲矣六¶
十四歲其少十二兩應於坤卦元氣敗而惟恃穀氣矣七十二¶
#<md:CK-KZ_JY238_03p029a>¶
<pb:YP-C_JY238_20ziji-05-0029a>¶
歲餘二兩而已應於師卦以地變水者也八十歲其氣盡矣應¶
於明夷之卦水盡而屬火至此其亡矣故學道者先伏姹女焉¶
想其玉女入於右腎而歸於閨闥而收之者焉然後想玄武龜¶
蛇之形懼其傷於玉女使强避之是爲伏姹女者此也於是收¶
其三魂曰胎光曰爽靈曰幽精祝曰未知者使吾知焉命之居¶
於坎戸在吾左右如是三呼之想其魂神入於精海然後左三¶
宫右七宫於是安坐行嚥龍虎之法滿口成氣嚥之爲虎矣一¶
龍一虎再嚥一送之自喉想如大江入於精海又嚥虎如前焉¶
其行三過凡六嚥乃送之入於精海想如三江焉又嚥龍虎者¶
三過三三九過復嚥一龍一虎如前焉龍虎各九過是爲十有¶
#<md:CK-KZ_JY238_03p029b>¶
<pb:YP-C_JY238_20ziji-05-0029b>¶
八方送之想如九河至於精海又行龍虎二七過計十有四過¶
方送之想如大海至於精海前後龍虎共八十嚥復起再坐再¶
行摩脈者三過復嚥龍虎如前焉滿八十之數又摩脈嚥龍虎¶
如前於是蓋三過矣嚥之數是爲二百四十應於二十四氣焉¶
方其神精充則想如海濤涌於臍下更八十一日方行龍虎之¶
丹童子未施泄者不必用嚥龍虎之法也於是坐定先衮精海¶
混沸已而澄靜湛然乃合滿口以赤龍耕之津液滿口分爲三¶
嚥是爲龍焉其氣滿口分爲三嚥是爲虎焉送至於精海上在¶
水面以意丸之如彈三過斯爲丹矣想心之火而從心出下至¶
水面鍛之次想脾土蓋之火滅則開脾土復鍛之如斯三過丹¶
#<md:CK-KZ_JY238_03p030a>¶
<pb:YP-C_JY238_20ziji-05-0030a>¶
成則沉於水中矣於是復如前結之再造龍虎九過爲丹九丸¶
是爲九轉者也古語曰龍隨虎去隨巖洞龍入水兮虎亦從雷¶
火燒時鬐鬛焦雲來雨去山嶽動比之謂也譬如夫婦焉火女¶
也水子也土媒也由是而成焉凡一過用三龍三虎十二火應¶
一日十有二時焉九轉者應於九宫共爲一百八之數然後用¶
河車般載之法動關鎖舉金鐘舉天秤三舉穀神穀道促氣入¶
於脊骨以氣縮而上之想丹砂與精同路而升至於頂則三點¶
之使入於泥丸昂首左轉是爲回精補腦者也然後於日出之¶
初西坐東向想其日如輪轘之車而吞之凡七十二嚥亦用河¶
車拗起入於頂後爲之枕而枕焉至十三日於月出之時背日¶
#<md:CK-KZ_JY238_03p030b>¶
<pb:YP-C_JY238_20ziji-05-0030b>¶
對月而坐想如前焉八十一嚥至二十三日乃止後月八日想¶
月抱之是爲戴日挾月者也夫日陽也用七十二嚥陰數也月¶
陰也用八十一嚥陽數也此陰陽顛倒之法乎然後安想腎之¶
姹女裸形而懷欲則想心火燒之古語曰用鉛不用鉛須向鉛¶
中作蓋謂此歟世不知其理乃爲幃中陰丹以殞其命焉仙者¶
內丹就外丹方成矣故能用大藥化瓦礫以爲金或者見之而¶
不知其身有眞鉛眞汞乃以水銀爲汞黑錫爲鉛欲變銅爲銀¶
不亦誑哉於是一嚥其津下入於肝想肝之中青龍赴腎宫以¶
迎姹女姹女見青龍而乘之所謂子母之氣何也青龍木也姹¶
女水也迎之上入於頂門乃想三魂與眾神俱入焉頂門者泥¶
#<md:CK-KZ_JY238_03p031a>¶
<pb:YP-C_JY238_20ziji-05-0031a>¶
丸也然後想心火下自各神關而起周於身上下俱然如肝神¶
之像乃點之初點二十有一想其彭居形如道士棄簪履而走¶
再想火燒之如點首二十有四想彭僑牛首人足彭質如獸七¶
魄者或鷄首狗足或形夜叉或形女子或形風伯或形獵犬或¶
負弩或持魚於是皆逃焉故焚身百日尸蠱盡矣然後用胎息¶
之法靜意守志去其囂煩專一而不亂於是安坐如前吞日月¶
之法然後想脾之上有地地有金鼎鼎有嬰兒如吾之形在鼎¶
而跪以左右手附肩仰面開口乃明日華月華之精金液玉液¶
之體如前數吞之夜或無月華則以金液玉液三十六嚥也日¶
月俱得其時則以時用火焉每七日嬰兒一轉二十八日是爲¶
#<md:CK-KZ_JY238_03p031b>¶
<pb:YP-C_JY238_20ziji-05-0031b>¶
四轉於是一使火焉火在鼎之下想土以覆其上火在地爐之¶
內地爐基於鼎者也日行百八之數火入下時從鼎竈之旁過¶
焉如是四轉一動火如養火之法滿十過則胎息成矣大火一¶
鍛先去玉蓋於是嬰兒者爲長生之子如遭火必走其上故自¶
然在於頂門而飛此大丹之成也(女子修之想嬰兒在鼎常以玉器蓋之以益頭火養之然¶
後未濟)聖胎旣出而日游行行不可遠焉鼎者何也不離乎肝心¶
脾肺腎也鼎者金也其高四寸其趾二寸應於肺者也竈土也¶
其積三層其高五寸應乎脾者也炭木也(爲焚身旣畢故木爲炭)應乎肝¶
者也火心也腎烈女也而生嬰兒蓋精華之元氣也上以玉液¶
爲蓋故鼎之蓋裹於心心者能攝萬象作聖胎不得心則無所¶
#<md:CK-KZ_JY238_03p032a>¶
<pb:YP-C_JY238_20ziji-05-0032a>¶
成矣乾天門也坤地戸也艮鬼門也巽風門也腎水也王於冬¶
之季者也是爲烈女玄武之象五行顛倒之法則心以腎爲夫¶
交合精氣以產聖胎焉脾土也王於四時之季者也是爲男子¶
之象能爲竈以和合陰陽而成其道故曰黃婆爲媒焉肝木也¶
王於春之季者也是爲尚書青龍之象木本生火火生木反燒¶
爲炭故曰長生炭焉內丹者三年而成三年之中卯酉不用(二月¶
八月)所用者三十月而已先補五藏者七十有二日次補精者八¶
十有一日爲龍虎者百日吞月者八十有一日以日計之此十¶
月也吞月者月得十有四日八十有一日則爲七月矣焚身者¶
百日則爲三月矣前後共二十有一月又以十月養之此三年¶
#<md:CK-KZ_JY238_03p032b>¶
<pb:YP-C_JY238_20ziji-05-0032b>¶
所以成大丹也聖胎旣就於是有躐步之法想其嬰兒旣出以¶
日計月其行步日倍之自十步二十步以至百步三之日可行¶
千里焉嬰兒百日狀如八歲之童一年則與其體同矣然一紀¶
之內遇難則行事當有三焉曰投胎曰移舍曰拒殺鬼投胎者¶
何也其要在乎識外境而已見大屋高堂者龍也茆舍者駱駝¶
騾馬也氊車者龜鼈也舟車者蟲蛇也錦帳者狼虎也茆庵者¶
牛也裘者象也㯶輿者猪羊也寶相花者雞也白芙蓉者鵝也¶
白蓮者鴨也黑漆閣者犬也黃衣者獐鹿也錦衣者雉也林中¶
百花者百鳥也氊帳者獸也嬰甲者魚也入水者蟲蛆也眾陷¶
陣者蜂也眾同名者蟻也甕盎者螺也人行山中者虱也執劍¶
#<md:CK-KZ_JY238_03p033a>¶
<pb:YP-C_JY238_20ziji-05-0033a>¶
戟者蟹也入井者爲女也墜山者爲男也移舍者何也先相識¶
者其已入冥是爲空舍須其先不病風冷其精牢實乃可移之¶
童男者上也故吾入其中而再修之如前焉拒殺鬼者何也修¶
道者住胎未成出胎未遠忽有大限何以制之夫五心有一痛¶
者斯大限至也(五心者兩手兩足心與其心也)乃安坐靜室作朝眞之想朝眞¶
者冥心內有其耳目鼻舌手足與夫壬癸之冗皆用鎖焉以齒¶
爲城以心爲火以焚其身見鬼勿怖心者帝王也藏三於鼻足¶
爲三台以照萬臣者也肝之神統三萬六千精光神守其左肺¶
之神統一萬二千形影神守其右脾之神統八萬四千毛孔神¶
守其前腎之神統五萬精華元氣神守其背頂之神首之神統¶
#<md:CK-KZ_JY238_03p033b>¶
<pb:YP-C_JY238_20ziji-05-0033b>¶
髮神守於上宫膽之神守於下部六府者六丁也與其鬼戰鬼¶
自退矣三五日之後或再至焉則棄其城直上天曹或爲列仙¶
或爲地仙仙者必有劍其鑄之也以身爲爐精氣爲鐵日華月¶
華爲鋼肝爲炭肺爲鞴心爲火脾爲泥腎爲模膽爲礪石餘鐵¶
爲匕首其何以鑄之乎曰惟想而已於是又有金錘每嚥龍虎¶
不至於腎而并納於肺之上肺金也一鑄而成矣¶
　　
** 太清養生上篇(古有精方出於太清始以去痾終以通靈)¶
赤松子曰左右手叉首上挽首至於地五吸五息可以止脹氣¶
者也叉首胸腹之前左右搖首不息至極而止可以引面耳邪¶
氣不復得入者也左右手叉腰之下左右自搖至極而止可以¶
#<md:CK-KZ_JY238_03p034a>¶
<pb:YP-C_JY238_20ziji-05-0034a>¶
通血脈者也左右手叉胸之前左右極引可以除皮膚中之煩¶
氣者也¶
甯先生曰行氣者治內者也導引者治外者也解髮東向握固¶
不息者一通舉首左右導引以手掩左右耳可以使髮不白者¶
也以手指掐頸邊之脈二通可以使目明者也東向而坐不息¶
三通手掐鼻左右孔可以治鼻息肉者也正坐自動搖左右臂¶
不息十二通可以愈勞及水者也左右側卧不息十二通右有¶
飲疾則右側卧左亦如之可以去疾者也日之初出及其中其¶
入向日正立不息九通仰首吸日之精光嚥之可以益精者也¶
左右手交叉頥下自極至肺氣可以已暴欬者也舉手交首之¶
#<md:CK-KZ_JY238_03p034b>¶
<pb:YP-C_JY238_20ziji-05-0034b>¶
上相握自極可以治脅痛者也舒左手右手在下握左之拇指¶
自極舒右手左手在下握右之拇指自極可以治骨節痛者也¶
以右手從首之上來下又挽下手可以愈頸不能反視者也左¶
右手反折自極張弓可以補五藏不足之氣者也坐於地交叉¶
左右足以左右手從曲足中入低首叉頸上可以除久寒者也¶
東向坐仰首不息五通以舌撩口中沫滿二七嚥之可以止口¶
乾苦者也低首下視不息十二通可以痊風疥惡瘡者也北方¶
箕踞以手挽足五指可以損伏痿痛尻筋急者也箕踞以左右¶
手從曲足入據地曲足加其手舉其尻可以消淋瀝孔痛者也¶
正坐以左右手交背之後其名曰帶縛可以利大溲療虛羸者¶
#<md:CK-KZ_JY238_03p035a>¶
<pb:YP-C_JY238_20ziji-05-0035a>¶
也以一手上牽繩一手下持其足可以消尻之久痔者也坐而¶
直舒左右足以左右手相叉以挽其足自極可以愈腸不受食¶
而吐逆者也左右手捉繩轆轤倒懸令足反在其上可以瘉首¶
眩風癲者也¶
彭祖曰導引者自子至寅爲之勿飽食沐浴焉挽左右足五息¶
而止可以引腹中去疝瘕利九竅者也仰左右足指五息而止¶
可以行腰脊脾及偏枯者也左右手內相向五息而止可以引¶
肺去咳逆上氣者也左右手舉膝置心之上五息而止可以愈¶
腰之痛者也¶
王子喬曰枕高四寸足相去各五寸手去身各三寸解衣抱髮¶
#<md:CK-KZ_JY238_03p035b>¶
<pb:YP-C_JY238_20ziji-05-0035b>¶
正偃卧勿有所念以鼻徐納氣以口出之各致其藏終而復始¶
欲休則先極之而止勿强長息久習則自長矣氣之往來勿使¶
耳有聞焉若存若止爲之百脈動腹鳴有聲行之者何疾之有¶
哉凡導引虛者閉目實者開目可也虛者補之實者瀉之可也¶
以口納氣以鼻出氣所謂補者也閉口温氣嚥之所謂瀉者也¶
病在胸中者枕高七寸病在心下者枕高四寸病在臍下者去¶
枕引首病者則仰首引足病者則仰足十指引胸中病者則挽¶
足十指引臂病者則掩臂去腹中寒熱及身熱者皆閉氣張腹¶
焉左脅側卧以口納氣以鼻吐之可以除積聚不快於心者也¶
坐而伸腰徐以鼻納氣以右手持鼻可以除目晦涙出與夫鼻¶
#<md:CK-KZ_JY238_03p036a>¶
<pb:YP-C_JY238_20ziji-05-0036a>¶
息肉耳聾者也右脅側卧以鼻納氣以口小嚥氣數十左右手¶
相摩熱以摩其腹令其氣下出之七息而止可以除脅與皮膚¶
痛者也覆卧去枕立左右足以鼻納氣者十有六復以鼻微出¶
之其入也亦勿合鼻知之可以除身中熱及背病者也端坐左¶
右手相叉抱膝閉氣皷腹二七或三七氣滿卽吐於是氣皆通¶
暢行之十年可以卻老還嬰者也端坐使左右手如張弓滿射¶
可以治四肢煩悶及背急者也端坐伸腰舉右手仰掌以左手¶
承左脅以鼻納氣自極七息而止可以除胃寒及食不變者也¶
端坐伸腰舉左手仰掌以右手承右脅以鼻納氣自極七息而¶
止可以除瘀血結氣者也正偃卧端展其足臂以鼻納氣自極¶
#<md:CK-KZ_JY238_03p036b>¶
<pb:YP-C_JY238_20ziji-05-0036b>¶
七息而止搖其足三十可以除胸足中寒周身痺欬逆者也左¶
右手抱其首宛轉上下其名曰開脅可以除體之昏沉不通暢¶
者也踞而伸右足以左右手抱左膝仰首而伸其腰以鼻納氣¶
自極七息而止左亦如之則可以除難屈伸拜起及脛中痛瘀¶
痺者也踞而以左右手抱左右膝以鼻納氣自極七息而止可¶
以除腰痺背痛者也偃卧展左右脛左右手外踵指相向以鼻¶
納氣自極七息而止可以除膝寒脛痛者也偃卧展左右脛左¶
右手二踵相向以鼻納氣自極七息而止可以除肌不仁及足¶
脛寒者也偃卧展左右脛左右手仰足指以鼻納氣自極七息¶
而止可以除腹中弦急切痛者也端坐伸腰向日仰首徐以口¶
#<md:CK-KZ_JY238_03p037a>¶
<pb:YP-C_JY238_20ziji-05-0037a>¶
納氣因而嚥之三十而止可以去心下之積聚者也端坐直腰¶
舉右手仰掌以左手承右手脅鼻內之氣可以除胃食不變者¶
也直腰展左右臂鼻內氣閉之自極可以除脅之積聚者也¶
經曰東向而坐握固不息一通舉手左右導引以手掩左右耳¶
以指掐二脈之邊五通可以明目黑髮去風者也¶
經曰夜卧服氣者先須淘轉其故氣者閉目握固仰倚左手拳¶
於乳間以左右耳脈舉背及尻內閉氣而氣海中之氣復自內¶
出斡而轉之呵而出之一九而止然後可以調服氣矣¶
經曰夫人稟天地之元氣者也凡嚥納吐納自然內氣與之相¶
應焉從氣海之中隨吐而上直至於喉俟其吐極則連皷而咽¶
#<md:CK-KZ_JY238_03p037b>¶
<pb:YP-C_JY238_20ziji-05-0037b>¶
之汨汨有聲由左而下經二十四節女子則由右而下以意送¶
之以手摩之令其速至於氣海氣海者在臍之下三寸是也服¶
氣之初其中未通則必摩而助之一閉口而連連嚥之其名曰¶
雲行取口之津液同嚥之其名曰雨施其初內氣未流行則不¶
能連嚥行之三年則氣自流通不摩而自下斯可以成功矣¶
經曰左右伸其臂不息九通可以愈臂痛及勞殘者也以左右¶
手如托千斤之石左右互爲之可以終身無病者也左右手抱¶
左右足不息十二通可以消穀輕身益精去疾者也踞坐合左¶
右膝張左右足不息五通可以去鼻口熱瘡及五痔者也交趺¶
而坐叉左右手著首之上挽首結下著地不息五通可以益氣¶
#<md:CK-KZ_JY238_03p038a>¶
<pb:YP-C_JY238_20ziji-05-0038a>¶
力者也左右手抱左右膝着於胸中不息三通可以止腰痛腎¶
疝及背膂疼者也太箕坐以左右手投左右足五指自極低首¶
至地不息十二通可以治頸項腰背痛及聰耳明目者也交趺¶
而坐以左右手交叉着首之下自極不息六通可以治腰痛不¶
能反顧者也仰首以手摩其腹以手持其足距壁不息十二通¶
可以治膝痺不任行步及腰背痛者也正坐以左右手交於腎¶
之後可以治虛羸利大小便者也正坐仰天呼出醉飽之氣可¶
以立消酒食更爲之可以涼而不暑者也外轉左右足十過內¶
轉亦如之可以補虛損及益氣者也¶
赤松子曰先長跪以左右手向前各分開以其指外向次左右¶
#<md:CK-KZ_JY238_03p038b>¶
<pb:YP-C_JY238_20ziji-05-0038b>¶
手夾叉其腰之左右次以右手扳腰左手高於首而止次右手¶
伸後左手叉於腹前次緩形長跪左右手更伸向前更屈從後¶
以叉其腰次高舉左右手常爲之則耳目聰明百疾不生而延¶
年矣(每次皆長跪爲之)葛仙公曰吾聞辟穀服氣者晝夜十二時共五¶
百四十嚥周而復始然先無修行未餌藥石元氣未充而頓絶¶
食兩未相接此其自取危亡者也或曰以嚥多爲限以飽爲功¶
百日之內關節未開如此行之腹當脹懣豈攝理之道乎所謂¶
服氣者胎息也如嬰兒之在胎十月不食而能長養蓋得元氣¶
之故也及其生也吸其外氣則有啼號之聲且知燥濕飢飽是¶
乃失元氣之故也今之鼻引而嚥者亦外氣也豈足服之耶然¶
#<md:CK-KZ_JY238_03p039a>¶
<pb:YP-C_JY238_20ziji-05-0039a>¶
服氣者要當無思無慮冥心絶緣百念俱忘則元氣自至因而¶
嚥之各歸其位矣或曰五方各在於五藏須思念而服之葛仙¶
公曰非也思念則有綠有緣則心不甯心不甯則氣不安氣不¶
安則無自然無自然則氣失度而納邪氣疾於是乎生矣或曰¶
十五日前從手而出十五日後從足而出非也存想者爲其有¶
所苦而用之如黃庭經曰物之不干泰而平謂其無想念者也¶
或曰十息一屈指至七十息則一嚥焉葛仙公曰非也嚥氣者¶
存心於無爲委形於無身行止寢興任性自然腹空則服有疾¶
則攻披屈指以紀其數不亦勞乎或曰鼻長引其氣蹙而嚥之¶
良久更服相續而下如瓶注水葛仙公曰此其害足以殺人者¶
#<md:CK-KZ_JY238_03p039b>¶
<pb:YP-C_JY238_20ziji-05-0039b>¶
也惟於行止寢興鼻常引以納清口常吐以出濁濁者五藏飲¶
食之氣也如其喉乾則合口任鼻中出入於是津液生矣服氣¶
者夜寤及寅之時內調其氣以吐納焉仰卧展手足低枕息心¶
定意無思無念以住其氣鼻引口吐出入兀然閉口而納之有¶
氣則引上入口微而嚥之凡一嚥以手摩散之以意送之使下¶
焉其摩之也隔二三十氣爲砂矣上焦通則嚥下過於臍如未¶
通則在乎心胸俟至食時覺心上空下泄氣通則食未飢則勿¶
食食勿過飽飽則妨氣矣食已俟心上空復服其氣初學者三¶
焦未通關節未開多服之則壅塞矣十日加三五嚥百日滿百¶
嚥百五十日更加三四十嚥二百日則二百嚥周年之後其氣¶
#<md:CK-KZ_JY238_03p040a>¶
<pb:YP-C_JY238_20ziji-05-0040a>¶
之通關節之開惟俟腹空則嚥三五相連焉一日不過乎三百¶
而已三年之後其氣周旋而大通於五藏於是骨體堅溢皮肉¶
滿實則不限嚥之數矣(服氣者日朝惟宜食淡水粥日午食淡麵餅晩食淡餑飥最忌酥油粘膩生菜¶
蘿葡陳臭等動氣之物及忌熱羹每食畢卽開口吐五味之毒如)覺飽悶氣滯則須靜坐調氣¶
少時卽散而下泄焉或曰不可下泄宜固密焉葛仙公曰此非¶
也五藏先有宿惡之氣固而不通泄則必痛悶故氣未出新氣¶
相衝斯能爲患矣可不下泄乎葛仙公曰鍊氣者何也服氣之¶
時有餘暇則於靜室散髮解衣覆衾正身仰卧展其手足而勿¶
握固施淨席於地通理其髮垂於席上卽調其氣俟其得所而¶
咽之嚥後閉之盡氣令悶則冥心無思任其氣所之其氣悶則¶
#<md:CK-KZ_JY238_03p040b>¶
<pb:YP-C_JY238_20ziji-05-0040b>¶
開口放出焉其初氣出喘急則調其氣七過八過以至十過及¶
其氣定則復鍊之其鍊也或五或六或二十或三十或四十或¶
五十以漸加焉服氣旣久則關節通矣毛孔開矣其煉至於二¶
十三十則其身潤汗此其効也鍊之之時當於晝夜任意爲之¶
然必俟其神之清爽坐而修嚥欲寢則寢不可强焉强之則氣¶
亂矣故鍊氣十日五日一行焉覺其四體煩悶而不通暢則爲¶
之可也何以委氣乎以體清和內無思念行止寢坐而調其息¶
凝然委身如委其衣以置於榻無筋無骨無識無别縱身縱心¶
如彼委衣而勿爲主寂寂沉沉放其形體澄神鍊氣於是百節¶
開張筋脈暢通津液注流因此可以嚥閉十氣至於二十焉凡¶
#<md:CK-KZ_JY238_03p041a>¶
<pb:YP-C_JY238_20ziji-05-0041a>¶
一嚥皆須兀然任氣不得與意相爭良久其氣從百毛孔而出¶
不復口吐也縱有之十無一二焉復更調理數十息以至百息¶
勿因喘息則又合氣嚥入焉調息稍久則身如沐浴矣其功日¶
進於是精滿氣全神安魄定志開思遠三尸去而六塵滅焉或¶
四體不安氣有壅塞則須委之或寢或坐澄神以委氣焉調氣¶
以息念焉久而凝定則氣之流行無所不至矣閉氣者何道歟¶
上智之士神定氣調外病自絶中智之士修攝乖宜時生其患¶
可以靜室具厚茵仰卧展其手足相去四寸(各用厚衾覆之)靜心坦然¶
熟調其氣而嚥焉復開其口而鼻不出念其患之所在以意相¶
注使氣攻之氣極則吐吐已復嚥而閉之如其喘也則調其氣¶
#<md:CK-KZ_JY238_03p041b>¶
<pb:YP-C_JY238_20ziji-05-0041b>¶
者六七息其氣卽調順矣再閉其氣想念以攻其患或十或二¶
十或三十或五十攻其患以患在左手則入左患在右手則入¶
右患在首則入首於是汗出通潤則瘉矣或未瘉於寅之初頻¶
以意攻之至瘉而止¶
　　
** 太清養生下篇¶
經曰人之身十二大節三百六十小骨孔孔相對脈脈相通新¶
氣與故氣交錯其間新氣或頓阻或循行故氣或流通或壅滯¶
或俱塞或并馳蓋壅滯者陽氣之聚而爲塊瘕者也頓阻者陰¶
氣之積而爲腫爲瘍者也氣旣能蓄聚則亦有分散之理矣凡¶
患之所在可用導引以散之和氣以攻之時意以送之清氣以¶
#<md:CK-KZ_JY238_03p042a>¶
<pb:YP-C_JY238_20ziji-05-0042a>¶
潤之嚥津以補之病惡有不除者乎然補益之方皆津液爲之¶
本也是以金梁玉英華池丹甑不可及焉卒死者陽也先因疹¶
病故其氣頓阻於四關九竅之中所以絶氣焉尸蹶者亦陽也¶
死而脈猶動耳中有聲或無聲而股暖陽絶於九竅而四關尚¶
通焉客忤者亦陽也外物所犯陽氣阻絶焉五尸死者亦陽也¶
一曰飛尸二曰遁尸三曰風尸四曰沉尸五曰注尸其心腹脹¶
滿痛急而不得息或二脅之下磥塊涌起此皆陽爲陰所閉而¶
然爾吾有法可以起之使人用力掣其左手次之右手次之左¶
足次之右足各三百六十過然後以葱心(去其尖)入其鼻左以麵¶
密固其際及壅其口與其耳焉吹耳則壅鼻吹鼻則塞耳其吹¶
#<md:CK-KZ_JY238_03p042b>¶
<pb:YP-C_JY238_20ziji-05-0042b>¶
之也徐徐而長吹之旣已以指閉其葱孔左吹四十九右亦如¶
之女子則先右後左始吹其鼻繼吹其耳其數亦如之(無葱用筒管及¶
有孔物亦可)夫鼻者主肺肺爲諸藏之蓋者也耳者主腎腎爲通氣¶
之本者也霍亂者本乎冷氣所散其腠理乍通乍塞其氣道忽¶
留忽行或氣應行陰乃復行陽或氣應行陽乃復行陰治之之¶
法於密室厚衣大坐以左右手據二膝上向左力回六十過右¶
亦如之左右迭爲之滿三百六十之數乃長呼者七旣已則長¶
吹長噓長呵長呬長唏者各七則瘉矣或疾甚不可導引則使¶
人掣左手次之右手次之左足次之右足各三百六十過兼以¶
沸湯浸手至肘浸足至膝冷則易之至瘉而止此何也以外氣¶
#<md:CK-KZ_JY238_03p043a>¶
<pb:YP-C_JY238_20ziji-05-0043a>¶
引內氣者也亦足以治尸蹶焉癩者太陽之病也陽爲陰所排¶
而沉於骨髓積久則新氣不達故氣不通壅閼鬱熱臰而生蟲¶
於是爲癩焉治之之法密室靜居食不厭少情不厭閑大坐放¶
縱其體以左右手據二膝上以首及身向左力回十過右亦如¶
之左右迭爲之滿三百六十之數如此則關節血脈腠理毛孔¶
盡開乃長呼長吹長噓長呵長呬長唏者各五然後以清氣攻¶
之者有六焉其一則大坐放縱其體鼻徐徐長取其清氣兼以¶
意想使清氣周達於骨髓然後口徐徐長呼以出之旣已漱津¶
以嚥之如是者六十過其二則以吹出之其三則以噓出之其¶
四則以呵出之其五則以呬出之其六則以唏出之(並與呼法同)然¶
#<md:CK-KZ_JY238_03p043b>¶
<pb:YP-C_JY238_20ziji-05-0043b>¶
後鼻徐徐長取其清氣兼以意想使清氣周達於骨髓口長吐¶
以出之嗽津以嚥之者六十過於是陽蟲爲陰所擊當自斃矣¶
必以卯午酉子之時爲之可也(忌食麵及羊肉)半身不隨者陽氣蓄聚¶
爲外寒所蔽或因陰氣所衝其脈雖通而內無所達也治之之¶
法大坐以左右手據二膝上向左力回十過右亦如之左右送¶
兩相合者滿三百六十之數卽使人力掣手足不隨者各三百¶
六十過復以左右手向下捋手足不隨者亦三百六十過旣已¶
乃縱放其體以鼻徐徐長取其清氣然後口徐徐長呼出之當¶
呼之時以意送其氣入於所患手足之中又嚥津隨之者六十¶
過吹噓呵呬唏皆如之病甚者不堪導引則使人力掣手足不¶
#<md:CK-KZ_JY238_03p044a>¶
<pb:YP-C_JY238_20ziji-05-0044a>¶
隨者以意送其氣亦可也周身腫者陽氣促於五藏出於皮膚¶
壅而不散也大坐以左右手據膝上左右力回者各十過一易¶
於是兩相合者三百六十過以鼻長取清氣使周達於五藏口¶
長呼以出之漱津以嚥之者六十過吹噓呵呬唏亦如之熱之¶
盛者其口無津則惟導引以鼻取其清口吐其濁亦可也(此亦治疱¶
病)熱氣所衝屯聚不散而爲腫者則以口長吹於腫之上十四¶
過以冷手寬挼之以口長呵於腫之上十四過復搓左右手使¶
熱寬挼之如此迭爲焉至瘉而止目赤而乾痛者爲肝熱之所¶
衝也左右導引三百六十過然後鼻徐徐長取其清氣而想其¶
清氣上射於目則熱氣爲清氣衝之自然熱氣退從口出可以¶
#<md:CK-KZ_JY238_03p044b>¶
<pb:YP-C_JY238_20ziji-05-0044b>¶
呵而吐之滿三百六十之數則愈矣呵者主於心故出於本氣¶
者也耳聾者腎中之熱氣衝於耳復爲陰氣逆閉之也左右導¶
引三百六十過旣已以手力挽左右耳四十九過然後以鼻徐¶
徐長取其清氣兼以意想其清氣使達於腎中則以口徐徐呬¶
而出之如此者滿三百六十之數呬者主於腎挽耳者去其陰¶
也晝夜二時爲之則愈矣上氣咳嗽者陽氣在於藏奔上而欲¶
出其陰氣復入而相逢於顙中陰陽之氣漸盛則嗽彌甚矣譬¶
如以氣吹火焉氣冷也火熱也然吹則火盛矣故治之之法大¶
坐左右導引各二百四十過以二肘向後以臂向前力弩之旣¶
已復以左右手委於二肘向前力以相近旣立已復立左右膝¶
#<md:CK-KZ_JY238_03p045a>¶
<pb:YP-C_JY238_20ziji-05-0045a>¶
以二手在二䏶之下又以二䏶向外力捅二肘各十四過然後¶
以首左傾以肩力承之其右亦然迭爲之各十六過向上長引¶
其頸四過乃長呼長吹長噓長呵長呬長唏各七過日三時爲¶
之疾則瘉矣兼於鼻徐徐取其清氣口徐徐長呼以出之漱津¶
以嚥之吹噓呵呬唏亦如之者二十過其效則加速焉凡上氣¶
者其行之之時始舉足以足向前力蹋之脛後着地斯爲佳矣¶
勞復者其陽虛損或因飽氣其氣乍閉乍衝或投熱食以致之¶
也治之之法大坐徐徐導引左右各四十九過鼻徐徐長取其¶
清氣口徐徐長吐之吐則嚥其津滿一百二十過有餘力則進¶
而至於二百四十三百六十之數尤佳也然後舒左足以左手¶
#<md:CK-KZ_JY238_03p045b>¶
<pb:YP-C_JY238_20ziji-05-0045b>¶
按其足上以其足左右轉之四十九過其右亦然日再爲之則¶
瘉矣故彭祖曰內外轉其二足各十過可以止諸勞蓋謂此也¶
温疫者陽氣也聚於諸藏入於諸脈及於腠理也治之之法大¶
坐左右導引三百六十過(歧伯曰導引者俯仰屈伸也甘始曰叉手項上左右捩不息也又云率以¶
汗出爲度汗則粉身)然後立右膝以左足向前蹋之立左膝以右足蹋之¶
各四十九過(卧而爲之亦可)鼻納之口吐之者二百四十過進至於三¶
百六十之數尤佳也彭祖曰亦可以已瘧瘧者陽在於膈之下¶
奔上而欲出陰在於膈之上爲陰所閉其陽漏而瀉出其發有¶
時者蓋陰陽所競自有節候也於欲發之時左右導引各三百¶
六十過然後立右膝舒左足蹋之四十九過其右亦然於是鼻¶
#<md:CK-KZ_JY238_03p046a>¶
<pb:YP-C_JY238_20ziji-05-0046a>¶
納之口吐之其呼噓各二十一過則瘉矣鼻衂血口唾血者中¶
焦熱熾飲水則變爲血故中焦之氣上衝於肺肺復衝鼻則爲¶
衂血中焦之氣下注於脾脾復衝口則爲唾血凡病此者前溲¶
少矣治之之法大坐導引左右各三百六十過然後舒左右足¶
以左手捉右足五指七過右亦如之衂血則嚥津焉鼻納之口¶
吐噓出之唾血亦嚥津焉而呬出之各三百六十過旦暮爲之¶
則瘉矣甚者三時爲之可也赤下者下焦熱熾而復飲水其陰¶
陽相競盪於下焦不得依道而行時有冷氣擊之則痛矣治之¶
之法左右導引各三百六十過旣已則嚥津焉鼻納之口吐之¶
與夫呼噓呵呬唏各六十過又嚥津焉日四五爲之則瘉矣前¶
#<md:CK-KZ_JY238_03p046b>¶
<pb:YP-C_JY238_20ziji-05-0046b>¶
後溲不通者陽氣在於下部而逆拒也治之之法導引左右各¶
三百六十過旣已以左右手向背之後相叉以左手向右以右¶
手力挽之十四過其右亦然復舒左手以右手力舉左肩十四¶
過其右亦然然後嚥津焉與夫吐納呼吹呵呬唏各六十過日¶
再爲之則瘉矣故甯先生曰平坐伸左手以右手指肩挽之治¶
前溲不通以左右手交於背之後名曰帶縛治後溲不通蓋謂¶
此也淋者水道熱熾乾澁而不下時漏而出也治之之法導引¶
左右各三百六十過然後立左右足以左右手從䏶之下入左¶
手總把左足之五指以右手總把右足之五指俱向內力挽之¶
十四過旣已則嚥津焉鼻徐取其清氣以口呬吐出之三百六¶
#<md:CK-KZ_JY238_03p047a>¶
<pb:YP-C_JY238_20ziji-05-0047a>¶
十過日三作之彌佳也㽷者陰也本於虛假或病之後諸藏冷¶
氣加以飲水而陰氣旣入則長所積之水矣陽氣旣納則不通¶
所積之陰矣水氣漸盛至於皮膚而爲㽷焉其候左右目臉上¶
起色如老蠶二脅轉側有水聲也治之之法左右導引各三百¶
六十過旣已鼻納之口吐之次則噓呵呬唏各六十過及想其¶
氣周於一身晝夜三時爲之久則瘉矣(忌食鹹宜啖小豆汁或煮小豆浸左右足爲佳)¶
反胃者積日受冷於是陰氣漸下屯於腹口熱食投之爲陰氣¶
逆拒反而出之也治之之法常虛腹導引各三百六十過以左¶
右手相叉以左右足力蹋二手四十九過以左手背委於左腋¶
之下用右手攀左肘七過其右亦然卽嚥津焉鼻徐徐短取其¶
#<md:CK-KZ_JY238_03p047b>¶
<pb:YP-C_JY238_20ziji-05-0047b>¶
氣口呵以出之一百二十過復嚥津焉次則呬吹唏亦如之三¶
時作之則愈矣(力不堪者二時亦可)心腹堅痛者陰冷之氣屯於心腹積¶
聚而不散雖復厚衣以陽擊之陰陽相競則陰彌甚矣治之之¶
法左右導引合於三百六十過則嚥津焉鼻徐徐取其清氣口¶
徐徐呼而出之當以暖氣排其積聚凡吐嚥者滿二百八十之¶
數呼噓亦如之晝夜二時爲之則愈矣胸脅結癖者陰也冷氣¶
偏屯於胸脅或因食久而不散也治之之法清旦仰眠立左右¶
足使人以手揣取癖根漸入手於癖根之下稍舉之其始則痛¶
後則可忍焉然後力舉之一百二十過二三日之後進而至於¶
二百四十之數可矣五日之後進而至於三百六十之數可矣¶
#<md:CK-KZ_JY238_03p048a>¶
<pb:YP-C_JY238_20ziji-05-0048a>¶
旣已導引三百六十過然後嚥津焉鼻納之口呵之以意送其¶
氣於病之所在使下部出之滿一百二十之數漸至於二百四¶
十以至三百六十彌佳也晨夜二時爲之卽瘉矣心腹卒滿者¶
陰氣在於藏起則衝於心也治之之法導引左右合於三百六¶
十過嚥津納氣而口呼之使氣出於下部滿三百六十之數則¶
瘉矣目赤而淚出者肝之陰氣衝於目也治之之法如前導引¶
旣已嚥津焉瞑目以鼻納其清氣開目以口呵出其濁氣滿於¶
三百六十之數晨夜二時爲之則瘉矣¶
經曰嬰兒之在胎十月而成筋骨和柔以心息念和氣自至故¶
服氣者宜取象焉於六陽時食其生氣故於子之時其服九九¶
#<md:CK-KZ_JY238_03p048b>¶
<pb:YP-C_JY238_20ziji-05-0048b>¶
(八十一)寅之時其服八八(六十四)巳之時其服七七(四十九)午之時其¶
服六六(三十六)酉之時其服五五(二十五)戌之時其服四四(十六)當其¶
服氣也以舌去其濁氣於是依其門戸而出入焉鼻者天門也¶
口者地戸也服氣之魂魄歸焉入自鼻出自口者順氣也如此¶
行之而不輟則可以除三尸獲長生矣道者氣也氣爲精門人¶
若守精如室有人焉精氣俱全是名眞人者也身有丹田者三¶
何謂也腦者上丹田也心者中丹田也氣海精門者下丹田也¶
三宫各有神焉神馳則氣漏氣漏則精泄精泄則神喪故精者¶
長生之根也腎者命之根也譬之木焉無精則葉萎葉萎則枝¶
朽枝朽則木枯矣凡入氣爲陰者也出氣爲陽者也二者所謂¶
#<md:CK-KZ_JY238_03p049a>¶
<pb:YP-C_JY238_20ziji-05-0049a>¶
服日月之精華也氣者虛無自然無爲也無爲則心不動心不¶
動則外無求外無求則內安靜內安靜則神定神定則氣和氣¶
和則元氣自至元氣自至則五藏滋潤五藏滋潤則百脈通百¶
脈通則津液上應津液上應則忘五味而絶飢渴矣於是氣化¶
爲血血化爲髓一年易其氣二年易其血三年易其脈四年易¶
其肉五年易其髓六年易其骨七年易其髮八年易其筋九年¶
易其形此鍊九還者也¶
經曰東方青牙者肝也服食青牙當飲以朝華以舌表舐其唇¶
漱口而三嚥之朝華者上齒根也南方朱丹者心也服食朱丹¶
當飲以丹池以舌攪於齒曹漱口而三嚥之丹池者下齒根也¶
#<md:CK-KZ_JY238_03p049b>¶
<pb:YP-C_JY238_20ziji-05-0049b>¶
西方明石者肺也服食明石當飲以露液以舌琢齒者七匝漱¶
口而三嚥之露液者唇內津也北方玄滋者腎也服食玄滋當¶
飲以玉飴以鼻導引元氣入於口呼吸而三嚥之玉飴者舌也¶
中央戊己仰視太山太山者守精也服食守精當飲以醴泉醴¶
泉者在齒之後懸噰之前也華池者在舌本根其名曰玉英曰¶
金梁漱口而三嚥之凡服是氣者常於子於寅之時正衣服而¶
坐以舌叩玉英滌華池漱醴泉及露液縮鼻還之上至於首下¶
入於口變爲玉泉引其氣至於舌根嚥而送之使喉中腹中皆¶
鳴引而入於丹田此之謂長生之根也飢食自然之氣渴飲華¶
池之漿尚何有飢渴哉精者吾神也氣者吾道也養神飲氣者¶
#<md:CK-KZ_JY238_03p050a>¶
<pb:YP-C_JY238_20ziji-05-0050a>¶
如嬰兒之在胞故吾朝食其陽暮食其陰靈芝玉英生於五藏¶
之中然後仰以排其水藏覆以排其食藏次之倚壁翹其一足¶
拳其左右手以舌攪口之津液想其氣嚥入於臍以至於足爲¶
度焉嚥氣者用力閉其口舉其舌使舌下空焉其名曰嚥元氣¶
則食日減矣滿於九九之數合天地之終始自然血化精精化¶
筋筋化玉玉化爲仙骨矣經曰胎息者呵出腹之濁氣使天地¶
調和兀然放神者也其心譬如太空萬慮俱泯閉塞三關外氣¶
與內氣相應於是閉口連鼓而咽之若水瀝坎以送之至於三¶
十六嚥是名上清煉形者也(但腹空卽嚥而送之無論坐卧皆可爲也)服氣者寂然¶
安坐瞑目叩齒閉口弩腹鼓顋則其口斯開矣俟其氣滿口則¶
#<md:CK-KZ_JY238_03p050b>¶
<pb:YP-C_JY238_20ziji-05-0050b>¶
嚥之至夫九下一息焉春夏則服冷氣秋冬則服暖氣凡至寅¶
之時左右掌掩其口用力呵其掌中則津液生以摩拭其面面¶
斯光澤矣然道之大戒有十八焉曰强求富貴曰貪冒寶貨曰¶
多忌諱曰傷王氣曰干名譽曰爲諸惡曰喜功名曰爲耳目口¶
所誤曰强梁曰僞伎曰轉躁曰舉事不詳曰心倥倥曰爭曲直¶
曰費用精氣曰好衣美食曰盈溢曰樂兵故學道者勿使人知¶
焉人知則我生我生則名生名生則禍來矣¶
　　
** 上清金碧篇(五氣之元煉其精華剛柔得位游於碧霞)¶
煙蘿子曰金者五行之首也五命之根也五氣之元也其剛柔¶
得位者乎夫能服之可以游碧霞仙落之府故吾謂之金碧焉¶
#<md:CK-KZ_JY238_03p051a>¶
<pb:YP-C_JY238_20ziji-05-0051a>¶
或曰其要何也曰太陽五兩太陰十有五兩二者和合舂於臼¶
焉及其細也出之裹以無灰之紙寘於長形之鐵鼎而按實之¶
其上用唐灰滿覆之(築定令實)以鹽泥錮其鼎之上炙之使乾埋其¶
口於坑露出其藥之處長燒以五斤之炭至一伏時出之燒之¶
不走矣是爲烏珠者也其色黑而碧潤澤而有光此其一轉者¶
也是蓋飛龍伏虎而踰於三載者也養鶴藏龜而或數十秋者¶
也復取其丹置於缾削塼以覆之施泥以錮其四周其厚半寸¶
曝乾於地爲泥城其高一尺九寸其闊三尺其廣三寸布牛馬¶
矢於其中其厚九寸置丹其間仍以牛馬之矢盡十石覆之乃¶
下火火滅破其缾出之其色赤黃(如干醬之瓣)是爲黃芽(一名金狗子一名太)¶
#<md:CK-KZ_JY238_03p051b>¶
<pb:YP-C_JY238_20ziji-05-0051b>¶
(陽溜珠)經曰太陽溜珠入華池者汞是也養汞以成紫金其名曰¶
紫河車斯之謂歟此其二轉者也置於告車之瓶(未盛油者)削塼以¶
覆之錮之以六一之泥四周其厚四分勿使有罅曝之乾置於¶
塼之上以猛火五斤煆之三伏時俟其火滅破其缾出之其色¶
紫潤其重如金是爲紫靈之丹至七九吞之變金骨矣此其三¶
轉者也擇缾之光白者其法如前焉置於八卦之爐八卦者八¶
角是也其闊一尺二寸其高下如之八方各植劒繫鏡於劍之¶
端杯水爐香者八方各置之火令破其缾取之其色青有金風¶
颯颯然其重二倍於金是爲龍虎之丹此道之成也何以謂之¶
龍虎歟馬牙配於硫黃天符進退爲神奪之離宫月殿於是有¶
#<md:CK-KZ_JY238_03p052a>¶
<pb:YP-C_JY238_20ziji-05-0052a>¶
霞彩之光矣此其四轉者也納於火玉之缾(定州甕也)用順陽之爐¶
吹之五千徐增其炭炭勿使汗於灰土爐底之火勿冷冷則陰¶
氣外觸以裂其缾稍稍加炭焉復吹之八千火滅取其丹上覆¶
紫雲下有金星玉柱五色之光是爲金虎之丹此其五轉者也¶
先以龍虎之丹入姹女八兩研之萬數而成金虎入火七十有¶
二斤煅之是爲保命長生之藥此其六轉者也取保命之丹入¶
水銀一斤十有二兩研之十萬數以神丹之力能飲水銀者半¶
乃入天地之爐(銀合是也)養之十日是爲花奈之丹所謂金龍輾於¶
十紫鳳翔於爐朱鶴巢於松綠虎卧其右廂此其七轉者也納¶
於甆瓶用漢江礜石二斤以苦酒(米醋是也)擣和爲泥周包其缾鑿¶
#<md:CK-KZ_JY238_03p052b>¶
<pb:YP-C_JY238_20ziji-05-0052b>¶
北壁爲龕以置缾焉復以礜石之泥封之百日而後出之是爲¶
陰丹其名脫骨靈丹餌之先死後生此其八轉者也以缾藏之¶
清明日沉於井百日飡之長生二百日則爲地仙五百日則白¶
日升天千日則拔宅而升蓋得白帝之玉霜紫皇之紅雪姹女¶
笑於爐嬰兒喜於鼎此其九轉者也訣曰吾目如日吾耳如月¶
吾鼻如門吾心如海吾意如風吾身如地五方五嶽盡屬於吾¶
大地眾生盡是吾子¶
　　
** 金虎鉛汞篇(物生穰穰天地之精因陽而結資陰而生)¶
元君曰金虎鉛汞者其不出於五行而已萬物因陽而結因陰¶
而生陰者道之基陽者一之始也夫陰陽相奪法象乃立故坎¶
#<md:CK-KZ_JY238_03p053a>¶
<pb:YP-C_JY238_20ziji-05-0053a>¶
一離二從陰歸陽也二火一水從陽歸陰也水二火一前象後¶
質也然五行之象人實備之以心爲火藏在肺之下其數一腎¶
爲水藏雙居命門其數二是知火一水二爲道之祖乎內修得¶
一者陰丹也外修得一者陽丹也還丹交合不出五行其要在¶
乎識鉛汞之眞而已於是託大易之象立三百八十有四銖兼¶
二十四氣因日月二弦上下對望二八十六也立十有六兩以¶
坎離爲藥天地爲爐乾坤震巽爲運其白馬芽砂者陰氣也金¶
砂者陽氣也萬物生死歸於土土者其主黃金者其主白試觀¶
夫雞子內黃外白二氣相感而然者也北方黑水子也是爲金¶
之寄位五行之始道之基也甲乙朱砂其中自生芽焉日月照¶
#<md:CK-KZ_JY238_03p053b>¶
<pb:YP-C_JY238_20ziji-05-0053b>¶
曜時足在砂中性白伏火是爲天生鉛者也(出辰州錦溪)南方赤午¶
之正數也是爲火之寄位朱砂者汞之父母也東方青木卯也¶
木道之本宗陰陽之父母也萬物各稟一氣皆資於此焉負陰¶
而抱陽甲之精日之魂火之父母也西方白金酉也是爲水之¶
寄位月之魄也轉北成西卯酉相望金木相克水火交運以成¶
大還之精者也中央土黃戊己也是爲華池之寄位黃能制水¶
不流自死故土者還丹之父母父母者制伏萬物者也是以金¶
鼎土也三五與一而不差焉日月陽之精其數有九其中有九¶
焉其色黑是爲北方壬癸水之象其名曰陽中陰精陽含陰也¶
是以離之丙丁火宫得九之名結氣朱英鍊之固形此參乎三¶
#<md:CK-KZ_JY238_03p054a>¶
<pb:YP-C_JY238_20ziji-05-0054a>¶
五一者也古之仙者故煉日之精而身歸純陽也夫水銀者水¶
之類也其性含陽內陽而外陰陽象黃陰象白是知外赤裏黃¶
者水銀生於砂汞生於鉛也是爲陽中有陰陰不孤陽不寡也¶
月者積陰之精而成坎位其數守一陰陽含玄魂魄相應焉月¶
之蟾兎者陰陽也其色白有西方庚辛金之象其名曰陰中有¶
陽陰含陽也然則坎之壬癸水宫之得一者乎月金陽性外陰¶
而內陽陰象白陽象黃是知外白裏黃者白金生於河車也河¶
者水也車者火也赤者砂也故曰砂產於金此陰之中陽不孤¶
者也夫砂鉛入於爐銷鑠以取精添入於丹魂之中是稱姹女¶
勾砂入姹女者鉛也砂者白金也訣曰一者丹基水也鉛在內¶
#<md:CK-KZ_JY238_03p054b>¶
<pb:YP-C_JY238_20ziji-05-0054b>¶
焉二者火基木也符在內焉三者土基母也金在內焉是以還¶
丹者不得節符火候則何以立乎彼世之五礬八石之類頑物¶
也非大丹之用也(大丹不用金銀銅鐵鉛汞錫曾空雌雄硫黃砒朱砂水銀鍋煤露水桑霜人中白等)砂¶
之伏火可以治疾服之太多反以夭年矣汞者水之精也其飛¶
起則爲流珠其名曰流汞震子繼父流汞是也故曰丹砂流汞¶
之父戊己黃金之母焉若夫凝爲白金此從一中成形白者也¶
金水道并所以金爲黑鉛陰中陽生反老爲少者也何謂也少¶
陰之精物極則反矣是以水銀生於北方來居於火位相交以¶
成大丹焉彼不知者用凡鉛黑錫水銀以爲河車雄黃以爲土¶
金銀以爲母此非藥之源也凡汞有鉛而銅亦有之鐵亦有之¶
#<md:CK-KZ_JY238_03p055a>¶
<pb:YP-C_JY238_20ziji-05-0055a>¶
草亦有之礦亦有之所謂眞鉛者自然子母同穴而天生者乎¶
其中有銀者鉛爲大丹之根神水爲金之母子母自得其情者¶
也金爲丹精以處陽位汞合離氣以應陰爻含天地之靈孕日¶
月之精否極泰來陰盡陽生皆順天道而爲之者也日者自朔¶
旦受符六氣從性成情十有六日至於三十日畢矣其氣從情¶
以成性月魄以生此出沒之象矣金婦也木夫也震長男也兌¶
少女也白者歸一之名也金者得位之稱也黑者性合於金水¶
也鉛者同金之類也黃者象乎土也芽者主乎生也子者運轉¶
之謂也河者水之基也車者符育之功也世不知夫朱砂者鉛¶
之母丹之父也生因於土死依於土黃能制水故土者母也是¶
#<md:CK-KZ_JY238_03p055b>¶
<pb:YP-C_JY238_20ziji-05-0055b>¶
知朱砂者鉛之祖還丹之基也鉛生於砂汞生於鉛然莫有悟¶
者焉夫朱砂陰汞天符運育日月旣足而出其名曰陽汞此乃¶
陽爲君陰爲臣二汞一物而非二者也寶丹者本無二物而生¶
焉雖然譬如蚌吸秋月之華而珠在其腹亦豈有無類而成者¶
哉大丹之品有三焉其上曰水其中曰丹其下曰砂悟之者則¶
歸一而無二矣金虎含陰其位屬於西方其氣內藏寄生太陰¶
之玄鉛是爲至精至精者龍虎也卯酉相克子午相望此天地¶
陰陽輪軸運轉之造化也十有七旬可以九轉矣月一換鼎而¶
至於九兹其妙歟(不換亦可)受符之八日金性低昂旬有五日金性¶
全滅三旬道窮没歸於坤元矣故受符三物皆没於土唯陽符¶
#<md:CK-KZ_JY238_03p056a>¶
<pb:YP-C_JY238_20ziji-05-0056a>¶
上騰而不降於是乾坤震巽蟠蟄上下五行藏伏陰陽燮理陰¶
陽往來此天道之用周而復始者也造金鼎之訣曰後土金鼎¶
生死長七神室三明圓五陰一混沌徘徊天地五里陰陽二頭¶
象如雞子形容勿差黃白在裏厚薄惟均六一固濟善守午門¶
參同自契夫一者五行之始也日月之陰魄其位居坎中其藥¶
生於陰晦之地焉金公者何也金者太白之稱也公者物中之¶
尊也故呼之曰鉛焉金入宫中太一火庚之城赤烏守黃鳥蒼¶
龍藉白虎其類相聚此乃所謂參同者乎黑鉛入月配爲夫婦¶
陽魂陰魄二者情自和矣世不知五金八石者陰陽之總數配¶
合運動而成丹故八石者八卦也五金者五行也不灰之木者¶
#<md:CK-KZ_JY238_03p056b>¶
<pb:YP-C_JY238_20ziji-05-0056b>¶
甲之精也受制於金金孕水安水必存金焉木孕火制火必假¶
木焉鉛水者砂中自生之液而主陽者也汞水者砂中抽出之¶
液而主陰者也火者符也汞火者水火合其形二物在於鼎中¶
爲直符制之遂不飛走殺氣所臨吞食變化於是稱大還焉元¶
君曰丹砂水精得金乃并銖參不偏至聖至靈矣太玄陰符曰¶
道生陰陰生陽陽生五行五行合爲還丹故稱龍虎龍者陽氣¶
也虎者陰氣也金木之位也陽起於震一木也陰起於巽二木¶
也(一月也)受符二木則漸損矣汞之不伏未可爲大丹焉須養守¶
之至於三年三年者三月也養火一月可以奪一年之正氣焉¶
其色蒼白而光明然後出毒於寒泉者一月後取而蒸之者一¶
#<md:CK-KZ_JY238_03p057a>¶
<pb:YP-C_JY238_20ziji-05-0057a>¶
伏時以楮液(楮汁也)鍊之清齋旬有四日東向閉目扣齒三十有¶
六而餌之可以去疾可以反童守之五年食之三銖可以長生¶
守之九年食之二銖可以上升元君曰吾有天符用火造金鼎¶
之要焉甲者木火之祖也其數三成數八正位生於東方寄位¶
於丙丁萬物之師火之父母也日之精魄者陽之始也照曜成¶
形其名曰日魂日者在天爲直符能發泄萬物焉在地爲直事¶
能爨熟萬物焉陽氣分判故稱木精青腰使者此陰陽二性契¶
證參同者也金砂火并三五一還同自靈焉三者木陽精照曜¶
結立生成强名之曰金砂天地之精也丹者陽之陰汞其陽反¶
爲臣二也朱砂爲之火鉛者五土爲母陰之陽汞其陰反爲君¶
#<md:CK-KZ_JY238_03p057b>¶
<pb:YP-C_JY238_20ziji-05-0057b>¶
一也黑鉛者水之基也九鍊陽魂爲之眞水諭夫居於離位陽¶
中之陰也三鍊陰魄爲之黃銀諭夫居於坎位陰中之陽也其¶
名曰水銀火位相交混沌自并克復歸一成形無外故曰陰火¶
自會其符理猶人消息卽合天道者也元君曰上品金丹者將¶
母克子子自滅焉陰陽進退其數七八受氣分離在於旬有五¶
日至於三旬道窮在復養育通靈矣九月(九箇月)陰陽二汞同於¶
一形先須配合自然直符交運依乎爻象則丹斯靈化矣元君¶
曰天地返還三一其行符合於天符法象亦有訣焉夫行符者¶
見子之月陽爻旣動猶生坎位初九潛龍勿用陽氣混沌分判¶
冬至之後一陽衝於甲子斯爲首焉上元從子之時爲始是以¶
#<md:CK-KZ_JY238_03p058a>¶
<pb:YP-C_JY238_20ziji-05-0058a>¶
二陽生見龍在田爻動其驚蟄受陽用事謂之一陽生遇甲爲¶
父母焉是以十一月受陽用事從子而起其陽生於陰闇之中¶
壬癸宫符至於建午之月陽中陰生符諭同陽令也經曰起計¶
行符子諭斤兩焉爻動初陰其火陽火也陰寄於陽符其四百¶
五銖而兩合也日月玄象五行起伏其始之數是爲一陽生象¶
乎天地發揮旁通情者也驚蟄萌兆而並行焉經曰但取春之¶
分晝夜均時用符陽爻以漸生至大壯蓋自朔旦至旬有五日¶
象於春夏火木用事從文入武者也旬有六日取秋之分晝夜¶
均時陰爻漸生至於陰盛之月蓋秋冬金水用事從武入文並¶
更百刻應乎天之玄象藏伏其沒在於晦是爲合朓朒之數者¶
#<md:CK-KZ_JY238_03p058b>¶
<pb:YP-C_JY238_20ziji-05-0058b>¶
也夫符從子起者非火之父母也子者陰中一爻之始諭乎斤¶
兩者也是爲造化軸轄之總數陰陽之起伏行符合於刻漏分¶
氣合於斤兩者也符動生於辰巳至二周半首分氣終於戌亥¶
非子之正位也冬夏二至陰陽上下故上用符守其鼎審依爻¶
象進退斤兩然用陰合子依炭覆藉背陽向陰其伏藏如蜂之¶
穴勿使氣泄焉經曰從至第七半卽象一季以次遇子卽加焉¶
子生於坎位故明陰中一陽法象於坎而從子起漸加其爻至¶
於立夏夏至以象於火至武相背十有五日十有六日計其符¶
共當六十望之前爲陽望之後爲陰陰生從十有七日合十有¶
四日漸退至於冬至冬至者五行數盡終於三十計其合符日¶
#<md:CK-KZ_JY238_03p059a>¶
<pb:YP-C_JY238_20ziji-05-0059a>¶
用依乎六爻上下生成終始之數合於五行者也初候二日半¶
一氣三十時二周半五氣分還歷十有二支凡五周爲六十時¶
行符五日一候當用五爻者也第二候二日半一斤三十時二¶
周半五氣分還歷於五周爲六十時行符至十有五日三候足¶
矣其用十有五爻三十符焉經曰前旬有五日爲陽符火木用¶
事者也後旬有五日爲陰符金木用事者也爻動之始其陽奇¶
其陰偶合於六十四銖十兩用二符其初爻爲定及夫遇子則¶
加焉逢陰則退焉周而復始法象乎天符是以建子發泄者陽¶
動之始混沌欲分潛龍未見須甲以爲陽之父母分氣屬陽道¶
焉上元始動其陽行符則震復用事者也其象初九用氣候以¶
#<md:CK-KZ_JY238_03p059b>¶
<pb:YP-C_JY238_20ziji-05-0059b>¶
諭孟春焉孟春一日起子一爻二日起二爻三日起三爻四日¶
起四爻五日起五爻每行符巡厯十有二辰二周半至於巳是¶
爲三十時二日半從午時分氣又二周半終於亥是爲六十時¶
以象仲春焉仲春屬陽上元五爻是爲十符六日起子六爻七¶
日起子七爻八日起子八爻九二法坤兌之氣交以象季春季¶
春至於巳三十時是爲九三焉九日起子九爻十日起子十爻¶
終於亥六十時蓋屬上元用事之候遇分氣計爻受符自子至¶
於午亥復還起三候焉孟夏爲陽遁中元四十爻是爲二百符¶
第三候十一日起子十一爻十二日起子十二爻十三日起子¶
十三爻是爲九五焉二日半至於巳是爲三十時仲夏從午之¶
#<md:CK-KZ_JY238_03p060a>¶
<pb:YP-C_JY238_20ziji-05-0060a>¶
時分氣至於亥於是十四日起子十四爻十五日起子十五爻¶
終於亥是爲六十時故十有五爻合於三十符王武相背者也¶
季夏爲陽遁下元金水二界相望日月對照上元退守交期於¶
是陽極陰生天地軸轄符信虧盈此符之用也終始用文其中¶
用武周而復始凡依子起於辰巳二周半分氣始午終亥故辰¶
生陰中巳生陽中震巽者火之祖也始得符合於信焉孟秋者¶
巽遇用事第四候也上六十有六日起於子十五爻是爲三十¶
符焉十七日起子十四爻十八日起子十三爻從本時分氣至¶
於亥是爲六五焉十九日起子十二爻二十日起子十一爻終¶
於亥六十時仲秋爲陰遁上元凡用二十二符是爲第五候六¶
#<md:CK-KZ_JY238_03p060b>¶
<pb:YP-C_JY238_20ziji-05-0060b>¶
四者也二十一日起子十爻二十二日起子九爻二十三日起¶
子八爻二日半至於巳三十時季秋六三者也從午時分氣至¶
於亥二十四日起子七爻二十五日起子六爻終於亥六十時¶
孟冬爲陰遁中元凡用十二符是爲第六候六二者也二十六¶
日起子五爻二十七日起子四爻二十八日起子三爻二日半¶
至於巳三十時仲冬初六者也二十九日起子二爻三十日起¶
子一爻終於亥六十時季冬爲陰遁下元合於初起伏之二符¶
也二符一爻坤體潛陽自一至於十有五日德就乾體焉夫春¶
夏火木秋冬金水七八於前九六於後起伏屈伸反覆晦朔之¶
間日月交會以象四季歸魂歸魄藥就物全反爲自然故立陰¶
#<md:CK-KZ_JY238_03p061a>¶
<pb:YP-C_JY238_20ziji-05-0061a>¶
火陽火金水相并不得踰斤此合於天道者也經曰陽奇陰偶¶
一君二臣初爻陽動應於二八左旋而爲陽符漸加至於大壯¶
陽極陰生還應於六八右旋而爲陰符漸退守於復之初陰極¶
陽生周而復始焉及初九分氣屬於陰道上元始陰則退符焉¶
漸退至於六候旣畢歸於三旬五行數盡在乎抽添其火依乎¶
玄象而無虧如是神靈自契而金丹成矣一象不足斯與瓦礫¶
同焉元君曰修大藥者必用眞鉛眞汞金水相成戊己交合如¶
嬰兒受氣於母母隱子胎子藏於金含孕自然金精實液爲之¶
相反一飛一伏陽推陰證譬如雞子外白裏黃河車運轉須臾¶
脫胎反乎一體此丹基也其要在乎晝夜各用一卦是爲乾坤¶
#<md:CK-KZ_JY238_03p061b>¶
<pb:YP-C_JY238_20ziji-05-0061b>¶
互用巽震生成十二卦上下交移而用符信於是定五周分氣¶
五首亥終起於子進退加爻藏伏時候合於天道依於刻漏(取甕¶
大一石者於其底側鑽小竅用細鳥羽長三二寸插竅內以蠟固之汲水置甕中以升斗數爲漏刻)則用火合符¶
而不差矣於十二時遇子卽加焉行之一月卽四時之象也守¶
之或九月或三年以法九紀斯合大演九周之數而丹自靈矣¶
經曰取三轉鉛精二八復除其二爲地下子二八其精自合矣¶
其精相得二氣感激斯須還返以相制焉於是金水飛浮混爲¶
一體金精自出其名曰黃銀收之精盡依其數更下子而變轉¶
焉得金子母二弦自停離母者謂之脫胎入鼎者謂之火丹鼎¶
之器有上下其上用金其下用土釜非世之所冶也土釜者土¶
#<md:CK-KZ_JY238_03p062a>¶
<pb:YP-C_JY238_20ziji-05-0062a>¶
母也出於洛汾之汗池焉(細擣篩取同薄膠爲之內外狀如雞子)其長七寸其圓¶
五寸中作神室其徑三寸各深二寸半其形雞子蓋法陰陽混¶
沌之初焉夫鉛汞者非此土釜則不能制也故曰黃能制水焉¶
若得父母金土以爲之鼎則可以致神升矣方其入鼎也其日¶
時必取四殺刑克與陽焉晝夜百刻以應乎爻象從陰起於子¶
弦望晦朔斤兩上下節符文武相交周而復始并應乎春秋故¶
起符從子至亥爲一周蓋六陽六陰始終歸一者也元君曰符¶
者用爻也水火節符六陽六陰每十二辰從文入武或陽息陰¶
消初文起於一爻猶坎中一陽生者也武終十五爻猶離中二¶
陰生者也陽極則其法象大壯合符循環故從子起計生六符¶
#<md:CK-KZ_JY238_03p062b>¶
<pb:YP-C_JY238_20ziji-05-0062b>¶
合用爲之始焉蓋象陰中一爻陽符漸加一爻焉從子至於巳¶
潛伏入三於是辰巳爲一氣是故火生於辰巳退守六十時終¶
於戌亥還從子起焉隱甲經曰進退遇王武相背是爲陽氣在¶
上終始以文是爲陰氣復還在下也冬至之後遇甲爲陽生於¶
是上焉夏至之後遇甲爲陰生於是下焉故曰直符上下月有¶
之焉(不論年與四時)經曰從第一候起子發爻用終復子是爲合天符¶
之一爻象二十四氣守至二日半一氣漸加矣爻至五日爲一¶
候六十時加至於辰巳終至於戌亥從寅至申爲七返從子至¶
申爲九還一起一伏震巽者甲之首火之基五行之互用也乾¶
坤震巽上下生成甲之禁門也經曰爻動二日半分氣加爻至¶
#<md:CK-KZ_JY238_03p063a>¶
<pb:YP-C_JY238_20ziji-05-0063a>¶
於五日一候惟用二卦合於玄象天符者也日者天符也月者¶
陰符也火者地符也夫節符加減日月年者依刻漏進退焉行¶
符加減者依先後合氣焉順七曜五行璇璣宿度與夫月之小¶
大及閏爲起伏焉從復震起巽至坤而終在乎陰陽交相用事¶
可也黃帝手鏡曰日計其文如車足轉火一百八十斤是乃九¶
九之數也何謂三元乎五日六十時者上元也十日一百二十¶
時者中元也十五日一百八十時者下元也甲己之日夜半生¶
甲子焉乙庚之日夜半生丙子焉丙辛之日夜半生戊子焉丁¶
壬之日夜半生庚子焉戊癸之日夜半生壬子焉冬至之後第¶
一甲子爲上元至於戊辰五日六十時行上元甲子爲四仲焉¶
#<md:CK-KZ_JY238_03p063b>¶
<pb:YP-C_JY238_20ziji-05-0063b>¶
四仲之日夜半生甲子行一八宫天蓬直事子午卯酉是也己¶
巳至於癸酉五日六十時行中元甲子爲四孟焉四孟之月夜¶
半生甲子行四三二宫天任直事寅申巳亥是也甲戌至於戊¶
寅五日六十時行下元甲子爲四季焉四季之日夜半生甲子¶
行七六四宫天輔直事丑戌未辰是也夏至則逆行九宫周而¶
復始盡乎一月三百六十時終乎火候與節符焉象一歲之用¶
者也(訣曰取小甕向底開一竅如豆於釜內細羅燒週者戊己爲覆藉用好光明有墻壁一色砂置甕中合於釜上以六¶
一泥固濟以炭火於釜下俟甕火爍先以紙撚子塞竅時抽出如白煙生則是汞也復塞之以元白煙爲度卽止太一日取甕¶
用雞羽掃收之如未盡砂色赤更如前法採之汞盡時則砂不赤)¶
　　
** 鉛汞五行篇(月取其華日取其精四象備立河車運行)¶
#<md:CK-KZ_JY238_03p064a>¶
<pb:YP-C_JY238_20ziji-05-0064a>¶
探玄子(黃鶴山曹聖圖)曰吾遇陽公於當陽得眞要焉於是知金丹大¶
藥者在乎精究五行次窮日月四象備立而產五帝之河車矣¶
河車者神水也得火則活見水而生千鍊萬化不易其眞此天¶
地之大寶也探玄子於是歌曰得在得一氣變化因金液金液¶
通神仙須向五行覓要識眞鉛汞一水遇一火中宫見爲主水¶
火結爲物二物成夫婦夫婦相配匹百刻在坎離丹砂從此出¶
體如眞珠離丹砂本非赤見水歸水體見火成金液脫胎除黑¶
暈黑暈是鉛質金丹切忌鉛用鉛千萬失竹破須竹補木斷以¶
木緝人之氣補外萬物盡爲客是知鉛汞者其根元在於五行¶
而已金主四因火受符而生者也能從無中得有有中歸無於¶
#<md:CK-KZ_JY238_03p064b>¶
<pb:YP-C_JY238_20ziji-05-0064b>¶
是四象備立而孕白金焉此日精月華之氣能凝白能爲水其¶
名曰流珠金液神丹盡極陽九九之數卽爲出世之丹者也木¶
主三因火初混氣而受符者也含元之至精因土相得而相住¶
復爲父母互生芽蘖齊天地之變通成乎立信應乎甲位是爲¶
青龍所以夏凝雪而似冬冰此反覆之道也水數一共位居於¶
北方者也丹經曰天生玄女而爲陽其極則陰生自天而降焉¶
彼世之鉛銀砂汞安能配合五行應之於乾象乎吾所謂汞者¶
包含萬象灌注無極是爲河車焉火生二因木受符而生者也¶
蓋土之父金之夫水之婦木之子也於是天地不朽之性萬物¶
皆負之成形惡死好生飛騰九天之上能使無中乃有有中將¶
#<md:CK-KZ_JY238_03p065a>¶
<pb:YP-C_JY238_20ziji-05-0065a>¶
無聖人所以與天地長久者鍊一陰而歸陽位是還丹之體也¶
鍊汞成塵其象砂中有汞鉛中有銀離女也反歸於眞性矣土¶
主五其德王於四季能育萬物安定四維丹經曰地產黃男是¶
爲陰極陽生焉土之精者眞鉛也順用之則長生矣逆使之則¶
害物矣夫汞不飛走者是流珠之母也以鉛爲根根成則芽生¶
汞伏則丹成矣然非外也故吾所謂金也木也水也火也土也¶
皆非世之所謂者也¶
　　
** 眞一篇(大道之生吾得厥理含眞抱元觀物之始)¶
至游子曰夫道者能生天生地神鬼神帝者也老聃曰吾不知¶
其誰之子象帝之先强名曰道然其提携天地運行日月旋斡¶
#<md:CK-KZ_JY238_03p065b>¶
<pb:YP-C_JY238_20ziji-05-0065b>¶
四時生成萬物天之五星神之五帝地之五嶽人之五藏隅之¶
五方至於五穀五色五音道無不在也故老聃明之曰道生於¶
一一生二二生三三生萬物夫物芸芸各復本根歸根曰靜靜¶
曰復命蓋謂其變化之源始生於一終復於一所以厯萬變而¶
不窮苟能一以貫之斯道明矣則眞一者何也龍虎之根本也¶
龍虎之變化則丹成矣交合龍虎返本還元使性命兩全逍遙¶
宇宙者是能明大道之眞一故也後之學者亦欲留形住世如¶
之何不明大道之眞一乎夫不知龍虎變化之本根而惑龍虎¶
之異名或者以肝爲龍以肺爲虎以肝爲龍者謂其色青應於¶
春配東方甲乙之木木氣生成之地謂之青龍也以肺爲虎者¶
#<md:CK-KZ_JY238_03p066a>¶
<pb:YP-C_JY238_20ziji-05-0066a>¶
謂之色白應於秋配西方庚辛之金金氣肅殺之地謂之白虎¶
也是知龍虎之體而已或者以心爲龍腎爲虎心爲龍者謂甲¶
乙青龍之氣能傳生於心火則火中有木謂之陽龍也以腎爲¶
虎者謂庚辛白虎之氣能傳生於腎水則水中有金謂之陰虎¶
也是知龍虎之用而已知龍虎之體用而不知龍虎之本根非¶
吾所謂道也眞一者乃吾之氣液而不能知之何也夫元氣生¶
於二腎之間出入於杳冥之際無聲可聞無色可視其名曰元¶
海焉曰靈根焉氣中生液液中生氣氣液相生合而不離所謂¶
天一生水太一含眞氣者也學者不知龍虎交加陰陽顛倒常¶
異其名而分之謂龍自爲龍虎自爲虎雖知液傳至於離則化¶
#<md:CK-KZ_JY238_03p066b>¶
<pb:YP-C_JY238_20ziji-05-0066b>¶
血於心謂之陽龍殊不究血中有液內含陰虎之氣也雖知血¶
傳於坎則化精於腎謂之陰虎殊不究精中有血內含陽龍之¶
氣也異其名而分之者豈止此而已耶心之火可以爲離女爲¶
太陽爲朱雀爲姹女爲赤鳳爲金烏爲鉛爲紅雪爲燒山符爲¶
白馬芽然皆陽龍也以腎之水亦可以爲坎男爲太陰爲玄武¶
爲嬰兒爲烏龜爲玉兔爲汞爲黑水爲飲海龜爲赤龍脚然皆¶
陰虎也徒以物類紛紜其說云爾苟惑於外支離本源則將汗¶
漫而無所歸宿矣洞達之士於五行四象能協焉於八卦九宫¶
能辨焉於是行火候之抽添合陰陽之順逆按乾坤之鼎器鍊¶
日月之精華發造化之幾微得還丹之要妙斯可以踐長生久¶
#<md:CK-KZ_JY238_03p067a>¶
<pb:YP-C_JY238_20ziji-05-0067a>¶
視之域矣黃帝曰宇宙在吾手造化在吾身宜其然歟吾嘗觀¶
夫修鍊之源非假乎五金八石也非務乎吞霞採氣也其要在¶
乎以氣生液液化爲血血化爲精精化爲珠珠化爲汞汞化爲¶
砂砂化爲金丹焉黃帝曰天地萬物之盜萬物人之盜人萬物¶
之盜然三盜競起而人獨受其弊者蓋不能善攝生故也夫善¶
攝生者神全精復也苟明大道之眞一在乎氣液鍊氣液以生¶
龍虎合龍虎以成變化使九還七返混一歸眞則神全精復又¶
何艱哉吾聞諸金玉還丹之訣曰產刀圭大藥之源實本乎氣¶
液此豈吾所謂眞一者歟¶
　　
** 正一篇(感氣於土因水而凝一動一靜冲氣乃升)¶
#<md:CK-KZ_JY238_03p067b>¶
<pb:YP-C_JY238_20ziji-05-0067b>¶
正一眞人曰五方之氣以相匹配匹配交還反歸於一一者大¶
道之根萬物變化之門也鉛退位則汞復生矣金逆位則水生¶
津矣水澆土中黃芽乃發黃芽者非生於脾中者也土中感氣¶
而凝於水中反復來去其不可量焉內丹外丹其體用則一也¶
動者天也靜者地也一動一靜冲氣乃生冲氣者大丹之首也¶
首行尾隨不可遲留焉中有一女而不祕火火精炎厚而輝空¶
天地森羅通乎一國九交九轉離合不長飛於紫殿轉其純陽¶
鍊其陰魄一丹一玄而不相備丙癸一家三五所會自然辟穀¶
其腸無滓滓之未盡則眞氣不應矣其應也如虛谷無音而聲¶
自聽焉其旣久如玉鐘之鳴耳內嬌女自微清矣吾身者萬神¶
#<md:CK-KZ_JY238_03p068a>¶
<pb:YP-C_JY238_20ziji-05-0068a>¶
之主也萬神由吾而生者也男不漏精女藏其血十有二時之¶
中而無凝滯則於午之時自有物來應之矣子之時則俱在於¶
陽宫以陰遇陽以陽遇陰一逆一順其來深矣其如陰之中復¶
藏虎焉龍之心黃虎之皮黑不見秘之以藏眞玉九九之數立¶
於卯起於酉此其要法也大帝所謂恍惚物者何也一點之精¶
也吾有三寶一住一轉至於九轉則子戸通行飛入於腦腦之¶
中有玉靈之臺對於丹田丹田者不鎖日月之路有元神以之¶
出入故曰一爐之丹九火鍊之¶
　　
** 二關篇(上下二關氣所流轉中有玉牝可制其鍵)¶
高尚先生曰披衣正坐大床厚茵於子之時調出入之息使氣¶
#<md:CK-KZ_JY238_03p068b>¶
<pb:YP-C_JY238_20ziji-05-0068b>¶
和神定於是合掌以左右手大指之爪端拄其結喉以鼻微引¶
其氣而閉之後分左右大指按結喉兩傍之動脈去其左右中¶
指向頸之後指其天柱(天柱骨)以取力焉其大指所按動脈漸加¶
緊焉以至極力按之俟其氣懣卽亟放其左右指是爲一通乃¶
再調出入之息俟氣調矣更如前作之日行九通數日之後當¶
其行持其指自脫其首自掉而若眩仆(不可扶策扶策則挫卻氣也)居於幽¶
室目見金輪以罩其首於是精神爽而宿疾除其體輕安此元¶
氣上過於腦戸百關通徹之驗也其名曰脫指玄關於子之時¶
薄其衣衾平身正坐以左右手中指循小腹之下陰之外股之¶
內其橫文有動脈焉極力如壯士按之以鼻微引其氣而閉之¶
#<md:CK-KZ_JY238_03p069a>¶
<pb:YP-C_JY238_20ziji-05-0069a>¶
俟其氣極則亟放其指如上關焉日行九通或三通久之自然¶
和氣下注入於二股足之中如湯沃焉宿疾除矣此二關者可¶
以調神御氣者也先能開關則其效速矣行之多多益善¶
　　
** 三元篇(欲調六氣勿塞三元絶慮安神是亦生門)¶
太白眞人曰人有三元三元塞則六氣亂矣上元者首以上屬¶
焉中元者首之下臍之上屬焉下元者臍之下腰之上屬焉夫¶
欲安乎元和之氣先去神廬之毛神廬者鼻也於是絶慮安神¶
晝夜調其氣使微微然小則生之門大卽死之路也何也鼻引¶
口吐則爲逆氣矣在乎調之微微然大則爲陰氣引其元氣而¶
致損焉初學者或耽酒嗜肉口有毒氣或損於其藏則鼻納之¶
#<md:CK-KZ_JY238_03p069b>¶
<pb:YP-C_JY238_20ziji-05-0069b>¶
口呵之或三十通或二十通呵當微焉不可奔而吐之也鼻者¶
不可啓而難閉者也當使息微微然勿使奔吐奔吐則五藏六¶
府受病矣强閉之不出斯須忽出則大矣(麤而喘也)故曰雖出氣不¶
可縱也口大啓則氣奔而元氣損矣鼻雖入氣不可强閉也强¶
閉則息急矣三元之中中元其最尊者也抱朴子曰心者君也¶
意者臣也氣者民也冥思絶想則元氣兀然而來矣若夫初習¶
其道卽掇內視而求玄珠其猶緣木求魚吾未見有得者也吾¶
行修鍊而百節有不通而病焉則可以注意於中元發火以焚¶
之斯須則通通則愈矣心者絳宫也絳宫者蓋火之色也吾存¶
心之炎火亘於其身非獨通其氣也抑亦消其陰邪焉夫瞑目¶
#<md:CK-KZ_JY238_03p070a>¶
<pb:YP-C_JY238_20ziji-05-0070a>¶
叩齒存神於八卦左右手握固而閉其氣以意想中元之火以¶
焚其身旣已則行其氣守於下元昔廣成子用積火以焚五毒¶
五毒者五穀五味也不焚之則能壅遏其氣道矣焚之不可以¶
久久則煩於是當行其氣其法在乎泯其念慮任其神廬微微¶
然則元氣自然徧於體矣夫元氣者百節諸竅皆有焉元氣旣¶
徧於體必兀然而定絶其思慮思慮不絶則不能存其神矣取¶
定之法其在於下元乎下元丹田有玄珠焉其形彈圓而有光¶
吾能光內存其珠之形於氣海之中然後使其氣吐納一一遶¶
於珠之上氣入旣足若動而不動於恍惚之間自然結成寄於¶
氣海故中元注於下元之珠元氣斯定矣中元者陽也雄也下¶
#<md:CK-KZ_JY238_03p070b>¶
<pb:YP-C_JY238_20ziji-05-0070b>¶
元者陰也雌也黃庭經曰知雄守雌知白守黑此之謂也何也¶
中元守乎下元左白右黑合而爲一澄心注意無想也無思也¶
斯兀然而至矣如是則元氣定矣外氣不入內氣不出與天地¶
同和其壽無涯焉黃帝使罔象求玄珠於赤水赤水者血也玄¶
珠者氣也罔象者冥然無思也無慮也故玄珠者非靜默無由¶
得之是以道在於玄機機去則身存機住則身死惟無機則胸¶
中純白可以論超忽飛升者矣¶
　　
** 三住篇(寓化之質以氣爲主其氣不流形神俱住)¶
華陽子(施肩吾也)曰大易不云乎精氣爲物游魂爲變故萬形之中¶
所保者莫先乎元氣元氣住則神住矣神住則形住矣三者住¶
#<md:CK-KZ_JY238_03p071a>¶
<pb:YP-C_JY238_20ziji-05-0071a>¶
則命在於我豈在於天耶是知人由氣生氣由神住人之有氣¶
如魚之有水失水則死矣然則神者氣之子也氣者神之母也¶
形者神之舍也是修身之大端保形之根源也吾嘗觀氣之用¶
也如煙雲發於四支日月光於尺宅次觀神之靜也百邪不能¶
干其正羣動不能撓其清太平經曰神者道也入則爲神明出¶
則爲文章皆道之小成也予昔在名場運思苦難今不思而自¶
至此非道之功耶尹眞人曰心長御氣氣與神合中旣有主形¶
乃長存如日月之周流天地之運轉壽可以無窮矣華陽子曰¶
吾嘗爲之銘焉元氣眞精能保萬形我氣內閉我身長甯¶
　　
** 四神篇(金關玉戸密有玄印順時而行優入於聖)¶
#<md:CK-KZ_JY238_03p071b>¶
<pb:YP-C_JY238_20ziji-05-0071b>¶
太陽者順天符而左轉內含風雷之氣是爲青龍是爲朱雀青¶
龍者產自然之日精者也日精者下臨於離位者也朱雀者火¶
也消磨穀食者也內應於脾其氣布於四方本居於坤位者也¶
日精爲汞汞者居於下丹田下丹田者人之元陽精海也以坤¶
位之故於是生太陰焉太陰者地氣右旋又爲水者也是爲玄¶
武是爲月華夫下於天門者何也天之氣下降通於四肢眾趨¶
於離位其下有穴焉其名曰谷神上連於泥丸之宫此所謂聖¶
關也金關玉戸其中有玄印者也經曰天地之根其謂此歟孫¶
眞人曰自復至乾陽數終矣自遘至坤陰數畢矣陽進陰退調¶
順乎四時明五行之衰旺(六衰六旺)修眞之理無加於斯矣是以二¶
#<md:CK-KZ_JY238_03p072a>¶
<pb:YP-C_JY238_20ziji-05-0072a>¶
氣者能內產自然之白霞與夫日精月華烹而鍊之其名曰四¶
象(亦名四神丹)其法何也服陽之氣徐加左轉於根本之位合於天¶
地自然呼吸其下功也自子之時至於丑則戰勝矣陰氣者精¶
也其名曰姹女以三車之法運至於泥丸之宫故曰南北相交¶
四象俱備五行圓諧八卦自生九宫自契合於天地之造化矣¶
其初行也動其天關下產甘露盡意行之俟其涌液上流是爲¶
華池神水陽氣之效何如耶曰魔已敗矣殺氣衝於天五日則¶
臍之下漸長腰脊通暢前後溲利矣三旬則臍之下宣焉臍中¶
有穢悉除六旬後宣焉者加乎六七(宣者瀉轉也)疾根癘蟲皆出矣¶
九旬復宣焉則血下矣(血如雞鴨之糞)十有八旬而後故皮其脫如麩¶
#<md:CK-KZ_JY238_03p072b>¶
<pb:YP-C_JY238_20ziji-05-0072b>¶
外腎抑而痛至於三年腹如㽲剌此疾根欲出者也或身痿者¶
穀氣風氣陰氣欲出者也自腹至腰以至周身其痛連於心此¶
藥之應也飲食無所禁忌焉一年腹囊長矣身輕健矣左右第¶
三椎有麤解重者五藏之陰毒也或瘡生於口或體麤澁或髭¶
鬢脫墜此藥之應也修之五日則痊矣二年毛髮凋落久則其¶
體光潤矣陰氣之効何如耶曰或舌澁則陽氣運轉之候也六¶
年其體寒則地氣上騰之候也或五日或六日其骨之節痛則¶
三百六十骨節開張之候也百日而身輕矣津液甘矣二腎跳¶
矣臍之下如沸矣二年首增七十有二骨前後溲之出如豆如¶
桃之膠卽於火則爲津液可以爲大藥者也三年身輕健而若¶
#<md:CK-KZ_JY238_03p073a>¶
<pb:YP-C_JY238_20ziji-05-0073a>¶
無形寒暑不能侵矣經曰開其兌閉其門終身不勤矣塞其兌¶
濟其事終身不救矣故善閉者無關鍵而六賊不能開焉此乃¶
聖水也水中之金也數數經於火此乃地也不得地則不可妄¶
爲矣¶
　　
** 五戒篇(殘生之害莫大乎欲善保一神守於天谷)¶
純陽子(呂洞賓)曰天之陽地之陰物之氣人之性道之基德之本¶
身之祖命之宗龍之體虎之形精血之名鉛汞之首也見魂成¶
三遇魄爲七此眞一之源也於吾之身鍊其丹田之氣生自然¶
之神於十有二時之中守乎天眞一氣入於丹田之宫內無想¶
也外無意也不出不入無往無來神定自安此眞一之法也夫¶
#<md:CK-KZ_JY238_03p073b>¶
<pb:YP-C_JY238_20ziji-05-0073b>¶
保命者眞也入虛者神也內外兩合相冝胎靈學者不知於此¶
而况於旁宗爲可歎也夫保命神虛之道在乎滅情愛除憎惡¶
守一神於天谷運三光於赤庭以升降五氣焉八卦潛靈於卯¶
酉周天配度於晝夜九年可以入於無爲矣吾有五戒是亦大¶
道之基焉絶思慮曰保內氣戒萬慾曰保心氣薄滋味曰保血¶
氣還津液曰育靈根守天谷曰安胎神¶
　　
** 五行篇(周天之卦順以行功五行之妙其用屯蒙)¶
至游子曰道莫大乎五行夫水生於申王於子庫於辰故以申¶
子辰爲水之局焉火生於寅王於午庫於戌故以寅午戌爲火¶
之局焉金生於巳王於酉庫於丑故以巳酉丑爲金之局焉木¶
#<md:CK-KZ_JY238_03p074a>¶
<pb:YP-C_JY238_20ziji-05-0074a>¶
生於亥王於卯庫於未故以亥卯未爲木之局焉土之局則與¶
水同焉於是一陽初動腎水始生之時披衣端坐握固存神運¶
金精於泥丸造醍醐於髓海行此肘後之功也蓋以子爲水之¶
局也水雖曰潤下至子之時王極則返含眞氣而泝流以爲朝¶
陽矣一陰初生心火欲焚之時疊手盤足安靜神識傳眞一於¶
丹臺化玉液於血海行此交合之功者蓋以午爲火之局也火¶
雖曰炎上至午之時王極則返蒙眞液而降氣以爲歸本矣丑¶
之時神水下降以舌攪於上腭鼓嚥玉液下於重樓厯肝膽而¶
朝於心行此養水鍊液之功者蓋以水病於丑而巳酉丑者金¶
之局也金能生水而庫於丑丑與子相鄰而與之合是爲丑中¶
#<md:CK-KZ_JY238_03p074b>¶
<pb:YP-C_JY238_20ziji-05-0074b>¶
藏子之水者也未之時心火下降以鼻氣綿綿多入少出烹鍊¶
液血傳於黃庭厯肺腑而歸於腎行此養火採藥之功者蓋以¶
火病於未而亥卯未者木之局也木能生火而庫於未未與午¶
相鄰而與之合未之中藏午之火者也戌亥之時心血傳於腎¶
感陰氣而化精乃陰盛陽衰之極卽聚火採藥之候宜調息存¶
神閉口嚥氣微脇其腹覺臍腎熱盛則輕舉其身焉未熱則漸¶
加焉使其精血還元行此勒陽關之功者蓋以寅午戌者火之¶
局也寅午之火庫於戌而爲聚焉戌與亥相鄰而木生於亥亥¶
之中有木氣木能生火可以救火於戌亥故也或曰周天十二¶
卦氣惟有金土木而無水火者不以抽添何物以補其修鍊也¶
#<md:CK-KZ_JY238_03p075a>¶
<pb:YP-C_JY238_20ziji-05-0075a>¶
曰周天十二卦氣卽抽添水火之體也抽添之妙又在乎屯蒙¶
之時揲屯蒙以明之夫坎者水也一變而爲水澤之節其爻居¶
巳再變而爲水雷之屯其爻居寅如用屯之卦行抽添水數則¶
當用寅焉離者火也一變而爲火山之旅其爻居辰再變而爲¶
火風之鼎其爻居亥三變而爲水火之未濟其爻居午四變而¶
爲山水之蒙其爻居戌如用蒙之卦行抽添火數則當用戌焉¶
故十二卦氣其用在於屯蒙或抽水而添火或抽火而添水是¶
以五行之妙修鍊之功其皆存於斯焉¶
　　
** 七神篇(內經之言汗漫難窮五藏七神妙在其中)¶
岐伯曰五藏有七神而各有所藏所藏者何也人之神氣也肝¶
#<md:CK-KZ_JY238_03p075b>¶
<pb:YP-C_JY238_20ziji-05-0075b>¶
藏魂肺藏魄心藏神脾藏意與智腎藏精與志夫藏各有一腎¶
獨有二何也非皆腎也其左者爲腎其右者爲命門命門者諸¶
神精之所舍元氣之所繫也故男以藏精女以繫胞故知腎有¶
一也肺者藏之蓋也心者五藏之專精也目者是其竅也心主¶
脈脈主皮肝主筋脾主肉腎主骨是謂五藏之所主也久視則¶
傷血矣久卧則傷氣矣久坐則傷肉矣久立則傷骨矣久行則¶
傷筋矣是謂五勞之所傷也百病皆生於氣怒則氣上矣喜則¶
氣緩矣悲則氣消矣恐則氣下矣寒則氣收矣熱則氣泄矣驚¶
則氣亂矣勞則氣耗矣思則氣結矣九氣不作何病之生乎¶
　　
** 七返篇(金感於火火去於金得其成數存陽亡陰)¶
#<md:CK-KZ_JY238_03p076a>¶
<pb:YP-C_JY238_20ziji-05-0076a>¶
衡嶽眞人(陳少微)曰夫金感於火之謂丹火去於金之謂汞故丹¶
砂者太陽之至精金火之至體(丹交火精而候足汞雜本質而能全)結成玄元正¶
眞之氣者也七返九還者異名而同歸返者砂爲金也還者砂¶
歸丹也或曰七返者丹砂屬火變而成金者也火之成數七七¶
變以應陽元之極焉以丹砂鍊治而得伏火鼓成白銀是一返¶
也服之一兩萬病除矣以白銀化出砂使之伏火鼓成黃花是¶
二返也服之一兩體和神清返老歸童矣以黃花銀化出砂伏¶
火鼓成青金是三返也服之一兩虛夷忘情心合至精矣以青¶
金化出砂伏火鼓成黃金是四返也服之一兩身光瑩徹通於¶
表內矣以黃金化出砂伏火鼓成紅金是五返也服之一兩造¶
#<md:CK-KZ_JY238_03p076b>¶
<pb:YP-C_JY238_20ziji-05-0076b>¶
化不能移鬼神不能知矣以紅金化出砂伏火鼓成赤金是六¶
返也服之一兩水不溺火不焦矣以赤金化出砂伏火鼓成紫¶
金於是陽精眞元之氣旣足更以紫金化爲砂運火煆之者再¶
則通徹洞曜而爲還丹是七返也服之一兩形神俱合超然九¶
天之上更服九丹位登眞人矣其法五日一候也三候一氣也¶
合用八節二十四氣是爲一百二十日斯飛伏之火候也凡一¶
候則飛伏足矣五日之內其四用坎其一用離用坎者用水煑¶
之用離者用炭七兩常在鼎之下(常有熟炭七兩而不增減)此陽火之飛者¶
也故五日爲一轉焉¶
　　
** 八瓊篇(華光之鼎封以六一九轉飛精八卦所出)¶
#<md:CK-KZ_JY238_03p077a>¶
<pb:YP-C_JY238_20ziji-05-0077a>¶
太極眞人曰太上有九轉飛精八瓊之方昔者葛仙翁李八百¶
龐氏而來皆修之焉至游子曰或有得於玉局化(在成都)之地中¶
其法曰二釜其容一斗七升半以土作之旣成以六一泥錮其¶
外十日陰乾復用其泥如此者五七焉(六一泥法曰牡蠣白石脂雲母粉磁石赤石脂¶
紅灰各二斤爲末苦酒和爲泥以紙二斤半入泥中擣匀用之初泥釜厚一二分復泥至五七度者厚一寸三分)二釜¶
相合內三分陰乾復以六一泥厚錮之是爲太一中宫華光之¶
鼎者也(再用六一泥法曰鉛丹粉飛過天漿子各二斤半爲末灰紙一斤半水浸訖苦酒和爲泥)於是卜名¶
山絶迹之地有東流之水者以施丹竈使水遶焉丹竈之室其¶
長四丈其廣三丈掘地四尺開三門(東南西也)竈之口面皆造弮焉¶
竈高九寸甲子日作之用甓及細土勿使有穿其高九寸其上¶
#<md:CK-KZ_JY238_03p077b>¶
<pb:YP-C_JY238_20ziji-05-0077b>¶
平其泥旣乾乃安神釜於竈中其釜相合(一倒一正)四面相去九寸¶
法天象地又有十二時焉四六者戌也三七者亥也二八者子¶
也正九者丑也十二者寅也十一者卯也其藥何謂也曰汞三¶
斤是爲太陽流珠玄武之首坎之精也曰雄黃二斤是爲勾陳¶
之粉巽宮之精也曰朱砂五斤是爲太陰神光朱雀之髓離之¶
精也曰硫黃六兩是爲中宮騰蛇坤之精也曰北亭八兩是爲¶
白虎索林之粉乾之精也曰雌黃八兩是爲庚辛之粉兌之精¶
也曰消石一斤八兩是爲青龍甲乙震之精也木律八兩是爲¶
太白之粉艮之精也旣擣焉復加研焉先布太白於釜次之青¶
龍次之庚辛次之白虎次之揚綠碧騰蛇次之朱雀次之勾陳¶
#<md:CK-KZ_JY238_03p078a>¶
<pb:YP-C_JY238_20ziji-05-0078a>¶
實之使平入汞於神釜之口合鉛丹泥以錮釜之唇而復蓋之¶
且密封之用六一之泥錮其外者一寸有三分陰乾擇戌之日¶
遷神釜於竈中以重陽日酉之時(黃昏也)而下火焉炭皆斷其拳¶
燒於釜之下者六寸焚之至於九伏時則加至於釜之腹者燒¶
之亦九伏時則加至於釜之頂者燒之亦九伏時則進火至於¶
合際十日則更以加火燒之三十有六日於是通九十晝夜矣¶
俟其火熄也於七日卯之時出於其竈俟其冷也視之則九色¶
飛晶矣用雄雞之羽掃其釜出而研之如粉焉一兩者一劑也¶
盛以金瓶沉於寒泉之下以出火之毒三七日而後出之盛以¶
銀函(銀函仍用皮裹之)置蒸甑之中(約炊五斗飯者)十餘日而後出之陰以乾¶
#<md:CK-KZ_JY238_03p078b>¶
<pb:YP-C_JY238_20ziji-05-0078b>¶
之以出水之毒二三日復研焉是爲太一八瓊者也凡欲餌之¶
於上元日沐浴以五香之水盛服東向扣齒九通跪而祝曰返¶
我常歸我神盡此生坐在立亡時乘白雲八極翱翔西躋金闕¶
東升扶桑日月之精我得其嘗(仍雲急急如律令)於是以酒調一銖餌¶
之(井花水亦可也)餌至三劑則老者返於嬰顏六府瑩然三田永清水¶
不能漂火不能焚可以騰空而飛矣¶
　　
** 九仙篇(皇人析微三士頤隱輿者得轂裘者振領)¶
光辯天師(葉法善也)曰修長生者勿散亂勿煩怒勿起着勿妄想勿¶
貪愛勿邪淫勿放逸而後可成也永元眞人(羅公遠也)曰學道者先¶
叩齒以集其神而後想其三魂作眞仙之形此吾身之福神也¶
#<md:CK-KZ_JY238_03p079a>¶
<pb:YP-C_JY238_20ziji-05-0079a>¶
其神不安則患生其神散亂則死矣光辯天師曰水火者古先¶
聖人之大藥也不在於外而在吾身焉心火也應於離腎水也¶
應於坎故造金丹者須憑龍虎水火者也先之淨其坎戸如水¶
而後下龍虎焉於是交之有度用之有數下心之火焚之可以¶
治眾疾補虛損矣病之微者自頂至踵以腎之水洗之可也病¶
之大者自足至踵以心之火焚之可也六通國師(一行也)曰患小¶
用水者不欲犯腎藏也當守一以謹之七日則諸疾除矣患大¶
用火者火從心發下入於左右足上至於左右臂以及首目九¶
九發之一息皆周焉此所謂周天之火也夫火有四有曰焚身¶
火者想從心之下至於關鎖其光焰焰滿九九之數可以去三¶
#<md:CK-KZ_JY238_03p079b>¶
<pb:YP-C_JY238_20ziji-05-0079b>¶
蟲焉有曰敵陰火者想從陰之下而起徧焚其身滿三三之數¶
有曰靈龜火者三火從其下至於坎戸分爲二路左右從其足¶
內至於足指五路盡出相合左旋三匝漸大至於腰之下於是¶
敵陰之火引靈龜之火合而右旋三匝漸大至於頂則九點其¶
首舉前法者九過有曰降魔火者大病將死則定息而坐如靈¶
龜之法而左旋以焚諸魔永元眞人曰用火者心火也下至左¶
右足上至於手及其頂一息之中九過者也用水者想二腎之¶
黑氣如煙直上至於頂門滿於泥丸化而爲水以洗之下至於¶
腎入於五藏至於其足旣已則舉其足以意想復歸於腎癰疽¶
者則先入大腸自然轉動矣光辯天師曰冥本意在鼻之上寸¶
#<md:CK-KZ_JY238_03p080a>¶
<pb:YP-C_JY238_20ziji-05-0080a>¶
絲不挂於心玄牝之門諸事俱捨離其本念定息不出不入焉¶
永元眞人曰玄牝之門者其鼻與肺合其出入息宜堅守以定¶
者也自鼻至於眉自眉至於頂復自頂至於眉自眉至於鼻自¶
鼻至於眉自眉至於頂皆三過每日爲之九過滿八十一之數¶
可也鍊七至七者何也四十有九日必自定矣(一伏時不出入)六通國¶
師曰旣有定法則修想其本靈冥在於金堂玉闕之中如吾之¶
形遍觀旣已然後想開頂門有黃雲焉從脾之上而起向於頂¶
門撞開其額者凡一息之內爲之七過者三焉左邊開上右邊¶
開下故曰黃雲滿天地矣永元眞人曰其黃雲之起而撞也男¶
子則撞左掩右焉女子則撞右掩左焉高想聖身之出也用手¶
#<md:CK-KZ_JY238_03p080b>¶
<pb:YP-C_JY238_20ziji-05-0080b>¶
壓其右使之下焉女子則壓其左焉光辯天師曰一息三七撞¶
日爲之二十一過至二旬乃能出黃雲矣六通國師曰吾想其¶
靈冥乘其黃雲而起開其頂門坐於雲內極力歸於頂門內閉¶
其頂復入於金堂玉闕想其出入如此者數過方離其身則留¶
黃雲覆其頂門乘其雲而出下視其身修之不懈至四旬有九¶
日當有形見(形如水墨者)十旬有八日自然去住自如其旣開也開¶
其頂門而入於身上下俱煖矣光辯天師曰可以卧而爲之其¶
名曰睡法其去如寐其來如寤焉修道必待陽數之興而勿施¶
泄令陽氣作用焉故當一陽之生則修之於靜室諸緣俱捨而¶
存想其五藏諸神所謂青龍白虎朱雀玄武也所謂恍惚杳冥¶
#<md:CK-KZ_JY238_03p081a>¶
<pb:YP-C_JY238_20ziji-05-0081a>¶
之中者也天眞皇人言頂上藏太陽者四十五數足何謂也此¶
吞日月華之法歟平旦日之初出東向而坐想其日如車輪漸¶
漸來至於口則吞之凡七十有二嚥入於臍之下用河車轉之¶
拗起入於頂門如此七旬有二日之後可以採月華矣每月八¶
日上弦之後向月暝坐想其月華入口吞之凡八十有一嚥二¶
旬有三日下弦之後乃止俟其次月上下弦再爲之八旬有一¶
日卽止是爲載日挾月者也吾又有一法焉於卯之時東向想¶
其日如明鏡漸漸而至以鼻接之自玄牝而入至於其腹用河¶
車拗起焉至午之時西向想其日如懸鏡仰首以接鼻於玄牝¶
之中復以河車拗起焉日之西也西向想其日來至以鼻接之¶
#<md:CK-KZ_JY238_03p081b>¶
<pb:YP-C_JY238_20ziji-05-0081b>¶
入於精海復以河車拗起入於頂後二月八月至夜則想其月¶
如鏡焉下入於鼻至於精海焉或於日之出東向存想以鼻接¶
之而勿搐(恐冷氣入)每月爲之四十九過此九五之數也以河車拗¶
起而爲枕焉用日不用月者不用陰也永元眞人曰日者魂也¶
屬於陽故眞仙無影純陽也若夫鼻接而不搐者斯妙矣乎或¶
不用河車自入於玄牝直至頂門三點首仰之日爲之四十五¶
過至四旬有五日自一陽生至於立春此陽之數也光辯天師¶
曰日陽也乃用陰數八九七十二焉月陰也乃用陽數九九八¶
十一焉此法純陽故用四旬有五日焉不用河車者順天道左¶
轉自玄牝之門至於頂後矣六通國師曰眉之下五輪者目也¶
#<md:CK-KZ_JY238_03p082a>¶
<pb:YP-C_JY238_20ziji-05-0082a>¶
其名則有血輪氣輪水輪金輪瞳輪之別焉還在定中而起者¶
謂息入定中而作也永元眞人曰定中運水火於目也六通國¶
師曰龍虎太丹有三焉其一則以其津液一嚥而爲虎氣一嚥¶
而爲龍氣入於精海上於泥丸下心之火以燒之拽脾之土以¶
蓋之是爲四神之丹(又名二氣龍虎丹小還丹白金丹)可以補下元壯氣海矣¶
其二嚥之送至於臍之下精海水面之上丸如彈子者三過縱¶
心火燒之用脾土蓋之凡一丸用三龍三虎三火三土其十二¶
過應於十二時九丸應於九州是爲一百八十之數也其三如¶
前定息目內一閃自有津出如冰雪然入於其口初從口之角¶
而下者想之爲虎焉復於定中閃其目則火星撒下想之爲龍¶
#<md:CK-KZ_JY238_03p082b>¶
<pb:YP-C_JY238_20ziji-05-0082b>¶
焉故龍從火出虎從水生矣五藏交者先令虎在於口而後發¶
火龍何謂也下火吞從其左而下至於脾化而爲龍從肝之右¶
出入其左而下至於脾右遶三匝是爲耕其脾也下水從其右¶
吞之至於肺化而爲虎從脾之左出入其右而下至於脾之右¶
一匝種在脾土是爲往來不離土者也永元眞人曰目之五輪¶
有王火王水焉惟水難得故先閃其水下入於口然後閃下其¶
火而入於肝肝木也其色青故曰青龍焉水入於肺肺金也其¶
色白故曰白虎焉龍從左而下至於肝穿肝而右出復來入於¶
左虎從右而下至於肺穿肺左而出復來入於右此所謂五藏¶
氣交者也光辯天師曰青龍者晝先下焉白虎者夜後行焉青¶
#<md:CK-KZ_JY238_03p083a>¶
<pb:YP-C_JY238_20ziji-05-0083a>¶
龍屬於陽晝有二十四度白虎屬於陰夜有三十六度於是晝¶
行四十六夜行四十九耕種於脾之上而生黃芽黃芽者命之¶
根也永元眞人曰吾之身象鼎焉以左足壓其右足以左右手¶
按其身復虛如鼎三足焉凝結其心血以蓋之於是想之而成¶
嬰兒如吾之形其初若雀之卵首目手足皆具漸漸長大跪坐¶
於精海之內左右手交差背肩仰面大用口二時取脾之上所¶
生黃芽以爲聖胎之食焉光辯天師曰聖胎者不自外求想其¶
腎出精氣入於血海凝結而成者也六通國師曰鍊聖者有法¶
焉想其左腎以爲日而出白氣右腎以爲月而出赤氣於是白¶
氣入於精海復變爲赤火之象焉赤氣入於精海復變爲白水¶
#<md:CK-KZ_JY238_03p083b>¶
<pb:YP-C_JY238_20ziji-05-0083b>¶
之象焉日月之氣以成聖身至於海中彼日之赤氣如火而上¶
至於脾照其身旣已乃翻身入於精海而坐復想自月中起而¶
如前焉又乘聖身而起發光以照之復翻身入於精海如此自¶
卯至午足踐日影者百過凡一息一爲之是爲胎息之氣者也¶
永元眞人曰所謂左右日月之氣漸漸舉起至於金堂玉闕乃¶
被於頂以前四旬有五日所採太陽以照之聖胎爲日所照當¶
投水中其光入於五藏皆一息之內爲之每時三十有六過焉¶
六通國師曰晝鍊神夜則出之永元眞人曰此聖身旣就也則¶
夜自精海乘紫雲而起至於金堂玉闕一一遍觀從頂至踵備¶
認之然後想出頂門乘其紫雲定息息極方下入於金堂玉闕¶
#<md:CK-KZ_JY238_03p084a>¶
<pb:YP-C_JY238_20ziji-05-0084a>¶
乃開息焉復住其息如前而出者四十九過十月之後當有二¶
身其狀惟肖能離身隨意所之矣光辯天師曰其出也自一步¶
至十步以至二十步四十步百日可行萬里是爲地仙者也六¶
通國師曰定息鍊腎之氣百日於卯之後午之前(如前法)爲之百¶
過夜則想腎左右有黑氣二道入於精海化爲黑雲嬰兒乘之¶
上至於左耳出於右耳凡一息則一出入焉夜則三十六過百¶
日斯爲水仙矣光辯天師曰神仙之劒何謂也先收日月之精¶
華後起心火鍛之日月者腎也於是肺爲風鞴肝爲爐炭脾爲¶
土模膽爲礪石一息氣中爲法自成矣六通國師曰夫鍊五藏¶
之精者先自腎宫想其有黑氣鬱然而起從耳而出其大如蓋¶
#<md:CK-KZ_JY238_03p084b>¶
<pb:YP-C_JY238_20ziji-05-0084b>¶
息極復歸於腎宫晝夜爲之十一過於是八旬有一日而後鍊¶
肝肝有青氣想之出於頂門亦如蓋焉其色碧息極復歸其藏¶
者八十一過於是八旬有一日而後鍊心心有赤氣其數如前¶
而後鍊脾脾有黃氣其數如前而後鍊肺肺有白氣其數如前¶
於是五藏俱足則五氣俱興齊出於頂其氣五色光照一室可¶
以升騰於天矣永元眞人曰鍊之者在夫七月水生可以鍊腎¶
十月木生可以鍊肝正月火生可以鍊心四月金生可以鍊肺¶
土王於四時之季月隨四時可以鍊脾每一氣蓋八旬有一日¶
焉¶
　　
** 參同契上篇(同章異辭有淺有深測乎天地則知其心)¶
#<md:CK-KZ_JY238_03p085a>¶
<pb:YP-C_JY238_20ziji-05-0085a>¶
道生一一生二二生三三生萬物至藥之理其畢於斯歟孰能¶
知道之始哉其惟伏羲氏而已矣於是有大易者元始之氣造¶
化之用也故混沌之初玄素胞胎中有眞精能親所親其自然¶
者耶水流濕火就燥人能通乎道道亦通乎人矣人道相通謂¶
之聖人故玄者人之不昧者也蓋不知其能育白金焉夫一陽¶
處乎五陰之下初九潛龍之位也玄功歸一萬物生焉故曰腎¶
者太極也處其陰陽而能化育者莫大乎日月日月者太易也¶
至藥也陰陽之郛郭也於是陰陽含養而產白金生一之道也¶
玄主乎靜神魂神魂靜則通靈徹視矣物象旣立謂之太初混¶
沌合而別一氣謂之眞一斯九二見龍在田之象也經曰得乎¶
#<md:CK-KZ_JY238_03p085b>¶
<pb:YP-C_JY238_20ziji-05-0085b>¶
一萬事畢故眞一者主乎骨之髓關雎之淑女也是以成眞一¶
者玉質而金聲眞一所謂也自無生於有自有返於無還丹之¶
根蒂也夫爲至藥而不知眞一者吾未見其有成也將欲鍊之¶
必考諸五行之精於是白金黃芽者丹之母也金質而汞者非¶
汞之形也其乃金葩凝液抱一含眞以脫五行者也於是有太¶
始焉一主於火二主於土南方者離也故主火火能生土者焉¶
而無正形其寄位於丙丁者也陰者道之本也藥之基也陽者¶
形之始也汞之未變陽不可獨立陰不可自生也是以陽因陰¶
而有者也陰稟陽而孕者也二者和合而大道成矣火者生土¶
也土者育萬物也故藥之用土以能生長乎汞爲萬物之基焉¶
#<md:CK-KZ_JY238_03p086a>¶
<pb:YP-C_JY238_20ziji-05-0086a>¶
土之數五屬乎脾旁該四象(四藏也)於是五宫五帝游於九天禀¶
道以生一然則土也者得位乎九五其最尊者歟夫人之神三¶
萬有六千其形影萬有二千其精光千有二百其魂有三其魄¶
有七其神有五皆以依乎五藏以脾爲之主故藥之中以土之¶
德爲尊焉以其能化五行而成至藥也太素者本也本立而道¶
生矣三丹者其皆資於斯者歟其上應乎三天之宫是謂上清¶
之火玉清之金太清之土焉其西七魄也其東三魂也魄者陰¶
之精主秋之氣肅殺者也魂者陽之精主春之氣發生者也是¶
以龍虎相對魂魄相依經曰震者木之精也丹砂也木之精得¶
金乃并而爲大丹之君焉火爲父氣爲使歟志士者其唯察五¶
#<md:CK-KZ_JY238_03p086b>¶
<pb:YP-C_JY238_20ziji-05-0086b>¶
行之相生更王則成大丹矣經曰三五一者天地之至精也居¶
四時而能生成者春也三者何以生萬物乎斯天地之化氣而¶
成人物禽獸者也吾之萬物者金銀也三者補氣增筋力益精¶
神者也坎陰也執一者也陽爻之形其見者五也三者木之靈¶
也大丹之道此其玄關哉物之太極未有不返者也地處於混¶
沌如雞子焉判爲二儀二儀者天地也乾坤也陰陽也天者其¶
清乎地者其濁乎萬物育於中矣其猶藥之中以汞變化萬物¶
者歟故至人者先立鼎以象天地於是日月星辰四象五行因¶
鼎而立焉其鍊之也不失乎星點含五行之色象而後爲至也¶
夫陰陽不交天地斯閉塞矣若天降地騰山澤通氣不可不交¶
#<md:CK-KZ_JY238_03p087a>¶
<pb:YP-C_JY238_20ziji-05-0087a>¶
故天地有開闔焉日月有交映焉至人則而行之三十有六旬¶
一啓發滌濯增合焉此其九轉者耶全乎四象者斯通於靈矣¶
(四象者青龍也白虎也朱雀也玄武也在易爲四象在人爲四支在天爲四時在地爲四極在藥爲四神)青龍者陽¶
也木而主生成者也白虎者陰也金而司殺者也朱雀者陽也¶
日也有火焉主於南方有土焉主於己能生長者也玄武者陰¶
也月也有水焉主於北方有土焉主於戊能戡三彭藥之基者¶
也其或交合焉入於中宫不離於戊己者也九轉者四神五行¶
位於內二象位於外四神一飛一伏爲其用者也二象一佐一¶
助爲其補者也吾之筋骨血肉神氣惡可不足一焉不足於一¶
則爲瞶爲疾矣吾之藥成必陽得陰者也於是能含護之至三¶
#<md:CK-KZ_JY238_03p087b>¶
<pb:YP-C_JY238_20ziji-05-0087b>¶
百有六十焉斯凝胎則可以還神固形玉髓金筋登乎眞人之¶
錄矣夫不通至理而修諸旁通之方雖制其汞伏於火而死而¶
不知適足以夭折其生歟其猶畫地爲鏡祈以照膽冶鉛爲刀¶
祈以勦鯨亦不明矣夫至藥者法諸天法諸地法諸人而後可¶
也氣之青者天也其日月五曜及經星列焉不失日月星辰之¶
點則其光通達矣如無此象徒爲伏於火而已爾非至藥也吾¶
藥之數合於日月五曜之交或失之銖累差之君臣則必害吾¶
生矣氣之黃者地也厚則安靜斯土之用歟其必得汞之類而¶
爲之焉五嶽四瀆安則不傾有山川焉有品彚焉各利其方所¶
於是五嶽爲爐汞化萬物天覆之地載之人民安之天地者鼎¶
#<md:CK-KZ_JY238_03p088a>¶
<pb:YP-C_JY238_20ziji-05-0088a>¶
也人民者汞也夫人之形本五行而成故其補之則必以五行¶
之精氣昔者女媧氏鍊五色石以補天之闕者其善喻乎骨金¶
也血水也肉土也氣木也暖火也斯豈世之所云五行哉四者¶
管攝始得謂之至藥焉吾求汞之同類各鍊其精爲之不可以¶
非其類使雜焉語曰狐兔不乳驥燕雀不卵鳳其謂此歟五行¶
者留神以補其形是爲龍虎焉不知五行則以他人爲父母矣¶
故氣者木也骨者虎也血者水之象也肉者土之象也不死之¶
道其在離宫乎旣知五行則身有主矣五行者親於汞者也五¶
行相配生成吾藥者也金生水水生木木生火火生土土生金¶
故春木也夏火也秋金也冬水也四時之季土也木之主仁而¶
#<md:CK-KZ_JY238_03p088b>¶
<pb:YP-C_JY238_20ziji-05-0088b>¶
能生成故丹者木之精也木者能生火則丹者木之子歟十有¶
一月一陽爻生矣十有二月至於正月其皆爲春歟火主禮而¶
能滋茂吾藥至於斯時亦然矣故火也者堅萬物而不朽者也¶
聖人於是鍊陰藥以成陽藥則陰身歸於陽位矣形固神備至¶
賔於天者火之功也是以金丹者自春而發生夏而滋隆譬夫¶
草木猶稟四時而成况吾丹哉火至二者能生於土也二月三¶
月四月其皆爲夏歟四時之季有土土主信故無棄於生成思¶
沃執於擇物雖得中位亦不執四維焉然於四象資土而生者¶
也萬物因土而生者也吾藥之土出於華池因火而生者也其¶
寄治於丙丁者明土之所生者也木以火而成土焉土能生金¶
#<md:CK-KZ_JY238_03p089a>¶
<pb:YP-C_JY238_20ziji-05-0089a>¶
故土有五德焉羅絡終始爲藥之用者也(土王四季也)秋主義也吾¶
之藥至於七月而生成何也立秋之後草斯秀矣吾藥至於斯¶
時九還七返亦已畢矣過仲秋之金其氣盛月之二魄(蟾兔也)三¶
五圓明吾之藥於是金體成實矣曰卯曰酉二八之門也曰寅¶
曰申陰陽之祖也此殺生以時不可以逾者也何以言之金生¶
於水者也秋金之功退而禪位五月六月其位水也一陰爻生¶
而爲金故至於七月者無生育矣何也秋令也其在於人也腎¶
爲智智者藏也總五行四象而潛運其化者也聖人則之是爲¶
大化基穴之始也三事者由此根而生乎其在於時也主乎氷¶
壯雪盛萬物遁藏者也聖人則之用火彌年四氣備矣故十月¶
#<md:CK-KZ_JY238_03p089b>¶
<pb:YP-C_JY238_20ziji-05-0089b>¶
脫胎自寅而至亥藥之功終矣懵人以爲十月脫胎而弗知四¶
氣不全焉夫丹之成也必四時更用自其初也至於十月蓋已¶
一歲矣矧胎之中亦有沐浴濯用者二焉四時足而後脫矣於¶
是四氣周矣五行具矣含曜星羅矣此至藥之始成者也八月¶
九月十月斯爲冬焉五行極王而乃襢代卽成化之功歸於紫¶
色此無爲自然之理也故曰陰陽者三皇之祖也水也土也二¶
者何先其惟根源之杞梓乎華池者虎之胎也卯門者龍之趾¶
也四象五行生成而不窮者也夫藥者無以克之則不伏焉金¶
之克木者木斯歸金矣木之克土者土斯歸木矣土之克水者¶
水斯歸土矣五行之雜又有十焉姑言其二甲者庚之婦也丙¶
#<md:CK-KZ_JY238_03p090a>¶
<pb:YP-C_JY238_20ziji-05-0090a>¶
者壬之婦也所克老婦之財也夫不明五行大其諧和不知君¶
臣爽其錙銖而望藥之成其猶梯而登天鍼而釣海者哉故不¶
知所以制伏則神氣不交焉黃帝曰金丹之要在乎神水華池¶
何謂也以陰一而制陽一者也天老曰白者金之精其所謂陽¶
一歟黑者水之基其所謂陰一歟水者道也三一之義也三一¶
者三丹田也耶吾能守之則乘龍軿游於上清矣三者俱得乎¶
一者也夫能知焉則吾之藥已過半矣是以金由水而生水由¶
金而長金水合度其藥兹至人必窮水火水火內五行也非外¶
水火也此道也三皇以之垂範焉予孔子陳十翼以輔之德者¶
得也修之於身其德乃眞眞者何謂也金液灌形者歟修乎外¶
#<md:CK-KZ_JY238_03p090b>¶
<pb:YP-C_JY238_20ziji-05-0090b>¶
者非吾所謂眞也老子曰上德不德不以德爲德而下求之者¶
也故上德者水也下德者金也吾金丹有陶鑄之理日月之候¶
日盈月滿而更相禪焉經曰德主生氣是也陰陽之數備矣五¶
行推運清濁卷舒陽勝漸交陰伏而歸寶此所謂眞德之德也¶
惡有不成丹哉五行成於土者也人而服之化氣成寶斯長生¶
矣謂之眞人故曰土有五德非世所謂仁義禮智信之德者也¶
日者積陽之精也其數九焉在天成象在地成形合和萬物布¶
氣以生靈者也其中有踆烏陰之精也其象含護魂魄相經是¶
以離之支火之宫亦得九焉結氣朱英鍊之固形於是參乎二¶
五一之玄矣故日者其主血脈丹之父也古之至人鍊日之精¶
#<md:CK-KZ_JY238_03p091a>¶
<pb:YP-C_JY238_20ziji-05-0091a>¶
其身歸于純陽而游太清矣月者陰之精也積而成坎居水之¶
方其數一焉吾丹之有金者其猶月乎陽而交乎陰凝而成質¶
者也故坎之象内陽外陰夫日月之行有淹速藥之性有燥緩¶
陽燥也陰緩也藥乃不然陽緩也陰燥也燥也象月之行焉緩¶
也象日之行焉日之行也晝夜一度一歲周天矣月之行也晝¶
夜十有二度一日周天矣故日月者一歲十二度合焉聖人於¶
是取象以三十日者日月之合次也則開鼎焉增滌吾藥也日¶
有烏月有蟾兔何也烏者陰之精氣也蟾兔者陽之精氣也二¶
氣合護還之自然二氣爲内象也二氣爲外象也日月二用爲¶
藥之郛郭也郛郭者何也金鼎也坎離配合而爲之歟故坎陰¶
#<md:CK-KZ_JY238_03p091b>¶
<pb:YP-C_JY238_20ziji-05-0091b>¶
也月也離陽也日也水土金三物同者也二氣交合於鼎之内¶
舒光照曜其猶日月連環于六合之中者歟餌之錬之千日而¶
陰盡不死矣吾試立象證諭焉玄武者陰也蛇者陽也龜者陰¶
也牝牡之義也金龜之道也龜蛇之配合蓋天地陰陽之自然¶
者也故至藥者須配合陰陽采摘精微通神合眞君臣有度於¶
是應日月之交會順四氣之周流然後爲至也交合者何道乎¶
坎男離女配合乎日月而潜合焉盡一元氣而芽藥成矣元氣¶
者六旬也於是建寅之辰終始於申者七返也自子而至于申¶
者九還也七返之理畢矣是以至藥者晦朔交合務易子孫生¶
長之義終始於此矣是火之用也天者晝夜一周其行三百六¶
#<md:CK-KZ_JY238_03p092a>¶
<pb:YP-C_JY238_20ziji-05-0092a>¶
十有五度日月星辰周天而旋於是天降地騰日一合焉萬物¶
以之生化者也五日者一元氣之象六十時也然則一月有六¶
元是爲三百有六十時其旬有五日爲陽象乎春夏其旬有五¶
日爲陰象乎秋冬則一月者具四時生成之道矣吾可以象乎¶
一歲之火候用卦節開鼎器焉一日一夜其時十有二其六爲¶
陽也其六爲陰也二元十日也日用火有節亦有進退消息之¶
宜存於其間子午分升降消息焉消者用其時也息者不用其¶
時也日月者三十日而一交焉十有五日而圜者二時之象也¶
(半年)也至晦而陰者一歲之象也於是藥全伏矣朔日爲生故吾¶
之藥則而象之以加損洗濯焉此歲月日時之候也經曰三十¶
#<md:CK-KZ_JY238_03p092b>¶
<pb:YP-C_JY238_20ziji-05-0092b>¶
輻共一轂此日用火之法也聖人於是託易象立卦節焉屯也¶
蒙也明受於朝暮故朝用乎屯暮用乎蒙則不愆於晦明矣旣¶
濟也未濟也月之始終用事者也孰知陰之中有陽者乎猶鉛¶
之中有白金者也故黃芽產於河車此何道也鉛汞爲之於是¶
陰鷇含乎陽華斯內象之精也譬夫父母傳氣而成身身之扶¶
虛者精華之氣也彼有以金銀鉛花朱砂爲黃芽者猶內肉以¶
爲胎可乎孰知陽之中亦有陰者乎陽之含陰如日之有烏焉¶
陰陽潛應之義也故汞生於砂陽中有陰歟汞陰類而含陽性¶
離外陽而內陰者也白金產於河車者陰含陽也其雲之從龍¶
風之從虎歟陰陽自然之道也夫吾之至藥其禁戒其條理各¶
#<md:CK-KZ_JY238_03p093a>¶
<pb:YP-C_JY238_20ziji-05-0093a>¶
有方焉是豈簡牘可傳哉其精也更爲主賔互相含養採四氣¶
鍊五行然後而爲至藥矣於是可以還骨髓益壽考豈不賴四¶
神之精五行之粹耶彼孤陰寡陽而成藥者惟可已疾而止爾¶
安能返老歸眞也哉其故何也神氣不全矣或見砂之伏於火¶
旁狀於汞乃曰獨汞可以成藥者是男可自生女可自孕生民¶
以來未之有也吾試言九轉之法象吾嘗爲之圖焉內曰中黃¶
宫戊己之位其外曰黑次曰白次曰赤次曰青青龍位於東白¶
虎位於西朱雀位於南玄武位於北又有日月星辰焉五行生¶
克焉白金種象乃使通靈徹視矣經曰鑄之斯爲珠焉此神仙¶
之造化者也以之爲杖刑戮自如以之爲鏡可伐精魅夫太易¶
#<md:CK-KZ_JY238_03p093b>¶
<pb:YP-C_JY238_20ziji-05-0093b>¶
者日月星辰不足爲高也四周八極不足爲遙也近在諸身遠¶
在天地天也地也人也若得一則皆爲之大大者象形者歟(大字¶
一人爲大也)一者眞一也得之者位眞人矣可以變化無極策神召¶
靈神丹之力也夫納金木水火土焉有青黃赤白黑焉四象分¶
鎮五神無忒七曜含章羅縷規矩先天之基後天之冝可以灌¶
體脫肌天涯永適矣易者易也易含萬象故聖人窮乎日月於¶
是通幽洞冥焉然天之易十有六地之易十有六人之易十有¶
六鬼之易十有六合乎六十有四矣若天垂象於天則五星游¶
於列舍明禍福焉旦夕分暉掌陰陽之交顧焉垂象於地則化¶
氣萬類播植以時矣巢處穴居各安其所矣垂象於鬼則使無¶
#<md:CK-KZ_JY238_03p094a>¶
<pb:YP-C_JY238_20ziji-05-0094a>¶
形之形削罪籍而生矣垂象於人則身神并飛驂龍乘雲揖九¶
天遨三宫壽同三光矣聖人於是託易象而鍊元氣以固形而¶
保神納四象以通靈采五行以制伏周乎二十四氣而至藥成¶
矣方其十月而士胎合乎天地之造化此道也可以使之返本¶
還元焉夫人稟元氣以成形然爲陰之積滯夫欲返陰還陽千¶
日而後陶冶其形使皮也毛也骨也肉也其變金玉則升天而¶
位乎眞人矣此志士所以鍊藥鍊身而爲之者歟彼望大丹而¶
升天亦已惑矣古之上升者素服下丹故遇上藥而獲升天蓋¶
本有之也昔者黃帝鑄九鼎於荆山之野以象九州焉一宫者¶
冀也二宫者荆也三宫者青也四宫者徐也五宫者豫也六宫¶
#<md:CK-KZ_JY238_03p094b>¶
<pb:YP-C_JY238_20ziji-05-0094b>¶
者雍也七宫者梁也八宫者兖也九宫者揚也各占其方之吉¶
凶非至藥之用也惟其出世之藥其祖三皇三皇者何謂也曰¶
天皇曰地皇曰人皇三皇嘗有遺文言三門焉三門有三鼎三¶
三者九也於是有上仙之上藥中仙之上藥下仙之上藥此九¶
轉還丹者也次之有金液之道亦還丹之理也捨是其小小者¶
止可已疾而已爾故三皇之大丹者出世之根本也丹之中有¶
三丹焉應乎三天三五三光三才者也三丹之中有九尊焉應¶
乎九州九宫九氣九天九地者也所應者每宫宿皆有神護助¶
之矣其名曰九品於是謂之九鼎焉一鼎之中吾有洛陽之大¶
鼎其白如練其壇三層其爐八面炎帝入於離門陰雲旋於坎¶
#<md:CK-KZ_JY238_03p095a>¶
<pb:YP-C_JY238_20ziji-05-0095a>¶
中故爲一世界天地日月星辰二十八宿四神五行君臣人物¶
土地山川金臺玉樓寶花異果玉液甘泉其香襲人餌之者超¶
於上仙游於芝府老君曰吾非自然者也學而得之者也三丹¶
之爐其大體其火數各異焉(有二圖見別卷)夫修至藥必置爐爐者鼎¶
也垣郭也鼎而無爐猶人無舍也城無郭也其何以安之哉故¶
爐者鼎之戸也舍於爐以避風隙則三氣不散矣壇有三層爐¶
有八面八門十二干交互隨斗所建焉其象龜山大小從所便¶
焉經曰先天地而生旁有垣闕肖蓬萊者也於是在乎上知天¶
文下知地理中知人情明閑卦象通會陰陽識四序之休王得¶
日時之升降火候進退生殺合儀此修至藥之先務也若夫率¶
#<md:CK-KZ_JY238_03p095b>¶
<pb:YP-C_JY238_20ziji-05-0095b>¶
爾用心未有不失之者也且夫天地之立也陰陽有界隔子午¶
有正位春生秋殺天地之自然也日月有交陰陽有位至藥有¶
象火候有卦用之如循環之道焉正月者九二也丹體和合發¶
生之時也其卦泰　　其律太簇泰也者乾下而坤上也泰始¶
輻輳剛柔得中寅春發生芽兆滋隆四象歸一混混濛濛君子¶
在位彰德惟洪此其爲陽息者也二月者九四也汞化成金者¶
也其卦大壯　　其律夾鐘大壯也者乾下而震上也陽爻漸¶
壯乾一化神翡翠榆莢混然同根清氣相薄勝負難分或沉或¶
浮結象卯門此其爲陽息者也三月者九五也洗濯微(缺)光曜¶
進功鮮明者也其卦夬　　其律姑洗夬也者乾下而兌上也¶
#<md:CK-KZ_JY238_03p096a>¶
<pb:YP-C_JY238_20ziji-05-0096a>¶
五陽一陰斯已其體陰陽相薄剛柔得紀陰夬潛消飛龍之世¶
此其爲陽息者也四月者上九也火王之時密其(缺　)者也其¶
卦乾　　其律仲吕剛徤潛龍螣蛇於(缺　　　　　)有紀¶
表有法則陰陽祖始陽極則沉善防　　此其爲陽息者也五¶
月者初六也至藥陽用而在乎陰位者也其卦姤　　其吕蕤¶
賔姤也者乾上而巽下也始結其端霜雪其素胎滯蒙肥陰爲¶
陽主道之樞機伏藏爲戸履霜之至堅氷寒沍此其爲陰息者¶
也六月者六二也化柔成剛其道乃亨世止以汞爲意者也其¶
卦遁　　其吕林鐘遁也者艮下而乾上也遁潛晦迹畜養安¶
居不顯令名俟時而舒凝液旣畢方直乘輿此其爲陰息者也¶
#<md:CK-KZ_JY238_03p096b>¶
<pb:YP-C_JY238_20ziji-05-0096b>¶
七月者六三也汞性惟剛藥至斯時生成己息者也其卦否　¶
　其吕夷則否也者坤下而乾上也否立間隔陽已結交天地¶
得體剛柔敵爻殺氣相臨陽晦陰消靡美貞吉含章諷謡此其¶
爲陰息者也八月者六四也金氣王矣藥成質矣蟾兔所以圓¶
明者也其卦觀　　其吕南吕觀也者坤下而巽上也斗建南¶
吕觀彼權衡以育元氣更衰代榮卯酉二門榆落薺生括畜其¶
萌咎乃不行此其爲陰息者也九月者六五也神氣化藏火之¶
基者也其卦剝　　其吕無射剝也者坤下而艮上也剝以毁¶
體淪寂其肌還返旣老精凝不飛否極則泰消化形微元吉兹¶
亨黃下之衣此其爲陰息者也十月者上六也至藥已成者也¶
#<md:CK-KZ_JY238_03p097a>¶
<pb:YP-C_JY238_20ziji-05-0097a>¶
其卦坤　　其吕應鐘坤柔化氣灰土爲形幽理泉井陽玄陰¶
經結法可度輪環生成先迷灰爐後禪縷興龍戰飲血崇功令¶
名此其爲陰息者也十有一月者初九也陽氣之潛迹者也其¶
卦復　　其律黃鐘復也者坤上而震下也復陽氣潛畜兹陰¶
德混茫其形張時法則爲眾紀綱先迷後得此其爲陰息者也¶
十有二月者九二也芽孽已滋斗建子丑禪位之始者也其卦¶
臨　　其律大吕臨也者兌下而坤上也臨爐周竟見龍在田¶
暉曜分赫兹始而遷遞推主賔不爲物先黎蒸得嘗後勿爲前¶
此其爲陽息者也天老曰前之所列如繩貫珠綸緒可則開神¶
仙之綿密者歟吾將明其用焉復者以顯喪朋而初起火者也¶
#<md:CK-KZ_JY238_03p097b>¶
<pb:YP-C_JY238_20ziji-05-0097b>¶
何也坤六爻陰也其始一爻變而爲陽故陽之一爻在乎五陰¶
之下六爻俱陰者得其朋也一爻變陽者喪其朋也復也者上¶
坤下震此黃芽之初養蒙之象變化之術也震者　　以顯其¶
變者也乾六爻陽也震爲乾之長子者也何也坤者下變斯成¶
震也震者上變斯成艮也所以爲長子而繼體於乾歟故坤者¶
乾之位也乾者坤之位也互爲主賔焉十有一月坤之一爻變¶
一陽至於四月則六爻備而歸於乾位用事者也巽者　　以¶
顯其成者也日陽也月陰也自一日而至於十有五日則月變¶
而成乾也於是震用事者也金氣圓滿至於十有六日變乾之¶
一爻而爲巽一陰生矣長爻陽也短爻陰也汞性剛而難伏者¶
#<md:CK-KZ_JY238_03p098a>¶
<pb:YP-C_JY238_20ziji-05-0098a>¶
也於是變剛爲柔全藥之質成乎柔矣故巽受乾之化十有六¶
日而月出巽地藥自朔旦而生至是則火亦欲伏矣屯者　　¶
坎上而震下也以明吾之用日之火月之火者也故朝之用者¶
屯當其直焉夕之用者蒙當其直焉晦朔之用者則旣濟未濟¶
焉凡至晦朔之際開器以受陽之一爻焉月十有五日爲陽降¶
陽之正位至於十有六日其陽折損故曰卽虧以變乾爲巽是¶
剛而爲柔者也兌者　　以顯其平者也日月者三十日一合¶
焉旣合三日而始見矣故八日謂之上弦二十有三日謂之下¶
弦弦者平也是以一日至於八日月之增其平者半十有五日¶
至於二十有三日月之虧其平者半吾之用火一日至於八日¶
#<md:CK-KZ_JY238_03p098b>¶
<pb:YP-C_JY238_20ziji-05-0098b>¶
金水相入矣二十有三日而藥成不動斯其平者歟艮者　　¶
以明其形者也夫金生於巳王於酉墓於丑秋者金王之時也¶
八月十有五日其形圓明而吾之藥至於斯也乾體方就五色¶
暉曜日以堅實焉丑者金之墓艮之位也藥至於艮明成形矣¶
金非金不見者也二十有三日則見於丙地下弦不動吾之藥¶
其伏矣乾者以顯其剛者也月之一日陽之爻交體相生至十¶
有五日圓明矣吾之藥用火至十有五日金水合而俱得其所¶
矣汞陽而性剛難伏者也以法制之斯不動焉東方者木之位¶
也金得木而榮十有五日則月在乎東方甲之地也斯盛滿於¶
甲矣坤者以顯其化者也坤之一爻其變成震震者木也陽也¶
#<md:CK-KZ_JY238_03p099a>¶
<pb:YP-C_JY238_20ziji-05-0099a>¶
坤者陰也然以五土養乎一陽一陽者木也汞是也象鉛之有¶
銀者也故曰坤者其爲震之母歟乾坤者合十有二爻一歲之¶
象也因以立兆基焉何謂也自坤變而成陽自子至於巳六爻¶
之變盡矣乾者自午至於亥六爻變而歸坤坤土也吾之藥更¶
十有二月而成土功斯畢矣經曰金從月生者也朔受日之符¶
故朔旦爲復陽氣始通矣晦至於朔則震來受其符焉繼坤以¶
生震龍則月生之後坤變成震終而復始乎正月者泰　　也¶
日烏之象全矣其三爻陽也是月也有屯　　(震下坎上)有蒙¶
(坎下艮上)有需　　(乾下坎上)有訟　　(坎下乾上)有師　　(坎下坤上)有比¶
(坤下坎上)以當其直焉故吾一日其朝用屯其夕用蒙二日其朝用¶
#<md:CK-KZ_JY238_03p099b>¶
<pb:YP-C_JY238_20ziji-05-0099b>¶
需其夕用訟三日其朝用師其夕用比一日而至於三日其震¶
動者也二月者大壯　　也月附乎日而未見也四日其朝用¶
小畜　　(乾下巽上)其夕用履　　(兌下乾上)五日其朝用泰　　(乾下坤上)¶
其夕用否　　(坤下乾上)六日其朝用同人　　(離下乾上)其夕用大有¶
　　(乾下離上)三月者夬　　也月之右始生者也三日見於庚地¶
而夾焉故凡用火一候於是月之候有六故十有二月則七十¶
有二功斯終於千矣是月也七日其朝用謙　　(艮下坤上)其夕用¶
豫　　(坤下震上)八日其朝用隨　　(震下兌上)其夕用蠱　　(巽下艮上)九¶
日其朝用臨　　(兌下坤上)其夕用觀　　(坤下巽上)四月者乾　　也¶
八日上弦見於丁地其平如繩焉月有二氣則十有二月其氣¶
#<md:CK-KZ_JY238_03p100a>¶
<pb:YP-C_JY238_20ziji-05-0100a>¶
二十有四矣十有五日二弦合其精氣於是乾坤之體合而乃¶
成二八應乎易道正而不傾者也十日其朝用噬嗑　　(震下離上)¶
其夕用賁　　(離下艮上)十有一日其朝用剥　　(坤下艮上)其夕用復¶
　　(坤上震下)十有二日其朝用無妄　　(震下乾上)其夕用大畜¶
(乾下艮上)五月者姤　　也日烏之象全矣十有五日乾體就矣圓¶
照於東方焉十有三日其朝用頤　　(震下艮上)其夕用大過¶
(巽下兌上)十有四日其朝用咸　　(艮下兌上)其夕用恒　　(巽下震上)十有¶
五日其朝用遁　　(艮下乾上)其夕用大壯　　(乾下震上)六月者遁　¶
　也七月者否　　也兔之象全矣金與水俱得太陽之氣温¶
養以成還丹者也經曰乾徤盛明者也日有十二時三十日則¶
#<md:CK-KZ_JY238_03p100b>¶
<pb:YP-C_JY238_20ziji-05-0100b>¶
其時三百有六十故每月有一日用火焉凡一小周則十有二¶
月者也十有六日其朝用晉　　(坤下離上)其夕用明夷　　(離下坤上)¶
十有七日其朝用家人　　(離下巽上)其夕用暌　　(兌下離上)十有八¶
日其朝用蹇　　(艮下坎上)其夕用解　　(坎下震上)八月者觀　　也¶
五行錯王相據以主者也經曰十有六其轉受統焉巽辛見於¶
平明巽絶其統十有六轉受統焉月盈則虧故十有六轉相減¶
者也一氣之闕十有五日而終又化其色日照曜於日闕焉汞¶
所以化爲液歟十有九日其朝用損　　(兌下艮上)其夕用益¶
(震下巽上)二十日其朝用夬　　(乾下兌上)其夕用姤　　(巽下乾上)二十一¶
日其朝用萃　　(坤下兌上)其夕用升　　(巽下坤上)九月者剥　　也¶
#<md:CK-KZ_JY238_03p101a>¶
<pb:YP-C_JY238_20ziji-05-0101a>¶
月虧其右而存左之余如鈎焉一日見於丙地艮者直於丙南¶
焉下弦者二十有三日也丙弦合其精乾坤體成矣二十有二¶
日其朝用困　 (坎下兌上)其夕用井　 (巽下坎上)二十有三日其朝¶
用革　 (離下兌上)其夕用鼎　 (巽下離上)二十有四日其朝用震¶
　其夕用艮　　十有月坤　 也月之象全矣再損而成艮¶
焉二十有三日下弦者也其水半斤凡月用火用藥並歸土之¶
功焉故其形如土灰也二十有五日其朝用漸　 (艮下巽上)其夕¶
用歸妹　 (兌下震上)二十有六日其朝用豐　 (離下震上)其夕用旅¶
　　(艮下離上)二十有七日其朝用巽  其夕用兌  十有一¶
月者復  也三十日於是日月合矣故曰陽(缺)　坤元陰陽¶
#<md:CK-KZ_JY238_03p101b>¶
<pb:YP-C_JY238_20ziji-05-0101b>¶
之氣索減藏焉日月合用金砂依分者歟坤之三十日者歟節¶
虛相(缺)　者歟(缺)　　　　　者歟晦朔滿蝕掩斯日月相傾¶
者歟二十有八日其朝用涣　 (巽上坎下)其夕用節　 (兌下坎上)二¶
十有九日其朝用中孚　 (兌下巽上)其夕用小過　 (艮下震上)三十¶
日其朝用旣濟　 (離下坎上)其夕用未濟　 (坎下離上)吾於是推坤¶
焉坤陰位也一變爲震震者繼乾之體其爲長子者也震一變¶
爲兌兌一變爲復爲乾之三者也吾於是推乾焉乾陽位也一¶
變爲巽巽轉受統以歸坤位者也巽一變爲艮艮一變復爲坤¶
者也坤者明藥之功畢者也坎也離其爲二用者也元陽子曰¶
龍虎者鉛汞也金虎者鉛也還丹之根本也鉛之色黑屬乎北¶
#<md:CK-KZ_JY238_03p102a>¶
<pb:YP-C_JY238_20ziji-05-0102a>¶
方壬癸之水水之數一者也夫能知其一則萬事畢矣故鉛者¶
其含五色其稟五行之英斯仙人之祿也老子曰抱一守中子¶
身自冲夫一之道大矣哉吾觀夫三黃一黑可以不死者歟何¶
謂也此靈丹之名也在人爲三以一修三斯飛仙矣三者木也¶
鉛也丹砂也一者水也丹砂者南方太陽之精其精爲汞汞者¶
青龍也木中數也木出火火赤而屬南方是以東方父母之位¶
也木精得乎金其並鉛者歟鉛者金也青龍居於東方(青龍木精)是¶
爲中男焉鉛之金其位在酉其居西方其白虎者歟是爲中女¶
焉二十四聖歌曰中男中女子午居卯酉之門唯日月分明長¶
最爲初焉中男禦乎少女皆成乎灰共乎水土此五行之大數¶
#<md:CK-KZ_JY238_03p102b>¶
<pb:YP-C_JY238_20ziji-05-0102b>¶
也丹砂出乎汞汞者陽之精好飛而難伏是爲姹女者耶故曰¶
河上姹女靈而最神得火卽飛不見垢塵虎隱龍匿莫知所存¶
將欲制之黃芽爲根黃芽者鉛也水也汞者火也水能克火者¶
乎木之性直而克於金水之性柔而克於土土之性厚而克於¶
木金之性堅而克於火此鉛汞之深根大道之以漸而進至於¶
通靈焉吾有納胎元氣延生之理試申言之夫天地太初元和¶
之氣終歸於一者也能生萬物故乾坤者受乎元氣者也水者¶
汞之母也其生金金復變化焉陰鍊夫玄陰之精其初起火以¶
相合而用卦也旬加一爻至於旣濟終而更始於是日月相交¶
而還丹艷然而出矣北方以取河車河車者水基之中是爲汞¶
#<md:CK-KZ_JY238_03p103a>¶
<pb:YP-C_JY238_20ziji-05-0103a>¶
者也必得南方朱雀之一使水火之氣合以成還丹者也西方¶
之金隨陰陽而鍊出乎碧水其花如玉焉龍蛇者金火也其初¶
入爐制伏未定須密固刀圭之器不可泄焉夫金花也汞也其¶
成還丹則生於萬物制其死生齊於天地非八石五金之倫也¶
姹女者汞也玄陰之精者水基也二氣合而歸於一還丹成矣¶
河上非有汞也合於陰律(火候也)二氣合焉則蕩蕩乎火盛而藥¶
成其神如龍不可知矣然隨其晦朔察其火候以視其容質焉¶
於是還丹之方盡矣葛稚川問於鄭思遠曰人權輿於陰陽者¶
歟陽精魂立陰精魄成兩精相薄而成神明神之逝也形斯斃¶
矣敢問神可全乎形可延乎思遠曰神以道全形以術延者也¶
#<md:CK-KZ_JY238_03p103b>¶
<pb:YP-C_JY238_20ziji-05-0103b>¶
稚川曰道之旨何如思遠曰取金之精合石之液結爲夫婦列¶
爲魂魄一體混沌兩精感激河車覆載鼎候無忒洪爐烈火烘¶
䧟熻赫煙未及黑焰不假碧如蓄扶搖若藏霹靂姹女氣索嬰¶
兒聲寂透出兩儀麗於四壁時歷幾多馬馳一驛宛其死矣適¶
然從革惡黜善遷情回性易紫色內達赤芒外射熠若火生乍¶
凝血滴號曰中還退藏於密霧散五內川流百脈骨變金植顏¶
回玉澤陽德乃敷陰功乃積南宫度名北帝落籍稚川曰天地¶
至大者也人身至小者也夫能制至精以成藥孰測其淺深哉¶
夫氣雙則和矣體獨則愀矣和則壽愀則夭矣一陰一陽之謂¶
道一金一石之謂丹石者乘陽而熱者也金者乘陰而寒者也¶
#<md:CK-KZ_JY238_03p104a>¶
<pb:YP-C_JY238_20ziji-05-0104a>¶
其猶水流而趨濕火動而就燥乎思遠曰陽終於巳陰極於亥¶
其爲四時周行不怠者也且夫石液隱於鬼金精在於山此孤¶
陰之變化可待乎九幽者也未若乎君子好俅配乎淑女於是¶
陰陽得中魂魄無外矣然如之何其伏煉石液乎採於蠶食之¶
先用乎火化之後盛陽自上臨下焉湲釜虛中而受焉周旋乎¶
日月伺候乎五伏橐籥疾鼓金汁斯不走矣以水傾之則自有¶
而入乎無者也以火温之則自無而入乎有者也素粉委而雪¶
爲慚矣黃酥凝而金爲醜矣轉制不已神超鬼驟提挈乎魂氣¶
斯可與天地齊齡歟魏先生曰三五與一天地之精也夫孰知¶
其歸於一哉一者水之數也五行之始也蓋能生天地爲牝牡¶
#<md:CK-KZ_JY238_03p104b>¶
<pb:YP-C_JY238_20ziji-05-0104b>¶
還日精於月窟結純粹於中氣紫靈潛運與眞同合者也易者¶
吾言乎至道故乾坤運而品彚貞坎離用而金水并此道之樞¶
也牝牡相得氣交體合此道之用也日月運矣寒暑節矣滋液¶
潤澤施化流通此道之驗也陰伸陽屈陽用陰潛一往一來推¶
情含性此道之三反也其故何哉剖一氣以法乎天地自有爲¶
以合乎无爲者也夫豈假於他哉神農氏曰知白守黑可以不¶
死何謂也白者金之精也非世之所謂金也黑者水之基也非¶
世之所謂汞也鉛者其外黑其內金花金花者青龍也其卦爲¶
乾居於木位其數三者也被褐懷玉外爲狂夫斯爲白虎者也¶
又爲丹砂爲汞爲坤居於土位其數五者也故曰三五和諧八¶
#<md:CK-KZ_JY238_03p105a>¶
<pb:YP-C_JY238_20ziji-05-0105a>¶
石之綱紀也合三五而言之其數八矣故曰金者水之母也其¶
母隱子胎焉水者金之子也其子藏母胞焉其故何也金水合¶
孕韞匱於母中須造化而生者也故曰長子繼父體因母立兆¶
基斯砂產於金故汞流而爲子歟以金養子繼體而榮此自然¶
之妙也潛通訣曰玄白生金公巍巍建始初此丹砂生於鉛者¶
也金碧篇曰赤髓流爲汞汞非外也其乾坤交合受氣而生者¶
乎天氣降地氣應陰陽交而汞流矣其父戊己其母黃金由是¶
觀之丹砂者合三才應五行而生者也豈口之所可云哉經曰¶
植禾當以粟覆鷄用其子此鉛也汞也非其類不相爲用者歟¶
情分於性性繼乎情情性相依還返自然是爲變化然則乾坤¶
#<md:CK-KZ_JY238_03p105b>¶
<pb:YP-C_JY238_20ziji-05-0105b>¶
也牝牡也金水也土木也性情也雖其出同而其名異矣不合¶
其類則不能入焉故曰同類相從此之謂也水以土克者也金¶
以木榮者也唯其相克相生故更爲父母焉汞非五方之正位¶
也丹砂非龍虎之配合也不同其類則不可合矣故曰莫壞我¶
鉛俾我命全莫廢我車俾我返家故曰鉛斷河車空所作必无¶
功矣鉛破河車絶所作无所出矣是以鉛之中有金者也金之¶
中有還丹者也能見其寶而識之斯得道矣然甯修鉛中之金¶
不可修金中之寶也吾於是知龍虎本乎一者也世之人用意¶
逾巧去眞彌遠或曰用鉛耶或曰用汞耶誠用汞也則乾坤其¶
可直乎剛柔其可分乎誠推鉛爲之也則金水何由而生乎還¶
#<md:CK-KZ_JY238_03p106a>¶
<pb:YP-C_JY238_20ziji-05-0106a>¶
返何由而行乎如是惡得變化由其眞哉古先至人贊鉛而不¶
及汞何也豈以二者共成不得不兼而美之乎必以汞爲主假¶
鉛氣而成何得造本而舉末耶道果隱於不言者哉後之人惑¶
之是欲耕石求稻難乎有獲矣鉛之中有砂汞猶人之有情性¶
非外物也砂汞於鉛非雜類也三一之道修情合性性合然後¶
歸根復樸矣金液之方以金養汞然後返魂還元矣外物爲情¶
則性不可合矣三宫其可固乎水銀爲汞則鉛不可親矣八石¶
其能妙乎八石者三五之異名也性主處內立置鄞鄂情主營¶
外築植城垣是知砂汞者鉛之情也元氣者人之根本也金主¶
營外猶吾之情焉汞主治內猶吾之性焉以金制汞則推情合¶
#<md:CK-KZ_JY238_03p106b>¶
<pb:YP-C_JY238_20ziji-05-0106b>¶
性之義也含精養神則修性合眞之道也東方甲乙木青龍也¶
西方庚辛金白虎也龍呼於虎虎吸其精兩相飲食俱相貪榮¶
何也龍爲情也虎爲性也相依還返之旨歟故曰太陽流珠常¶
欲去人卒得金花轉而相因化爲白液凝爲正堅金花先唱有¶
頃之間解壞爲水馬齒闌干是豈世之所謂汞與丹砂者乎夫¶
吾旣已言知白守黑之理矣於是太玄之精爲道之根本焉樞¶
紐天地鍛鍊陰陽契於自然侔於造化故定二弦之數以二八¶
合於上下得乾坤之體焉吾稽乎太易之卦極乎天地之用故¶
六爻者有三百八十四神存乎其中矣乾之策二百十有六坤¶
之策一百四十有四引而伸之類而長之總二萬五百有二十¶
#<md:CK-KZ_JY238_03p107a>¶
<pb:YP-C_JY238_20ziji-05-0107a>¶
所以應萬物之數備剛柔之體者乎天之數二十有五地之數¶
三十故天地之數五十有五所以成變化而歸還返者也若夫¶
天者積陽也地者聚陰也天否地閉神明見矣元化一施其用¶
無極亦在金木水火之合焉其寒暑衰榮若春夏秋冬晝夜之¶
相易也金生水水生木木生火火生土者陽之用也土克水水¶
克火火克金金克木者陰之用也此其相生相殺迭盛迭衰合¶
乎天地四時而成實萬物者也日者陽精也月者陰魄也金生¶
於月則坎之男也珠生於日則離之女也金爲月之精以處乎¶
陽位汞含離之氣以應乎陰爻於是用天地之靈孕日月之精¶
陰盡陽生否極泰來是以金入於烈火其色不奪於光由開關¶
#<md:CK-KZ_JY238_03p107b>¶
<pb:YP-C_JY238_20ziji-05-0107b>¶
已來日月不虧其明者蓋有金木營於內水火應於外乾徤不¶
息以致用日彩不鑠而益振也日月者所以能長且久萬物終¶
始者焉龍虎配合斯道之魁柄也歟其合於天地之准陰陽之¶
數故能使天地潛應如連珠合璧轉於無窮前聖修之斯能先¶
天地首萬物獨立長世神形不化者也推其至當蔽之以一言¶
曰砂汞者無乾坤不可得矣龍虎者捨金公無自入矣及乎大¶
藥旣成斯有服之之方焉甲子之旬其日直於建至於癸亥是¶
爲節候吾則三日齋存神定思以服之六十日者一節也甲子¶
之中而日不直建則滿也定也開也亦可矣其服也始於十有¶
一月於是六旬而後身輕能行矣次六旬而四肢通利矣次六¶
#<md:CK-KZ_JY238_03p108a>¶
<pb:YP-C_JY238_20ziji-05-0108a>¶
旬而顏色有光矣次六旬而五藏實而凶邪遠矣次六旬而體¶
堅强矣次六旬而耳目聰明矣此一歲之驗也次六旬而手爪¶
有光矣次六旬而影響顯彰矣次六旬而精氣益長矣次六旬¶
而髮白還黑矣次六旬而牙齒堅剛矣次六旬而(缺)¶
矣此二歲之驗也次六旬(缺)　      次六旬(缺)¶
　　　　　　　次六旬而道德通達矣次六旬而六甲神從¶
矣次六旬而心開目明矣次六旬而遠知四方矣此三歲之驗¶
也次六旬而瞻視有光矣次六旬而五神不忘矣次六旬而無¶
飢渴矣次六旬而百神來矣次六旬而五藏潤矣次六旬而能¶
寒熱矣此四歲之驗也次六旬而能浮沉矣次六旬而能深淺¶
#<md:CK-KZ_JY238_03p108b>¶
<pb:YP-C_JY238_20ziji-05-0108b>¶
矣次六旬而能方圓矣次六旬而能强弱矣次六旬而能縱橫¶
矣次六旬而能短長矣此五歲之驗也次六旬而能美醜矣次¶
六旬而能老少矣次六旬而能小大矣次六旬而能輕重矣次¶
六旬而能出入無間矣次六旬而行厨無邊矣此六歲之驗也¶
服之久而不已則與天地相傾變形千化升於太清焉¶
　　
** 參同契中篇¶
草衣子(世傳漢婁敬著參同契自號草衣子云)曰吾嘗觀五行生克之理測日月¶
短長弦望晦朔之因改移南辰轉機北斗於是知四時八節七¶
十有二候二十有四氣鍊藥於黃庭之中得陰陽之造化二十¶
有六變焉水中之鉛者吾命之元也補其清髓斯不死矣夫欲¶
#<md:CK-KZ_JY238_03p109a>¶
<pb:YP-C_JY238_20ziji-05-0109a>¶
鍊其鉛者必藉汞焉汞者身中之寶也鉛汞結而成丹斯爲仙¶
於世矣一物歸於三形則其身自榮矣變轉合於一體斯識乎¶
夫婦者也採陰中之陽水火旣濟嘗乎刀圭則身自昌矣修身¶
莫大乎存息存息者三形作一礫者也能及乎千息其登三清¶
矣何哉神也息也氣也其歸於一焉精也液也九乃合成焉此¶
丹之至要也夫吾之丹豈若世之用金銀爲郛郭者哉金銀外¶
物也惡能變化乎吾之藥其唯汞而已取銀之精煉金之津而¶
互換焉不離於造化者也三五與一者道之眞也配以一陰一¶
陽周於七十有二候卽於十有二元而九轉焉自甲子爲之始¶
服之可以永年矣左腎者主於津謂之曰朝帝君焉其逆行則¶
#<md:CK-KZ_JY238_03p109b>¶
<pb:YP-C_JY238_20ziji-05-0109b>¶
化爲液其在口則爲華池之水夫河出於崑崙之山其水之氣¶
上騰爲霧天之氣下降爲露陰陽相合以爲膏雨而滋榮萬物¶
者也其猶左腎之生津焉以嚥納之歸於五藏六府而化爲血¶
以榮其身致光澤焉故萬物無陰陽之氣則不生五藏六府無¶
其津則病矣右腎主於命者也其生精則上朝於帝君下流入¶
於橐籥焉其溲之胞上有二帶以繫之其青脈如縷左出精右¶
出溲焉凡血入於胞囊則爲精精復化爲髓矣精竭髓盡人是¶
以死歟故修命者上納於氣下勿泄於精運用精氣而與津合¶
所以成大藥者也何則精化爲寶久而鍊之斯爲金丹焉是人¶
之性命者也故神也息也氣也一物而三形者也津與精竭則¶
#<md:CK-KZ_JY238_03p110a>¶
<pb:YP-C_JY238_20ziji-05-0110a>¶
性命終矣中宫之正氣其黃者土也而脾主焉是爲丹田而性¶
命之根元也腎之左右其黑白之津精相合而入於中宫此所¶
謂鼎者也金木者相克也得中宫之氣則性命乃成焉何謂也¶
土生金金生水水生木木生火火生土也故津也精也列於中¶
宫歸於上丹而根元於是生矣此大藥之本也日用四時閉其¶
息而鍊之金精不泄則大藥成矣息者火也氣者水也斯固濟¶
之道也鉛生於左腎其外黑其內白白主於銀者也何以變木¶
之氣乎木之正氣爲陽而主於北方屬於子之位者也銀見其¶
時則死矣陽氣養之其變爲黃於是用其四時尋其戊己使三¶
體運轉於中宫則鉛變其刀圭其味美矣坎戸以之合成則金¶
#<md:CK-KZ_JY238_03p110b>¶
<pb:YP-C_JY238_20ziji-05-0110b>¶
精主於眞水也汞者生於右腎其精白主於金者也何以變金¶
之精乎自離宫而生金之氣主於南方屬於午之位此陽中之¶
金也金陰數也上列於中宫則鉛花見矣受氣於鼎以爲之表¶
里求於戊己以成丹一物三形復返乎正體於是眞水生於離¶
宫鉛汞相投其味益美矣如是則龍從鉛變虎從汞變焉何也¶
龍者木也生於鉛者也其色青而主於氣焉吾嘗推而觀之則¶
龍者蓋金之孫水之子也金三反以克木則其寶成矣其聚爲¶
酪其散爲酥何也龍本生於水是爲卯之宫也西方之白虎其¶
所畏懼者也於子之後閉其氣以存千息則龍潛於田而不升¶
矣故曰日魂生於震欲修其身養其命者宜識所謂龍歟虎者¶
#<md:CK-KZ_JY238_03p111a>¶
<pb:YP-C_JY238_20ziji-05-0111a>¶
金也水也生於汞者也其色白而主於精焉吾嘗推而觀之則¶
虎者蓋火之孫土之子也火三反以罰金則其寶成矣其聚爲¶
流珠其散爲甘露何也虎本生於金也其性剛强於午之前三¶
克與龍戰焉降在中宫其身自昌矣故曰月魄生於兌欲修其¶
身養其命者宜識所謂虎歟於是鉛汞合成丹矣鉛者日之精¶
也木之正氣也汞者月之華也金之眞氣也木者甲也金也庚¶
也眞正相合甲庚相承則大藥成矣故眞陰眞陽津精相吞晝¶
夜十有二時運轉其身各爲流珠聚於丹田此其爲大藥者也¶
聚則陰陽結矣散則流珠徧海涯矣此時鉛汞之合者也未覩¶
龍虎之相伏者矣相伏者何也日用四時陰陽交戰聚於五勝¶
#<md:CK-KZ_JY238_03p111b>¶
<pb:YP-C_JY238_20ziji-05-0111b>¶
之地者也上者斯爲龍木之津下者斯爲虎金之精龍歸於下¶
虎騰於上至於中宮則龍虎相伏而歸於一矣此何道也戊己¶
在其內水火運焉以成乎旣濟之道則鼎中之金成矣龍於是¶
乎變而爲嬰兒虎於是乎變而爲姹女焉嬰兒者陽也眞氣也¶
其名則金公也玉液也華池之瓊漿也故木之運在於中宫是¶
爲大藥之根元虛無之眞體杳冥恍惚之正機者也其能配乎¶
姹女必黃婆爲之合焉姹女者陰也眞精也其名則玉女也金¶
液也白水也故金之運在於明堂明堂之中有洞房焉姹女之¶
所居也吾能得之則大藥成矣是爲空中之實氣中之物得於¶
杳冥恍惚者也其始何如哉自血爲精五行之變也閉其神息¶
#<md:CK-KZ_JY238_03p112a>¶
<pb:YP-C_JY238_20ziji-05-0112a>¶
則藥自止焉黃婆者中宮也丹田也其名則鼎也爐也石室也¶
四象五行者金藉乎戊己之眞土何也萬物生於土故土者四¶
象之室五行之主也不得其土則四象無君五行失主矣吾嘗¶
謂黃婆者大藥之宗也中宫之土所以爲壇者何也(壇者爐也)壇者¶
下有三層必得五方以取眞土故下有一層其高一尺有二寸¶
應乎一歲之十有二月一日之十有二時也下有八卦其中一¶
尺應乎十干也八卦之上一層其高八寸應乎二十有四氣也¶
上方圓一丈有六尺應乎十有六兩之數也四面植刀應乎四¶
時也八方復懸鏡焉吾於是日用四時擇乎鉛汞於九一之中¶
審火之候於體之中取陽變而爲爐爐者陽也神室也金丹之¶
#<md:CK-KZ_JY238_03p112b>¶
<pb:YP-C_JY238_20ziji-05-0112b>¶
樞紐也內神成形用以鍊丹固濟其門(爐門也)審其火候其銖兩¶
徐加焉勿使有濕氣下火勿遽一鍊一劑如復鍊焉則已鍊之¶
爐不可用也其神傷矣鼎者用土以變成之者也非世之所爲¶
之鼎也陰陽造化乎眞土冶金而爲之歟口勿巨腹勿大耳勿¶
銳小足勿寬狹鼻勿薄而高下得其數口無漏其氣然後可用¶
也是鼎也其唯在吾身而已中宫之眞氣可成者也然鼎之變¶
有十病焉一曰春夏秋冬之鐵二曰其模不均三曰懸胎以鑄¶
四曰其腹大五曰其足短曲六曰厚薄不齊七曰口耳狹小八¶
曰砂竅漏氣九曰鐵黑不白十曰鑄不以時夫以二八鑄之則¶
丹可成矣丹之一轉是爲白雪白雪者鉛汞相投金木相克合¶
#<md:CK-KZ_JY238_03p113a>¶
<pb:YP-C_JY238_20ziji-05-0113a>¶
而爲一氣生於其鼎其凝也如仲秋之露深冬之霜名曰神符¶
其子午運行者也丹之二轉是爲二氣二氣者鉛汞相結金木¶
相伐鍊其大藥有黃氣生焉如春之氷其色青白其光紅赤猶¶
未至於成也始可去疾矣水火不差於二九則進而登於九轉¶
焉丹之三轉是爲黃芽黃芽者鉛汞相投傳於五藏入於中宫¶
會於五行夫戊己者土也金木之氣而得乎土如君有臣子有¶
父賔有主可以運用焉閉其息存其意杜天之關鎖地之戸歸¶
於下丹田於是大藥之根蒂生矣受土之氣故其色黃此神息¶
氣歸於一體龍虎降於鼎者也丹之四轉是爲四神四神者白¶
虎金也青龍木也玄武水也朱雀火也用寅用申以運其四象¶
#<md:CK-KZ_JY238_03p113b>¶
<pb:YP-C_JY238_20ziji-05-0113b>¶
入於中宫朝於赤城時至於卯酉行功運轉於是四者焉嬰兒¶
姹女合矣此四九之轉也默而存想神光見矣丹之五轉是爲¶
白馬芽白馬芽者五行備矣五藏之正氣得精津以相結於是¶
氣也息也合於戊己日用巳亥爲之運行上朝於泥丸焉至於¶
卯酉則般運而歸於下元焉入於鼎用文武之火以養之當丑¶
之時存想則有白氣出矣於是丹田之藥其生如馬之牙而發¶
白光焉此九五之數始絶諸味三尸其匿矣丹之六轉是爲玉¶
液玉液者三陰三陽交戰而龍虎伏矣嬰兒爲夫姹女爲婦而¶
鉛汞合矣子之後午之前運用而閉息焉六府之眞氣自生矣¶
六神旣全而爲之配合度乎重樓十有二環下朝於赤城入於¶
#<md:CK-KZ_JY238_03p114a>¶
<pb:YP-C_JY238_20ziji-05-0114a>¶
蘭堂紫府而復入於鼎玉液結而龜蛇見矣丹之七轉是爲靈¶
砂靈砂者七返也外應乎北斗焉夜之五時於其七竅之內以¶
行五藏之眞氣朝則行乎皮之下暮則流乎骨之上氣行則血¶
斯順矣血流則氣斯行矣其歸於元則化爲金精焉氣逆則血¶
止而斯疾矣故存精補髓者大藥之謂也其色赤散而爲流珠¶
聚而爲塊在於其鼎運動失其時則隨其光而飛逝矣吾常行¶
功於寅申之時閉其息存其神可也丹之八轉是爲神砂神砂¶
者日用四時運行八卦火候無差調伏而固濟焉於是閉其息¶
存其神饑餐元和之氣渴飲華池之瓊漿五穀除而諸味絶金¶
精不泄於是天關不閉而地戸自鎖矣丹之九轉是爲金砂金¶
#<md:CK-KZ_JY238_03p114b>¶
<pb:YP-C_JY238_20ziji-05-0114b>¶
砂者陰之爻一百九十有二其爲金八兩焉陽之爻一百九十¶
有二其爲銀八兩焉其散爲三萬六千元其聚斯爲金丹方圓¶
五寸其重十有六兩是爲三百八十有四銖此日精月華二氣¶
造化之所成者也餌之一圓其壽千歲蓮出於火中矣三物一¶
形何謂也金也木也土也聚而歸於中宫斯正氣也人之性命¶
根元繫焉故爲青黃白生於腎之左右聚於丹田爲一形散而¶
爲三物者也是以三魂陽也得之則身斯榮矣氣化爲血血化¶
爲精如寶缾焉金也木也土也變而爲液而火返爲金鍊之斯¶
爲眞金焉三物何以爲一體乎水也土也金也聚之斯爲神散¶
之斯爲血爲精爲鼎此吾之中宫也心也腎也脾也斯赤黃黑¶
#<md:CK-KZ_JY238_03p115a>¶
<pb:YP-C_JY238_20ziji-05-0115a>¶
者耶故曰三一之數也聖人所以存三守一焉是以散則爲三¶
聚則爲一而變秋石於丹田者也丹旣九轉矣鍊乎外黑而變¶
爲九色入於中宫成乎紫金自然體徤身輕而爲地仙此何道¶
也四象五行皆以爲土斯丹之祖也九轉通於造化百日而功¶
立矣夫如是其必存想焉方百日之功立乃於子之後午之前¶
與夫丑寅申巳亥之時趺坐於靜室密固其戸瞑目握固閉其¶
精存其神想夫五藏之眞氣出於中宫而見於前如五色之祥¶
雲而生於鼎焉是爲丈夫而生男者也於是日魂月魄水火之¶
氣變成金木之體矣日魂者陽也火之氣也月魄者陰也水之¶
氣也水火者相生而相克者也及其內成則日爲嬰兒月爲姹¶
#<md:CK-KZ_JY238_03p115b>¶
<pb:YP-C_JY238_20ziji-05-0115b>¶
女不離乎洞房見金公於玉堂之內姹女孕矣十月而變眞人¶
焉其名曰正陽斯大藥之宗也修眞養命之根元也能識恍惚¶
之鉛汞者眞龍虎也何以知夫金木相成水火變乎正氣甲庚¶
相乘者乎草衣子曰月之三日則月見乎西南之庚是爲得朋¶
何也月者水之正氣也金之所生也所以見於庚是爲上弦其¶
爲金八兩焉二十有八日見於甲是爲喪朋何也甲者木也其¶
精爲日見於東北焉故日者火之正氣克於金者也所以二十¶
有八日月見於東北而曉太陽見而月沒是爲下弦其爲銀八¶
兩焉金銀合而爲十有六兩陰陽之爻各一百九十有二是爲¶
三百八十有四銖此十有六兩之數也吾觀夫弦望增虧盈冥¶
#<md:CK-KZ_JY238_03p116a>¶
<pb:YP-C_JY238_20ziji-05-0116a>¶
而於子之後定其神息午之前閉其氣至於千息則金銀之數¶
無失矣雖然吾不可以不知日月八卦陰陽之變焉十有一月¶
斗建於子地雷復　　者也於是一陽始生戰於五陰故凡子¶
之時皆陽之初也吾以起功焉金丹見而藥有根矣運入於爐¶
以養其正金焉正月者斗建於寅地天泰　　者也上爲三陰¶
者地也下爲三陽者天也陰陽於是交戰焉陰陽之爻各九十¶
有六陰者爲金四兩陽者爲銀四兩凡寅之時皆泰之卦也是¶
爲交合而初定乎三返者也其陽欲勝則返歸於元故銀表金¶
裏狀如胡蘆運養神砂以鎮丹田焉四月者斗建於巳純陽乾¶
　　者也乾者金也白元之君見而眞情悅矣合於四方其水¶
#<md:CK-KZ_JY238_03p116b>¶
<pb:YP-C_JY238_20ziji-05-0116b>¶
運天凡巳之時大藥反轉而右旋入於丹田透於尾閭般運復¶
入於上元之崑崙斯返背逆流補於泥丸者也五月者斗建於¶
午天風姤　　者也一陰而戰於五陽也凡午之前一陰始生¶
故前其三刻辨陰陽之元以行功焉何以行功歟用鉛以求鉛¶
者也一陰生則其乾破矣金見於土不歸其母金丹變而入於¶
玉泉焉七月者斗建於申天地否　　者也三陽處於上三陰¶
處於下陽與陰戰者也見其上弦其爲金八兩其爲銀十有六¶
兩凡申之時皆否之卦也是爲七返者歟嬰兒姹女共於一坑¶
於申之時運其火之候丹成而朝三清矣十月者斗建於亥純¶
陰坤　　者也凡亥之時皆坤之卦也大藥順西而右轉度於¶
#<md:CK-KZ_JY238_03p117a>¶
<pb:YP-C_JY238_20ziji-05-0117a>¶
重樓十有二環復下絳宫朝於赤城之帝君運而入於丹田是¶
爲九還者也二月者斗建於卯火水未濟　　者也火處於上¶
水處於下其卦不用乎火其名曰開爐凡卯之時使氣吐清濁¶
運養其血以增化金精焉未濟者鼎也四象得土則交并矣中¶
宫戊己者藥之主乎唯鼎也其中不可有水之聲焉八月者斗¶
建於酉水火旣濟　　者也水處於上火處於下其卦雖用而¶
不行其名曰沐浴夫旣濟者眞鼎也九一之數旣濟龍虎降矣¶
此修眞之初也(謂之第一程)其要在乎識夫婦之情焉吾之藥至於¶
斯亦已極矣於是變眞氣爲內火以焚其身內火者何也運行¶
五藏之純陽者也其陰旣絶則血化爲精精化爲髓髓轉爲身¶
#<md:CK-KZ_JY238_03p117b>¶
<pb:YP-C_JY238_20ziji-05-0117b>¶
以成白乳功滿則其體通明矣寒則運行於心氣熱則運行於¶
腎氣自然不寒不熱矣運行於火候之氣則火自生而元君者¶
龍吞虎納與三官之主居於金殿千日之後紫雲自興於足矣¶
¶
¶
¶
¶
¶
¶
¶
