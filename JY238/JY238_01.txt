#-*- mode: org; -*-
#+TITLE: 道樞
#+DATE: 2011-11-02 11:04:17
#+PROPERTY: kxid KX234
#+PROPERTY: pinyin Daoshu
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1017
#+PROPERTY: id JY238
<pb:CK-KZ_JY238_01p001a>¶
@fw重刋道藏輯要¶
* 　道樞　　　　　　　      @by至游子曾慥集¶
** 　　玄軸篇(心勞神疲與道背馳冥心湛然乃道之幾)¶
至朴子曰天之體其高明歟天之性其玄虛歟天與我命而秉¶
以爲性矣必也沖以用之無巧也無拙也無智也無愚也湛湛¶
乎適於自然之場焉昔者太源洞長吿於方丈先生曰噫已入¶
於無爲矣而其性未能湛湛乎何哉曰爾好樂(宫商之聲也)以習蔽¶
之矣况忲於斯者耶夫人離朴爲華物誘於外五慾六蔽以疵¶
其潔無以見於天元則必濯其垢而後可也何以濯之耶吾心¶
者法水也於是滌三昧焉開六蔽焉去五垢焉汰其濁而見素¶
<pb:CK-KZ_JY238_01p001b>¶
矣夫能皓皓而不污莫先於卻事物之見故知遠察微者聰明¶
之見也命之曰伐性之斧務華矜榮者聲利之見也命之曰陷¶
性之穽巧言令辭者利口之見也命之曰惑性之藥奇謀詭策¶
者深機之見也命之曰敗性之寇是何也智深者僞生識遠者¶
詐强夫畀我以知者本爲知道者也賦我以識者本爲識性者¶
也豈期眩於外哉康伯子通古今之書及聞道也終日如愚潘¶
洞見子鍾離子子鍾離子示以物而不能名子鍾離子曰大矣¶
哉卻見者也萬物芸芸各歸其根敷榮吐華各喪其眞朝生夕¶
隕物孰免乎吾當內自省焉吾亦物也於是探其本集其靈去¶
有歸無返於眞空返於眞空者必先除其釁焉夫灼以華藻惑¶
<pb:CK-KZ_JY238_01p002a>¶
以鏗鏘滋以膏粱襲以芬苾示以好惡習以嫉媢役以金玉悅¶
以爵祿媚以語言誣以機謀斯十釁也不能除焉則違性失道¶
矣赤松子曰欲去之者先澄其源而後可也下愚者所稟昧昧¶
焉上智者爲邪所蔽而與之同何以扶蔀而發晦乎必捨其暗¶
塞而投於純明之舍焉太上曰多知博見彼以爲明斯乃爲暗¶
者也天與之性何爲而亡乎道與之貌何爲而悴乎七情之燎¶
焚於五內眞元燼矣夫能使其情俱爲煨而熄焉則冥冥寂寂¶
眞樂至矣思眞子學而未知道懟焉泣於瑶池之下眞君謂曰¶
爾之七情不爲觸而發則入眞慧矣內心未純則尚華而亡其¶
純矣古之至人以性卻性以形忘形性吾有也不以性蔽性而¶
<pb:CK-KZ_JY238_01p002b>¶
入於昏形吾有也不以形喪形而入於華內而貴朴如槁木焉¶
故末茂者傷本枝大者害榦梵宫靈宇(梵宫八界靈宇三千)帝之都也吾¶
身亦有妙庭焉慧日所燭玄風所扇夫何以致之歟懲忿窒慾¶
忍有所得慈無所捨此其端乎妙素子曰形而上者謂之道形¶
而下者謂之器器非性也託器以入道者也嗟夫氄氄無涯者¶
生死之流也吾能知夫塵勞之緣腐眞而伐性吾能絶焉對松¶
宇以遣白日調瑤琴以戰素月斯陟於道矣外思者道之㓂也¶
紛麗撓乎慮鏗鏗動乎情坤牛挽之河車運之外奔而入內馳¶
而出則性斯喪焉性也者水也風薄之則亂其清矣吾視外境¶
其如芥焉則含元而登太一矣精思子曰綺言者語之疵也邪¶
<pb:CK-KZ_JY238_01p003a>¶
視者鑒之疵也淫哇者聽之疵也躁動者正之疵也狎侮者議¶
之疵也作狂者念之疵也今夫馭氣而游於丹廓者其孰敢忽¶
此耶咎莫大於有見恃識以開萬端而求於勝也故意可以測¶
古人之情明可以灼聖賢之理顧有蔽也莫能開之有惑也莫¶
能引之異徑以爲大路也行潦以爲滄溟也吾以爲慧而離於¶
慧益遠矣可不務去乎棄聖絶智屏其良知進乎不爲之宰者¶
道之本也高陵子始未聞道其書滿家旣聞道破觚折牘窒其¶
視刳其識道非無也性非空也無則沈乎罔象矣空則委於冥¶
求矣希聲無聽也空色無視也無象無得也至虛者有其空眞¶
符者有其有於是當先固其守焉夫然後入於正不因人而捨¶
<pb:CK-KZ_JY238_01p003b>¶
不見法而遷此有守者也確然有作卓然有入故由有而適於¶
無從相而至於寂矣五空八識不辨乎始終而入無爲者殆未¶
知無爲之爲自有歟立我者必自乎無我者也亹乎塵昧疵乎¶
物蔽執乎我者害道者也故物我俱忘而爲一一又滅之而入¶
於無之域豁而達慧而通身無相也心無思也我性之率可以¶
致道執之而物不能奪守之而外不能盜矣天與之形物俱有¶
形道與之性物俱有性流形旣遠出性之庭孰不有守耶有守¶
小而失大者有守外而棄內者有守彼而喪我者有守僞而背¶
眞者守有道乎守其我以大者也固其內以眞者也若不知守¶
焉則干正紊眞者至其誰能禦之哉圓淨子曰白之守玄者歟¶
<pb:CK-KZ_JY238_01p004a>¶
太上謂范子曰五蠹亡矣七情滅矣汝知之乎范子曰非錬磨¶
者乎曰鍊無以守則其外移矣磨無以守則其有傾矣其惟守¶
己而已顓蒙之子非性有殊也惟其昧而不自覺歟旣其覺也¶
神安魄定入幾微矣皇甫子曰覺有五或因其殃而覺歟或因¶
其疾而覺歟或因其難而覺歟或因其蒙而覺歟或因其達而¶
覺歟眾流旣分其源則散眾情旣出其性則蔽是以其源不澄¶
焉六慾以滓之三毒以盪之蔽源者流也亂性者情也嗜慾者¶
風波也紛華逐欲而生純實從物而死性之質凋而不朴矣性¶
之靈漬而不明矣根不寧而蒂不固矣湛乎一景獨守其源眾¶
流昭徹而澄矣我性之肇亦與人同焉所受之純全而不劌所¶
<pb:CK-KZ_JY238_01p004b>¶
葆之粹和而不較中有圓者其性也歟運而不窮融而不凝窮¶
則爲蔽凝則爲止夫能明達洞徹者粹美以挺內和會以塞外¶
熙然如春無方如神不散其陽不係於物斯圓之効歟故得其¶
性也靜以止之而不知其運虛以極之而不知其反其猶獨陰¶
之寂而不入其眞耶玉惠子曰六慾生而眞靈缺豈能圓乎三¶
毒興而沖和喪豈能融乎圓融殞而夭閼至矣物之性未嘗殊¶
也小大所囿皆同焉好惡所受皆均焉從其大小由其好惡則¶
迷其本遠其宗棄其源失其祖矣自執其性騖於六塵舍於三¶
彭惟抉其昧剖其愚以明爲宗以清爲性識陰陽之所囿而同¶
乎沖虛天元之性則廓然之所宗矣消穢子曰得一而清越乎¶
<pb:CK-KZ_JY238_01p005a>¶
羣宰之上與化同游與性同契者適乎至眞之祖者也赤松子¶
曰三明宅於中六鑿鐍其外吾不登乎異歧矣巫硤之子以響¶
爲宗而獲鬼隨焉西波之子以因求其祖而得巫報焉所見不¶
可不慎乎無法之中有範焉有圍焉空以道範之虛以化圍之¶
空非彼所謂之空也虛非彼所謂之虛也不空其思不思其空¶
斯可謂達也已矣夫以筥挈水者猶求諸空者歟吾知所以裨¶
補之斯復其眞性矣誠以無爲無則何以語道之大乎眞修者¶
緣類而應也無所入無所捨而靈心見於外於是眞沖挺秀奥¶
理特達天純不駁入於慧焉鍾離子曰其識通明其名曰慧其¶
靈盈固其名曰圓得寂者亡乎寂者也其善忘也歟至幽至虛¶
<pb:CK-KZ_JY238_01p005b>¶
可登乎亡矣其心如滯礦焉物不能招矣則入冥不杳入恍不¶
惚寥寥乎有見默默乎有聞不見爲見不聞爲聞然後有見聞¶
之實不晦予蓋嘗入乎冥冥守乎寥寥入寂之中而得寂之應¶
者也九變之上不可名也四游之前不可形也能復於斯其惟¶
無而已以有爲有其失也實以無爲無其失也虛無之有者眞¶
有也無之無者眞無也淵靜之淵淵而又淵洞玄之玄玄而又¶
玄兹猶其粗也夫見乎無無者斯至乎道矣其太素之始哉鍾¶
離子曰無中以求無孰知之耶夭粹而雜者有以駁之矣靈源¶
而濁者有以撓之矣惟曠兮若谷應受不留澹兮若海源委不¶
已無詭於道無戕其性浩乎守其眞寂乎襲其氣精神會通成¶
<pb:CK-KZ_JY238_01p006a>¶
於不化矣何以知其然也實者虛之應也虛者實之乘也相爲¶
之用則各歸於初莫測其變焉夫玄覽者可以滌吾之性思而¶
不空則殆(殆於多知也)空而不思則罔(罔乎無守也)其不亦達乎性命者¶
歟是道也道之全性之極也¶

** 　　五化篇(萬物芸芸其變不窮能以道化虛明則通)¶
譚子曰至道有五化焉孰爲道化乎夫虛化神神化氣氣化形¶
形生而萬物所以塞也此道之要也形化氣氣化神神化虛虛¶
明而萬物所以通也此道之用也聖人窮通塞之端得造化之¶
源忘形以養氣忘氣以養神忘神以養虛虛實相通是謂大同¶
藏之爲元精用之爲萬靈舍之爲太乙放之爲太清老楓化爲¶
<pb:CK-KZ_JY238_01p006b>¶
羽人朽麥化爲蝴蝶自無情之有情也賢女化爲堅石山蚯化¶
爲百合自有情之無情也射似虎者見虎不見其石斬暴蛟者¶
見蛟不見其水是知萬物可以虛我身可以無以我之無合彼¶
之虛自然可以隱可以顯可以死可以生空中之塵若飛雲之¶
目未嘗見也穴中之蟻若牛鬭而耳未嘗聞也況非見聞者乎¶
太虛者一虛也太神者一神也太氣者一氣也太形者一形也¶
命之則一根之則一守之不得舍之不失是謂正一者也稚子¶
弄影不知爲影所弄狂夫侮像不知爲像所侮化家者不知爲¶
家所化化國者不知爲國所化化天下者不知爲天下所化虛¶
化神神化氣氣化血血化形形化嬰嬰化童童化少少化壯壯¶
<pb:CK-KZ_JY238_01p007a>¶
化老老化死死復化爲虛虛復化爲神神復化爲氣氣復化爲¶
物噫化化其無窮者哉太上者虛無之神也天地者陰陽之神¶
也人蟲者血肉之神也其同者神也其異者形也形不靈而氣¶
靈語不靈而聲靈覺不靈而夢靈生不靈而死靈冰泮返清形¶
散返明能知眞死者可以游太上之京矣孰爲術化乎雲龍風¶
虎得神氣之道者也神母也氣子也以神召氣以母召子何有¶
不至乎蕩穢者必召五方之氣伏虺者必役五星之精召之於¶
外守之於內用之於外無所不可也轉萬斛之舟者田一尋之¶
木發千鈞之弩者由一寸之機一目可以觀天地一人可以君¶
兆民太虛茫茫而有涯太上浩浩而有家得天地之綱知陰陽¶
<pb:CK-KZ_JY238_01p007b>¶
之房見精神之藏則數可以奪矣命可以治矣天地可以返覆¶
矣至淫者化爲女至暴者化爲虎樂者其形和也喜者其形逸¶
也怒者其形剛也憂者其形蹙也斯亦變化之道也蠮螉之蟲¶
孕螟蛉之子傳其情交其精濕其氣和其神隨物大小俱得其¶
眞蠢動無定情萬物無定形陰陽相搏則芝菌不根而生也燥¶
濕相育則蝤蠐不母而生也人體陰陽而根之効燥濕而母之¶
無不濟者何也君子體物而知身體身而知道也澗松所以能¶
凌霜者藏正氣也美玉所以能犯火者蓄至精也大人晝運靈¶
旗夜錄神芝覺思所不思可以冬御風而不寒夏御火而不熱¶
矣孰爲德化乎天下賢愚營營然如飛蛾之投夜燭蒼蠅之觸¶
<pb:CK-KZ_JY238_01p008a>¶
曉牕知往而不知返知進而不知退感父之慈非孝也喜君之¶
寵非忠也感始於不感喜始於不喜多感必多怨多喜必多怒¶
抑人者人抑之容人者人容之貸其死者樂其死貸其輸者樂¶
其輸孰爲仁化乎海魚有吐墨上庇其身而游者人因墨而得¶
之智者多屈辯者多辱明者多蔽勇者多死君子能罪己斯能¶
罪人不報怨斯能報人救物而稱義者人不義之行惠而求報¶
者人不報之螻蟻之有君也一拳之宫與眾處之一塊之臺與¶
眾臨之一粒之食與眾蓄之一蟲之肉與眾咂之故得心相通¶
而後神相通神相通而後氣相通氣相通而後形相通太古之¶
道也孰爲食化乎一日不食則憊二日不食則病三日不食則¶
<pb:CK-KZ_JY238_01p008b>¶
死民事之急者食也爲巫者鬼必附之設像者神必主之蓋樂¶
所享也虎狼不過噬肉蛟龍不過嗜血人則無所不嗜所以不¶
足則鬭矣夫水將逼而投於水知必不免且貴其緩也虎將噬¶
而投於谷知必不免或覬其生也孰爲儉化乎水火常用之物¶
用之不得其道以致於敗家蓋失於不簡也飲饌者常食之物¶
食之不得其道以至於亡身蓋失於不節也欲救之術莫過乎¶
儉儉於聽可以養虛儉於視可以養神儉於言可以養氣儉於¶
私可以養富儉於公可以養貴儉於門闥可以無盜賊儉於環¶
衛可以無叛亂儉於嬪嬙可以養壽命儉於心則可以生死是¶
謂萬物之化柄也奢者富不足儉者貧有餘奢者心常貧儉者¶
<pb:CK-KZ_JY238_01p009a>¶
心常富奢者好親人所以多過儉者能遠人所以寡過奢者事¶
君必有所辱儉者事君必保其祿奢者多憂儉者多喜奢者好¶
動儉者好靜奢者好難儉者好易奢者好繁儉者好簡奢者好¶
逸樂儉者好恬淡有畢生而一器而無缺者有十年而一裘不¶
弊者斯人也可以卽清靜之道矣¶

** 　　坐忘篇上(寶書之笈三編具存吾得其要澄神契眞)¶
心者一身之主神之帥也靜而生慧矣動則生昏矣學道之初¶
在於收心離境入於虛無則合於道焉若夫執心住空亦非所¶
謂無所也住於有所則心勞而氣廢疾以之生矣夫聞毁譽善¶
惡以其心受受則心滿滿則道無所居矣有聞如不聞焉有見¶
<pb:CK-KZ_JY238_01p009b>¶
如不見焉毁譽善惡不入於心其名曰虛心虛則安心安則道¶
自來矣心者譬夫目焉纖毫入目則未有能安者也牛馬家畜¶
也縱之不收則悍突難馭鷹鷂野鳥也一爲繫絆則自然調熟¶
吾之心亦猶是歟然法之妙用在乎能行不在能言夫能在物¶
不染處事不亂斯大道之妙乎世或以道爲難進是不知貝錦¶
始於素絲沖天之鶴資於鷇食蔽日之榦起於毫末者也事非¶
常則傷於智力務過分則弊於形神今以隋侯之珠彈千仞之¶
雀人猶笑之况棄道德忽性命而從不要以自伐者乎夫撓亂¶
吾身者則寇盜也吾能禦之正心則勇士也因智觀察則利兵¶
也外累悉除則戰勝也湛然常樂則榮祿也吾不爲此觀是猶¶
<pb:CK-KZ_JY238_01p010a>¶
遇敵棄甲而逃反受其咎矣是以定者致道之初基習靜之成¶
功持安之畢事也莊子曰宇泰定發乎天光何謂也宇者心也¶
天光者慧也虛靜至極則道居而慧生也慧者本吾之性也由¶
貪愛濁亂散迷而不知吾能澡雪則復歸於純靜矣神性虛融¶
體天應變形與道同則無生死隱則形同於神顯則神同於氣¶
所以蹈水火而無害對日月而無影存亡在己出入無間矣然¶
虛無之道有淺深焉深則兼被於形淺則惟及其心被形者神¶
也及心者慧覺也慧覺者身不免於謝焉何也慧者心照也多¶
用則其體勞矣初得其慧則悅而多辯斯神氣漏而爲尸解者¶
也故大人者含光藏輝凝神歸實神與道合身心與道同於是¶
<pb:CK-KZ_JY238_01p010b>¶
六根洞達焉身也無時而不存心也無法而不通故曰山之有¶
玉則草木不凋矣人之懷道則形體永固矣於是其妙也有坐¶
忘之樞焉修道成眞者必先去乎邪僻之行外事不干於心端¶
坐內觀念起則滅之雖然惟滅動心不滅照心惟凝虛心不凝¶
有心欲行此者當受三戒一曰簡緣二曰無欲三曰靜心簡緣¶
者擇要去煩也經曰少則得多則惑矣無欲者斷貪求也經曰¶
常無欲則能觀其妙矣靜心者止息游浪也經曰除垢止念靜¶
心守一其斯之謂歟故虛心無欲非求於道而道自歸之其要¶
在乎涉事處喧皆作意以安之有事無事常若無心處靜處喧¶
其志惟一束心太急則爲病爲狂心若不動復須任之使寬急¶
<pb:CK-KZ_JY238_01p011a>¶
得其所常自調適制而勿著放而不動是爲眞定者也旣如是¶
亦不可恃其定也而求多事求就喧當使如水鏡之鑒隨物現¶
形而後可也定中求慧則傷於定定則無慧矣定非求慧而慧¶
自生者也得道者於是心有五時身有七候是爲淺深之叙焉¶
五時何也其動多其靜少者一也動靜各半焉者二也其靜多¶
其動少者三也無事則靜觸則動者四也與道冥合觸亦不動¶
者五也七候何也舉動順時容色和者一也宿疾盡除身心輕¶
爽者二也填補夭傷還年復命者三也延數萬歲名爲仙人者¶
四也鍊形爲氣名爲眞人者五也鍊氣成神名爲神人者六也¶
鍊神合道名爲至人者七也¶
<pb:CK-KZ_JY238_01p011b>¶

** 　　坐忘篇中¶
天隱子曰人之生也稟乎靈氣精明悟通學無凝滯則謂之神¶
焉宅神於內遠照於外則謂之仙焉靈氣者其不可爲世俗所¶
淪折而後可也曰喜曰怒曰哀曰樂曰愛曰欲曰惡七者情之¶
邪也曰風曰寒曰暑曰濕曰飢曰飽曰勞曰逸八者氣之邪也¶
去邪則近於仙矣簡易者天地之道也天者在吾首之上地者¶
在吾足之下吾則見之故曰簡易者神仙之德也夫學道者言¶
涉高詭而執迷無所歸本非吾學也故學氣者反爲氣所病者¶
有矣學仙者反爲仙所迷者有矣然學道者亦須漸而進之蓋¶
有五門焉一曰齋戒二曰安處三曰存想四曰坐忘五曰神解¶
<pb:CK-KZ_JY238_01p012a>¶
齋戒者何也澡身虛心者也齋者潔靜也戒者節約也飢卽食¶
食勿飽所謂調中者也物未成者勿食腐敗閉氣者勿食五味¶
太多者勿食勿久坐勿久立勿久勞勿久逸左右手常摩至於¶
温熱熨其皮膚以去冷氣所謂暢外者也於是形堅則氣至矣¶
安處者何也南向而坐東首而寢居之屋廬必得陰陽適中焉¶
高則陽盛而明多多則傷於魄魄陰也卑則陰盛而闇多多則¶
傷於魂魂陽也有所傷則疾斯生焉又况夫天地之氣乎有元¶
陽之切肌淫陰之侵體可不慎哉故吾之室四旁皆牕戸焉風¶
起則闔之風息則闢之前必箔後必屏太明則垂箔以和其內¶
映焉太暗則卷箔以通其外曜焉內以安吾心外以安吾目心¶
<pb:CK-KZ_JY238_01p012b>¶
目安則身安矣然則彼縱情多慮其不能安其內外也可知矣¶
存想者何也存者存我之神也想者想我之身也夫何以能然¶
乎閉目則自見其目收心則自見其心心目皆不離於身不傷¶
於神此其漸也凡人終日而視他人則心亦外走矣終日而接¶
他事則目亦外瞻矣營營浮光未嘗復照安得不疾且夭耶故¶
歸根曰靜靜曰復命復命成性是爲眾妙之門也坐忘者何也¶
因存想而得因存想而忘也行道不見其行非坐之義乎有見¶
不行其見非忘之義乎不行者心不動也不見者形俱泯也或¶
者曰心不動有道乎天隱子默而不對或者曰形泯有道乎天¶
隱子瞑而不視或者悟曰道在我矣神解者何也齋戒者信解¶
<pb:CK-KZ_JY238_01p013a>¶
也無信心則不能解矣安處者定解也無定心則不能解矣存¶
想者閑解也無閑心則不能解矣坐忘者慧解也無慧心則不¶
能解矣四者通乎神斯爲神解者焉神者兼三才則謂之易齊¶
萬物則謂之道本一性則謂之眞一天隱子曰生於易中死於¶
易中動因萬物靜因萬物乎邪由一性眞由一性乎吾皆以神¶
解之在人也在地也在水也皆爲仙矣變而通之是曰神仙正¶
一先生讀其書悟曰吾則異於是吾之簡易者無爲而無不爲¶
也吾之漸者守性正命日增一日漸之道也齋戒之類兼修之¶
可也¶

** 　　坐忘篇下¶
<pb:CK-KZ_JY238_01p013b>¶
至游子曰吾得坐忘之論三焉莫善乎正一先生(司馬子微)曰吾近¶
見道士趙堅造坐忘論七篇其事廣其文繁其意簡其詞辯讀¶
之者思其章句記其次序可謂坐馳非吾所謂坐忘也吾聞之¶
先師曰坐忘者長生之基也故招眞以鍊形形清則合於氣含¶
道以鍊氣氣清則合於神體與道冥斯謂之得道者矣夫眞者¶
道之元也故澄神以契眞莊子曰宇泰定發乎天光宇者心也¶
天光者慧照也先定其心則慧照內發照見萬境虛忘而融心¶
於寂寥是之謂坐忘焉老子曰及吾無身吾有何患無身者非¶
無此身也體合大道不徇乎榮貴不求乎苟進恬然無欲忘此¶
有待之身者也夫長生者神與形俱全者也是以乾坤者易之¶
<pb:CK-KZ_JY238_01p014a>¶
藴也乾坤毀則無以見易矣形器者性之府也形器敗則性無¶
所存矣養神不養形猶毁宅而露居者歟或曰人之壽終心識¶
苟正則神超於眞境正一先生曰非至正之言也夫高德之賢¶
自謂彼我忘矣是非泯矣然見不善則顰見善則笑猶爲善惡¶
所惑况其終也昏耄及焉吾未見不爲眾邪所誘者也故有有¶
識化無識者秦女之化石是也有人識化蟲識者黃氏之化黿¶
者也由是觀之心識者爲陰陽所陶鑄安能自定哉所以貴乎¶
形神俱全者蓋以此也今有知榮貴爲虛妄了生死爲一貫至¶
其臨終則求醫祈鬼何也未知乎坐忘者也忘者忘萬境也先¶
之以了諸妄次之以定其心定心之上豁然無覆定心之下空¶
<pb:CK-KZ_JY238_01p014b>¶
然無基觸之不動慧雖生矣猶未免於陰陽之陶鑄也必藉夫¶
金丹以羽化入於無形出乎化機之表然後陰陽爲我所制矣¶

** 　　集要篇(古先至人立言如林以道博觀則鈎其深)¶
晁文元公曰吾觀夫浮世其乃生老病死之鄕歟憂悲苦惱之¶
窟歟惟定明者內覺其身心空外覺其萬物空於是諸相旣破¶
無可執無可爭矣諸有者夢幻也夢中而人狎之且曰夢中搏¶
必無傷也豈非在夢知夢乎吾嘗坐玉堂見饔人汲水吾觀空¶
純熟自無全人觀汲水者惟一塊之空自西而東豈非在幻知¶
幻乎故曰本無一物隨之視而起異端焉學道者必先止念念¶
起則知之如川之泄簣土塞之襄陵之勢可絶矣如火之爇杯¶
<pb:CK-KZ_JY238_01p015a>¶
水沃之燎原之勢可滅矣故不畏念起惟畏覺之遲也覺速止¶
速此其妙用者歟吾嘗謂心息相依息調心靜念起卽覺覺之¶
卽無此最道之權輿也裴休曰夫地水火風假合而聚散非我¶
身也緣慮客塵虛妄乍起乍滅非我心也我有眞身圓滿空寂¶
是也我有眞心廣大靈和是也萬漚起而復破然水之性是嘗¶
不存也千燈明而有滅然火之性未嘗不在也世亦知夫三象¶
者乎氣動而清者天之象也心靜而寧者地之象也智圓而明¶
者日月之象也三者和會則自然見吾神靈之妙用矣三象旣¶
明而六審不可不知也試嘗自審曰妄念息乎外緣簡乎觸諸¶
境不動乎黑白無差别乎夢想不顛倒乎方寸怡愉乎於是可¶
<pb:CK-KZ_JY238_01p015b>¶
以測入道之深淺矣吾嘗自警曰了知起滅意決定生死根不¶
復隨緣轉是名不動尊夫未能無念卽用觀空未能頓空卽用¶
對治三策次第而用之莊子坐忘達磨壁觀始學者不能知也¶
而乃入於放曠豈其旨哉吾嘗端坐念實相而見魔王加趺之¶
像且怖矣况入道者端坐不傾動者乎¶

** 　　碎金篇(漆園之玄竺乾之空均乎正心與儒同功)¶
晁文元公曰教豈有異哉吾嘗貫三道爲一焉夫儒家者流以¶
正身爲要切勿求其功而功自成矣竺乾氏以復性爲要切勿¶
求其證而證自知矣吾始讀南華之書因齊物之理而得一法¶
目之曰逍遙大同觀而無一事可爭後讀西方之書因無我之¶
<pb:CK-KZ_JY238_01p016a>¶
理又得一法目之曰平等大空觀而無一物可齊由是知其深¶
淺矣施肩吾旣聞道而著三住銘曰心常御氣氣與神合竺乾¶
氏爲圓覺之說曰心息相依息調心淨吾觀其理殊同歸歟天¶
下有三樂儒家者流曰顏氏子簞瓢陋巷不改其樂道家者流¶
曰莊氏子栖遲一邱天下不易其樂竺乾氏曰生滅滅已寂滅¶
爲樂三者自外及內由淺至深者也幻意諸病吾以理攻之可¶
也已往吾勿追思未來吾勿迎想或曰修行何以驗乎曰置白¶
黑二棋一念善投白者一一念惡投黑者一至夜較之卽知增¶
減焉文元公曰迂矣吾則於晝夜四威儀中不計情境惟量其¶
力常習靜念而已受辱而畏其勢忍之者不可謂之忍也無可¶
<pb:CK-KZ_JY238_01p016b>¶
畏之勢而能忍之者斯眞忍也易之損曰懲忿窒慾吾用之以¶
爲戒易之繫辭曰寂然不動吾用之以爲定精義入神以致用¶
吾用之以爲慧或問閑居何樂乎曰調暢太和之氣適悅天眞¶
之味研覃微密之言依游上妙之道蒙莊高情師友造化竺乾¶
妙旨澡煉神明非理外至當如逢虎卽時而避勿恃格獸之勇¶
非理內起當如探湯卽時而止勿縱染指之欲外護其身如惜¶
干霄茂樹勿縱一斧之刃傷焉內護其行如惜渡海浮囊勿容¶
一針之鋒破焉心靜則清清而後明明則照物物無遁形矣至¶
人觀之得爲心印者也唐人有養鸚鵡者能誦經常不言不動¶
或問其故對曰身心俱不動爲求無上道及其死焚之有舍利¶
<pb:CK-KZ_JY238_01p017a>¶
焉故知得道者皆自燕寂中入者也文元公曰吾旣耄也彌覺¶
聰警耳有自然之音如樂中簧隱隱如雷初動浩浩如潮將至¶
吾謂之三妙音焉一曰幽泉漱玉二曰金磬搖空三曰秋蟬曳¶
緒¶

** 　　容成篇(孰爲陰丹詆其矯誣闢其內荒其路豁如)¶
至游子曰吾常得崔公藥鏡之書言御女之戰客主恍惚則同¶
識不同意同邪不同積同交不同體同體不同交是爲對鏡不¶
動者也夫能內外神交而體不動得性之道也動則神去性衰¶
矣不染不著則留其元物使氣定神住和合成形入於中宫煆¶
去其陰而存其陽焉紅雪者血海之眞物本所以成人者也在¶
<pb:CK-KZ_JY238_01p017b>¶
於子宫其爲陽氣出則爲血若龜入時俟其運出而情動則龜¶
轉其頸閉氣飲之而用搐引焉氣定神合則氣入於關以轆轤¶
河車挽之升於崑崙朝於金闕入於丹田而復成丹矣至游子¶
聞而大吒曰崔公果爲是言哉吾聞之古先至人蓋未嘗有也¶
昔張道陵黃赤之道混氣之法蓋爲施化種子之一術爾非眞¶
人之事也然及陵之變舉則亦不復爲此矣清靈眞人曰吾見¶
行此絶種而死未見其生者也夫存心包觀而行上道是所謂¶
抱玉赴火金棺葬犬者也紫微夫人曰爲黃書赤界者適足鳴¶
三官之鼓致考罰爾眞人之偶景者在於二景而已非爲夫婦¶
之迹也夫黃赤存於中其可以見眞人靈人乎魏伯陽曰割肉¶
<pb:CK-KZ_JY238_01p018a>¶
以內於腹不可以成胎則外物不可以爲丹也明矣是知學道¶
以清淨爲宗內觀爲本者也於是深根固蒂使純氣堅守神不¶
外馳至於坎離交際而大藥可成矣善乎莊子之論曰必淨必¶
清無勞汝形無搖汝精乃可以長生未聞有以御女而獲仙者¶
也惟東漢冷壽光自云行是法幾百四五十歲鬢髮盡白而肌¶
理盛壯然卒不免於死也世所謂善(一作喜)御女而得其効者宜¶
無踰壽光壽光且死則是道也惡足以語長生久視之理也哉¶
彼方士以採戰之方以惑學士大夫懼其言之不足取信也則¶
竊古先至人以名其書故稱西華二十有四篇則曰鍾離雲房¶
所作也西江月十有八篇曰張平叔所作也指女子爲偃月罏¶
<pb:CK-KZ_JY238_01p018b>¶
以童男女爲眞鉛汞取穢濁爲刀圭肆情極欲一旦溘然而逝¶
其名曰桶底脫至游子曰崔公之道昔吕洞賓得之以爲心地¶
益明則崔公不宜爲此疵而不醇者也其亦方士所託而行者¶
歟或問曰無漏果位者當豐其源而嗇其出故蓮華不生高地¶
平原而生於淤泥何謂也至游子曰道家者流有八漏竺乾之¶
法有諸有漏豈爾所謂漏者乎司馬子微曰志之漏也形趨於¶
后土念之漏也神趨於鬼鄕吾所謂無漏者無此漏也豐入嗇¶
出養氣則然矣達磨之胎息是也淤泥之蓮易壞者也未若松¶
柏產於陵岡而不凋者也吾亦有蓮焉蓋嘗發於烈火之中矣¶
或者聞其說而疑以問至游子曰容成子務成子天老太一與¶
<pb:CK-KZ_JY238_01p019a>¶
夫堯舜成湯盤庚各有陰導之書黃帝三王復有養陽之方漢¶
氏祕於廣內之藏著於神仙之錄則其由來尚矣子惡得以爲¶
無哉至游子曰吾非謂之無也蓋非所謂仙者之務爾聞之劉¶
向班固之徒曰房中者情性之極至道之際是以聖王制外樂¶
以禁內情而爲之節文焉樂而有節則和壽考矣迷者弗顧則¶
生疾而殞命由是觀之信乎非仙者之務也¶

** 　　陰符篇(黃帝之經藏於神嵩李筌得之發世之蒙)¶
李筌得黃帝陰符之經於神嵩之山而未知其止也其後遇驪¶
山姥而問焉姥曰道有太易有太初有太始有太素太易者玄¶
元杳冥妙於無名者也太初者胞胎混沌者也太始者洞虛無¶
<pb:CK-KZ_JY238_01p019b>¶
疆或感而彰者也太素者內含眞一之精爲萬物樸清陽爲天¶
濁陰爲地者也陽爲魂陰爲魄魂者欲人之生魄者欲人之死¶
故聖人觀天之道執天之行含眞抱一以歸於太陽養陽之魂¶
以消陰之魄神仙之道其盡於斯矣天以一之數生水而潤下¶
其居北方於時爲冬於藏爲腎是爲玄武焉此坎之卦也地以¶
二之數生火而炎上其居南方於時爲夏於藏爲心是爲朱雀¶
焉此離之卦也天以三之數生木而曲直其居東方於時爲春¶
於藏爲肝是爲青龍焉此震之卦也地以四之數生金而從革¶
其居西方於時爲秋於藏爲肺是爲白虎焉此兌之卦也天以¶
五之數生土而爲稼穡其居中央爲萬物母於藏爲脾焉故道¶
<pb:CK-KZ_JY238_01p020a>¶
生一一爲天五行者從一而生眞一之氣化生五行是以五穀¶
五味滋養於人人因五行而生因五行而死故五行者五賊也¶
聖人奪取五行之精氣還元返本復歸於眞一此老子所謂萬¶
物芸芸各歸其根歸根曰靜靜曰復命者也夫性者陽之精明¶
也精明之氣結而爲人休氣爲鬼靈氣爲神煩氣爲蟲豸雜氣¶
爲禽獸奸氣爲精邪人禀乎精明則能見其機見其機則能立¶
天之道矣自五月夏至遇用事之卦也十月而爲純坤陰盛則¶
消陽矣自十有一月冬至復用事之卦也四月而爲純乾陽盛¶
則消陰矣是以龍蛇者秋冬而潛蟄春夏而起陸焉人以眞陽¶
去其陰魔則百神和悅血脈流通五臟生津長年久視矣此廣¶
<pb:CK-KZ_JY238_01p020b>¶
成子所以積火以焚五毒五毒者五賊也天生於坎者也地生¶
於離者也坎者水也月也汞也離者火也日也鉛也聖人使坎¶
離互用日月相交鉛汞相持龍虎相反然後能斬尸滅鬼降精¶
攝邪以存正氣焉故太白眞人曰五行不順行者龍從火出虎¶
從水生矣此天地之互用陰陽之反覆者也土者四象之本萬¶
變之基也道生一一生二二生三三生萬物一者天也三者人¶
也神仙之要在乎抱一守中故至道始於一三而終於五五者¶
數也經曰三五與一萬事畢矣此何道也鉛汞得土而成還丹¶
者也煙蘿子曰全一有三外應仍滿於初九此至道也陽太盛¶
則溢溢則生熱熱者其脈實陰太盛則衰衰則生寒寒者其脈¶
<pb:CK-KZ_JY238_01p021a>¶
虛虛實之脈寒熱之患皆能致死者也陽者汞也其性飛者也¶
陰者鉛也其性伏者也聖人伏陽汞以煉其魄飛陰鉛以拘其¶
魂陽不得而溢陰不得而盛於是客邪消而尸魄喪矣蓋有毫¶
髮之陽未盡者不能死矣有毫髮之陰未消者不能仙矣夫耳¶
耽淫聲目好美色口嗜滋味則五臟搖動而不定血氣流蕩而¶
不安精神飛馳而不守於是正氣散而濕邪之氣乘之以生疾¶
矣是以人之三要者曰耳曰目曰口故耳目者神之窗牖也口¶
者氣液之門戸也若夫六識皆空湛然虛寂遺形忘物慧照通¶
神者至靜也吐納以煉五臟導引以開百關誦持寶章以怡神¶
吸引二景以集明煉金精以固形餐玉英以保身者至動也太¶
<pb:CK-KZ_JY238_01p021b>¶
上曰靜者性也動者氣也動靜如一內外和順非至人安能至¶
於斯哉夫榮名富貴者學道之塵垢也爭競忿躁者修眞之荆¶
棘也旨酒珍饌者伐性之戈矛也淫聲美色者破骨之斧鋸也¶
故修眞煉氣抱元守一者謂之聖人煉形成氣者謂之眞人煉¶
氣成神者謂之神人煉神成眞者謂之至人天地者盜萬物使¶
有衰朽者也萬物盜人使有老死者也人盜萬物使不常存而¶
有用者也故不善盜者盜其形不盜其精反爲萬物所盜焉善¶
盜者盜其精所以能盜萬物而長生矣吾食其時非嗜其酒殽¶
也蓋盜萬物之精氣者也何也形以食味神以食氣若以時而¶
食其形動其機以盜其精則百體順理矣吾之身有精光之神¶
<pb:CK-KZ_JY238_01p022a>¶
形影之神毛孔之神各萬有二千五臟六腑三元九宫亦皆有¶
神焉惟吾不見其神則不知其能下福禍焉故不務敬畏至於¶
狠躁凶虐貪淫陰險是曰賊其神矣妄言綺語以爲人不知不¶
見是曰昧其神矣吾之神上通於天賊其神者犯於天者也昧¶
其神者欺於天者也犯天欺天所以取夭折者歟如是者陰邪¶
日勝神氣日衰尸魄日恣矣夫能守中抱一以陽煉陰則尸亡¶
魄喪而神明王矣神明旣王則策轡八晨飛輿五嶽升九玄斬¶
玉關可與天地等年矣老君曰氣中有氣是我之神者也神中¶
有神是自然之道也天以一陽降於九泉而生復此十有一月¶
陽之始也二陽降而生臨三陽降而生泰四陽降而生大壯五¶
<pb:CK-KZ_JY238_01p022b>¶
陽降而生夬六陽降而生乾五月夏至陽極而生陰故一陰升¶
而生姤二陰升而生遯三陰升而生否四陰升而生觀五陰升¶
而生剝六陰升而生坤陰陽消息升降斯道之樞也故聖人收¶
採天地之氣而成二體曰鉛曰汞鉛也汞也其重各八兩而合¶
於三百八十有四銖之數以應乎卦爻而定大小之法焉上揆¶
卦氣下推漏刻以均乎火之候而奪乎一千八十年之功於是¶
脫其凡胎矣至於三千二百四十年而聖胎成矣於是與造化¶
相符陰陽同運聖功生焉神明出焉瞽者目無所見故神專在¶
於耳聾者耳無所聞故神專在於目神專則事無不精矣利能¶
動人者也絶利之源則神有所專可以制精邪亡尸滅魄有千¶
<pb:CK-KZ_JY238_01p023a>¶
倍之功焉老子曰不見可欲使心不亂此之謂歟夫九還七返¶
者何也自子而至於申自寅而至於戌者也斯皆一陰一陽一¶
升一降一沉一伏晝夜居之而不失者也水火水火卦氣已盡¶
則還丹成矣於是制精攝邪亡尸滅魄有萬倍之功焉魏伯陽¶
曰屯用申子蒙用寅戌六十四卦各自有日斯三反晝夜之理¶
也心者萬神之主也目者萬神之戸牖也人之神入則藏於心¶
出則見於目故心安則神安目動則心動心動則神動生死之¶
機其在斯二者矣夫能使其神出入於戸牖以自照焉居息於¶
宅舍以自安焉此則生之機也塞戸牖而不明焉廢宅舍而不¶
居焉此則死之機也魏伯陽曰五行相受以生故火性爍金金¶
<pb:CK-KZ_JY238_01p023b>¶
伐木榮三五與天地之至精也何也陰陽相勝五行相制所以¶
克伐衰謝焉然反本歸根則萬物乃因此而生矣陰陽激而爲¶
風雷風雷作則萬物動而滋生矣夫煉陰陽之氣如風之行如¶
雷之鳴通流其百脈淘去其積滯之五毒於是五臟生津百骸¶
調暢眞一存乎其中矣夫不恥貧賤不貪富貴不嗜聲色不躭¶
名利不懼患難不怍黜辱外無所求內無所惑惟見於空空無¶
所空湛然常寂然後晝無想也夜無夢也於是棲神於至樂則¶
天眞之性有餘濁亂之情不作矣趨迹於至靜則貪求不生而¶
心無所往矣飛鳥制其身游於空虛者憑其氣也况夫修煉其¶
形而成至陽其能入金石而不閡行日月而無影固其理也世¶
<pb:CK-KZ_JY238_01p024a>¶
之人須飲食以養其形不知絶飲食而形乃固焉須尸魄以養¶
其神不知去尸魄而神乃全焉須陽與陰并相濟以生不知陰¶
盡陽純則長生焉¶

** 　　西升篇(玄言之宗惟力默子懷道而西以誨尹喜)¶
老子將入於西域尹子(尹喜也)遇於關而問道焉老子曰虛無恍¶
惚者道之根也生我於虛置我於無故生我者神也死我者心¶
也是以身者神以爲車爲舍爲主者也其身安靜則神居之其¶
身躁動則神去之是以外其身存其神則精曜留矣道得一合¶
則與道通矣善人者不與萬物爭謙虛而無欲者也故欲者凶¶
害之根也無者天地之元也聖人去欲入無所以輔其身者也¶
<pb:CK-KZ_JY238_01p024b>¶
故吾視欲無所見聽欲無所聞言欲無所道食欲無所味寂哉¶
淡泊於是清靜無爲氣自反於未生者焉吾見哀人者不如哀¶
其身哀其身者不如愛其神愛其神者不如舍其神舍其神者¶
不如守其身守其身者斯長存矣神者生形者也形者成神者¶
也故形不得其神斯不能自生矣神不得其形斯不能自成矣¶
形神合同更相生更相和成斯可矣天下之上孝可謂能養其¶
母者也夫能愛其母者其身斯長久矣身之虛者萬物至焉心¶
之無者和氣歸焉故善養身者藏身於身而不出藏人於人而¶
不見何也常以虛爲身以無爲心是之謂無身之身無心之心¶
焉於是守神至通是謂道同者耶我命在我而已不屬乎天地¶
<pb:CK-KZ_JY238_01p025a>¶
者也我不視不聽不知則神不出身與道同久矣吾與天地分¶
一氣而治自守其根本者也天下莫柔弱於氣氣莫柔弱於道¶
道之所以柔弱者包裏天地貫穿萬物者也夫柔能生剛弱能¶
生强天下莫知其根本所從生者焉有以無爲母無以虛爲母¶
虛以道爲母此道之根本也何以謂道人曰神雖在身令神莫¶
在其身者也盛生於衰者也陰生於陽者也故有無之相生虛¶
實之相成於是有歸於有無歸於無矣人在道之中者也道在¶
人之中者也魚在水之中者也水在魚之中者也道去則人斯¶
死矣水涸則魚斯終矣故聖人反歸於未生其形隱其神留天¶
下歸焉無爲無事國實民富保道之常是爲玄同夫人得神而¶
<pb:CK-KZ_JY238_01p025b>¶
生不知神之所在惟聖人藏神於內而魄不出矣守其母則其¶
子全而民熾盛矣治身之道通玄元之混氣思以守其身者也¶
天非欲於清清自歸之地非欲於濁濁自歸之濕非欲於水水¶
自歸之燥非欲於火火自歸之虛空無爲非欲於道道自歸之¶
由此觀之物性孰不自然也哉老子言其道旣竟復以告尹子¶
曰語汝至道之要靜心守一則眾垢除萬事畢矣¶

** 　　內德篇(三業七情旣澄其源五神守藏三一求存)¶
太上曰靜三業(口目耳)澄七情則五神各守其藏三一長存矣三¶
者身之元神離之數三者也一者身之眞精坎之數一者也身¶
之中蓋有三萬六千神千二百形影萬二千精光五臟六腑一¶
<pb:CK-KZ_JY238_01p026a>¶
十四神左三魂右七魄宜常念念勿使離於身日爲功曹陽氣¶
也月爲主簿陰血也雷公使者在於左右三魂也風伯雨師在¶
於前後七魄也六甲六陽神也直符六陰神也於是周遶於身¶
焉青龍扶左白虎扶右朱雀導前玄武從後身之四象也北斗¶
覆首精光之神也天罡指足眞氣之神也螣蛇在手膽之神也¶
吾居丹房之中抱守一之法太一者下元之宫眞元神也是吾¶
之偶焉左三右七震兌也戴九履一離坎也二四爲肩坤巽也¶
六八爲足乾艮也五居中宮土也是爲八卦九宫之神皆實於¶
腹矣凡寢則神魂精魄散游於外陰邪得以乘隙竊其精氣故¶
當出其四獸以衛其身四獸者何也青龍出於肝白虎出於肺¶
<pb:CK-KZ_JY238_01p026b>¶
朱雀出於心玄武出於腎勿使眾邪干其玉房玉房者精區也¶
肝主藏魂肺主藏魄心主藏神脾主藏志腎主藏精五臟之神¶
出則禦惡入則安神旣衛其身則復各還其所鳴天鼓三十有¶
六以集神嚥液三十有六以聚氣而陰戸可以陰關矣使眾邪¶
不得下居焉閉氣者自一至十以心默數之九九而止閉氣者¶
非閉噎其氣也乃神定氣和絶思忘慮使鼻之息悠然若有若¶
無診其脈以六動爲一息九九者八十一息也常存赤氣自其¶
口出狀如火輪周其室中定則內想安寢其中自然疾病除而¶
陰邪遠矣¶

** 　　玄綱篇(道家者流其源汪洋搜厥玄微以提其綱)¶
<pb:CK-KZ_JY238_01p027a>¶
崇玄子(唐呉筠開元時人)曰道至無而生天地者也天動也而北辰不¶
移含虛不虧焉地靜也而東流不輟興雲不竭焉故靜者天地¶
之心也動者天地之氣也心靜氣動所以覆載而不極歟通乎¶
道者心甯以同於道氣運以存其形不爲物之所誘是之謂至¶
靜者也本無神也虛極而神自生本無氣也神運而氣自化氣¶
本無質凝委以成形形本無情動用以虧性故生我者道也滅¶
我者情也情忘則性全性全則形全形全則氣全氣全則神全¶
神全則道全道全則神王神王則氣靈氣靈則神超神超則性¶
徹性徹則反覆通流與道爲一可使有爲無實爲虛與造物者¶
爲儔矣道不欲有心有心則眞氣不集不欲苦志苦志則客邪¶
<pb:CK-KZ_JY238_01p027b>¶
來舍在於平和恬淡澄靜精微虛明含元有感必應應而勿取¶
眞僞斯分矣故我心不傾則物無不正動念有屬則物無不邪¶
邪正之來在我而已惟鍊凡至於仙鍊仙至於眞鍊眞合於妙¶
合妙同乎神神與道合卽道爲我身所以升玉京游金闕能有¶
能無不終不殁矣崇玄子曰吾嘗謂神仙有可學之理焉夫有¶
不學而自致者稟異氣也必學而後成者功業充也學而不得¶
者初勤終怠也故遠於仙者近於仙者各有七焉形氣爲性之¶
府形氣毁則性無所存性無所存則我何有此遠於仙者一也¶
或謂仙必有限歸於淪墜此遠於仙者二也或謂形體以敗散¶
爲期營魄以更生爲用安知入造化之洪罏任陰陽之鼓鑄此¶
<pb:CK-KZ_JY238_01p028a>¶
遠於仙者三也或謂軒冕爲得意功名爲不朽悅色躭聲豐衣¶
厚味此遠於仙者四也强盛之時爲情愛所役及斑白之後習¶
學始萌而傷殘未補竊慕道之名乖契眞之實此遠於仙者五¶
也汲汲於罏火孜孜於草木此遠於仙者六也動違科禁靜無¶
修習此遠於仙者七也若夫躭玄虛寡嗜慾體含至靜以無爲¶
爲事此近於仙者一也翦陰賊植陰德懲忿損欲齊毁譽修清¶
眞此近於仙者二也身居祿位心游道德仁慈恭和弘施博愛¶
此近於仙者三也爵之不從祿之不愛恬然以攝生爲務此近¶
於仙者四也靜以安身和以養神精以致眞此近於仙者五也¶
失於壯齒收之晩節以功補過以正易邪惟精惟微積以成著¶
<pb:CK-KZ_JY238_01p028b>¶
此近於仙者六也忠孝清廉不待學而自得謂之隱景潛化死¶
而不亡此近於仙者七也取七近放七遠是爲拔陷區出溺塗¶
者也¶

** 　　玉芝篇(五太相生在物之先明告來者猶魚之筌)¶
朝元子(陳舉寶元中人)曰體混元之本法天地之樞立爲洪罏大鼎以¶
煉其眞焉內以養鉛汞外以象離坎運其陰陽驅龍馭虎以返¶
本還元於是玄霜絳雪玉蘂金膏九轉而成寶矣魏伯陽以參¶
同成道馬明生以金液超眞陰長生鍊太眞之劑劉安修太一¶
之元此所謂奧筌者歟方其陽魂未交其如玄窟焉陽精旣兆¶
乃稟性以成乎形是以陰判陽而歸寂陽寓陰而成質陰陽交¶
<pb:CK-KZ_JY238_01p029a>¶
而萬物泰矣日月合而四時成矣夫天地不交何以爲晝夜乎¶
日月不合何以著盈昃乎萬物不合何以顯榮枯乎當太易之¶
時混混濛濛如胞中蒂焉於是而有太易首春一陽之義也其¶
體玄黃四象未明玄霧乎金液華光鎖乎鎖水精夜加乎子初¶
九潛龍之位也太易者仁也春也陽也龍也日也天也火也魂¶
也神也汞也木也故陽氣也者入乎物曰生離乎物曰死太易¶
者司生也夫陽不發於下則萬物何以生哉故經曰上水下火¶
蓋謂此也陽必蒸於上陰必潤於下蒸者其熱也熱蒸其陰陰¶
騰其氣輕者上浮而爲天其清雲霞其凝雨露其散風煙其寒¶
霜雪時自乎子而至乎午其升者也自乎午而過乎子其降者¶
<pb:CK-KZ_JY238_01p029b>¶
也夫雲霞霜雪雨露風煙氣霧所以降而滋萬物者也經曰返¶
本還元歸於地脈此之謂歟其在於身則爲津爲液爲涕爲血¶
爲肉爲精爲髓夫五金八石之倫依乎天地之升降運轉和合¶
而歸乎本元故曰還也九鍊成剛故曰丹也太初者天地萬物¶
之初也陽經陰復二氣未分龍吞虎并雲雨交羅陽光炳燿陰¶
氣凝矣上下搏而成形恍恍惚惚其中有物杳杳冥冥其中有¶
精何謂物歟陽中有陰坤元之氣也其屬有也水也鉛也陰也¶
氣也虎也魄也形也白也母也性也金也一也受性於上彰於¶
下其象日中有烏石中抱玉水中產金泥丸中有血是謂血之¶
海(腦中也)母之元也何謂精歟陰中有陽乾元之氣也其屬無也¶
<pb:CK-KZ_JY238_01p030a>¶
龍也神也魂也火也木也剛也影也一也父也產於上司於下¶
其象月中有兔水中有砂鉛中有白金是謂氣之海(臍下也)父之¶
元也故陰居陽其主血陽居陰其主筋骨易曰雲從龍風從虎¶
風雲者陰陽二氣也男者陰之宗也女者陽之主也離發乎坎¶
下汞居乎水中上下之象也神居其中謂之三才太始者二儀¶
立形之始也陰陽得位虎龍分矣天地清濁之氣隨橐籥而化¶
萬物是氣也在道曰陰陽在人曰魂魄在物曰表裏在天曰日¶
月在地曰聲色在丹田曰鉛汞是道也生於一一生二二生三¶
三生萬物終於一者也故曰一者水也二者火也三者土也物¶
有不因此而生滅者乎水火者各得其一者也得一者物之母¶
<pb:CK-KZ_JY238_01p030b>¶
氣之精命之根識之祖也天得以增其威地得以發其機是神¶
之祖氣之使物之父魂之制身之主也水生一男是爲坎其名¶
曰汞火生二女是爲離其名曰鉛是之謂四象者也汞者丹也¶
鉛者藥也天老神君曰用鉛不用鉛須向鉛中作及至用鉛時¶
用鉛還是錯何以言之汞陽也子也鉛陰也母也汞無鉛其獨¶
子不母何以生哉鉛汞合而三年爲寶焚去鉛之氣是爲脫殻¶
其名曰純陽(用鉛不用鉛也)吾嘗觀乎大道莫越乎陰陽相合會於中¶
宮蓋有動有靜焉動者汞也清而喜飛靜者鉛也濁而不起汞¶
之飛偶乎火者也鉛不起偶乎水者也水所以流濕火所以就¶
燥者歟神者命也靜者性也命也者動而有生有成焉性也者¶
<pb:CK-KZ_JY238_01p031a>¶
靜而無染無著焉是以三魂歸諸天七魄歸諸地各有所源也¶
太素者本也本立而道生矣太始太素之時剛柔判矣以立三¶
才以彰四象太素者司秋萬寶之所以成者也經曰火虛水空¶
此其形象者歟譬夫人之在胎陰血陽精混然而成三月而陰¶
陽分則各有所居矣母之元職乎泥元其名血之海父之元主¶
乎陰位在於臍下其名氣之海各有神氣交焉其名三才沖和¶
之氣隨母呼吸應其上下三才備而萬物長矣母之元主血肉¶
精髓意魄卽吾之鉛虎也父之元主筋骨心魂卽吾之汞龍也¶
五月而形將成表裏分矣吾之化育其猶是乎陽丹精也陰丹¶
血也日南至一陽之始潛龍之位也俟乎五陰退而陽升十一¶
<pb:CK-KZ_JY238_01p031b>¶
月十二月正月者三陽之時也萬物芽矣吾之煉形亦猶是乎¶
功盈三千何謂也服丹千日者三年也亦譬夫一時(三月也)在丹¶
三年二氣布矣易吾之軀而成自然之體運水火交汞鉛於九¶
轉九轉者九年也九九者數之盈也九年之內有九易焉一年¶
易氣二年易血三年易脈四年易肉五年易髓六年易筋七年¶
易骨八年易髮九年易形志於道者其可不察於斯歟捨是而¶
求道者其猶瞽者之逐兔矣黃帝曰吾有還丹其品七焉津也¶
髓也血也唾也精也氣也神也故指水火鉛汞以喻焉津爲汞¶
精爲鉛水處乎腦中火居於臍下運鉛以制汞鍊汞以投鉛來¶
往歸源水火正矣太極者天地萬物之終也故曰太易水也太¶
<pb:CK-KZ_JY238_01p032a>¶
初木也太始火也太素金也太極土也萬物生死於土矣夫一¶
陽孳萌於子(十一月也)其於易也始乎復次乎臨泰大壯夬乾者陽¶
數之極也一陰孳萌於午(五月也)其於易也始乎姤次乎遯否觀¶
剝坤者陰數之極也是爲一歲之象也一月者亦一歲之象也¶
一日者亦一月之象也皆有陰陽五行之數存乎其間萬物至¶
於八月九月未有不成者也吾之丹是以有九轉者歟夫孰非¶
陰陽合而然耶日有烏者陰也月有兔者陽也月自一日至八¶
日其名上弦一百九十有二銖金水平分其名一八春之分也¶
其時屬乎卯是爲鉛一百九十有二銖至於旬有六日陽數極¶
而明也於是一陰至而陽退焉故旬有六日之後則復虧至二¶
<pb:CK-KZ_JY238_01p032b>¶
旬有三日其名曰下弦亦一百九十有二銖龍虎中分亦名一¶
八秋之分也其時屬乎酉是爲汞一百九十有二銖至二旬有¶
四日陰盛而陽衰日月盡而陰極矣陽也陰也其終而復始乎¶
故八之日爲一百九十有二銖旬有六日則三百八十有四銖¶
矣斤生兩(一斤十六兩)兩主分(一兩四分)是以有三百八十有四銖應乎¶
大易之策數一歲之日其氣其候二十有四於是乎備矣計其¶
分六十有四則又大易之卦之爻也(六十四卦凡三百八十四爻也)在易之策¶
數斯合矣在人之息數斯亦合矣故起火於子至於午六時陽¶
也其象春夏自午至於子六時陰也其象秋冬且一日之內自¶
有天地日月星辰次序之運具焉(二十四氣七十二候皆全)故吾之道廢一¶
<pb:CK-KZ_JY238_01p033a>¶
而爲之者未之有成也夫起火必於子者何也承陽氣起火火¶
力斯全矣過乎子則陰盛而火不然也故曰水克火也火也者¶
非其心之火者也心者神也吾有中宮之鼎在乎心之下故心¶
爲火則爲焚火在鼎之上也經曰火起於臍下水出於鼎中旣¶
濟之象也(上水下火)是鼎也時至乎卯則增鉛時至乎酉則增汞鉛¶
不得火則不騰矣汞不得鉛則不凝矣經曰取水於山起火於¶
海取汞於重樓採鉛於九天其運也備乎四時與神禦之與氣¶
和之於是四象具矣而中宮之鼎狀如雞子三年赤白判而換¶
軀矣金腸玉骨出於五行其名曰蛻故四象交而汞乾矣一陽¶
備而鉛去矣其名曰還丹於是神魂立矣其體剛矣三花合一¶
<pb:CK-KZ_JY238_01p033b>¶
五彩歸陽夫是之謂無修之地朝元子嘗歌以爲詩凡六十篇¶
至游子讀之曰深乎大道之藴也吾今表而出之¶
其直旨曰二青須配四黃研變化無非合自然欲使參同歸一¶
室須憑雲雨運三田南邊血是砂中汞北畔精爲水內鉛此箇¶
大羅天上法與他相識便爲仙¶
其配藥曰沖和國內兩三家盡產金銀汞與砂艷艷靈苗山上¶
藥英英紫霧浪中花九重天際生元火三級壇心駕寶車了了¶
玄玄玄裏事更無玄妙與君誇¶
其冬至曰離坎相賡我可窮五陰之下有乾龍陽符進退高還¶
下復卦抽添單又重鎮日午時當立夏每宵子後是新冬莫言¶
<pb:CK-KZ_JY238_01p034a>¶
天地人難測周易分明見旨宗¶
其得路曰豈信蓬壺去不賒兩條岐路接天涯離中自有庚辛¶
地陰內長開甲乙花三景雲從朱頂鶴五方風引紫河車崑崙¶
山下焚燒處一道光風阿母家¶
其玄牝曰中嶽嵯峨日月齊乾坤枝葉在靈谿龜蛇往復雲雙¶
段風雨淋漓水一畦罏裏君臣名子午鼎中夫婦號東西此中¶
幸有留年藥何得身心一向迷¶
其子母曰一中有一一難論三境元從一處分赤石洞中藏聖¶
母絳宮臺上列神孫碧潭波內眞眞汞白玉峰前靉靉雲箇是¶
乾坤開闢祖世間愚俗豈教聞¶
<pb:CK-KZ_JY238_01p034b>¶
其母臉曰絳闕瓊宫已太平看看修就紫金城雨風撲滅三般¶
火雷電驅回五箇精黑氣漸消隨霧散丹陽初餌逐雲輕雖然¶
功未全眞體知向仙都列姓名¶
其紫河車曰融風白氣并金母下蓬瀛雪嶺三關透天街兩路¶
行丹房朝列帝水府伴華嬰九九陰霜雪陽光亘紫城¶
其道釋曰玄黃造化奥難尋金地宗門義更深龍虎舊來生四¶
海金剛元本住雙林陽魂獨立全身命陰性孤超去太心無限¶
常流全不悟甘同水泡在浮沉¶
其樂道曰萬種虛勞祗箇身此中消息妙通神時看金鳳山頭¶
舞夜看琪花海面春穀氣五行皆作土陽丹經刼不成塵朝朝¶
<pb:CK-KZ_JY238_01p035a>¶
惟切尋同志去見東呉不見人¶
其築壇曰築壇不用土兼灰造化全憑丙作媒苦霧凝霜陰孕¶
汞輕霞籠雪火生胚三層功滿分三界五府纔成見五臺修煉¶
但教依此法莫將塵穢亂神胎¶
其胎息曰杳杳復㝠冥冲和白又清三人歸本國庶子返東溟¶
陽結陰成象金榮火有形何人功對此千日滿神靈¶
其二八曰窈窕風流二八顏夫妻喜躍共團圓屯蒙中析陰陽¶
位卯酉平分上下弦白獸晦初同虎寢青虹月望伴龍眠(原缺二句)¶
其神水曰明君理化萬邦清一派黃河接杳冥萬法主張由列¶
帝三才宗本在東溟玄珠制伏沖和殿赤水循環太乙庭不悟¶
<pb:CK-KZ_JY238_01p035b>¶
百年能幾日甘隨五賊恣身形¶
其原道曰立天之道定人身不離鉛砂汞與銀兌馬衝囘山頂¶
雨坤牛耕起海宮春君臣殿內調三氣文武爐中養四神任是¶
大才無自解宣尼猶自問漁人¶
其匹配曰風流二八又相逢此夜歡期喜氣重夫婦歸眠青甲¶
帳翁婆囘跨白庚龍共飡沆瀣凝金骨相合雲霞卧玉容此箇¶
不知誰是侶且將天地共同宗¶
其七返曰阿母自行營風雲纔後迎循環遊五嶽次第入三清¶
伏住南來水收歸七味精九還功滿日霞體六銖輕¶
其演道曰一從得理便閑閑秪恁安居養自然泯謝三花清國¶
<pb:CK-KZ_JY238_01p036a>¶
土收和七寶種芝田死生盡道因天地性命原來屬汞鉛此法¶
丹霄應有路四溟他日任成𠪨¶
其鑄鼎曰兔髓烏肝共一觔乾坤罏裏鍊成眞青龍乳雪添肌¶
骨赤水生花鑄鼎身三足體中分世界兩重城裏列星辰時人¶
不識長生法卻道燒丹不是眞¶
其火候曰初九陽從半夜來鯨魚海內透蓬萊九重城裏龍車¶
返十二樓前虎駕回日月一斤爲大藥乾坤兩斤始成胎分明¶
測取周天數莫遣蹉跎復卦催¶
其心法曰又屬南無又屬黃門前雙樹號金剛萬緣盡是心中¶
造七賊須憑劍下亡定裏慧燈船倚舵禪中祖印日揮霜一靈¶
<pb:CK-KZ_JY238_01p036b>¶
到岸捐心法始得名爲解脫香¶
其合道曰姹女在孤幃劉郎半夜期東西霞霧起上下雨風隨¶
調伏三般汞安和五箇兒神丹千日後夫婦兩分離¶
其爐有門曰五藴山頭白玉峯青君枝葉在其中崢嶸浪起龍¶
行雨靉靆雲生虎嘯風雙派碧流連上下兩輪紅日復西東眼¶
前有道分明指自是疑多執過空¶
其三五曰大天垂象接崑崙八卦元從子夜分三界生成眞武¶
火五符興廢祝融君黑龍吐霧河池雨赤帝行春嶽瀆雲不去¶
箇中尋覓取甘隨聲色亂紛紛¶
其道機曰閑騎地馬玩山川走遍乾坤似瞥然黑面夜叉驅白¶
<pb:CK-KZ_JY238_01p037a>¶
虎青毛符使擁朱軿二升海水滋三界六寸瓷瓶疊九天了得¶
此情眞自適有誰斟酌到幽玄¶
其道德曰離坎是根元滔滔造化權渾陰名上德下德號先天¶
母壯兒應在汞乾鉛自捐丹陽能九轉抱一作神仙¶
其玉樓金闕曰崑崙山頂有三官把斷天津上下間一簇亭臺¶
龍出沒兩條岐路鳳回還沖和殿裏陰陽主十二樓中性命閑¶
不肯箇中窮造化鎭隨思想在人寰¶
其靈元國曰一點晶熒黑處分兩層街郭甃金銀滿城龍虎遊¶
三境遶國髭毛屬萬民無量神仙俱在鼎大千沙界不離身但¶
如體內眞窮像向外求眞心是塵¶
<pb:CK-KZ_JY238_01p037b>¶
其三一曰波心出五行天地自圓成芬馥田三段澄清水一泓¶
興亡俱在土復性卻歸庚似我人知少忘機莫亂呈¶
其九鼎曰聖賢垂象體人倫不離剛柔影裏眞萬物陶鎔天上¶
水五行興廢海中春軒皇大冶元明土大士雙林本喻身還返¶
不能歸舊處長交出沒在迷津¶
其怡道曰不羡公卿富與華祗將至道當生涯每飡王母園中¶
果靜看東君洞裏花水底日爲奎木火土中鉛是紫河車忙忙¶
塵世愚迷者豈信登天路不賒¶
其大海曰四溟名四大萬變合天神水面三更火潭中半夜春¶
兩潮龜口浪一雨海門津此道應知少知能幾箇人¶
<pb:CK-KZ_JY238_01p038a>¶
其九天曰陰陽開竅九重門盡是常人體上存地馬發生玄女¶
火鐵牛耕轉黑龜魂驅回尾穴連空熖趕入天衢直上奔此是¶
命基天地寶更將烏兔合乾坤¶
其三清殿曰上下沖和境樓臺七寶城二儀含萬化一氣貫三¶
清雨水山頭降雲霞海面生金丹分九品靈感自圓成¶
其華池曰聖母駕河車經遊梵釋家徘徊雙鳳起宛轉五雲遮¶
地軸從秋石天輪輾彩霞不能知此理何處覓黃芽¶
其指道曰有無元是坎離精眞使黃家道便成萬物祖因坤地¶
出三千宗本丙家生南邊鳳隱青中白北畔龍眠黑內明但了¶
陰陽昭造化自然凡體得輕清¶
<pb:CK-KZ_JY238_01p038b>¶
其暢道曰自有田園種麥麻更憑意馬下三車九天拱手元君¶
宅萬物生成阿母家火角牛兒吞水虎雪毛獅子產金沙但須¶
識與眞鉛汞匹配時時發寸芽¶
其運用曰昨宵金鳳下高梧眠抱驪龍口內珠光體碧潭紅浪¶
起影隨寒雪白金敷清風吹散花三朶白乳修成酒一壺從此¶
丹臺歸有路四溟他日任焦枯¶
其性命曰甲龍屬火藏坤地庚虎名爲造化才有動有飛眞姹¶
女無增無減號如來陰消始是純陽體相寂方超六趣胎祖佛¶
祖仙從此得盡歸斯理出塵埃¶
其眞僞曰悟取玄黃造化身區區外覓匪通神陰陽非採他人¶
<pb:CK-KZ_JY238_01p039a>¶
物龍虎須憑自己珍靈藥入身齊日月丹砂經火盡灰塵九年¶
還返無差錯鍊取純陽作至眞¶
其歸一曰從頭指道非常道盡說陰陽造化權含養胞胎須十¶
月焚燒丹藥在三千五行芽滓皆歸土七魄陰風盡變乾功到¶
純陽名抱一騎龍飛入大羅天¶
其道源曰一靈元產一芝中見性西方四類同海下虎龍分晝¶
夜雲中男女號西東男居北海青藏白女住南山黑映紅萬聖¶
千賢從此得盡歸斯地合眞空¶
其五行相生曰一物分作五般形五般精彩五般情青龍本是¶
金公子白虎元來姹女兄四象安排坤地出中天寄養丙家生¶
<pb:CK-KZ_JY238_01p039b>¶
大丹偏仗金花力須賴良媒匹配成¶
其五行相克曰大道幽玄妙復微五行相返各生威南方使者¶
元披黑北面將軍大著緋坤女殺夫夫順伏兌金克木木歸依¶
玄黃若也無交合爭得陽從坎下飛¶
其罏竈曰罏竈分爲二氣君循環上下接其源森羅溉灌三田¶
溢凝結方成四海渾二八身中分造化一斤藥內鍊乾坤烹煎¶
更要華池水雨驟雲歸返故園¶
其認鐵牛曰是人皆有鐵牛騎無限常流總不知飢到每飡金¶
虎髓渴來常飲水銀池牽車停歇雙林下運火常依半夜時箇¶
是陰陽眞動用生成家活盡由伊¶
<pb:CK-KZ_JY238_01p040a>¶
其交合曰嫦娥夜夜下天堂紅炬迎將入洞房乍別九天朝聖¶
祖纔臨中國面仙郎飢飡王母瓊林果渴飲東皇綺殿漿此是¶
乾坤眞造化昭昭何處不生光¶
其入室曰今宵夜半是良辰喜遇夫妻結舊姻離女坎男來順¶
令庚夫甲婦認相親俊龍趂向山頭習獰虎降歸海內淳姹女¶
劉郎相見後引歸洞府鍊成眞¶
其般汞曰兩條岐路接泥丸上得青山卻下山每遣黃婆扃地¶
戸鎮令青帝閉天關仁龍宛轉三清路義虎回旋九轉灣全假¶
金公親捉縛日魂那敢不歸還¶
其運鉛曰鐵牛子後餵紅花猛烈咆哮勢莫加回首海中噴白¶
<pb:CK-KZ_JY238_01p040b>¶
雪旋身路上產黃芽九天光熠龍行火三界陰霖鳳吐砂了得¶
上天天上法自然容易到仙家¶
其子母相見曰定思凝神半夜强彩霞繚繞下丹房昔時共管¶
庚辛地今日同居甲乙鄕五彩浪中龍出沒九霄雲外鶴飛翔¶
三才同法無差別自是愚人亂忖量¶
其剛陽曰陰息陽騰復卦周專持眞一則剛柔三年共作壺中¶
客二味同居海上洲制伏玄珠歸戊土安排離火起坤牛九重¶
門裏堪回首直上龜峯是舊遊¶
其添鼎曰藥非金石及三黃純用靈元對五常子夜添罏三姓¶
寶晨昏投鼎五家漿玉樓池畔風雲窟龜嶺山頭子母房便是¶
<pb:CK-KZ_JY238_01p041a>¶
還丹眞秘理更於何處覓仙方¶
其立基址曰二物相將入鼎罏含胎凝質變凡軀微茫裏面生¶
雞子恍惚中間結露珠三級壇成分物象五峰山就建毗盧但¶
知將北爲南用便是陰陽造化模¶
其萌芽發曰泰卦陽和盡發萌丹砂鴻漸立生成黃婆最解調¶
文武赤帝偏能運甲庚遇剝金風花果實開蒙海浪雨雲生更¶
將九野銀河水澆灌靈根易長成¶
其二儀分曰三月成胎二氣全勤修水火見精專清風透肉肌¶
膚變白氣穿腸骨髓堅鼎內已觀新父母壺中重認舊山川陰¶
陽功備歸眞體一箇清身繼列仙¶
<pb:CK-KZ_JY238_01p041b>¶
其換鼎曰一轉年年一轉新重重入鼎絶妖塵照清五藏除三¶
昧潔靜重樓爽萬神換骨已憑金鳳髓易筋全仗木龍津南宮¶
名下刋仙籍位列丹臺作上眞¶
其功滿曰九轉功成已脫胎飛昇功化任高裁五條霞影明千¶
界一顆玄珠鎮九垓下隱瑤宮連十洞上朝金闕冠三台周流¶
適意功難測直上青天更不迴¶
其直事曰直事難教氣候愆精詞剛健在周天旣能和合離宮¶
女須假隄防坎戸鉛但把紅塵裁后土自然白液變純乾古今¶
傳道皆如此盡貫希夷造化權¶

** 　　周天篇(周天之候通乎晝夜八卦居中不速而化)¶
<pb:CK-KZ_JY238_01p042a>¶
至游子曰二十四氣每氣差二分有半夏至極長冬至極短春¶
秋二分晝夜平均矣冬至之後則盈行夏至之後則縮行此乃¶
陰陽升降之期也子者五癸者四此大雪冬至之刻也冬至者¶
其日出於辰之二刻入於申之三刻晝三十有五夜六十有五¶
坎卦之上元也大雪者其日出於辰之一刻入於申之三刻晝¶
三十有八夜六十有二乾卦之下元也丑者四已者四此小寒¶
大寒之刻也小寒者其日之出入晝夜與大雪之候同坎卦之¶
中元也大寒者其日之出入晝夜與小雪之候同坎卦之下元¶
也寅者四甲者四此立春雨水之刻也立春者其日出於乙之¶
二刻入於庚之二刻晝四十有三夜五十有七艮卦之上元也¶
<pb:CK-KZ_JY238_01p042b>¶
雨水者其日出於乙之四刻入於庚之四刻晝四十有五夜五¶
十有五艮卦之中元也卯者五乙者四此驚蟄春分之刻也驚¶
蟄者其日出於卯之二刻入於酉之二刻晝四十有八夜五十¶
有二艮卦之下元也春分者其日出於卯之中入於酉之中晝¶
夜俱均焉震卦之上元也辰者四巽者四此清明穀雨之刻也¶
清明者其日出於卯之三刻入於酉之二刻晝五十有三夜四¶
十有七震卦之中元也穀雨者其日出於甲之四刻入於辛之¶
四刻晝五十有五夜四十有五震卦之下元也已者四丙者四¶
此立夏小滿之刻也立夏者其日出於甲之三刻入於辛之三¶
刻晝五十有八夜四十有二巽卦之上元也小滿者其日出於¶
<pb:CK-KZ_JY238_01p043a>¶
甲之三刻入於辛之三刻晝六十夜四十巽卦之中元也午者¶
五丁者四此芒種夏至之刻也芒種者其日出於寅之一刻入¶
於戌之二刻晝六十有二夜三十有八巽卦之下元也夏至者¶
其日出於寅之二刻入於戌之二刻晝六十有五夜三十有五¶
離卦之上元也未者四坤者五此小暑大暑之刻也小暑者其¶
日出入晝夜與芒種之候同離卦之中元也大暑者其日出入¶
晝夜與小滿之候同離卦之下元也申者四庚者四此立秋處¶
暑之刻也立秋者其日出入晝夜與立夏之候同坤卦之上元¶
也處暑者其日出入晝夜與穀雨之候同坤卦之中元也酉者¶
五辛者四此白露秋分之刻也白露者其日出入晝夜與清明¶
<pb:CK-KZ_JY238_01p043b>¶
之候同坤卦之下元也秋分者其日出入晝夜與春分之候同¶
兌卦之上元也戌者四乾者四寒露霜降之刻也寒露者其日¶
出入晝夜與驚蟄之候同兌卦之中元也霜降者其日出入晝¶
夜與雨水之候同兌卦之下元也亥者四壬者四此立冬小雪¶
之刻也立冬者其日出入晝夜與立春之候同乾卦之上元也¶
小雪者其日出於乙之三刻入於庚之一刻晝四十夜六十乾¶
卦之中元也¶

** 　　黃帝問篇(歸自崆洞復訪皇人究其三一知微知眞)¶
天眞皇人隱於峨眉之山黃帝旣平蚩尤將求無爲之道周遊¶
天下而至於青城之野始見甯眞人焉於是得九一之旨因聞¶
<pb:CK-KZ_JY238_01p044a>¶
皇人明於大道復從而問焉皇人曰子欲修其身先淨其意而¶
後可也故內安其神外去其慾眾患或起以氣治之黃帝曰修¶
道者亦有患乎皇人曰聞道晩者則先已泄其眞氣而虛敗惡¶
得無患乎黃帝曰敢問以何氣治之而可皇人曰其小用水其¶
大用火一切有患無有能拒水火者也夫深居而瞑目於鼻之¶
上而望寸縷亦不得想離其本軀及起之則爲定矣諸境勿外¶
逐焉次觀白毫光明出於眉之上極力移之入於頂門三昧定¶
實則功斯勝矣中心無爲外想不入從九至九鍊七至七夫欲¶
隱處於世常想開頂門使黃雲滿於天地冥心細想其內有神¶
用意行之去來自如欲離其軀黃雲重蓋或歸於其體或分其¶
<pb:CK-KZ_JY238_01p044b>¶
形或入於眾人之身或奪人而安己或使其人離其體方便相¶
救廣施德焉則可也利己損人斯有罪也然分形之法須俟生¶
陽數之一焉冥心靜室明鍊五行於頂之上藏太陽四十有五¶
其數足焉眉之下五輪旣全而於定之中起焉於是火中有木¶
神水中有金氣水火五藏交相往來而不離於土然後想其眞¶
精二腎合於一氣心血下凝而爲嬰兒其象土之上有黃芽焉¶
是乃吾之命也日出之初照水者百過又日踐其影於是二腎¶
日月之光各出赤白之氣夜則七七出於頂門十月而與身等¶
靈斯爲地仙矣鍊腎之氣出入於耳百日而注以江海內鍊其¶
精華以爲劔鍊五臟之精滿乎九九之數使金鼎收其氣身騰¶
<pb:CK-KZ_JY238_01p045a>¶
而升天於定之中復投於胎再修再結十有二年而變四身其¶
應無盡黃帝曰善¶

** 　　軒轅問篇(天清地甯近取諸身用火守陰其陽乃純)¶
子崔子曰學道者先澄心無爲內境外境是非俱忘焉然後息¶
氣養形形神俱妙與道合眞矣心爲天腎爲地天清則地甯矣¶
軒轅問曰天何以清地何以甯子崔子曰一者天之清也軒轅¶
曰時有十二十二之間子午變動陰雲霞霧不能常清何也子¶
崔子曰日月常有用者也陰陽轉動是之謂陽極而陰生也升¶
降陰陽所以見天不能常清也變動其四時之季各以一季受¶
氣焉故生死萬物非天不清所生萬物非地不甯軒轅曰甯者¶
<pb:CK-KZ_JY238_01p045b>¶
生萬物何也子崔子曰地黃也中央土也其土受日月陰陽轉¶
用各季受一氣焉凡季月旬有八日四季則七旬有二日土之¶
盛者也所以成萬物焉軒轅曰人之生何如哉子崔子曰亦由¶
陰陽合而受一氣乃成也陽之極也見陰精而爲寶陰之極也¶
見陽精而爲寶陰無陽則不能化矣男腎之左其先成也女腎¶
之右其先成也然後立性爲萬物靈軒轅曰何爲而死歟子崔¶
子曰男純乎陽者也女純乎陰者也十有二時之中性有變焉¶
故氣隨性散陽者爲陰克取其精陰者爲陽克取其血所以枯¶
絶而死歟軒轅曰不死亦可致歟子崔子曰滅其三要通其九¶
竅得其五行絶其外境外境不入內境不出氣定則可不死矣¶
<pb:CK-KZ_JY238_01p046a>¶
骨節通流九竅安靜五行相生五臟不滯六腑通明病何自來¶
是謂水中得火火中生水也無心而入定則神清矣其氣轉動¶
於四季化萬物焉於是陰消而純陽矣可以長生軒轅曰如之¶
何可以入定無心水火相交純陽不死乎子崔子曰定中生氣¶
氣中生神神定者道氣也神能用法法能用火火中生水能變¶
常用其水焉如懼夫心不能定乎水火也則用火守其陰久則¶
純陽而陰柔不生矣斯道之全也軒轅曰善¶

** 　　百問篇(修眞之方浩乎無涯正陽之言司洞之車)¶
純陽子(吕洞賓也)讀丹經玄書其旨淵深懼後世莫測焉於是以問¶
於正陽子(鍾離雲房)曰清靜經言有動有靜者何謂也正陽子曰動¶
<pb:CK-KZ_JY238_01p046b>¶
者汞也清而飛者也靜者鉛也濁而不起者也此無異故焉鉛¶
之飛蓋得火者也汞之不起蓋遇鉛者也動則有生滅靜則無¶
所著焉純陽子曰洞庭紫府在於身爲何所乎正陽子曰此精¶
之海清靜之府在於肝之內其膽是也純陽子曰孰爲泥丸其¶
狀何如也正陽子曰此血之海也其别九房房之狀方圓彌寸¶
其周九寸其色白其中一房有血焉其名曰血海純陽子曰丹¶
有陰有陽何色耶何居耶正陽子曰丹之陰者居於血之海丹¶
之陽者居於臍之下各有神氣交會焉此丹之元也陰丹之元¶
者血也其主血內魂魄在於丹田鉛之銀也陽丹之元者精也¶
其主精內心神在於丹田汞之龍也純陽子曰九煉者何以至¶
<pb:CK-KZ_JY238_01p047a>¶
於九歟正陽子曰九鍊者九機也一年益其氣二年益其血三¶
年益其脈四年益其肉五年益其髓六年益其筋七年益其骨¶
八年益其髮九年益其形純陽子曰還丹何也正陽子曰九年¶
而成者也其目點漆其膚凝脂其骨化玉其腸化筋白毫生於¶
眉金光周於身行軼六驥洞視百步之外口鼻常有清香之味¶
純陽子曰何以謂之鉛與汞乎正陽子曰鉛也者生於腎之左¶
其外玄其內白木之正氣也其居北方(子位也)陰中之陽也於是¶
又有二焉鉛精之得火者也腦中之精血者也汞也者生於腎¶
之右其外青其內赤金之正氣也其居南方(午位也)陽中之陰也¶
於是又有四焉琉璃玉者也水至於中宫者也津結砂者也膽¶
<pb:CK-KZ_JY238_01p047b>¶
之液氣者也純陽子曰何以造化而能成丹乎正陽子曰必也¶
取水於山之巓取火於海之底扳汞於重樓採鉛於九天汞入¶
則鉛住而歸凝於中宫其狀雞子其色朱橘其名聖胎於是玄¶
白判而爲造化者也純陽子曰進火周天或抽或添其用之也¶
有年有月有日有時何也正陽子曰年也月也日也時也其屬¶
乎水則皆繫之陰者也能克火焉於是又有仲春仲秋之月七¶
日八日二旬有二日有三日與夫旣望旣晦皆不可以行功矣¶
三彭守乎靈府則其功難成須用法行持可也純陽子曰火在¶
吾身何物爲之乎正陽子曰愚者以心爲火夫心之內有神焉¶
謂之天地之罏陰陽之鼎蓋在心之下者也夫以心爲火則火¶
<pb:CK-KZ_JY238_01p048a>¶
反居其上其何以烹歟非旣濟之道也火當從下發如蒸釜焉¶
故火者下元眞一之氣旣極而成火起於臍之下者也水者出¶
於腦者也純陽子曰何謂之罏正陽子曰其在吾身者也夫大¶
冶之爲冶也外有罏以載火然後罏之中可以置鎔矣鎔內有¶
藥其上加覆焉吾之罏豈異是哉純陽子曰敢問冶之門與其¶
狀可得聞乎正陽子曰紫煙非世之火也紫煙者氣也三素升¶
降乎內外鼻之息綿綿不失而後鍊之成紫煙焉純陽子曰蛇¶
有四鼠有二何物歟正陽子曰四者四時也二者日月也妙哉¶
其難言者乎純陽子曰洞房之宫居何所歟正陽子曰其在乎¶
眉之間其入二寸屬乎泥丸之前狀如玉山內有白元之神居¶
<pb:CK-KZ_JY238_01p048b>¶
於紫極純陽子曰明堂則何如正陽子曰其在洞房之前入於¶
眉者彌寸內有中元之神居焉純陽子曰太上有存三守一之¶
道何謂歟正陽子曰一物而三體者歟水也火也土也其聚也¶
是爲心爲腎爲脾其變也是爲氣爲血爲精氣也血也精也其¶
化爲神方其在身故乃赤黃玄之鼎也斯中宮者也純陽子曰¶
人之生死何其循環之無端歟正陽子曰此無異故焉不見乎¶
性者也故有委心以生貪貪生著著生煩惱以苦其心心亂則¶
神煩神煩則欲盛欲盛則疾且死矣純陽子曰性何謂歟正陽¶
子曰其在太虛耶是難言者也形氣之去來者其性也純陽子¶
曰神何謂歟正陽子曰上玄之宮太一眞氣者也其數三萬六¶
<pb:CK-KZ_JY238_01p049a>¶
千隨其所生而變焉故在氣變神在神變氣氣在則神存神去¶
則氣散其散也爲雲爲霧名之爲形出之爲仙入之爲眞上結¶
乎三元下結乎萬物而有長養之道焉是以不散者其眞耶散¶
者其死耶純陽子曰神氣盡而死氣何以絶乎正陽子曰形有¶
六竅焉其血虧踈則神不精不正矣不精則津液滯矣不正則¶
邪氣會矣於是乎生關壅而死路闢矣純陽子曰金液瓊漿何¶
謂歟正陽子曰瓊漿者目之淚也其餘氣流於上腭之右是爲¶
金液也純陽子曰神水何謂也正陽子曰心中之血也其餘氣¶
流於舌之左者也純陽子曰然則華池何謂歟正陽子曰腎中¶
之水也其餘氣流於舌之右者也純陽子曰黃芽何謂歟正陽¶
<pb:CK-KZ_JY238_01p049b>¶
子曰其生於腦之中其居於中宫是爲腦之涎脾之液液之餘¶
氣流於上唇者也純陽子曰青龍何謂歟正陽子曰肝也木也¶
中有神水出入在於脊腠之左而內出於目者也純陽子曰白¶
虎何謂歟正陽子曰肺也金也中有神水出入在於脊腠之右¶
而內出於鼻者也純陽子曰朱雀何謂歟正陽子曰心也火也¶
其位南方其干丙丁中有神水由腹之右通於舌之下者也純¶
陽子曰玄武何謂歟正陽子曰腎也水也其位北方其干壬癸¶
中有神氣由腹之左而通於耳者也純陽子曰勾陳何謂歟正¶
陽子曰脾也土也其干戊己中有神氣由腎之中夾脊之上通¶
於腠理而入於腦者也純陽子曰黃婆何謂歟正陽子曰脾土¶
<pb:CK-KZ_JY238_01p050a>¶
也故稱黃焉蓋脾之氣也純陽子曰金翁何謂歟正陽子曰肺¶
金也故稱金焉蓋肺之氣也純陽子曰姹女嬰兒何謂歟正陽¶
子曰姹女者心之涎也嬰兒者腎之水也純陽子曰噓也呵也¶
吸也呼也嘻也呬也吹也叫也其氣之出屬何藏乎正陽子曰¶
鼻之氣屬乎肺者也故曰吸口之氣屬乎肝者也故曰吹至夫¶
呬者屬乎肺吹者屬乎腎呼者屬乎脾呵者屬乎心嘻者屬乎¶
三焦呌者噓者屬乎膀胱純陽子曰內外八卦何謂歟正陽子¶
曰肝震也心離也肺兌也腎坎也大腹乾也膽巽也小腹坤也¶
膀胱艮也此其內者也目離也舌震也口兌也耳坎也頸乾也¶
趾坤也腹巽也手艮也此其外者也純陽子曰天倉何謂歟正¶
<pb:CK-KZ_JY238_01p050b>¶
陽子曰其名有三曰食堂曰咽門曰地戸吾之口也純陽子曰¶
鐵牛何謂也正陽子曰青龍者也純陽子曰重樓何謂歟正陽¶
子曰玉樓者也人之食噪也歟純陽子曰恍惚之中有物杳冥¶
之中有精何謂歟正陽子曰夫所謂物者氣中之水也其水無¶
形蓋自冬至則陰至於天積氣而生者也是乃太極而生陰其¶
名有三曰眞水曰鉛曰虎之魄其形白而性金故曰日之金烏¶
石之玉水之金腦之血總曰血海居於腦者也夫所謂精者水¶
中之氣也其氣無形蓋自夏至則陰至於地積陰而生者也是¶
乃太極而生陽其名有三曰眞火曰汞曰龍之魂其形赤其性¶
火故曰月中之玉兔水之砂在人爲筋爲骨爲物之剛者也純¶
<pb:CK-KZ_JY238_01p051a>¶
陽子曰烏兔何也正陽子曰金烏者心中之水水中之眞氣也¶
玉兔者腎中之氣氣中之眞水也純陽子曰五嶽六曹四瀆五¶
湖九江三台風雨何以辨乎正陽子曰左臉者岱山也顙者衡¶
山也右臉者華山也頰者常山也鼻者嵩山也五臟五湖也六¶
府六曹也三焦者三台也大腸九曲者九江也精者江也溲者¶
河也血者淮也津者濟也亦曰四海也汗者雨也氣者風也純¶
陽子曰一身猶一國也孰爲君臣歟正陽子曰心者王也氣者¶
相也脾者大夫也肺者尚書也腎者烈女也肝者戸部也膽者¶
禮部也胃者兵部也膀胱者刑部也精海者工部也純陽子曰¶
龍何物也正陽子曰元氣生於二腎之左右杳冥之府也元海¶
<pb:CK-KZ_JY238_01p051b>¶
也大小如環其氣出入如紅縷神之父也陽之根蒂也陰陽之¶
源也純陽子曰虎何物也正陽子曰陰之血也液也變而爲之¶
者也其生於離竊五穀之眞氣至於心而化焉流於腎之宫而¶
精氣成矣是謂朱汞也火龍在坎也命之根也神之母也純陽¶
子曰鉛者靜也性也性果何所生乎正陽子曰五穀之眞氣爲¶
心所竊化而爲血於是血復化爲液液復化爲眞氣凝而爲神¶
此性也純陽子曰汞者動也命也何謂也正陽子曰命者居於¶
二腎之中元海之內所出眞元之氣於是其中有眞水焉本生¶
於心流於腎化而爲精精者莫親於斯二者也故靈源流之元¶
氣不止則神不甯矣純陽子曰本立而道生何謂本歟正陽子¶
<pb:CK-KZ_JY238_01p052a>¶
曰神也氣也精也髓也涕也唾也津也血也汗也淚也斯其爲¶
本歟本之不立如木之蠹條幹槁矣故吾身流轉則體潤矣是¶
謂神水者也純陽子曰三池何謂歟正陽子曰口者玉池也泥¶
丸者天池也胃者中池也純陽子曰九宫何謂歟正陽子曰腦¶
之中有九房其骨八片九房之中又有四雌五雄守焉純陽子¶
曰三關何謂歟正陽子曰口者天之關也手者人之關也足者¶
地之關也泥丸者上關也絳宮者中關也下元者下關也以此¶
爲關何以閉塞乎非知道者之言也吾今吿汝以上關者目也¶
中關者鼻也下關者口也其徑通乎九竅邪之所害也故欲加¶
鍵焉純陽子曰人有天地陰陽何謂歟正陽子曰首天也足地¶
<pb:CK-KZ_JY238_01p052b>¶
也其外者也心圓而腎方其內者也日陽也月陰也其外者也¶
氣升而液降其內者也故天至於地八萬四千里心至於腎亦¶
八寸四分焉此心腎比天地者也純陽子曰二至也二分也於¶
吾何所法歟正陽子曰時加乎子加乎午二至也時加乎卯加¶
乎酉二分也此日之比於二至二分者焉晦也望也二至也二¶
分也此月之比於二至二分者焉夫日北至而陽升自下而上¶
以還於天於是一陰至焉自日南至而陰降從上而下以還於¶
地於是一陽至焉春之分也陽升於上也遇春分而入於陽而¶
離乎陰者也秋之分也陰升於上也遇秋分而入於陰而離乎¶
陽者也純陽子曰五賊者何居乎正陽子曰人者得五穀而養¶
<pb:CK-KZ_JY238_01p053a>¶
得五行而生生則有敗者也故五行者可以生可以死五行者¶
所以爲㓂歟純陽子曰月候氣節時歲何謂也正陽子曰十二¶
時者一日也五日者一候也三候者一氣也二氣者一節也二¶
節者一時也四時者一歲也純陽子曰勒陽關有道乎正陽子¶
曰入室斂身端坐神識內守微脇其腹焉純陽子曰丹有採者¶
何謂也正陽子曰滿口嚥其津液而般歸於命府運氣於黃庭¶
之中於是氣液造化而成精津積而爲血血積爲珠珠爲汞汞¶
爲砂砂爲丹此其採之者歟純陽子曰黃庭何謂歟正陽子曰¶
其在膀胱之上脾胃腎之前臍之後肝之右肺之左如雞子如¶
權石純陽子曰脾者謂之黃婆而不謂之黃庭何也正陽子曰¶
<pb:CK-KZ_JY238_01p053b>¶
脾能接心之液腎之氣和合而成丹非黃庭也純陽子曰進火¶
者於何所乎正陽子曰火者生於臍之下觀之無形遠不可取¶
也近不可捨也狀如青冥焉不可名也純陽子曰金液鍊形形¶
神妙而合道眞何謂也正陽子曰鍊汞成神鍊氣成形於是後¶
昇前嚥二物合而成胎是爲與道合眞斯金液鍊形者也純陽¶
子曰日用八卦何謂也正陽子曰時加乎亥者乾也加乎子者¶
坎也加乎寅者艮也加乎巳者巽也加乎酉者兌也加乎申者¶
坤也加乎午者離也加乎卯者震也此猶外者也純陽子曰夾¶
脊亦有三關可得聞乎正陽子曰夾脊之節二十有四凡一關¶
直三節焉腦之下名曰玉關其夾脊相對名曰中關內腎相對¶
<pb:CK-KZ_JY238_01p054a>¶
名曰下關純陽子曰聞大道之名未聞其狀也正陽子曰道者¶
無形也言之非道也道者虛也以實言之非道也道以虛爲體¶
者也其如呼於山者其谷應之歟故養於肺之中者神氣也眞¶
性也純陽子曰修眞者有魔撓焉其何以哉正陽子曰念不歸¶
一而外馳則魔斯至矣於是心動則神迷神迷則昏昏則魔盛¶
而功難成也純陽子曰禦之有道乎正陽子曰難乎其言哉純¶
陽子曰風也雲也雨也霧也霜也雪也霞也如之何其變也正¶
陽子曰眞元之氣也其氣不定呼而爲霞吸而爲霧吹而爲風¶
呵而爲雲零而爲霜雪凝則爲雨露升則騰於天降則墜於地¶
清則浮濁則沉斯隨所變者歟純陽子曰人之身有天地之數¶
<pb:CK-KZ_JY238_01p054b>¶
上位下弦具焉其金八兩是爲一百九十有二銖其銀亦然陽¶
也陰也亦然故六十有四卦其爻三百八十有四一分四銖以¶
應陰陽之火數有日月時候焉其在人也謂之何哉正陽子曰¶
天地之數吾已言之矣(八萬四千里天地也八寸四分心腎也)故奪得天地之數¶
者如運諸掌數二五爲十也純陽子曰白馬之牙其狀如何正¶
陽子曰五行備矣五臟之正氣其津其精凝焉其氣其液合諸¶
於鼎於是白氣出矣其狀如縱火如白馬之牙純陽子曰心有¶
異名乎正陽子曰心者司南其干丙丁其德在火其卦曰離其¶
名曰朱汞曰赤龍之趾曰姹女曰離女曰瑤臺心有血焉謂之¶
赤鳳之髓其流入於腦謂之海其流入於華池謂之神水純陽¶
<pb:CK-KZ_JY238_01p055a>¶
子曰腎有異名乎正陽子曰腎者司北其干壬癸其德在水其¶
卦曰坎其名曰嬰兒曰異鉛曰金光曰金精曰靈根曰玉壺曰¶
玉爐曰北海之龜純陽子曰九還七返何謂也正陽子曰時自¶
子而至申九轉者也故煉者九年爲一轉三轉而爲一周焉天¶
有七曜人有七竅夜行五轉者七曜也內行五臟者七竅也吾¶
之眞氣上下周流自申至於寅一陰一陽一升一降一浮一沉¶
精也髓也涕也唾也氣也液也汗也晝夜存之而不走失者七¶
返也純陽子曰金鼎金華何物也正陽子曰金鼎者華蓋下覆¶
焉其位西方其干庚辛其德金焉金華者肺也其位西方其氣¶
白自肺而出其凝如花純陽子曰神光何如哉正陽子曰修之¶
<pb:CK-KZ_JY238_01p055b>¶
九年其光見矣純陽子曰意者猶馬歟猶猿歟不知乾之馬驛¶
之馬狀如何也正陽子曰乾馬者心之液也驛馬者其氣也猿¶
者心之意也純陽子曰乾之牛何也正陽子曰腎之氣北方壬¶
癸之水也所謂鐵牛也純陽子曰六賊何謂歟正陽子曰目也¶
耳也鼻也舌也心也意也夫萬事之根孰不由是者乎純陽子¶
曰三車何謂歟正陽子曰前後微脇者大牛車也羊鹿車也胃¶
脘者河車也天河也水府眞一之氣從天內來通於口鼻故曰¶
河車者也臍之下者火車也純陽子曰孰爲蓬萊之洞歟正陽¶
子曰腹之中其上下者也純陽子曰孰爲曹溪歟正陽子曰唇¶
之內牙之外者也純陽子曰孰爲三尸歟正陽子曰心腎之氣¶
<pb:CK-KZ_JY238_01p056a>¶
也一曰三毒二曰三尸三尸滅則成眞矣純陽子曰二泉孰生¶
歟正陽子曰其出於口之中舌之下左右有二穴焉其大如鍼¶
鋒通於心肺時有精液生於咽此潤萬物而濡五臟者也純陽¶
子曰人何以肖天地歟正陽子曰吾之目其日月也吾之腸胃¶
其湖海也吾之喜怒其陰霽也吾之鼻顙其五嶽也吾之呼吸¶
其雷霆也吾之五臟其五行也吾之氣其風雲也吾之毛髮其¶
草木也吾之汗淚其雨露也吾之血脉其江河也吾之涕唾其¶
霜雪也吾之穢其糞土也吾之男女其陰陽也吾之形其棟宇¶
也吾之九竅其九曜也吾之四支其四方也吾之毛孔其四象¶
也吾之五行其五星也吾之津液其泉水也吾之四象其四時¶
<pb:CK-KZ_JY238_01p056b>¶
也吾之八卦其八節也(地有八節)吾之興寐其晝夜也吾之蟣蝨其¶
螻蟻也吾之老稚其寒暑也吾之否泰其日月盈虧也吾之生¶
死其天地之返覆也夫能測天地之機吾可以等其久矣純陽¶
子曰旣聞要道於是發玄鍵而知八漏之禁焉目之淚走者肝¶
漏也鼻之涕走者肺漏也口之唾走者腎漏也外腎之汗者心¶
漏也夜而盜汗者小腸漏也寢而有涎者腦漏也夢與鬼淫者¶
神漏也淫欲者乃身漏也夫八者能固而不漏使入於金鼎玉¶
池聚之以爲鉛汞者其可度哉¶

** 　　虛白問篇(驪山之姥始釋陰符載爲發明山澤之儒)¶
純粹子(楊谷字虛白號純粹子)見奇士於蜀都方瞳湛然月角有光純粹¶
<pb:CK-KZ_JY238_01p057a>¶
子異之從而問道焉奇士曰唯純粹子因曰陰符不云乎上有¶
神仙抱一之道中有富國安民之法下有强兵戰勝之方何謂¶
也奇士曰抱一者煉神也老子曰道生一一生二二生三三生¶
萬物一者水也天生神水妙化之基易所謂天一者也眞一子¶
曰此眞鉛之精天地之根陰陽之祖也萬類賴之生成焉千靈¶
乘之舒慘焉夫能抱一守中則神氣不散名眞人矣昔者黃帝¶
得天皇眞一之經而不達其旨乃見皇人於峩眉之山而問焉¶
皇人曰眞一者在北極太淵之中其前有明堂其下有絳宮於¶
是華蓋金樓左杓右魁龍虎分衛焉不奪不與一安其所不遲¶
不疾一入其室能暇能豫一乃不去守一居眞乃得通神節飲¶
<pb:CK-KZ_JY238_01p057b>¶
約食一乃留息故知一者非難也守之而勿失者爲難也純粹¶
子曰世之學者以道爲强名者也號之虛無以爲自然無爲更¶
不修鍊斯何如耶奇士曰斯言過矣不知天地要用之機陰陽¶
變化之道夫無爲者非不修鍊者也不因修鍊其何以離於生¶
死乎所謂無爲者無所不爲也身外之物謂之有爲可也悟道¶
修眞非有爲也夫道者性之本也性者心之源也心性同體應¶
化無邊是乃所謂自然者也知乎此而能虛心實腹抱一而遷¶
則可以仙矣純粹子曰富國安民者奈何奇士曰鍊氣之法也¶
老子內丹經曰一身之設一國之象也聖人以身爲國以心爲¶
君以精氣爲民民安則國斯泰矣民散則國斯虛矣夫能惜精¶
<pb:CK-KZ_JY238_01p058a>¶
愛氣則所以長生者也夫人之形稟父母精血而爲元氣所化¶
者也中黃眞人曰骨肉者以精血爲根焉靈識者以元氣爲本¶
焉性者命之本也神者氣之子也氣者神之母也子母者不可¶
斯須而離也如是則氣乃湛然住於丹田而成變化矣老子曰¶
緜緜若存用之不勤出息微微入息緜緜深根固蒂此長生久¶
視之道也內觀經曰氣來入身謂之生神去於形謂之死所以¶
通生謂之道於是氣旺則人旺矣氣衰則人衰矣故曰氣能富¶
形神能御氣而飛形者也其訣在乎天門開地戸閉永永緜緜¶
而勿廢其吸也至於根其呼也徹於蒂如雞抱卵如魚生水聖¶
胎成而斯蛻矣純粹子曰强兵戰勝奈何奇士曰金液鍊形者¶
<pb:CK-KZ_JY238_01p058b>¶
也積魂以消陰魄陽兵以禦陰寇蓋用五行相尅八卦相盪歸¶
根復命而成丹者也黃帝曰還丹百數其要在乎神水華池易¶
眞子曰還丹者反覆陰陽之氣者也聖人設其法象誘太陽之¶
氣先爲神丹以駐形神然後能成其道焉如國之有寇須兵以¶
制之旣制之矣乃可行皇王之道焉坎戊者月精也離己者日¶
光也坎離者水火也子午者卯酉也龍虎者烏兔也震兌者房¶
參也魂魄者陰陽也雄雌者父母也夫婦者男女也鉛汞者金¶
木也甲己者乙庚也乙庚者丙辛也丙辛者丁壬也丁壬者戊¶
癸也金華秋石者嬰兒姹女也黃芽白雪者丹砂也交棃火棗¶
者玉醴金漿也河車者黃婆也神水者華池也此殊名而同歸¶
<pb:CK-KZ_JY238_01p059a>¶
者也其要不出乎陰陽而已太一志曰聖人括易象以鍊鉛焉¶
固身保神非外物也曹眞人曰以元氣補元氣豈必丹砂石哉¶
陶眞人曰綴花不可以結實內肉不可以成胎立乾坤運水火¶
合三才應天符然後可以爲丹矣劉眞人曰乾坤者鼎也天地¶
之道也坎離者藥也南北之位也龍虎者東西也眞一子曰自¶
復也乾也姤也坤也十有二辰之中觀其氣候分震巽之門子¶
而往午而來陰符陽火合於天符三百有六十度此晦朔陰陽¶
刑德交會天地變化萬物生成之數也依乎刻漏而運行焉奪¶
取氣候入於神室之中可使眞鉛天地之母受此運用而產精¶
神者也龍虎經曰道猶馭也銜轡準繩隨軏轍之處中以制乎¶
<pb:CK-KZ_JY238_01p059b>¶
外者也蓋有偃月之鼎其要在乎三日庚生以開兌之戸黑金¶
胚出而白銀來矣九六者春夏也其施三五焉七八者秋冬也¶
其復來往焉是知大丹者元氣之所造化故曰華池神水玉汞¶
金鉛乾坤運用日月烹煎屯蒙發火進退精研抽添沐浴九轉¶
一年坎離貫通功行三千持之勿怠化形爲仙純粹子於是始¶
明三清之要復問曰止行鍊神可乎奇士曰斯神仙矣爲其形¶
沉而神超也純粹子曰止行鍊氣可乎奇士曰斯胎仙矣爲其¶
神氣交感結胎育嬰如蟬蛻也純粹子曰止行鍊形可乎奇士¶
曰斯住世矣爲其返老而爲少也純粹子曰三法俱行則何如¶
奇士曰斯升天官矣純粹子曰三法之外亦有道乎奇士曰於¶
<pb:CK-KZ_JY238_01p060a>¶
是有存神入定尸解活脫投胎移形躡斗步罡五符三氣五牙¶
六字抱月採日服氣絶粒吐納屈伸道引存想其條千數皆傍¶
門之淺方初學之漸階不足進也純粹子遂從授鍊神鍊氣鍊¶
形之訣焉¶

** 　　眞誥篇(列仙之靈吐辭爲經撮其玄機可以順生)¶
杜廣平(杜契宇也後漢末人)授玄白之道於介先生常旦旦坐卧任意存¶
於泥丸其中有黑氣焉次存於心其中有白氣焉臍之中有黃¶
氣焉其初存也氣出如豆旣而其大衝天於是三氣如雲纏咽¶
繞身而覆身之上變而爲火在三咽之內復合景以鍊一身一¶
身之內五臟照徹如是旦而行之至日中而止於是服氣百有¶
<pb:CK-KZ_JY238_01p060b>¶
二十過所謂知白守黑可以不死者也太素丹經景曰一面之¶
上常得左右手摩拭之使熱高下隨形皆使極帀焉可使皺斑¶
不生而光澤如少女矣所謂山川通氣者也精景按摩經曰卧¶
起當平氣正坐先叉左右手乃度以掩其頸後因仰面視上而¶
舉其頸使頸與左右手爭爲之三四止使人精和血通風氣不¶
入已復屈動其身體伸手四極反張側掣宣搖百關爲之各三¶
焉卧起以帨(或厚帛)拭頸中及耳之後使周帀俱熱温温然也順¶
髮摩頸若理櫛之無數焉良久摩左右手以治面目已乃咽液¶
二十過以導內液常行之則其目明其體不垢邪氣不干矣於¶
生氣之時咽液二七過按體之所痛向其王方而祝曰左玄右¶
<pb:CK-KZ_JY238_01p061a>¶
玄三神合眞左黃右黃六華相當風氣惡疫伏匿四方玉液流¶
澤上下宣通內遣水火外辟不祥長生飛仙身常體强祝已復¶
咽液二七過按所痛者二十有一過常行之則無疾矣耳目者¶
尋眞之梯級總靈之門戸也常以手按其眉後之穴三九過以¶
手心及指摩其目權上以手旋其耳行三十過其摩惟數數然¶
無時也旣已則以手逆乘額上三九過從眉中而復上行入髮¶
際其咽液無數焉常行之目清明矣眉之後有小穴是爲上元¶
六合之府也其生化生日之輝焉目之下權之上是決明之津¶
也以手旋其耳者採明暎之道也夫人之老鮮不始於耳目者¶
也以手乘其額之上而內存赤子則日月雙明上元喜矣於是¶
<pb:CK-KZ_JY238_01p061b>¶
終三九之數是爲手朝三元固腦堅髮者也首之四面以左右¶
手乘之順髮就結惟令多焉於是首血流散風濕不凝矣旣已¶
則以手按其目二九過是爲檢目神者也司命東卿曰清齋辟¶
穀則晝存日夜存月在於口中使其大如環其日赤色有紫光¶
九芒焉其月黃色有白光十芒焉於是咽其光芒之液常密行¶
之無數焉或使日月居於面左日右月於是二景與其瞳合氣¶
相通是爲攝運生精理和魂魄之道也太虛眞人曰月之五日¶
子之時內存日象從口而入在於心之中使照一心之內與日¶
合光覺其心暖焉卽咽液九過至於十有五日二十有五日二¶
十有九日復爲之則耳目聰察百關鮮徹面有玉光體有金澤¶
<pb:CK-KZ_JY238_01p062a>¶
十有五年太上遣仙車至矣大智慧經曰內存心中有日大如¶
錢焉赤色而有九芒從心而上出喉至齒回還胃中如是良久¶
自見其心胃已乃吐氣咽漱三十九過一日三行之行之一年¶
疾除五年身有光彩十八年可以得道日行無影矣夜服月華¶
如服日焉惟從腦中而下其入於喉芷亦不出於齒而還入於¶
胃張微子曰平旦先閉目內視如見五臟因口呼出氣二十四¶
過使目見五色之氣相纏於面因入於口納此五色之氣五十¶
過咽液六十過扣齒七通咽液七過乃開目久行之常乘雲霧¶
而行此服霧之方也九華眞妃曰日者霞之實霞者日之精唯¶
聞服日之法未見餐霞之經餐霞之經甚秘焉致霞之道甚易¶
<pb:CK-KZ_JY238_01p062b>¶
焉目者身之鏡也耳者體之牖也視多則鏡昏聽眾則牖閉矣¶
吾有磨鏡決牖之術焉面者神之庭也髮者腦之華也心悲則¶
面焦矣腦減則髮素矣精元內喪則丹津損竭矣吾有童面還¶
白之法焉精者體之神也明者身之寶也勞多則精散矣營鏡¶
則明消矣吾有益精延明之經焉守眞一篤者一年則首不白¶
秃髮更生矣內有家業子孫之羈外有王事朋友之交耳目廣¶
聞聲氣雜役則道不專行事無益矣眞才多隱乎林嶺之中遠¶
世而抱淡則嬰顏而玄鬢矣於是吾將致乎玉醴金漿交梨火¶
棗騰飛之藥若體未眞正邪念盈懷則不能致矣火棗交棃者¶
非外物也其生於心其中有荆棘則棃棗不見矣青童大君曰¶
<pb:CK-KZ_JY238_01p063a>¶
欲殖滅度根當拔生死栽沉吟墮九泉但坐惜形骸西城眞人¶
曰神爲度形舟薄岸當别去徘徊生死輪但苦心猶豫夫學道¶
者可不自力乎哉夫人之死也其形如生者尸解也足不青皮¶
不皺目光不毁髮不脫而堅形骨者尸解也尸解之仙方得御¶
華蓋乘飛龍登太極游九宮而已得道之士暫游太陰者太一¶
守其尸三魂營其骨七魄衞其肉胎靈保其氣矣爲道者當令¶
三關常調焉口者心之關也足者地之關也手者人之關也三¶
關調則五臟安矣姜伯眞遇仙仙使乎倚日中其影偏焉仙曰¶
子篤志學仙而心不正何也吾誨汝日出三丈措手二肩之上¶
以日當其心心暖則心正矣從之遂得道焉以夜半去枕平卧¶
<pb:CK-KZ_JY238_01p063b>¶
握固放其體若氣調而微者身神具者也學道有九患焉有志¶
無時一也有時無友二也有友無志三也有志不遇師四也遇¶
師不覺五也覺而不勤六也勤不守道七也志不固八也固而¶
不久九也喜怒損其志者也哀樂損其性者也榮華惑其德者¶
也陰陽竭其精者也道之忌也爲道者口常吐死氣而取生氣¶
焉愼笑節言而思其形焉式規之法能使目明何也吾以甲子¶
旬取東流清水合眞丹以洗其目斯則明矣太上曰人命在幾¶
日間或曰數日間或曰終食間太上曰未也或曰在呼吸間太¶
上曰善哉可謂知道矣紫微夫人曰爲道者譬持火入冥室其¶
冥卽滅而明獨存矣財色者其如刀刃之蜜歟孺子知其甘於¶
<pb:CK-KZ_JY238_01p064a>¶
口而不知有截舌之患焉南極老人曰愛而生憂憂生則有畏¶
故無愛則無憂矣無憂則無畏矣太上眞人曰彈琴絃緩如之¶
何或曰不鳴不悲曰絃急如之何曰聲絶而傷悲曰緩急得中¶
如之何曰眾音和合八音妙奏矣太上眞人曰學道執心其如¶
琴乎學道之人如思朝食未有不得者也惜氣如惜面目未有¶
不全者也下士競於求名其如香以自燔燔則氣滅徒欲眾聞¶
之不亦惑歟太素經曰左右手常摩拭其面使熱焉則皺斑不¶
生而光澤矣摩左右掌至其熱以拭其目順手以摩其髮如櫛¶
焉左右肱更相以手摩之則髮不白脈不浮矣消魔經曰若體¶
中不甯當反舌塞喉漱津咽液而無數斯體中自甯矣耳數按¶
<pb:CK-KZ_JY238_01p064b>¶
抑則聰徹矣其名曰營治城郭名書皇籍者也鼻數按其左右¶
則氣平矣其名曰灌漑中嶽名書帝籙者也目欲瞑而坐內視¶
以見其五臟則腸胃斯明徹矣吾櫛髮則向王地而祝曰泥丸¶
玄華保精常存左爲隱月右爲日根六合清鍊百神受恩旣已¶
咽液者三則髮不白而日生矣正一經曰閉氣定靜可使百鬼¶
畏憚功曹使者龍虎君至矣夢之惡者何也一則魂妖二則心¶
試三則尸賊也旣寤以左手捻人中者十有四扣齒者十有四¶
則反凶生吉矣善夢則摩其目十有四叩其齒十有四焉寢之¶
牀欲高高則地氣不及鬼氣不干矣夫鬼氣侵人者常依地而¶
爲祟焉夜行叩齒鬼斯畏矣不敢近也甲寅庚申是鬼競亂精¶
<pb:CK-KZ_JY238_01p065a>¶
神躁穢之日黃牛道士曰夕寢存日在額之上月在臍之上則¶
萬邪遠矣中山劉偉道學仙十有二年仙師試之以十萬斤之¶
石懸以一髮使偉道寢其下偉道心安體胖仙師曰可教也餌¶
之神丹白日升天焉昔者有人好道不知其方夙夜向柏木拜¶
之求長生焉逾二十有八年於是木生紫華其甘如飴食之而¶
仙或有拜太華者致西嶽丈人授以道或有拜河水者十年致¶
河伯授以水行不溺之方此無他焉精誠之至也王仲甫吸引¶
二景餐霞四十有餘年而無成焉其子服之十有八年而仙去¶
南嶽眞人謂仲甫曰爾腦宫虧減筋液不注安得有成哉仲甫¶
治其疾而後修其眞亦仙去故學道者必先養其身而後可與¶
<pb:CK-KZ_JY238_01p065b>¶
議矣¶

** 　　黄庭篇(內景之學蓋有二家榷其至當其思無邪)¶
人之絳宮者上清也其名曰紫霞蓋身之中五行混然而聚至¶
靈之氣者也三魂者一曰胎光其居上丹田二曰爽靈其居中¶
丹田三曰幽精其居下丹田下丹田者下關元也其名曰命關¶
曰金關曰玄關曰死生關二腎者其左少陽其右太陰上通於¶
諸脈及於經終此密戸也二腎所生如日月之氣常隨呼吸而¶
出入焉內灌於生門上入於泥丸上下通流如日月之運行人¶
之動靜呼吸心宜常存之者也元氣者出於下丹田流注於身¶
凡晝之干則陽極而陰生故會合於泥丸陰陽相推循環無窮¶
<pb:CK-KZ_JY238_01p066a>¶
晝夜之間猶列宿分布焉夫能服氣固精得其節符則靈氣凝¶
變如紫煙白雲充於三田其升爲雲其降爲雨以之漑灌五藏¶
而植根者也上納津液下勿泄其氣氣液充滿如深井之出涌¶
泉自然洞流無窮通於鼻門而入於口滋於其身如是則黃鉛¶
紫汞生矣依時採而鍊之入於丹田貫諸百節自然出闇室而¶
照眞陽之門故曰回紫抱黃入丹田者此之謂也口者玉池也¶
其中靈液皆由脾胃消化水穀承變而生焉其源自乎肘後之¶
關衝之至於轆轤之關其分四脈下之二脈從頂之後入頂之¶
下透舌之二竅及下齒(齒縫也)出焉上之二脈入於泥丸穿於上¶
腭之二竅及上齒出焉一氣不調則水穀不化脾胃之氣緩而¶
<pb:CK-KZ_JY238_01p066b>¶
玉池乾枯焉經曰晝夜不寐乃成眞不寐者非不寢也去陰昏¶
之氣而已九皇丹經曰晝咽靈液夜伏眞氣久則氣輪自運於¶
三宫如波濤之聲所以心合於氣氣合於神融而且和泯泯澄¶
湛不逐於物入於不動之境焉存黃庭者何也閉八門鎖金關¶
澄湛靈臺掃除陰室使二氣交會於蟾宮所以制鍊瓊丹填補¶
血腦者也耳也鼻也口也心也命關也(耳鼻凡兩)不可妄啓發焉當¶
收視反聽絶諸外照其名曰七蕤玉籥閉二扉此之謂也夫修¶
大還者必先扃三要焉三要者耳也目也口也而後閉金關焉¶
如是則太一玄泉消於幽關上貫於崑崙矣九微上仙常帶虎¶
符者水中之金也脾者橫津也脾長一尺橫津長三寸有六分¶
<pb:CK-KZ_JY238_01p067a>¶
在心之下謂之黃庭之府焉心與脾者父子也是爲火生於土¶
靈臺之所居也鼻者中嶽也竅之左其氣之出則陽也竅之右¶
其氣之出則陰也晝夜陰陽不定焉觀其運行始會於丹田次¶
流於寸口朝於鼻中貫於五內歸於命門扁鵲曰一呼也其脈¶
行乎三寸焉一吸也其脈行乎三寸焉呼吸定息其脈之行是¶
爲六寸晝夜一萬三千五百息則脈行乎五十度而周於身矣¶
其運行之道蓋如環之無端焉榮者陽也衛者陰也榮減一息¶
則生寒矣衛加一息則生熱矣神能御氣則鼻不失息如嬰兒¶
之在胎者也故胎息者上至於氣關下至於氣海非若口鼻之¶
勞也眞人之息以踵何也氣伏於下元則其息長而遠矣出於¶
<pb:CK-KZ_JY238_01p067b>¶
三焦之上則其息短而促矣葛眞人曰靈龜俊鵠千歲不食者¶
善息故也舌之下有三穴焉左曰金津右曰玉液中曰玄膺皆¶
涌生甘泉以灌於氣海氣海者命門也此生死之岸也曰神曰¶
氣曰精身之三寶也保之之要有三焉始以導引百骸通流血¶
脈以安其四體中以勤修百行抱制魂魄以全萬神終以淘鍊¶
本元飛行日月以復其眞精眞精者得一可以仙矣治身之要¶
在乎存想於是又有妄想眞想焉夫閉目作觀或引五色之氣¶
或化日月之光或爲龍虎之形或作嬰兒之象或思赤珠或現¶
金丹此妄想也閉目內視而使神識氣氣識神於是氣爲神胎¶
形爲氣主神氣相合而自然此眞想也日月旣足可以出入其¶
<pb:CK-KZ_JY238_01p068a>¶
㲉矣肺主乎氣者也是爲華蓋焉其下通於命關其上貫乎神¶
廬氣或不通則鼻塞矣於是存其白元靜調六氣(呬噓呵吹呼吸也)可¶
以革壅滯矣白元者何也肺之眞氣也能治身者莫先乎行氣¶
氣活則血榮血榮則精實精實則神靈而四海內豐矣四海者¶
何也氣血精髓也其要在乎戒五傷焉多乎鹹則心傷矣多乎¶
苦則肺傷矣多乎酸則脾傷矣多乎辛則傷肝矣多乎甘則腎¶
傷矣不特此而已久於視則血傷矣久於臥則氣傷矣久於立¶
則骨傷矣久於坐則肉傷矣久於行則筋傷矣知此者血氣調¶
理上可以窮七返下可以究九還鍊眞元伏金液於是血成乳¶
氣成雲骨成金髓凝霜矣肝者藏魂也忍怒可以制陰抑喜可¶
<pb:CK-KZ_JY238_01p068b>¶
以養陽者也一陽起於子而至於巳則六陽極矣常人之眞氣¶
遇極則飛散焉達生之士觀其極則內生一陰陰極於亥(亥六陰也)¶
則內生一陽陰陽相推生生無已故得神全精復與天地相久¶
者也此何道乎用七日來復之候以攝魂還魄鍊丹結胎者也¶
腎堂者玄關也心腎合爲一脈其白如綫其連如環其中廣一¶
寸有二分包一身之精粹是爲九天眞一靈和之妙氣至精活¶
命之深根者也若夫五臟六腑百關百脈金津玉液日月之光¶
華皆在乎腎焉常能存固則二部之海水應刻定候其潮自生¶
至於生門矣生門者何也幽關之戸也水之運也及冬至則王¶
氣極氣極則凝爲霜結爲氷夫能實其腎則凝爲白金得乎離¶
<pb:CK-KZ_JY238_01p069a>¶
火則爲還丹矣夫火極則炎上水極則流下故陰極則無陽陽¶
極則無陰水火之極莫能力制悟此者斯審陰陽消長之理擘¶
洪濛開造化提日月升崑崙以成逆會七返者也始升腦則成¶
雲次貫骨則成髓髓滿則骨堅骨堅則生肉肉實則筋舒筋固¶
則添血血盛則益氣氣沖則益毛髮矣脾者金臺也元氣之大¶
根也能消穀分氣者也其脈下貫於命門在臍之下一寸有三¶
分名曰玉環是爲下丹田夫命門者何也性命之門非獨右腎¶
而已也常温養脾火使土氣充盈則體强而本固矣脾實氣盈¶
則其臉如丹蓋脾者其長一尺掩於太倉若其壯實則五藏亨¶
通虛則四支墮矣昔乖崖子(張忠定公詠也)見希夷先生當暑而附火¶
<pb:CK-KZ_JY238_01p069b>¶
綿冠厚衲曰吾守一泓之氣不能與造化爭焉膽者六府之精¶
也主諸氣力外應乎目瞳鼻柱者也鍊三元之氣旣久則五藏¶
之靈光夜燭矣三魂甯者夢寐滅矣三田各有室焉其室一寸¶
有二分陽馳陰走聖人狀之爲龍虎謂其難制伏者也曰鼻曰¶
目曰心此身前之三關也曰尾閭曰肘後曰轆轤此身後之三¶
關也曰口曰手曰足此身外之三關也呼吸進退闕一不可焉¶
知三田者存鍊北方之正氣採之有時還之有數自然變化九¶
玄金液之大丹者也地戸者口中也帝鄕者額心也鼻之氣出¶
清入玄者也夫存想發火運載河車不離乎呼吸而已於此鍊¶
其津液而入於玄宫腎之鉛汞飛出於上道於是上下關鍵而¶
<pb:CK-KZ_JY238_01p070a>¶
不泄聖胎斯成矣舌之吐縮漱津咽液當如江河之注五內源¶
源不絶者可也養三田淨六府固神室閉邪關於是結五內之¶
精華育大化之元胞使氣住於神宫丹回於腦可以變朽爲榮¶
矣三田修煉之功至則留精止胎自然三氣右旋於腦戸六陽¶
左繞於乾宮上下順流百關俱爽則九竅洞達矣北方正一之¶
氣其主洞房金室坎離之二氣也坎離交則日月精華自然合¶
一而會於三田矣金室下元者腎宫也其名曰壽海尾閭不禁¶
則滄海竭矣故曰長生至謹房中急其此之謂歟內視三房九¶
室使內外洞徹乃存漱五牙之玉液而咽之(五牙五臟也)於是閉命¶
關下金鎖制精氣欲急伏鉛汞之將飛鉛者水中之金也盈則¶
<pb:CK-KZ_JY238_01p070b>¶
魄動矣汞者火中之銀也滿則魂搖矣大腸者玉堂之府也小¶
腸者元陽之府也左膀者太和之府也右胱者太素之府也胃¶
者中黃之府也膽者太清之府也修之治之勿令故焉斯可也¶
善治生者先治其心將躁則安之將邪則正之將求則以捨而¶
抑之將濁則以清而澄之行止於是造次於是久之則物冥於¶
外神鑒於中不求靜而愈靜不求泰而彌泰於是動寂俱忘天¶
眞自適焉五行者散而爲五混而爲一者也(一者一氣也)一者道之¶
始藥之祖也故天以一陽降而生復六降而生乾陽極矣則一¶
陰降而生姤六降而生坤(十一月至四月其卦復臨泰大壯夬乾也五月至十月其卦姤遯否觀剝¶
坤也)聖人收採天地之眞氣分成二體一曰鉛二曰汞各八兩合¶
<pb:CK-KZ_JY238_01p071a>¶
乎三百八十四銖(二十四銖爲一兩三百八十四銖者一斤也)以應於卦爻者也仰¶
觀天道俯推漏刻以均分其火候奪取一千八十之火功以脫¶
凡胎斯蓋起於一終於一金丹之火候也從玄根而論之則混¶
元一判三才具焉四時遷焉從內景而論之則洪濛一判三宮¶
具焉萬象生焉四氣運焉此天地人皆生於一者歟其妙在乎¶
合三五之氣用九九之節符三五者何也水火土也於是閉幽¶
門研八遯分三明其父泥丸其母雌一以收三光歸於子室精¶
神不失矣八遯者何謂也戴九履一左三右七二四爲肩六八¶
爲足者是也三明者何謂也二腎之宮其左爲日其右爲月而¶
斗所居者是也吾身有日月焉使之高奔上徹於泥丸中行於¶
<pb:CK-KZ_JY238_01p071b>¶
五內上下三宮循環無窮則百骸固而精髓實矣此黃庭之道¶
也玄一者何也鍊陰魄養陽魂結玄珠而固精海者也世人以¶
陰鍊陽其自壯而至老者乎達士以陽鍊陰其自老而復壯者¶
乎漱鍊者先閉諸洞後轉赤龍上假玉池之津液以灌養增添¶
焉使上下相通是爲胎津胞液之大藥者也胎津者何也北方¶
之中吾能深扃固鍵則三田九竅清靜而無漏其一津一氣結¶
矣經曰飛昇上天駕玉輪晝夜七日思勿眠何也六陰六陽七¶
復之數內鍊金丹之火候者也勿眠者常澄湛其眞思不可昏¶
昧靈臺者也百穀者土地之精也止能養形而已語曰子欲不¶
死腸中無滓子欲長生腸中常清故宜食太和之精氣焉夫欲¶
<pb:CK-KZ_JY238_01p072a>¶
實其腹先虛其心心主靜者也氣主動者也故通乎道者翱翔¶
海宇之外而心常甯焉休息毫釐之間而氣常運焉靜然後能¶
契至虛虛極則瑩瑩極則明明極則徹徹則天地之大莫能逃¶
乎方寸矣心者神之宅也目者神之牎也心運則目開心住則¶
目閉故晝耀景暮閉藏則通利華精而陰陽調矣榮衛二氣注¶
行乎六合隱於卯酉藏於二腎腎之左玉房也太和眞人居焉¶
腎之右金室也太玄玉女居焉北斗者內有四輔外有三杓常¶
混合於氣海氣海者初九潛龍建子之位也經曰知雌守雄可¶
無老何謂也雄者火龍也善食紫金黃芽其性好動而不息焉¶
雌者水虎也善食紅銀白雪其性好馳而無定焉通乎道者使¶
<pb:CK-KZ_JY238_01p072b>¶
龍虎潛交餌之以紫金黃芽養之以紅銀白雪故得雄依雌戀¶
虎伏龍潛自然風雨順序天地之閉用赤龍右攪之者七左攪¶
之者九漱者十有六琢齒者二於是分三咽焉先右次左次中¶
此陰爻者也閉氣三十有六其數足矣出而復閉用赤龍左攪¶
之者七右攪之者九漱者三十有三琢齒者三於是三咽焉先¶
左次右次中此陽爻者也凡閉氣一百九十二以火二八兩煆¶
之所謂火候者也¶

** 　　水火篇(火本司天水本司地一升一降用乃旣濟)¶
至游子曰人身有三昧之火焉一曰君火是爲上昧其心是也¶
二曰臣火是爲中昧其腎是也三曰民火是爲下昧其膀胱是¶
<pb:CK-KZ_JY238_01p073a>¶
也今之所行者有曰長生之火有曰周天之火是火者不知斂¶
散之法則炎上而爲孽矣古詩不云乎本因敲石光遂致烘天¶
熱其是之謂歟大抵火不可以無也大能去三尸斯不死矣小¶
能去九蟲斯不病矣要知以歸宿而後可也夫孰知水之功哉¶
水之在人也爲汗爲洟爲血爲溲爲矢爲涎爲沫此數者皆水¶
之在人而外騖者也其在内也腦爲髓海心爲血海丹田爲氣¶
海脾胃爲水穀之海百骸則百川也四海流通則百川灌盈矣¶
莊子曰水之性不雜則清不動則平鬱閉而不流亦莫能清矣¶
故曰戸樞不蠹流水不腐亦其理歟劉高尚所以作活法也蘇¶
子瞻居乎白鶴之峯感乳泉而賦之其理深矣惜乎能言之而¶
<pb:CK-KZ_JY238_01p073b>¶
不能行也學者於是當明水火旣濟之法夫火在心爲性者也¶
水在腎爲命者也二者實相須以濟焉腎之水非心之火養之¶
則不能上升矣心之火非腎之水蔵之則不能下降矣夫能長¶
養成就上際下蟠旁通曲引於三元九宫五藏百節斯可以保¶
固而長存者也是以崔子曰定中如得水火透便是長生不死¶
人¶

** 　　坎離篇(厥陰生坎厥陽生離深明其用久視之基)¶
至游子曰天地相去八萬四千里在人之身其心則天也其腎¶
則地也相去八寸四分合乎天地之數者也故天氣下降則心¶
氣下至於腎腎爲坎者也地氣上升則腎氣上至於心心爲離¶
<pb:CK-KZ_JY238_01p074a>¶
者也天地交泰萬物生焉坎離旣濟黄芽出焉以類推之離爲¶
陽則坎爲陰也離爲日則坎爲月也離爲火則坎爲水也離爲¶
性則坎爲命也離爲龍則坎爲虎也離爲奇則坎爲偶也離爲¶
鉛則坎爲汞也離爲液則坎爲氣也昔海蟾子以謂五行四象¶
者卽坎離之訣也吾觀日魂月魄晝夜相隨而不停性命關連¶
人而不知若能明天地升降之運知日月交合之宜氣中生液¶
液中生氣陰中有陽陽中有陰則坎離成矣惟兹要訣人罕知¶
焉馬自然所閲方外士其數千百矣其說不過咽津行氣存想¶
胎息周天火候而已功成矣心精專則其內不傾上合三焦而¶
下玉漿取津於玄膺入於明堂漑於其喉神明通矣斯乃下有¶
<pb:CK-KZ_JY238_01p074b>¶
還丹則必上烹元液使陰盡而陽生火抽而水添循環而不止¶
何以取津乎攪漱舌之下則波濤自滿嚥之則注於丹海矣大¶
功欲成者其邪關外塞命門中關乎肺者主乎榮衛二氣其在¶
於腎是爲金水相生父子之道也行三十六咽於玉池則百脈¶
通而血液滋矣此七返者也何謂也騰腦則成雲降口則成水¶
傳肺則成唾傳心則成血傳肝則成精傳脾則成液傳腎則成¶
二脈而爲陰精陽粹者也金津玉液者陰陽之所生也夫能上¶
經七返傳入於二腎下變九還傳至於腦上下往來而不息於¶
是爲瓊膏玉霜者歟大功漸著則元氣充實八素之液流通其¶
腎受精貫於五內更九九之眞火氣滿候足則金丹成矣¶
<pb:CK-KZ_JY238_01p075a>¶

** 　　太極篇(身有橫津太極之根葆其中黃形可長存)¶
東陽子曰人受中氣以生與天地同於一稟者也易曰易有太¶
極是生兩儀太極者大中之謂也春秋傳曰人受天地之中以¶
生所謂命也人之就胎其腎先受形焉次之以生五藏故腎爲¶
命門者也其左爲少陽爲天爲日其右爲太陰爲地爲月是一¶
身之太極判而始生者也天地所以能長且久者以太極常若¶
也人之所以長生久視者以中氣不失也故古先至人言養生¶
者以身之中謂之黃庭焉黃者中之色也庭者中之所生也正¶
當二腎之間者也其上至於魂庭魂庭者脾也其下至於關元¶
關元者氣海也上下在臍各三寸前對生門後至密戸生門者¶
<pb:CK-KZ_JY238_01p075b>¶
臍也密戸者精室也其中氣液流通上極於泥丸下至於衡端¶
三元九宫八眞二十四景悉以黃庭爲之主焉人之有黃庭卽¶
天地之有太極老氏之謂谷神也谷神者何謂歟谷言其虛而¶
受神之所藏也玄牝者二腎也其左爲玄玄者天之色也其右¶
爲牝牝者地之類也天地呼吸之氣出入於此故曰天地之根¶
綿綿若存用之不勤此所謂胎息者也審能脩之常存而勿失¶
雖與天地並焉可也然修之豈易也耶其必有道焉要之運用¶
不過乎心保藏不過乎腎涵養和會不過乎脾致一守靜眞積¶
力久則必有得矣故修之之道以秘嗇眞氣爲本洿泄者其大¶
忌也經曰閉絕命門保玉都百年方酢壽有餘可不戒哉吾觀¶
<pb:CK-KZ_JY238_01p076a>¶
臍之下三寸是爲橫津化爲精水流溢於外焉閉之唯在乎重¶
密重密則精氣固矣此吾之眞氣者也得不競競謹謹以保持¶
也哉¶

** 　　火候篇(內丹之基資火乃成周天之度勿失常經)¶
至游子曰閉氣二十有四其數足矣出則復行年六十有四遇¶
海蟾子於是灑然而悟平日所聞皆非也然則其要何哉有二¶
八兩之藥傳送於鑪鼎使龍虎交加千萬遍而不止則大丹於¶
是就矣吕公詩云有人問我長生法遙指天邊日月輪眞知言¶
哉¶

** 　　甲庚篇(東西定位金木旣彰于寅于申鍊之有方)¶
<pb:CK-KZ_JY238_01p076b>¶
至游子曰論子午者多矣子者北坎太元之水也吾觀乎天文¶
上屬玄枵之躔當女虛危之舍下應乎齊之野在於人其配腎¶
焉推於卦氣爲復之卦一陽始生之卦也午者南離陽明之火¶
也吾觀乎天文上屬鶉火之躔當柳星張之舍下應乎周之野¶
在於人其配心焉推之卦氣爲姤之卦一陰始生之時也子雖¶
爲陰一陽生於其中謂之陰中有陽焉午雖爲陽一陰生於其¶
中謂之陽中有陰焉此學者所共知也夫學者以一陽之初動¶
元氣上升皆知握固盤膝升身進火運金精於髓海滿神水於¶
高源鼻氣綿綿內安神識至丑而止俟元氣傳至於亭午之時¶
而合於心火此水火之交感者也以一陰之初動液血迎合皆¶
<pb:CK-KZ_JY238_01p077a>¶
知盤足疊手安定心神鼻氣綿綿滿口含津勿吐勿咽運心之¶
火上合於玉液交心腎之氣成旣濟之功至未而止俟心血傳¶
至於亥子之時而合於腎水此水火之還元者也默然旋斡其¶
功自謂能行子午而交龍虎矣夫行子午之功者蓋欲交龍虎¶
而還大丹然龍虎未有不能生之而能交之者也故行子午之¶
功必在乎生龍虎其妙本乎鍊甲庚者也試厯論之鍊甲庚者¶
何也或以謂甲寄在寅寅者火之所生而王於午本東南之氣¶
也是爲液血變化之方陽龍生成之地故鍊甲必於寅之時焉¶
庚寄在申申者水之所生而王於子本西北之氣也是爲精血¶
變化之方陰虎生成之地故鍊庚必於申之時焉是爲龍虎所¶
<pb:CK-KZ_JY238_01p077b>¶
生之方而不知所以生龍虎之妙矣夫火生於寅而王於午其¶
後受胎養於丑者也水生於申而王於子其受胎養於丑者也¶
凡物未有不先受胎養而有生有王也前人行子之功至丑而¶
止者丑寅東北之卦也並處於艮宫其氣均平傳送爲近蓋丑¶
之初時神水漸降於華池當以舌攪於上腭行咽飲於重樓玉¶
液旣通躋於重樓則甲之木受玉液而傳養矣甲有所養則肝¶
之木生肝之木生則傳之於心至此則心之火王焉是以玉液¶
傳至於午地感心之火而化血謂之陽龍也行午之功至未而¶
止者未申西南之卦也并處於坤宫其氣均平傳送爲近未之¶
時眞藥將聚於金鼎則鼻之息多入少出固眞火於脾之土眞¶
<pb:CK-KZ_JY238_01p078a>¶
火旣傳養於脾之土則庚之金復受脾之土而傳養矣庚有所¶
養則肺之金生肺之金生則傳之於腎至此則腎水王焉故心¶
之血傳至於子地感陰氣而化精謂之陰虎也是以太白眞人¶
歌曰五行顛倒術龍從火裏出陰陽不順行虎向水中生吕公¶
曰陽龍還向離宫出陰虎仍從坎位生太上內日月經曰元氣¶
入心化爲血焉血者精之源神之母流陰入於腎宮則化爲精¶
信乎鍊甲庚生龍虎之妙誠本乎丑未也然神水降於華池謂¶
之玉液行咽飲於丑之時者何以證之靈寶道要曰東望扶桑¶
未曉升身漸過重樓驟馬數游宇宙少男止至揚州艮少男也¶
揚州者丑之地也吾觀乎天文丑者上屬乎星紀之躔當斗牛¶
<pb:CK-KZ_JY238_01p078b>¶
女之舍下應揚州之地者也張平叔詩曰金鼎未留朱裏汞玉¶
池先下水中銀則行咽飲於丑之時也明矣然液血聚於金鼎¶
謂之眞藥行養火於未之時者何以證之靈寶道要曰採藥須¶
憑玉兔成親必在黃婆俟至壅州相見奉送一曲陽歌又曰西¶
南火入壅州何也玉兔金精也黃婆脾土也其坤西南之位也¶
壅州者未之地也吾觀乎天文未者上屬鶉首之躔當井鬼柳¶
之舍下應壅州之地也張平叔詩曰要知產藥川源處只在西¶
南是本鄕此行養火於未之時也明矣夫生龍虎之妙在乎鍊¶
甲庚以成之而收功於子午焉行子午之功而昧此機要則惡¶
能成其變化哉雖然達者行修鍊以通關節非一日之力而後¶
<pb:CK-KZ_JY238_01p079a>¶
至也探微妙以換凡胎其悟必有因乎吾嘗權其至當曰運河¶
車之正氣泝尾閭衝夾脊透玉京和二物於泥丸還大丹於丹¶
竈奪造化之權成長生之道者不過鍊甲庚而已豈不秘哉¶

** 　　崑崙篇(崑崙之巓是爲泥丸百神所宅升舉之門)¶
至游子曰吾聞之太上曰道一而已一者斯眞一之謂乎黃庭¶
經曰子欲不死修崑崙崑崙者泥丸也其猶天焉陰不升而陽¶
不降則在於物也其不能造化矣在於人也其亦不能運轉不¶
息與天地同流者也故曰向上一路千聖不傳其惟吾所謂眞¶
一而已爾桓凱嘗授道於仙君李桓因以桓爲氏仙君曰金丹¶
外藥飛步隱身坎離交際汝皆已究達而未聞大道也夫默朝¶
<pb:CK-KZ_JY238_01p079b>¶
上帝者實昇舉之門焉然後可以超眞不夜之鄕返魂不死之¶
藥玉泉出崑崙之山金丹出日月之國其山也高不滿尺大不¶
盈升三帝共居百神所宅悟此法門朝眞萬遍功行純備飛昇¶
紫霄在乎方寸而已兩眉之間神光之戸玉門金柱相間而不¶
通惟得秘語靈文斯可至矣夫身之中有三萬六千精光之神¶
焉一萬二千魂魄之君焉泥丸之中有長生不死之大君焉二¶
儀四象八卦九宫方丈蓬壺并悉圓滿無少不具日月在乎崑¶
崙之下流光散於金池金者內應於肺肺者反應於鼻木者內¶
應於肝肝者外應於目目隨五色而盲鼻逐五香而塞金木間¶
隔流光外門神珠散失斯其至於死者耶夫能回日月之華景¶
<pb:CK-KZ_JY238_01p080a>¶
照太極之崑崙山者何道也吾左右之目者日月也照於十有¶
二時之中於是天門開焉眞仙自至而返童矣三年而結黃雲¶
千日而成聖胎九年而登金闕十有二年而登三臺如是則龍¶
虎自然交矣上帝安於金臺眾神惟慕瞻乎天表仙君因告凱¶
曰汝受靈文汝心當如死灰焉積功十有二年斯躡於仙梯白¶
光生於圓象紫氣衝於雲霓壽與天地齊矣凱下拜登受仙君¶
申言曰內照返靈光太一含眞芳馨香散華谷鬱鬱生紫房天¶
門開上蒼默默朝玉皇知此則靈光自照內境精明矣吾觀夫¶
竺乾之象其頂出白色在乎圓光之中而坐寶蓮然則道之成¶
矣佛老豈有異乎¶
<pb:CK-KZ_JY238_01p080b>¶

** 　　衆氣篇(資穀以强資氣以靈强則有衰靈則長生)¶
至游子曰夫人禀天地元氣而生故一吐一納內外相應焉六¶
氣者分屬於五臟餘一氣則包乎三焦者也能服其氣一年則¶
氣通矣二年則氣行矣三年則氣成凝結爲玄珠矣氣者道也¶
道者虛無也虛無者自然也自然者無爲也無爲者心也心不¶
動者何也內心不起則外境不入內外安靜則神和神和則氣¶
和氣和則元氣自充元氣自充則五臟滋潤五臟滋潤則百脈¶
流通百脈流通則津液上應津液上應則五味止絶飢渴不生¶
返老還童當自兹始矣故始也氣化爲血血化爲精精化爲神¶
一年易氣二年易血三年易脈四年易肉五年易髓六年易筋¶
<pb:CK-KZ_JY238_01p081a>¶
七年易骨八年易髮九年易形三萬六千神居於其身化爲仙¶
人矣夫神者無形之至靈也故神稟於道靜而合乎性焉人稟¶
於神動而合乎情焉是以率性則神凝久則神止極則神遷止¶
則生遷則死皆情之所移非神之所使也服氣之士一念而神¶
升乎三界之外下登乎崑崙之邱入於絳宫徹於湧泉使元氣¶
輪轉而不窮經曰元氣流通不死之道也¶

** 　　服霧篇(天地之精散而爲霧餌其英華形可以駐)¶
東華玉妃嘗吿張微子曰吾有服霧之方微子曰敢問何謂也¶
玉妃曰霧者山澤華精金石之盈氣也久服之能散形入空與¶
雲合體矣微子曰敢咨其方玉妃曰吾以平旦之初坐卧任己¶
<pb:CK-KZ_JY238_01p081b>¶
先瞑其目內觀五臟而後口出呼氣二十有四過目見五色之¶
氣繞纏乎尺宅之上納乎玉池之中者五十過咽津者亦如之¶
旣祝曰太陽發輝雲霧四遷結氣宛曲五色洞天神烟合起金¶
石華眞藹鬱紫空鍊形保全出景藏幽五靈化分合明扇靈時¶
乘六雲和攝我身上昇九天旣已復琢齒者七咽液者七久而¶
行之可以乘雲霧而逝矣¶

** 　　內景篇(一身之中有神司之心安神甯形則不衰)¶
梁邱子曰黃庭者腦中心中脾中者也經曰琴心三疊舞仙胎¶
何也琴和也疊積也存三丹田使和積如一胎仙者胎息也猶¶
胎在腹有氣而無息也經曰七蕤玉籥閉兩扉何也七竅開合¶
<pb:CK-KZ_JY238_01p082a>¶
譬夫關籥用之以道不妄開焉存神閉目者二扉也經曰重疊¶
金關密樞機何也守精神而不洩也經曰靈臺盤固不衰竭何¶
也心者靈臺也有神靈居之靜則守一動則存神神全則體安¶
斯不衰竭矣經曰天中之嶽精謹修何也天中之嶽者鼻也數¶
按其左右則其氣平矣所謂灌溉中嶽者也經曰宅中有眞裳¶
衣丹審能見之無疾患何也元陽子曰常存心神則無病矣經¶
曰翳鬱道煙主清濁何也翳鬱者木象也得火則煙生得陽則¶
氣清清則目明濁則目暗矣經曰心部之宮蓮含華主適寒熱¶
榮衛和何也寒熱陰陽靜躁之氣也人常和適以榮衛其身老¶
子所謂躁勝寒靜勝熱清靜爲天下正者也經曰外應口舌吐¶
<pb:CK-KZ_JY238_01p082b>¶
五華臨絶呼之亦登蘇何也心主口舌者也吐納五臟之津辨¶
識五行之味有疾則當存丹元童子朱衣赤冠以救護焉經曰¶
肝部之宫翠重裏主諸關鏡聰明始何也青陽之本始竅於目¶
五行之關鏡也經曰攝魂還魄永無傾何也月之三日十有三¶
日二十有三日其夕三魂棄尸游於外攝之者常仰視去枕伸¶
足交手於心之上瞑目閉氣三息扣齒三通旣以存心之中有¶
赤氣如雞子從內出於咽中赤氣益大覆於其身而變成火以¶
焚其身覺其體小熱則呼三魂之名曰爽靈胎光幽精而微祝¶
曰太微玄宮中黃始青內鍊三魂胎光安甯神寶玉室與我復¶
生不得妄動監者太靈若欲飛行惟詣上清若有飢渴得飲玉¶
<pb:CK-KZ_JY238_01p083a>¶
精月之朔望及晦七魄流蕩則夕當仰眠伸足以其掌掩耳令¶
指相接於頸上閉息七過叩齒七通心存鼻端白氣其大如豆¶
須臾漸大冠於其身上下九重其氣忽成二青龍在二眉之中¶
白虎在於鼻之左右朱雀在於心之上靈蛇在於左足之下有¶
二玉女衣錦衣手執火光當於耳門旣已咽唾七過呼七魄之¶
名曰尸狗伏矢雀陰吞賊非毒陰穢臭肺則祝曰素氣九還制¶
魄邪姦天狩守戸嬌女執關鍊魂和柔與我相安不得妄動看¶
察形顔若有飢渴飲日月丹經曰腎部之宫玄闕員中有童子¶
寘上玄主諸六府九液源外應兩耳青液津何也上玄者心也¶
氣與腎連故五臟六府九液相交百脈流通廢一不可焉九液¶
<pb:CK-KZ_JY238_01p083b>¶
者九竅之津也腎宫主於耳其氣衰則陰襲其陽和合則百脈¶
津液流通矣腎氣充足則耳目聰明其陽不衰矣經曰二部水¶
王對生門使人長生昇九天何也元陽子曰寒暑相催男女相¶
成腎之左男戴日右女戴月其水王則化爲赤子赤子化爲眞¶
人而昇於九天九天者九炁也青天之氣主生者也經曰含漱¶
金醴吞玉英遂至不死三蟲亡何也金醴玉英口中之津也心¶
中胃口有姹女嬰兒裸而無衣正立於胃管張口承注靈液仰¶
吸五氣當漱滿口內外津液滿口吞之遣入玄女口中五過旣¶
畢叩齒三通咽液九過則三蟲亡矣經曰常念三房相通達存¶
漱五牙不飢渴何也明堂洞房丹田之房三三如九合九爲一¶
<pb:CK-KZ_JY238_01p084a>¶
五牙者五行之生氣也常以立春之日雞鳴之時入室東向九¶
拜平坐叩齒九通思東方安寶華林青靈元始老君九千萬人¶
下降室內鬱鬱如雲以覆其形從口而入直下於肝祝曰九氣¶
青天元始上清皇老尊神衣服爲青役御天宫煥明歲星散輝¶
流芳陶漑我形上食朝霞服引木精因養青牙保鎮於靈肝府¶
充溢玉芝自生延年駐色顔及童嬰五氣混合天地長并祝已¶
卽引青氣九咽而止經曰五嶽之雲氣彭亨保灌玉廬以自償¶
(玉盧鼻也)五形圓堅無災殃何也五嶽之氣者五藏之氣也疏通無¶
壅則三蟲自亡出入玄牝綿綿不絶於是存鍊道成虛室生白¶
五藏堅圓斯疾不生矣經曰五靈夜燭煥八區何也五靈者五¶
<pb:CK-KZ_JY238_01p084b>¶
星也羅列一身常能存之則與天地同體矣經曰方寸之中念¶
深藏何也方寸之中是爲下關在臍之下三寸其方圓一寸以¶
藏精者也方靜圓動不動不靜惟當杜塞不可洩焉經曰內挾¶
日月列宿陳七曜九元冠生門何也於子之時心存西方太白¶
星在二眉之間上直入於一寸是爲玉堂紫闕左日右月次存¶
北方辰星在於帝鄉玄宮玄宮者在於髮際五分直入一寸是¶
也次存東方歲星在於洞闕朱臺朱臺者在目之後直入一寸¶
是也次存南方熒惑星在於玉門華方華方者在於目眥之際¶
五分直入五分是也次存中央鎮星在於金室長谷長谷者在¶
於人中直入二分是也其存之如綴懸於上叩齒五通咽液五¶
<pb:CK-KZ_JY238_01p085a>¶
過微祝曰高元紫闕中有五神寶耀敷輝放光衝門精氣積生¶
化爲老人首巾素容綠帔絳裙右帶流鈴左帶虎賁手把天剛¶
散絳飛辰足躡華蓋吐芒鍊神三景保守令我得身養魂制魄¶
乘飆飛仙故七曜者七星也配七竅者也九天者九辰也配九¶
竅者也廢一不可焉經曰氣亡液漏非已形專閉御景乃長甯¶
何也閉房鍊氣不遠唾不多言閉情欲存日月之光是也上清¶
有採飛根之法常以日出之初東向叩齒九通陰祝曰日魂珠¶
景昭韜綠暎回霞赤童玄炎飆象旣已暝目握固存五色流霞¶
俱入於口是爲日華飛根者也於是向日吞霞四十五咽復咽¶
液九過經曰五行相催返歸一三五合氣九九節何也五行之¶
<pb:CK-KZ_JY238_01p085b>¶
生克周而復始相催之道返歸於一一者水數也是乃五行之¶
首萬物之宗焉老子曰道生一一生二二生三三生萬物易有¶
太極是生兩儀太極者一也一者元之稱也萬物所成故曰終¶
歸一也三者在人則耳鼻口也五者帝精也故三五合三三爲¶
九者也夫三五者天地之根蒂六合之要會九宮之氣節也三¶
元之氣混成之精出入上清太素之宫能存思之則得長生之¶
道也經曰高奔日月吾上道何也有吞月精之法俟月出西向¶
叩齒十通微呼月𩲸五夫人之名而祝曰月魄皎蕭芬艷翳察¶
婉虛靈蘭鬱華結翹淳金清熒炅容臺標於是瞑目握固存月¶
中五色精光俱入於口其月光之中有黃氣其大如目瞳是爲¶
<pb:CK-KZ_JY238_01p086a>¶
飛黃月華玉胞之精者也能修之則鬱儀奔日結璘奔月同聲¶
相應同氣相求者也經曰玄元上下魂魄鍊一之爲物頗卒見¶
何也資一以爲鍊神鍊神以合一一者無爲之稱也其心恬淡¶
以得之而不可見也守眞志滿一自歸己焉經曰結珠固精養¶
神根何也結珠者咽液先後相次如珠固精不泄焉神根者形¶
軀也經曰坐起吾俱共棟梁晝夜耀景暮閉藏通利華精調陰¶
陽何也神以身爲屋邑是爲其棟梁者也心神用捨與目相應¶
華精者目精也心開則目開晝陽而暮陰故曰調陰陽也經曰¶
散髮無欲以長存五味皆至正氣還何也胎息之法仰卧散髮¶
其枕高二寸二分屈左右手之拇指握固閉目伸左右臂去其¶
<pb:CK-KZ_JY238_01p086b>¶
身五寸及漱滿口咽其津液者三微以鼻內之氣入五六息而¶
吐之一呼一吸爲一息至十吐氣可以嚬呻呻畢復爲之滿四¶
九爲一竟焉一竟者七日一復也散髮者無爲無欲神凝液流¶
元氣入於藏以成五味而俱至焉合五爲一寂然清靜焉¶

** 　　外景篇(玉牝金籥以堅其內獨飡太和可以不死)¶
經曰上有黃庭下關元何也黄庭者在首之中明堂洞房丹田¶
是也二眉卻入一寸爲明堂二寸爲洞房三寸爲丹田三者爲¶
上元之一也黄庭者兩半而成洞房中生赤子則爲一焉常思¶
之無失則赤子化爲眞人在明堂之中故知一者在明堂者也¶
行氣導引閉目內視安心定志混沌無涯致其精上流於泥丸¶
<pb:CK-KZ_JY238_01p087a>¶
焉明堂之中有君臣洞房之中有父母丹田之中有夫婦或曰¶
黃庭者脾也其治在中關元臍之下三寸元陽之門在於其前¶
懸精如鏡明照於一身此道也經曰後有幽闕前命門呼吸廬¶
門入丹田玉池清水灌靈根何也幽闕者二腎也其狀如覆杯¶
去臍三寸上小下大有日月焉命門者臍之下也呼吸喘息者¶
何也氣出爲呼氣入爲吸廬者鼻也是爲吐故納新之要焉眉¶
間卻入三寸者丹田宮也玉池清水者口之津液也靈根者舌¶
也常當琢齒漱液可以灌漑舌根焉經曰外本三陽神自來内¶
養三陽可長生何也男八女七從此而生與日月相守天地相¶
保焉三陽者三光之曆候也嬰兒生時一神魂魄來入於胎中¶
<pb:CK-KZ_JY238_01p087b>¶
鼻引陽氣取之以內養赤子眞人嬰兒是爲三陰所謂陰神也¶
䰟陽也魄陰也世之人無有道德則魂魄離身散矣夫能拘魂¶
制魄使不動作常在身中則道合於自然者也經曰璇璣懸珠¶
還無端玉牝金鑰身圓堅何也璇璣運轉氣脈流通而不止也¶
閉口養神漱鍊醴泉如流珠也陰爲牝陽爲鑰兩不相傷得乎¶
中和還精鍊形故得圓堅也經曰象以四時赤如丹仰前後卑¶
各異門送以還丹與玄泉象龜引氣至靈根何也明堂四達應¶
於四時眞人子丹之所居咀嚼其氣夫能思之則壽無窮焉首¶
與足腎與心心赤腎黑本於同根水火相克故異門也丹者血¶
也化入下元變爲白精當此之時縮鼻還之上至於泥丸下至¶
<pb:CK-KZ_JY238_01p088a>¶
於口變爲玉泉以鼻引氣至於舌根咽送於腹則雷鳴應之此¶
眞氣使之然也經曰獨食太和陰陽氣故能不死天相旣何也¶
世人食土地之精以死報地聖人食元和之氣以仙報天故學¶
仙者朝食陽氣暮食陰氣并元氣則可以不死矣經曰道自持¶
我神明光晝日昭昭夜自守渴自有漿飢得飽何也思心中之¶
赤氣明照萬神守日月之光念二腎之根晝守光夜守神飢食¶
自然之氣渴飲華池之漿則不飢渴而長生矣經曰經歷六府¶
藏卯酉轉陽之陰藏於九何也根生六府藏於卯酉其要妙者¶
也陽反屬陰轉體相就還藏於九九爲首焉此所謂左三右七¶
戴九履一也常於雞鳴之時仰卧披髮琢齒三十六通吞精咽¶
<pb:CK-KZ_JY238_01p088b>¶
氣斯遠死之道也經曰肝之爲氣脩而長羅列五臟生三光上¶
合三焦道飲漿何也脩氣上行達於其首以補泥丸五宮六府¶
各有所主故腎之上下有日月三光焉三光者日月星候也三¶
焦者三關元也漿者華池也經曰我神魂魄在中央精液流泉¶
去鼻香立於玄膺含明堂何也中央魂魄者二腎也左魂右魄¶
晝則以魂守魄焉暮則以魄守魂焉拘魂制魄不得動作可也¶
陰陽交接漏液失精則飲食無味鼻失芳香矣舌下者玄膺也¶
肺者明堂也含氣咽之灌於明堂則流行於身中矣經曰通我¶
精華調陰陽伏於玄門候天道何也此蓄精養神者也負陰抱¶
陽調其精神夫玄門者鼻也候上都之一神使守精神以念其¶
<pb:CK-KZ_JY238_01p089a>¶
身焉經曰清靜無爲神留止精神上下關分理何也內修其道¶
作無爲焉外修其道作無欲焉於是心不煩亂精神留止精者¶
神也氣者道也保精息氣上下各有分理焉當精思上下部以¶
守一神可也經曰七孔已通不知老還坐天門候陰陽下於喉¶
嚨通神明過華蓋下清且涼入清靈淵見吾形何也首面七孔¶
者精神之門戸也通利其身則不老矣朝食陽氣暮食陰氣會¶
於口中於是喉嚨之中有十二亭長皆持玉戟守之眞人在其¶
內主通氣上下者也眉者華蓋也神位其中入於腦戸見於泥¶
丸可以卻白駐年矣經曰還過華池動腎精立於明堂望丹田¶
將使諸神開命門何也從其腦戸曆脊下入於腎者也眉間卻¶
<pb:CK-KZ_JY238_01p089b>¶
入一寸是爲明堂卻入三寸是爲丹田鼻者天根也引其眞氣¶
晝夜綿綿可也經曰隨鼻上下開二耳闚視天地存童子調和¶
精華理髮齒何也元氣出入於鼻上下通於二耳也天者首也¶
地者下部也童子者存念守一神也吸其五氣琢齒三十六通¶
咽津三十六過可以理玄白也經曰藏養靈根不復枯何也養¶
舌之根則不復枯燥舌之下有醴泉其出如流珠常含而咽之¶
勿妄吐也經曰閉塞命門如玉都壽傳萬歲將有餘脾中之神¶
游中宫何也人生繫帶於精液常當愛養之勿妄施捨則精凝¶
如玉在於下部也可以長生焉脾者在太倉之上朝爲老君守¶
理暮游明堂爲太一君者也經曰通利血脈汗爲漿何也五內¶
<pb:CK-KZ_JY238_01p090a>¶
安甯手足汗液此神明之信也經曰上禀天氣年益長何也食¶
其元氣則骨輕矣氣與神相和則壽三百年矣經曰服食玄氣¶
可遂生還過七門飲太淵何也玄氣者二腎間之白氣也太淵¶
者咽口中之醴泉也¶

** 　　神景篇(神山牡宮氣留牝府其氣交感以神爲御)¶
天谷者泥丸之宫也上赤下玄左青右白其中有黃焉斯元神¶
之府也谷神眞一之至靈者也其爲吾之性歟而心爲其用焉¶
神靜則萬化安情動則萬化生夫能守其一守其神神斯靜矣¶
然後眞一者在於天焉上牝者脫也泥丸之前紫微位焉紫微¶
之前玉清位焉玉清之下明堂位焉明堂下通乎鼻鼻者牝之¶
<pb:CK-KZ_JY238_01p090b>¶
戸也下牝者心也心之上玉泉位焉玉泉之上太皇位焉太皇¶
之上金光之庭位焉金光庭之上慧泉位焉慧泉之上五靈之¶
源位焉五靈源之上靈泉位焉過天曜出胃口入九端通夫地¶
之要而至於其口及唯之聞者牝之戸也神者氣之母也氣者¶
神之子也不可斯須而離者也神止於牡宫則氣留於牝府故¶
神能御乎下與氣交感升降不息自然之道也於是必加精進¶
焉使夫妙中得定定中有神三衣足而四器空矣三衣何謂也¶
曰性曰智曰慧四器何謂也曰目曰耳曰鼻曰舌性者神也智¶
有通也慧有變也聖人觀性生法法無量矣於是變化至於無¶
窮入於無爲日用而不知四器空矣六塵亡矣尚何六賊人育¶
<pb:CK-KZ_JY238_01p091a>¶
哉吾則澄其神不附於萬化神通之力綿綿守之用之何倦守¶
之何勤凡比者空而不色色而不空無爲之妙用者也三宮者¶
心脾之升降者也二輳者其路也上通乎天門下達乎地戸中¶
灌漑乎三宮腦者上玄下赤左白右青其中有黃焉三陰之正¶
太玄之中者也精外謂之溲水中謂之螣蛇其名太素之魔呼¶
吸眞氣運行經絡者也下之心者上赤下玄左青右白其中有¶
黃焉三陽之正太一之中者也精外謂之溲水中謂之元龜其¶
名太玄之魔呼吸眞氣運行經絡者也脾居中央是爲二氣升¶
降之府神氣交感之宮也吾能守乎泥丸天谷其主二千有七¶
百息使氣定十周自然心之陽與腦之陽合於脾下達乎玉匱¶
<pb:CK-KZ_JY238_01p091b>¶
過乎太倉入於尾閭出於心升於二輳狀如火輪焉元神過乎¶
上清行乎太樞越乎靈道入於中廟厯乎腦戸出於風府傳乎¶
二輳神氣交而百體五形其炎如火其狀如迸泉焉於是觀也¶
神不入乎色視也神不入於聲聞也神不入於香味也吾湛湛¶
乎其定四器可謂空也矣聖人於是知空之不空也色之不色¶
也而得智慧於斯焉知不知孰知慧哉視不見孰知妙哉故不¶
性之性謂之合不神之神謂之眞此其日用之定者也夫能於¶
定之中而明不神之神不性之性則神而化性而眞與天地等¶
其久陰陽同其運矣¶

** 　　頥生篇(按蹻之方出於玄策可以延年可以驅疾)¶
<pb:CK-KZ_JY238_01p092a>¶
施眞人曰養生者以不損爲本進道者以無病爲先吾得安樂¶
之法十有三門焉少廣之山有神人曰金母戒黃帝曰少思寡¶
欲則聲色自無矣太上教尹眞人曰虛心弱志則神氣永甯矣¶
彭眞人(名龜年)曰吾嘗有目疾晝夜睜目注視以去其昏閉之少¶
頃而再行焉積功可察秋毫矣徐眞人(名甲)曰吾嘗有目疾正坐¶
於暗室運其晴以旋轉者其數八十有一瞑目集神而復旋轉¶
無數功久而神光自見狀如金輪矣劉眞人(名網)曰吾時有腦痛¶
其風氣上攻晝夜以左右手束其額大指以對天倉閉息運氣¶
以攻其首其目時歇大指使氣達於頂則風隨氣散矣葛眞人¶
曰人有首痛腦風令居幽室靜坐閉息掩耳氣極則放焉放之¶
<pb:CK-KZ_JY238_01p092b>¶
則輕擺其首而不止焉祛風去痛明目補髓矣朱眞人曰氣弱¶
而形衰食多則凝塞晝夜卽其凝塞之時盤膝靜坐升身鼓腹¶
閉息不止則六腹空而飲食進矣元眞人(名谷)曰未仙之日絶食¶
於曠谷惟茹草木則鼓腹以衝五藏之凝滯閉息以聚三才之¶
眞氣加之以內想以火咽其津而納其眞水焉榮衛克悅而氣¶
和通可以延年矣左眞人(名慈)曰老而奉眞多傷於風晝夜交左¶
右手相叉以首扣地其氣上衝乎天柱漯然汗出於四支乃已¶
用之可以除疫可以明目而導氣王眞人(名利)曰覺寒之時幽室¶
盤膝而坐左右手兜其腎閉息以首扣禮者五七十其汗四溢¶
而出其寒散矣常用之和氣明目膚澤而骨徤劉眞人(名可道)曰¶
<pb:CK-KZ_JY238_01p093a>¶
居山者爲雪霜所侵而其腹痛坐密室亡慮亡思內想其腹對¶
掌抱臍可以散寒氣而益元陽矣孫眞人(名守一)曰凡腹痛而腸¶
內有蟲則歛身咽氣者十抱臍搓掌百數再搓則痛止而蟲下¶
矣常用之補氣活血可以延年呉眞人(名遜)曰靜坐密室疊掌盤¶
膝閉目冥心升身而凝息內觀病所自起卽心傳氣百疾可瘳¶
矣常行之可以健步可以還童袁眞人(名素)曰閉息按胯截留眞¶
氣而還下元是爲保益之方久而不已可以益壽可以固形崔¶
眞人(名德基)曰扣首抱頸般運神光入於天宮久而不已面目清¶
神氣和矣劉眞人(名海蟾)曰疊指以閉玉戸法用含津勿令走失¶
是爲鎖金關可以不夢鬼交久而不已可以延壽而飛昇蓋眞¶
<pb:CK-KZ_JY238_01p093b>¶
人(名元眞)曰咽納百口不攪而自然眞水朝上矣有疾用之則病¶
已常用之肌膚華潤吕眞人(名嵓)曰搓兜臍腎交加換手抱臍之¶
下握其腎左右手更換焉可以集眞氣而壯下元矣¶

** 　　平都篇(太上玄丹至微而顯絳宫紫戸其則不遠)¶
中嶽眞君(蘇子玄)曰吾得太上玄丹之經焉夫二眉之間上卻入¶
三寸分爲守雙寸田於是左面有絳臺青房焉右面有黃闕紫¶
戸焉於絳臺中間以爲道以導之左右有臺闕伺非常之氣焉¶
紫戸之神其名曰平靜守法王青房之神其名曰正心其神並¶
形如嬰兒衣如其房之色手執流金之鈴暮卧及存思之時先¶
存三神仿佛見焉乃扣齒三呼其名而祝曰紫戸青房二大神¶
<pb:CK-KZ_JY238_01p094a>¶
手把流鈴身生風雲挾衛眞道來聽我前我思感通靈利陶甄¶
出入利正上登九門卽見九眞太上之尊祝已乃存思三一洞¶
房九道諸要道焉左右耳有雲儀使雲儀使鳴鐘以聞九官者¶
(耳鳴)使知有自外來也聞之則錯手掩耳而祝曰赤帝在宮九眞¶
在房請聽神命示察不祥太一流火以滅萬凶祝已以手指耳¶
門七過面熱者佳候也頸間索索惡寒者惡之入也急卧瞑目¶
存乎玄丹之宫太一眞君以流火之鈴煥而擲之使惡氣出則¶
耳目內外光火烱然照於一身卻入一寸是爲明堂之宮其宮¶
之中左有明童眞君焉右有明女眞君焉其中有明鏡神君焉¶
三官者理乎水火者也服綠錦之衣帶赤玉之鈴銜赤玉之鏡¶
<pb:CK-KZ_JY238_01p094b>¶
其形如嬰兒向外並生焉存之旣已因三呼三君名字(明童名玄陽字)¶
(少青明女名微陰字少元明鏡名照清字四明)扣齒九通則千妖伏而萬鬼滅矣飢渴¶
者存三君則口吐赤氣灌吾之口咽吸之斯須飢渴除矣求延¶
年者當正心安寢在於明堂三君外向長跪口吐赤光之氣克¶
灌吾之身斯須赤氣環遶而爲火身與火同一體內外光明良¶
久乃止是爲日月鍊形焉卻入二寸是爲洞房之宮洞房之宮¶
其左有無英公子焉其右有白元君焉其中有黃老君焉此飛¶
眞之道也卻入三寸是爲丹田之宮丹田之宮其中有上元眞¶
一帝君焉帝君有二卿共守三元眞一之道斯地眞者也卻入¶
四寸是爲流珠之宫司命之所行者也卻入五寸是爲玉帝之¶
<pb:CK-KZ_JY238_01p095a>¶
宫玉帝神母居之明堂之上一寸是爲天庭之宫上清眞女居¶
之洞房之上一寸是爲洞眞之宫太極帝妃居之丹田之上辟¶
方一寸是爲玄丹之宫腦精泥丸之魂宫也夫腦者一身之靈¶
也百神之命窟津液之山源魂精之玉室也夫能腦中圓虛以¶
灌眞萬穴直立千孔生煙德備天地混同大方故曰泥丸泥丸¶
者形之上神也唯知吞氣納液鳴鼓叩齒而不知所因者乃泥¶
丸之末流爾玄丹之宫正方一寸有綠室紫微之房朱烟滿乎¶
內於是泥丸太一眞君居之其形如嬰兒坐於金牀玉帳之中¶
服紫繡飾衣腰帶流光左把北斗七星之杓右執北辰之罡北¶
辰者北極不動星也太上龍書云正坐玄丹不偏不邪言此道¶
<pb:CK-KZ_JY238_01p095b>¶
也暮夜寢處去諸思念坐卧任意先存北極辰星之中有紫氣¶
來入於玄丹之宮須臾滿溢出於身外而周於身內外與紫房¶
合體矣又存日來入於玄丹之宫中有紫氣視之如闇中之火¶
珠已乃存上清中黃太一眞君從北極紫氣之中來下於玄丹¶
之宫已又存其身忽然上入玄丹之宫在太一之前對坐其服¶
色任意因心起再拜稽首膝前問道乃嚥紫氣三十過嚥津三¶
十過已又存北斗七星內有赤氣如弦焉徑下入於玄丹之宫¶
於是太一及其身俱承日而行入於赤氣之道上詣於北斗魁¶
中行之十四年則與太一同游七元之綱十六年則受書於上¶
清矣夕一存之唯數而已不可廢也專修此者不必三一也凡¶
<pb:CK-KZ_JY238_01p096a>¶
月之一日三日七日十有五日與夫夜半之時存玄丹宮中太¶
一眞君正坐向外口吐紫氣下入我口隨卽嚥之者五十過微¶
祝曰太上眞皇中黃紫君厥號規英字曰化玄金牀玉帳紫繡¶
錦裙腰帶火鈴斬邪滅姦手把星精頂生日眞平坐吐氣使我¶
嚥津與我同語宴服玄丹鍊灌七魄和柔三魂神靈奉衛使我¶
飛仙五臟自生還白童顏受書上清司命帝君所願所欲百福¶
惟新旣已復存其身上入於玄丹之宮寢息太上之前焉玄丹¶
者何也泥丸之神也元眞一經曰氣結爲精精感爲神神爲眞¶
人眞人升爲赤子此眞一者也故守三一者爲地眞矣守洞房¶
者爲眞人矣守玄丹者爲太微官矣守一之道當存北斗七星¶
<pb:CK-KZ_JY238_01p096b>¶
以魁爲蓋以柄指前赤子居中於北斗七星冉冉至於吾頂之¶
上星腳向天以正指前者存陽明陰精在於後存天關之星令¶
云吾口七尺星對口之前黃氣陽精三道順行焉然七星者各¶
有童子一曰陽明之星其名樞明二曰陰精之星其名曜靈三¶
曰眞人之星其名北元四曰玄冥之星其名寶精五曰丹元之¶
星其名丹嬰六曰北極之星其名䖍清七曰天戊之星其名紫¶
英常存之在於一星之上則百邪不姦凶氣滅亡矣內視中方¶
曰欲登清靈當存五星密至密行不出宇庭其存之之法於夜¶
半生氣之時平坐榻上向月建所在叩齒九通嚥津三十過北¶
向再拜陰祝曰謹白太上太極眞君請五方五帝五靈神使共¶
<pb:CK-KZ_JY238_01p097a>¶
相見祝已乃瞑目存想五星如綴懸於上於是北方辰星在於¶
首之上東方歲星在於左西方太白在於右南方熒惑在於二¶
膝中間中央鎮星在於心常行之久則見星之精爲五老至矣¶
可以從之問飛仙之道焉黃伯嚴(名敬)有鍊形之方曰想北極之¶
中輔星而思之倏欻之中有太陽赤童持朱旌招搖之火以燒¶
其身鍊去三尸可以長生矣石湯傳其方常存其眉間有星其¶
光如豆思念之其赤如火須臾蓋於面目以周於身忽然忘其¶
形惟見其火正赤良久而滅而身復舊焉樂子長有漱華池之¶
方曰常含棗核如兒吮乳久之乃滿嚥其三分而留二分與氣¶
俱嚥焉其名曰還精可以周而復始者也雞鳴而起扣齒三十¶
<pb:CK-KZ_JY238_01p097b>¶
六通至於三百則齒之搖者固齲者愈痛者止矣於是有食五¶
牙之方先東向扣齒九通而祝曰東方青牙紫雲流霞三素徘¶
徊玄霜玉羅服食晨暉飲嚥朝華旣已想以舌之上唇之外取¶
津嚥液三十過一舐接津液輒一咽而存青色入於其肝行之¶
十年東方老人來授以青眞之經矣次南向扣齒九通而祝曰¶
南方朱鳥丹霞太微九道降煙發布景輝服食靈晨飲以丹池¶
祝已以舌舐下唇之外取津嚥之三十過存液之赤氣入於其¶
心行之十年南極老人來授以景丹之經矣次西向扣齒九通¶
而祝曰西方上明飛霞金液服食太明素靈之精飲以玉酒晨¶
華啓靈使登虛皇上升高清祝已以舌舐唇之內取津而嚥之¶
<pb:CK-KZ_JY238_01p098a>¶
三十過存液之白氣入於其肺行之十年西方老人來授以素¶
符威神之符矣次北向扣齒九通而祝曰北方玄滋度雲啓胎¶
綠霞三升紫蓋蒼晨服食日華飲以瓊飴祝已以舌舐下唇之¶
內取津而咽液三十過存液之蒼色入於其腎行之十年北極¶
老人來授以玄錄寶明之符矣次南坐上扣齒九通而祝曰戊¶
己之元黃素五雲四霞紫青八景九晨二明激輝七曜靈尊和¶
津灌氣服食中元琳華親胎飲以醴泉祝已以漱滿口之中玄¶
膺內外及舌齒之間上下表裏通匝取津而隨咽之四十過存¶
液之黃色入於其脾行之十年中央黃老君來授以黃氣陽精¶
藏天隱月逐綠章青腰虎書矣此五符者皆可以一合而上升¶
<pb:CK-KZ_JY238_01p098b>¶
者也夫玄與四老俱升者則四極老人復一時俱降同共上昇¶
乃各隨方而游非一一先去也然其次可以常行之不必雞鳴¶
平坐寂念體神清閑皆可爲之也¶

** 　　鍊精篇(雞鳴而興咀嚼玉泉外禦百侮內安三田)¶
孫眞人曰清旦未語之時咀嚼玉泉而徐嚥之凡二七過於是¶
叩齒十有四久行之其精滿矣潤乎一身髮欲常理齒欲常扣¶
津欲多嚥氣欲常清手欲在面足欲頻行耳欲常摩目欲常搓¶
凡寅之時而爲導引焉扣齒三十有六以集其神存想丹田五¶
臟之色之象而一周焉然後澄也二息并絶其念使其心常存¶
於下丹田(行住坐卧常如此存心)久之神氣自住諸疾不生若夫怨怒憂¶
<pb:CK-KZ_JY238_01p099a>¶
懼煩惱邪之思欲奔競修眞之大禁也一動則元氣損矣此之¶
謂內丹陰施惠於人此之謂外丹¶

** 　　純陽篇(太一之鼎以酉爲模呼吸百刻是謂神符)¶
黃帝游於青城之野見廣成子岐伯黃谷子而問道焉於是得¶
百刻之神符純陽子曰刻始於一而吾之息百二十有五焉子¶
午卯酉之時其刻九餘八而已盈乎百之數則呼吸定於一通¶
乎晝夜吾之息萬三千五百環周於身於是經絡血脈流行五¶
十營而內丹生矣曰卯曰酉二分之數也其可不明乎仲春之¶
火太陽也謂之火忌於是察進退之理以龍從虎而神符斯至¶
矣蓋吾以兌之金爲澤水生於金金生於土而爲太一之鼎是¶
<pb:CK-KZ_JY238_01p099b>¶
所謂酉模也吾方進火焉三千日而珠琳成甲膽也(子戌申午辰寅)乙¶
肝也(未卯酉巳亥丑)丙小腸也(子申午寅辰戌)丁心也(丑卯巳未酉亥)戊胃也(子寅辰午申戌)¶
己脾也(丑卯巳酉未亥)庚大腸也(子辰寅戌午申)辛肺也(酉卯巳丑亥未)壬膀胱也(子午¶
寅辰申戌)癸腎也(丑卯巳未酉亥)是所謂純陽也天地無之則萬物不生矣¶
吾得之以爲生成之方壬爲天機丙爲地紐以六甲還天地終¶
五之道斯大道也古之鼎有五其大容水二升其高五寸半其¶
名曰丹砂按天地之元氣也容水一斗其高一尺其名曰秋石¶
按乎十干皆九日而更焉容水一斗六升其高一尺六寸其名¶
曰白馬按日月之數日更焉容水二斗八升其高二尺八寸其¶
名曰白雪按二十有八宿旬有五日而更焉容水二斗四升其¶
<pb:CK-KZ_JY238_01p100a>¶
高二尺四寸其名曰黃芽按二十有四氣亦日更焉今之鼎有¶
九九陽數也鼎之實金汞丹砂也其大五升隨其形五日而更¶
九日而周¶

** 　　華陽篇(日月之樞天地之機華陽著書憲章其師)¶
華陽子曰吾有返老還童之方焉內丹就則眞氣生矣外丹成¶
則凡骨健矣純陽子曰晨興則嚥惡濁之津以開其胃呵心之¶
氣以搓其臉夫心氣者升則爲色散則爲脈流則爲血凝則爲¶
膏矣次以濃津塗其尺宅內接眞氣自然酡顔夫欲採益下元¶
者則採龍虎之精凝於黃庭而爲內丹內丹者可以得長生者¶
也鍊金石補丹田爲內大藥大藥者可以不死者也純陽子曰¶
<pb:CK-KZ_JY238_01p100b>¶
手搓臍之下以盡九九之數復以左右手更換兜其外腎其數¶
以九焉及乎晡時則嚥氣而搐外腎收膀胱之氣於丹田納心¶
之氣於下部心火也當常降於下默照如火輪之旋轉焉其驗¶
雖遲其功大矣故曰腎者氣海也心者神都也保守無虧搓之¶
兠之搐之嚥之左右手抱其臍旣困則卧而屈膝焉以外腎與¶
臍相對自然下元堅固而交合內丹矣凡交坎離者必取其卯¶
酉之時可也交龍虎者必取其子午之時可也古之上聖養陽¶
不養陰鍊龍不鍊虎孰測其妙哉夫用卯以交於坎離於是閉¶
息靜坐使氣液相向內滋乎五藏外充乎四體焉用午以交於¶
虎於是滿口含津使鉛投於汞丹砂凝結採補還丹成矣腎中¶
<pb:CK-KZ_JY238_01p101a>¶
生氣以氣還腎其名曰小還丹心中生神以神還心其名曰中¶
還丹腦中生髓以髓還腦其名曰大還丹龍虎交者小還也內¶
觀者中還也肘後者大還也純陽子曰殺夫救婦當尋其母審¶
五行之生剋隨四時之盛衰可謂盡善矣雖然殺夫尋母止可¶
救補於五藏之不足而已引子殺鬼止可抽瀉本宮之有餘而¶
已凡本宮之不足當尋母而呵之使氣還於田子母相生般運¶
鍊形焉太陰鍊形者何也以咽中取水灌乎四支玉液鍊形者¶
是也太陽鍊形者何也以丹中馭氣焚於百骨金液鍊形者是¶
也陰鍊陽其效遲矣陽鍊陰其功細矣夫於亭午氣王之時靜¶
坐升身鼻中出息不厭其長也氣滿而汗微出其名曰眞珠浴¶
<pb:CK-KZ_JY238_01p101b>¶
午之後氣弱之時偃卧運氣於手足之間而不凝滯及其氣滿¶
則收還於丹元再收不厭其多也將入丹元頻嚥頻搐斯爲妙¶
矣若夫肘後還精補腦之餘眞水下降而用旣濟之訣與夫還¶
丹之餘氣上升而焚身於時皆不可以用此也金石可取爲外¶
丹而客氣終不爲吾身也坎離可採爲內丹而虛氣終不能常¶
用也昔人取眞陰眞陽凝結而爲內丹於氣之中復取眞氣還¶
於黃庭其行之也當於亭午五氣會合之際注意採之此乃赫¶
赤金丹一日自成旬日進功奪三百之期者也辰巳之交採肝¶
之精英其名曰青金丹未申之交採心之精英其名曰紅液丹¶
子午之交採脾之精英其名曰黃芽丹戌亥之交採肺之精英¶
<pb:CK-KZ_JY238_01p102a>¶
其名曰西華丹丑寅之交採腎之精英其名曰太微丹凡有一¶
丹斯可以壽百齡矣五丹鍊聚久視之法也取眞氣以煉氣於¶
是乎氣中有氣其氣生神神在卽形在矣隨大運以鍊眞氣隨¶
小運以鍊元氣固可以長生延年者也然未若一日而鍊五氣¶
十日而結大丹絶念以守眞息留氣以養元神始在五臟次餘¶
一宮氣中生神鍊神合道者也周天火候之理蓋不一焉閉息¶
以攻病脅腹以補衰升身以通經絡按胯以健腰膝所貴乎時¶
日無差進退有數加減當理抽添合宜而已善鍊丹者以三昧¶
之氣依乎周天之運五日一氣節次而進之積之百息曰小成¶
千息曰中成萬息曰大成午之前鍊形不厭乎頻昇而引也午¶
<pb:CK-KZ_JY238_01p102b>¶
之後鍊丹不厭乎頻嚥而飲也進火何以加減乎始以乾者也¶
次以兌終以坤始以鍊次以兩終以斤皆進火之理也內觀者¶
何也觀己不觀物觀內不觀外者也吾有觀心之法一念不生¶
如持盤水湛然常清焉吾有觀天之法終日靜坐默朝上帝焉¶
吾有觀鼻之法常如垂絲鼻上升而復入降而復升焉內觀之¶
至也則氣入泥丸神超內院矣彼沙門入定久而昏寂止於陰¶
神出殻而已道家坐忘久而頑著神氣豈能成就哉故內觀之¶
法以淨心爲本以絶想爲用下心之火於丹田不計功程蓋如¶
達磨所謂一念不漏自然內定而結元神焉夫氣胎息易行而¶
難就者何也爲有妄識心者也眞胎息難行而易成者何也爲¶
<pb:CK-KZ_JY238_01p103a>¶
有清靜性者也胎息之訣閉其所入之氣留其所傳之息綿綿¶
若存用之不勤可也於是有朝元之方於子之時氣生及午而¶
上朝於心於午之時液生及子而下還於腎龍虎交而成丹其¶
名曰下朝元以鉛汞分胎以成其神三陽上升於內院其名曰¶
上朝元夫鍊氣而氣見本色矣鍊神而神入元宮矣以眞火散¶
其陰魔於是丹就而氣自朝焉氣眞而神自朝焉於午之前靜¶
坐鼻之中長引其氣自合於中元矣於子之前靜坐歛身嚥氣¶
則自朝於下元矣日出之前靜坐升身偃脊則氣自朝於上元¶
矣何以謂之還精補腦乎夫精在於腎以氣補之可以長生者¶
也氣在於心以神安之可以不死者也髓出於腦以眞陰眞陽¶
<pb:CK-KZ_JY238_01p103b>¶
補之可以返老還童者也若夫抽腎之氣於肘之後飛入上宮¶
是以眞陰補之也還其眞氣而內觀超於內院是以眞陽補之¶
也終日嘿嘿忘慮絶機二氣互交凝於髓海是以陰陽補之也¶
眞陰補之其法不出丑寅之間升身直腰偃胷閉其雙關而動¶
焉少者月開之老者百日開之開其雙關而復閉其上關開數¶
如前旣入上宮卽旣濟矣旣濟未濟何道也坎離匹配者滋益¶
五藏未能成丹也龍虎交際者聚集五氣而未能朝元也惟丹¶
成於未濟神會於純陽而後可也純陽子爲陸居神仙長生不¶
死者坎離相交之功也爲純陽上眞棄殻升仙者龍虎相交之¶
功也坎離之交在於離之卦含津引氣是也陰中取陽陽中取¶
<pb:CK-KZ_JY238_01p104a>¶
陰可以長生不死而已卽日其丹成純陽之氣生則不比乎腎¶
氣之中有陰虎者也卽日其髓滿純陽之水降則不比乎心液¶
之中有陽龍者也上水下火旣濟之義也故無鼎中之眞水不¶
可以制純陽之氣無丹中之眞火不可以鍊純陽之質一升一¶
降以陽鍊陰陰盡純陽於是陽神自聚上朝於天宫指日而出¶
殻矣旣濟之法者蓋取午之前前起後起於焚身法中而用還¶
丹嚥法者也出入分形者何道也或以鼻之上垂絲使升入天¶
宫焉或以地涌起物象使神離於本位焉俱可以分形者也或¶
以鶴出巢而沖天門或以龍出水而入碧落或以三級紅樓或¶
以七層寶塔或以花村或以枯木皆可以出殻者也是之謂調¶
<pb:CK-KZ_JY238_01p104b>¶
神升仙之法歟夫人之始卽父母之精血而爲腎腎者丹也卽¶
吾之身陰陽而爲丹者眞丹也丹成則眞氣生矣至於眞氣足¶
而後始可以造化焉升之鍊形則騰舉矣留之鍊氣則棄殻矣¶
若無內丹止用腎氣之升納以求分形則不過乎陰靈誤出於¶
天門鬼仙之道也保守腎氣取陰陽之粹凝而爲丹丹成氣足¶
隨時鍊氣則元氣朝而眞神集矣隨方調神神自成體又何必¶
調神之法分形之像乎學者患址不立而求分形之訣縱或能¶
出天門而往來不熟出入有差冥冥眞靈不能再入其身是謂¶
之咎亦可悲夫¶

** 　　觀天篇(一氣之元以道爲本水火以交陰陽以運)¶
<pb:CK-KZ_JY238_01p105a>¶
沖虛子(本太上所論沖虛子注釋)曰元氣者以道爲本要在乎精勤於水火¶
水火者何也心腎之氣液相生者也於是鍊其陰陽陰陽者何¶
也日魂也月魄也使之和暢而不失其度焉金木相刑者也因¶
刑而成器矣龍者陽而生於離者也虎者陰而生於坎者也此¶
黃芽之名者乎修道者有三界焉首者天界之首也是爲上元¶
天谷泥丸之宫萬神之所聚焉三萬六千神之所經由焉蓋運¶
用升降般神入腦之路歟大槌骨者天界關也升沉上下往來¶
循環之途一撞可以達於天關矣自下而升是爲轆轤之關其¶
中有藥是爲黃芽白雪者乎心者絳宮也心安則神安心亂則¶
神亂萬神於是取則焉其形丹鳳其名赤龍蓋屬南方之火者¶
<pb:CK-KZ_JY238_01p105b>¶
也以心之液鍊肺之氣則爲金膏矣絳宮之後有太玄之關血¶
臟之府何也心之中生乎眞水眞水者玄也臍之下三寸其名¶
曰大海內有龜蛇潛藏元氣者也修生者能知所以呼吸斯養¶
眞之本乎左者腎也右者命也抱守元氣烹鍊性命煆陰以爲¶
陽可以安樂延年矣腎之中有神焉未悟則謂之烈女旣成則¶
謂之元君未鍊則爲元龜已鍊則爲白鹿其二首四足者歟大¶
海有寶瓶焉其藏眞精謂之九還七返不死之丹後有尾閭之¶
關中有二竅通於轆轤從尾閭而上始運也過於太玄再運也¶
過於轆轤斯一撞而通二關者也左者文氣也右者武氣也上¶
通於天界左有青龍右有白虎此二氣也世之人於子之後午¶
<pb:CK-KZ_JY238_01p106a>¶
之前漱嚥其津液華池然三關未啓則爲納氣於空寂嚥水於¶
虛腸何以得納於極陽之首泥丸之宮而造化乎必子之後一¶
陽初生安罏下火集陽神於內院擒龍虎於壺中此煆鍊精華¶
驅逐鬼神之妙者也人之一呼一吸也其行各三寸定其一息¶
則晝夜行一萬二千有五百息而周於一身定息般運則龍虎¶
之胎可以成矣老子曰知其母復知其子旣知其子復守其母¶
子母相戀同守於明堂則內之神嬰不絶矣明堂者泥丸也子¶
母者陰陽之本也其要何如哉養其陽神鍊其陰魄精以爲氣¶
氣以爲神神以合道功成行滿乃長生久視之道也¶

** 　　觀空篇(動或不撓滯或不通當究其極以觀五空)¶
<pb:CK-KZ_JY238_01p106b>¶
希夷先生曰欲究空之無空莫若神之與慧斯太空之蹊也於¶
是有五空焉其一曰頑空何也虛而不化滯而不通陰沉胚渾¶
清氣埋藏而不發陽虛質樸而不止其爲至愚者也其二曰性¶
空何也虛而不受靜而能清惟任乎離中之虛而不知坎中之¶
滿扃其眾妙守於孤陰終爲杳冥之鬼是爲斷見者也其三曰¶
法空何也動而不撓靜而能生塊然勿用於潛龍乾位初通於¶
玄谷在乎無色無形之中無事也無爲也合於天道焉是爲得¶
道之初者也其四曰眞空何也知色不色知空不空於是眞空¶
一變而生眞道眞道一變而生眞神眞神一變而物無不備矣¶
是爲神仙者也其五曰不空何也天者高且清矣而有日月星¶
<pb:CK-KZ_JY238_01p107a>¶
辰焉地者靜且甯也而有山川草木焉人者虛且無也而爲仙¶
焉三者出虛而後成者也一神變而千神形矣一氣化而九氣¶
和矣故動者靜爲基有者無爲本斯亢龍回首之高眞者也¶

** 　　太清篇(五行四象修道之要夫能知之於以觀妙)¶
修道者必明夫五行四象焉(四象者一曰金翁二曰姹女三曰嬰兒四曰黃婆)然後知¶
陰陽升降七寶運用之理矣五行者五藏也肝者木也其干甲¶
乙其中有氣名曰青龍道於夾脊之左經絡之上流而入於其¶
目其化爲淚淚者眞水之餘氣也流而入於上腭之左是謂金¶
液者也肺者金也其干庚辛其中有氣名曰白虎道於夾脊之¶
右入於其鼻其化爲涕涕者眞金之餘氣也流而入於上腭之¶
<pb:CK-KZ_JY238_01p107b>¶
右是謂還丹者也心者火也其干丙丁其中有氣名曰朱雀道¶
於心脈之絡入於舌下其化爲津嚥而入於心其化爲血血者¶
眞火之餘氣也流而入於舌之左是謂神水者也腎者水也其¶
干壬癸其中有氣名曰玄武道於前之經絡之右而入於其耳¶
流於舌之右是謂華池者也脾者土也其干戊巳其中有氣名¶
曰螣蛇道於後之經絡之上運而入泥丸其化爲涎涎者眞土¶
之餘氣也流而入於唇下是謂黃芽者也¶

** 　　金丹篇(以養其氣以煉其形澄心絶慮斯返眞精)¶
茆君曰夫欲行功莫先養乎氣氣旣養矣然後留精以煉形則¶
眞精返而元氣還矣吾嘗靜居澄心絶思勿窒其心而息調焉¶
<pb:CK-KZ_JY238_01p108a>¶
於是爲之導引使四支通暢取眞水含養在於鼎次開夾脊二¶
十有四關以內外之火焚其三關此精氣之要津也坐久而氣¶
閉以轉火車三轉則金精斯起矣數終乎九然後以水火下至¶
於丹田其名有九曰水火旣濟曰坎離相交曰夫婦相投曰日¶
月交合曰乾坤混沌曰金木相刑曰龍虎相會曰鉛汞和合曰¶
陰陽匹配行之則其氣通流身如浴焉其形於是乎光澤如此¶
火車之運轉至乎八十有一其數畢矣凡於子之後則其臍之¶
下有火炎炎冷疾除矣毫毛之疾不能加也吾試叙其工夫一¶
之日其心亂而煩二之日穀氣亂於腹內而有聲三之日精亂¶
時有氣出四之日神氣亂而昏五之日眞火逼乎三尸其蟲盡¶
<pb:CK-KZ_JY238_01p108b>¶
行六之日臍之下熱是眞火至於丹田二火合也七之日二脅¶
鳴眞氣周於腹八之日水火交結丹田與臍之下常動焉九之¶
日背脊熱矣關節欲通眞氣漸升於腦二九運眞火至於上丹¶
田時有物下焉狀如雀卵宜鍊而吞納焉三九腎堂通於關節¶
氣騰於腦如水之寒於是火車逆行循環無定止煉之如雪而¶
鼎之上其寒颼颼然四九神氣清矣鼻之中出入無滯五九其¶
數四十有五神物見矣六九華池水盛溉灌百脈而不枯七九¶
關節鳴而幽通遍於其身坐於密室其體灑然如遇風身中之¶
氣自然入矣八九其體輕健其精不泄自然流轉在乎中央是¶
謂法輪之運轉者也於是九九八十有一氣脈通暢其爪紅鮮¶
<pb:CK-KZ_JY238_01p109a>¶
除其絶陰手足常汗顏色改易凡八者其行不廢至於百日少¶
通運焉則眞汞眞鉛於是乎生若犯乎房色則有膨腹之疾故¶
色心未除暮夜飲酒不可行也¶

** 　　泥金篇(坎離相交金水玄同黃芽白虎九載成功)¶
欲修身者先明四象五行焉次之究烹鍊之方下火三百八十¶
四銖(一斤也)九載成功此至道也黃芽者鉛之精華也白虎者汞¶
中交合而見其形歸於眞一者也鉛得汞而親斯從無入有者¶
歟汞得鉛而入體斯從有入無者歟變轉四象不失五行內外¶
坎離金木相配數壓卦爻日月開時混沌交泰天地合而三才¶
足矣從子至午修水火之運伏想禁制六周六甲子七返之道¶
<pb:CK-KZ_JY238_01p109b>¶
畢矣經曰鉛爲君汞爲臣鉛藥不眞其汞難親鉛藥是眞不失¶
家臣青腰使者赤白將軍金合二姓異族同群白虎爲元黃芽¶
作根變鉛爲粉化汞爲塵陰居陽內陽在陰巡日盈月昃寒暑¶
以分唯有我法與道長存故金丹十六兩可以變眞矣收黃芽¶
篩之淘之澄取而養之其名曰金砂子所謂金精者也復以水¶
銀白砂子五兩華池結成排壘入於神爐而固濟之養火五日¶
其火常五兩其藥抽至一斤入於神室以養之九轉於三田斯¶
成丹矣修氣者從冬至子之時先之以沐浴入於靜室然香東¶
向平坐閉目冥心扣齒三十有六次鳴天皷三十有六於是存¶
想焉左有青龍右有白虎前有朱雀後有玄武然後以舌漱玉¶
<pb:CK-KZ_JY238_01p110a>¶
液相連嚥之者三十有六相續不斷旣以存心在於下丹田其¶
神氣集於一其名曰水火相交曰子母相守必使其口鼻無出¶
入之氣如入禪定始爲妙也平旦至於午而如斯焉凡子之後¶
午之前行止寢興惟存心在於下田使其氣相守至四月六日¶
陽生旣足其神不散至十月六日陰生旣足一年周匝其氣乃¶
成結珠於下田大如雞子而常動轉焉九年氣足形圓其光滿¶
室十有八年髮黑齒生寒暑不侵八十一年藏府空曠其氣珠¶
自下田而來脾之上如日月相薄吞而嚥之自然飽滿於是其¶
氣珠離於下田而上結黃芽一百八十年其氣珠上朝於泥丸¶
時轉於頂其足常浮此上升之候也自然身出五色之氣化爲¶
<pb:CK-KZ_JY238_01p110b>¶
五色之雲浮於足下騰空而起入於崆峒之天坐於退骨之臺¶
冥心閉目其玄珠從頂而出化成一身逍遙自在是爲眞人子¶
者黑龜也曰癸曰丑至艮者五月日所出也寅者四月六月日¶
所出也甲者三月七月日所出也卯者二月八月日所出也乙¶
者正月九月日所出也辰者十月十二月日所出也巽者十一¶
月日所出也曰巳曰丙曰午午者赤鳳也曰丁曰未至坤者十¶
一月日所沒也申者十月十二月日所沒也庚者正月九月日¶
所沒也酉者二月八月日所沒也辛者三月七月日所沒也戌¶
者四月六月日所沒也乾者五月日所沒也曰亥曰壬此法日¶
月者不可不知乎此也凡欲修身者於丑之時東向平坐先扣¶
<pb:CK-KZ_JY238_01p111a>¶
齒次鳴天皷各三十有六乃用左右手抬臍之下者九過其名¶
曰三爻用肩左右紐九過其名曰返山用左右手相抱左右舞¶
者九過其名曰舞玉用其首左右視後精腠者九過其名曰虎¶
視金精用其首前點者十八過其名曰六爻上朝丹闕用其首¶
左右打肩者九過其名曰掣擺金精盤足而坐想足板內水漸¶
入精腠穿於青宮上入於泥丸去前明堂下穿於肺肝心腎脾¶
內而過如是者八十一過行之九載道斯成矣此神仙換骨之¶
法上士延齡之方也甲乙之日瞪目行肝之氣九口而爲三十¶
六嚥焉丙丁之日左右手叉抱後頸行心之氣九口而爲八十¶
一嚥焉庚辛之日行肺之氣左右手上托二十七口而爲七十¶
<pb:CK-KZ_JY238_01p111b>¶
二嚥焉壬癸之日左右手叉抱其膝行腎之氣三十六口而爲¶
一百八嚥焉戊己之日行脾之氣撮口嚥之十五口而爲二十¶
三嚥焉肝者東方甲乙木也故肝之氣名曰青龍其氣從後脊¶
腠左脈而上來入於神門神門者目也目中化涙是爲眞木涙¶
之餘氣流入於左腭之上其大如一黍是爲還丹焉肺者西方¶
庚辛金也故肺之氣名曰白虎其氣從後脊腠右脈而上來入¶
於玄門玄門者鼻也鼻中化涕是爲眞金涕之餘氣入於右腭¶
之上其大如一黍是爲金液焉心者南方丙丁火也故心之氣¶
名曰朱雀其氣從前腹左脈而上來至於鐵牛鐵牛者舌也舌¶
下至於心中化血是爲眞火血之餘氣流入於舌下之左是爲¶
<pb:CK-KZ_JY238_01p112a>¶
神水焉腎者北方壬癸水也故腎之氣名曰玄武其氣從前腹¶
左脈而上來至於般若船般若船者耳也耳下至於腎中化精¶
是爲眞水精之餘氣流入於舌下之右是爲華池焉脾者中央¶
戊己土也故脾之氣名曰螣蛇其氣從後脊腠左右而上來至¶
於泥丸泥丸者腦也腦化涎是爲眞土涎之餘氣流入於上下¶
唇是爲黃芽焉四象者何謂也金翁者唾也黃婆者涎也嬰兒¶
者精也姹女者血也夫人一日一夜十二時或夜長日短或日¶
長夜短其十二時時有八刻刻有六十分於是十二時者共九¶
十有六刻內有乾坤艮巽共四刻餘二十分四六二十四則爲¶
二百四十有八分此通乎百刻者也凡一口氣出入其長三寸¶
<pb:CK-KZ_JY238_01p112b>¶
故一口氣爲一息一息爲火一銖二十四息爲火一兩三百八¶
十四息爲火一斤一萬三千五百息則爲眞火三十有五斤二¶
兩十有二銖一時之氣其長六千袄七百五寸十二時則爲長¶
八萬一千寸矣晝夜百刻之中於是定二八之門烹鍊大丹假¶
七物以成七寶斯有八陰八陽之圖焉子者八刻陽也黑龜也¶
丑者八刻陰也艮者一刻陽也寅者八刻陽也卯者八刻陰也¶
青龍也辰者八刻陽也巽者一刻陰也巳者八刻陰也午者八¶
刻陽也赤鳳也未者八刻陰也坤者一刻陰也申者八刻陽也¶
酉者八刻陰也白鶴也戌者八刻陽也乾者一刻陽也亥者八¶
刻陰也老子曰修身者先養神養神者先養氣養氣者先養腦¶
<pb:CK-KZ_JY238_01p113a>¶
養腦者先養肥養肥者先養精養精者先養唾養唾者先養水¶
水者華池之津液元氣之精者也水在於肺化爲唾其色白象¶
金也常爲心脈所灼故其唾流於心化爲血其色赤象火也常¶
爲腎脈所克故其血流於腎化爲精其色黑象水也常爲脾脈¶
所侵故其精流於脾化爲涎其色黃象土也常爲肝脈所克故¶
其涎流於目化爲淚其色青象木也腦有二脈下連於脊腠降¶
至於臍之下一寸有三分其名曰氣海海者神氣精所盛者也¶
故曰水能養萬物水竭萬物枯矣若夫元氣未通則難窮妙用¶
焉元氣者人之性命也其性屬脾脾出於意意發而心難留者¶
也夫能適正則識性矣眞五行烹鍊者何也地三也白虎也天¶
<pb:CK-KZ_JY238_01p113b>¶
三也赤鳳也黃婆也黑龜也風三也青龍也山三也眞五行八¶
卦者何也地三也白元也天三也赤龍也中宮也玄龜入海也¶
巽三也青蛇也山三也内八卦眞五行入鼎者何也坤小腸肺¶
大腸也乾心也艮腎也巽肝膽膀胱也夫身者神氣之虛宅也¶
氣者神之父也神者氣之母也神氣存則長久矣運至於元根¶
則成聖矣修身者必明五行曉八卦吾用火三百八十四銖內¶
以應乎卦爻之數也然八卦者從肝起焉肝震爲雷膽巽爲風¶
心離爲火小腸坤爲地肺兌爲澤大腸乾爲天腎坎爲水膀胱¶
艮爲山於是肝生七子卯震青龍之位焉是爲膽常心豐小腸¶
豫肺歸妹大腸大壯腎解膀胱小過於是膽生七子巳巽風之¶
<pb:CK-KZ_JY238_01p114a>¶
位焉是爲心家人小腸觀肺中孚大腸小畜腎渙膀胱漸肝益¶
於是心生七子午離朱雀姹女之位也是爲小腸晋肺睽大腸¶
大有腎未濟膀胱旅肝噬嗑膽鼎於是小腸生七子坤之位焉¶
是爲肺臨大腸泰腎師膀胱謙肝復膽升心明夷於是肺生七¶
子酉兌白虎之位焉是爲大腸夬腎困膀胱咸肝隨膽大過心¶
革小腸萃於是大腸生七子乾之位焉是爲腎訟膀胱遯肝無¶
妄膽遘心同人小腸否肺履於是腎生七子坎眞武之位焉是¶
爲膀胱蹇肝屯膽井心旣濟小腸比肺節大腸需於是膀胱生¶
七子艮之位焉是爲肝頥膽蠱心賁小腸剝肺損大腸大畜腎¶
蒙此內八卦各七子六十四卦亦各七子而成七夫七婦斯乃¶
<pb:CK-KZ_JY238_01p114b>¶
七返者也其名曰七寶七寶者氣也血也精也津也液也涕也¶
唾也用眞火三百八十四銖鍊之九載而成功矣吾有眞五行¶
入鼎之圖焉乾坤艮巽者四隅也北者坎也黑龜也亥子丑屬¶
焉亥之卦曰坎曰震曰坤曰兌子之卦曰節曰賁曰小畜曰復¶
丑之卦曰大畜曰解曰鼎曰臨東者震也青龍也寅卯辰屬焉¶
寅之卦曰大有曰旣濟曰常曰蠱曰同人曰咸曰漸曰泰卯之¶
卦曰晋曰革曰睽曰大過曰無妄曰訟曰大壯曰小過右水而¶
左風艮盖巽居其隅者也南者離也赤鳳也巳午未屬焉巳之¶
卦曰乾曰艮曰巽曰離午之卦曰遘曰豫曰旅曰困未之卦曰¶
遯曰屯曰家人曰革西者兌也白虎也申酉戌屬焉申之卦曰¶
<pb:CK-KZ_JY238_01p115a>¶
否曰師曰損曰隨曰益曰未濟曰歸妹酉之卦曰明夷曰需曰¶
頤曰蒙曰蹇曰升戌之卦曰觀曰中孚曰剝曰豐曰噬嗑曰謙¶
右地而左天蓋乾坤居其隅者也處於靜室握固扣齒三十六¶
望曰初出大步者九飲其曰華者十八(十八口)從天門而入焉月¶
出亦如之可奪天地造化之機助於金丹資於神氣¶

** 　　金碧篇(道之要妙莫大元一能鍵其關生死之宅)¶
扶桑紫陽君曰元氣者包十三徒者也口者藏之門戸也舌者¶
藏之關鍵也三關出入之城六府去來之戸者乎五味甚則齒¶
勞而口爽磨喉而消胃腸淡而心煩是以塞兌閉關而守其中¶
者爲可也鼻者牕牖也牕牖靖則神思安神思安則清靜矣百¶
<pb:CK-KZ_JY238_01p115b>¶
關調則長生矣心有九用以驅九竅聖人獲壽而安志者保其¶
心也大腸一丈有二尺中元氣之府也食滿則立食空則傾厚¶
則無疾薄則消形是以聖人欲厚其腹腹厚無滓則不死者也¶
厚腹者何也棄味者也小腸八尺津液之源也中連百關故大¶
腸者洞也小腸者穴也塞洞閉穴則獲長生矣心之氣至於腎¶
而合於耳故多聽則勞心塞聰則志靖也肺者津液之府也五¶
臟者順之則康逆之則病乾之則熱濕之則冷夫飲食在脾消¶
鎔在胃是以脾受陽息而左搖胃受陰息而右動胃閉則人死¶
脾搖極則魂喪矣嗚呼五藏由脾者也生死由胃者也胃安者¶
在胃息味而已五藏者安之從神也搖之從氣也氣滿則神安¶
<pb:CK-KZ_JY238_01p116a>¶
神安者長生之道也道莫大乎元一元一者元氣也是生死之¶
門戸掩閉之關鍵也魄者陰也魂者陽也寤則主其魂寐則主¶
其魄是以眞人不夢者守魂而靜魄也不滅者守魂者乎不思¶
者靜魄者乎如是則眞氣常存而不死矣欲安其身者安其心¶
不安其心則喪其眞故安身者存眞者也眞人化胎而起骨者¶
其氣也哉金石之要不越九一之數者也吾有龍虎之訣曰宛¶
宛青龍舉世難逢沉浮不定往來無從下則九泉高則太空得¶
水則變舉西則東陰極陽化陽爲陰功神之爲首水之爲蒙陰¶
變爲陽其神卽通吹而霧起變而靡蹤九九轉合三三道融白¶
虎夭矯東厭龍西虎之勢力千牛可齊遇乎青龍須臾首低龍¶
<pb:CK-KZ_JY238_01p116b>¶
經九火虎伏弗迷自相眷入爲夫爲妻龍不水則不變虎不火¶
則不摧水者龍之窟火者虎之媒自然從之和合如泥龍飛於¶
天虎悲而啼朱雀之訣曰朱雀火精火不在城火化爲土白虎¶
凝形赫赫炎火斯須不停制之有法定之無名青青白白異草¶
殊英爲黑之初爲白之靈一左二宮徘徊神迎火盛在城火而¶
有榮岌岌嵩嵩木高自榮欲入不入乍黃乍青忽黑忽紫失成¶
不成定心鎖志其路自平玄武之訣曰有神有文如雨如雲能¶
凡能聖如人如眞入火不改跨水爲鄰九龍之路八艮之津還¶
丹之首金液之賓爲君爲臣失我亡身去則汞去來則汞臻如¶
塵之積惟海是珍服之者死鍊之者生或爲之離或爲之陰得¶
<pb:CK-KZ_JY238_01p117a>¶
火一聖拒水二金還丹事畢保之在心四事歸三之訣曰九鼎¶
之數四事之功同歸於首九章之從八八還九還丹之蹤玄武¶
者龍之使朱雀者虎之童逢其法象八合四通六六積意可陽¶
可陰爲心爲腸乃爲黃金六合地數之訣曰玄黃之道天地之¶
章其九爲數其陽爲長互變萬物天地全藏爲一爲三其來遂¶
彰八節之數大乎必强一一九九煒煒煌煌清濁立至日月之¶
旁一七五三爲紀爲綱感在其內施而外昌地合天數之訣曰¶
龍虎之道天地之經日月之數必在著明自於此門以取陰陽¶
地數之道四六之常自明其陰假陽而從陰化爲陽其光朦朦¶
地連於天與日月同於兹大功地數之蹤陰陽消鑠之訣曰陰¶
<pb:CK-KZ_JY238_01p117b>¶
去陽薄天道交矣八九旣還其陽返矣有陽之中達生九數感¶
陰陽之氣混沌九分而成九鼎九鼎數畢黃金成而還丹就矣¶
八卦還丹之訣曰乾爲天坤爲地化地爲天鉛成一乾從一展¶
轉陽坤體全九鼎神水玄中又玄丹從火化水爲陰堅華池坤¶
舍神水丹鉛一左三右去來三邊陽大陰小去陽還丹八七六¶
五華池舍安三五之數五行所遷八卦之首乾坤往還出入虛¶
無之訣曰天地之數陰柔陽剛陽中有陰陰中有陽化陰爲陽¶
化陽爲陰陰陽反覆忽浮忽沉日月四氣天地交侵一往二至¶
爲癸爲壬出入虛無聖化之心無師之訣曰分兩差阻時日不¶
親沉浮不見上下乖分離離在似恍恍來聞成我之骨長我之¶
<pb:CK-KZ_JY238_01p118a>¶
魂不喪其身與天爲鄰八石之訣曰八石之化四來之風九極¶
之眞來往可侵道冀在腹時任於道存陽爲陰返覆遮胃分天¶
入地由於八石金粟銀泥變增立至硝碙合之訣曰二物得氣¶
陰陽合從八往九入其來莫從三生九沐上下和同天地之道¶
日月咸通順法天理二石之功雌雄運動之訣曰天附日月以¶
爲明四氣以爲序廣移八節遠附六陰多施則剛矣列半則雌¶
雄之道也故還丹之數共二陽而爲二陰同爲大用以安四極¶
生於九鼎而一陽伏焉九事之變化者也汞合太陽之訣曰舉¶
代之聖莫比水銀生也爲石化也爲珍在火爲寶而與鬼鄰出¶
入聖道潛通眞人義合八節眾仙所欽鉛錫成功之訣曰鉛汞¶
<pb:CK-KZ_JY238_01p118b>¶
合道體本得眞日月之大天地之神九鼎之初同得清平金液¶
之宅清濁以分金舍丹戸四象之心鉛金液之訣曰五金爲世¶
之珍成液也爲世之神得陰水而合玄武感造化而爲至眞存¶
大者自小陰化者陽新如得其汞斯爲眞人汞也見煖則化見¶
水則分白鉛液之訣曰紫洞玉津其神通天還丹之首八卦之¶
先大爲之陰復爲之陽日月之數其道獨彰鐵石銅化¶
　神液之訣曰五累是附三三同歸爲一爲先天地之基天何¶
自得金石毗毗欲入不入三四加之從七從八亦能依之九九¶
之道二四分之其原雖異功歸一岐總前液之訣曰守一陰而¶
知一陽焉運五行而使元氣焉知氣息而化滯形焉金液之法¶
<pb:CK-KZ_JY238_01p119a>¶
在乎九泉七石九泉七石者在於華池也華池生乎五金花五¶
金花成乎九鼎於是玄武北走朱雀南飛白虎坐伏青龍大馳¶
還丹之事畢矣故陰化而陽絶者斯死矣乎眞存而陰陽不絶¶
者斯眞人乎¶

** 　　還金篇(乾坤之祖宇宙之靈中有至精在乎窈冥)¶
海蟾子(劉昭遠燕人)曰金丹者天地之氣宇宙之靈也乾坤之祖日¶
月之精也其乃恍惚之中括在二儀杳冥之內包含一物配甲¶
庚定離坎絶水火布炎涼列君臣走龍虎使陰陽還鉛汞區分¶
有定節候無差九轉則爲金液三年則爲瓊丹故吾所謂還者¶
還返七源之妙有明九轉之天關者也金者朱汞之眞鉛黃芽¶
<pb:CK-KZ_JY238_01p119b>¶
之眞液者也於是乎有靈之九神無爲之一主皆萃於此書焉¶
訣曰交加南北合西東造化流源奪禹功一馬驟歸三島外六¶
神長在五湖中烹煎爐裏收丹雪滌蕩華池散黑風閃電激開¶
光世界夜明方見是眞龍至游子曰深乎其言此還丹之微妙¶
者乎¶

** 　　還元上篇(元氣之始如黍之大鍾則形聚離則形壞)¶
人者三才之一也天未嘗崩也地未嘗陷也而人之死者林林¶
其多何也人者其靈壽共四萬三千二百餘日其神三萬六千¶
元陽眞氣其重三百八十有四銖內應乎乾三三而皆不知保¶
使之散焉所以中道而人閼也乾者六陽具而未之動作施泄¶
<pb:CK-KZ_JY238_01p120a>¶
也如是能修行焉眞仙之道也自年十有五而至於二十有五¶
施泄不止則其虧四十有八銖存者其應乎姤　　嗜欲之甚¶
加十歲焉其虧四十有八銖存者其應乎遯　　又不知養焉¶
加乎十歲其虧四十有八銖存者其應乎否　　天地之中氣¶
也又不知養焉加乎五歲其虧七十有二銖存者其應乎觀　¶
　又不知養焉加乎五歳其虧九十有六銖存者其應乎剥　¶
　又不知養焉八八六十四卦之終也元氣盡矣其應乎坤　¶
　坤者純陰也惟安穀而生其名曰苟壽雖然有明師焉示之¶
玄門猶可幾於道矣黃庭經曰有二十年猶可還蓋謂此也吾¶
於日南至之後竊天地之正氣謂之升日北至謂之降曰年曰¶
<pb:CK-KZ_JY238_01p120b>¶
月曰日曰時其中俱有陰陽焉歲則二至也月則二弦也日則¶
子之後午之前於時亦然也於是依法補之可以返陰而還陽¶
夫百歲之木液漏枯竭吾取木之稚者接之則更茂矣人豈異¶
於兹哉夫能固氣養精精以養神神不離體氣乃常住矣若夫¶
得明師授之以訣從而修之時加乎子執節而轉天罡其修金¶
鼎修之一年元氣增四十有八銖其應乎復　　修之二年運¶
乎赤龍承春之氣其雨濛濛海水騰於蓬島金鼎旣開其用巽¶
風其增四十有八銖其應乎臨　　修之三年而二氣交矣鼎¶
中之騰耀明矣龍吟虎嘯魂掣電奔其增四十有八銖其應乎¶
泰　　泰者立春之象也行之彌勤其增七十有二銖其應乎¶
<pb:CK-KZ_JY238_01p121a>¶
大壯　　其火之光盈矣赤龍出而風雷繁矣壺中之日月延¶
矣鼎之中涌乎碧波矣大壯者立夏之象也於是邪氣不入其¶
增九十有二銖其應乎夬　　於是制白虎而鎖青龍矣六年¶
積用乃成內復應乎乾於是火光赫然其爐紅矣於子午之時¶
識乎眞龍虎而可以任意分矣然修眞之要在乎去貪嗔愛欲¶
旣修之也一年易精二年易髓三年易骨四年易筋五年易髮¶
六年易形內氣不出外氣不入其名曰眞人¶

** 　　還元下篇¶
至游子曰易之道其精微乎古者爲卦或以二三四焉或以三¶
四五焉此互變者也至人修眞之方則以上九爲首初六爲足¶
<pb:CK-KZ_JY238_01p121b>¶
二三四五爲體焉六爻之變轉周流如榮衛之行於四時者也¶
然則六十有四卦之數合乎天地者也吾能用其數則與天地¶
一矣夫人所恃以生者形也形所恃以存者氣也氣鍾則形斯¶
聚矣氣離則形斯壞矣能知所恃而養之者其惟易歟吾之居¶
處欲靜茵欲厚衣欲適時之宜於是或於冬至或於日甲子焉¶
子之後披衣東向跏趺而坐東向者取乎生氣也扣齒三十有¶
六以左右手相摩俟其熱以手拭其目斯須以手掩其耳中有¶
細音如鐘如是者三然後以左右手上摩其面至熱徐運其舌¶
撩乎上腭者十有二撩乎下腭者十有二撩乎齒之外上唇之¶
內者十有二撩乎下唇之內者十有二其名曰赤龍之耕俟其¶
<pb:CK-KZ_JY238_01p122a>¶
津生卽漱之滿其口至熱則分三嚥之凡一嚥必取內氣內氣¶
者閉口以取於鼻中者也送於臍之下丹田想之若鼎而送氣¶
入其中焉然後復想心之火如熖下垂而燒其鼎故三十有六¶
息是爲一陽之爻也次又如前以再撩焉仍漱嚥焉二十有四¶
息是爲一陰之爻也如是者五焉積爲五陰之爻其名曰復復¶
之卦旣終於是定息少時想其氣如黃雲盤旋於脾胃之上良¶
久想其氣復至乎臍之下其變黃土覆乎鼎之上然後櫛其髮¶
其數踰百卧少頃如是一日之功畢矣月爲一卦周而復始月¶
至乎子復之卦也月至乎丑臨之卦也月至乎寅泰之卦也月¶
至乎卯大壯之卦也月至乎辰夬之卦也月至乎巳乾之卦也¶
<pb:CK-KZ_JY238_01p122b>¶
月至乎午遘之卦也月至乎未遯之卦也月至乎申否之卦也¶
月至乎酉觀之卦也月至乎戌剝之卦也月至乎亥坤之卦也¶

** 　　玉壺篇(金丹之要神水華池載言其用水火之資)¶
中條子(名章不載其姓以其後隱於中條故以名)嘗聞金丹之要在乎神水華池而¶
未通其旨其後遇太一眞人(名元龜)於岱宗示其秘曰石何堅兮¶
水何柔相應五行何日休焉知淑女數沈沒石坐土中水汨流¶
因曰子知華池乎華者火也池者水也乃天地之橐籥者也中¶
條子曰金水五行華池有何作用乎太一眞人曰萬物者自然¶
負陰抱陽而成焉若無日月之精氣陰陽之成熟則安有生育¶
哉且夫人之生在於胎中亦二氣相感而成者也十月陰陽滿¶
<pb:CK-KZ_JY238_01p123a>¶
足而後生其眞性蓋如砂中有汞生於眞金則知金丹妙用其¶
在於陰陽而後成鉛成汞者也明五行辨氣候寒暑相交陰陽¶
互用陰得陽而成熟陽得陰而起伏此還丹之要旨也夫木有¶
堅虛物有甘苦雖同陰陽之氣其性有異焉故金丹亦應於日¶
月之玄象龍虎起伏水火運用得四時之正候則有大功矣中¶
條子曰鉛汞何所作之乎太一眞人曰鉛白虎也汞青龍也然¶
非人間之物也汞生於金沙金沙產於鉛長生之寶也此道也¶
必擇道德慈慧者傳之若夫豪愎害物貪愛妬能狠戾恃己挾¶
勢凌眾位高傲下耽好酒色慳吝無捨不可傳也中條子旣得¶
其道踰二年復見襄陽尉曹之僮名嬰兒僮者太一之隸也將¶
<pb:CK-KZ_JY238_01p123b>¶
以成就中條子焉謂中條子曰參星者水也白虎之精也下而¶
爲寶知而鍊之可以爲還丹者也房星者木也青龍之精也日¶
月作水火偶合爲夫婦會之者同歸隔之者難趨故金鉛銀汞¶
丹砂者躋聖之寶也中條子怛然大驚遂吿以太一眞人水火¶
之訣僮曰此太陽之精髓轉換天地驅役鬼神者也修之則雲¶
興風起龍虎相交變易潛通五行相得非天人莫能知也中條¶
子曰僕之藥何時可成乎僮曰爐成一陽起純陰畢矣天地二¶
氣分於南北陰陽爲位掌握中間之日月焉僮并授以太一玉¶
壺十章其要曰房曰青龍參白虎日月朱雀是玄武欲知大道¶
玄元基須得中央戊己土房參也日月也皆所謂鉛汞者也¶
<pb:CK-KZ_JY238_01p124a>¶

** 　　大丹篇(神氣爲藥天地爲爐觀乎刻漏合易之符)¶
易成子(彭仲堪天臺人也)嘗遇至人謂曰無爲之道莫過乎金丹得道¶
必由乎金符焉故採金於麗水求玉於崑崗而後可也易成子¶
知其要於是著錄其言曰大藥者鉛汞也鉛汞之本體假乎五¶
行之鍊化因分汞以成鉛故鉛者五金之母也鉛有滓五金近¶
之而枯黑然白金者自於鉛礪之中以水火烹鍊而成眞是以¶
金汞相和卽柔伏如泥矣鉛汞者父子也相見則復爲夫婦焉¶
相制之義也兩相眷戀終乃不去若夫汞逢金而住烹鉛見金¶
鍊汞不去斯乃大藥者也經曰道生一一生二二生三三生萬¶
物故知鉛汞本根一體蓋一生二者也各居一方親親之義也¶
<pb:CK-KZ_JY238_01p124b>¶
經曰鳴鶴在陰其子和之其謂此歟於是知鉛汞者陰陽也浮¶
沉也一體二二物者也夫人之生以神爲根血氣爲本行道者¶
則以神氣爲大藥焉鉛汞者金丹也古人以爲至極者也不知¶
金丹而惟守房中之術者壽雖可至百歲而不可得仙何也以¶
其無神也鉛汞者日月也日月者水火也水火者龍虎也龍虎¶
者陰陽也陰陽者天地也天地者乾坤也乾坤者易之門戸眾¶
卦之父母也乾傳曰有六時乘之位何也有天時有地時散而¶
爲三綜而爲一焉歌曰二八子兮三七亥四六戌兮五酉兌正¶
九丑兮十臘寅十一太衝合卯內此天之十二時也又曰五更¶
二點正九月兔雞五漏四聲徹三七平旦是寅時四六日出寅¶
<pb:CK-KZ_JY238_01p125a>¶
無别五月日高三丈地十月十二月四更二點如逢十一月四¶
更初已上寅時明曉示此地之寅時也夫太陽之𨇠二十八宿¶
一晝一夜行乎一度一年一周天有一分二釐焉星辰日月者¶
東流也天道者西轉也天一晝一夜而周天是爲三百八十有¶
四度焉太陰者一月有四節自朔至於十五日有一遲一疾十¶
六日至於晦亦一遲一疾不合則不爲朔不衝則不爲望其遲¶
也日行十二度其疾也日行十四度七十四分半其平行也十¶
三度三十有七分行道者必視日月行度𨇠次盈縮五行經緯¶
爲之先也何也四時有節符五行有終數得其道斯明太陰之¶
法焉太陰者何也離己日精也坎戊月光也故鉛汞者乾坤也¶
<pb:CK-KZ_JY238_01p125b>¶
乾爲父坤爲母得父之氣者成男得母之氣者爲女乾坤共生¶
六子此之謂也六位者各以三十爲節二三而六是爲三百六¶
十此三十輻共一轂之道也甲者十五日其月滿乾象夕見者¶
也乙者三十日蓋月之晦是爲喪朋坤象也丙者八日艮之象¶
也己者離也日也丁者二十三日兌之象也庚者二日得朋震¶
象夕見者也辛者十六日平明見巽之象也壬者其虛位也戊¶
者坎也月也癸者其虛位也此道也歸乎土者也甲乙七終歸¶
於己庚辛七終歸於戊戊己者中宫之鼎也於是成於甲乙終¶
於乾坤二體者乎日行黃道月行赤道劉洪曰乾象有九道太¶
陽者夏至極北而南出寅入戌冬至極南而北出辰入申天輪¶
<pb:CK-KZ_JY238_01p126a>¶
左轉晝夜一周天凡三百八十有四度度爲二千九百三十二¶
里有三十步冬至之後入於盈夏至之後入於縮易成子曰道¶
其在斯乎鉛汞者一也一者五行之始也大衍之數五十其用¶
四十有九者五行也五行各有五五五是爲二十五焉天有五¶
行地有五行二位相得而各有合共成五十此天地五行十二¶
位三元陰陽氣之極數周而復始者也聖人知一爲鉛汞故抱¶
一修行用四十九日而聖胎成乎地雷復之卦是爲五陰之下¶
有一陽者也復卦曰七日來復其見天地之心是以人生四十¶
九日而七魄全其死則四十九日而七魄絶此來復之數陰陽¶
之極也天地者五行也而其生成各無偶數焉乾陽物也配數¶
<pb:CK-KZ_JY238_01p126b>¶
以奇坤陰物也配數以偶五者生數也十者成數也生者相生¶
也克者相成也鉛汞者其通於陰陽者乎乾坤者日月也日月¶
者易也有易則有乾坤有乾坤則有易有易則有復卦故曰乾¶
坤毁則無以見易易者鉛汞也有兩儀則有四象有四象則有¶
八卦若無鉛汞則乾坤幾乎息矣晝夜十二時凡一百刻共六¶
十分一時者八刻也惟辰戌丑未屬土謂之四季每辰各九刻¶
爲一時以四季辰各一刻分爲六十分以十二分配於四孟辰¶
以二十分配四仲季辰以二十分留於本位故各八刻二十分¶
爲一時每一刻得一百十五息八刻是爲九百二十息又分得¶
仲季辰二十分成四十息共九百六十息此一時也岐伯曰一¶
<pb:CK-KZ_JY238_01p127a>¶
呼一吸是爲一息故分則算分焉刻則算刻焉時則算時焉息¶
則算息焉於是十二時共得一萬一千五百二十息合於乾坤¶
大衍五紀極策之數者今因一百二十息爲之準則作一百刻¶
自然契合晝夜十二時陰陽橐籥之大數者也陰陽之火候者¶
一日所用鉛汞者何如哉策衍大數八十有一日計炭一萬一¶
千六百六十四兩共得一百八者凡一百八焉(一百八箇一百八)仍得¶
八十一者一百四十四焉一年者三百八十四日除二十四氣¶
坎離運用有二百六十日計用炭五萬一千八百四十兩共見¶
一百八者四百八十焉八十一者六百四十焉故一年之炭得¶
九年之日三年之炭得二十七年之日一百二十日者一轉也¶
<pb:CK-KZ_JY238_01p127b>¶
一年者三轉也三年者九轉也採丹有法焉以鉛作釣故鉛有¶
鈎有竿有綫有餌有鈎無竿不能釣矣有竿無綫不能垂矣有¶
綫無餌則魚不出浮矣火候有炭炭者扶桑之木所燒而成也¶
坎者子也艮者丑寅也震者卯也巽者辰巳也離居中而無所¶
直焉坤者未申也兌者酉也乾居中而亦無所直焉轉而觀之¶
斯見天地六十四卦矣觀月令斯見天時矣十一月之日在箕¶
昏東壁中旦軫中斗建於子位之初也巫咸經曰斗在華蓋之¶
下其下有天罡星星之下有勾陳星天皇大帝一星在勾陳口¶
中正對大帝星焉斗爲帝令其一曰天樞其二曰璇其三曰璣¶
其四曰權其五曰衡其六曰闓陽其七曰瑤光斗有九星其二¶
<pb:CK-KZ_JY238_01p128a>¶
不見焉吾於是下爲壇三層上水下火者也易曰用九見羣龍¶
無首吉又曰雲從龍風從虎君子進德修業欲及時也以成德¶
爲行日可見之行也知進退存亡而不失其正者其唯聖人乎¶
學者見之道如反諸掌矣十一月者復也是爲初九火起七兩¶
十二月者臨也是爲九二用火十四兩正月者泰也是爲九三¶
用火二十一兩二月者大壯也是爲九四用火倍之三月者夬¶
也是爲九五進火者也四月者乾也是爲上九亢龍者也五月¶
者姤也是爲初六六月者遯也是爲六二七月者否也是爲六¶
三三者皆當退火者也八月者觀也是爲六四抽火可也九月¶
者剝也是爲六五退火可也十月者坤也上六退極者也此水¶
<pb:CK-KZ_JY238_01p128b>¶
火之要歟易成子歌曰鉛汞乾坤事似麻更於何處覓河車九¶
流只會砂抽汞仙者能燒汞作砂¶
¶
¶
¶
¶
¶
¶
¶
¶
