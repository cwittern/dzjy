#-*- mode: org; -*-
#+EXPORT_ID: JY294
#+TITLE:青羊宮碑記 Qingyang Gong Beiji
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JY294_01p001a>¶
* 　　重修青羊萬夀宫碑記¶(巡撫四川等處地方、兼理糧餉工部尙書、兼都察院右副都御史授爲、從一品服俸張德地撰)¶
　尙稽治理，至黃虞以前，邈已；然撮以一言，曰清靜無爲。而天¶
　下自化，三代以下，漢治爲近。古孝文之世，頌稱刑措，史載文¶
　帝好黃老術，其一代之治，罔非權輿於此？東京之盛光武亦¶
　曰：『吾治天下，以柔道勝之』，孰非師孝文之治而爲之歟？世之¶
　言老氏者，率神其說於玉局靈符、飛昇長生之術，不知其有¶
　資於治理若斯之宏也。我¶
朝誕膺寶籙，統壹區宇，以𥳑以寬，民登至治。惟蜀自罹兵燹，淪¶
　灌莾者，幾廿年。(不穀)猥承¶
<pb:CK-KZ_JY294_01p001b>¶
𥳑命，招徠安集，尤務與民休息之時也。昔曹參治齊，聞蓋公善¶
　治黃老，宫避正堂以舍公。公爲言：治道貴清靜，而民自定。參¶
　用之而齊以治。其後以其治齊者治天下，民歌之曰：『載其清¶
　靜，民以甯一。』然則今之治蜀，如葢公之言，推數而行之，豈謂¶
　無裨歟？成都治西南里許，有青羊宫，相傳老子過函谷謂令¶
　尹喜曰『千日外，遇我於蜀之青羊肆』，卽其地也。粤昔珠庭，琳¶
　館干霄，迴曰之盛，邦人豔稱焉。今碣已盡，不識建造何昉矣。¶
　記曰：有其舉之；莫可廢也。况勝蹟垂於百䙫，麗觀甲於諸郡¶
　者乎？顧瞻天府，仰浹¶
皇仁，漸臻康阜，思所揚扢¶
<pb:CK-KZ_JY294_01p002a>¶
天庥，釐祝¶
邦祐，茲實振古焉。爰燔椔翳，摉遺址，有殿曰青羊、三清、五鳳、萬¶
　夀，有台曰『紫金』『八卦』『降生』『說法』，有堂曰『眞武』『純陽』『三官』以曁¶
　左右廡廊垣墉之屬，故老猶得追識焉。(不穀)遂捐金，計工庀¶
　材，以令於羣伍，舉循其舊，以次而新之。始康熙丁未之秋，成¶
　於辛亥之春。時¶
　川湖制府蔡公憲節西來，同光斯舉。其柱下猶龍，以此段因¶
　緣，作再來眞氣。(不穀)亦得拂關尹驅塵，耶是役也。有　提督¶
　鄭公蛟麟，恊厥心豫撫，前藩使郎君廷相：臬使李君翀霄、¶
　今藩使金君、儁臬使宋君可發、督學張君含輝，曁成都郡守¶
<pb:CK-KZ_JY294_01p002b>¶
　冀應熊、同知萬文麟、(通判)馬御世，載襄厥事。旣訖功，以命授牒¶
　道士陶來御居之，使奉獻事。維岷之陽，錦水湯湯。谷神所宅，¶
　彪流無疆。(不穀)幸托雄區，式宣道化，庶幾舉廢之一端耳，敢¶
　希清靜甯一之理歟？¶
大清康熙十年嵗次辛亥季春吉旦立。¶
¶	
¶	
¶	
¶	
¶	
<pb:CK-KZ_JY294_01p003a>¶
* 重修四川青羊宫碑記¶
　　　　　　　　　　　　原雅郡守聊城安洪德撰¶
道藏紀，周昭王時，老子西行至函關，以《道德》五千言授關令尹¶
喜，臨行曰：『千日後，可至成都青羊肆相見。』言訖而去。及尹至蜀，¶
遍訪無從。適一童子牽羊至，曰：『聖師在此，爾何尙自惘然？』尹正¶
欲向前叩問，而童子與羊忽焉已𣺌。葢其時老子托生於附近，¶
李氏知尹來訪，因示之，以踐前約。事載誌乘，後人爲之建祠，而¶
青羊宫遂以名。余令華陽薄書暇訪古過之，見夫沱水帶其前，¶
鳳山枕其後，東西高隴，迴翼宫址，豁然清曠靜閟，誠坤維勝地、¶
道脉祖龍也。自經兵燹，後重建於¶
<pb:CK-KZ_JY294_01p003b>¶
國初巡撫張公德地。今復百餘年矣。石腐木朽，雨囓風剝，前後¶
殿宇，傾圯在旦夕間。夫道教源流[最-又+(巳-口)]古，而是宫又爲名蹟所寄，¶
忍令夷爲榛莾乎。且是時¶
恩詔正頒，凡天下名勝，均宜修葺，以著不朽。欽此，尤宜亟亟也。¶
卽復會同成邑夏令，查宫内條銀九兩有奇，田地並無一畝，皆¶
緣前住持典盡。於是爲之，清出招佃，嵗可得租二百餘石，奈無¶
妥人經理。未幾，於城南武侯祠中，得識道人張清夜。道人係東¶
吳名士，遁跡於此者。其居武侯祠也，培園陵，植松柏，殿宇垣墉，¶
煥然一新。其功未易一二數也。余旣重道人之高隱，又見其勤¶
於所事，因以青羊宫屬理焉。道人曰：『此雖係道教祖亭，固吾分¶
<pb:CK-KZ_JY294_01p004a>¶
内事。然吾老矣，無能爲也。』未得承應。及後本府王太尊聞之，又¶
諄諄懇請。無可辭。是年癸亥，遂令其徒汪一萃任之。道人亦時¶
至宫，極力調護，相輕重緩急之宜，縮衣食，銖積錙累，並廣爲募¶
化。至乙丑二月十五日，恭逢¶
太上聖誕之辰，卽創懸鐘板，接待十方。一時道眾，聞聲雲集，得¶
以執事有人，清規復振，儼然成一大叢林也。由是先修後之玉¶
皇樓紫金、降生、說法三台及前之混元殿。丁丑汪羽化徒孫王¶
陽奇繼之。越三年，中之八卦亭、左之三官殿、右之祖師殿及今¶
之無極大殿，次第吿成。其所餘又裝金像，飾棟梁。前後厯有一¶
十七年，約費四千餘金，而青羊宫之勝境，十倍於前矣。他如牆¶
<pb:CK-KZ_JY294_01p004b>¶
垣砌道，謀所以振作之者，其勢方繩繩未已。道人今年八十有¶
四，則余亦以老解組歸里，憶當時升沉靡定，東西轉蓬，未能助¶
一臂力。顧茲巍然改觀，曷勝感慰，爰述本末，以勒道人之績於¶
不朽，則青羊宫之昭著，得以萬年不息矣。是爲記。¶
大清乾隆二十四年嵗次己卯仲秋月吉旦立。¶
¶	
¶	
¶	
¶	
¶	
<pb:CK-KZ_JY294_01p005a>¶
* 重修靑羊宮記　　　　　　　　　　雙流劉　沅撰¶
孔子適周，問禮於老子，退而嘆曰：『鳥吾知其能飛；獸，吾知其能¶
走，至於龍，吾不知其乘雲而上靑天也。今見老子其猶龍乎。』《乾》¶
之象曰：『龍德而隱？』蓋言其有聖人之德耳。屈伸隱現不，一其時；¶
用行舍藏，各因其可。聖人者，固非有絕異之爲，特其隨遇而安，¶
升沈出處，往往翛然於風塵；世俗之外，時人莫測，則以爲神仙¶
也。《中庸》曰：『至誠爲神。』《孟子》曰：『聖而不可之知謂神。』神聖之極致，¶
而非飛昇變化之說。自秦焚六籍，聖學罕傳，於是始有神仙之¶
名、黃老之學。黃帝堯舜之儔、老子秉禮之士，夫豈怪異流哉？而¶
末俗惑於技，援二人以爲宗。悖理傷化之倫，紛然並作，皆曰黃¶
<pb:CK-KZ_JY294_01p005b>¶
老。是朱染素絲，遂以朱爲體；輿臺冑裔，卽以臺爲宗。揆義原情，¶
誣妄已甚。蜀有靑羊宮，傳爲老子期，張道陵於說《南北斗經》。後¶
人因而廟祀。至唐尙祖元元輪奐猶盛。至今羽流奉爲祖地。中¶
有三淸太上及諸神，嘗試考之，皆禦災捍患，有功德於民者。惟¶
三淸、十二金仙，陋沿小說，論者罕明。夫太極分而理氣闡，人物¶
肇而治化興，皇初之世，開天明道，固大有人。若伏羲神農、黃帝¶
之儔，載在典籍，可考而知也。三淸胡來也哉？蓋道生一，一生二，¶
二生三，三則人物誕矣。一爲太極，動而生陽，靜而生陰，合之乃¶
三。此三者氣化之原，是以爲『太上』無以復加之名。而『元始』則其¶
初分，『靈寶』則其含育『道德』則其布化也，而豈眞有是人焉？爲天¶
<pb:CK-KZ_JY294_01p006a>¶
地主哉？若夫十二金仙，則嵗時十二宮，各含太極，是有道之士，¶
假形以明道，而不容泥象以求也。靑羊肆之有，漢代已然；而三¶
淸與老子，混而爲一，則道家所托，然不察乎？三淸之實人，必自¶
爲異端；而老子亦見絕爲聖人。其爲誤非淺鮮也。今天子神聖，¶
文武六合，同仁緇羽之徒，籍以位置煢獨而祀典神祗。民間均¶
得奉祀，道會秦復明。慨茲廟之頽，倡募捐助，合内外垣宇，而一¶
新之。鳩工於嘉慶十三年冬，蕆事於二十二年中夏，費約六千¶
兩有奇。可謂勞且久矣。工竣以，遠邇賢士，不可不書。屬愚爲記。¶
愚故詳述其義，以吿將來。庶後之人，不以爲誕而置之茲蹟，其¶
益以不墜也夫？¶
<pb:CK-KZ_JY294_01p006b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY294_01p007a>¶
* 重修靑羊宮三元殿碑記　　　　　　雙流劉　沅撰¶
道者，理而已。理寓於品物之中，而宰乎於穆之表。其在人則爲¶
性，其在天則太極而已。太極之眞《中庸》所謂『上天之載』。由是而¶
曰理，由是而曰氣。理固非散殊之理，氣亦非流形之氣。蓋萬物¶
之始，理氣渾爲一元，不可以名，象求而名。象之燦者，皆其理氣¶
之發皇也。¶
三元天尊之說，肇於道籍，儒者或不敢信。然《易》曰『乾元』又曰『坤¶
元』而水則天一之氣，浮於天地之外，實流行於天地之中。以是¶
爲三元，其亦指夫道之所以然耳。然三元實僅一元，而三元天¶
尊者，又理氣之凝，神是宰焉，不得竟以爲恍惚也。靑羊肆爲老¶
<pb:CK-KZ_JY294_01p007b>¶
子遺蹟，舊有三元殿，同人葺而新之。經始於嘉慶甲戌初夏，落¶
成於次年復月。計工費四百二十餘金。其功可謂勤矣。抑子猶¶
有說焉，神不在天而在心，心必依理始孚於神。太上以德化民，¶
而且流爲邪說，則以但知變化神奇，而不敦倫盡性。然老子之¶
書，初不然也。今諸君肖三元而事之，誠由是以求理氣之原，返¶
而修人倫之正，則吾身之中和，天地亦賴焉。三元天尊，必有印¶
可於冥冥者。其亦異乎？貌莊嚴而工諂黷者乎？¶
¶	
¶	
¶	
¶	
<pb:CK-KZ_JY294_01p008a>¶
* 　靑羊宮重修三淸殿八卦亭碑記　　雙流劉桂文撰¶
　惟天生民，而不能使之咸遂其生，各全其性，故養教之事，責¶
　在君師。然禮樂之化，難偏及於遐；陬怙冒之仁，不恝遺於一¶
　物。若緇羽之眾，上者本淸修而明心性，次亦安煢獨而訓梗¶
　頑，固廣大生成之意也。我¶
國家化覃中外，三教並行，龍虎眞人，亦與東魯西方，世承恩眷。¶
　而老子者，言道之祖。蜀之靑羊肆，又漢天師傳經之地也，自¶
　漢以來，久隆廟祀。唐祖元元皇帝，制媲宮闕，尤極崇閎。其形¶
　勝則雄秀靈奇，其基宇則幽深壯闊。蓋閱數千年，猶可見焉。¶
　明季之亂，兵火毀之。¶
<pb:CK-KZ_JY294_01p008b>¶
本朝康熙八年，四川巡撫張公德地，倡募重修；乾嘉之間，再經¶
　培葺。而椽櫨之增換，榱桷之取裁，勢不能盡棄前功，卽不免¶
　或仍舊蹟。新者方盛，故者旋頽。又數十年而三淸殿、八卦亭，¶
　朽蠧尤甚。蓋程工之鉅，誠難畢於一時；踵事之爲，亦欲公諸¶
　後起也。癸酉之春，羽士方入殿誦經，三清座前，梁忽斷墜，劚¶
　地成坎，而香龕經案，相距僅二尺餘，均無稍損。神明之赫，卽¶
　事顯然。住持陳教忠戚戚以爲深憂，而慮費之過大，徧約同¶
　人，廣爲損募。檀施樂捨，奔走偕來。乃鳩工庀材，木者惟其堅，¶
　石者惟其硈。舉三淸殿、八卦亭，皆重建之。復以材之有餘者，¶
　爲紫金臺、降生臺、說法臺，規制咸擴於舊。昔之雲水齋堂、祖¶
<pb:CK-KZ_JY294_01p009a>¶
　堂道院，地旣卑隘，亦將危圯，胥爲之改造，煥然一新。計始事¶
　於同治十二年癸酉，至光緖八年壬午，工畢。費白金三萬有¶
　奇。亦可謂久且難矣。住持以眾善賢勞，將礱石鐫名，垂諸不¶
　朽。屬文以爲紀。因述事之緣起，俾後有所稽。至若老子爲孔¶
　子師，而異端多僞託，三淸十二仙皆道妙，而論者或矯誣，則¶
　嘉慶時培修《碑記》先君子辨正已詳，固無俟鄙言之喋喋也。¶
¶	
¶	
¶	
¶	
<pb:CK-KZ_JY294_01p009b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY294_01p010a>¶
* 　　老子考辨　　　　　　　　　　雙流劉　沅撰¶
老子隱德之士，因長年駐世，屢易姓名。葛洪《眞誥記》云：『在黃帝¶
時爲廣成子，堯時爲務光子，在殷爲守藏吏，在周爲柱下史。其¶
言浩瀚。然太史公去老子不遠，而其作《老子傳》云：『或曰周太史¶
儋、老萊子』，莫知其然否。篇末云：『老子深遠矣。』則老子乃隱士，濳¶
見不常，是以後人莫得其實。《家語》載孔子問禮於老聃，稱爲『猶¶
龍』而莊子所記老子吿孔子以『至陰肅肅，至陽赫赫。肅肅出乎¶
天，赫赫出乎地』，此數言明陰陽，互爲其根之義。在天地則先天、¶
後天所以分，在人身則人心、道心所以異。故夫子、極稱贊之，不¶
然使但問禮而已。周禮盡在王府，魯備六代禮樂，孔子亦嘗考¶
<pb:CK-KZ_JY294_01p010b>¶
之。老子第卽故府所藏，啟櫝相示；夫子亦第考其同異，何至遂¶
贊爲『猶龍』。《周易》六爻，取象於龍，『濳德而隱』，故曰『猶龍』耳。後人莫¶
得其解。自莊列之徒，侈言曼語，託於恍惚之說，令人靡可捉摸。¶
晉人益肆淸談，影響元妙，習爲頽波。至後言法術、言金丹；隕身¶
惑世、變化飛身之說，房中詭怪之行，流害不淺，兼《道德經》所謂¶
儒者誤解。於是爐火幻技，悉歸諸老子；而異端之祖，受其誣妄¶
矣。自古聖賢，經孔子論定，無不表揚。惟老子經孔子稱贊，而不¶
足取信於文士。朱子初註《論語》，亦以老彭爲老子，嗣因異端所¶
託，易爲商賢大夫。然商賢大夫爲籛鏗，卽守藏吏之老子，非二¶
人也。孔子生知安行，止是倫常日用當然之事，知之卽能行之。¶
<pb:CK-KZ_JY294_01p011a>¶
至天人性命，究極乎精微，馴企乎神化，非聖人之師，豈能遂知？¶
《禮記、曾子問》言孔子從老聃助祭於巷黨，『吾聞諸老聃，不一而¶
足。』老子且呼其名，若非實嘗從學，豈有遽呼其名之理。《史記》言¶
孔子問禮於老聃，歸而門人日益。進考之，記載孔子二十一嵗¶
喪母，二十三嵗適周問禮，二十五嵗而歸。其將適周也，謂南宮¶
敬叔曰：『聞周有老聃？博古知今，則吾師也。吾將往而學焉。』是夫¶
子明明師老子之證。夫聖人之大也，惟其不自用而取諸人。以¶
老子爲孔子師，何益於老子？亦豈有損於孔子？而令天下後世¶
謂聖人之學，不俟聖人之師，諉於天定，其誤來學豈少乎？項槖¶
七嵗爲孔子師。項槖生平無所考，而後世信之，亦未嘗以項槖¶
<pb:CK-KZ_JY294_01p011b>¶
爲優於孔子也。《韓詩外傳》記子夏之言曰：『仲尼師老聃。』《文心雕¶
龍》曰：『鬻爲文友，李實孔師。』自唐以來，未有異詞。韓文公始言：『師¶
老子者，樂其誕而自小。』夫『三人行，必有我師』，夫子焉不學，而亦¶
何常師之有？乃以後世異學，托於老子。遂信爲眞，不亦傎乎？白¶
樂天詩云：『玄元道德五千言，不言藥，不言仙。不言白日昇靑天。』¶
固已略知其槪。若再不辨明，令邪妄之輩，托於老子。自謂神奇，¶
實乖正道。其流毒安窮？惟知老子亦聖人之徒，而後世言神仙¶
金丹，採補諸邪說，皆名教所不容。老子有靈，必不輕恕，况有不¶
干天怒而攖王法者乎？要知天無二理，聖人無二心，外心性倫¶
常，卽爲異學。老子之子李宗，仕魏爲將，封於段干，未嘗廢絕。人¶
<pb:CK-KZ_JY294_01p012a>¶
倫羽流，不得娶妻，始於宋太祖。故出家求道，原非古有。使老子¶
廢人倫而談道德，夫子豈能稱之？愚嘗謂僧道可闢，佛老不可闢，¶
以其皆有人倫也。以佛老爲別有神奇，則必外聖賢而務爲荒¶
誕。是以不得不明其眞而截其流。乃或以愚爲援儒入墨，其亦¶
誤矣。¶
光緒三十一年嵗次乙巳秋七月。　　　　華陽顏　楷書石。¶
¶	
¶	
¶	
¶	
¶	
<pb:CK-KZ_JY294_01p012b>¶
¶	
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY294_01p013a>¶
* 靑羊宮祖瑩碑記¶
夫幕天席地，爲道人者之本來，所以恍惚杳冥之中，而相忘於¶
無形者也。然人之一有此身，卽心爲形役，而不能超於無何有，¶
之鄕。惟修眞之士，統陰陽，兼體用，遂至出神而入化。嗚呼噫嘻，¶
有質之物，不得長留夢幻之軀，終歸土壤。今旣言神化，自當塊¶
然常靜矣。是以於送仙礄畔，購地一畝三分，巽山乾向，周以土¶
垣，以歸日後本祠之委蛻者。若余也，雲跡飄零，而東西南北，何¶
嘗計其所著卽今日之偶爾？培成亦不過，爲吾道中存一餘地¶
耳。因立石而爲之記。¶
重開武侯祠長州道人張淸夜幷書。¶
<pb:CK-KZ_JY294_01p013b>¶
大淸乾隆四年嵗次已未秋九月。　　　　　　　　　刋立¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY294_01p014a>¶
* 靑羊宮遺囑碑記　　　　　　　　本宮(住持)覃合興撰¶
粤自道光九年，(余)棄塵披衲。其時　師主廟政，(余)幸托厦庇焉。¶
咸豐三年，　師倏仙遊，同事等貪管廟務，(余)遂棲於蘇坡橋之¶
萬夀宮。以醫藥濟人，淸閒無累，尙堪自樂。乃廟中訟數年，負¶
債甚鉅。同祀淸售田一百二十六畝，以還舊債。咸豐七年二月¶
二十六日，奉　縣主姚諭飭，(余)接充住持，始回廟經理。彼時尙¶
有夙逋二千四百餘金，廟眾人等，饔飱莫繼，頽靡之情，不堪言¶
狀。(余)始百計支撑，只冀秋成收租，以慰嗷嗷之口。不意各佃處，¶
因前住持尙有尾欠，獲租無幾，實形拮据。幸眾善士代募齋米¶
三十餘石，道眾數十，始免枵腹。(余)以富由儉生，勵志節省，勿敢¶
<pb:CK-KZ_JY294_01p014b>¶
稍侈。漸移漸積，償還前債。數年以來，取回租穀七十餘石，日用¶
稍敷，已不致如前之莫由舉炊矣。第思累債之故，皆由不由簡¶
嗇。因費用偶乏，輒卽托各佃挪貸，以租作利；彼佃亦藉作，串弊¶
漁嚼。是以每年租愈少而用愈缺，用愈缺而債愈增。前此之累¶
債，盈至數千，職是故耳。茲因族眾勷建祖堂，榱棟已成，特敘顚¶
末，以作廟規。凡後來住持，不得串通各佃，挪貸銀錢，以租作利；¶
各佃亦不得代住持挪貸，將租𢳃交債主。凡每年租穀，必如數¶
交割廟内，徹底收淸。則住持爲守規之道裔，而各佃亦爲護法¶
之善士。幸甚幸甚。至於後來住持，若有不守淸規，浪敗廟產，該¶
合族大眾，秉公擯出，另立住持。倘或存心饕餮，冀圖管理廟務，¶
<pb:CK-KZ_JY294_01p015a>¶
藉得私行濫用，不顧廟產之傾頽，以致相爭購訟，並私串寺隣，¶
賄賂保充；如斯不軌者，¶
靈祖鑒察，不得善終。此予肺腑之言，特泐爲記。¶
同治十年嵗次辛未季夏月，　　　　　　　　　立石祖堂。¶
¶	
¶	
