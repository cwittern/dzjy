#-*- mode: org; -*-
#+EXPORT_ID: JY279
#+TITLE:警世功過格 Jingshi Gongguo Ge
#+WITNESS: CK-KZ JYE
#+BASEEDITION: YP
<pb:CK-KZ_JY279_01p058a>¶
　警世功過格¶
孚佑上帝純陽吕祖天師示定¶
　　求心篇¶
孚佑上帝曰人之有心如天之有日心之邪正如日之升沈日¶
升沈而晝夜分心邪正而人鬼判故心者萬善之源而百行之¶
所由出也儒曰正心道曰存心釋曰明心心正則不亂心存則¶
不放心明則不蔽三教一理也孟子曰學問之道無他求其放¶
心而已矣今之心若亡羊然盍歸而求之求心之道無他屏諸¶
幻想除諸惡念獨置力於倫常而已葢屏諸幻想則心存除諸¶
惡念則心明置力於倫常則心正而不亂聖賢仙佛不外是矣¶
<pb:CK-KZ_JY279_01p058b>¶
至於屏除置力之道則在擇善而固執之耳擇善之道必本倫¶
常然必心中清淨無一毫雜念火氣不生在在歡喜自然心不¶
忘親常存敬愛推之五倫莫不皆準常想聖賢之言濳心理會¶
每聞父師之訓敬凜奉持見聖賢經傳格言爽然於目見父母¶
手澤口澤惕然於衷見人善行聞人善言生企慕心見人惡事¶
聞人惡言生警省心聞淫褻語而不移見好子女而不惑當喜¶
知節當怒知懲念念在兹與人爲善與人有怨輒思其好處以¶
釋之中心有憾輒思己過處以寬之人以非禮相加無心報復¶
人以巧機攙奪無心好還靜籌人託以期踐言靜思人恩以圖¶
報稱處繁華中有恬淡心處貧賤中無怨尤心見人失意生悵¶
<pb:CK-KZ_JY279_01p059a>¶
惘心見人得意生歡喜心見人才高生欽服心見人饑寒生憐¶
憫心見人勤勞生體恤心見人謬悞無非笑心見人珍異無倖¶
得心見人富貴無艷慕心不因勢力而生趨附心不因衰落而¶
生厭薄心不因貧乏而生苟且心不因急迫而生險詐心見老¶
成而生敬見道德而知尊見人愚頑無禮而不怨見人飮啖過¶
節而不憎聞人言語無稽而不厭聞人虛聲恐愒而不驚見人¶
有功恆思所報見人有過恆想其難聞人有善而不疑聞人有¶
惡而莫信引過歸已推善與人受横不嗔受謗不辨居常省過¶
行則闕疑久久變化氣質歸於純粹方寸之內有如冰雪舉念¶
之間無非忠信上焉可以入道成眞而證果下焉亦長保其福¶
<pb:CK-KZ_JY279_01p059b>¶
祿而蔭及子孫矣苟或祭先不敬事親不誠父師教誨口應心¶
違父母家庭心疑偏愛兄弟叔侄有欲而憎天地鬼神臨財不¶
畏聞善知悅過後卽忘起念爲善未幾卽怠聞人有善心疑不¶
信聞人有惡心信不疑見方正而不恭對老成而多慢心欲勝¶
人時生忿怒心惟利已時生嫉妬學未成而自負事已悞而自¶
寬艱難輒起怨尤富貴便生驕泰心圖人物而口卻支吾心服¶
其人而口偏倔强借財不得遂若仇讐欠債不還反生怨恨才¶
不及其人而故欲傲之識不逮其人而故欲非之心知自錯而¶
怙終心議其非而面諛滛念貪念惡念嫉妬念媚世念輾轉不¶
除忿心躁心傲心不平心陰賊心循環不已所謀未善反恨人¶
<pb:CK-KZ_JY279_01p060a>¶
之不從作事多乖卻怨人之不用見好子女輒生意惡聞婦人¶
聲便爾心移作計欺公起心害衆常懷陰險自作聰明在在憎¶
嫌時時懊惱凡若此者事雖未彰於言行心先觸怒於鬼神罰¶
在其身毒流孫子嗚呼善惡之分如絲染皂善惡之報如影隨¶
形苟改過以爲良亦從凶而反吉倘執迷而不悟終怙禍而遭¶
殃然而善惡心生吉凶心召苟正其心則無適而非善矣苟求¶
其心則無適而非正矣聖賢千言萬語不過於斯靈樞經曰知¶
其要者一言而終不知其要流散無竅所謂要者行住坐卧常¶
想此心在腔子裏自然雜念不生自然舉念皆善天地鬼神交¶
相保護凶妖惡眚無自而干矣¶
<pb:CK-KZ_JY279_01p060b>¶
　例言¶
　　功格¶
　　　意善(計五十六則)¶
　　　語善(計三十九則)¶
　　　行善(計七十二則)¶
　　過格¶
　　　意惡(計五十九則)¶
　　　語惡(計五十七則)¶
　　　行惡(計一百二十一則)¶
　　凡諸過惡而能改行遷善者其功十倍¶
<pb:CK-KZ_JY279_01p061a>¶
　　凡欲力行功過格者須將此冊存於案頭另立一簿以計¶
　　功過每舉一念發一言行一事自揣是善是惡卽查冊內¶
　　功過多少逐日逐款挨登簿內每月結算將功折過功過¶
　　多餘載入下月毋矜功以自欺毋掩過以自恕初或過多¶
　　功少繼而功過相等行之旣久則舉念皆善雖此格亦無¶
　　所用之則功成而善根深矣其福報豈可量哉¶
　　功格¶
　　　意善¶
心中清淨無一毫襍念一日十功¶
心不忘親常存敬愛一日十功¶
<pb:CK-KZ_JY279_01p061b>¶
常懷與人爲善之念一日十功¶
火氣不生在在歡喜一日十功¶
常想聖賢之言濳心理會一日十功¶
起一念如天地鬼神鑒臨其上一事十功¶
聽父母教誨誠心歡喜敬凜奉持一日一事一功¶
變化氣質歸於純粹千功¶
聞淫褻語而不動心五功¶
見好女子而不動心五十功¶
見人善行聞人善言生企慕心一功¶
見人惡行聞人惡言生警省心一功¶
<pb:CK-KZ_JY279_01p062a>¶
靜思人恩以圖報稱三功¶
靜籌人託以期無負十功¶
當怒知懲十功¶
當喜知節三功¶
處繁華中有恬澹心五功¶
處貧賤中無怨尤心一日一功¶
人以非禮相加無報復心(一事十功事大加等)¶
人以巧機攙奪無爭執心(一事十功事大加等)¶
與人有怨輒思其好處以釋之十功¶
心中不平輒思己過處以釋之十功¶
<pb:CK-KZ_JY279_01p062b>¶
見人失意生悵惘心一功¶
見人得意生歡喜心三功¶
見人才高生欽服心一功¶
見人飢寒生憐憫心一功(若能周濟算錢記功)¶
見人勤勞生體恤心五功¶
見人謬誤無非笑心一功(若能眞誠指教十功)¶
見人珍異無倖得心一功¶
見人富貴無艷慕心十功¶
不因勢利而生趨附心三十功¶
不因衰落而生厭薄心五十功¶
<pb:CK-KZ_JY279_01p063a>¶
不因貧乏而生苟且心一日十功¶
不因急迫而生險詐心三十功¶
見老成而生敬三功¶
見道德而知尊五功¶
見人愚頑無禮而不怒三功¶
見人飲噉過節而不憎一功¶
聞人言語無稽而不厭一功¶
見人有功恆思所報五功¶
見人有過恆想其難十功¶
聞人有善而不疑一功¶
<pb:CK-KZ_JY279_01p063b>¶
聞人有惡而未信五功¶
受横不嗔十功至五十功¶
受謗不辯十功至五十功¶
引過歸己十功至百功¶
推善與人十功至百功¶
時時警惕如對大賓一日十功¶
行則闕疑五功¶
居能省過五功¶
受一逆耳言五功至五十功¶
人若過譽愈知警省五功¶
<pb:CK-KZ_JY279_01p064a>¶
人若趨承愈行謙抑五功¶
世態炎涼不以介意一功¶
一日間無疾言遽色一功¶
待僕婦可怒不怒一功¶
　　　語善¶
勸止一切害人之事十功至千功¶
勸化一人成德二百功¶
勸化一人向善常人三十功士人一百功官長五百功¶
勸化一家勤儉百功¶
勸化嫖賭奢淫一人囘心百功¶
<pb:CK-KZ_JY279_01p064b>¶
勸止一人賭五十功¶
勸止一人嫖五十功¶
勸止一人墮胎二百功¶
勸止一人溺女五百功¶
勸一人孝不從十功從者百功改者千功¶
勸一人悌不從十功從者三十功改者百功¶
勸化人倫理親戚間和合百功¶
勸化人夫妻和合百功¶
勸化人弋獵屠釣囘心不從一功從者十功改者百功(自行弋獵而能¶
改者千功)¶
<pb:CK-KZ_JY279_01p065a>¶
白一人寃五十功至二百功¶
揚一人善一功至五功¶
掩一人惡十功至五十功¶
勸息人訟十功至五十功¶
勸息人爭五功¶
勸息人怒三功(以上三事關係彼家倫理骨肉者功倍之)¶
見人躁妄勸令柔和不從一功從者十功改者五十功¶
逢人說正心誠意之道(一事十功能化一人改行入道者一百功)¶
調停內外骨肉和睦五十功¶
發一至德言五功¶
<pb:CK-KZ_JY279_01p065b>¶
薦引一有德人五十功至百功¶
勸阻爲非五功至五十功¶
善言教誨妻妾子弟奴婢一事一日一功¶
人所不知作方便語五功至五十功¶
凡人有問皆以直告不隱不欺一功至五功¶
人問路覔宿不憚細說一功¶
不妄語一日五功¶
能簡默一日三功¶
止人談閨閫名節事三十功¶
見人毁謗聖賢以理勸止十功¶
<pb:CK-KZ_JY279_01p066a>¶
見播人惡勸而止之三功¶
逢人說果報格言一事一功¶
作勸善格言一句一功¶
教人治家保身一事一功¶
見人驚憂善爲勸解一功¶
　　　行善¶
立法倡善濟眾(如常平倉育嬰堂養濟院通水道開義館義莊之類)利及一人爲一功¶
救一無罪人命五百功¶
完一婦女節(拒色是也如係處女孀婦尼姑功尤倍若婦人守志我爲區畫保全亦是)五百功¶
延一人子嗣(爲年老人娶妻置妾生子之類)五百功¶
<pb:CK-KZ_JY279_01p066b>¶
拾取寶還人五十功至五百功¶
刋施最上善書百功至五百功¶
捐貲刷印善書一卷一功¶
救免一軍流重罪三百功¶
免一人賣(妻三百功子女二百功)¶
禁止淫書小說淫畫春方二百功自作而能自戒者千功¶
成救一人學業德業家業二百功¶
爲孤兒娶婦二百功¶
爲人立嗣繼絕百功¶
陰厚親心所厚之人百功¶
<pb:CK-KZ_JY279_01p067a>¶
救免一徒罪百功¶
表揚一人節義百功¶
倡修橋梁險道百功¶
濟一人流離得還鄉土百功¶
平價減糶百錢爲一功¶
倡首爲一善事(如造涼亭渡船施鬻施茶拾字紙放生等)十功至百功¶
見人淩虐孤寡竭力保護五十功¶
葬一無主骸骨五十功¶
免一貧人債十功至五十功¶
成一人美事十功至五十功¶
<pb:CK-KZ_JY279_01p067b>¶
及筓嫁婢五十功¶
救免一人刑杖三十功¶
撫養一病人至愈三十功¶
表揚一人陰德十功至三十功¶
施一塟地二十功¶
以方術活一重病二十功¶
施棺一具二十功¶
不負人託成一有益事十功¶
善遣一僕(如彼有偷盜過惡不明斥者是)十功¶
掘井十功¶
<pb:CK-KZ_JY279_01p068a>¶
護持一善人十功¶
施茶施薑湯一日十功¶
施粥一人一功¶
從厚殯塟僕婢十功¶
報一人恩五功至五十功¶
釋一人怨五功至五十功¶
救一人急五功至五十功¶
不乘危急賤買人物五功至五十功¶
待僕婢可責不責又善諭之五功至五十功¶
救一有力於人之物命(牛馬犬類)五功至五十功¶
<pb:CK-KZ_JY279_01p068b>¶
親近明師良友一日三功¶
布施孤老殘疾一人三功¶
救一無力於人之畜命(猪羊之類)三功¶
濟一人饑一功¶
解一人渴一功¶
救一禽魚蟲蟻物命一功¶
衣服器皿借人應急一功¶
任勞一事一功¶
施藥一服一功¶
齋戒志誠一日一功¶
<pb:CK-KZ_JY279_01p069a>¶
甘淡惜福一日一功¶
施天燈一夕一功¶
施雨具一人一功¶
惜五穀一次一功(飯入於穢者十粒一功若水凈食之十粒一功)¶
拾字紙一片一功¶
齋僧道乞丐一人一功¶
體恤下人艱苦一事一功¶
買賣從寬一日一功¶
見老幼殘疾疲頑人扶接過險一功¶
修街道一丈一功¶
<pb:CK-KZ_JY279_01p069b>¶
砌街道一尺一功¶
借人物件珍惜如期而還一功¶
爲人保全一物件一功(貴重者功加倍)¶
錄勸善格言果報一條一功¶
途中除瓦礫剪荊棘一次一功¶
埋自死禽獸一功¶
僧道巫祝術士遇事誘人爲善一功(誘人行孝悌者倍加)¶
熱水潑地留心不傷蟲蟻一次一功¶
　　過格¶
　　　意惡¶
<pb:CK-KZ_JY279_01p070a>¶
慢天千過¶
欺君千過¶
輕褻祖宗先靈千過¶
心疑父母偏愛而生怨望千過¶
事親勞而怨驕而怠致親怒貽親憂一事五百過¶
故薄親心所厚之人五百過¶
因財產而憎兄弟五百過(因爭產而至成訟者千過)¶
心懷陰險五百過¶
代主一切害人之事百過至千過¶
起心害衆百過至千過¶
<pb:CK-KZ_JY279_01p070b>¶
設計欺公五十過至五百過¶
文過怙終十過至百過¶
自作聰明(如違衆而行不顧是非之類)十過至百過¶
偏執己見不聽人言十過至百過¶
父母教誨口應心違一事五十過¶
祭先不敬五十過¶
事長不讓五十過¶
受恩不思報五十過(恩多者倍)¶
借財不得遂若仇讐五十過¶
欠債不還因人取討反生怨恨五十過¶
<pb:CK-KZ_JY279_01p071a>¶
聞善知悅過後卽忘五十過¶
起念爲善未幾卽怠五十過¶
囤米圖高價五十過至五百過¶
臨財思苟得三十過¶
見好子女輒生意戀三十過¶
見人得意卽生嫉妬三十過¶
見人失意反生暢快三十過¶
識不逮其人而故欲非之三十過¶
才不及其人而故欲傲之三十過¶
作事乖謬反怨人不用三十過¶
<pb:CK-KZ_JY279_01p071b>¶
祭神不敬二十過¶
見殺反以爲快二十過¶
貧賤怨尤一事十過¶
富貴驕泰一事十過¶
淫念貪念惡念嫉妬念媚世念(輾轉不除)一日十過¶
忿心躁心傲心不平心陰賊心(循環不已)一日十過¶
昏惰一日十過¶
聞人有善而不信十過¶
心欲勝人時生嫉妬十過¶
心惟利己時生忿怒十過¶
<pb:CK-KZ_JY279_01p072a>¶
心圖人物而口支吾一過至十過¶
心慕其人而口倔强一過至十過¶
心議人非而爲面諛十過¶
所謀未當恨人不從十過¶
覬圖非分十過¶
嗔一逆耳言十過¶
憎戒行僧道五過¶
遷怒十過¶
聞婦人聲便爾心移三過¶
學不若人不耻不勉一日一過¶
<pb:CK-KZ_JY279_01p072b>¶
輕忽傲慢一事一過¶
小事忿怒一事一過¶
不干己事動怒一事一過(若更不合理者加之)¶
己過之事留戀不忘未來之事虛爲籌畫一事一過¶
虛願妄想一事一過¶
不恤僕婢役人飢寒勞苦一事一日一過¶
見食粗糲生憎心一過¶
見人鹵莽生厭心一過¶
見人雄餐生惡心一過¶
　　語惡¶
<pb:CK-KZ_JY279_01p073a>¶
詆觸父母一言千過¶
倡說叛聖賢千過¶
怨懟言父母過五百過¶
造言謗汚一婦女節五百過(倘有失所折離或致死者千過)¶
離間人骨肉五百過¶
阻親善唆親惡一事百過¶
發人陰私十過至百過¶
造言誣人十過至百過¶
惡言犯師長叔伯尊親五十過¶
父母祖父母前掩飾虛言一次五十過¶
<pb:CK-KZ_JY279_01p073b>¶
譏議前賢五十過¶
毁謗神佛五十過¶
呵風罵雨怒寒怒暑五十過¶
察人陰私五過至五十過¶
教人爲不善五過至五十過¶
虛誑一事五過至五十過¶
言尊長過三十過¶
謔及閨闈子女三十過¶
戲語謾及聖賢佛仙三十過¶
戲侮經傳(以經語資談笑者亦同)三十過¶
<pb:CK-KZ_JY279_01p074a>¶
文過巧飾三十過¶
毁謗行善等書三十過¶
造一人歌謡諢號三十過¶
犯人父兄長上三十過¶
推求人過凡所未必然者三十過¶
非議朝政二十過¶
面責人過使不能容二十過¶
遺落窮親二十過¶
泠語侵人十過¶
非議所居之大夫十過¶
<pb:CK-KZ_JY279_01p074b>¶
談淫䙝語十過(有幼輩在座者加倍)¶
以言餂人十過¶
謾語荒唐不循道理十過¶
逆理毁罵自以爲直十過¶
言人之過有傷恕道十過¶
遁詞虛僞言不由中十過¶
凡詞務盡刺刺不休十過¶
出損德語一句十過¶
罵人五過¶
惡言挺觸人五過¶
<pb:CK-KZ_JY279_01p075a>¶
以言報復不能忍耐五過¶
率口亂道五過¶
沒一人善五過¶
播一人惡五過至五十過¶
虛傳一事五過至五十過¶
傳聞未確卽行播揚五過¶
惡謔浪語五過¶
酒後大言謾無所畏五過¶
不觀顏色不避忌諱五過¶
背後罵人三過¶
<pb:CK-KZ_JY279_01p075b>¶
背後批評人一過(關人名節者加倍)¶
謔謾一語一過¶
欺誑無識一過(事大者加)¶
戲侮愚懦一過(事大者加)¶
罵辱乞丐一過(老幼婦女殘廢者加倍)¶
誇己能一過¶
播揚人閨閫醜事一事一百過¶
　　　行惡¶
違抝祖父母父母一事千過¶
敗一良家婦女節千過¶
<pb:CK-KZ_JY279_01p076a>¶
墮一良家子弟行千過¶
造淫書艷曲淫畫(刊刻刷印者同)千過¶
創一事貽害地方千過¶
致一人死千過¶
絕一人嗣千過¶
賣婢作娼千過¶
溺女一次千過¶
致一人軍流罪五百過¶
放火燒人房屋五百過¶
白佔人田產五百過¶
<pb:CK-KZ_JY279_01p076b>¶
用謀圖娶寡婦尼姑爲妻妾五百過¶
寵妾棄妻五百過¶
縱子孫爲惡五百過¶
不葬親柩五百過¶
掘一人屍五百過¶
圖謀風水侵害他人墳塋五百過(侵害自己祖墳千過)¶
墮胎一次(因邪色者加倍)三百過¶
姦淫微賤及原失節婦三百過¶
蓄俊僕艷婢致啟邪淫三百過¶
學蠱毒魘魅房術外道併傳人三百過¶
<pb:CK-KZ_JY279_01p077a>¶
誘一人嫖三百過¶
誘一人賭三百過¶
傾一人家產三百過¶
破一家風水三百過¶
致一人失所三百過¶
唆一人詞訟三百過(因而破家者加倍)¶
破一人婚姻三百過¶
誘一人爲非三百過¶
排擯一德行人五十過至五百過¶
縱僕爲惡三百過¶
<pb:CK-KZ_JY279_01p077b>¶
致一人賣妻三百過¶
妻虐婢妾不能檢制百過至三百過(至死者千過)¶
壞一人前程二百過¶
毀壞一人戒行二百過¶
婟婢不嫁二百過¶
故用假銀二百過(因假銀致生他變者加倍)¶
致一人典賣子女二百過¶
致一人徒罪二百過¶
養子不教二百過¶
陰謀田產一百過¶
<pb:CK-KZ_JY279_01p078a>¶
開場賭博一次一百過¶
買良爲賤一百過¶
助人爲惡(事大者加)一百過¶
無識毀經書一百過¶
聽婦言疏親族一百過¶
生事詐人財物一百過¶
爲人作一逆理詞狀五十過至五百過(因而害人命者千過)¶
見寃可白不白五十過(關係人名節倫常者倍之)¶
遇難可救不救五十過(關係人家產性命者加之)¶
婢僕不教(教者善言勸諭非打罵也)五十過¶
<pb:CK-KZ_JY279_01p078b>¶
虐使僕婢五十過¶
倚勢凌人五十過¶
因公索詐五十過(財多者加)¶
阻撓一善事五十過¶
薦引一匪人五十過¶
乘人急謀人什物五十過¶
褻凟三光五十過¶
致一人杖刑五十過¶
居官及家長枉杖一人五十過¶
嫖妓及男淫一次五十過¶
<pb:CK-KZ_JY279_01p079a>¶
疑病妄藥五十過¶
有子娶妾三十過¶
雖未有子年未三十娶妾者三十過¶
教人漁獵三十過¶
毒藥殺魚三十過¶
報怨太過三十過至百過¶
謊騙財物三十過(多者加)¶
縱婦女入廟燒香看戲三十過¶
演淫戲一場二十過¶
祭祀愆期二十過¶
<pb:CK-KZ_JY279_01p079b>¶
人雖有罪杖之過多過重者二十過¶
私宰牛犬二十過¶
賭博一次二十過¶
窺探良家子女二十過¶
侵蝕國課二十過(多者加富者加)¶
爲人處事受賄二十過¶
匿遺二十過¶
與不良者交(一人一日)十過¶
逸樂恣縱一日十過¶
盛氣凌人十過¶
<pb:CK-KZ_JY279_01p080a>¶
拆人家信一封十過¶
力優吝施一事五過¶
重利放債一兩五過(多者照數加算)¶
留盼男女五過¶
輕侮寒微五過¶
負人一約五過(事大者加)¶
棄字紙一片五過(汚穢者加)¶
毀傷人器物一過(貴重者加)¶
棄五穀暴天物一次五過¶
殺一牲口五過(無故特殺者加)¶
<pb:CK-KZ_JY279_01p080b>¶
見人私取人物特往撞破五過¶
借人器物不還五過¶
謟富驕貧五過¶
見人不爲禮五過¶
面是背非五過¶
瞞衆受利五過(多者加)¶
博名邀譽五過¶
雖非邪淫而夫妻縱慾五過¶
飲酒至醉一過¶
與不良人同伴一次一過¶
<pb:CK-KZ_JY279_01p081a>¶
男女混雜無別三過¶
索債過急三過至三百過(致人賣男女賣物者加算)¶
殺禽魚昆蟲一命三過¶
虛閒廢學一日三過¶
享用過豐一日一過(貧者加)¶
爲人教子弟不盡心(一日一事)三過至三十過¶
以不淨手翻書三過¶
以書籍字扇置枕席間三過¶
卧看經書一過¶
用假銀一分三過¶
<pb:CK-KZ_JY279_01p081b>¶
佔一小便宜一過¶
拘繫禽獸一日一過(致死一命者加)¶
專信神佛不孝敬父兄伯叔一日三十過¶
爲人作事不盡心十過(事大者加)¶
借用他人器物不愛惜十過(因而毀壞者加)¶
耽攔人家信五過(誤人事者加)¶
便溺洗澡不避三光三過¶
僧道巫祝術土謊騙人財百錢一過(致人骨月參商千過)¶
竊聽人私語三過(因而告人者加)¶
¶	
<pb:CK-KZ_JY279_01p082a>¶
明陶石簣望齡功過論(附)¶
或曰爲善去惡在心耳奚必是曰子讀書耳奚必課程賞罰耳¶
奚必律令出納耳奚必會計哉不知會計當則盈縮可稽律令¶
明則趨避不惑課程立則作止有度否則勤惰任心高下任手¶
有餘不足無從參考徒曰我爲善我去惡曾爲幾善去幾惡耶¶
曰其如明功隱過何曰子勿慮也世有明功隱過於人者未有¶
明功隱過於神者也我日爲之夜書而藏之焚香染翰幽獨無¶
侣四顧森然鬼神滿目以心𦲷手一點一畫罔敢不誠而明功¶
隱過乎哉曰我今日書而功微明日書而過鉅不將怖而止乎¶
曰勿怖也何以知功微而過鉅書之而後功與過出焉微積而¶
<pb:CK-KZ_JY279_01p082b>¶
鉅鉅釋而微道不遠矣久久不輟自有得也曰我功鉅而過微¶
矣天道果有知耶曰子但飯無憂不飽也孔子曰故大德必得¶
其位必得其祿必得其名必得其夀子所求在數者外則吾不¶
敢知止此耳則坐而俟之¶
¶	
<pb:CK-KZ_JY279_02p083a>¶
功過格後跋¶
嘗稽無上內秘眞藏經特顯戒行爲一品我¶
元始大天尊曰一切衆生貪著有爲不持戒行假使長夀猶如¶
老樹有何殊別若持戒行直心行道今日亦善今月亦善今時¶
亦善善善積德諸行備足善念護持令入法寶此煌煌寶訓宏¶
範諸天我¶
孚佑上帝秉玉清大化度億萬衆生總以戒爲心印開千七百¶
餘壇而七覺上乘總以戒爲心法佛曰戒爲無上菩提本聖曰¶
君子有三戒三教聖人皆使人由戒入道也兹冊合二功過格¶
爲戒典包羅貫澈備極周詳因思我¶
<pb:CK-KZ_JY279_02p083b>¶
孚佑上帝又曾傳修眞七戒爲天仙家熏修至寶宜補載於此¶
以公之同善爰澂心盥手跪述曰一戒機機者所由發動之𤣥¶
竅也機動必發發必有所著著於惡屬死機固爲地獄種子著¶
於善屬生機生者死之根是亦地獄種子故曰眞機無機有機¶
失機貴乎忘機二戒濁濁者五陰七濁之障也惟淫惡爲最世¶
人從濁處來上智以下皆不知有清濁如泥水置破缸中日逐¶
攪動且從漏處滲去清水祗存一味濁腳故人惟知有濁不知¶
有清雖知有清至此亦不可澄澄之亦不能清矣故於臨死之¶
時身中痛苦萬狀性靈昏亂顚倒不知去來止於一點愛根復¶
投愛慾中去如黑夜飛蛾望火投滅雖滅火中不知火之滅我¶
<pb:CK-KZ_JY279_02p084a>¶
也皆由濁故耳三戒躁心本虛明閒逸有事以實之則昏亂而¶
發躁矣躁則有碍平等心有損太和氣自暴自棄皆本於此四¶
戒辯分別一切種種爲心辯曉曉多言爲口辯心辯傷神神傷¶
而精氣耗散口辯傷氣氣傷而精神動搖矣五戒昏靈明常覺¶
眞體也氣禀拘之物慾誘之則積習久而障蔽深靈明眞體不¶
能透露如鏡埋塵如水混土醉生夢死轉轉輪迴轉轉不覺皆¶
由昏故六戒神役形形役神神者先天純陽靈明眞性也因父¶
母念生氣合而成形而此神寓於其內及長而發爲知覺已雜¶
後天之陰亦總謂之神也葢神以形爲旅舍形以神爲主人主¶
人富饒則旅舍華潤旅舍完固則主人安甯其實存亡相係者¶
<pb:CK-KZ_JY279_02p084b>¶
也然此神變化不測無風起波隨波生浪致令百體動筋骨勞¶
臟腑搖動氣血沸騰形漸凋斃此神役形之害也形斃而神亦¶
失所依而去矣形雖四大假合而實從愛慾中來身體欲安過¶
求所以安衣食欲美過求所以美越越受用則轉轉貪圖以至¶
奔馳爵位以求榮身燒煉汞鉛以求服食抽添搬運以求永年¶
令神不得少息日至散亡此形役神之害也神亡而形亦無主¶
而傾矣故曰忘形以養神忘神以合虛七戒銳始怠終入道雖¶
由頓悟成道實本積習人於一時悟得清淨法身本無染著從¶
此悟後雖遇顚倒縱橫再不搖動此是上根利器世所希有恆¶
河沙衆不知有始又何有終雖其間一二中才從塵沙中透出¶
<pb:CK-KZ_JY279_02p085a>¶
一點靈明眞性覺得本來無染發誓修持懺悔諸業掃除萬緣¶
是爲銳始奈何愛河難渡苦海易沈或者富貴蕩淫或者貧賤¶
困逼不免迷惑念頭弛懈縱有勤修之士一時無騐輒生怠心¶
豈知純陽之體一毫陰氣未盡不能成眞必於幾十年間立志¶
精修身居濁世神超太清一切種種喜怒哀樂之事絲毫不得¶
侵染始初矜持勉强積至純粹自然至此方得完全去來自在¶
與道合眞若或作或輟如不聞道若持久有漏取害愈大犯罪¶
愈深若或始聞正道後入邪法此等罪愆永墮惡劫學者宜愼¶
之嗟乎一點靈根𨚫被萬緣揉破百年假體都從六慾消磨上¶
士利根何須設戒中人夙習可勿提撕吾嘗立戒於千秋彰彰¶
<pb:CK-KZ_JY279_02p085b>¶
寶筏願以廣度乎萬姓的的金針任伊求徧神仙訣敢不向此¶
中尋縱然煉得汞丹成也須從這裏過云云至哉言乎慈哉心¶
乎是三洞眞文秘諦是七返天仙金丹一字一牟尼珍珠蒼胡¶
頡寶以是照諸四天下如日麗晴空矣惟願世人廣爲流通以¶
宜道戒而洪善化庶不負¶
普濟慈心云爾惠覺弟子蔣予蒲謹誌¶
¶	
¶	
¶	
¶	
<pb:CK-KZ_JY279_02p086a>¶
功過格後跋¶
楞嚴經三無漏學由戒生定由定生慧此嚴淨毘尼宏範三界¶
者也佛經有云人能受無上戒必至無上地道門有三洞衆戒¶
初眞十戒昇𤣥內教百二十九戒洞𤣥三品百八十戒上清三¶
百觀身戒洞神七百二十戒乃至律文千二百威儀戒更有碧¶
玉眞宮大戒類皆斷除淫殺盜妄等以爲成眞證聖之梯航古¶
未有弛然不自檢朿而能眞入心性之域者我¶
孚佑上帝位證圓通文尼眞佛本與¶
觀音大士同一願力同一慈化昔傳有說戒法言昭如日月今¶
合二功過格又益以修眞七戒爲道門戒典義理廣大條目精¶
<pb:CK-KZ_JY279_02p086b>¶
詳人果能誠心向善䖍奉一編於座右朝夕展讀怵於目而警¶
於心省之身而踐之行日自砥礪由勉期安漸至有功無過則¶
存心養性在是明心見性在是修心煉性亦在是矣(小子通仁)¶
承校是編爰敬跋數語於後云通仁弟子賞鍇敬跋¶
¶	
