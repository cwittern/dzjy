#-*- mode: org; -*-
#+EXPORT_ID: JY246
#+TITLE:懺法大觀 Chanfa Daguan
#+WITNESS: JYE CK-KZ
<<<<<<< HEAD
#+BASEEDITION: JYE
=======
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JY246_01p001a>¶
* 懴法大觀序¶
粵自¶
太上開闡道門，懴法之流傳也遠矣。而撿閱《道藏》，多所未備。一¶
日，門徒靈山子謁座，告以屢遇異人，傳授懴法若干部，呈余閱¶
之。上自三清四御，下逮雷瘟水火，以及五祖七眞，無弗備具。而¶
南宫紫府懴[(⺡*廌)/(&#xF32D;-⺡)]，尤爲難得。徧覽心喜，不禁嘆賞曰：『大哉觀乎。』而¶
靈山子欲軿集以成壹帙，編其目曰『大成』余曰：『夫所謂「大成」者，¶
必無一之弗備，而後始可以「大成」目之。若汝所獲懴法，其爲諸¶
天之彰彰在人耳目間者，則已無所闕略，而尙未周徧於天曹¶
也。第有此矞皇懴法，爲數三十有二，斯亦可謂鉅觀，何弗卽以¶
<pb:CK-KZ_JY246_01p001b>¶
「大觀」顔之？』靈山子欣然受命，卽以請序於余。余思《易》所云：『觀乎¶
天文，以察時變；觀乎人文，以化成天下。』此二語適與此帙名目¶
允洽。懴演夫天，天文也；懴傳於人，人文也。以天之時變，而化裁¶
乎生人，堪謂名以義起。而觀之《彖》且曰：『聖人以神道設教。』斯《大¶
觀》之懴法，其殆亦神道設教之義也乎？是爲序。紫雲洞囘道人¶
題。¶
¶	
¶	
¶	
¶	
<pb:CK-KZ_JY246_01p002a>¶
* 懴法大觀題詞¶
三教雖自殊途，經典實同一致。第釋氏之梵音禪語，類難領畧，¶
非慧心不足以解之。每見世人爭相諷誦，而莫得其解，殆猶終¶
日飲食，而莫知其味也。惟我道者一家言，明白條暢，總是欲人¶
敬天事天，砥行修德，與儒書相爲表裡，則其化人也較釋氏爲¶
㨗。卽如靈山子所獲異人傳授諸天懴法，計三十二部，以云『大¶
成』，未始弗當，而吾¶
師則以『大觀』額之。觀之時義大矣哉。爰稽觀之《彖》，有曰『大觀在¶
上』，是卽諸天之儼然在上也。又曰『下觀而化』，是卽生人之同化¶
於善也。則謂道之三十二懴，與儒之十三經，同爲羽翼¶
<pb:CK-KZ_JY246_01p002b>¶
皇王之治，以化成乎天下也。夫疇曰非宜，因爲之跋，以志靈山¶
覯遇之竒。云春臺演文子董沭題詞。¶
¶	
¶	
¶	
¶	
¶	
¶	
¶	
¶	
<pb:CK-KZ_JY246_01p003a>¶
* 懴法大觀序¶
余少業儒，於身心頗思檢束，而苦未純一。初不知仙佛之道，與¶
吾儒相通也。乾隆壬子，長夏無事，因誦《楞嚴經》覺戒滛殺盗妄，¶
實爲聖賢克已之學，然亦未有入處。會廣惠常住多善緣，恒率¶
余子予蒲，往來其間。暇時亦自兀坐一二時，乃益覺身心性命¶
之功，由敬以植。德本由靜，以立人極。三教原無異旨也。嗣又閱¶
《指月錄》、《傳燈錄》等書，粗知佛祖源流。惟於道門諸天上聖，以及¶
度世高眞，未能洞悉本原，詳覈事蹟。僅知《楞嚴》所謂十種仙，非¶
神仙之極詣，而服食外丹及諸旁門小術，皆不得爲天仙大法¶
宗旨而已。庚申秋，靈山張子來都，擕其丁已年在山左偕余子¶
<pb:CK-KZ_JY246_01p003b>¶
所刻《懴法大觀》一書。余讀之竟，如觀道門譜系，如誦三洞眞文。¶
舉凡先天至、聖後天至眞、源流支派，莫不確鑿有據，攷稽無訛，¶
洵寶籙也。於此可見神仙非𣺌茫之說，功修皆平正之途。總切¶
求於身心，而馴致於性命。聖賢仙佛之道，又何殊哉。又何殊哉。¶
且懴者，悔其旣往之愆，而防其未來之過，卽儒之省察也，卽儒¶
之内訟也，亦卽臨之在上，質之在旁也。人果能信心於此，則誠¶
意正心之學，莫大乎是。懴之爲義大矣哉。因亟命余子詳校而¶
重梓之，後之學者幸信奉無褻焉。是則余之願也。夫嘉慶癸亥¶
正月上元日，梅芳老人蔣曰綸識於守經堂。¶
¶	
<pb:CK-KZ_JY246_01p004a>¶
* 懴法大觀序¶
吾觀人之不皈大道者，非徒心性昧也，良由見聞闕焉。慨自教¶
分爲三，碌碌者方且以神仙之說爲𣺌茫，而於無上至尊高眞¶
上聖，更爲畢世夢想所不到。今靈山子彙集《懴法大觀》，子披讀¶
編摹，夜以繼日，相與推敲訂正，洞見晴空瑞日，炳耀寰區，合天¶
人相通之故，爲古今不易之經。蓋自有是書，而人人可以知包¶
羅天地、統御陰陽者，竟如是之確切分明。其庶幾悟大道有門¶
庭，成眞非虛幻乎。噫。彼又詎知，夫天地至大，而天地之内外更¶
有天地耶？古今至遙，而古今之上下更有古今耶？難覓同心，何¶
堪饒舌。念予平昔浮沈識解中，窮大失居，歷有年所近獲眞詮，¶
<pb:CK-KZ_JY246_01p004b>¶
功歸實煉，乃益覺空悟之不足恃也矣。竊恐世人亦必有與予¶
同病者，因急梓行以公天下。卽懇靈山子董其事，重其人之可¶
託，並敬其道之有成也。爰題數語而歸之。嘉慶丁巳中秋，書於¶
香雪山房。廣化子蔣予蒲夢因氏謹識。¶
¶	
¶	
¶	
¶	
¶	
¶	
<pb:CK-KZ_JY246_01p005a>¶
* 懴法大觀識言¶
嘗思三乘教典，大道爲尊。一脉薪傳，本源宜溯。予也依淮僻處，¶
繼父修真。少無進取之懷，靑衿何戀；長悟浮生之幻，紫府投誠。¶
自愧才疎，苦無進步。然旣皈依而恐後，自應稽考夫最先。無如¶
碌碌寰區，悵見聞之甚隘，迢迢霄漢，非窺測所能窮。五夜踟蹰，¶
一心嚮往。乃幸前緣有自，曾結善願於三生；末路堪嗟，已累元¶
修於九世。因多良遇，叠覯奇書。原非得自無心，實亦成於有志。¶
寒儒一介，每多搆於解囊；走覔經年，誰念室如懸磬。狐裘集腋，¶
欣積少以成多；蟻壤爲山，思由分而入合。暇日重爲披讀，簡篇¶
尚欠精研。纂訂不辭勞夢，因洵稱巨筆；壎箎兩相和宗，法竊附¶
<pb:CK-KZ_JY246_01p005b>¶
知音。逐次編成，差堪滿志。牙籤錦軸，卓然萬古奇觀；鶴院琳宫，¶
冀彼十方頂禮。從此千秋道脉，朗如日月長明；更思九土開山，¶
奉爲課程提唱。羣知宗祖，共識津梁。傳誦徧天涯，遂我度生之¶
願；梓行由廣化，佩伊衞道之心。聊綴數言，止期遣詞達意；望諸¶
來者，更爲翻刻宣揚。珍重襲藏四十年，今逢知已；敷陳講論十¶
二部，堪與同傳。爰爲之跋，以問於世云。靈山子張持眞謹識。¶
¶	
