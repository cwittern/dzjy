#-*- mode: org; -*-
#+TITLE: 高上玉皇本行集經註解
#+DATE: 2011-05-31 16:01:37
#+PROPERTY: kxid KX085
#+PROPERTY: title 高上玉皇本行集經註解
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1440
#+PROPERTY: id JY089
#+PROPERTY: JUAN 0
#+PROPERTY: JUAN 007
<pb:CK-KZ_JY089_04p001a>¶
#+PROPERTY: JUAN 008
<pb:CK-KZ_JY089_04p001a>¶
@fw重刊道藏輯要¶
* 高上玉皇本行集經註解卷之下¶
** 天眞護持品第四¶
*** 護持品一章¶
爾時¶
昊天上帝聞說經法從座而起長跪¶
帝前白言惟願聖慈普爲大眾及諸天人持是經人說利益事¶
于時¶
玉皇上帝興方便意開利益門宣玉匱科傳靈寶法吿於　昊¶
天上帝曰汝今諦聽當爲汝說受持功德扶危拔苦利益存亡¶
<pb:CK-KZ_JY089_04p001b>¶
神妙之事眾眞稽首俱發聲言臣等今日幸聞湛然常住之法¶
莫不上福諸天徧周三界三塗五苦咸得消滅惟願慈悲愍臣¶
等故演斯妙義¶
　昊天上帝昊大高玄天帝非時稱昊天也大眾一云諸天聖¶
　眾聽聞經者一云世間大眾天上本無世人經廣度三界浩¶
　劫二說俱是此經皆玉笈琅函珍藏上天故云宣玉匱科人¶
　性靈明不垢不淨無成無壞不昇不沉本自湛然常住知誘¶
　物累自取滅亡漂沉輪轉盲昧不明不能湛然常住鬼有趣¶
　神有識報盡復輪亦不能湛然常住今聞經法功德利益宿¶
　性得融根塵淨盡拔業識除罪障堅固圓滿是聞湛然常住¶
<pb:CK-KZ_JY089_04p002a>¶
　之法曠世奇逢豈不幸乎三塗天塗地塗水塗五苦色累苦¶
　心愛累苦神貪累苦形身累苦魂華境苦精夫此經爲最上¶
　妙法故有如是功德昊天上帝不求妙旨而請利益非以效¶
　歆人此經一言一畫亦無量法寶知其效而眞心奉持斯無¶
　負說經之慈悲¶
*** 護持品二章¶
玉帝吿曰若有眾生孝養父母恭敬三寶竭忠於君不殺不盜¶
不婬不姤不嗔不恨不驕不詐奉戒持齋冥心大道生尊重心¶
持誦是經我卽勅下周流法界徧傳十方無極世界勅命東方¶
東華帝君青騎神仙兵馬無鞅數眾悉令下降覆護受持是此¶
<pb:CK-KZ_JY089_04p002b>¶
經者勅命東南扶桑大帝與其部眾神仙兵馬無鞅數眾悉令¶
下降覆護受持是此經者勅命南方朱陵大帝赤騎神仙兵馬¶
無鞅數眾悉令下降覆護受持是此經者勅命西南太華元老¶
與其部眾神仙兵馬無鞅數眾悉令下降覆護受持是此經者¶
勅命西方皓靈皇老白騎神仙兵馬無鞅數眾悉令下降覆護¶
受持是此經者勅命西北皇天上帝與其部眾神仙兵馬無鞅¶
數眾悉令下降覆護受持是此經者勅令北方紫微帝君黑騎¶
神仙兵馬無鞅數眾悉令下降覆護受持是此經者勅命東北¶
冲虛天君與其部眾神仙兵馬無鞅數眾悉令下降覆護受持¶
是此經者勅命上方天皇大帝崐崙蒼老黃騎神仙兵馬無鞅¶
<pb:CK-KZ_JY089_04p003a>¶
數眾悉令下降覆護受持是此經者勅命下方來和天君名山¶
大洞神仙兵馬無鞅數眾悉令下降覆護受持是此經者¶
　覆護保重護持也持經者敬奉帝言道語與天合德與道合¶
　眞是大道身道之所在神人共崇故帝令十方聖眾覆護然¶
　必於忠孝恭敬戒淫殺盜妄者持經以德行爲本冥心於道¶
　道自歸之或云道流出家不近君親以爲不忠孝不知道門¶
　玄戒極嚴守持操修不敢犯戒虧體辱親至誠堅固先報四¶
　恩何嘗忘君親不忠孝哉故許眞君著淨明忠孝經以見道¶
　之眞忠孝也¶
*** 護持品三章¶
<pb:CK-KZ_JY089_04p003b>¶
勅命十方一切金仙四眾八部及諸眷屬悉令下降覆護受持¶
是此經者勅命十方天眞大聖飛天神王三官四聖二曜九星¶
北斗南斗東斗西斗中斗二十八宿周天眾星金剛力士神王¶
等眾各與部眾悉令下降覆護受持是此經者¶
　金仙諸佛菩薩也四眾非世人四眾陰陽神眾將卒四眾也¶
　八部解見二卷眷屬四眾八部之姻眷屬類也十方天眞大¶
　聖十方諸天眾眞大聖也飛天神王解見前三官天地水也¶
　四聖天蓬天猷翊聖佑聖二曜日月也九星金木水火土月¶
　孛紫炁羅㬋計都也二十八宿角亢氐房心尾箕斗牛女虛¶
　危室壁奎婁胃昴畢觜參井鬼柳星張翼軫¶
<pb:CK-KZ_JY089_04p004a>¶
　攷證¶
　經是帝勅朝命所頒三公四相兩京九卿羣有司百執事貴¶
　戚異姓億兆蒼赤罔不欽奉玉經有眾神之覆護受持者帝¶
　命旌賢輔有德也人身有三元四象二氣九宮五行及二十¶
　八宿之度數周天經緯水火眞志大慧操修力行妙法善功¶
　與眾神等故人之一身身體毛髪皮肉血髓力行妙法善功¶
　經絡輔我正性眞氣命寶存焉夫正性眞氣卽帝眞經三萬¶
　六千神氣八萬四千毫孔眞光卽十方仙眞金剛力士星曜¶
　神王部眾消灾經云卽有天眞眾聖金剛力士各百億萬眾¶
　護衞是經卽此意也夫經不在言語文字眞意在吾心神不¶
<pb:CK-KZ_JY089_04p004b>¶
　在十方世界而在吾一身持心修身不在誦讀披閱而在一¶
　誠默運至誠無私精神氣全聖可學天可希道可入動罔不¶
　吉神其佑之三藥耗一眞喪自己之神衰氣弱精不充徹與¶
　天違逆神豈佑之噫人一也君子修之吉小人悖之凶故經¶
　云覆護持經者則知天福有德矣帝德無疆經利最大惟人¶
　之敬受何如¶
*** 護持品四章¶
勅命降魔力士四天門王五嶽四瀆及諸名山四海九江十二¶
河源山林川澤一切主者悉與眷屬覆護受持是此經者諸險¶
惡處令得安穩勅命所在一切土地靈官并溝渠等神及一切¶
<pb:CK-KZ_JY089_04p005a>¶
諸大力鬼王皆令覆護受持是此經者¶
　四天門王東西南北四天門王也五嶽東泰南衡西華北恒¶
　中嵩也四瀆江瀆河瀆淮瀆濟瀆之神也四海東西南北四¶
　海九江洋子錢塘漢陽潯陽混同錦江湘江烏龍鴨綠等一¶
　切江也十二河源黃河爲世界之脉若崐崙禹門星宿海火¶
　墩腦兒及尾閭發瀉河水等根源也一云論黃河之源崐崙¶
　有九井七泉不止十二十二河源蓋禹疏九河及汝漢淮水¶
　泗水爲十二也九河徒駭太史馬頰覆釜胡蘇簡潔鈎盤鬲¶
　津汝漢淮泗爲十二河源黃河則河之總神若涇渭沂汶溱¶
　洧滹沱興洽弱水等及一切諸河皆河之屬也山林盡世間¶
<pb:CK-KZ_JY089_04p005b>¶
　山林川澤盡世間川澤水流曰川澤水澤也無水注曰溝有¶
　水曰渠帝經法旨諸仙寶崇諸佛受持諸天奉行諸神欽仰¶
　諸人誦讀魔鬼自伏實惟山得以鎭靜水得以流長所在衞¶
　護惟嚴也持經者旣爲諸神之護又烏可慢哉一慢則過深¶
　罪重矣善乎孔子曰小人不知天命而不畏也狎大人侮聖¶
　人之言知此爲小人觀斯經尙戒勉之¶
*** 護持品五章¶
令諸魔外道悉皆懾伏潛形遁跡高飛海外遠避他方如是山¶
林社稷祠廟血食之屬一切鬼神當自消滅五方行病瘟疫鬼¶
帥諸惡鬼神并風王水怪孽(音業)龍妖神土精木魅盡自消滅五¶
<pb:CK-KZ_JY089_04p006a>¶
虛六耗夢寐乖常野道呪咀蠱毒之類皆自消滅是持經人心¶
欲願者一切如意皆得滿足(懾音聶)¶
　諸魔天魔地魔魔王魔民魔女外道淫辭邪說僻行雜法旁¶
　門小術私技三千六百九十六種三萬六千等是也悉皆懾¶
　伏悉盡也懾驚畏心服也伏收歛歸伏也潛形遁跡潛藏也¶
　藏其形象不敢顯露遁逃避也逃其影跡不敢停止也諸魔¶
　之形雖外若妖艷幻象奇美眞態實阻不可見人此經眞法¶
　破鬼之膽碎魔之心諸魔難逃其鑒心畏法言玄律丹勅自¶
　不敢留恐露醜質外道之言欲以亂眞正道行而邪說息大¶
　道尊而旁門廢帝命一宣自不敢容高飛海外魔行無跡可¶
<pb:CK-KZ_JY089_04p006b>¶
　以飛言外道人耳何以言飛格心易慮向化忘私高騰海外¶
　卽俗語言魂飛天外魄㪚九霄耳遠避他方不敢居其故地¶
　也山林解見前社土神稷穀神祠司也祀也神之司臨祀而¶
　祝之也廟朝也接神於廟而朝祭也血食享牲醴之祭者也¶
　以上鬼神皆宜祀者也如何令自消滅神邀祭祀必爲不直¶
　民謟鬼神必爲不正故薩眞人收伏王靈官改禁城隍西門¶
　豹守濟州投巫於水以禁河神况邪有假神以惑人人有崇¶
　邪以誑俗故胡頴經畧廣東毁幻佛而殺妖𡛥杖僧人以脫¶
　愚俗今云一切鬼神消滅奉經旨不作禍福安然無威聲也¶
　五方行病瘟疫鬼帥諸惡鬼神惡鬼神非行病鬼帥迺世之¶
<pb:CK-KZ_JY089_04p007a>¶
　厲鬼强神也并行風之王水中之怪作孽暴龍妖異邪神土¶
　精木魅盡自消滅五虛六耗精神氣血身五虛六脉衰耗夢¶
　寐乖常魂魄不甯一云五虛六耗如天哭破敗喪門太嵗大¶
　耗小耗飛廉空亡黃旛豹尾九梁赤口白舌惡厭神殺凶星¶
　作禍神鬼之屬一切等事野道邪法咒詛妖語或咒或誓及¶
　蠱毒魘昧之類皆自消滅是持經人心欲願者一切謀望趂¶
　心如意皆得滿足無有違逆夫道德之士鬼神欽重凶邪盡¶
　消祥桑之死梓橦驅瘟旌陽伏蛟祖天師伏魔薩祖禁鬼皆¶
　有明效噫王彦方烈士也盜願刑戮不令彦方知則驅魔伏¶
　外道誠有德之必然者但人之三尸五累七情六欲九識十¶
<pb:CK-KZ_JY089_04p007b>¶
　惡爲害斯不能正己伏邪除凶人能正心進道斬三尸除五¶
　累情欲盡識惡除已障盡而外邪消凶散吉臨矣¶
*** 護持品六章¶
或有未能遵依科教修崇齋醮但能淸淨持戒專一信受尊重¶
敬慕是此經典並同修齋護持淨戒者是人功德坦然無礙自¶
在逍遙號人中聖德慧長新同諸眞人¶
　持戒專一持守道門戒律或五戒八戒十二可從戒十八戒¶
　二十四戒三十六戒七十二戒百二十戒百八十戒三百大¶
　戒女冠六百淨戒專心致志持此戒品專一堅固無二信受¶
　尊重者信受奉行欽嚴尊重敬慕誠敬仰慕坦然無礙坦平¶
<pb:CK-KZ_JY089_04p008a>¶
　也寬廣也心有二則功德不實戒不持於功德有玷心身淸¶
　淨持戒專信受切尊敬經典心無染心無二無有虧欠縈繫¶
　功德眞實自是坦然又有何礙自在逍遙人性生來無拘無¶
　困客感物累忙忙苦苦無復自如焉得快樂淸淨正信無復¶
　物累得大自在常樂逍遙人中聖者不惟爲逍遙之人淸淨¶
　正信高出人儔號人中聖人德慧常新者習與智長化與心¶
　成聞見眞而智慮融物累忘而性眞湛德日新慧日明同諸¶
　眞人淸淨正信者同持經得道諸天眞人夫所謂淸淨持戒¶
　專一信受尊重敬慕非有計功之心爲人之意無所爲而爲¶
　絶無虛假間斷卽孔子所謂造次終食顚沛無違卽中庸所¶
<pb:CK-KZ_JY089_04p008b>¶
　言無入而不自得莊子著逍遙之旨海蟾著快活之歌佛家¶
　所謂大自在儒典所謂日新温故而知新皆自然之效也豈¶
　有所假借又豈有勉强襲取之義哉噫淸淨正信雖不依科¶
　教修齋醮有是自然功德可見道旨玄科惟在實體經義科¶
　教齋醮普法品以演道化耳陳希夷諷度人經成道蓋眞持¶
　經旨耳今之齋醮無明效者有盛儀無眞修也若淸淨正信¶
　更修齋醮則功益大無齋醮有眞誠功亦神若無眞誠則齋¶
　醮皆文具矣甯無過乎¶
*** 護持品七章¶
爾時¶
<pb:CK-KZ_JY089_04p009a>¶
昊天上帝聞是說已卽於¶
帝前稽首歌曰¶
大哉至道　　無形無名　　渺渺億劫　　黃道開淸¶
神淸朗耀　　九炁吐精　　玉虛澄輝　　太霞高明¶
玉皇開化　　溥度天人　　三元道養　　二象攝生¶
朽樹故根　　已枯使榮　　蠢動蜎息　　長生化形¶
懷胎含孕　　俱得生成　　亡者命過　　魂歸三淸¶
魄受鍊度　　南宮飛昇　　今日大吉　　皆得光明¶
五帝鑒映　　普吿萬靈　　天神地祇　　及諸河源¶
五嶽四瀆　　及諸名山　　洞玄洞虛　　洞空洞仙¶
<pb:CK-KZ_JY089_04p009b>¶
無極大聖　　至眞尊神　　無窮無極　　溥監度生¶
惡根斷絕　　玄都記名　　眾眞班列　　咸聽帝言¶
經是帝勅　　保誦持人　　至度道岸　　無使災侵¶
我奉帝命　　一切咸聽¶
　大哉至道大莫可量至不可及也無形無名不見不聞名亦¶
　强稱也渺渺億劫無始無終厯劫無數也一云十萬曰億要¶
　之舉大數言實無數耳黃道開淸吉時慶會天道開通也神¶
　淸朗耀神風永淸朗耀光明也九炁吐精融炎演昊景道混¶
　洞浩等九炁也吐精黃道開炁慶消九炁呈輝吐精炫瑞玉¶
　虛澄輝玉光虛明澄然淸輝也一云玉虛天呈輝太霞高明¶
<pb:CK-KZ_JY089_04p010a>¶
　太玄霞光大高至明也玉皇開化開度教化也溥度天人溥¶
　徧也盡度一切天上地下人也三元道養天生地成人教化¶
　之爲三元道養也二象攝生乾坤造化生成人物終始宰制¶
　故云二象攝生一云陰陽陶鑄爲二象攝生俱是正論朽樹¶
　故根朽壞也故死也已枯使榮枯稿也已乾枯使再發榮蠢¶
　動蜎息長生化形蜎飛蠕動蠢類生不夭拆俱得脫其本形¶
　也懷胎含孕俱得生成人物胎孕不傷不墮俱得安然生長¶
　而成也亡者命過魂歸三淸死者不經地獄皆歸天上也魄¶
　受鍊度南官飛昇死者七魄受大慈眞人鍊度魂神飛上南¶
　宮也今日大吉指說經時言也皆得光明人物咸濟幽暗開¶
<pb:CK-KZ_JY089_04p010b>¶
　光也五帝鑒映五方五帝照鑒光映也普吿萬靈徧吿一切¶
　鬼神也天神地祗及諸河源五嶽四瀆及諸名山洞玄洞虛¶
　洞空洞仙玄虛空洞一切仙帝神佛將鬼也無極大聖至眞¶
　尊神無窮無極無盡量也普監度生溥徧監臨度化羣生也¶
　惡根斷絕永除人物惡根也玄都紀名玄都丹臺紀功德名¶
　也眾眞班列朝班侍列也咸聽帝言玉帝言也經是帝勅此¶
　經是玉帝勅旨也保誦持人保護誦持經法之人也至度道¶
　岸登升道岸也無使災侵一切災難不侵也我奉帝命奉玉¶
　帝命也一切咸聽一切人物鬼神皆聽也此申全經功效¶
*** 護持品八章¶
<pb:CK-KZ_JY089_04p011a>¶
于時　昊天上帝說是歌己吿大眾言此玉皇妙法語諸聖祕¶
密言路絕道斷微妙難思巍巍大範爲神明之宗保鎭國土拔¶
度生死爾時　昊天上帝說是語已法筵淸眾咸仰道言溥得¶
開悟¶
　諸聖諸至眞聞受此經皆寶重不敢輕洩故曰諸聖秘密言¶
　路絕道斷最上一乘法非常聞修眞要路入聖周行情欲幻¶
　妄到此拔根愛念凡思無復滋蔓輪迴轉生一刀兩段故言¶
　路絕道斷一云七聖皆迷人所難行亦是微妙難思深微玄¶
　妙神不可以思致難以思入人心思所不易到也巍巍高大¶
　妙範仙章爲神明之眞宗心印一說言玉帝道範爲神明宗¶
<pb:CK-KZ_JY089_04p011b>¶
　師太拘了法筵法會華筵淸眾淸淨聖眾也道言指玉帝言¶
　或以爲仰昊天妙法等言溥得開悟盡得悟也¶
　攷證¶
　夫子之言性與天道不可得而聞也文始經云聖智造迷鬼¶
　神不識佛在靈山說法菩薩𤢜𤢜着耳聽玉皇法語路絕道¶
　斷微妙難思有何疑哉爲神明之宗鎭國土度生死亦自然¶
　之效矣¶
　解疑¶
　天下無道外之人亦無人外之道人物幽明皆道也人性全¶
　眞萬物皆備一切化育世界始終皆吾性之眞也玉帝道身¶
<pb:CK-KZ_JY089_04p012a>¶
　也經爲道旨也惟道則全功神化妙本自然人與同性也甯¶
　不可以持經耶知道在身一心體道生生世世無二則聖眞¶
　在我己¶
*** 護持品九章¶
於是　天尊而說偈曰¶
玉帝功德大　玄理極幽深　生於浩劫前　運化於古今¶
我今說妙經　愍念諸有情　此誠極妙法　功德中功德¶
名號最上乘　無比爲第一　大光明王尊　威德世希有¶
能破暴惡魔　皆令心降伏　能滅極重罪　皆令得清淨¶
若人聞是經　或聞帝妙號　稽首生恭敬　一切罪消滅¶
<pb:CK-KZ_JY089_04p012b>¶
十惡四重罪　五逆於父母　信心一稱名　隨聲盡消滅¶
保護人天眾　四相與五衰　三塗極重苦　人間凡厄難¶
凶年饑饉喪　毒藥及魘魅　刑獄與寃家　軍陣鬬戰苦¶
山林惡道中　虎豹豺狼眾　江海毒龍類　迅雷風雨雹¶
水火及盜賊　蠱毒中心腹　失志發狂亂　蛇蝎毒惡蟲¶
邪魔凶怪神　伺求人便者　由持是眞經　普皆自散滅¶
惡病久纒綿　夢寐亦不安　非理欲殘命　殄滅不爲殃¶
緣遇是經故　安穩得自在　所有希求願　財寶及富貴¶
以此經功德　如意皆稱遂　神威自在仙　諸天十一曜¶
三十二天主　二十八宿星　靈妃玉女等　天神及地祗¶
<pb:CK-KZ_JY089_04p013a>¶
三界虛空神　江海諸龍王　水火及風神　宮殿與宅舍¶
山林樹木眾　溝渠井泉神　由持是經故　一切皆擁護¶
衣食常自然　子孫臻富貴　出言人希聞　所至皆推敬¶
若爲求男女　持誦此眞經　帝詔下天曹　落籍天仙人¶
降謫生其家　爲其作男女　顯貴人崇重　七祖得超昇¶
光大慶門戸　延及父母親　吉祥常熾盛　災障不能侵¶
是故我今說　大眾宜諦聽　慈悲度一切　皆令達上淸¶
　大光明王尊光明無量覺王至尊威德世希有玄威妙德世¶
　間無有四重罪一云魔獄鬼畜一云雷擊災疫盜賊刑獄五¶
　逆於父母孟子所謂五不孝惰四肢博奕飲酒好貨財私妻¶
<pb:CK-KZ_JY089_04p013b>¶
　子從耳目之欲以爲父母戮好勇鬬狠以危父母一云不恭¶
　信孝順守禮爲五過信心一稱帝號隨聲滅罪五衰珠冠碎¶
　身屈頭俯眼淚鼻噴身無光天衣敝影露神運不靈通凡數¶
　運會遇也寃家前業寃相遇也迅疾雷也雹氷雨也伺暗候¶
　人空便爲害七祖父祖曾高傳支之祖開林之祖立姓之祖¶
　爲七祖熾勝大光顯也此偈元始著玉帝玉經功德令人欽¶
　持也¶
*** 護持品十章¶
於是¶
天尊普吿四眾凡人持念此經受誦帝號皆道根深重宿有善¶
<pb:CK-KZ_JY089_04p014a>¶
緣此經尊妙普度天人但精心恭奉家國安甯保命度災掃除¶
不祥天子王侯得奉之者致國太平凶冦自夷邊域不爭兆民¶
歌唱普天興隆運推數周正道當行有得之者天眞敬重寶之¶
秘之¶
　人持念此經受誦道根深重卽儒家所謂資禀淸且厚佛家¶
　所謂根器好宿有善緣夙世往劫廣植陰德預有良緣蓋至¶
　道難聞法會難遇慶宵難逢有厯世不聞正法有聞而不信¶
　不悟不周完不蒙實益者皆根器之淺緣分之薄今値法會¶
　聞正法蒙實益皆是厯劫修持道根深重宿有善緣保命度¶
　災者保命延生度災消厄自古聖賢有生有死災厄常有何¶
<pb:CK-KZ_JY089_04p014b>¶
　云保命度災蓋保天命而全正氣素患難而日坦然生順死¶
　安吉凶無二是持經之保命度災也掃除不祥經法所在凶¶
　厄潛消吉人天相災難永除無有不祥天子王侯天下之君¶
　曰天子曰皇曰帝周則稱王近世稱藩封一國之君曰王分¶
　符世臣曰侯古之侯分封百里凶㓂自夷夷平也國有道內¶
　順治外威嚴凶人賊㓂不作自然夷平四夷來王天下晏然¶
　邊域不起兵爭兆民眾庶歌謠唱樂太平普天下興隆富庶¶
　乂安運推數周貞元會運推遷時數己周一運正道當行於¶
　世有得經法湛然神化之道者天眞敬重寶之祕之此經尊¶
　重寶之可也普度天人迺云祕之不幾於私天道哉蓋大道¶
<pb:CK-KZ_JY089_04p015a>¶
　雖然普濟不信者不可輕傳佛之正法眼藏不妄示人孔子¶
　曰中人以下不可以語上也上達必由心悟輕之則爲褻天¶
　經云祕之觀者愼之自知經義¶
*** 應驗品續十一章¶
** 報應神驗品第五¶
爾時慈悲度厄眞人尋聲救苦眞人濟生度死眞人萬福護身¶
眞人俱從座起越班而出俱白　天尊言若諸末世凡夫雖宿¶
有善緣得遇是經被諸邪障所隔本末疑惑不信是經功德如¶
是之人見在未來於諸地獄得何罪報惟願聖慈說其報應惡¶
趣之苦¶
<pb:CK-KZ_JY089_04p015b>¶
　凡夫被諸邪障所隔已之邪見人之邪說偏性抝妄事障理¶
　障一切隔礙本末疑惑者始不能信後不能悟上下扞格不¶
　能融通終始本末不得徹契本末疑惑不信是經功德如是¶
　之人見在未來今世未來世也報應惡趣之苦人物業識各¶
　有意趣或善或惡輪沉難脫大聖至眞融宿習拔根塵淨識¶
　業絕諸趣障執盡脫不受輪迴無諸罪報大賢菩薩小仙小¶
　聖神將鬼靈善者以作福爲趣惡者以作業爲趣善者無論¶
　惡者自沉業獄報應種種欲出無門欲免無計報盡轉生捨¶
　此入彼業緣牽累復迷不悟厯刼顚倒相循不止此等業趣¶
　實可憫憐四眞人上乞天尊說其報應惡趣之苦迺大慈悲¶
<pb:CK-KZ_JY089_04p016a>¶
　度世心切也兩教言報應儒者以爲不然太甲曰天作孽猶¶
　可違自作孽不可活傳云福善禍淫又云天人之應捷於影¶
　響何嘗不言報應哉夫子曰君子懷刑又曰畏天命故自不¶
　爲惡道義悅心自無他趣厯朝於鄕飲禮射而講讀律令教¶
　兆民惟格人非心匡翼其善心耳兩教之言報應刑獄無非¶
　拔其業趣使爲大善也噫惟聖人神道設教而億兆服玉帝¶
　功德最大故經明示報應拔人惡趣不爲詭眾若自不修眞¶
　但以禍福眩人是欺眾也觀經者絕欲成眞免一身之惡獄¶
　而後可以濟世度人矣¶
*** 應驗品續十二章¶
<pb:CK-KZ_JY089_04p016b>¶
是時¶
天尊謂四眞人云若諸世間剛强暴惡不善眾生終日竟夜對¶
諸道像無恭敬心出誹謗語是罪當墮五無間獄若得値遇是¶
持經人設諸方便誘引開導如是之人能滅惡心信向是經彼¶
人罪業淨盡無餘¶
　不善眾生言行不善一切眾生終日竟夜竟亦終也盡也盡¶
　日盡夜出誹謗語誹以言非之也謗以言毁之也是不敬道¶
　像誹謗神聖的人其罪當墮五無間獄五獄冥司大獄也非¶
　聖者無法故墮此罪試觀誹謗妖言之陽律則知謗神之罪¶
　値遇彼此時候適相會逢也慢神謗法之人業根深重一意¶
<pb:CK-KZ_JY089_04p017a>¶
　執迷無有信心持經人大慈悲方便啟誘接引開發化導顯¶
　彼良心生其善念信向是經者信心皈依專向是經彼人罪¶
　業者彼指慢神謗法之人所在罪業淨盡無餘業消罪滅報¶
　對悉盡永免寃愆不入輪迴常清常淨惡報永除再無不了¶
　之業也無間地獄業若難消一心信向眞經惡根立斷諸塵¶
　盡滅有何牽繫根塵立盡業淨無餘夫神德經功利益最大¶
　兩教甚言罪福切示慢神謗法之罪儒者每戒謟瀆鬼神豈¶
　儒不敬神不尊經哉詩云無忝爾所生張子云不愧屋漏爲¶
　無忝又曰存心養性爲匪懈兩教所言敬神尊經使其存心¶
　修行無愧於天地神明尊信法言體道成眞也儒者言不媚¶
<pb:CK-KZ_JY089_04p017b>¶
　神戒其邀福妄瀆耳事天畏天希天尊先王之法言對越駿¶
　奔嚴敬不苟儒與兩教一也若祭無益敬不足行天命不足¶
　畏此敝言也儒者亦切責之甯獨二氏乎噫善惡敬怠一切¶
　由心能絕情欲去智識空五藴除五累則不在五行中天地¶
　不能拘五無間獄又何遭哉佛云稱佛名號火坑變作蓮池¶
　孟子云誦堯之言行堯之行是堯而已矣則眞善功效立見¶
*** 應驗品續十三章¶
又若有邪見愚執惡人覩持是經生諸惡逆偏眼邪視乃至起¶
一惡心發一惡言妄生謗讟持經之人其罪深重命終之後墮¶
大地獄永無出期不惟慢神謗經罪重¶
<pb:CK-KZ_JY089_04p018a>¶
　目見曰覩生諸惡逆有不信心故不知經爲道語法言持之¶
　利益阿慢輕忽厭惡謗毁生諸過惡悖逆偏眼邪視不喜見¶
　經並持經人無有正眼定觀輕藐憎厭讟詈毁也持經作善¶
　本不可毁邪執惡人不知緣業罪福不知持經之善妄自生¶
　謗毁讟詈之言加持經之人命終之後終盡也墮大地獄無¶
　間獄也永無出期永終也長也妄謗正法業根深重故墮地¶
　獄難出夫識見一也見之不正則爲邪人一也執迷不悟則¶
　爲愚爲惡心一也生惡念則爲逆眼目一也偏眼邪視則爲¶
　過一念至微也起一惡心爲業根一語無幾也發一惡言爲¶
　罪本君子成人之美嘉人之善持經者當稱讃也妄生謗讟¶
<pb:CK-KZ_JY089_04p018b>¶
　是自作孽人生本無業自惹其罪深重是大可哀命終是還¶
　造化舊物也固無拘迺一謗法墮大地獄死亦不安其過如¶
　何永無出期天心仁愛上帝好生惟神正直不掩沒人今罪¶
　者無出期豈天拘之哉孽自己作定業難逃欲除已業還須¶
　自信至善不囘業根脫矣噫刑獄天討法本無親慈父不能¶
　庇其子孝子不得私其父至公者神豈消自致之業哉信經¶
　向法自懴前業如世人出首信誠免其罪犯也人生世間聖¶
　愚無二卽不能出言有章聲爲律幸勿出訛言而爲惡口不¶
　能行無過動身爲度幸勿行惡事而造身業不能心無妄想¶
　守至眞幸勿起惡意造心業不知大道勿謗道不能解經勿¶
<pb:CK-KZ_JY089_04p019a>¶
　非經不能持誦勿謗人不明鬼神生死因果勿起毁言一心¶
　正信久自明道漸成聖眞又何罪業之有¶
*** 應驗品續十四章¶
至若在世男女得遇是經不生敬仰穢手污觸葷口讀誦床榻¶
不淨便將安置或誦是經講習俗語共同戲笑以爲常典如是¶
之人命過之後墮無間獄永無出期殃緣九祖受考酆都累及¶
子孫害纒後代是人於地獄中厯無量劫受大苦惱縱遇聖教¶
累承救拔罪惡小減又遇上聖殊恩得離地獄生餓鬼中厯干¶
萬劫不聞漿水之名鬼報得盡生畜生中畜生報已若生人中¶
復生邊夷外域而復女身貧寒困苦癃殘百病受無量苦人所¶
<pb:CK-KZ_JY089_04p019b>¶
憎棄求生不生求死不死輕斯經故獲罪如是¶
　此甚言慢經之報不生敬仰不敬重仰慕也穢手污觸不淨¶
　之手或請捧經卷或披閱指點污觸輕犯此經葷口讀念誦¶
　持食五葷五辛三厭之口也床榻不淨棹几牀榻座器不淨¶
　便將此經安置供放九祖始祖四昭四穆爲九祖受考酆都¶
　考考察過失也吏作拷掠之拷此卽小兒犯事罪坐家長之¶
　義累及子孫害纒後代積不善之家必有餘殃受大苦惱罹¶
　大罪苦煩惱無限遇聖教累救罪惡小減卽蒙經功法力咸¶
　遇上聖殊恩上帝恩赦也得脫離地獄苦報餓鬼腹大咽喉¶
　微小飲食難下黒獄羅酆不見漿水亦不聞名生類莫蠢於¶
<pb:CK-KZ_JY089_04p020a>¶
　物鬼報盡生畜生中其業尙在人世雖一中國難投男身難¶
　得生邊夷外域而復女身人中之不美也貧寒困苦貧賤凍¶
　餓困苦艱難癃殘百病衰損殘廢百病縈纒受無量苦言不¶
　盡之苦人所憎惡厭棄求生不得安生求死不能卽死皆以¶
　輕慢此經之故獲罪業如是之重亦可哀哉夫人生參天地¶
　爲三才此身貴重親賴以繼光前裕後道賴以傳所係匪輕¶
　一慢經法殃及已身緣祖先禍後代受業報何其愚之甚也¶
　又觀三教書言男女法性無有分别在在處處皆爲樂土中¶
　庸云富貴貧賤夷狄患難素位而行無入而不自得今言外¶
　域女身病難之體爲人憎棄何也蓋無分別皆自得者道也¶
<pb:CK-KZ_JY089_04p020b>¶
　分等類言罪福者報也報應明人斯爲善矣嗚呼人一也皆¶
　可爲善人也尙勉力進道勿造業而爲人所憎¶
*** 應驗品續十五章¶
又復有人初雖信受後復慢易善惡童子上奏三官黑薄書名¶
靑編減算身歿之後拘閉幽牢往復三塗無由解脫或於見世¶
受種種病疥癩癰疽以爲果報憂悲苦惱日夜相煎或身被橫¶
惡所加或牢獄繫鎻或非命自害毒藥所殘或被虎狼毒蛇之¶
所噉食或爲寃債之所牽引或行山林値遇惡人被他屠割推¶
落崕岸或被邪精魍魎之所殘害或値水火之所焚漂或被刀¶
兵之所橫誅輕斯經故橫喪天年獲如是果獲如是報可不悲¶
<pb:CK-KZ_JY089_04p021a>¶
歟可不痛歟¶
　善惡童子紀錄世人善惡之童子黑簿錄過之簿也書慢易¶
　經典之罪青編減算減慢易經者之算輕斯經故獲如是業¶
　果報應可不悲歟可不痛歟旣悲哀其苦又痛惜其愚此見¶
　天尊之大慈也¶
　証疑¶
　夫後一慢易此經罪報無窮則尊道信經貴有恒也久道化¶
　成經功全驗盡被其德領其效矣人惟無恒始勤終怠無怪¶
　乎罪業之及也抑自古及今不才者間出不持經不聞經者¶
　甚眾獲罪厄患者每有豈皆盡慢經者耶蓋經以言道不信¶
<pb:CK-KZ_JY089_04p021b>¶
　道而無德卽慢經者也無德有罪卽慢經之罪也欲尊經消¶
　罪當進道修德¶
*** 應驗品續十六章¶
汝宜殷勤依此奉行勿生邪念若諸念不生萬緣頓息塵沙惡¶
業隨心消散一切灾魔自然殄滅此經功德不可思議是誠無¶
比最上妙法諸經之王有大利益非人勿示¶
　諸念不生者無善念無惡念無無念無無無念萬緣頓息者¶
　空五累除九識離四象絕百非空萬有忘一無外緣內緣業¶
　緣福緣空定妙緣宿世今生攀援未來一切斷絕悉盡根塵¶
　塵沙惡業隨心消散者世上塵恒河沙不可稱數如是眾業¶
<pb:CK-KZ_JY089_04p022a>¶
　隨信經心悉皆消散三教萬法一切無可比此誠爲最上妙¶
　法兩門之經儒之書皆不及此爲三教諸經之王道雖人人¶
　可學不信不敬者不可傳非人勿示非重道之人不傳示也¶
　解疑¶
　儒者不教自暴自棄之夫佛不度無緣之輩道法最尊豈强¶
　不信之人哉噫信心進道之基眞志成聖之要不信不可以¶
　授經人當至誠勵志以爲受經入聖之本¶
*** 應驗品續十七章¶
若諸天人五衰四相輪迴侵逼能捨除妄想受持是經坐招自¶
然天福益固身度三界與道長存此經至尊不宜妄示人矣¶
<pb:CK-KZ_JY089_04p022b>¶
　天人者欲界六天尙有欲樂色界十八天常有色象無色界¶
　四天以空定爲樂大梵四天知空知無雖無冀樂靜福有數¶
　諸天之外最上種民四天無輪迴成壞以前諸天等義不同¶
　在種民下有成有壞四相非人我眾生夀者福相盛衰德相¶
　盛衰分四相也一云生壯老盡爲四相一云不威儀不神通¶
　不快樂不精健爲四相輪迴侵逼者欲色梵無色三十二天¶
　久暫不同其天人福盡轉生人間皆有定數故云輪迴侵逼¶
　能捨除妄想者逐緣妄生或想福或想慧或想夀或想空或¶
　想定或想上昇或想轉降言所不盡心所不窮皆名妄想捨¶
　除雜念一緣不生空空無無是捨幻念除妄想坐招自然天¶
<pb:CK-KZ_JY089_04p023a>¶
　福益固者不待思求自然坐致欲界色界無色梵界皆自所¶
　居而得超脫永不輪轉無毁淪得大堅固不入輪迴身度三¶
　界者能出欲界於色界及無色梵界天地人出三有象高度¶
　上霄玄境與道長存者與道合眞浩劫長存觀天人寶經之¶
　效則世人可知矣勉之¶
*** 應驗品續十八章¶
是此經典無與等無能勝是大威德大神咒能令一切枯槁便¶
生枝葉花果茂盛能除眾生極重苦惱能令短命眾生而得長¶
夀此經功德不可思議歎莫能盡¶
　無與等者一切諸經諸法皆出其下無與等倫無能勝者一¶
<pb:CK-KZ_JY089_04p023b>¶
　切諸經法利皆不及此是大威德者或除邪或輔正功德不¶
　能相兼不名威德今經法除邪滅罪扶正成眞是神功妙德¶
　恩威莫量故名威德能令一切枯稿便生枝葉花果茂盛者¶
　諸草諸木奇花異菓瑞芝靈香凡榮秀生類不能暢達茁育¶
　一切乾枯稿損此經便令復生枝葉花蕚果實暢茂繁盛能¶
　除眾生極重苦惱者此經消諸業利人之生拔諸罪利人之¶
　死除魔難保人快樂厯劫寃愆終身煩惱最重苦寃累世難¶
　消者此經便除其根能令短命眾生而得長夀者世人之生¶
　七十甚希此經保命延生能令世間夭折短命眾生益算延¶
　年而得長夀或云顔子亞聖年止三旬是道德無益何云經¶
<pb:CK-KZ_JY089_04p024a>¶
　功延夀蓋死而不亡者夀卓爾見道顔子不死經云延短命¶
　之夀蓋令眾生見道死而不亡也歎莫能盡稱歎不盡也噫¶
　㓂公忠義枯竹成林田氏孝友稿荆復生聖人在上比屋可¶
　封死生快然會大道之全功德無類不及也觀經者勉焉自¶
　有最上功德¶
<pb:CK-KZ_JY089_04p024a>¶
　　
#+PROPERTY: JUAN 009
<pb:CK-KZ_JY089_04p024a>¶
*** 應驗品續十九章¶
若不宿植道本廣種福田乃至經名尙不得聞何况得見是經¶
　此經功德無盡矣宿夙也預也植立也樹也種也道本漸次¶
　進修入道根本道經云大道無名精修則成孔子云下學而¶
　上達佛經云從聞思修入三摩地三教皆重學問爲成道本¶
<pb:CK-KZ_JY089_04p024b>¶
　然道雖頓悟須假漸修實非一蹴能盡可不宿世今生預加¶
　修習先植道本福田積功有效如種田等故曰福田外功則¶
　修宮觀寺院庵廟堂祠塔閣社宇橋梁道路行藥治病助國¶
　救人符濟祈禱廣嗣利生除邪去難拔苦拯貧內行則慈悲¶
　喜捨忍辱和光普惠無私堅固圓滿粗行則施財物衣食祕¶
　行則念道思眞絕欲養神積精累氣入聖超凡種種不一無¶
　量福田皆廣種之種世田者時嵗旱澇人事不齊或不成收¶
　種諸福田小則小成大則大效陰德種種若人不知若說不¶
　盡功德無量若不種諸福田無德無福不聞經名見此眞經¶
　卽爲道眼夫人之分量不同承受亦異有福無德富貴而愚¶
<pb:CK-KZ_JY089_04p025a>¶
　有德無福淸貧而聖德福並懋禄位夀名若遇王法知見了¶
　脫非厯劫修習功德無量不能至是佛會百萬正法付之迦¶
　葉孔門三千一貫付之曾參道門法眾億萬萬萬繼太上心¶
　法文始而已觀者勉之¶
*** 應驗品續二十章¶
蓋是經依三洞眞格八萬劫一傳此淸都至眞上聖所寶祕於¶
玉京金闕甚爲微妙難可得遇如宿有仙骨當爲九天眞仙之¶
人得遇斯文承斯緣故後當齎金寶從師吿盟受之方當承機¶
應運乃可付焉不得輕泄敬之愼之¶
　三洞眞格者洞眞洞玄洞神此三洞品載天律金科眞格自¶
<pb:CK-KZ_JY089_04p025b>¶
　然之數八萬劫一傳者經八萬徧元會運世之劫一云人生¶
　於寅盡於酉八時共八萬六千四百年計大數八萬餘年每¶
　年生長成收一次亦謂之一劫沙塵數也八萬劫一傳此經¶
　普轉大法非常遇也前說近是淸都上淸玄都玉京金闕非¶
　云玉帝之居迺太玄寶藏帝經之閣難可得遇不易遇此經¶
　也宿有仙骨宿世進修有成道分骨相合仙也九天眞仙之¶
　人九炁天眞上仙品也承斯緣者承此當作仙遇經之良緣¶
　齎金寶從師吿盟受之者非但齎持世財金寶吿天立誓受¶
　經獻至誠無私永劫不改之心盟心天日如白日靑天無有¶
　點塵是眞金寶不毁者也方當承機應運者方始也始當乘¶
<pb:CK-KZ_JY089_04p026a>¶
　機會應時運付傳付此人泄洩也不得輕易泄漏經旨言不¶
　傳非人也敬之愼之者尊敬此經不可輕忽愼守此經不可¶
　妄傳噫知此經之重人人當修良緣以爲受經之地旣受永¶
　劫不可輕也寶之勉之¶
*** 應驗品續二十一章¶
於是　天尊重宣此義而說偈曰¶
設使江河水　波浪能生蓮　慈烏毛能白　如經故難遇¶
設使龜生毛　堪採爲衣服　夜月能消冰　如經故難遇¶
設使蚊蠓足　堪構爲橋梁　能載一切重　如經故難遇¶
設使黃雀口　能啣諸大山　擲之他方界　如經故難遇¶
<pb:CK-KZ_JY089_04p026b>¶
設使一葉舟　力能載崑崙　浮度於大海　如經故難遇¶
設使諸水蛭　口能生巨齒　其大如象牙　如經故難遇¶
設使蓬蒿葉　能覆無鞅界　癊庇崑崙山　如經故難遇¶
設使烏梟類　同樹一巢棲　啣食共反哺　如經故難遇¶
設使兔生角　堪用爲梯磴　上窮有頂天　如經故難遇¶
設使鼷鼠等　緣於兔角梯　至天能食月　如經故難遇¶
設使驢顔唇　色如蘋婆果　復能作歌舞　如經故難遇¶
設使蠅蟲等　能飲鍾石酒　迷荒而沉醉　如經故難遇¶
　江河水深洶流巨浪不能生蓮烏鴉生來純黑不能白今言¶
　烏白江有蓮花以見絕無甚言經之難遇龜本無毛月本太¶
<pb:CK-KZ_JY089_04p027a>¶
　陰今言採龜毛爲衣以夜月消冰只是以絕無者見經之難¶
　遇至於言蚊蠓足構橋梁載諸重言黃口小雀啣諸大山擲¶
　他界言小舟載崑崙神山度大海水蛭生象牙之齒蓬蒿葉¶
　覆無量界廕崑崙山烏梟同巢共食反哺兔角爲梯上天鼷¶
　鼠步兔角梯至天食月驢顔唇如蘋婆果色復能歌舞蠅蟲¶
　飲鍾石酒迷荒沉醉以上皆事之所必無理之所未有厯厯¶
　言之以見經之難遇夫大道人人有眞經個個全愚人蠢物¶
　皆有正性悉可化度何至如此類所絕無者擬經之難遇豈¶
　終不傳耶蓋法品不同此經最上傳之者未必如元始之眞¶
　受之者未必契玉皇之祕扞格偏執全經難曉或不聞不見¶
<pb:CK-KZ_JY089_04p027b>¶
　或徒聞徒見功德實效語之茫然未獲全益信乎其難遇矣¶
　不畏難之難至誠有恒經功自遇¶
*** 應驗品續二十二章¶
爾時¶
天尊宣說偈已普吿四眾世間若有持是經人名功德身一切¶
有情被其蔭故持是經人名神通身一切吉祥咸臻集故持是¶
經人名淸淨身是諸惡業不能侵故¶
　普徧也四眾解見前有利於眾爲功有益於眾爲德利人利¶
　物曲成不遺名玄功妙德之身一切有情者世間動植凡有¶
　生之屬雖土木金石情性精魄在者皆有情覆冐曰蔭持經¶
<pb:CK-KZ_JY089_04p028a>¶
　者利已利他利人利物若有知若無知普惠共濟一切被其¶
　慈蔭人雖至靈無有神通經中妙法至玄至神大通無礙持¶
　是眞經名神通身咸皆也臻至也集萃聚也持經人爲己則¶
　順而祥爲人則愛而公爲天下國家則無所處而不當自致¶
　之福千祥攸萃天不愛道地不愛寶人服其化物效其靈一¶
　切吉祥皆集也不染謂之淸無累謂之淨持經人萬緣俱息¶
　一疵不存名淸淨身侵逼害也自作之業天降之殃宿業今¶
　愆先亡連逮時嵗之咎命運之滯星居觸犯魔鬼侵淩人言¶
　物厲一切千傷是諸惡業皆化凶爲吉不能侵淩夫有道之¶
　士範圍天地曲成民物福履禎祥天保勿替吉人天相無災¶
<pb:CK-KZ_JY089_04p028b>¶
　無害眞功德神通淸淨身也人亦有身而非功德神通淸淨¶
　亦不眞持經耳勉之自可以證其功效¶
*** 應驗品續二十三章¶
持是經人名威德身天魔異道不能攝故持是經人名無等身¶
上帝遙唱萬神敬故¶
　天魔異道諸天魔王魔民魔女陰暗魔鬼及阿修羅唃嘶羅¶
　魑魅魍魎精邪怪祟世人詭誕外道旁門妖孽艷異等不正¶
　道攝招伏親服也魔異侵入人迷服不覺云攝如佛門阿難¶
　被摩登伽女攝入淫房鞠愛撫摩幾毁戒體今持經人了明¶
　心印無私無爲默持眞經法力周完道高德重威德赫奕不¶
<pb:CK-KZ_JY089_04p029a>¶
　可稱量鬼妖喪膽精怪亡形一切邪魔豈敢侵正故天魔異¶
　道不能攝阿難非不持戒一念動於摩登伽女是未悟心宗¶
　持經間斷故伽女攝入耳若非佛楞嚴經力焉復全體此皇¶
　經諸經之王也受持威德甯不萬倍於他經哉無等身無等¶
　倫儔類之身言眞持經者最上無與比卽釋經云一切無如¶
　佛儒書云夫子之不可及也猶天之不可階而升也上帝非¶
　玉帝也諸天上帝也遙遠也唱樂世有進道之人天音宣贊¶
　也一云謠唱是作歌謠之謠於理未妥不可從蓋世間生男¶
　萬神唱恭生女萬神唱奉上帝好生諸天稱慶有道之人誠¶
　格天地動鬼神與天合德諸天帝歡慶但諸帝甚尊與他神¶
<pb:CK-KZ_JY089_04p029b>¶
　不同萬神非一神所指者廣一切諸神雖有崇卑皆重道典¶
　遇眞持經有道之人故無不敬也夫人性剛明中和比肩元¶
　始本有大威德無等倫也惟不禁情欲故邪入而神不敬也¶
　吁子夏賢者也出見紛華勝麗而說非夫子眞儒之教焉能¶
　成高弟哉人能一眞無僞永成道矣¶
*** 應驗品續二十四章¶
持是經人名堅固身惡劫大難不能損故持是經人名道藏身¶
口出語言鬼神仰故¶
　世人生死無常輪迴不知或小功小德福緣身世或小根小¶
　乘果位有限或明而未了易蔽易欺或行而未成易得間斷¶
<pb:CK-KZ_JY089_04p030a>¶
　或度人濟物分量易窮身如萍燭難當風浪非堅固也眞持¶
　經者心不退轉名堅固身惡劫大難者或小劫中劫大劫元¶
　會運世三界滅轉之劫物絕人盡地傾天壞四輪相觸五行¶
　並尅水火風災侵壞世界萬象空諸法盡諸乘果四禪界三¶
　階九品官神將吏悉入輪迴䝉再造難眞持經者得大堅固¶
　超出劫數永不退轉惡劫元運宿業災魔意外大難毫不能¶
　侵貞達常變億世如一不能損也藏藏也臧也道無所不包¶
　無往不善道藏無有不載無用不臧人身雖有限性無不備¶
　但不盡道所以不成道身眞持經人淵存海含法藏中包無¶
　量世界故名道藏身答述曰語自言曰言人亦有言鬼神不¶
<pb:CK-KZ_JY089_04p030b>¶
　仰蓋詞不誠口過生尤且不免何以感人神鬼神乎眞持經¶
　人言焉誠信出之有章不躁不隱不失人不失言或一言續¶
　千眞之脉或一言開萬代之傳或一言拯人物之溺或一語¶
　破死生之關或一言盡天地之道或一語括萬法之玄或一¶
　言悉鬼神之情狀或一語明劫數之升纒一言而滅罪福一¶
　語而露金丹三教眞宗在經一言人物共寶鬼神所不識也¶
　誰不欽仰哉鬼神仰故云爾已矣夫三教大聖人厯劫不退¶
　轉言語天人所共崇堅固道藏之旨可徵已一持經者何遽¶
　至是蓋一得永得理之實驗人惟不眞持經耳眞持如何心¶
　齋爲本神化成之¶
<pb:CK-KZ_JY089_04p031a>¶
　　
#+PROPERTY: JUAN 010
<pb:CK-KZ_JY089_04p031a>¶
*** 應驗品續二十五章¶
持是經人名慈悲身六道眾生賴其善故¶
　大仁大惠濟度無窮迺名慈悲人惟物我異念久暫殊心不¶
　能普濟永利有失慈悲卽有所惠有所度有限難久亦非慈¶
　悲身故分人以財謂之惠教人以善謂之忠小惠私恩非普¶
　濟眞持經人非常身也大慈身也大悲身也六道一天道高¶
　高在上其福淸長不見所生奚云其眾惟天雖高猶有三界¶
　欲色無色俱有成壞縱福有長短之期除各天主外信正道¶
　可久存其諸天人一切所有天上品類俱非常住有始有卒¶
　皆名眾生二人道人爲萬物之靈雖贊化育弘道法貴賤異¶
<pb:CK-KZ_JY089_04p031b>¶
　位男女殊形夥然繁以庶億兆林林不可勝計是名眾生三¶
　魔道天之魔王魔民魔女精邪怪異妖孼難窮是魔類眾生¶
　四地獄道五無間獄九幽惡獄十八大獄三十大獄七十二¶
　獄冥塗苦惱獄類一切眾生五餓鬼道陰酆溟瀆大力鬼王¶
　鬼使足長首大腹廣喉微千萬刧中不聞漿水如是餓鬼眾¶
　生六畜生道胎者卵者濕者化者羽毛介甲鱗蟄形色蠢然¶
　沕然畜業一切眾生悉荷持經慈恩超濟覆護固天人之福¶
　解人中之厄除魔獄之淪滅鬼畜之報一界千萬界三千大¶
　千諸世界六道一切眾生除業增福頼其善故是云慈悲夫¶
　語六道則盡類矣言眾生則盡眾矣諸界皆然則無始前無¶
<pb:CK-KZ_JY089_04p032a>¶
　盡後不可思議稱量者皆賴此眞持經之善矣信乎大慈悲¶
　也噫先自度而後度人欲濟六道眾生尙永持眞經以成至¶
　善而後可也¶
*** 應驗品續二十六章¶
持是經人名大道身出入所在無怖畏故¶
　道本無形人身有象人性備道之全得天地之理得天地之¶
　氣若云道身人人有道人人不盡道則父母生身謂人之身¶
　可也四大易散云幻身可也物而不化云凡身可也醉生夢¶
　死云無知身可也朝暮忙忙甘至老死云業身可也不修不¶
　學輪迴難脫云罪身可也秋香易度華表無多云色身可也¶
<pb:CK-KZ_JY089_04p032b>¶
　男女殊形老少異狀云無常身可也大限到來六親難顧云¶
　獨夫身可也風雨寒暄切迫肌膚云受苦身可也此世人無¶
　有道者也眞持經人得法成眞是道身也非凡身也名大道¶
　身怖驚憂畏恐懼也惟持經人出則坦然入則無累或出或¶
　入淸淨脫灑無不泰然何憂何懼凡其所在無怖畏故¶
　解疑¶
　儒者云戒愼乎其所不覩恐懼乎其所不聞戒愼恐懼非畏¶
　乎况喜怒憂思悲恐驚七情在人箇箇不無此示出入所見¶
　無怖畏故若於戒愼恐懼相反也是不然戒愼恐懼遏人欲¶
　存道眞也七情之具見人性體用全備欲人懾情歸性也若¶
<pb:CK-KZ_JY089_04p033a>¶
　怖畏之心內見未定生於外患有所恐懼不得其正也故夫¶
　子云內省不疚夫何憂何懼出入所在無怖畏身與道一觸¶
　處泰然何畏之有儒者云見大心泰與此互相發夫持經者¶
　出入無怖畏皆自然也非强制也强制則告子之不動心終¶
　非見道自然則夫子之不惑從心孟子之不動心皆與此經¶
　義同善乎兩教之言心學曰如如自然巍巍不動神化之道¶
　具是矣若勉强把捉不需自化持之不永效之欲速雖不怖¶
　畏亦非此經義也¶
*** 應驗品續二十七章¶
持是經人名良醫身善行妙法安樂人故¶
<pb:CK-KZ_JY089_04p033b>¶
　醫者宜也藥與病宜除其疾障也世醫察形辨理愈人之疾¶
　拯人之急以藥去病利人之生有神聖工巧之名眞持經人¶
　非世醫也無凡醫也不言海上之方也金針默度名良醫身¶
　人生氣質雜揉者眾氣失其平有生來之疾有有形之疾有¶
　無形之疾有一身之患有一家之患有一國天下之患有一¶
　世之患有累刧之患疾苦牽纒相循無盡父母所不能訓聖¶
　賢所不能化王法所不能禁醫之無藥救之無方持是經人¶
　不詭異不强凟妙用適宜良法當可不苦口不逆耳不違汝¶
　心不累汝身不强人以難不詭隨以縱善行妙法妙法一行¶
　聾者開聰再則盲者目明三則瘖者能言四者跛痾積逮起¶
<pb:CK-KZ_JY089_04p034a>¶
　行五則久病痼疾一時復形六則髪白返黑齒落更生七則¶
　老者壯少者强八則婦人孕鳥獸胎已生未生皆得生成九¶
　則地藏發泄金玉露形十則枯骨更生皆起成人消一切災¶
　度一切厄魔異寃債永不侵凌九祖六親往刧未來人我安¶
　平幽無對繫物阜身輕不但起人之沉痾抑且消變於未形¶
　誠未藥而有喜永保命以延生非一方一技安樂人一身之¶
　醫天醫最良眾生慈父善行妙法安樂人者矣夫此經登眞¶
　之大道淑世之奇方人人本有自迷不悟者也善持眞經有¶
　得宜濟世矣何末代自私念起稍得一二不慈人物如秦越¶
　肥瘠兩不相關始不教世終以自誤暫明復蔽不能成道甚¶
<pb:CK-KZ_JY089_04p034b>¶
　可惜也噫知經不度世非也不知强以爲知好爲人師妄自¶
　傳度又大過也能除二病勉力了明此經斯可以普度¶
*** 應驗品續二十八章¶
持是經人名光明身常爲帝光所攝受故¶
　人性虛明無所不照氣拘物蔽昏掩其明眞持經人性天朗¶
　耀心地開通光明常顯命蒂精融如太虛之無雲如日月之¶
　代明浩然充塞盛大流行誠光明身非汚暗者也帝玉帝也¶
　帝光普照無所不及人自卑汚難以承受今持經人履踐天¶
　光丹耀金庭宇泰定而天光發上帝昭格光暎玄空持經仰¶
　受太和景明帝光攝入保護持經持經䝉化永保常淸光明¶
<pb:CK-KZ_JY089_04p035a>¶
　交映與天合德日月合明嘗聞天道下濟而光明本無私親¶
　人受天之明命本大光明然性本無染心貴虛明人貪欲樂¶
　不能使靈臺無物如日月薄蝕雲霧蔽空若不文其過絕欲¶
　還理一時之暗旋卽廓淸四通八達明者益明天光有不煥¶
　帝光有不臨未之有也人乃自暴自棄念頭營營晝作夜息¶
　心無少停爲者旣妄念復不淸與天相悖故昧眞經稍然有¶
　覺過成業生罪報森然輪受不輕不能速改以辭文之則天¶
　不可欺神不可瞞人之視己如見肺肝此性何在忍欺心若¶
　是也所以天命之佑帝光祥護必在眞持經修道成眞之人¶
　眞持經名光明身爲帝光所攝受也噫人一也明德同也人¶
<pb:CK-KZ_JY089_04p035b>¶
　何不持經盡道克當上帝之心¶
*** 應驗品續二十九章¶
持是經人名自在身天宮妙境神能遊故持經功德說不可盡¶
　自在身者三災四殺五行六害七傷八難九星厄十惡業一¶
　切無牽永除業根證三元空五藴離四相絕百非除萬有超¶
　載劫眞解脫大自在身天宮妙境神能遊者是持經人玄功¶
　如意身得自在凡諸天宮一切妙境碧路瑤堦虬墻彩壁玉¶
　京金闕紫府黃房瓊樓玉宇閬苑瑤池玄都上境祕院丹臺¶
　寶林香徑神室絳宮法橋錦檻皓殿赭庭及瑤草琪花冰桃¶
　雪李交梨火棗丹饌瓊漿道光玄瑞彩霞雲祥神輿法駕法¶
<pb:CK-KZ_JY089_04p036a>¶
　寶天人諸品奇英神遊定觀悉厯勝遊非常人所及持經功¶
　德說不可盡甚言功德大也夫所言持經功德種種人物幽¶
　顯存亡今昔一切並利邪魔伏帝光臨神遊諸天尙言不盡¶
　則功德無量矣說經至聖又何如哉噫經功最大當至誠永¶
　持矣¶
*** 應驗品續三十章¶
又若道士志人能結壇誦經著新淨衣於夜半後闃寂之時獨¶
處淸淨室叩齒九通東向端坐誦詠是經於是時也天眞御几¶
玉妃拂筵萬神班列諸天臨軒三界侍衞五帝司迎¶
　道士修道入玄之通名志人有志之人也或作至人非也蓋¶
<pb:CK-KZ_JY089_04p036b>¶
　得道成眞方名至人觀經者但以後有天眞玉妃萬神諸天¶
　三界五帝御班侍迎等句以爲當作至人看不知經是帝勅¶
　所在諸神拱衞遇持誦者卽愚夫凡婦衰叟蒙童神敬是人¶
　如奉是帝持經誠敬福德無量怠慢則咎殃立至諸神侍迎¶
　敬其持眞經不必至人况結壇新衣夜半靜室叩齒東坐此¶
　學者誦經之常規非所以論至人故知爲志人無疑天眞御¶
　几者諸天至眞臨御法几玄案玉妃拂筵者靈妃玉女拂淸¶
　法筵拂蕩也欽敬淸肅之意非拂逆之拂筵法席也世間帝¶
　王勅令所在羣臣班列皇經爲玉帝祕言元始法旨志人持¶
　誦卽讀宣帝勅一般萬神悉皆班列拱奉軒玄案也三界天¶
<pb:CK-KZ_JY089_04p037a>¶
　界地界水府界三界諸神將吏侍列護衞一云志人誦經三¶
　界當作天地人然夜半淨室定無人在爲天地水部三界無¶
　疑一云欲色無色三界亦不是五帝五方五靈五老上帝也¶
　一云五嶽尊帝也以前有萬神三界字中有五老此當作五¶
　嶽萬神三界中有五嶽此作五老是也經中有五老啟問故¶
　開經五老司迎道祖司主也承也迎迓也覲禮虛皇之義一¶
　云司迎持經之神昇玄亦是夫觀誦經之䖍諸神備護則不¶
　誠諸神鑑報必有之矣見聞經者當凜然恭持不見聞者當¶
　惕然求遇嚴若諸神之臨不求應見之效無思無爲密密持¶
　眞一身之神森然永保我眞經矣勉之忽怠¶
<pb:CK-KZ_JY089_04p037b>¶
*** 應驗品續三十一章¶
又能閉目靜思存想是經不覺身處三色雲氣之中俄見其身¶
光明赫奕上昇天宮眾眞下迎心有所請一切應奉仙丹妙寶¶
隨意自得宜當依科冥心奉行¶
　五藴之害色爲第一色之亂心目實受之奉持眞經身心宜¶
　淨閉目以靜心自大定然道之玄微非思不入妄思又所以¶
　亂眞閉目靜坐不見可欲使心不亂默嘿思索密入深機此¶
　誦經之大要也今言靜坐者兩目半垂簾不全閉恐作鬼窟¶
　活計不知陰趣雜念是曰鬼窟若心淸淨閉目何害時人心¶
　不決烈閉目疑生故半開眼不着睡魔疑心耳若善惡兩忘¶
<pb:CK-KZ_JY089_04p038a>¶
　無無亦無眞道自入閉目何妨垂簾之論玄師防無志者魔¶
　惑耳且半垂簾義閉目不觀內有眞照心法惺惺光明不昧¶
　如垂簾聽政雖不觀看當應者無不周知也此修道之機括¶
　故論經而併及之存想是經不是招攝經中景象功效對此¶
　法品如見玉帝念道思眞不敢輕易徒口誦經靜存此心密¶
　密研窮經中至理體之身心也雲氣蒸成於天地思經大定¶
　與天心合念念眞善慶雲迺生不覺身處靑黃白三色雲氣¶
　之中心身靜正龍虎蟠旋故有是三色雲若修眞成則五色¶
　雲擁九霞光泛又不同耳俄少頃時也俄見身光煥發盛耀¶
　炳蔚心有所請者至天宮心有所請求一切應奉仙丹妙寶¶
<pb:CK-KZ_JY089_04p038b>¶
　隨意皆得者一切應當奉獻元始玉帝仙丹妙寶隨意請求¶
　自然皆得不可言求寶應奉自身依科遵依科教也夫經本¶
　人性之眞默悟永持可也以存想言之似落第二義儒書云¶
　恍惚不見之圖儼然無形之視又云洋洋乎如在其上豈亦¶
　第二義乎噫上智者少中人最多若不操存求不聞之亦式¶
　焉能盡人合天超凡以入聖耶學者思之¶
*** 應驗品續三十二章¶
此經乃至三世金仙十方大聖皆從此經依科修奉故得超證¶
無上妙道是兹¶
玉帝諸天之師眾聖之王¶
<pb:CK-KZ_JY089_04p039a>¶
　三世金仙過去世見在世未來世金仙金丹不毁太玄眞仙¶
　也十方大聖四正方四隅方上下方十方靈寶尊神至眞無¶
　極大聖超證無上妙道者進修不同成就各異證道階品未¶
　至不爲無上如神人地鬼等仙如欲色無色天神如菩薩聲¶
　聞羅漢佛乘如化大美信善人賢者等儒皆非其至如天仙¶
　文佛聖不可知神儒方名最上金仙大聖依科專奉此經與¶
　帝眞合故得成最上仙超脫高證無上至眞妙道不落諸天¶
　福德之果兹此也三十三天三十六天萬二千天三千大千¶
　世界一切諸天皆從皇經而證大道玉帝迺諸天之師化成¶
　眾眞者也諸仙諸儒聖諸佛諸天諸神一切眾聖修讓其德¶
<pb:CK-KZ_JY089_04p039b>¶
　度讓其功證讓其尊浩劫欽崇眾聖之王也噫人有天君泰¶
　然則道可得若不修心了悟與天合德虛崇上帝抑過矣戒¶
　之思之¶
*** 應驗品續三十三章¶
是故凡夫値遇是經精一修奉乃至五帝輔翼召使羣仙御役¶
神官運導陰陽千靈敬仰萬神攝伏百邪避路羣魔束形命過¶
之後卽得南宮受鍊飛步上淸逍遙自在與道長存¶
　五老上帝不指五嶽輔助其進修翼加其不逮召使令而使¶
　之羣仙如命也御役制而驅之神官供役經云修道志人中¶
　可以役鬼驅神雖凡夫精一持經仗道法力自能召仙役神¶
<pb:CK-KZ_JY089_04p040a>¶
　運導陰陽惟精惟一允持此經自以幹運造化開導陰陽千¶
　靈敬仰千靈恭敬瞻仰萬神攝伏攝驚畏心服伏歛神默伏¶
　也萬神攝伏不待作持百邪避路百邪遠避道路不敢觸犯¶
　羣魔束形諸魔束斂其形不敢顯露南宮朱陵府度魂鍊魄¶
　之宮也受鍊受南宮鍊度也飛步上淸飛神歩上淸天界此¶
　非上淸境但言昇天耳逍遙自在者不經地獄不受業報無¶
　拘無繫與道長存者初受持經雖非至眞精一修奉心契於¶
　道無滯無牽魂神淸淨不復毁淪此道典之所謂死而不亡¶
　佛經之所謂一悟便了也夫一凡夫精一持經其驗如此則¶
　知至誠之功效雖下愚亦可以盡道也觀者勉焉¶
<pb:CK-KZ_JY089_04p040b>¶
*** 應驗品續三十四章¶
又復世間眾生得聞是經心生渴仰能於家庭擇淸淨處畫帝¶
尊像日夜䖍䖍晨昏濟濟香花燈果尊重供養稱讚聖號瞻禮¶
誦經是人當得三十種上妙功德¶
一者諸仙讚重　　　二者先亡生天¶
三者宿殃解脫　　　四者所往通達¶
五者無盜賊事　　　六者所求遂心¶
七者除水火厄　　　八者橫事潛消¶
九者夜夢吉祥　　　十者疾病不侵¶
十一者智慧聰明　　十二者人見歡喜¶
<pb:CK-KZ_JY089_04p041a>¶
十三者衣食豐盛　　　十四者子孫榮貴¶
十五者六親見喜　　　十六者門族和睦¶
十七者除三惡報　　　十八者轉女成男¶
十九者形容端嚴　　　二十者爲國大臣¶
二十一者生爲帝子　　二十二者鬼神欽仰¶
二十三者得宿命通　　二十四者諸神護念¶
二十五者九族受蔭　　二十六者處世長年¶
二十七者有情賴善　　二十八者魔王保迎¶
二十九者決超三界　　三十者白日上昇¶
　諸仙讚重讚歎欽重也先亡生天先亡宗親悉生三界也宿¶
<pb:CK-KZ_JY089_04p041b>¶
　殃解脫者宿世業殃解脫永不牽纒所往通達者向往進修¶
　悉得通達所求遂心者求謀盡遂潛暗也子孫榮貴非必榮¶
　華富貴賢而淸不惡賤夭便好宿命通宿業盡命長通利諸¶
　神護念護持讚念持經奉玉帝之人九族受蔭九族高曾祖¶
　父已身子孫曾玄一云父三族母三族妻三族也有情賴善¶
　者世界有情賴其善功白日上昇諸仙昇化不同非必白日¶
　肉身昇天體同太虛神遊玉京是白日上昇尊經敬帝雖有¶
　此功先要絕盡私欲不求效驗亦不間斷心與天合然後有¶
　效卽無效亦不害爲善也若一覬效非善傳帝經矣觀者辨¶
　之¶
<pb:CK-KZ_JY089_04p042a>¶
*** 應驗品續三十五章¶
爾時¶
天尊復吿四眾曰此經功德能碎鐵圍諸山竭苦海水破大地¶
獄拔諸罪苦降暴惡魔護諸國土能滅一切惡鬼能除一切重¶
病能解一切惡毒能離一切惡人能伏一切毒獸能摧一切邪¶
道一切諸天皆自尊敬其餘功德說不可盡¶
　竭苦海水者迴頭登岸苦海波乾破大地獄者屏息妄緣拔¶
　諸罪苦者絕斷業根永無罪報降暴惡魔者降伏剛暴猛惡¶
　邪魔護諸國土者悉使淸甯富國安民能滅一切惡鬼者除¶
　滅兇惡陰鬼除陰惡趣能除一切重病者除盡諸染能解一¶
<pb:CK-KZ_JY089_04p042b>¶
　切惡毒者解除世諸惡毒解身大嗔惡毒能離一切惡人者¶
　或不相遇或惡人見我彼卽遁迹能伏一切毒獸者馴伏世¶
　諸毒獸又修眞之人陰氣化諸毒龍猛獸巨虬獅子各百億¶
　萬眾護我眞經令自馴伏永護於我能摧一切邪道者摧破¶
　世諸邪道摧已邪妄迷執此經功德消難消之變除難去之¶
　毒無所不化無所不利大方便最上法品也雖至聖之微言¶
　實性分之能事勉之則功自成¶
*** 應驗品續三十六章¶
爾時道場大眾金仙菩薩眞聖眷屬聞是說已歡喜踊躍稽首¶
敬禮而作頌曰¶
<pb:CK-KZ_JY089_04p043a>¶
大哉至道　　無宗上眞　　上度諸天　　下濟幽魂¶
上無師祖　　惟道爲身　　丹臺紫府　　金闕玉京¶
祕此妙法　　溥福含靈　　滅我萬罪　　增我遐齡¶
萬神朝禮　　魔王保迎　　功德昌盛　　黃籙書名¶
渺渺億劫　　使我長存¶
于時會眾說是頌畢稽首皈依奉辭而退¶
　大哉至道大不可量至不可及也無宗上眞無本無始最上¶
　至眞也上度諸天化徧於上也下濟幽魂化徹幽冥滯魄盡¶
　昇也上無師祖無師無祖也惟道爲身頌讚此經以道爲身¶
　也丹臺紫府太玄妙境也金闕玉京解見前祕此妙法祕珍¶
<pb:CK-KZ_JY089_04p043b>¶
　藏也溥福含靈徧福一切含靈或以福作溥度也滅我萬罪¶
　經能滅一切罪也增我遐齡經能延年也萬神朝禮欽重此¶
　經也魔王保迎尊持經者也功德昌盛功德盛大周徧悠長¶
　也黃籙書名玄都仙籍金簡黃籙以書其名也渺渺億劫渺¶
　渺寥廓遼遠億數多劫也使我長存使持經有道者長存也¶
高上玉皇本行集經卷下終¶
　至心皈命¶
金闕玄穹主　高上玉皇尊　諸佛聖師　萬天帝主　演三¶
卷五品之妙法　周十號萬德之洪名　放十七大光明　示¶
三十種功德　拔度生死　運化古今　一萬二千三十六字¶
<pb:CK-KZ_JY089_04p044a>¶
洞玄靈寶高上玉皇本行集經¶
　夫此經探之無始莫知其先推之無終莫知其後大包三千¶
　大千莫知其大細入塵沙渺冥不見其小覆盡諸天不知其¶
　高利盡諸地不見其下福度一切人物不見其繁包諸法括¶
　萬有不見其雜任劫數昇沉無分無合任化機推遷無間無¶
　緒消盡邪魔不示神通度盡迷執不見勞費化無窮不恃功¶
　德普仁慈不拘品類究之無際稱之難窮誠三教之眞宗浩¶
　劫之永寶要之爲吾性之固有天命之本然也一切人物至¶
　誠脫悟全得經功眞得之基存乎一心因附心印¶
¶
<pb:CK-KZ_JY089_04p044b>¶
¶
¶
¶
¶
¶
¶
¶
¶
¶
¶
<pb:CK-KZ_JY089_04p045a>¶
玉皇心印妙經¶
　此玉帝傳心聖聖相承以心印心明悟了證皆宗此旨三教¶
　莫違故云心印¶
上藥三品¶
　最上妙藥有三品卽三般¶
神與氣精¶
　非金石土木靈芝玉屑及外藥凡藥乃元神元氣元精凡藥¶
　可以愈疾所及有限此藥保劫度世化濟無窮一切莫比故¶
　云上藥¶
恍恍¶
<pb:CK-KZ_JY089_04p045b>¶
　似有非有¶
惚惚¶
　似無非無¶
杳杳¶
　似遠非遠¶
㝠㝠¶
　似近非近若不見聞似有見聞¶
存無守有¶
　祕存虛無默守妙有¶
頃刻而成¶
<pb:CK-KZ_JY089_04p046a>¶
　上藥一得立躋聖域¶
迴風混合¶
　迴旋巽風混合百神¶
百日功靈¶
　三月基就功漸玄靈¶
默朝上帝¶
　宇㤗貞定祕禮元皇¶
一紀飛昇¶
　十二年丹神飛昇一云厯脫十二相屬乃昇¶
知者易悟¶
<pb:CK-KZ_JY089_04p046b>¶
　眞知者易悟上藥之基¶
昧者難行¶
　愚昧者難行存守之義¶
履踐天光¶
　宇㤗定天光發而足攝天根¶
呼吸育淸¶
　眞炁往來滋育玄清¶
出玄入牝¶
　知天谷元神而出玄入牝¶
若亡若存¶
<pb:CK-KZ_JY089_04p047a>¶
　不㪚亡不强存若亡若存¶
綿綿不絶¶
　默默綿綿終始不絶¶
固蒂深根¶
　性根命蒂妙培深固¶
人各有精¶
　各人皆有至眞眞精¶
精合其神¶
　眞精妙合元神¶
神合其氣¶
<pb:CK-KZ_JY089_04p047b>¶
　元神妙合眞氣¶
氣合體眞¶
　元氣妙合吾體至眞¶
不得其眞¶
　不得身之至眞¶
皆是强名¶
　自云得藥便是强名¶
神能入石¶
　神入金石無礙一云穿山透石無不到之謂也¶
神能飛形¶
<pb:CK-KZ_JY089_04p048a>¶
　煉神還虛身自飛昇¶
入水不溺¶
　有道者水不漂溺一云諸欲不染爲不溺¶
入火不焚¶
　有道者火不能焚一云怒妄不生爲不焚¶
神依形生¶
　形成而神至故云神依形生¶
精依氣盈¶
　氣滿則精全故云精依氣盈¶
不凋不殘¶
<pb:CK-KZ_JY089_04p048b>¶
　神氣精全絲無耗散而不凋不殘¶
松柏靑靑¶
　永無衰變如松柏靑靑¶
三品一理¶
　三品上藥共根一理¶
妙不可聽¶
　重玄至妙非可聞聽¶
其聚則有¶
　善存默守妙聚則有¶
其散則零¶
<pb:CK-KZ_JY089_04p049a>¶
　妙意渙散倐忽凋零¶
七竅相通¶
　耳目口鼻七竅內焉相通一云七竅在內¶
竅竅光明¶
　風雲發洩竅竅光明一云各有天光寶明¶
聖日聖月¶
　身之眞陰眞陽永明不毁故云聖日聖月¶
照耀金庭¶
　光映丹臺紫府云照耀金庭¶
一得永得¶
<pb:CK-KZ_JY089_04p049b>¶
　眞得實益永不毁淪¶
自然身輕¶
　身輕囘陽換骨還虛非徒體健也¶
太和充溢¶
　太和眞氣充滿洋溢¶
骨散寒瓊¶
　黃中通理骨竦神怡翠落瓊珠金筋玉骨¶
得丹則靈¶
　是藥得丹易凡而靈¶
不得則傾¶
<pb:CK-KZ_JY089_04p050a>¶
　不得正丹藥喪身傾¶
丹在身中非白非靑¶
　非肺白非肝靑¶
誦之萬遍¶
　默轉眞經萬遍非口誦也¶
妙理自明¶
　此經妙理自然明白¶
無上玉皇心印妙經囘向懴悔文¶
　囘心向道¶
　龍章鳳篆已殫歌詠之誠鶴駕鸞輿重冀鑒觀之惠臣謹炷¶
<pb:CK-KZ_JY089_04p050b>¶
　眞香重誠奏啟　道經師寶元始萬神玉光會中一切聖眞¶
　恭望　恩光重垂證鑒臣向來爲某人某事看誦玉皇本行¶
　集經幾部敬保某人某事云云所宣經典罔敢不䖍其奈業¶
　力障魔神志錯亂所立根鈍自然想來脫畧混淆顚倒重疊¶
　臨文狥意字誤句差乖淸濁之正音泥解會之邪見事奪其¶
　志心不在經問對起居斷絶隔越久誦懈怠因事忿嗔嚴潔¶
　或涉於垢塵肅敬或乘以瀆慢身口服用之不淨衣冠禮貌¶
　之不䖍供弗如儀處非其地卷舒揉亂墜落脫傷不專不恭¶
　大慙大愧伏願慈悲憐憫赦釋罪愆庶使誦持得臻感格所¶
　祈所願如志如心尙慮經中傳授或誤刊寫多訛其師其人¶
<pb:CK-KZ_JY089_04p051a>¶
　悉皆懴悔仗道威力願罪消除常轉法輪普度羣品爲如上¶
　緣稽首稱念¶
太上無極大道¶
至眞三十六部尊經眞文寶符¶
太上三尊十方眾聖玄中大法師¶
玉經中無鞅數眾神仙不可思議功德¶
¶
¶
¶
¶
<pb:CK-KZ_JY089_04p051b>¶
¶
¶
¶
¶
¶
¶
¶
¶
¶
¶
