#-*- mode: org; -*-
#+TITLE: 高上玉皇本行集經註解
#+DATE: 2011-05-31 16:01:37
#+PROPERTY: kxid KX085
#+PROPERTY: title 高上玉皇本行集經註解
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1440
#+PROPERTY: id JY089
#+PROPERTY: JUAN 0
#+PROPERTY: JUAN 005
#+PROPERTY: JUAN 005
<pb:CK-KZ_JY089_03p001a>¶
@fw重刋道藏輯要¶
* 高上玉皇本行集經註解卷之中¶
** 太上大光明圓滿大神咒品第二¶
*** 神咒品第一章¶
爾時天地始祖五老上帝稽首長跪白¶
天尊言伏聞¶
高上玉皇慈念蒼生普放神光照燭法界六凡四聖普叼道蔭¶
竊以凡夫短景劫運將終正道宜行以濟兆民使修眞之子有¶
期輕舉末代烝民俱獲夀考¶
　爾時當元始天尊說盡神通品之時天地開始之祖五方五¶
<pb:CK-KZ_JY089_03p001b>¶
　靈五老上帝叩拜稽首俯伏長跪上白元始天尊言伏聞高¶
　上玉皇大慈憫念世間蒼生普徧放出大神通無量眞光照¶
　燭三千大千諸天諸地一切法界天人魔獄餓鬼畜生等六¶
　樣凡品以至最上一乘與夫上中下乘四等仙眞佛神志士¶
　之四聖普徧叨䝉大道慈光蔭庇竊以凡夫不夀世景短促¶
　法界劫運將次告終仙眞正道宜當傳行以濟億兆之民使¶
　希仙修眞之子有了脫之期得以輕身冲舉末代烝民無有¶
　夭折俱獲夀考夫人生世間命有定數三教聖人皆蛻骨塵¶
　世顏子大賢三十二嵗而卒皇經雖有利益豈能違大造之¶
　數而使人長生哉是不然人之身可死人之生理不死道理¶
<pb:CK-KZ_JY089_03p002a>¶
　不明雖生世上其心已死偷生苟免何足言夀若明了道理¶
　悟徹行成還虛脫化則朝聞夕死無復遺恨卽是長生故道¶
　德經云死而不亡者壽孔子云人之生也直又曰仁者夀釋¶
　經云若人了證湼槃卽見如來是名金剛不壞三教至人不¶
　以死爲死以不明道爲死不以生爲生以了道爲生造化之¶
　數雖生死難逃可拘常人而不可拘聖人玉皇尊經演自元¶
　始最上一乘妙法三敎之眞宗萬法之玄訣法界之慈航生¶
　死之要關成住壞空之秘旨傾劫之機括超證坦途度世妙¶
　品解結拔罪之津梁也至尊若爲慈演經文烝民一蒙聖恩¶
　承神光力皆得皈依正法不落邪徑生死無愧能令短命眾¶
<pb:CK-KZ_JY089_03p002b>¶
　生而得長夀是經神功有若此者¶
　　右上卷神通品至聖天宮妙化三教聖眞皆不易及故列¶
　　第一見傳此眞經神化之自¶
　　此卷首列神咒品以經中秘法語能度人錄仙制星制魔¶
　　制水鎭五方濟法界故曰神咒有神通而法語秘文若是¶
　　利益斯繼神通而第一云¶
*** 神咒品二章¶
自昔　元始洞玄靈寶赤書玉篇眞文生於元始之先空洞之¶
中天地未根日月未光幽幽冥冥無祖無宗無氣無象無色無¶
名無形無緒無音無聲混沌太無靈文䁆藹乍存乍亡靈圖開¶
<pb:CK-KZ_JY089_03p003a>¶
化玄象推遷結氣浮空乘機應會　玉帝眞誥靈寶秘篆無上¶
大不可思議神咒於是存焉¶
　天地始祖五老上帝言玉帝尊經之正道能令末代烝民獲¶
　夀考因何有此大功效自昔元始洞玄靈寶大赤天書碧玉¶
　琅篇之眞文生於未立法界元始本初之先大空洞虛之中¶
　兩儀不曾分太極無極之先天地未立根基陰陽水火不曾¶
　肇孕未有日月光明混混茫茫何所分別幽幽冥冥而已萬¶
　象未生孰爲之先不見造化之元是無祖無宗玄虛太空不¶
　見其氣無有形象無著見之色無字稱之名無形影無端緒¶
　無影響沖然漠然眾音何有眾聲何有無音無聲也無涯無¶
<pb:CK-KZ_JY089_03p003b>¶
　際混沌太無元始洞玄靈寶赤書玉篇之眞文靈秘文光䁆¶
　然雖不明見藹然文著端倪乍存乍亡非有也非無也非有¶
　有無無有而未嘗有無而未嘗無也元始靈運玄圖開張萬¶
　化玄元妙化之象推轉運遷結妙梵之氣徧浮虛空乘玄運¶
　之機應天人叨蔭正道宜行之會玉帝寶誥靈寶秘密天篆¶
　無上功德不可稱量大不可思議神咒於是顯秘著象而妙¶
　法存焉¶
　赤書玉帝眞經妙有之文皆諸天太初梵氣結成字文廣長¶
　一丈色光赤煥爲丹天大赤金書玉篇九天之上皆碧瑤之¶
　篇元始洞玄靈寶之文寶霞玉潤故云玉篇生於元始之先¶
<pb:CK-KZ_JY089_03p004a>¶
　迺天地本初之先非元始天尊之先天地未根非天地無生¶
　化之根天地生於虛無元始眞文在三千大界未立之前浩¶
　劫之先故未見天地肇分之根乍存乍亡存而不可定其象¶
　亡而未嘗滅其眞玉帝眞誥皇經妙典慈濟無窮厯浩劫而¶
　無量徧三千大千而莫盡諸天奉行三敎遵依是傾劫法界¶
　之誥命也靈寶秘篆天書雲篆非易聞見不可思議不可以¶
　心思不可以言議言莫量也於是存焉玉經眞文在浩劫先¶
　非自今日存也未乘機應會時道涵太虛夫有何形孰從而¶
　見雖存而莫知其存也今正道宜行靈文彰秘神通光明於¶
　昭炳顯故云於是存焉眞經妙法之存乘機應會是難遇之¶
<pb:CK-KZ_JY089_03p004b>¶
　時也在斯會者肯自負而不求法誨乎¶
*** 神咒品三章¶
故天地得之而分判三景得之而發光靈文鬱秀洞映上清發¶
乎始青之天而色無定方文勢曲折難可尋詳元始鍊之於洞¶
陽之館冶之於流火之庭鮮其正文瑩發光芒洞陽氣赤故號¶
赤書靈圖旣煥五帝朝眞飛空步虛旋行上宮燒香散花口詠¶
靈章是時天啟十二玄瑞地發二十四應上慶九天之靈奧讚¶
三天之寶明神風旣鼓皇道咸暢元始登命太眞按筆玉妃拂¶
筵鑄金爲簡刻玉爲書五老掌錄祕於九天靈都之館玉女典¶
香太華執巾金童侍衞玉陛朝軒九天玉書非鬼神所聞¶
<pb:CK-KZ_JY089_03p005a>¶
　惟玉經眞文靈寶秘篆於是存焉故太極生兩儀清浮爲乾¶
　濁凝爲坤天地得之而分判日曜輝月呈華星列張三景得¶
　之而發光眞經靈文鬱然浮其瑞光秀氣洞然光映上清境¶
　界發乎始青最上之天而色無拘定方所靈文光曜之勢充¶
　周曲折難可尋究測詳元始天尊鍊此眞文於洞陽重玄之¶
　館鎔冶此經於流火大梵之庭鮮其正文光燿無方鮮其大¶
　正妙有之文瑩然騰發光芒洞陽妙氣溢丹流光純然大赤¶
　故號赤書靈運玄圖旣煥光明五帝朝元至眞乘雲御瑞飛¶
　空步虛旋繞行朝最上宮闕燒清淨自然眞香布散天花口¶
　中讚詠靈文寶章是時天不愛道元辰獻祥天啟十二玄瑞¶
<pb:CK-KZ_JY089_03p005b>¶
　地不愛寶二十四氣粹顯佳禎地發二十四應上慶九天之¶
　靈文奥旨讚揚三天之寶章昭明妙典神通風教旣鼓度世¶
　之機皇道咸暢大法普惠一切元始登座錫命太眞上仙按¶
　筆以書玉女靈妃拂蕩法筵鑄不毁之金光以爲玄策秘簡¶
　刻碧玉之玄霞以爲丹書五方五靈五老職掌謄錄秘藏於¶
　九天太靈玄都之館玉女則典司天香太華眞人則執持玄¶
　巾金童侍側周衞瑤堦玉陛朝軒九天玉字丹書非一切鬼¶
　神所能聞¶
　有天地而後有文字傳諸經今言皇經存而後天地分判人¶
　聞此語多疑惑不省蓋道之自然相循不息迺爲眞文道之¶
<pb:CK-KZ_JY089_03p006a>¶
　不壞迺爲眞經元始在浩劫先皇經之理已在眞文無字妙¶
　化不窮故天地自此判三光自此開景也此是實理又何疑¶
　文勢曲折有以文字作支字者非是鮮其正文有以鮮字作¶
　解字者非是瑩音盈或作巽字信字讀者非是玄經無象何¶
　云金簡玄光妙象傾劫不毁故　云　金　簡　玉　書　¶
　玄文光瑞潤麗尊嚴故云玉書非鬼神所聞皇經玄秘鬼神¶
　不識非常聞非易聞非凡聞能知者¶
*** 神咒品四章¶
故天寶之以致清地秘之以致甯五帝掌之以得靈三光乘之¶
以高明上聖奉之以致神高靈尊之以致眞五嶽從之以得鎭¶
<pb:CK-KZ_JY089_03p006b>¶
天子得之以致治國祚賴之以致平實靈寶之妙德乃天地之¶
玄根威靈恢廓普加無窮蕩蕩大化爲神明之宗其量莫測巍¶
巍乎太空是時元始革運玄象開圖靈文鬱秀神表五方分判¶
天地開化萬靈此玄宗之寶可得暫披於靈韞乎¶
　九天玉書皇經非鬼神所聞妙法難聞若此故天位乎上也¶
　寶重此眞經得眞一以致常清地位乎下也秘持此眞經得¶
　眞一以致常甯五方五帝掌此秘文以得神通而成五靈日¶
　月星三光乘此眞經妙法以崇高懸象著明上聖至人奉持¶
　此眞經以至於聖不可知而神高靈神部尊崇此眞經以至¶
　眞聖之位五嶽名山聖帝從此眞經之力而不崩壞以得安¶
<pb:CK-KZ_JY089_03p007a>¶
　鎭君天下之天子得此眞經妙法以致四海無虞之治國家¶
　祚業賴此眞經以致安平實靈寶眞宗之妙德乃天地之眞¶
　宗玄根此經天威靈通恢然莫量廓爾無際浩劫法界一切¶
　利益無盡是普加無窮坦坦平平功化無象而無方誠蕩蕩¶
　大不可量之神化爲神明之眞宗其功量莫可測識無象無¶
　宗巍巍莫及而太空是時元始天尊革太混之運玄光妙象¶
　開闢靈圖靈文鬱茂光秀辨位化形神表東西南北中之五¶
　方分判上天下地開化法界萬靈一切品類此重玄眞宗秘¶
　寶可得暫爾披瀝宸訓開闡無上眞宗之靈韞乎¶
　皇經道家語本以修證仙品不言齊治均平此云天子得之¶
<pb:CK-KZ_JY089_03p007b>¶
　以致治國祚賴之以致平何也蓋以道化成迺爲治平悟眞¶
　宗明大道則不言而信不動而變無爲而成德盛化神永利¶
　無疆故云致治致平妙德本無所得不見施與自然功化無¶
　窮故云妙德若夫玄根一切根皆有象道生天地雖有無極¶
　太極生兩儀之圖太極本無象眞者見不得言不得畫圖不¶
　過假像教人天地之根有何實象雖無實象其實循環無盡¶
　故曰玄根威靈三教聖神不敢慢妙化無邊故曰威靈神明¶
　之宗諸聖宗法又云千神萬聖從此出也太空不見其前不¶
　見其後恍惚不可爲象故曰太空革運或云革將終之運非¶
　也此經在浩劫先是革太混運耳神表五方混沌本無分辨¶
<pb:CK-KZ_JY089_03p008a>¶
　方位別中外實道妙化故云神表五方¶
*** 神咒品五章¶
今皇道敷暢澤被十方仰觀劫運眞風宜行臣心實欲使靈蔭¶
八遐風灑蘭林寒條仰希華陽之繁朽骸䝉受靈奥之津明眞¶
有格今當以行仰對元慈下伸丹懇惟願哀憫俯念蒼生不審¶
靈寶玉篇眞文可得見授下教於未聞者乎¶
　玄宗之寶冀暫披於靈韞以今時大道敷布暢達慈恩徧徹¶
　於四正四隅上極下極澤被十方矣仰觀劫數氣運正道眞¶
　風宜當推行臣心實欲使靈寶法惠蔭覆一切方所世界盡¶
　八遐之遠道澤惠風蕩灑蘭林寶香玄苑世間沈滯異類傍¶
<pb:CK-KZ_JY089_03p008b>¶
　門天魔外道有情無情不聞正道者皆䝉眞經之濟如稿然¶
　無生意之寒條仰希和煦霑潤華陽之繁滋已枯使榮朽毁¶
　骸骨䝉受靈文奥典之津澤明眞上仙有度世金格今當以¶
　行世間仰對元始大慈下伸丹誠懇祈惟願聖慈哀憫俯念¶
　蒼生不審靈寶玉篇眞文可得見授世間下教於未聞者乎¶
　十方非此個小十方盡三千大千世界之十方劫運從劫至¶
　劫終始相循劫劫此眞經濟世非止一劫一運八遐盡三千¶
　大千之遠不止言目前八方之遠蘭林香寶華林天地人物¶
　有此正理皆有此林人物昧之而不見上聖眞仙此林寶光¶
　風灑惠浮此林恩及一切澤濟無方矣寒條人物神鬼不明¶
<pb:CK-KZ_JY089_03p009a>¶
　正法如同槁木聞眞經了悟是枯木再榮朽骸人物神鬼不¶
　知正道雖生如死聞眞經超脫枯骨再生靈奥之津迺潤澤¶
　之津明眞玉帝明封諸眞丹懇竭盡丹哀懇祈至聖蒼生以¶
　玄首黃髮老而皓白蒼然無恒故言蒼又云蒼天所生之民¶
　又云蒼生眾也靈寶玉篇眞文俱解見前見授祈天尊傳授¶
　此經下教法界一切神人鬼物而度拔未聞此經者可得見¶
　授下教於未聞者乎迺謙疑未定不敢執言恐至尊妙法不¶
　易傳授故先懇祈又作未定之詞以見求之切而尊崇之至¶
　也¶
*** 神咒品六章¶
<pb:CK-KZ_JY089_03p009b>¶
於是　元始天尊撫几高抗凝眞遐照觀時已至普爲時會一¶
切眞聖論定陰陽推數劫會移校河源檢錄天度選擇種人指¶
拈太無嘯朗九玄念無開聽於陳辭有若閉礙求眞之路是時¶
五老帝君啟問不已良久　元始天尊乃垂盼眥之容慨爾歎¶
曰微乎深哉子今所扣豈不善乎此元始靈寶之玄根空洞自¶
然之眞文生天立地開化神明施鎭五嶽安國康民靈寶玄妙¶
爲萬物之尊天啟玄瑞靈應自然¶
　靈寶眞文宜下教未聞於是時元始天尊撫循玉几卽寶座¶
　巍崇道體高抗不俯密凝至眞默張大智遐照今昔過去未¶
　來定觀開度之時已至普爲時會六緣共際諸法界皆當吉¶
<pb:CK-KZ_JY089_03p010a>¶
　時佳會一切世界天眞至聖論定陰陽貞元之會推生化自¶
　然之數大小劫運元會移校河源水帝檢察攷錄天數期度¶
　選擇修因善種之人指拈眞玄太無嘯咏朗吟九品玄章念¶
　天地始祖五老上帝所陳懇祈傳法之辭若不開慈聽許有¶
　若閉塞阻礙修道求眞之路是時五老帝君懇啟請問不已¶
　時過良久元始天尊乃開慈顏聖目俯燭垂盼眥之容慨爾¶
　嘆曰微妙乎淵深哉子今時所扣問豈不善乎此元始靈寶¶
　之玄根空洞妙化自然之眞文生乾天立坤地開化諸世界¶
　一切聖眞神明施鎭東泰南霍又名衡西華北恒中嵩之五¶
　嶽安厯代之國康平法界之民靈寶玄微奇妙爲萬物之最¶
<pb:CK-KZ_JY089_03p010b>¶
　尊天啟玄瑞地發禎祥諸靈效應皆出自然¶
　撫几撫凭玄化玉几非几案也高抗非自高自抗以巍然道¶
　身玄範巍巍不動故云高抗遐照有刋作想字者非是論定¶
　陰陽推數劫會上眞至聖非拘於數大道不容輕傳時本自¶
　然聖教無有强聒移校河源檢錄天度下自諸水上及諸天¶
　一切世界諸類羣生皆度也選擇種人非止說於善類教不¶
　揀擇以眞經說與善類則諸類皆䝉恩指拈太無道本大無¶
　如何拈出元始至尊說此眞經迺最上一乘三教眞宗虛無¶
　重玄令人聞之了悟是云拈出九玄或作九九重玄亦通盼¶
　分目開眸垂光目際故云盼眥又云眥目睢也盼或作盻非¶
<pb:CK-KZ_JY089_03p011a>¶
　是元始至聖如何稱天地五老之問爲善請問眞經知其利¶
　益時會智見深遠微妙故稱善開化神明道生諸仙神佛等¶
　其餘解見前(眥音姿又音子)¶
*** 神咒品七章¶
今三天盭運六天道行雜法開化當有三萬六千種道以釋來¶
者之心此法運訖三龍之後庚子之年雜氣普消諸天慶會吾¶
眞道乃行今且可相付當錄於上館未得行於下世玄科有禁¶
不得妄傳子可詣靈都紫上宮聽天音於金格視俯仰於神王¶
然後當使得受天文以總御元始之天也(盭魯第切)¶
　眞經若傳天啟玄瑞靈應自然今何時哉三氣丹天盭更氣¶
<pb:CK-KZ_JY089_03p011b>¶
　運六六諸天一時道行雜說小法開度教化當有三萬六千¶
　種門頭道理以解釋來求道者之心此法運化已訖三龍龍¶
　漢等三劫之後庚子之年貞元會運襍氣普消諸天慶宵時¶
　會吾眞道正法乃行今暫且可以相付當錄載於上玄天館¶
　未得行於下塵凡世玄科天律例有禁戒不得妄自輕傳子¶
　可躬詣太靈玄都紫微上宮聽聆天音旨宣金格傳度期數¶
　嚴重之勅視俯仰於仙神天帝將吏天王知此法典貴重利¶
　益然後當使得受眞經天文以總御元始統化之諸天也¶
　盭音立作盭字非是或作整字亦不是三天青赤禹餘三炁¶
　之天六天欲色無色輕塵細塵輕染細染等天帝神人大中¶
<pb:CK-KZ_JY089_03p012a>¶
　小三乘演教各品道行雜說小法開示化度三萬六千種道¶
　人身有三萬六千神氣清濁强弱不同有正信者有邪見者¶
　根器各別學焉而得其性之所近故有大乘有小乘是有三¶
　萬六千種道以釋來者之心應來求道者之心機一云應當¶
　來之心機各就相投相信者以受持故了悟者言渙然氷釋¶
　是釋字無疑或作擇字者非也三龍龍漢初中末三劫一云¶
　龍漢龍康龍徵雜氣普消時將泰妖氛息諸天慶會諸天皆¶
　當吉時盛會一云諸天喜慶法會玄科天律有自然之禁雖¶
　道不擇人語非其人褻天寶且失言所以三教聖人得其時¶
　得其地得其人迺說法傳道金格考較玄格功過等律也視¶
<pb:CK-KZ_JY089_03p012b>¶
　俯仰於神王仰視仙眞俯視天王神將總御元始之天總領¶
　統御元始所化諸天一云視與示同示俯仰於神王示仰承¶
　俯聽之義於神王統御元始之天統會諸天近御法駕於元¶
　始最上之天二說俱通¶
*** 神咒品八章¶
於是五老帝君與諸眞聖清香執戒徘徊雲路嘯命十方上詣¶
上清太玄玉都寒靈丹殿紫微上宮受俯仰之格乃知天眞貴¶
重難可卽聞還乃更詣元始道前諮以禁戒之儀遜謝不逮¶
　聽天音於金格然後得受天文眞經於是五方五老帝君與¶
　諸天眞聖清著眞香執守道戒周步雲衢往還導度逡巡徘¶
<pb:CK-KZ_JY089_03p013a>¶
　徊雲路嘯咏宣命十方聖神上詣上清太玄玉都天宮妙界¶
　寒靈丹陛寶殿紫微上清玄宮受領俯仰之格乃知天文眞¶
　經尊貴嚴重難可卽得聽聞還乃更詣元始道前諮問以禁¶
　戒之儀遜謝智見不及¶
　清香迺性眞天香清淨自然香無爲正妙道德眞香非世焚¶
　香等也執戒玄範巍肅如對道祖守天尊法戒徘徊慈接無¶
　窮玄光法駕周命十方雲路之際先儒云天光雲影共徘徊¶
　卽此意耳非世間逡巡往來不止之比也嘯命十方嘯音笑¶
　讀作勅或作秀字讀者非也蓋肅然出令爲嘯非吟笑之義¶
　十方不言十靈寶但言十方神部爾上詣仙眞朝元受法玄¶
<pb:CK-KZ_JY089_03p013b>¶
　光默昇恭聆玄誨非凡足踵躡踐登之義寒靈丹殿九天之¶
　上無聲氣日月不能及天光自照廣而無量清而寒肅丹殿¶
　太赤玉光故云然紫微上宮紫霄之上太微天中上清玄宮¶
　也非日月天端世所稱紫微垣之宮太微垣之宮也俯仰格¶
　解見前難可卽聞非云難以卽時得聞但言難以聞而卽知¶
　一云玄都掌經者不使卽聞還迺更詣元始道前更囘來九¶
　天上謁元始至尊諮以禁戒之儀諮解見前請問天律禁戒¶
　傳法受法之儀則禁禁令戒戒條也遜謝不逮非謝不能守¶
　禁持戒但謙遜言身雖神眞法寶眞經素未悟入一時聞之¶
　智見不逮此正天地五老眞知道法之尊處非自限止言不¶
<pb:CK-KZ_JY089_03p014a>¶
　堪受此也天下諸類皆有理皆可聞道故四靈之物各拔其¶
　萃人爲萬物之靈神爲出世之品豈不能聞道乎故顔子平¶
　日聆受夫子之教不違如愚相說以解卓立之後云雖欲從¶
　之末由也已文殊諸佛傳釋迦正法眞宗一事聞者𤢜𤢜與¶
　此語義一般持此經者識得天地五老委曲推尊經旨之意¶
　則知道矣¶
*** 神咒品九章¶
是時　天尊慈顏愍諭靈關廓開登命五老帝君開洞陽玉館¶
披九光八色之韞雲錦之囊出元始靈寶赤書玉篇眞文金書¶
玉篆微妙秘密運御乾坤大光明圓滿大神咒玉章宣付五老¶
<pb:CK-KZ_JY089_03p014b>¶
帝君是時五老帝君拜受已及諸天聖眾稽首禮謝¶
天尊玉帝仰奉　道旨按法以傳¶
　五老帝君與諸眞聖旣遜謝不逮矣是時元始天尊大慈天¶
　顏矜愍誥諭靈關廓然開化登命五老帝君開玄天洞陽玉¶
　館披開九霞光八景色之韞雲錦之囊出元始靈寶赤書玉¶
　篇眞文金書玉篆淵微玄妙秘密奧旨運化統御一切世界¶
　乾坤無量大光明圓滿大神通秘咒玉章宣布付與五老帝¶
　君是時五老帝君拜受此法已竟及諸天聖眾稽首禮謝天¶
　尊玉帝仰奉元始道旨按此經金格正法以傳諸界神人¶
　愍諭愍卽大悲諭開誘也或云當作和愉色非是靈關廓開¶
<pb:CK-KZ_JY089_03p015a>¶
　藏經之天丹靈玄關廓然洞開一說洞開聖衷開心見誠一¶
　說聖目流光靈關廓開俱通登命登進五老帝君使近前而¶
　親命之也洞陽玉館九天玄館大洞無礙永明無暗非瓦石¶
　土木玄光妙景虬文奇錯碧玉之章故云然九光解見前八¶
　色太青太赤太黃太白太玄葱蒼碧玉紫金等色也韞經之¶
　藏處玄光無邊際盡含於此也披開啟也雲錦之囊雲霞天¶
　錦道化自然光結非天孫之織錦也有底曰囊經注於此諸¶
　神不測故云然非人間布帛皮革比也靈寶至乾坤等五句¶
　俱解見前大光明三教眞文俱稱法寶所在有光明諸教經¶
　書光明有限惟此皇經法徧三千大千傾劫不盡故曰大光¶
<pb:CK-KZ_JY089_03p015b>¶
　明圓滿聖心慈濟無窮力不能及是有限量有虧欠故佛下¶
　不能化北極盧州上不能化自在天人難稱圓滿皇經包萬¶
　法貫諸乘功化無量無盡雖云道不瀆不强聒道化自然諸¶
　類終始循環無有不化於道者故曰圓滿神咒玉篇諸眞法¶
　宗諸神玄訣度世要旨諸教神通皆不外此尊重莫踰故云¶
　然¶
　一考人性悟道浩劫難忘如囊注物不漏悟入之初如囊口¶
　故注經言囊天尊有連上句讀者言禮謝元始天尊有連下¶
　句讀者言玉帝爲諸天之尊後說可從餘解見前¶
*** 神咒品十章¶
<pb:CK-KZ_JY089_03p016a>¶
東方安寶華林青靈始老蒼帝所受神咒誥命¶
　東方九炁　　始皇青天　　碧霞鬱壘　　中有老人¶
　總較圖錄　　攝氣舉仙¶
　　右度人錄仙青帝秘文二十四字書於九天元臺主召九¶
　　天上帝校神仙圖錄¶
　嵗星輔肝　　角亢鎭眞　　氐房心尾　　四景囘旋¶
　箕主七辰　　正斗明輪　　承氣捕非　　掃除災羣¶
　　右制星秘文三十二字書於紫微宮東華殿主召星官正¶
　　天分度¶
　東山神咒　　攝召九天　　赤書符命　　制會酆山¶
<pb:CK-KZ_JY089_03p016b>¶
　束魔送鬼　　所誅無蠲　　悉詣木宮　　敢有稽延¶
　　右制魔秘文三十二字書於東華玄靈之館主攝鬼魔正¶
　　九天炁¶
　下制東河　　溟水神　　大劫洪灾　　蛟龍負身¶
　水府開道　　通逕百千　　上帝赤文　　風火無間¶
　　右制水秘文三十二字書於九天東北玉闕丹臺主攝東¶
　　海水帝大劫洪灾召蛟龍及水神事¶
　東方九炁靈寶赤書玉篇眞文合一百二十字皆太上無上¶
　大光明圓滿大神咒空洞自然之書一名生神寶眞洞玄章¶
　一名東山神咒一名青帝八威策文¶
<pb:CK-KZ_JY089_03p017a>¶
右　玉皇誥命以錫東方安寶華林青靈始老蒼帝九炁天君¶
令統御東方諸天諸地日月星宿名山靈洞水府泉宮上聖高¶
尊眞仙聖眾一切威靈符命所臨如誥奉行¶
　玉帝仰奉道旨按法以傳眞經神咒其意云何五老帝君東¶
　方爲首東方木德安寶華林青靈始老蒼帝所受神誥命　¶
　右東方九炁至攝氣舉仙六句迺度世拔人校錄神仙青帝¶
　秘密靈文二十四字書於九天元臺主召九天上帝校神仙¶
　圖錄皆仙梵秘言不敢細解嵗星輔肝至掃除灾羣八句迺¶
　制星秘文三十二字書於紫微宮東華殿主召木德星君正¶
　天分度東方神咒至敢有稽延八句迺制東方諸魔秘文三¶
<pb:CK-KZ_JY089_03p017b>¶
　十二字書於東華玄靈之館主攝鬼魔正東方諸界九炁下¶
　制東河至風火無間八句迺制東方諸水秘文三十二字書¶
　於九天東北玉闕丹臺主攝東海水帝大劫洪灾召蛟龍及¶
　水神事東方九炁靈寶赤書玉篇眞文合一百二十字皆太¶
　上無上大光明圓滿大神咒空洞自然之書一名生神寶眞¶
　洞玄章一名青帝八威策文以上不可解故重書原文右玉¶
　皇誥命以錫東方安寶華林青靈始老蒼帝九炁天君令統¶
　御東方諸天地日月星宿山洞水泉仙聖一切威靈符命所¶
　臨如誥奉行如誥者東方天地水一切神祗皆欽遵此命無¶
　不奉行此玄章悉天地人物大德青靈之秘魔鬼喪膽度劫¶
<pb:CK-KZ_JY089_03p018a>¶
　免灾諸聖不敢違故永鎭東方諸界¶
*** 神咒品十一章¶
南方梵寶昌陽丹靈眞老赤帝所受神咒誥命¶
　南方丹天　　赤帝玉堂　　中有大神　　號曰赤皇¶
　上炎流煙　　三炁勃光　　神仙受命　　應會太陽¶
　　右度人錄仙赤帝秘文三十二字書於九天洞陽之館主¶
　　召九天神仙圖籙金名¶
　熒惑輔心　　井鬼守房　　柳星張翼　　統御四卿¶
　軫總七宿　　囘轉天常　　召運促會　　正道驛行¶
　　右制星秘文三十二字書於三炁丹臺主召星官明度數¶
<pb:CK-KZ_JY089_03p018b>¶
　　正天分¶
　赤文命靈　　北攝酆山　　束送魔宗　　斬邪滅根¶
　符教所討　　明列罪原　　南山神咒　　威伏八方¶
　羣妖滅爽　　萬試推亡¶
　　右制魔秘文四十字書於西南陽正玉闕主制北酆正鬼¶
　　炁¶
　南河水帝　　太伯龍王　　神咒流行　　普掃不祥¶
　洪水飛災　　止蛟召龍　　開除水逕　　千道萬通¶
　敢有千試　　攝送火宮　　赤書所告　　莫有不從¶
　　右制水秘文四十八字書於西南陽正玉闕主攝南河水¶
<pb:CK-KZ_JY089_03p019a>¶
　　帝大運交期洪水四出召蛟龍及水神事¶
　南方三炁靈寶赤書玉篇眞文合一百五十二字皆太上無¶
　上大光明圓滿大神咒空洞自然之書一名南雲通天寶經¶
　一名九天無上之上咒一名赤帝八威策文¶
右　玉皇誥命以錫南方梵寶昌陽丹靈眞老赤帝三炁天君¶
令統御南方諸天諸地日月星宿名山靈洞水府泉宮上聖高¶
尊眞仙聖眾一切威靈符命所臨如誥奉行¶
　東方誥文永鎭東方矣南方梵寶昌陽丹靈眞老赤帝所受¶
　神咒誥命云何南方丹天至應會太陽八句迺度人錄仙赤¶
　帝秘文三十二字書於九天洞陽館主召九天神仙圖籙金¶
<pb:CK-KZ_JY089_03p019b>¶
　名熒惑輔心至正道驛行八句迺制星秘文三十二字書於¶
　三炁丹臺主召星官明南天之度數正南天之分野赤文命¶
　靈至萬試推亡十句迺制魔秘文四十字書於西南陽正玉¶
　闕主制北酆正鬼炁南河水帝至莫有不從十二句迺制水¶
　秘文四十八字書於西南陽正玉闕主攝南河水帝大運交¶
　期洪水四出召蛟龍及水神事¶
　南方三炁眞文一百五十二字皆太上大光明圓滿大神咒¶
　空洞自然之書一名南雲通天寶經一名九天無上之上咒¶
　一名赤帝八威策文右玉皇誥命以錫南方眞老赤帝三炁¶
　天君令統御南方諸天地日月星宿山洞水泉高仙聖眾一¶
<pb:CK-KZ_JY089_03p020a>¶
　切威靈符命所臨如誥奉行度人錄仙盡南方一切世界制¶
　星盡南方一切天制魔盡南方天地人物一切魔制水盡南¶
　方一切水帝神物以上制南方一切誥盡一切世界之南方¶
　厯浩劫永鎭三教大聖亦不能違玄章秘不敢解原文重記¶
　示尊崇玄秘也以此制心自得其秘以此䖍誦默持悉有至¶
　徵¶
*** 神咒品十二章¶
中央玉寶元靈元老黃帝所受神咒誥命¶
　中央總靈　　黃上天元　　始生五老　　中黃高尊¶
　攝氣監眞　　總領羣仙　　典錄玄圖　　宿簡玉文¶
<pb:CK-KZ_JY089_03p020b>¶
　催運上炁　　普吿萬神¶
　　右度人錄仙黃帝秘文四十字書於太玄玉寶玄臺主召¶
　　神仙玉簡宿命總仙炁¶
　鎭星輔脾　　迴度北元　　魁𩲃主非　　截邪斬根¶
　𩵄䰢魓𩳐　　掃穢除氛　　魒正玄斗　　明度天關¶
　九天符命　　金馬驛傳¶
　　右制星秘文四十字書於玄都玉臺主攝星官正天分數¶
　中黃總炁　　統攝無窮　　鎭星吐輝　　流鍊神宮¶
　勅攝北帝　　遏塞鬼門　　翦除不祥　　莫有當前¶
　　右制魔秘文三十二字書於玄都玉臺主攝北帝正天氣¶
<pb:CK-KZ_JY089_03p021a>¶
　　檢鬼精¶
　中山神咒　　召龍上雲　　制會黃河　　九水河源¶
　不得怠縱　　善惡悉分　　千妖萬奸　　上對帝君¶
　莫有干試　　太陽激燌　　赤書玉字　　宣吿普聞¶
　　右制水秘文四十八字書於玄都玉臺四壁以攝中海水¶
　　帝四泉之水洪災湧溢之數主召水神止蛟龍¶
　中央一炁靈寶赤書玉篇眞文合一百六十字皆太上無上¶
　大光明圓滿大神咒空洞自然之書一名保劫洞清九天靈¶
　書一名黃天大神咒一名黃帝八威策文¶
右　玉皇誥命以錫中央保劫洞清玉寶元靈元老黃帝一炁¶
<pb:CK-KZ_JY089_03p021b>¶
天君令統御中央皇天后土日月星宿名山靈洞水府泉宮上¶
聖高尊眞仙聖眾一切威靈符命所臨如誥奉行¶
　中央玉寶元靈元老中主黃帝所受神咒誥命中央總靈至¶
　普吿萬神十句四十字迺度人錄仙黃帝秘文書於太玄玉¶
　寶玄臺主召神仙玉簡宿命總仙炁鎭星輔脾至金馬驛傳¶
　四十字十句迺制星秘文書於玄都玉臺主攝星官正天分¶
　數中黃總炁至莫有當前八句三十二字迺制魔秘文書於¶
　玄都玉臺主攝北帝正天氣檢鬼精中山神咒至宣告普聞¶
　十二句四十八字迺制水秘文書於玄都玉臺四壁以攝中¶
　海水帝四泉之水洪災湧溢之數主召水神止蛟龍中央眞¶
<pb:CK-KZ_JY089_03p022a>¶
　文一百六十字皆大神咒自然之書一名保劫洞清九天靈¶
　書一名黃天大神咒一名黃帝八威策文右玉皇誥命以錫¶
　中央保劫洞清玉寶元靈元老黃帝一炁天君令統御中央¶
　皇天后土日月星山洞水泉聖尊仙眾一切威靈符命所臨¶
　如誥奉行度人錄仙制星制魔制水秘文俱不敢解此文握¶
　盡黃帝之秘一切皆不能逃故厯劫永制中央諸靈¶
<pb:CK-KZ_JY089_03p022a>¶
　　
#+PROPERTY: JUAN 006
<pb:CK-KZ_JY089_03p022a>¶
*** 神咒品十三章¶
西方七寶金門皓靈皇老白帝所受神咒誥命¶
　西方素天　　白帝七門　　金靈皓映　　太華流氛¶
　白石峩峩　　七氣氤氳　　上有始生　　皇老大神¶
<pb:CK-KZ_JY089_03p022b>¶
　總領肺氣　　主校九天　　檢定圖籙　　制召上仙¶
　　右度人錄仙白帝秘文四十八字書於九天素靈宮北軒¶
　　之上主召仙炁舉仙道¶
　太白檢肺　　奎婁守魂　　胃昴畢觜　　主制七關¶
　參總斗魁　　受符北元¶
　　右制星秘文二十四字書於金闕玄窗主攝白帝(星官正明天數)¶
　赤書玉字　　九天正文　　攝召萬炁　　普歸帝君¶
　　右制魔秘文一十六字書於九天金闕三圖之館以攝(六天魔炁)¶
　西山神咒　　八威七傳　　符水上龍　　召山送雲¶
　在所校錄　　同到帝門　　輔衞上眞　　斬滅邪源¶
<pb:CK-KZ_JY089_03p023a>¶
　若有不祥　　截以金關　　赤書符命　　風火驛傳¶
　　右制水秘文四十八字書於九天金闕三圖之館主攝西¶
　　海水帝及水中萬怪惡毒之精召雲龍以防水旱之災也¶
　西方七炁靈寶赤書玉篇眞文合一百三十六字皆太上無¶
　上大光明圓滿大神咒空洞自然之書一名金眞寶明洞微¶
　篇一名西山神咒一名白帝八威召龍文¶
右　玉皇誥命以錫西方七寶金門皓靈皇老白帝七炁天君¶
令統御西方諸天諸地日月星宿名山靈洞水府泉宮上聖高¶
尊眞仙聖眾一切威靈符命所臨如誥奉行¶
　西方七寶金門皓靈皇老白帝所受神咒誥命西方素天至¶
<pb:CK-KZ_JY089_03p023b>¶
　制召上仙十二句四十八字迺度人錄仙白帝秘文書於九¶
　天素靈宮北軒之上主召仙炁舉仙道太白檢肺至受符北¶
　元六句二十四字書於金闕玄窗主攝白帝星官正明天數¶
　制星秘文赤書玉字至普吿帝君四句十六字書於九天金¶
　闕三圖之館以攝六天魔炁西山神咒至風火驛傳十二句¶
　四十八字迺制水秘文書於九天金闕三圖之館主攝西海¶
　水帝及水中萬怪惡毒之精召雲龍以防水旱之災也西方¶
　七炁眞文合一百三十六字皆太上大神咒一名金眞寶明¶
　洞微篇一名西山神咒一名白帝八威召龍文右玉皇誥命¶
　以錫西方七寶金門皓靈皇老白帝七炁天君令統御西方¶
<pb:CK-KZ_JY089_03p024a>¶
　諸天地日月星山洞水泉聖眞仙眾一切威靈符命所臨如¶
　誥奉行度人錄仙制星制魔制水盡一切西方之秘不敢明¶
　解召山送雲召山之玄靈眞氣或作止字者非也¶
*** 神咒品十四章¶
北方洞陰朔單鬱絕五靈玄老黑帝所受神咒誥命¶
　北方玄天　　五炁徘徊　　中有黑帝　　雙皇太微¶
　總領符命　　仙鍊八威　　靑裙羽䙱　　龍文鳳衣¶
　上帝所舉　　制到玉階¶
　　右度人錄仙黑帝秘文四十字書於鬱單無量玄元紫微¶
　　臺北軒之內主召諸眞人神仙圖籙¶
<pb:CK-KZ_JY089_03p024b>¶
　北辰輔腎　　斗牛衞扉　　女虛危室　　豁落四開¶
　壁總七星　　執凶糾非　　卻災掃穢　　明道動輝¶
　　右制星秘文三十二字書於天心北元玄斗中主攝北方¶
　　星官正天氣¶
　北山神咒　　激陽起雷　　流鈴煥落　　玃天振威¶
　北酆所部　　萬妖滅摧¶
　　右制魔秘文二十四字書於北方洞陰朔單鬱絕玄臺主¶
　　攝天魔北帝制伏惡神萬鬼事¶
　九河傾訖　　鳥母羣飛　　蛟龍通道　　水陌洞開¶
　赤文玉書　　驛龍風馳¶
<pb:CK-KZ_JY089_03p025a>¶
　　右制水秘文二十四字書於洞陰朔單鬱絕玄臺主攝北¶
　　海水帝制水中萬精主召蛟龍興雲致雨事¶
　北方五炁靈寶赤書玉篇眞文合一百二十字皆太上無上¶
　大光明圓滿大神咒空洞自然之書一名本命紫微元神生¶
　眞寶明文一名北山神咒一名黑帝八威制天文¶
右　玉皇誥命以錫北方洞陰朔單鬱絕五靈玄老黑帝五炁¶
天君令統御北方諸天諸地日月星宿名山靈洞水府泉宮上¶
聖高尊眞仙聖眾一切威靈符命所臨如誥奉行¶
　北方洞陰朔單鬱絕五靈玄老黑帝所受神咒誥命北方玄¶
　天至制到玉階十句四十字度人錄仙黑帝秘文書於玄臺¶
<pb:CK-KZ_JY089_03p025b>¶
　北軒主召諸眞人神仙圖籙北辰輔腎明道動輝八句三十¶
　二字制星秘文書於天心北元玄斗中主攝北方星官正天¶
　氣北山神咒萬妖滅摧六句二十四字制魔秘文書於洞陰¶
　朔單鬱絕玄臺主攝天魔北帝制伏惡神萬鬼事九河傾訖¶
　驛龍風馳六句二十四字制水秘文書於洞陰朔單鬱絶元¶
　臺主攝北海水帝制水中萬精主召蛟龍興雲致雨事北方¶
　五炁眞文合一百二十字皆太上大神咒一名本命紫微元¶
　神生眞寶明文一名北山神咒一名黑帝八威制天文右玉¶
　皇誥命以錫北方五靈玄老黑帝五炁天君令統御北方諸¶
　天地日月星山洞水泉聖眞仙眾一切威靈符命所臨如誥¶
<pb:CK-KZ_JY089_03p026a>¶
　奉行度人錄仙制星制魔制水盡握北玄之秘故一切永不¶
　能違授五方五帝眞文永鎭一切世界三教萬類一切莫逃¶
　永劫不壞虛無妙有秘不可窮玄之又玄神乎其神吾身之¶
　五炁悉備是理志士達人徹性命之宗得萬法之源理數不¶
　能違眞經常在我神咒功化屬此矣¶
*** 神咒品十五章¶
道言是大神咒者¶
元始之妙言玉皇之眞誥上清自然之靈書九天始生之玄札¶
空洞之靈章上聖之秘語玉宸之尊典成天立地開張萬化安¶
神鎭靈生成兆民匡御運度保天長存上制天機中檢五靈下¶
<pb:CK-KZ_JY089_03p026b>¶
策地祗嘯命河源運役陰陽召神使仙此至眞之妙文神應自¶
然致天高澄令地固安保鎭五嶽萬品存焉¶
　五方神咒妙化無窮何也道言是大神咒者元始天尊至玄¶
　之妙言玉皇天尊至眞之寶誥上清玄都自然之靈書九天¶
　仙境始生之玄文仙札太虛空洞之靈章上極無上至聖之¶
　玄言秘語紫極玉宸之至尊法典上成諸天下立諸地開張¶
　萬有妙化總諸神鎭萬靈一生一成億兆之民匡輔統御劫¶
　運化度之秘保諸天長存上制天覆大生之機中焉檢制五¶
　方五靈下以策使地祗嘯命一切水府河源運化役使陰陽¶
　召諸神使仙眞此大神咒乃至眞之妙文神化妙應惟出於¶
<pb:CK-KZ_JY089_03p027a>¶
　自然上位乎天得一以清高明悠久是致天高澄下位乎地¶
　得一以甯博厚悠久是致地貞固永安保鎭五嶽名山一切¶
　萬有品類使永存焉¶
　道言是五老上帝述道致讚述言故稱元始玉皇云云非元¶
　始自讚也妙言至靈書等俱解見前九天始生玄札稱手書¶
　曰札玉皇眞經無象無聲大光妙音徹十方徧法界傾劫不¶
　毁非手可書皆自然之文非言可傳皆心印之妙探之無始¶
　在太虛罔象之先故曰九天始生玄札玉宸尊典天子所居¶
　爲宸元始爲萬教至尊居玉淸聖境玄化難窮故曰玉宸說¶
　此眞經各教經書皆不及此諸聖諸神皆不敢違天律金格¶
<pb:CK-KZ_JY089_03p027b>¶
　寶之甚重十方列聖衞之甚嚴故曰尊典安神令諸神不顯¶
　神通安然無爲鎭靈令萬靈不露靈響斂其威靈匡御運度¶
　終始法界掌持劫運化度無窮令其循環無端不傾不撓故¶
　曰匡御運度下策地祗簡策旨命之也非策鞭之策運役陰¶
　陽陰陽往來道實主之故云運役非言役使陰鬼陽神也召¶
　神攝召一切神使仙仙爲上帝之賓何以言使元始說此經¶
　迺三教眞宗諸神欽承故云使仙天地有窮萬類易盡何言¶
　萬品存焉從劫至劫生生不窮皆賴大道故云萬品存焉¶
*** 神咒品十六章¶
玉帝昔授五老上帝是時五帝跪捧其章秘題靈都之館天眞¶
<pb:CK-KZ_JY089_03p028a>¶
皇人昔書其文掌之於上清眞境太玄玉都寒靈丹殿紫微上¶
宮累經劫運而其文保固天根無有毁淪與運推遷是大神咒¶
混之不濁穢之愈清毁之不滅滅之極明大有之文天眞所尊¶
自光眞名帝圖刻簡昭示來生斯文隱秘不得窺聞有得之子¶
保萬炁長存勤行修奉克至神仙朝禮¶
帝君¶
　大神咒保天地山川萬品存焉玉帝昔以此神咒授五老上¶
　帝時五帝跪捧此寶章秘密題此玄章於靈都之館天眞皇¶
　人昔書此經本文掌之於上清眞境太玄玉都寒靈丹殿紫¶
　微上宮累經劫數元運而其經保固天然妙化之根無有毁¶
<pb:CK-KZ_JY089_03p028b>¶
　壞淪沉與元運相推轉移是大神咒混之終不可濁穢之愈¶
　見其清毁之終不滅滅之則極精明大有玄妙之眞文諸天¶
　眞聖所尊崇自煥天光普張眞名應受帝圖刻之金簡昭示¶
　當來生生諸品斯經文隱奧深秘凡常不得窺測聞見有得¶
　斯道之子保萬炁長存不毁勤行修習奉持克至神仙朝禮¶
　至尊帝君¶
　跪捧長跪手捧寶章也經在天迺玄文非世文如何言手捧¶
　天神拱捧至敬之意秘題讚而書錄也天眞皇人書經文皆¶
　玄光天書金玉篇字一丈之妙文也上清眞境靈寶所居也¶
　經自元始天尊說傳之者靈寶故曰上清眞境而其文保固¶
<pb:CK-KZ_JY089_03p029a>¶
　天根經之理厯劫不壞是保天然之玄根永固也或以爲保¶
　天之根使其悠久不可從蓋元會之後天不能長在故知非¶
　言天之根與運推遷劫劫長存混之不濁雜法渾亂正道常¶
　存終不能濁此經穢之愈清褻瀆此經者天有罰愈見其尊¶
　而清毁之不滅癡邪謗毁此經者此經終不磨滅滅之極明¶
　無道之世欲滅此經則經法流通大行於世愈顯其明大有¶
　之文厯劫常在處處不無非凡象迺妙有故云大有或以爲¶
　大有妙庭之文太拘昭示來生將來之萬生非一人之來生¶
　不得窺聞非至聖不知此經常人但誦其文耳邪魔不敢窺¶
　下愚不能聞有得此經中道理之子保吾之萬炁長存勤行¶
<pb:CK-KZ_JY089_03p029b>¶
　修奉自能至於神仙而朝禮上帝也或云朝五老帝君太拘¶
　了一云保萬化之炁長存亦通此言經之明效¶
*** 功德品一續前十七章¶
** 玉皇功德品第三¶
爾時玉虛上帝白¶
天尊言惟願慈悲普爲四眾帝釋等及四梵天王一切諸天一¶
切諸仙及未來一切眾生持是經人說利益事爾時　天尊告¶
玉虛上帝言快哉斯問不亦善乎汝以慈悲愍念眾生故請問¶
於我汝當復坐吾爲宣說¶
　當玉帝授五老上帝此經時玉虛天之上帝上白說經教主¶
<pb:CK-KZ_JY089_03p030a>¶
　大天尊言惟願至聖慈悲普爲世間四眾及諸天帝釋等及¶
　三界之上四梵天一切諸天一切諸品仙人及未來世一切¶
　眾生持是眞經之人說利益之事爾時說經大天尊告玉虛¶
　上帝言快心哉斯問也不亦善乎汝以慈悲心愍念世間眾¶
　生故請問於我汝當復坐吾爲宣說經義¶
　天尊指元始言或指玉帝者非是四眾解見前帝釋迺諸天¶
　帝及釋教諸佛菩薩等眾或以爲諸天主皆稱帝釋亦是若¶
　以玉帝爲帝釋天主此僧家之訛言故諸經妄以天主爲玉¶
　帝不知玉帝爲萬天之宗非止一天之主釋經云梵王帝釋¶
　爲呈祥蓋言天佛之宗非敢言玉帝僧人任私謬解亦屬大¶
<pb:CK-KZ_JY089_03p030b>¶
　過故併及之四梵天王三界上大梵天王也非欲界下天之¶
　王言梵天則盡上界不言種民諸天者種民之上皆至眞大¶
　仙自然契此經故不言及一切諸天一切諸仙自梵天之下¶
　一切諸天帝神民一切諸品仙說利益事大道不言效如何¶
　玉虛上帝請言利益大道爲天地人物之宗本來皆有實益¶
　於人有自然之利天地四眾未知此經者不知其義罔敢信¶
　從遂輕大法悞自己大道恩慈不忍世迷故言利益以度人¶
　奈何愚迷者尙云此經亦微言渺論何益於人豈知此經生¶
　天地人物不可須臾離者處處人人當誦持劫劫相循有大¶
　利益迺出自然非徒歆人以效也不亦善乎非疑詞迺稱其¶
<pb:CK-KZ_JY089_03p031a>¶
　善問也我元始自謂也汝元始謂玉虛上帝也復坐命玉虛¶
　上帝復還聽經座位吾亦元始自稱宣說廣布爲宣吿語爲¶
　說梵扶之切或誤作梵非也此請經之誠普利之心¶
*** 功德品續上十八章¶
天尊言曰若有三界十方無量國土或兵戈並起疫氣大行水¶
旱蟲蝗凶災饑饉是其國王大臣當發慈憫爲其黎庶遍勅國¶
內州縣鎭宰令諸道流清淨嚴潔于其觀內設大齋醮六時行¶
道爲轉此經當得國土清平五穀豐熟黎庶安泰¶
　元始天尊旣命玉虛上帝復坐聞經迺言曰若有天地人三¶
　界上下四正四隅之十方無盡量一切國土或動軍戰而兵¶
<pb:CK-KZ_JY089_03p031b>¶
　戈並起或天災流布値疫氣大行或年嵗荒歉而水旱蟲蝗¶
　凶災饑饉是其國國王大臣當發慈憫爲其黎民臣庶遍勅¶
　國內州縣鎭宰令諸道門之流清淨嚴潔於其觀內設大齋¶
　醮白晝六時行道爲轉此眞經當得國土清平五穀豐熟黎¶
　庶安泰¶
　或云三界不可言天恐與國土兵戈字有礙不知天魔與諸¶
　天主爭衡亦有鬬戰各有分界故知三界言天地人也兵戈¶
　並起只言各處兵起互相戰爭非言兵戈兩樣並起也刀鎗¶
　之屬皆兵器戈㦸也此固不可言並起或言兵作人人戈並¶
　起亦非正義或疫氣大行天道安常災則稱變疫氣大行時¶
<pb:CK-KZ_JY089_03p032a>¶
　癘之作亦災異也此經救除之水旱蟲蝗水溢旱乾諸蟲害¶
　禾羣蝗傷稼皆災異也凶災饑饉嵗不熟民物不安則爲凶¶
　異常爲災穀不熟曰饑菜不熟曰饉此皆災異也黎黔黎庶¶
　庶民也遍勅遍與徧同州縣鎭宰或言州縣統鎭百姓之官¶
　或言鎭爲軍鎭之官又言鎭爲督撫官之大者皆是是其國¶
　王大臣如是等地方之國王大臣道流全眞正一清微靈寶¶
　等派道流清淨嚴潔內外肅然身心無二衣壇整飭恭敬莊¶
　嚴終始如一如是清淨嚴潔觀觀也神之所在瞻者起敬是¶
　誠大觀故曰觀設大齋醮齊內外一眾志齊其不齊爲齋祈¶
　謝神祗酬報天地合德於神依科迓福爲醮六時行道非如¶
<pb:CK-KZ_JY089_03p032b>¶
　今時沿途行道不過依科迓神轉經念道而已或云晝夜十¶
　二時奇時動偶時靜六時當作子寅辰午申戌或云子至巳¶
　一云白晝六時俱通轉經心與道合持眞經國土無厄艱得¶
　清平稻黍稷菽麥五穀俱豐熟各國各界黎民無災艱永得¶
　安然定泰然樂¶
*** 功德品連上十九章¶
若復有人入諸山林遇毒惡獸但能存想一念眞經山神衞護¶
猛獸自退終不害己若入江海採寶求珍値遇惡風如法持念¶
是此眞經風浪頓止安穩達岸¶
　眞經之利豈特消天災豐嵗年令黎庶安哉卒然之變山水¶
<pb:CK-KZ_JY089_03p033a>¶
　風波之厄亦有不能害者若復有人入諸山林中遇毒猛惡¶
　獸但能存想一念眞經不忘此寶章妙法山神保衞佑護猛¶
　獸自然退去終不傷害持經入山之己身若人入諸江海採¶
　寶物求珍玩値遇惡風漂其船舫如經中誦受之法持念是¶
　此眞經大風自息波浪頓止安穩達岸持經人船終無傷害¶
　山林險阻猛獸毒蟲勢不可近一旦遇之必至傷害存想一¶
　念眞經不過暫與道合如何猛獸便退蓋人物之生本一元¶
　氣但分清濁全偏天地之初人物混處沕沕然穆穆然一切¶
　毒蟲惡獸原不害人後人心漸假去害蟲獸所以蟲獸害人¶
　人若常行好事存好心敬信眞經念念不忘是大善人入山¶
<pb:CK-KZ_JY089_03p033b>¶
　林自不遇毒蟲惡獸若平日庸常無有善功入山適然遇著¶
　毒蟲惡獸不貪生怕死不惶懼不欺心惟信正法專一無二¶
　操存默想一念眞經心與道俱山神衞護毒蟲猛獸自然退¶
　避蟲獸道中之蠢物性雖毒惡好傷殺各有所敬有所畏有¶
　所忌是以鷙鳥尊鳳猛獸朝麟蛇蝎蜈蜒諸毒蟲等畏鸛[宏*鳥]¶
　鶴鵬滅跡不施其毒仙眞達生化之機明尅制之源一咒語¶
　一符水尙能制蟲蛇毒解虎狼厄返風囘天况皇經爲萬法¶
　之宗天地之祖萬物生殺係於天地本於大道一念存想此¶
　經不懼蟲獸法寶光諸神衞蟲獸雖蠢性亦尊道畏天懼神¶
　自然退避江湖河海風波危險迺天之怒數似難逃此經爲¶
<pb:CK-KZ_JY089_03p034a>¶
　萬法之王風雷雹電皆天之妙用神威也如法持念此眞經¶
　同於天同於道天亦爲之霽威風息浪止船安然達岸¶
　考證¶
　易云履虎咥人凶子曰暴虎憑河死而無悔此經云存想一¶
　念如法持念此眞經蟲獸退風浪息道德經言合於道者鷙¶
　鳥不搏毒蟲不蟄虎兕無所投其用藏牙伏爪避不敢傷人¶
　多疑與儒道相悖及考禹過江黃龍俛首而逝劉昆守江陵¶
　返風滅火守弘農虎北渡河伊川過江主敬風息則知易經¶
　孔子所言無道妄行者也皇經道德所言尊經合道也經功¶
　尙可以脫獸趣拔毒業持經者豈行陸齊出毒哉¶
<pb:CK-KZ_JY089_03p034b>¶
*** 功德品續二十章¶
若在軍陣戈㦸旣接兩刃相交存心默念是此眞經是諸惡賊¶
悉自退散¶
　眞經之利豈但解蟲獸風波厄哉若在軍陣兵器俱舉戈㦸¶
　旣接兩軍之刃相交存心默念是此眞經是諸陣上侵我之¶
　惡賊悉自退散¶
　考證¶
　兵凶器也戰危事也衝鋒禦敵矢石之交兵刃旣接如虎之¶
　鬬勢不可解存心默念此眞經不過心與道俱如何惡賊便¶
　退兵法云三軍可奪氣將軍可奪心默念眞經攝其神褫其¶
<pb:CK-KZ_JY089_03p035a>¶
　魄妙典神功敵人喪氣無殺心無鬬志格惡從善自然退而¶
　散去軍陣非言萬二千五百數爲軍軍勢成列爲陣止言戰¶
　而陣成相攻之際戈㦸非重文接與交無大分别不過順經¶
　文言兵刃相交耳存心默念眞經不爲苟免殺伐專心致志¶
　甯死而不畔於道耳諸眾也惡賊或言惡指惡人賊爲賊黨¶
　如此分者非也不過言惡逆之賊耳悉皆也退散退而自迴¶
　散而各歸也¶
　解疑¶
　老君化胡于闐國以兵圍之天帝居天宮天魔舉兵以爭衡¶
　佛在舍衞國歌利等六王爭叛孔子化天下伐木於陳削迹¶
<pb:CK-KZ_JY089_03p035b>¶
　於宋此皆大聖人道身法身常轉眞經觀是若有賊害之者¶
　其後老君布道光于闐皈依帝顯天光天魔斂跡佛運法光¶
　六王歸化孔子著德光援琴三唱三和匡人解甲是自退散¶
　嘗考賊多有誓不殺害善人者善人多有臨危不死者或又¶
　疑宋徽欽之好道受辱漠北梁武帝好佛餓死臺城以爲經¶
　功不效然三主之好道釋但有虛名非眞好也情欲未絕不¶
　能以道治天下故有此難若眞體道正信經力匹夫匹婦亦¶
　可免難若疑死難節義不信經言則謬矣吁稱完節所以勸¶
　世述經功所以鼓舞人爲善也要知經旨不外吾身性道遇¶
　六根之賊作亂一心于道則六賊斂迹由是遇兵天爲解難¶
<pb:CK-KZ_JY089_03p036a>¶
　老君曰甲兵不能害觀音云刀尋段段壞理之必然者語豈¶
　欺我哉¶
*** 功德品續二十一章¶
若在牢獄枷鎖之中淨心定慮存念是經寃枉自伸卽得解脫¶
　此經利益豈止令賊兵自退哉若誤犯罪過在牢獄枷鎻之¶
　中清淨其心志安定其念慮存念是此眞經寃枉自然伸明¶
　卽得解脫¶
　考證¶
　牢獄所以繫罪人福善禍淫天道之常旣犯罪在獄便不能¶
　遽出如何云存念是經卽得解脫夫所謂寃枉自伸其人平¶
<pb:CK-KZ_JY089_03p036b>¶
　日必定是善的或宿世寃愆今生運限或誤失過失他人罣¶
　誤或先亡連逮救人被陷一旦繫獄俱是寃枉不怨天不尤¶
　人素患難行乎患難絕無意想是淨心定慮存想眞經矣天¶
　相吉人寃抑自白不必分辯自然伸理不必曠日持久天下¶
　無久屈之理卽時便得解脫牢獄繫囚曰牢待對曰獄今之¶
　監倉舖厰輕重之獄不同大率止以罪人之居者爲言二字¶
　非有兩樣分别枷鎻拘攣罪人罹之者爲有罪迺變故也或¶
　云牢字從牛獄字從犬不食牛犬牢獄永免不過令人不殺¶
　生勿縱口而以味招禍也此經外之意附記之經大利益寃¶
　枉自伸卽平日有過犯罪時悔過自新絕無怨望經力拔濟¶
<pb:CK-KZ_JY089_03p037a>¶
　久而不怠亦必解脫文王得道而聖者也羑里之囚修易經¶
　而被宥免公冶長希道而賢者也縲絏之拘尋亦得出徐神¶
　公張紫陽成道而仙者也昌邑之囚三配之苦以其篤修至¶
　道妙傳悟眞俱得解脫不惟聖賢愚人若能除去雜念永信¶
　眞經牢獄之厄自解脫¶
　解疑¶
　太古無罪人無刑獄軒轅捕蚩尤制桎梏畫地以禁刑獄之¶
　義起三代後刑獄之制全經在浩劫之先元始說於天上如¶
　何言牢獄蓋劫劫處處有善有惡惡自有孽獄之理已在經¶
　包萬法永利羣動理無不具預言拔罪之效耳釋經云念彼¶
<pb:CK-KZ_JY089_03p037b>¶
　觀音力枷鎖早離身儒書曰君子懷刑大易云無妄之災何¶
　嘗不言獄則知經非近世之言矣迺無始玄章也要之一念¶
　理則福堂一念私則業獄慾妄滯而不除一身業坑牢獄在¶
　矣孟子云人之異於禽獸幾希牢從牛獄從犬制字者有深¶
　意焉今人與未來世著力永信此經劫劫處處牢獄俱免¶
*** 功德品續二十二章¶
若爲邪精鬼賊眾苦所加如法持念是此眞經眾邪遠避自然¶
安穩¶
　玉經神功豈但解牢獄厄哉若爲一切邪魔精怪鬼賊眾苦¶
　所加如法持念是此眞經眾邪精鬼賊皆遠遁避去自然安¶
<pb:CK-KZ_JY089_03p038a>¶
　穩無事¶
　考證¶
　若爲卽云如爲也邪精鬼賊凡不正者皆爲邪通靈而逞妖¶
　異者爲精陰之靈者爲鬼傷人害物曰賊或云賊當作人之¶
　惡者前段已云軍陣惡賊悉自退散如何此賊字又作人看¶
　大抵邪魔妖精鬼怪乘閒伺隙因人之不正以入其來也不¶
　知何從其去也不知何歸暗施殘害令人不測故曰鬼賊上¶
　自天魔下至土精山魍魎水怪異木魅金精火妖草異禽獸¶
　之精氷炭之怪魑孽鬼靈邪屬甚眾眾苦抛磚擲瓦驚雞弄¶
　狗要求祭祀惱亂家宅或令人顚倒精神恍惚狂亂無端奔¶
<pb:CK-KZ_JY089_03p038b>¶
　走哀號迷頑不省戲跳嘔惡咆哮淫孽醉痴損衰寢食不安¶
　日夜惶惶生非平安死有繫滯是爲眾苦加以殃來加人也¶
　如法持念是此眞經旣云邪精鬼賊眾苦所加焉能如法持¶
　念眞經此云如法非能易乃慮一乃心與道合眞誦此經但¶
　依諷經之法瞻拜禮誦一切邪精鬼賊皆遠避去一云如法¶
　持念眞經令道人替被苦者念經皆除眾邪遠避去自然安¶
　穩不待符水驅縛藥餌吿逐聞經遠避受苦者自然得安穩¶
　無眾苦嘗聞祖天師以法伏諸魔玄帝修眞滅諸精邪治人¶
　鬼薩眞人闡道除邪魔老君伏天魔佛梵咒降魔先儒范文¶
　正公宿戰場止聞小雞聲鬼不爲妖程子伏大頭鬼又任眾¶
<pb:CK-KZ_JY089_03p039a>¶
　鬼移牀心如如不動鬼皆濳伏故云道高龍虎伏德重鬼神¶
　欽如法持念眞經秘密法典至聖眞言了鬼神覷不破之機¶
　邪精鬼賊有不遠避者乎¶
　解疑¶
　要之人身三尸五窮七魄七情六欲襍念妄想種種陰趣皆¶
　邪精鬼賊若了悟虛明慧劍誅妖欲盡而邪精鬼賊遠避矣¶
*** 功德品二十三章¶
若人爲求嗣息如法尊重持念此經　帝勅天曹明檢丹籍九¶
品之內四果仙人運應數合降謫下生爲其作子才辯明慧人¶
中尊貴¶
<pb:CK-KZ_JY089_03p039b>¶
　經功豈但能伏諸邪哉若人因孤苦無子爲求嗣息如經中¶
　尊重經典之法持念此經上帝卽勅天曹明檢查丹書仙籍¶
　九品之內四果仙人運應輪轉數合臨世降謫下生爲其作¶
　子與無嗣誦經之人爲子多才善辯聰明智慧得人中尊貴¶
　之果求祈祝禱神以求也或令人或自求有無子息命係於¶
　天若不可求不孝有三無後爲大不可不求况人資血氣以¶
　生凡有血氣者皆可生育或虧損陰德獲罪於天或陽差陰¶
　錯命犯孤寡或胎中虛偏或欲怒自傷因而無子人定囘天¶
　至誠感格無不有子故嗣息可求嗣息繼續曰嗣或云嗣系¶
　也繼祖宗之統續如系相接也又云嗣司也司傳家之業繼¶
<pb:CK-KZ_JY089_03p040a>¶
　口纘册也息子以繼先如人之喘息呼吸相繼不絕也且人¶
　之眞息生死之根息住不絕氣有子不絕祀故云息大抵息¶
　自心也有子萬事足可以少息此心故曰息三教聖人皆有¶
　子人何不知子息之重如法尊重是重經或云自己尊重者¶
　非也天曹造命掌仙籍者也九品上三乘中三下三共九品¶
　也釋經云九品蓮花爲父母佛菩薩圓覺聲聞阿羅漢四禪¶
　亦是九品四果仙人須陀洹斯陀含阿羅漢阿那含降謫下¶
　生仙佛以生人間爲下凡故曰降謫才才藝出眾辯口辯超¶
　羣明無不照慧無不悟人中尊貴非卽爲君爲相爲師有德¶
　有道爲完人肖子則尊莫尊乎道貴莫貴乎德天子不得而¶
<pb:CK-KZ_JY089_03p040b>¶
　臣諸侯不得而友參贊位育裁成輔相萬代瞻仰三界推尊¶
　故曰人中尊貴如法尊重持誦此經或自己或令人求嗣雖¶
　有明效不可計日指望惟知尊經首罪謝過終始如一對此¶
　經如見玉帝至誠敬此法寶則靈章神功默運造化囘天易¶
　命嗣息自有世間功臣猶得廕子大善人信眞經轉法輪爲¶
　天地之功臣甯不克昌厥後乎若尊重此經而嗣息不建必¶
　其誠有未至終始不能如法耳世人勉之愼之自驗經之神效¶
*** 功德品續二十四章¶
若婦人臨難之月如法持念是此眞經卽得母子平安生福德¶
男女人所愛敬¶
<pb:CK-KZ_JY089_03p041a>¶
　經法神功豈但可以廣嗣續哉若婦人生產臨難之月如法¶
　持念是此眞經卽得母子早分平安無事生福相有德之男¶
　女人所愛親而敬重女子已嫁夫家則稱婦人臨難之月當¶
　生產之際性命所關與死爲隣故曰臨難如法持念眞經或¶
　未生產時自己齋䖍念經或生產令人念經卽得母子平安¶
　該生產之候無有留難卽時降生母無損傷子亦順利平坦¶
　安康兩有所益福富貴康夀吉相之人德聖賢忠義孝友有¶
　德之人男女或男或女皆有福德人所愛敬可親而不可狎¶
　可敬而不可玩人樂就之稱之羨之如是曰愛然望之而畏¶
　心生卽之而怠心息不言而信不動而敬是曰敬¶
<pb:CK-KZ_JY089_03p041b>¶
　解疑¶
　男爲人所愛敬可也女如何爲人愛敬若福相全德行好不¶
　嗁不戲端重寡言少動不嬉笑少而老成長而嚴潔老死不¶
　變人皆愛之如親戚敬之如尊長愛非有狎心羨其福德世¶
　之罕有也¶
　考證¶
　母子平安詩經生民之章贊姜嫄生后稷曰先生如達無災¶
　無害姜嫄有德故首生如羊子之易不災害母安子亦安釋¶
　經云母子早離身道經云臨盆有慶坐草無虞誦經功德其¶
　應如響今皇經盛行世間誦者亦有婦人生產或半產不及¶
<pb:CK-KZ_JY089_03p042a>¶
　月或災害或危亡或鬼胎或妖異或刑尅母子平安者固多¶
　不能兩全或兩不利者亦有或以爲誦經未必有益不知正¶
　法難遇世人或不知此經尊重此經利益不聞其名者有之¶
　聞名不知重者有之或虛敬而不持誦或持誦而始勤終怠¶
　或脫落混淆或怠汚顚倒字誤句差解會失當雖有懴謝之¶
　文難得全經之利皆人自誤不遇經功遂以爲誦經無益是¶
　爲謗法嗚呼正法宜行親恩難報救難利生學道者之急務¶
　也若教化世人敬誦此經則母子安產難免生善男善女世¶
　間皆福德相正道永流傳矣功德最大觀經者勉之¶
<pb:CK-KZ_JY089_03p042a>¶
#+PROPERTY: JUAN 007
<pb:CK-KZ_JY089_03p042a>¶
*** 功德品續二十五章¶
<pb:CK-KZ_JY089_03p042b>¶
若爲求官進職爵祿亨達貴遇人君如法持念是此眞經卽得¶
職務遷轉子孫榮貴世世不絕¶
　玉經之利豈但有益生產哉若爲求官進職使爵祿亨達貴¶
　遇人君如法持念是此眞經卽得職司事務陞遷轉進子孫¶
　榮貴世世不絕¶
　求官無官而求得官進職進陞進也職位微小營求遷轉陞¶
　進高位美職爵命官爲爵祿俸給曰祿亨亨嘉逸樂貞吉悅¶
　利達稱意遂心謀望通達貴遇人君出常曰貴爵祿亨達且¶
　得君行政受人主之知遇君臣相遇自古爲難貴而遇人君¶
　則臣不虛貴方爲亨達一云遇明君智主也是此文非重句¶
<pb:CK-KZ_JY089_03p043a>¶
　法宜云爾職務職有官守職事各有所司故曰職務政務也¶
　轉轉授美缺或易閒散作清要也子孫榮貴或世官世祿或¶
　廕子廕孫安富尊榮光前裕後且榮且貴世世不絕雖非等¶
　天地永世守慶流後代福澤綿遠相承不絕雖數世亦云久¶
　遠若孔聖人之至德祖天師之神化子孫厯朝受封是眞榮¶
　貴不絕封爵詔祿出自天朝官職若不可求資格相循遷轉¶
　若不可謀况文須讀書武要知兵學問功勳假借不得如何¶
　求進夫官授有德祿以養賢大德者必得其位必得其名如¶
　法持念眞經誦法言守聖訓心與天合動與道俱是大善人¶
　或以言揚或以行舉無爵而贈官無職而贈祿或有官職而¶
<pb:CK-KZ_JY089_03p043b>¶
　陞轉此用賢之常理以德招採若或求之廣成尹夀巢由嚴¶
　光或爲帝師或爲國賓與之弗受豈善人不可得爵祿乎若¶
　漢之孔明晉唐之旌陽李泌海蟾皆修道而官者也經云求¶
　官又何疑焉要之天爵良貴吾身固有超凡入聖進德有階¶
　神化登仙厯劫不壞道德經云死而不亡仙傳云子生孫兮¶
　孫又支夫道尊德貴仙傳無窮不慕世名浮利修天爵良貴¶
　由凡希聖出塵登仙永延不絕是眞能如法持念眞經¶
*** 功德品續二十六章¶
若人欲求資財殷富如法奉持是此眞經卽得財寶充溢衣食¶
自然慶流子孫傳之後代¶
<pb:CK-KZ_JY089_03p044a>¶
　此經利益豈止遂求官之謀哉若人欲求家資財用殷富如¶
　法奉持是此眞經卽得財貨寶玩充滿盈溢衣食豐潔自然¶
　充裕餘慶流及子孫傳之後代資用也身家所需曰資一云¶
　資賴也言人賴此利生也與貲義同財財貨也亦財用也殷¶
　實也充實之義富家道極豐財用充足曰富奉持欽崇曰奉¶
　持守看誦財寶財貨財之財寶貨貝也金銀珠玉珍奇玩好¶
　采帛希有貴重之物皆稱寶充充足也溢豐盈也衣食自然¶
　不費心力自然豐足也慶流子孫慶吉祥也福澤綿遠奕葉¶
　相仍故曰慶流子孫傳之後代不止及一世之子孫代代相¶
　傳後人永享安榮之福¶
<pb:CK-KZ_JY089_03p044b>¶
　解疑¶
　孔子云富而可求也雖執鞭之士吾亦爲之如不可求從吾¶
　所好甚言富之不可求如何此云欲求殷富如法奉持此經¶
　卽得富足慶流後代是言富若可求子夏曰商聞之矣富貴¶
　在天富雖可欲有命存焉天實主之如何可求然富雖有命¶
　先儒云富貴福澤以厚其終所以報有德如法持念此經口¶
　誦天言欽若昊天是令德獲福者矣詩云樂只君子福履綏¶
　之此之謂也或又云大禹聖者也菲飲食惡衣服卑宮室惟¶
　甘儉約道家云學道須學徹骨貧此言持經足以致富似以¶
　利歆人者禹之自奉儉聖人不私己之心也道家之學貧心¶
<pb:CK-KZ_JY089_03p045a>¶
　無物累也求富可得迺設言持經之效佛經云所求如意皆¶
　得滿足兩教法門大開方便福利無邊有求轍應無願不成¶
　若疑惑閒斷始勤終怠口應心非無正信堅固圓滿心無至¶
　誠以感之則雖求亦不得矣觀經者善體之¶
　嘗考萬物皆備於我本有不資而富者在奈何世人馳逐名¶
　利競浮華嗜情欲以假作眞貧者戚戚不能持大道誦眞經¶
　富者侈蕩不能棄智利奉法言甘至老死自喪固有之富老¶
　君曰金玉滿堂莫之能守富貴而驕自貽其咎戒人之逐外¶
　忘內也今言求富持經之效欲人改易求富之心以重經耳¶
　噫持經誠有效也若無誠敬且招愆矣觀經者愼之¶
<pb:CK-KZ_JY089_03p045b>¶
*** 功德品續二十七章¶
若人被諸惡星之所照臨困苦牀枕如法持念是此眞經是諸¶
惡星返降吉祥¶
　是經利益豈但求富者遂哉若人生命流年被諸惡星之所¶
　照臨困苦牀枕睡眠不安如法持念是此眞經是諸惡星化¶
　凶爲吉返降吉祥¶
　赤松子云生民煢煢各戴一星然星之所照有吉有凶吉則¶
　千祥凶有咎徵在三光之下者常避忌惡星凶星也如羅睺¶
　計都天破天哭天敗天退等星是矣照臨或生命分度或流¶
　年値遇或宅遇分野當生當照統屬分臨困所如不遂鬱而¶
<pb:CK-KZ_JY089_03p046a>¶
　不伸也苦貧厄疾患危迫切身也困苦牀枕只是困危無聊¶
　臥不安席伏枕不甯之意一云牀枕有驚是諸惡星所該者¶
　廣凡天上凶星命運宅遇當照一切凶星是也返降吉祥惡¶
　星照臨多凶無吉如法持念此經靈章運化凶曜呈祥凡所¶
　被照臨惡星不惟不見咎禍返默錫福祉降吉祥星之照臨¶
　命運分野本有一定如何持經惡星降吉祥天人一理上下¶
　相通感應之機㨗於影響宋襄公有君人之言三熒惑退舍¶
　不惟君也孝婦含寃而致三年之旱賤臣叩心而飛六月之¶
　霜匹夫匹婦皆可以感天地動鬼神但恐不至誠耳一誠感¶
　格片言可以孚神明不言亦可以運造化况眞經爲天地之¶
<pb:CK-KZ_JY089_03p046b>¶
　宗三景得以開光如法持念眞經奉至聖之玄章悉貞明之¶
　秘要凶星散吉祥生返禍爲福矣人一也惠迪吉從逆凶中¶
　誡經云星之照臨吉凶惟人自召作善則星光大善則光顯¶
　無善無惡其光微小過其光散大過其光滅惡星之臨人有¶
　過則惡報應無過則咎微免善則凶去福臨矣傳云一念之¶
　惡爲妖星厲鬼一念之善爲景星慶雲休咎之徵係一念之¶
　善惡眞持此經雖險災大難亦當退去而困苦牀枕適然之¶
　厄有不盡消耶太甲曰天作孽猶可違亦此意矣夫人能弘¶
　道贊化育若默轉眞經入神達化則與天地合其德與日月¶
　合其明與四時合其序與鬼神合其吉凶斡旋造化永超凡¶
<pb:CK-KZ_JY089_03p047a>¶
　塵且鬼神覷不破生死不相關星辰豈能拘限哉觀是經者¶
　勉焉¶
*** 功德品二十八章¶
若人命過應入地獄注名惡籍父母師長夫妻男女當爲亡人¶
持念是經或安置道場旛花供養卽得亡者鬼籍盡除神生淨¶
土同苦罪眾咸蒙濟度承斯勝利皆生天上¶
　是經功德不但免在生之咎若人命過死去時魂魄應入地¶
　獄注其名於作惡之籍其父母師長夫妻男女當爲亡人持¶
　念是經或安置超拔道場旛花供養卽得亡者鬼籍盡除神¶
　生淨土同獄同亡同籍受苦罪眾咸賴經功得蒙濟度承斯¶
<pb:CK-KZ_JY089_03p047b>¶
　最勝妙法利益皆生天上命過命過其數而死也應入地獄¶
　或夙世今生有罪應當入地獄受罪報地獄若酆都鐵圍九¶
　獄十八獄二十四獄三十六獄七十二獄無間等地獄注名¶
　惡籍注錄其名在惡業簿籍中以施報對也父母師長或亡¶
　者之父母或其師傅或其尊長夫妻男女亡者或是婦人或¶
　是男人必有其夫其妻在卽夫妻不在或有子孫或有親屬¶
　之男女在當爲亡人持念是經其見在親屬當爲亡故之人¶
　奉持誦念是經或安置道場或安立布置道場遵道法拔罪¶
　業故曰道場旛花供養旛稱讚聖號不盡書之長旛懸竪竿¶
　端以風四表揚寶光花獻所有奇花以迓聖神上天揚法有¶
<pb:CK-KZ_JY089_03p048a>¶
　自然旛蓋旌幢天花絢采以彰休光世間但以旛置道場示¶
　莊嚴迓神庥供養供亨獻也養以飲食供奉也天上以清靜¶
　妙法爲食天廚妙供惟道惟恭今世之五供養十供養不過¶
　空五有除五苦禁五樂去十惡念十眞住十信以敬共神明¶
　欽崇正法奉持寶章是眞供養今但以飲食花果珍奇供之¶
　而無恭敬之實抑末矣經所云供養者是誠心天然之供也¶
　卽得亡者鬼籍盡除神生淨土一轉此經或立道場卽得使¶
　亡故者出幽冥削黑業鬼籍惡業盡得除去神生清淨樂土¶
　同受地獄苦之罪眾一切咸得超脫䝉受經法慈濟拔度咸¶
　皆也承斯勝緣法利皆生天上斯此也夫天福雖有盡一持¶
<pb:CK-KZ_JY089_03p048b>¶
　念是眞經或立道場卽除亡人並同苦獄魂之罪使生天上¶
　若永遠奉持功德豈有窮盡耶噫地獄無門惟人自召天堂¶
　有路昧者難行况生來正性卽帝眞經常持永念地獄天堂¶
　一切不染永證玄眞矣方云善持經者¶
*** 功德品續二十九章¶
又此經所在之處常有十天至眞大聖無極飛天神王侍衞供¶
養持是經人當得自稱爲正一眞人是人在處自得十方至眞¶
至聖金剛力士濳護其人如護己身若出若入遊行之處百邪¶
避路魔鬼殄除精靈伏藏一切災殃不能侵近是持經人命欲¶
終時更不見諸地獄惡相卽見天宮玉女持幢下迎而生天上¶
<pb:CK-KZ_JY089_03p049a>¶
如天福盡下生人間卽得千生萬生中常爲國王大臣聖賢慶¶
會國土清平人民樂業常得宿性通明遵奉大道展轉修持至¶
登道岸是持經人獲福如是¶
　是經功德豈但利益生死哉又此經所在之處常有十天至¶
　眞大聖無盡量飛天神王侍衞供養是持經人當得自稱爲¶
　正一眞人是人在處自得十方至眞至聖金剛力士濳護其¶
　人如護己身若出若入遊行之處百邪迴避持經人所走之¶
　路魔鬼殄絕除去精靈濳伏收藏一切災殃不能侵近是持¶
　經人命欲終時更不見諸地獄惡相卽見天宮玉女持幢節¶
　下迎而生天上如天福受盡下生人間卽得千生萬生中常¶
<pb:CK-KZ_JY089_03p049b>¶
　爲國王大臣聖君賢相明良相慶聚會一朝國土清甯平定¶
　人民安然樂業常得宿性通明遵奉大道展轉修持至登道¶
　岸是持經人獲福如是十天十方諸天飛天神王飛身遊護¶
　諸天之神王也侍衞侍立拱衞也正一眞人至正無私眞一¶
　不二之人也金剛力士兩教護法皆來護持經人濳護其人¶
　暗中護持經人如護神明自己之身見諸神保護之切也其¶
　持經之人或出或入遊行之處一切邪妖魔鬼精靈遠避伏¶
　藏殄絕除去殄絕也盡也災咎禍殃不能親近是人命終更¶
　不見諸地獄種種惡相天宮玉女一本作天官者非也幢非¶
　旛非旌大法幢也下迎接導上天耳千萬生爲國王大臣世¶
<pb:CK-KZ_JY089_03p050a>¶
　世尊貴如佛千八世爲王世子玄帝千世爲王千世爲宰臣¶
　老君厯劫爲皇帝王者之師共安長樂且宿性通明大智大¶
　慧不昧厯劫良因遵守崇奉大道反覆展轉進修操持至登¶
　道岸道岸得道如濟海岸也佛云到彼岸大雅云誕先登于¶
　岸此之謂也一云畔岸持經功德時刻有益或利生或利死¶
　或少或眾或久或近隨願皆成化誠神矣必千生萬生遵奉¶
　無二展轉修持始登道岸可見大成之難也觀經者恒其志¶
　可入最上¶
*** 功德品續三十章¶
又若有持是經人若雨下時起大悲心如法向空念此經三卷¶
<pb:CK-KZ_JY089_03p050b>¶
一徧其雨所霑面所向方一切眾生五逆十惡一切重罪悉皆¶
消滅一切重病自得痊愈是諸眾生命終之後不墮地獄神生¶
淨土蓮花化生何况持是經者又若有持是經人或行於道路¶
値大風起吹是持經之人觸身之塵是塵所霑一切眾生一切¶
惡業悉皆消滅更不墮於三惡道當生天上故知持經功德不¶
可思議¶
　此經功德不但利一身也又若有持是經人若雨下之時起¶
　大悲度世之心如法向虛空念此經上中下三卷週完一徧¶
　其雨所霑濡面所向方隅一切眾生五逆十惡一切重罪悉¶
　皆消散除滅一切重病自得痊可安愈是持經人所向方之¶
<pb:CK-KZ_JY089_03p051a>¶
　諸眾生命終之後不墮地獄神生淨土不假淫穢蓮花化生¶
　何况持是經者其功德詎可量耶又若有持是經人或行於¶
　道路値大風起吹是持經之人觸身之塵土是塵所霑一切¶
　眾生一切惡業悉自消滅更不墮於三惡道中當生天上故¶
　知持經功德不可思議¶
　考證解疑¶
　持經人無處不慈悲非但雨下風起有大悲心推言若雨下¶
　風起時也甚言持經之效大悲憐憫哀矜恤念世間一切也¶
　釋教云婆心太切詩云哀此煢獨又云矜不成人道經云大¶
　悲覺世持經者憫世人業苦故起大悲心五逆不忠不孝不¶
<pb:CK-KZ_JY089_03p051b>¶
　慈不睦不義一云不敬天地君親師不敬三寶不持戒律不¶
　修德行不明心性一云滋縱財色名食睡十惡殺盜邪淫兩¶
　舌妄言綺語惡口貪嗔癡一切重病痊愈痊安可也愈平愈¶
　也蓮花化生佛家言西方極樂世界蓮花生人道家云青華¶
　長樂界蓮花化生又云欲生因蓮花言居世出世不染一塵¶
　妙法生生無淫穢心又如天地之初自然化生成人也儒者¶
　多以兩教爲妄伊尹生於空桑獨非儒者之聖人乎且人心¶
　如蓮知蓮生則心宗印矣善哉周子觀蓮雖愛其處泥不汚¶
　亦必別有眞見也故爲學道之宗三惡道地獄魔鬼畜生不¶
　可思議不可以心思不可以言議見功德莫量也夫道之濟¶
<pb:CK-KZ_JY089_03p052a>¶
　世眞經利人法雨浸濡普潤一切響徹十方利盡法界儒家¶
　云有如時雨化之者又曰樹之風聲又曰不疾而速所過者¶
　化所存者神民日遷善而不知爲之者故周公生而無烈風¶
　淫雨海外向化人能修至道持眞經無論雨水所霑風塵所¶
　及卽風雨所不及水塵所不霑三千大千世界永霑法利矣¶
　故曰持經功德不可思議¶
*** 功德品續三十一章¶
是持經人若經涉於江河淮海沐浴其身是身所霑之水其中¶
眾生魚鼈黿鼉一切水族是諸惡業悉皆除滅盡此一報之身¶
命過之後不復更受胎卵溼化一切等身是持經人口出一切¶
<pb:CK-KZ_JY089_03p052b>¶
言語音響一切邪魔外道聞者皆是清淨法音是持經人若遇¶
諸廟能爲其神誦詠是經是諸鬼神得聞是經卽脫鬼趣登證¶
仙道恭敬是人如奉是帝¶
　是持經人功德不但及於人也若經涉於江河淮海沐浴其¶
　身是身所霑之水其中眾生魚鼈黿鼉一切水族其前世所¶
　造是諸惡業悉皆除滅盡此一世見在報應之身命過之後¶
　得證妙果不復更受胎卵溼化一切等身是持經人口出一¶
　切言語音響一切邪魔外道聞者不知爲世間言詞聲氣皆¶
　是清淨法音是持經人若遇諸神廟能爲其神誦詠是經是¶
　諸鬼神得聞是經卽脫鬼趣登證仙道恭敬是持經人如奉¶
<pb:CK-KZ_JY089_03p053a>¶
　是說經之帝經涉經厯過也涉濟渡也一云徒身過水曰涉¶
　如呂祖朗吟飛過洞庭湖達摩折蘆過江是也要之凡過水¶
　不拘徒身舟船皆曰經涉江河海皆注水之通名淮淮河也¶
　沐浴其身以水澡洗其身也其中眾生水中一切生物鱗者¶
　魚甲者鼈黿鼉等一切水生族類諸惡業悉得除滅盡此一¶
　報而已死後不復輪轉畜業若羽若毛若鱗若甲若介胎卵¶
　溼化一切等身人雖胎生此胎字不指人說只言獸屬蓋龍¶
　爲水族之尊尙稱業報其下水族又可知矣眞持經人身口¶
　悉出金光故言音所及一切邪魔外道聞者皆是清淨法音¶
　爲神說經神脫鬼趣神雖靈響露威光彰報應尙有趣在聞¶
<pb:CK-KZ_JY089_03p053b>¶
　此眞經脫其識根拔其趣意所謂融盡宿習也登證仙道上¶
　證眞仙之道也神與仙之分別等階神雖有功德而功勳顯¶
　赫俱在雖大神亦然卽大賢未融形迹與入聖而不優之類¶
　也仙則空五蘊淨九識遣能所融事理雖分五品比神鬼則¶
　高出矣夫聖人出萬物亨山不童川不涸鳥獸魚鼈咸若持¶
　經人沐浴之法水水族親霑又不啻聖王之功化也龍得法¶
　而高悟法水均霑有不超脫哉此野狐之所以得法復人身¶
　也若說經度神鬼脫其趣如薩祖師度王靈官普禪師之度¶
　關聖賢令其斂神威忘宿念也故至今二聖之恭敬不衰¶
*** 功德品續三十二章¶
<pb:CK-KZ_JY089_03p054a>¶
若人在世不孝父母不敬三寶殺生偷盜邪淫妄語作種種極¶
重罪業將命終時若有道心正信善男善女於亡者未氣斷時¶
起大悲心于其頭邊念　玉帝尊號七遍或二七遍三七遍四¶
七遍乃至百遍千遍是其亡者生前所造諸不善業悉得消滅¶
更不墮諸惡趣神昇九天何况受持是此經者又若復有人自¶
從往劫乃至今身輪轉人天漂沈世域積千愆萬過在於己身¶
若遇是持經之人形影暫映其身如爲帝光之所攝受或與同¶
語或聞其聲如奉帝言道語之所慰諭彼人罪障永得除滅¶
　經之功德不特下及物上及鬼神也若人在世不敬三寶殺¶
　盜淫妄作種種極重罪業將命終時若有道心正信善男善¶
<pb:CK-KZ_JY089_03p054b>¶
　女於亡者氣未斷時起大悲心于其頭邊念　玉帝尊號或¶
　一七二三四七乃至百千等遍是其亡者生前所造諸不善¶
　業悉得消滅更不墮諸惡趣神昇九炁上天何况受持是此¶
　經者又若復有人自從往劫乃至今身輪轉人天漂沈世域¶
　積千般愆尤萬種過失在於己身若遇是持經之人形影暫¶
　映其身如爲上帝道光之所攝受或與同語或聞其聲如奉¶
　上帝法語道言之所慰諭彼人罪障永得除滅三寶道經師¶
　也道爲三教之宗萬有之祖經爲度世津梁師爲人天眼目¶
　不敬所以有罪殺生偷盜邪淫妄語大犯者大罪萌一念亦¶
　有罪種種非一端也言不能盡記正信至正誠信一無所爲¶
<pb:CK-KZ_JY089_03p055a>¶
　也一七二三四七千百遍或云言道周天功化亦是不墮諸¶
　惡趣有善根無邪念故不墮惡趣輪轉人天或人間天上之¶
　福一云人中福爲人天漂沈世域生死無常如萍水浮漂業¶
　趣難脫似水中沈溺世域世間界域也形影暫映持經人形¶
　影暫時照映造業人身如同帝光之所玄攝神受受或作授¶
　言帝光授與者非是大抵光臨人則肅然敬心無念故曰攝¶
　受我受其光之法利也同語聞聲造業者或與持經者共語¶
　或聞持經者聲音道語大道玄語或云道祖之語太拘慰諭¶
　慰善言撫慰諭教誨命令也罪障除滅一切夙世今生罪皆¶
　釋往劫今生障礙皆除也夫經之神功存亡受益利及一切¶
<pb:CK-KZ_JY089_03p055b>¶
　惟正信人有是功可見以至誠心爲本利亡者利他人如此¶
　持是經者功德又豈可量哉觀者勉之¶
*** 功德品續三十三章¶
又若持是經人造作長旛書帝名號於其旛上懸諸長竿或在¶
觀宇或在家庭是旛被諸風吹所指方面一切眾生皆霑勝利¶
一切惡業悉得除滅又若有持是經人書帝名號在一切有聲¶
物上或鍾或磬鈴鐸鐃鈸一切道具法事之屬或以道場或因¶
戲擊或被風觸是聲出時或遠或近一切眾生聞是聲已所有¶
罪障悉得清淨¶
　此又申言持經功德也長旛書帝號長竿俱解見前觀宇觀¶
<pb:CK-KZ_JY089_03p056a>¶
　中殿宇前觀觀也神在無他心惟一誠觀之故神居曰觀家¶
　庭家之庭前所指方面風吹寶旛所指方位面向也勝利解¶
　見前鍾磬鈴鐸鐃鈸皆法樂金屬也一切道具法事之屬除¶
　金石絲竹匏土革木等樂與有聲物或一切道家所用法事¶
　之具道場用法具鳴帝號可也戲擊如何亦有功此戲非狂¶
　蕩耍戲或演習法樂或幼小無知者或凡愚不知誤鳴法器¶
　及有聲物或閑時喜樂鳴有聲物書帝名號非帝之名帝號¶
　厯劫不磨迺常住大名故曰名號今讚佛云洪名聖號亦此¶
　意風觸聲出被風吹觸響物聲出也遠近眾生聞聲罪障悉¶
　得清淨不拘遠近一切眾生凡聞有帝號之聲者罪障消除¶
<pb:CK-KZ_JY089_03p056b>¶
　悉得清淨¶
　考證¶
　古人制樂所以諧神人和上下况帝號爲玄祖榮名聞者肅¶
　然法音一振神功無邊大舜作樂百獸率舞何况於人人聞¶
　兵器則威聞戲具聲則嬉聞琴則和何况法音一切有聲戲¶
　具無論也法具樂器所以敬共明神齊一眾志又書帝號故¶
　聞者敬而罪滅夫罪障所以報惡人也聞法音善心勃然故¶
　罪障悉滅得清淨今雷震一聲聞者敬畏可以作證¶
　解疑¶
　今世懸旛及書帝號於法樂道具法事共一切有聲物上者¶
<pb:CK-KZ_JY089_03p057a>¶
　甚多聞見者亦不少罪障不除何也書號者非眞有正信持¶
　經之心聞見者以爲故常頑心不除甚至輕慢浪戲謗凟自¶
　無善心何以釋罪嗚呼經法帝號功德難量先眞持經度自¶
　已則不動而敬不言而信更以帝號度人自永利矣¶
*** 功德品續三十四章¶
又若有持是經人了悟生死深入山林修眞學道或時登臨上¶
山顧望目所及處山林溪谷含生品類有形無形胎卵溼化蠢¶
動飛濳種種物類所有罪業皆得除滅身心清淨命終生天何¶
况受持是此經者當知是人卽是道藏功德身也¶
　此復申言持經之效了悟生死生死事大理最難明依父母¶
<pb:CK-KZ_JY089_03p057b>¶
　之精血得天地之理氣生也所以生不可知精耗氣散神去¶
　形枯死也所以死不可知未知生未知死雖能達事變觀物¶
　理明於言不昧於行未爲了悟若有持經人絕聖去智除二¶
　障斷諸惑融宿性成大覺證三元登最上了悟生死根源卽¶
　佛家云徹悟也深入山林昔人云小隱居山旣云了悟高山¶
　平地總屬道場修行何必入山林大隱居市理固有然名山¶
　勝景地靈人傑眞修者雖無志於山林幽山茂林天造地設¶
　以成仙境也故逸人入焉修眞學道人生正性至眞無假性¶
　道自然不待學問自情慾日滋知誘物化眞者漸假性道不¶
　明了悟者於山中林下默加修持以返天眞參學大道了脫¶
<pb:CK-KZ_JY089_03p058a>¶
　生死道德經云絕學無憂此云學道何也彼云絕學絕學之¶
　名象意識此云學道學曠然無爲之道也夫佛家以了悟爲¶
　最上此云了悟方入山修眞學道則兩門之品階可知或有¶
　時學道人登高臨水遊厯勝境上山四面顧視觀望目力所¶
　及之處若山若林水溪澗谷谷山之溝壑虛深曠空者也含¶
　生品類含大造生意諸品諸類有形無形有形已生者無形¶
　未生者亦有生而不見形者若胎生若卵生若因水因土汙¶
　下溼生若無中生有化生蠢動飛濳大造之生蠢然者物含¶
　生運動高而飛躍深而濳藏介飛濳之間走者種種一切物¶
　類所有今昔罪業皆得除滅身心清淨無有繫累命終悉生¶
<pb:CK-KZ_JY089_03p058b>¶
　天上修眞目望所及物類超濟若此何况受持是此經者當¶
　知是持經人功德難窮卽是大道玄藏不可稱量大功德身¶
　也夫學道之人心大慈悲無不仁愛未見聞者心不可見目¶
　望所及一切物類念其蠢動含靈俱有法性一意慈悲默然¶
　神度救拔出世故濟一切有如是功德儒書云致中和萬物¶
　育焉又立靈臺望氛祲察災祥曲成萬物裁成輔相天地之¶
　所不及使人物生死順受正命返歸化源又有何罪業贊孔¶
　子者曰當年不能窮其學累世不能殫其蘊聖不可知之謂¶
　神今贊修眞學道者曰道藏功德身亦言其大無不包深不¶
　可測稱讚難窮耳觀經者有得焉方知是義¶
<pb:CK-KZ_JY089_03p059a>¶
*** 功德品續三十五章¶
爾時¶
天尊謂玉虛上帝言今我略說未盡其妙若廣說之凡流邪見¶
疑惑不信是經功德窮劫難言¶
　爾時解見前天尊元始至尊也謂吿語也元始吿玉虛明皇¶
　天之上帝言一云玉清玄虛上帝今我略說未盡其妙今元¶
　始指說經之時而言也我元始自己稱謂也略說稍說大略¶
　也未盡其妙未盡言道之要妙與夫最上功德也若廣說之¶
　此經言持經功德利人利物利存利亡利有形利無形利己¶
　利他利天利地亦云廣矣猶云若廣說之凡邪不信此所言¶
<pb:CK-KZ_JY089_03p059b>¶
　者一世界人物今昔天地存亡若三千大千無量世界從劫¶
　至劫無量數劫一未來世一切未來世無始之始無終之終¶
　若有知若無知若聞見若不聞見若思議若不思議若有盡¶
　量若無盡量一切功德俱在是經與持經者若爲廣布宣說¶
　其妙凡流邪見疑惑不信凡凡世庸人流流俗之類如同流¶
　水不能拔萃也邪見偏邪之見不正大也疑智見不決兩可¶
　未定惑私意起紛紛縈縈是非莫知雜亂無凖見故不信此¶
　經有無盡量之利益也是經功德窮劫難言窮無量劫數亦¶
　難盡言一云窮盡厯劫言不盡大抵元始永在劫數無盡經¶
　功難窮大道莫量終是言不盡夫大道無言妙法無象眞經¶
<pb:CK-KZ_JY089_03p060a>¶
　無字可施可受可見可聞可言可得皆第二義耳故我太上¶
　化生無量數劫說法萬二千天厯度遐方著經億萬一化千¶
　七百年譚經九萬餘度猶云吾不知其名强名曰道孔子繼¶
　往開來啟䝉萬古迺曰無知也釋迦佛說法四十九年譚經¶
　三百餘會著經律論三藏且云我今略說無力說盡顔子卓¶
　立心齋坐忘亦云雖欲從之未由也已此經爲萬法之宗其¶
　功德果然說不盡最上功德說也說不得說了人亦明不得¶
　故儒家之無爲而治道家之眞玄功德佛家之身命布施西¶
　來正義皆不可以言傳者矣善乎斵輪之妙得心應手莊子¶
　三教之宗匠也故六合之外存而不論六合之內論而不議¶
<pb:CK-KZ_JY089_03p060b>¶
　非不能言言易起人之惑不如無言卽夫子罕言命性道不¶
　可得聞之意也佛氏迺言許多世界景色分諸事理姑不論¶
　其茫茫無稽卽有所據言不能盡者尙多也從其教者以爲¶
　佛說人所不能說妄以爲高不知佛生外域殊俗異類要荒¶
　小國環之者眾釋氏就其見言之中國不知妄云佛見之廣¶
　試觀中華百里不同風燕越秦齊山川風化不徧厯者不能¶
　知况西域之遠可詳考耶卽有史册亦風聞雜記甯保無差¶
　乎人好異者多不究是非使佛果周知如何所著經典不造¶
　唐文入中國三番譯迺成章耶旣不知唐言唐文所言者必¶
　其所隣之國或效莊子之設喻言道亦有之矣人不細考謬¶
<pb:CK-KZ_JY089_03p061a>¶
　言高下何其好異之過也噫不言諸界不滋人之惑略言功¶
　化以啟人之䝉示眞意顯正法此道之所以爲實益也學者¶
　尙悉心究之¶
*** 功德品續三十六章¶
于時玉虛上帝聞是說已心生歡喜不勝踴躍瞻仰慈顔稽首¶
讚歎而作頌曰¶
　九天之上　　謂之大羅　　玉京金闕　　雲層峩峩¶
　中有天帝　　仁慈惠和　　至道無敵　　降伏眾魔¶
　天寶靈符　　玉律金科　　神仙億萬　　幢幡眾多¶
　聞者罪滅　　永出愛河　　是號玉皇　　穹蒼眞老¶
<pb:CK-KZ_JY089_03p061b>¶
　妙圓清淨　　智慧辯才　　至道至尊　　三界師¶
　混元祖　　　無能勝主　　四生慈父　　高天上聖¶
　大慈仁者　　十號圓滿　　萬德周身　　無量度人¶
　拔生死苦¶
爾時　玉虛上帝說是頌及十號已諸天聖眾異口同音歎未¶
曾有¶
　此言聞經欽受喜慶之義于時于天尊說此經神咒功德品¶
　已竟之時玉虛上帝聞是說已心生歡慶喜悅不勝歡騰踊¶
　躍瞻仰玉帝慈顔稽首讚歎而作頌美之辭曰九天之上謂¶
　之大羅玉京金闕俱解見前雲層峩峩峩峩巍然高峻也大¶
<pb:CK-KZ_JY089_03p062a>¶
　羅金闕法雲祥光層覆無極峩然巍崇峻廣莫量采和云玉¶
　京宮闕高嵯峨中有天帝金闕中有萬天教主之玉帝仁慈¶
　惠和大仁大慈至惠至和惠不是愛利厯劫生化人物各足¶
　無所不與故言惠至道威德無敵降伏一切眾魔天寶靈符¶
　諸天寶崇玄靈眞符也一云寶作珍奇不可從玉律金科玄¶
　戒天律金格也神仙億萬侍宸聖眾百千萬億法幢寶旛以¶
　爲儀衞眾多莫量聞名號法音者罪盡消滅永出愛河眾生¶
　萬有諸業易斷惟愛難割厯劫漂沈未能頓出永出愛河業¶
　根斷矣是號玉皇解見前穹蒼眞老(玄穹無極蒼空莫量無始眞老)妙圓清¶
　淨(奇妙圓滿眞清眞淨)智慧辯才(大智大慧妙辯宏才)至道至尊(至道無極至尊無對)三界¶
<pb:CK-KZ_JY089_03p062b>¶
　師(天地人三界之宗師)混元祖(無始之先天地未分世界未有帝眞長在厯劫眞宗故曰混元之祖)無能¶
　勝主三教萬法(一切聖人無能比肩皆以爲主故云無能勝)四生慈父(四生胎卵溼化皆賴¶
　帝德以生以成善始善終並以道濟故曰四生慈父)高天上聖(諸天無如大羅天高諸仙諸佛無如玉帝尊故¶
　曰高天上聖)大慈仁者(大慈大仁無盡量者)十號圓滿(自穹蒼至仁者十號玉帝行德神功皆周¶
　完圓滿如此)萬德周身(帝德無邊此云萬德周身約言也)無盡量度人拔一切生¶
　死苦爾時玉虛上帝說是頌及十號已諸天一切聖眾異口¶
　同音歎未曾有聞此妙法聖號至德厯劫難逢故聖眾同稱¶
　歎未曾見此希有也一云歎世間未曾有此夫帝之功德若¶
　此以億億劫修證始之觀經者大悟眞修斯不愧矣¶
高上玉皇本行集經註解卷之中¶
