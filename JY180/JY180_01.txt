#-*- mode: org; -*-
#+EXPORT_ID: JY180
#+TITLE:悟真篇闡幽 Wuzhenpian Chanyou
#+WITNESS: CK-KZ JYE
#+BASEEDITION: YP
#+SEC: 01
<pb:CK-KZ_JY180_01p001a>¶
@fw1重刋道藏輯要¶

* 　悟眞篇卷之上¶
紫陽眞人張伯端著¶
　　　　　　　　　　　　　雲陽道人朱元育闡幽¶

　悟眞篇者宋紫陽眞人天台張平叔所撰也紫陽出海蟾劉¶
　祖派下爲南宗第一祖憫世人不知金丹大道墮落旁門特¶
　作此書令學者窮理盡性以至于命耳此書源頭出自陰符¶
　道德兩經其作用則略仿參同契大抵是恐泄天機不敢直¶
　説故有藥物鑪鼎火候之法象有乾坤坎離龍虎鉛汞之寓¶
　言奈何言之愈諄世人愈加茫昧孰知眞者卽人人具足之¶
<pb:CK-KZ_JY180_01p001b>¶
　眞性命也性命在先天本來一體在後天必須全修大約有¶
　爲之功所以了命無爲之道所以了性性命俱了適還其具¶
　足之本來有爲卽無爲後天卽先天也所謂無上至眞之道¶
　也篇中種種法象寓言迷之卽一切皆妄悟之卽一切皆眞¶
　蓋言眞則性命在其中言悟則窮理盡性以至於命悉在其¶
　中矣書中大約分性命兩宗性宗是無聖無凡妙覺本源人¶
　人可以與聞命宗乃是超凡入聖金丹作用非眞師無由啟¶
　發兼之近代旁門妄加箋註迷誤後學下者甚至流入鑪火¶
　彼家高者亦不過獨修一物祖意晦塞久矣天不愛道愚敢¶
　盡泄師授眞詮以闡其幽焉¶
<pb:CK-KZ_JY180_01p002a>¶

　此書本有次第多爲後人所亂以致漫無頭緒失其元初面¶
　目矣謹參藏本悉依金液還丹工夫次第而校正之¶

** 　　七言四韻(一十六首以表二八一斤之數)¶

不求大道出迷途縱負賢才豈丈夫百嵗光陰石火爍一生身¶
世水泡浮只貪名利求榮顯不覺形容暗瘁枯試問堆金等山¶
嶽無常買得不來無¶

　此章言一切凡夫無常迅速之可畏也¶

人生雖有百年期夭夀窮通莫預知昨日街頭猶走馬今朝棺¶
內已眠屍妻財抛下非君有罪業將行難自欺大藥不求爭得¶
遇遇之不鍊是愚癡¶
<pb:CK-KZ_JY180_01p002b>¶

　此章言人當勤鍊大藥以出世也此與首章是祖師特地警¶
　策世人爲金丹大道發端首章言生死事大無常迅速不論¶
　夀夭窮通一切難逃生死輪迴業報次章言世人欲脫生死¶
　超輪迴消罪業非鍊大藥不可首章所云大道統言窮理盡¶
　性至命之事次章所謂大藥蓋指金丹也大道言其統體大¶
　藥言其作用度世之方惟有金丹最爲㨗徑然則人之出世¶
　求師以鍊金丹大藥者救死而已其可緩乎¶

學仙須是學天仙惟有金丹最的端二物會時情性合五行全¶
處虎龍蟠本因戊己爲媒娉遂使夫妻鎭合歡只候功成朝玉¶
闕九霞光裏駕翔鸞¶
<pb:CK-KZ_JY180_01p003a>¶

　此章特揭金丹爲學道者作指南也首章所云大道次章所¶
　云大藥俱指金丹而言語意尙引而不發此章特明揭之世¶
　人纔説學仙二字除𨚫黄白男女便以吐納導引搬精運氣¶
　當之至爲淺陋可笑不必言矣又聞道家説有五等仙天地¶
　神鬼優劣判然佛家説有十種仙夀千萬嵗報盡還墮學道¶
　之士茫茫多歧莫知適從豈知無上至眞之道只有天仙一¶
　路而巳此仙非五等仙中留形住世十洲三島之仙亦非十¶
　種仙中不修正覺報盡還墮之仙乃無上仙也此天非凡夫¶
　欲界色界有漏之天并非外道非想非非想定住無色界銷¶
　礙入空與夫窮空不歸八萬劫終畢竟輪轉之天乃第一義¶
<pb:CK-KZ_JY180_01p003b>¶
　天也稽之周易乾象爲天乾者純陽之體純粹以精堅剛不¶
　朽卽金剛長住之法性萬劫不壞之元神也以天體純陽故¶
　喻之曰乾爲天而非三界諸天之可比以金性堅剛故喻之¶
　曰乾爲金而非世間凡金之可倫乃知天仙卽金仙也從修¶
　學金丹大道而得之者也金者不壞之法身丹者圓成之實¶
　相金丹大道從有爲以入無爲卽了命而兼了性方是形神¶
　俱妙盡性至命之極則學道者第一步便須從此立定腳跟¶
　纔知端的下手處故曰學仙須是學天仙惟有金丹最的端¶
　金丹下手徹始徹終只是坎離二物後天之坎離卽先天之¶
　乾坤也在先天爲性命在後天又爲性情究而言之只是身¶
<pb:CK-KZ_JY180_01p004a>¶
　心兩字而已心本純陽先天乾性也中有至陰之精感物而¶
　動性遂轉而爲情離中之陰卽火中之木也身本純陰先天¶
　坤命也中有至陽之炁寂然不動命乃轉而爲性坎中之陽¶
　卽水中之金也坎離一交則情性自然會合矣金性猛烈而¶
　難犯其象爲虎木情柔和而利物其象爲龍水火乃坎離之¶
　體金木乃坎離之用金木并水火交兩物會於中宫則五行¶
　之炁全矣故曰二物會時情性合五行全處虎龍蟠身心一¶
　內一外不能遽合須得中黃眞意以和合之戊已二土卽眞¶
　意也眞意旣到身心纔打成一片二物之情性歡然和合矣¶
　此與媒人勾引兩姓合歡何異故曰本因戊己爲媒娉遂使¶
<pb:CK-KZ_JY180_01p004b>¶
　夫妻鎭合歡自此三家相見結成聖胎金丹成矣再加温養¶
　工夫鍊之又鍊九轉功圓金丹赫然發光自太𤣥關逆流到¶
　天谷穴直入太清聖境豈非朝玉闕駕翔鸞而遊戲於九霞¶
　之表乎此乃金丹脫胎換鼎法象非若世俗飛升之説也所¶
　謂天仙之道惟有金丹最的端者如是而已此章揭出金丹¶
　爲通部綱領下乃詳言金丹作用¶

三五一都三箇字古今明者實然稀東三南二同成五北一西¶
方四共之戊己自居生數五三家相見結嬰兒是知太乙含眞¶
炁十月胎圓入聖基¶

　此章言金丹造化不出河圖也蓋金丹作用卽陰陽五行以¶
<pb:CK-KZ_JY180_01p005a>¶
　超出陰陽五行上章言二物會合全賴戊己三五之象昭昭¶
　矣然豈無所本哉參同契云圓三五寸一分又云三五并爲¶
　一兮都集歸一所此三五一三箇字之所自來往古今來學¶
　道者如牛毛知此三字者不啻如兎角孰知其淵源出自河¶
　圖哉以河圖參之東三之木在人爲魂南二之火在人爲神¶
　木火爲侣兩者合成一家陽內藏陰其中虛靈具有心象故¶
　曰東三南二同成五西四之金在人爲魄北一之水在人爲¶
　精金水共處兩者合成一家陰內藏陽其中滿實具有身象¶
　故曰北一西方四共之中宫之土兼攝木火金水總持精神¶
　魂魄自成一家獨而無偶眞意之象身心會合而歸中黃三¶
<pb:CK-KZ_JY180_01p005b>¶
　家相見之象於是眞種生聖胎結矣卽參同契所謂三物一¶
　家都歸戊己也故曰戊己自居生數五三家相見結嬰兒夫¶
　後天之心卽先天元精也後天之身卽先天元炁也後天之¶
　意卽先天元神也其初太極涵三渾然一中而已自一分爲¶
　二并中宫爲三家二分爲四并中土爲五行從此千變萬化¶
　生生不窮順之斯爲常道不免輪迴逆之便名金丹超凡入¶
　聖蓋金丹一道到得三家相見自然并兩歸一兩旣歸一則¶
　四象五行六氣七政八卦九宫之類無不歸一而名太乙含¶
　眞炁矣再加向上温養鍛鍊工夫至於胎圓炁足豈難超凡¶
　以入聖哉故曰是知太乙含眞炁十月胎圓入聖基此章總¶
<pb:CK-KZ_JY180_01p006a>¶
　括河圖貫串周易與參同契相爲表裏是全書提綱挈領處¶

草木陰陽亦兩齊若還缺一不芳菲初開綠葉陽先倡次發紅¶
花陰後隨常道卽斯爲日用眞源返此有誰知報言學道諸君¶
子不識陰陽莫亂爲¶

　此章言性命之功必須全修也蓋造化之妙用不出三五三¶
　五之淵源皆起於一一者無極而太極也太極動而生陽靜¶
　而生陰自一分爲二陰陽之變合遂不可勝窮矣大而天地¶
　細而萬物莫不有陰有陽卽如草木無情之物也亦必陽倡¶
　陰和然後花葉齊敷著其芳菲葉之開也其色綠似乎屬陰¶
　不知惟陽爲之倡葉始微開是則陽統陰而處其最先也花¶
<pb:CK-KZ_JY180_01p006b>¶
　之發也其色紅似乎屬陽不知惟陰爲之隨花乃大放是則¶
　陰從陽而居其略次也徵諸河圖天一生水地以六數包之¶
　外陰內陽卽綠葉之象地二生火天以七數包之外陽內陰¶
　卽紅花之象人身亦然坎外虛而中實身象也此非四大假¶
　合之身乃眞空中妙有也離外實而中虛心象也此非六塵¶
　緣影之心乃妙有中眞空也一切凡夫身逐根而生塵心緣¶
　塵而起識順以出之日用不知遂致流浪生死學道之士貴¶
　在逆而返之取坎中眞陽點化離中眞陰身心打成一片而¶
　先天之眞源復矣只此一陰一陽順之卽凡逆之卽聖道本¶
　一源功須兼致或執幻形爲身而著於有或執頑空爲心而¶
<pb:CK-KZ_JY180_01p007a>¶
　偏於無皆由不識眞陰眞陽妄作妄爲者也奚啻北轅而南¶
　其轍乎祖師儆策一切學人訪求眞師窮究性命根源必須¶
　洞曉陰陽深達造化切不可獨修一物瞎鍊盲參陰陽二字¶
　卽繫辭傳所謂一陰一陽之謂道也在先天爲乾坤於人爲¶
　性命在後天爲坎離於人爲身心究竟坎離卽乾坤身心卽¶
　性命也以造化喻之曰日月曰水火以物類喻之曰鉛汞曰¶
　虎龍以人身喻之曰魂魄曰心腎以人倫喻之曰男女曰夫¶
　婦有等旁門見篇中陰陽夫婦男女等字面遂附會作女鼎¶
　之説誑惑下愚助其邪淫不惜喪身失命更有援女鼎邪説¶
　以註此書者定入無間地獄或變厠中蛆蟲永劫難出頭矣¶
<pb:CK-KZ_JY180_01p007b>¶
　哀哉痛哉¶

陽裏陰精質不剛獨修一物轉羸尫勞形按引皆非道服氣飡¶
霞總是狂舉世漫求鉛汞伏何時得見虎龍降勸君窮取生身¶
處返本還源是藥王¶

　此章言獨修一物之非道當直窮性命根源也承上兩章言¶
　一陰一陽是謂大道三家相見乃結聖胎外此總落旁蹊非¶
　眞種子矣有等學人未遇明師錯認離中陰精以爲本性更¶
　不求坎中眞陽點化縱使執心不起到得澄澄湛湛田地終¶
　是無量劫來識神難免生死輪迴豈能證金剛不壞之身乎¶
　此獨修一物者所以偏枯而羸尫也又有索諸身內而爲勞¶
<pb:CK-KZ_JY180_01p008a>¶
　形按引若熊經鳥伸之類索諸身外而爲服氣飡霞若吞日¶
　精月華之類正如窮子覔珠怖頭狂走較彼獨修一物者去¶
　道彌遠矣所以然者皆由不識身心兩字耳離中眞陰便是¶
　心坎中眞陽便是身喻以無情之物强名鉛汞喻以有情之¶
　物强名虎龍以身心本體而言强名曰藥物以鍛鍊身心而¶
　言强名曰火候旁門旣不識先天源本又豈能降伏其身心¶
　哉故欲降伏身心必須窮取生身受炁之源父母未生以前¶
　乾坤合德性命圓成囫囫圇圇一個太極而已及乎出胎以¶
　後乾破爲離坤實爲坎從㘞地一聲時兩下分開性命無由¶
　返還學道之士先當求明師點破生身受炁根源乃取坎中¶
<pb:CK-KZ_JY180_01p008b>¶
　一陽返之於離而成乾卽取離中一陰還之於坎而成坤復¶
　還先天性命囫囫圇圇纔成得一個人此便是七返九還金¶
　丹大藥而證萬劫不壞之身豈獨修一物者所能彷彿乎然¶
　返還之功非必索諸受炁之初也凡人卽眼耳鼻舌合成此¶
　身其機生生不息會歸一心卽所謂生身處也此生生者順¶
　之卽凡逆之卽聖人能從十二時中時時收視返聽窮之又¶
　窮一念回機陡然覺悟當下便識取父母未生前面目再加¶
　時時保任之功是謂返本還源而大藥從此出識得心王便¶
　是藥王矣¶

人人本有長生藥自是迷徒枉把抛甘露降時天地合黃芽生¶
<pb:CK-KZ_JY180_01p009a>¶
處坎離交井蛙應謂無龍窟籬鷃爭知有鳳巢丹熟自然金滿¶
屋何須尋草學燒茅¶

　此章言大藥不待外求也大藥之本無過性命性命之用不¶
　離身心父母未生以前人人具足生身受炁而後一切圓成¶
　此太上所謂谷神不死者只在當人返之還之耳世人爲積¶
　習所迷狂惑失性把大藥抛在一邉向外馳求另覔長生道¶
　路終身役役至死不悟倘遇眞師指破迷途方知人人具足¶
　底身心便是長生大藥并兩歸一眞種自生有若甘露之降¶
　自天中黃芽之產在土內蓋甘露從天而降喻言先天一炁¶
　倐然從虛無中來無中生有甚是奇特也黃芽從地而出喻¶
<pb:CK-KZ_JY180_01p009b>¶
　言二物交會一點眞陽從坤土中迸出藥苗新嫩而可採也¶
　兩象一意總是坎離交而產藥之時也奈何世人棄眞逐妄¶
　見同籬鷃智若井蛙不識北海之中自有龍窟朝陽之地本¶
　有鳳巢將人人具足之大藥當面蹉過所謂同門出入不相¶
　逢也豈知丹頭一點銅鐵皆金後天一切渣滓俱化作先天¶
　元炁取之左右逢其源矣乃抛卻此等受用轉向後天渣滓¶
　中覔些小勾當何異抛卻滿屋黃金反去尋藥草而燒茅弄¶
　火乎¶

休鍊三黃及四神若尋眾草便非眞陰陽得類歸交感二八相¶
當自合親潭底日紅陰怪滅山頭月白藥苗新時人要識眞鉛¶
<pb:CK-KZ_JY180_01p010a>¶
汞不是凡砂及水銀¶

　此章直指先天藥物以破旁門也大藥旣人人具足不待外¶
　求可見一切後天渣滓皆非眞種矣何必鍊三黃四神而尋¶
　眾草乎三黃四神俱是鑪火家藥物祖師將此以喻後天渣¶
　滓者也大抵以凡精凡氣凡神爲三要者便是三黃以心腎¶
　肺肝爲四象者便是四神取周身津液血氣爲運用者便名¶
　眾草不知一落後天形氣便非虛無至眞之大藥所以不當¶
　鍊也藥之眞者無過坎離二物離中眞水恒欲下流坎中眞¶
　火恒欲就上此本天本地之性情也兩者一交水仍歸地火¶
　仍歸天親上親下各從其類矣天一生水而成以地六爲坎¶
<pb:CK-KZ_JY180_01p010b>¶
　地二生火而成以天七爲離今取坎中之一上合離七離中¶
　之二下合坎六是爲二八二八相當恰合一斤之數自然相¶
　親而歸一體此兩句指坎離旣交而言其必至之理也當其¶
　欲交未交之時坎中眞陽湧出北海如潭底之日赫然發光¶
　一切陰氣邪魔到此自然消滅及乎眞陽上升與離中眞陰¶
　[酉*巳]合結成金丹如天上太陰映太陽以爲光初出庚方之上¶
　到此藥苗新嫩急須採取而烹鍊矣此兩句指坎離初交而¶
　言其自然之象也大抵坎中陽炁爲眞鉛離中陰精爲眞汞¶
　坎離卽鉛汞也鉛汞卽身心也身心之用乃精炁也精炁之¶
　體乃性命也兩者打合渾然元神乃是眞中至眞人能洞識¶
<pb:CK-KZ_JY180_01p011a>¶
　此物方知後天精氣一切非眞庶不爲凡砂水銀所誑惑矣¶
　凡砂水銀旣非眞種三黃四神之與眾草又可認以爲眞哉¶
　何時人之瞶瞶也¶

此法眞中妙更眞都縁我獨異於人自知顚倒由離坎誰識浮¶
沉定主賓金鼎欲留朱裏汞玉池先下水中銀神功運火非終¶
旦現出深潭月一輪¶

　此章言坎離交而產藥乃金丹之初基也眞鉛眞汞旣非凡¶
　砂水銀之可擬學道者能舍此而別求妙法乎後天身心卽¶
　先天性命人人具足之本眞也何以異於人哉然歸根復命¶
　之作用全在顚倒同而異矣不同而同者先天自然之本體¶
<pb:CK-KZ_JY180_01p011b>¶
　至眞也卽內藥也非異而異者後天顚倒之妙用乃從妙用¶
　而返至眞也卽外藥也老子云我獨異於人而貴求食於母¶
　此之謂也就先天而言本以乾性爲主坤命爲賓自中爻互¶
　易爲離坎未免賓反爲主主反爲賓離中木汞其性飄忽而¶
　喜浮主中賓也坎中金鉛其情鎭重而喜沉賓中主也人皆¶
　知乾坤顚倒而爲坎離金沉木浮主賓之位似乎不定豈知¶
　坎離再一顚倒而還乾坤金之沉者轉浮木之浮者轉沉乾¶
　性依舊是主坤命依舊是賓浮沉之用轉而主賓之位定矣¶
　離之匡廓屬乾是名金鼎其中浮而易走者爲朱裏汞賓之¶
　位心之象也坎之匡廓屬坤是名玉池其中沉而不遷者爲¶
<pb:CK-KZ_JY180_01p012a>¶
　水中銀主之位身之象也汞性刻刻流轉順以出之易走而¶
　難留不能自主如欲留之必須用水中之銀金性鎭重出自¶
　坎宫反來作主逆以制之眞汞受制始不飛走到此身心一¶
　片寂然不動矣然而調伏身心全仗眞意妙在欲留先下四¶
　字浮沉互換主賓顚倒之用恰在其中二物交會不出一時¶
　運火神功無過回光返照只消刹那間金丹一粒現出北海¶
　大淵之中如滿月輪赫然光透簾帷矣坎離初交便產大藥¶
　採取烹鍊之功從此而起此外藥之作用卽還丹之根基也¶
　豈非眞中更眞者乎¶

要知產藥川源處只在西南是本鄕鉛遇癸生須急採金逢望¶
<pb:CK-KZ_JY180_01p012b>¶
遠不堪嘗送歸土釜牢封固次入流珠厮[酉*巳]當藥重一斤須二¶
八調停火候托陰陽¶

　此章詳言採取温養乃金丹之火候也上章言深潭月現則¶
　金丹大藥產矣然未言產自何地採自何時養之何法學者¶
　仍茫然無下手處此火候之不可不知者也眞金出自水底¶
　故取象於川源大藥產在坤土故取象於西南且大藥之產¶
　實與天上太陰同其造化月望於東方乾甲之位後此爲艮¶
　丙之下[弓*𤣥]而魄生一陰已在巽辛位上動極而靜是爲月窟¶
　光斂於東北萬化歸根喪朋之象也月晦於北方坤癸之地¶
　後此爲兌丁之上[弓*𤣥]而魂生一陽已在震庚方上靜極而動¶
<pb:CK-KZ_JY180_01p013a>¶
　是爲天根光現于西南藥苗新長得朋之象也旣知身中產¶
　藥之地卽知身中採藥之候矣故曰要知藥產川源處只在¶
　西南是本鄕大藥旣產是名眞鉛鉛者杳杳㝠㝠一味水鄕¶
　鉛也水有壬癸之分壬陽水清癸陰水濁蓋時之子妙在心¶
　傳眞意初動爲陽再轉卽陰陰一生而眞種失矣當乘陰之¶
　未生而採之故曰鉛遇癸生須急採眞鉛出水又名眞金眞¶
　金者恍恍惚惚一點水中金也金有老嫩之別其嫩也象月¶
　初望其老也象月旣望蓋月之圓存乎口訣眞炁初凝恰當¶
　望日蟾光圓足時過而眞炁已失卽望遠矣當乘陽之未散¶
　而嘗之故曰金逢望遠不堪嘗此言活子時到採取之功也¶
<pb:CK-KZ_JY180_01p013b>¶
　大藥旣採卽以眞意送之上升天谷引入黃庭牢閉六門固¶
　濟而隄防之又當以神光刻刻迴抱不可須臾間斷蓋眞鉛¶
　升鼎只當得一物惟急入太陽流珠以[酉*已]之則神炁相守心¶
　息相依鉛汞相投身心二物纔打成一片矣故曰送歸土釜¶
　牢封固次入流珠厮[酉*已]當此言大藥入鼎温養之功也採取¶
　之後繼以温養大藥永無耗散矣然欲藥足而火均其功豈¶
　易言哉大藥不計斤而云重一斤者取其至足也金丹之圓¶
　必合兩[弓*𤣥]眞炁以成之其間金水各半不及則嫩太過則老¶
　不先不後之間可失其平乎採時謂之藥藥中有火焉眞火¶
　本無候而云調停者取其至均也兩[弓*𤣥]旣合必藉天然眞息¶
<pb:CK-KZ_JY180_01p014a>¶
　以調之其中文武異宜意散則冷念起則炎不炎不冷之間¶
　可失其準乎鍊時謂之火火中有藥焉以火鍊藥便是以神¶
　御炁而金丹之功就矣故曰藥重一斤須二八調停火候托¶
　陰陽此章是金丹底作用關鍵不比其他泛論其中火候之¶
　秘不著于文須得聖師親授然須知採取之妙全在念頭不¶
　動處蓋不採之採是謂眞採不取之取是謂眞取此又火候¶
　之至妙至妙者也過此以往便是還丹作用矣¶

虎躍龍騰風浪粗中央正位產𤣥珠果生枝上終期熟子在胞¶
中豈有殊南北宗源翻卦象晨昏火候合天樞須知大隱居㕓¶
市何必深山守靜孤¶
<pb:CK-KZ_JY180_01p014b>¶

　此章言乾坤交而結丹乃還丹之全功也上章言旣得金丹¶
　大藥養在黃庭土釜中神炁相守子母相戀歸根而復命矣¶
　至於靜極生動正子時到便當駕動河車聚火載金自尾閭¶
　關升到天谷穴猛烹而極煅之如龍爭虎鬬風濤洶湧撼動¶
　乾坤至於乾坤交姤罷一點金液依然落在黃庭中央故曰¶
　虎躍龍騰風浪粗中央正位產𤣥珠從此更加温養之功如¶
　龍護珠如雞抱卵默默回光勿忘勿助到得𤣥珠成象太乙¶
　含眞恰似菓熟香飄嬰兒自然變化而超脫矣故曰菓生枝¶
　上終期熟子在胞中豈有殊乾南坤北先天定位係造化自¶
　然宗源一到後天則天地不交而反成否矣今者乾坤旣交¶
<pb:CK-KZ_JY180_01p015a>¶
　否轉爲泰便將周天卦象通盤翻轉故曰南北宗源翻卦象¶
　晨昏二字只是一動一靜一陽動而爲復法當進火進至六¶
　陽動極而復靜矣一陰靜而爲姤法當退火退至六陰靜極¶
　而復動矣一進一退循環無端悉聽命於天樞蓋周天之行¶
　度無所不動只有天樞兀然不動在人爲天谷元神常應常¶
　靜者也一切火候進退無非合此不動之樞而已故曰晨昏¶
　火候合天樞還丹之功全在致虛守靜然而靜不離動舍動¶
　取靜深山之象也喻獨修一物也卽動而靜𠪨市之象也喻¶
　還丹作用也各人有一無位眞人隱在六根門頭時時發用¶
　時時退藏終日坐千峰頂上不離十字街頭終日遊十市街¶
<pb:CK-KZ_JY180_01p015b>¶
　頭不出千峰頂上正如天行常轉而天樞兀然不動豈必沉¶
　空守寂坐在黑山鬼窟方稱大隱乎故曰須知大隱居㕓市¶
　何必深山守靜孤此結言還丹作用性命全功非獨修一物¶
　者可比也¶

不識𤣥中顚倒顚爭知火裏好栽蓮牽將白虎歸家養產箇明¶
珠似月圓慢守藥鑪看火候但安神息任天然群陰剥盡丹成¶
熟跳出樊籠夀萬年¶

　此章言還丹妙用由顚倒而歸自然也通上數章坎離交而¶
　產藥乾坤交而得丹總是顚倒妙用但世人知之者希耳卽¶
　如常道陰陽火生於木水生於金順而出之慾動忿勝生轉¶
<pb:CK-KZ_JY180_01p016a>¶
　爲殺所謂五行順行法界火坑也在陰符謂之禍發必尅丹¶
　道陰陽則不然水轉生金火轉生木逆而反之忿懲慾窒殺¶
　轉爲生所謂五行顚倒大地七寶也在佛經謂之火宅生蓮¶
　故曰不識𤣥中顚倒顚爭知火裏好栽蓮火中生木便名青¶
　龍水中生金便名白虎白虎原係乾家眞金落於坤宫而成¶
　坎者今用驅虎就龍之法取坎中眞金點在離內金來歸性¶
　乃稱還丹而乾體圓矣故曰牽將白虎歸家養產箇明珠似¶
　月圓此金丹大藥產在坤爐之法象也再加向上工夫採取¶
　鍛鍊金丹乃歸乾鼎而稱金液還丹矣丹旣歸鼎仍以爐中¶
　眞火養之火候之調全在眞息非後天呼吸之氣也眞息與¶
<pb:CK-KZ_JY180_01p016b>¶
　元神相依又名神息天樞兀然法輪常轉自然出息不隨萬¶
　縁入息不居藴界所謂天然眞火也故曰謾守藥爐看火候¶
　但安神息任天然凡人四大一身無非陰氣從心意識中幻¶
　出種種貪嗔癡慢未出三界種種皆樊籠也得此丹頭一點¶
　陰氣已轉而爲陽從此鍊之又鍊剥盡羣陰露出圓陀陀光¶
　爍爍未生以前面目頓超三界永脫樊籠而證萬劫不壞之¶
　金身矣故曰羣陰剥盡丹成熟跳出樊籠夀萬年此章言丹¶
　道顚倒之極歸於自然通上數章而結之¶

黃芽白雪不難尋達者須憑德行深四象五行全藉土三元八¶
卦豈離壬鍊成靈寶人難識消盡陰魔鬼莫侵欲向人間留秘¶
<pb:CK-KZ_JY180_01p017a>¶
訣未逢一個是知音¶

　此章言學道者當勤修德行以立丹基也金丹大道旣可脫¶
　樊籠超三界是謂無上至眞法寶矣苟非至德何以凝至道¶
　乎坎中眞陽是名黃芽離中眞陰是名白雪卽此二物金丹¶
　之眞藥也眞藥必傳眞人眞人必崇德行德之與行非一非¶
　二如車之兩輪鳥之兩翼德之眞者無過淨明忠孝扶植綱¶
　常行之眞者無過濟困扶顚方便利物若能交修並證表裏¶
　如一自然動天地格鬼神遇眞師得眞藥倘德行有虧縱遇¶
　眞師授眞道決然承當不起往往半途夭折末路敗亡陰符¶
　經所謂小人得之輕命是也徵諸河圖金水木火爲四象並¶
<pb:CK-KZ_JY180_01p017b>¶
　中土爲五行金水木火皆從中土而生循環一周復歸中土¶
　起根在此歸根亦在此故曰四象五行全賴土三元者元精¶
　元炁元神也八卦者乾坤並六子也三元只是一元八卦只¶
　是一個太極一由中出從天一中生出眞水實爲萬化之源¶
　故曰三元八卦豈離壬上句言中在丹道爲眞意下句言一¶
　在丹道爲眞鉛中黃眞意寂然不動身心自然渾合從虛無¶
　生出大藥是名眞鉛眞鉛卽金丹也卽黃芽白雪二物所會¶
　合而成者也從此鍊之又鍊化凡質爲靈質而人莫測損之¶
　又損消陰氣爲純陽而鬼莫侵矣自非大藥之功何以得此¶
　然非德行甚深者又曷克致此哉此等秘訣父不得而授之¶
<pb:CK-KZ_JY180_01p018a>¶
　子臣不得而獻之君必其人德行隆重夙有仙緣纔承當得¶
　起寥寥天壤知音者誰祖師到此不能不爲之三嘆矣歎知¶
　音之難逢正嘆積德累行之難其人耳¶

好把眞鉛着意尋莫教容易度光陰但將地魄擒朱汞自有天¶
魂制水金可謂道高龍虎伏堪言德重鬼神欽已知夀永齊天¶
地煩惱無由更上心¶

　此章言金丹之妙確然可以度世也承上言德行旣足立基¶
　大藥本非難致當汲汲以求眞鉛矣眞鉛乃先天一炁從虛¶
　無中來卽金丹大藥也此藥至靈至妙不在四大一身中卻¶
　又不可身外摸索須得眞意以擒之眞意一到時入杳冥則¶
<pb:CK-KZ_JY180_01p018b>¶
　眞鉛自生得之則命由我立庶不遷延嵗月虛度光陰矣眞¶
　鉛雖是一炁其初卻因兩物結成并兩爲一須用顚倒工夫¶
　先將北方水中之金擒住南方火中之木卽以南方木中之¶
　火制卻北方水中之金於是金木兼并水火旣濟而眞鉛得¶
　矣火中之木水中之金卽天魂地魄也魂魄卽龍虎也身中¶
　之眞龍眞虎旣伏世間龍虎自無不馴伏矣身中之陽魂陰¶
　魄旣歸世間鬼神亦無不歸命矣此不特道業至高抑亦德¶
　行至重纔能如此如此道高德重便可提挈天地把握陰陽¶
　天地有壞這個不壞一切煩惱悉化爲妙明眞心此非斷煩¶
　惱而證菩提煩惱卽菩提也性命俱了此金丹大道出世之¶
<pb:CK-KZ_JY180_01p019a>¶
　極則也¶

不識眞鉛正祖宗萬般作用枉勞功休妻謾遣陰陽隔絶粒徒¶
教腸胃空草木陰陽皆滓質雲霞日月屬朦朧更饒吐納并存¶
想總與金丹事不同¶

　此章言金丹大道逈絶旁門也上章言眞鉛之妙可以超凡¶
　入聖學道者可不識眞鉛哉眞鉛是先天一炁從虛極靜篤¶
　中來雖似有作其實無爲乃造化之根源大丹之宗祖非獨¶
　修一物者可以並駕并非搬弄後天精炁一切妄作妄爲者¶
　可以倖致也一陰一陽各正性命方稱大道何須休妻若獨¶
　修一物天地不交眞種無由生化矣此休妻而陰陽否隔之¶
<pb:CK-KZ_JY180_01p019b>¶
　象也浩然之氣充塞天地自然不假一毫外物幫補何消絶¶
　粒若內不足而强絶外縁未免餒在其中矣此絶粒而腸胃¶
　空虛之象也草木金銀喻身中濁物如心腎肝脾之類雲霞¶
　日月喻身中凡氣如精神魂魄之類此等皆後天渣滓合之¶
　四象五行不過依稀彷彿而已與先天一炁有何干涉乎更¶
　有執呼吸爲元氣者未免着于吐納認思慮爲元神者未免¶
　着于存想豈知眞息之息與不神之神合爲一炁返乎太虛¶
　纔是金丹大道與此等旁門天淵逈別不可不明辨也夫金¶
　丹卽眞鉛也世人旣不識眞鉛安識金丹此章痛掃旁門極¶
　其警策惜乎愚夫錯認休妻一語又流入採陰旁門造下地¶
<pb:CK-KZ_JY180_01p020a>¶
　獄種子恰如避溺而投火矣哀哉¶

萬卷丹經語總同金丹只此是根宗依他坤位生成體種在乾¶
家交感宫莫怪天機都泄漏只縁學者盡愚蒙若能了得詩中¶
意立見三清太上翁¶

　此章言金丹大道爲超凡入聖㨗徑乃悟眞篇上卷之結尾¶
　也前章言金丹作用逈絶旁門可見只此一事實餘二卽非¶
　眞矣豈特此書爲然縱閱盡萬卷丹經亦只言此一事耳先¶
　天羲易提出乾坤坎離已爲丹經開山作祖道德并清靜諸¶
　經惟宗自然雖直指無爲之道而金丹作用已在其中陰符¶
　及參同諸書要人返本雖詳示有爲之功然作用到頭仍歸¶
<pb:CK-KZ_JY180_01p020b>¶
　自然大道至於關尹莊列之所闡揚鍾吕海蟾之所撰述莫¶
　不皆然無非究性命之根以定金丹之宗而已所云金丹最¶
　的端者此其根宗也金丹作用篇中言之旣詳統而論之只¶
　是產藥於坤爐結丹於乾鼎兩言可盡以金丹言之坎離始¶
　交而產大藥坤宮事也至於依時採取升入天谷引歸黃庭¶
　則屬之乾家矣以還丹言之採藥入爐而用文火温養坤宫¶
　事也至於聚火載金交媾煅煉於崑崙頂上則又屬乾家矣¶
　崔公所謂產在坤種在乾是也故曰依他坤位生成體種在¶
　乾家交感宫祖師剖露到此可謂直泄天機矣奈世人尙惑¶
　于旁門或以彼我兩家分乾坤此與無間地獄作因縁者或¶
<pb:CK-KZ_JY180_01p021a>¶
　以臍下頂上兩地分乾坤此向黑山鬼窟作活計者豈非愚¶
　蒙之極乎倘有智慧過人之士參訉勤恪神明忽告當下豁¶
　然了悟方知山河大地總是鼎爐蠢動含靈悉皆藥物日用¶
　動靜無非火候三清太上卽我本來法身而立地成眞作祖¶
　矣故曰若能了得詩中意立見三清太上翁三清者玉清上¶
　清太清三境眞人也太上者巍巍尊高先天眞宰也凡夫一¶
　聞三清太上便驚惶無地妄謂此乃天上至尊斷無我分不¶
　知我之元精卽玉清眞人卽佛家所謂清淨法身也我之元¶
　炁卽上清眞人卽佛家所謂千百億化身也我之元神卽太¶
　清眞人卽佛家所謂圓滿報身也舉一卽三是名三清會三¶
<pb:CK-KZ_JY180_01p021b>¶
　歸一是名太上非三而三非一而一無上而上眞空不礙妙¶
　有故曰無極而太極三本非三一本非一上本無上妙有不¶
　礙眞空故曰太極本無極此乃無上至眞妙覺之道也祖師¶
　所云悟眞者悟此而已從前一切金丹作用若爐鼎若藥物¶
　若火候到此總屬筌蹄何况旁門小乘嗚呼茍非三教至人¶
　其孰能知之哉¶

　此卷已括盡金丹作用以下不過引而伸之耳一路剖析次¶
　第秩然到末了纔直泄天機作者注者雙眼洞照讀者亦知¶
　之否耶(上卷總評)¶
¶	
<pb:CK-KZ_JY180_01p022a>¶
@fw1重刋道藏輯要¶

* 　悟眞篇卷之中¶
紫陽眞人張伯端著¶
　　　　　　　　　　　　　雲陽道人朱元育闡幽¶

** 　　七言絶句(六十四首以象卦數)¶

道自虛無生一炁又從一炁產陰陽陰陽再合成三體三體重¶
生萬物昌¶

　此章言大道順生之序也道德經云道生一一生二二生三¶
　三生萬物只此數句包羅萬象該括三教惜未有知其解者¶
　大道本來無方無體渾然太虛不可道不可名者也强名之¶
<pb:CK-KZ_JY180_01p022b>¶
　曰虛無曰自然曰未見炁然纔謂之虛卽實矣纔謂之無卽¶
　有矣纔謂之自然卽該具因縁矣纔謂之未見炁而元炁已¶
　生道生一矣故曰道自虛無生一炁周子所謂無極而太極¶
　是也一炁旣分其中便有清有濁有動有靜動而清者上浮¶
　爲天靜而濁者下凝爲地一生二矣故曰又從一炁產陰陽¶
　周子所謂分陰分陽兩儀立焉是也從此天氣下降地氣上¶
　升二氣交感人生其中二生三矣故曰陰陽再合成三體周¶
　子所謂乾道成男坤道成女是也只此一元之炁充周布滿¶
　三才旣備品物咸亨情與無情莫不各正性命三生萬物矣¶
　故曰三體重生萬物昌卽周子所謂萬物生生而變化無窮¶
<pb:CK-KZ_JY180_01p023a>¶
　者也此章是祖師述道德經特衍而明之以爲中篇六十四¶
　章綱領所謂順去生人生物者也從此逆而返之便是金丹¶
　大道¶

萬物芸芸各返根返根復命卽長存知常返本人難會妄作招¶
凶眾所聞¶

　此章言學道者當知常返本也道生一一生二二生三三生¶
　萬物可見大道物物具足矧人爲萬物之靈可不思返本還¶
　源乎倘能從日用常道顚倒求之卽此六根門頭根塵相對¶
　時當下斬斷意識意識不行六用皆息所謂一根旣返源六¶
　根成解脫也從此一切有情無情之物無不各返其根而先¶
<pb:CK-KZ_JY180_01p023b>¶
　天之命復矣命復而谷神不死者終古常存矣卽太上所謂¶
　萬物芸芸各歸其根歸根曰靜靜曰復命是也歸根復命之¶
　功人人做得而世人往往當面蹉過者只爲不知常耳此道¶
　本至平而無奇至澹而無味不離日用直造先天是爲大常¶
　人能一念回機當下便同本得纔知常卽返本矣奈何百姓¶
　日用而不知昧卻自家底平常心往往厭常喜新向外馳求¶
　做出許多揑怪伎倆陰陽爐火無所不至妄作妄爲自取凶¶
　咎卽太上所謂不知常妄作凶也聖訓昭昭世人豈不聞之¶
　乎此亦本道德經而發明之示人以返本還源之功¶

但將死戸爲生戸莫執生門號死門若會殺機明反覆始知害¶
<pb:CK-KZ_JY180_01p024a>¶
裏卻生恩¶

　此章言殺機轉爲生機卽反本之功也陰符經云生者死之¶
　根死者生之根恩生於害害生於恩蓋世人之生死皆由於¶
　心心之生死皆由於物凡六根門頭一切有漏處悉皆生死¶
　岸頭也何以故一切有漏之處世人莫不依此安身立命所¶
　謂生門也卽皆恩也然一切有漏之處世人莫不從此喪身¶
　失命卽所謂死戸也卽皆害也倘順而出之生門轉作死門¶
　而害生於恩矣惟逆而返之死戸轉作生戸而恩生於害矣¶
　害生於恩是生機反爲殺機也恩生於害是殺機反爲生機¶
　也所謂殺機反覆之妙也此章本陰符宗旨而發明之道德¶
<pb:CK-KZ_JY180_01p024b>¶
　經主自然故直指虛無之體陰符經主作用故專提生殺之¶
　機然生殺之機卽所以歸根而復命也¶

禍福由來互倚伏還如影響相隨逐若能轉此生殺機反掌之¶
間災變福¶

　此章申言生殺之機也感應篇云禍福無門惟人自召此太¶
　上寶訓也然須知學道人之禍福與世人所謂禍福逈別蓋¶
　知常而返本卽自求之福也不知常而妄作卽自求之禍也¶
　豈不互相倚伏如影之隨形響之應聲乎倘能一念回機則¶
　生殺之關立轉一切妄作妄爲者未嘗不可知常而返本其¶
　轉移之機關只在反掌間蓋妄旣變而爲常卽無所不變矣¶
<pb:CK-KZ_JY180_01p025a>¶
　從此殃可變慶凶可變吉災可變福宇宙在手萬化生身而¶
　爲造物之所不能殺矣禍福倚伏亦本道德經以申言上章¶
　殺機反覆之意¶

要得谷神長不死須憑𤣥牝立根基眞精旣返黃金屋一顆明¶
珠永不離¶

　此章言轉兩爲一乃金丹立基之功也道德經云谷神不死¶
　是爲𤣥牝𤣥牝之門是謂天地根谷神卽本來面目也谷取¶
　其至虛神取其至靈至虛至靈之機只在當下當下寂然不¶
　動當下感而遂通其來無首其去無尾谷神本自無生何有¶
　於死便從此無生中生生不息而天地萬物皆從此出卽是¶
<pb:CK-KZ_JY180_01p025b>¶
　道生一一生二順而出之以爲生機者也若要逆而返之以¶
　爲殺機妙用須從𤣥牝立基坎中眞陽爲𤣥是名有中無命¶
　之寄於身者也離中眞陰爲牝是名無中有性之寄於心者¶
　也兩者一合丹基乃立谷神自然長存故曰要得谷神長不¶
　死須憑𤣥牝立根基𤣥牝二物會歸中黃先天至精妙合而¶
　凝何啻赤水𤣥珠得於罔象一得永得自然須臾不離故曰¶
　眞精旣返黃金屋一顆明珠永不離夫眞精旣返𤣥牝之基¶
　立矣𤣥珠成象豈非谷神長不死者乎此轉兩爲一之初基¶
　卽轉殺爲生之妙用也¶

𤣥牝之門世罕知休將鼻口妄施爲饒他吐納經千載怎得金¶
<pb:CK-KZ_JY180_01p026a>¶
烏搦兔兒¶

　此章申言𤣥牝妙用非旁門所知也𤣥牝之與谷神其體則¶
　一其用則二名之以一有一無象之以一烏一兔張弛閤闢¶
　旋乾轉坤太上所謂𤣥牝之門是謂天地根者也旁門不知¶
　其妙錯認綿綿若存一句妄以口吐鼻納爲𤣥牝作用謬甚¶
　矣豈知𤣥牝二物不過眞陰眞陽離中眞陰象日中金烏坎¶
　中眞陽象月中玉兔兩者會合主賓顚倒自然相擒相制而¶
　結金丹陰符經所謂禽之制在炁也若但以口鼻吐納爲功¶
　縱饒千秋萬嵗眞陰眞陽依然間隔怎得金烏搦兔之妙用¶
　乎此𤣥牝之門舉世所以罕知也¶
<pb:CK-KZ_JY180_01p026b>¶

異名同出少人知兩者𤣥𤣥是要機保命全形明損益紫金丹¶
藥最靈奇¶

　此章申言金丹之要斷在𤣥牝也道德經首章云故常無欲¶
　以觀其妙常有欲以觀其徼又曰此兩者同出而異名同謂¶
　之𤣥正與𤣥牝之説互相發明但世人知之者稀祖師特爲¶
　剖析之常無者卽𤣥也陽也主也在人爲眞性常有者卽牝¶
　也陰也賓也在人爲眞命一分爲二是爲異名二本乎一是¶
　爲同出學人能從有入無返乎先天是爲𤣥𤣥之要道矣故¶
　曰異名同出少人知兩者𤣥𤣥是要機有無之體雖一作用¶
　卻分兩般有爲所以保命當加日益之功無爲所以了性當¶
<pb:CK-KZ_JY180_01p027a>¶
　明日損之妙損之又損以至於無自然形神俱妙超脫而變¶
　化矣故曰保命全形明損益紫金丹藥最靈奇水火相[酉*巳]合¶
　成紫色卽金丹法象有無交入性命齊了豈非𤣥𤣥之妙道¶
　乎¶

不識陰陽及主賓知他那箇是疎親房中空閉尾閭穴誤殺閻¶
浮多少人¶

　此章言獨修一物之非道也蓋有無同出之謂𤣥一陰一陽¶
　之謂道所以金丹之功必須性命全修篇中所説陰陽直指¶
　性命而言只此性命二字在先天爲乾坤在後天爲坎離此¶
　兩者有賓有主有親有疎學人宜細辨之世人但知以離爲¶
<pb:CK-KZ_JY180_01p027b>¶
　性不知離中之陰乃後天識神逐境流轉者也學人彷彿依¶
　通便以此爲見性何異認賊作兒子未免以賓爲主應疎而¶
　反親矣但知以坎爲命不知坎中之陽卽先天乾性萬劫不¶
　壞者也學人未遇眞師轉斥此爲外物何異貧子覓衣珠未¶
　免以主爲賓應親而反疎矣此毫釐千里之差不可不辨者¶
　也今世學道者但聞清靜之説便牢閉六窗灰心靜坐內不¶
　出外不入其象爲房中空閉尾閭穴卽所謂獨修一物是孤¶
　陰者也只因不辨賓主親疎未明𤣥𤣥大道并其所守之一¶
　物亦非矣誤盡世人可勝道哉昔馬祖在南嶽一味坐禪南¶
　嶽讓公啟以磨磚豈能作鏡復示以打牛打車之機始豁然¶
<pb:CK-KZ_JY180_01p028a>¶
　開悟會得這則公案便會得此章關鍵矣¶

先且觀天明五賊次須察地以安民民安國富方求戰戰罷方¶
能見聖人¶

　此章言復命之功卽金丹作用也獨修一物旣非大道彼金¶
　丹大道何如哉欲修金丹必須洞曉陰陽深達造化陰符經¶
　云觀天之道執天之行又云天有五賊見之者昌五賊者五¶
　行天之所以造化萬物卽人之所以自造自化者也若不明¶
　互生互殺之妙用怎得成丹故欲執天之行必先觀天之道¶
　內觀洞然纔好下手身中造化不離方寸地此地兼攝坎離¶
　二用察之則主立矣主立則六根歸元聽命天君是謂民安¶
<pb:CK-KZ_JY180_01p028b>¶
　三寶內斂外邪不生是謂國富從此坎離交姤方結金丹有¶
　龍爭虎鬬之象交姤之時六根大定意識不行五賊皆束首¶
　受我驅策陰魔掃跡有戰勝之象自此露出本來面目便是¶
　聖胎而見自已之聖人矣以復命而兼了性與天地合其德¶
　方成大道下章遂言戰勝之功用¶

用將須分左右軍饒他爲主我爲賓勸君臨陣休輕敵恐喪吾¶
家無價珍¶

　此章申言金丹作用當明辨賓主以還眞也戰勝而見聖人¶
　金丹之道圓矣然方戰之時其功不可不愼左屬陽右屬陰¶
　離爲太陽左也而實陽中之陰則居左而反爲賓矣坎爲太¶
<pb:CK-KZ_JY180_01p029a>¶
　陰右也而實陰中之陽則居右而反爲主矣所謂用將須分¶
　左右軍也學者以見性爲主離光是也奈何中藏陰氣識神¶
　尙存實未得爲見性一點乾家眞性寄體坤中坎中元炁是¶
　也以其未卽來復也故謂之他以其爲我家故物故必須讓¶
　他作主彼旣作主我反爲賓矣主賓互換顚倒之妙也其初¶
　先用離中眞陰迴光返照旣而取出坎中眞陽反本還源識¶
　神死盡眞性纔得現前此如大將臨陣先擒其王眞種到手¶
　陰邪自散但中間進退之宜全仗調停火候如大敵之不可¶
　輕倘臨爐之時一念妄動則坎中眞陽不可得而取是喪卻¶
　吾家無價珍也可不愼乎此章當與上兩章參看方知賓主¶
<pb:CK-KZ_JY180_01p029b>¶
　顚倒之妙更有下劣旁門以此章輕敵上章戰勝等句附會¶
　作採陰邪説誑惑世人喪身失命生當受雷霆之誅死當入¶
　無間地獄矣¶

三才相盜食其時此是神仙道德機萬化旣安諸慮息百骸俱¶
理證無爲¶

　此章申言復命之功從有爲以入無爲也首章原本道德經¶
　言道生一一生二二生三三才之道備矣只此三才順之卽¶
　凡逆之卽聖學道者能竊造化之機而用之豈難超凡入聖¶
　乎陰符經云三盜旣宜三才旣安又曰食其時百骸理動其¶
　機萬化安蓋大丹造化以天爲鼎以地爲爐以日精月華爲¶
<pb:CK-KZ_JY180_01p030a>¶
　藥物人居其中運行周天火候此丹道逆用之三才也然有¶
　兩種作用以小周天而言當先取坎中之陽補離中之陰水¶
　火旣濟會於中黃金丹產在爐中矣其機在候活子時到以¶
　爲採取之功以大周天而言坤反居上乾反居下天地反覆¶
　交在崑崙還丹收歸鼎內矣其機在候正子時到以爲煅煉¶
　之準兩種作用內外交通始得參合三才結而成丹無非以¶
　眞意和合身心使元精元炁妙合而凝谷神自然長存人但¶
　知爲神仙妙訣不知此乃修德凝道中一段自然機用卽歸¶
　根復命之要道也煅煉之後身心大定天君坐鎭中央寂然¶
　不動而五官四肢三百六十骨節八萬四千毛孔元炁周流¶
<pb:CK-KZ_JY180_01p030b>¶
　一切歸命中黃正位譬如北辰居所而眾星自拱又如陽回¶
　寒谷大地皆春可謂各正性命而保合太和矣豈非萬化旣¶
　安諸慮盡息百骸俱理而得證無爲者乎此章言會三歸一¶
　從有爲以入無爲正與首章相應蓋卽陰符之作用契道德¶
　之自然攝用歸體以了命而兼了性者也¶

陰符寶字逾三百道德靈文止五千今古上仙無限數盡從此¶
處達眞詮¶

　此章標兩經宗旨以示大道之淵源也大道非師不傳非經¶
　不印經者千聖相傳之心印然三洞眞經不啻數千卷獨推¶
　陰符道德兩經開山作祖者以其道合天人爲窮理盡性至¶
<pb:CK-KZ_JY180_01p031a>¶
　命之眞詮耳然兩經宗旨同而不同異而不異道德經直指¶
　自然之本體其道從無入有其機主順陰符經專提歸根之¶
　作用其道從有入無其機主逆卽如篇中所引虛無一炁順¶
　也繼以知常返本則逆矣同出異名順也繼以察地安民則¶
　逆矣至於谷神之妙先從𤣥牝立基則順而未始不逆相盜¶
　之機究竟無爲得證則逆而未常不順此又見道德陰符有¶
　無不二性命同源之妙也然兩經文字極其簡奧陰符字僅¶
　三百道德文止五千自古上仙大聖皆從此得大受用後來¶
　著書立説者終不能出其範圍誠哉其爲窮理盡性至命之¶
　眞詮也已¶
<pb:CK-KZ_JY180_01p031b>¶

契論經歌講至眞不將火候著于文要知口訣通𤣥處須共神¶
仙仔細論¶

　此章言火候之秘必假師傳也陰符道德兩經垂示眞詮爲¶
　萬古學道者作指南針然其書乃直指歸根復命至眞之要¶
　道尙未落丹經諸名相也至漢魏伯陽眞人始準易象作參¶
　同契建立鼎爐藥物火候諸名相大約以乾坤爲鼎爐以坎¶
　離爲藥物以餘六十卦爲周天火候意𤣥而語奧遂稱丹經¶
　鼻祖從此接踵而起者有論有經有歌橫説豎説無非以寓¶
　言發明至眞之理其所陳者卦爻銖兩所用者年月日時此¶
　特火候之名相耳至眞之訣雖隱然在中卻又引而不發其¶
<pb:CK-KZ_JY180_01p032a>¶
　中𤣥妙須得聖師口口相授片言指破天機則紙上陳言總¶
　是源頭活水紫清眞人所謂都來半句貫串萬卷丹經是也¶
　不則雙眼黑漆漆地縱有解會一似鏡裏觀花水中捉月從¶
　何處著眼從何處下手哉¶

饒君聰慧過顏閔不遇師傳莫强猜只爲丹經無口訣教君何¶
處結靈胎¶

　此章言金丹大道非師傳不明也上章言口訣必待師傳信¶
　矣或疑世有聰慧絶人者似可無待於師殊不知性由自悟¶
　命假師傳自古到今未有無師而得證盡性至命之大道者¶
　所以黃帝拜訪於崆峒孔子特詢乎柱下此兩聖者豈非慧¶
<pb:CK-KZ_JY180_01p032b>¶
　過顏閔者哉彼其求師問道何其勤勤正以道妙不可强猜¶
　耳卽如陰符道德兩經所言知常返本察地觀天底道理只¶
　在眼前然未遇眞師無異水中捉月鏡裏觀花令人何處下¶
　手又况後來丹經所述藥物火候之祕曲譬廣喻名相離奇¶
　有不目[目*𤣥]神驚者乎明之尙且不易矧能如法行持以結聖¶
　胎乎學道者當急訪眞師以求眞訣毋得蹉跎嵗月也然則¶
　丹經竟無用乎曰眞訣原只在丹經中正如僧繇畫龍一般¶
　未經點眼尙是壁間之龍一朝點出便破壁而飛去矣點眼¶
　之妙存乎眞師¶

夢謁西華到九天眞人授我指𤣥篇其中簡要無多語只要教¶
<pb:CK-KZ_JY180_01p033a>¶
人鍊汞鉛¶

　此章言眞師口訣只在汞鉛二物也汞本無質喻妙有中眞¶
　空鉛卻有形喻眞空中妙有妙有中眞空卽先天祖性乾是¶
　也眞空中妙有卽先天元命坤是也在後天性寄於心故乾¶
　破爲離離之中虛者乃眞汞也命寄於身故坤實成坎坎之¶
　中實者乃眞鉛也學道者能取坎中之陽點離中之陰纔復¶
　還先天乾體此鍊後天兩物以成金丹也到得兩物合體化¶
　作先天一炁始號眞鉛卻又只是一物此名外藥復加採取¶
　而烹鍊之一點落在黃庭凝結聖胎此名內藥更須抽鉛添¶
　汞鍊之又鍊返於虛無始稱眞汞鉛盡汞乾纔得超凡入聖¶
<pb:CK-KZ_JY180_01p033b>¶
　此鍊先天一炁以成大還丹也大抵以眞鉛喻身眞汞喻心¶
　鍊眞鉛所以了命鍊眞汞所以了性性命齊了大道畢矣豈¶
　非至簡至易之眞詮乎我紫陽張祖當年於西蜀成都青城¶
　山面遇海蟾劉祖拜授金丹秘訣後因誤傳獲譴隱名著書¶
　遂并其師承而隱之篇中性命微言皆從劉祖口授而付之¶
　一夢其意良深以西蜀爲西華以眞授爲夢授以指𤣥二字¶
　隱躍悟眞無非活句若作實法會卽是癡人説夢矣¶

用鉛不得用凡鉛用了眞鉛也棄捐此是用鉛眞妙訣用鉛不¶
用是誠言¶

　此章揭示眞鉛之妙用也上章鉛汞對舉而此單舉眞鉛者¶
<pb:CK-KZ_JY180_01p034a>¶
　點出金丹大藥令人知下手處也蓋眞鉛是先天一炁從虛¶
　無中來者凡鉛乃凡精凡氣也然對坎離二物而言身中凡¶
　精凡氣總屬凡鉛對先天一炁而言則離中至陰之精坎中¶
　至陽之炁又屬凡鉛矣直到二物會合產出一點眞種纔筭¶
　得眞鉛眞鉛卽金丹也卽所謂先天一炁從虛無中來者學¶
　者旣識得此眞種採取而鍛鍊之是名金液還丹更加温養¶
　乳哺之功損之又損以至虛無消盡後天陰滓渾然一片先¶
　天法身圓明與太空同體是并其眞鉛而棄捐之矣况凡鉛¶
　乎雖不用鉛其初卻又用鉛雖似用鉛究竟又不用鉛從有¶
　爲而入無爲卽了命而兼了性豈非西華所授之妙訣卽從¶
<pb:CK-KZ_JY180_01p034b>¶
　上諸祖之心印乎古詩云用鉛不用鉛須向鉛中作及至用¶
　鉛時用鉛還是錯正見用而不用不用而用顚倒倒顚之妙¶
　凡篇中所云眞鉛皆與此同看¶

竹破須將竹補宜抱雞當用卵爲之萬般非類徒勞力爭似眞¶
鉛合聖機¶

　此章申言眞鉛爲還丹眞種也眞鉛固是先天一炁不落形¶
　質然必須後天同類之物有以致之蓋後天不得先天無以¶
　變化先天不得後天無以招攝離中至陰之精坎中至陽之¶
　炁雖屬後天卽眞鉛之所自出也兩者一合眞鉛自生此中¶
　招攝之妙有如用竹補竹用卵抱雞自然無中生有返本還¶
<pb:CK-KZ_JY180_01p035a>¶
　源後天形質纔得眞鉛點化自然超凡而入聖矣除卻坎離¶
　二用總屬非類何以致眞鉛而合聖機哉¶

未鍊還丹莫隱山山中前後盡非鉛此般至寶家家有自是時¶
人識不全¶

　此章言眞鉛作用不可偏於守靜也坎離兩物會合方稱眞¶
　鉛眞鉛卽金丹也旣得眞鉛再加向上工夫採取而鍛鍊之¶
　方稱金液還丹還丹旣得更加九年面壁之功直到一塵不¶
　染萬境皆空纔合隱山法象還丹未就且當求之於㕓巿可¶
　也若便灰心冥目關閉六窗隔絶前後則外藥之用從何而¶
　生故曰未鍊還丹莫隱山山中前後盡非鉛眞鉛之體產自¶
<pb:CK-KZ_JY180_01p035b>¶
　先天雖則人人具足然非眞師點破識之甚難非金石凡藥¶
　非彼家邪[禾*嵗]并非身中精氣倘離此數者息心內守又未免¶
　獨修一物落斷滅種性邉見如入深山而求鉛必不可得矣¶
　可惜至寶不遇眞師點破遂致人人覿面蹉過故曰此般至¶
　寶家家有自是時人識不全此章言復命之功不專守靜隱¶
　山之象甚奇當與居㕓市閉尾閭兩首參看方知其奧¶

虛心實腹義俱深只爲虛心要識心不若鍊鉛先實腹且教守¶
取滿堂金¶

　此章言立命之功先於了性也道德經云虛其心實其腹此¶
　兩句意義深遠舉世莫能窺測蓋實腹是有爲之功所以了¶
<pb:CK-KZ_JY180_01p036a>¶
　命虛心是無爲之妙所以了性心體本同太虛空空洞洞萬¶
　象俱涵一物不著人能一念回機直下識取本來面目則心¶
　不期虛而自虛矣此乃高上之士先了性而後了命者所謂¶
　修上一關蓋下二關也中下之流到此便無站腳處不若先¶
　做鍊鉛工夫以實其腹命根旣固方可徐徐了性然眞鉛亦¶
　未易鍊也凡夫心擾慾牽刻刻向外馳求耗散本來如金玉¶
　滿堂莫之能守何以守之只索收視返聽絶利一源以招致¶
　先天一炁而已六根大定返乎先天是爲眞鉛眞鉛旣得命¶
　基永固而腹先實矣鍊之又鍊從有爲入無爲直到性地圓¶
　明而心亦虛矣虛心實腹二義雖有了性了命之殊而未常¶
<pb:CK-KZ_JY180_01p036b>¶
　不同歸可見聖意雖深遠難測而未常不可測也以上數章¶
　俱發明先天眞鉛之妙欲鍊眞鉛必須從取坎塡離起手故¶
　下章𦂳接坎離二物¶

日居離位反爲女坎[酉*巳]蟾宫卻是男不會此中顚倒意休將管¶
見事高談¶

　此章言坎離顚倒之妙乃眞鉛所自出也金丹之要只在眞¶
　鉛眞鉛之用不出坎離二物離爲日日乃太陽眞火是先天¶
　乾父法象不知乾破爲離乾父反爲中女矣坎爲月月乃太¶
　陰眞水是先天坤母法象不知坤實爲坎坤母反爲中男矣¶
　此先天轉作後天顚倒之妙也若能再一顚倒則離中一陰¶
<pb:CK-KZ_JY180_01p037a>¶
　復歸於坤坎中一陽復歸於乾親上親下各從其類後天不¶
　又轉作先天乎不會此中顚倒之妙而高談闊論何異以管¶
　窺天可發一笑世人不知道而妄談道祖師所以三嘆也顚¶
　倒之妙詳見下章¶

震龍汞出自離鄕兌虎金生在坎方二物總因兒產母五行全¶
要入中央¶

　此章言金木之用總歸眞土也丹道以水火爲體坎離是也¶
　以金木爲用震兌是也究竟四象不離二體後天震居東卽¶
　先天離位所以震中木汞出自南方離火所謂龍從火裏出¶
　也後天兌居正西卽先天坎位所以兌中鉛金生自北方坎¶
<pb:CK-KZ_JY180_01p037b>¶
　水所謂虎向水中生也火反生木水轉生金母子顚倒故曰¶
　二物總因兒產母東三南二北一西四會歸中黃眞土始成¶
　金丹故曰五行全要入中央上章言水火以立體此章言金¶
　木以致用合之而四象全矣其要只在中土¶

離坎若還無戊己雖含四象不成丹只緣彼此懷眞土遂使金¶
丹有返還¶

　此章言眞土之功能和合四象而成金丹也眞土者眞意之¶
　別名也當其寂然不動是爲己土及其感而遂通是爲戊土¶
　其體則一其用則二體在中宫用寄坎離蓋坎中納戊離中¶
　納己若非流戊就己則金木水火各散而不能成丹惟眞意¶
<pb:CK-KZ_JY180_01p038a>¶
　一到纔能調和身心攝伏魂魄四象合做一家返本還源只¶
　在剎那間而金丹大藥結矣眞土之功不亦大乎¶

火生於木本藏鋒不會鑽研莫强攻禍發必因斯害己要須制¶
伏覓金公¶

　此章言金木相制之功也上章説四象歸於戊己是總言金¶
　丹妙用此又分而言之木體喻人生而靜之性木中生火喻¶
　感物而動之情情藏於性本自寂然只因六根門頭觸境逢¶
　緣處處粘著引起業識倐生忿慾忿慾一起卽能焚卻太和¶
　元炁猶之火藏於木本自宴然只因鑽木發火烽烟一發卽¶
　能燒卻本身矣所謂禍發必尅而害己也此豈可以私智鑽¶
<pb:CK-KZ_JY180_01p038b>¶
　研强爲攻治乎必欲制伏非水中之金不可蓋木性輕浮金¶
　性鎭重木汞本流走不定一見金鉛自然受制六根門頭處¶
　處勒轉纔得轉識成智返情爲性從此定水湛若慧火長明¶
　忿不懲而自懲慾不窒而自窒而寂然不動矣金旣制木水¶
　卽制火豈復有禍發必剋之患乎此卽金丹顚倒之妙也¶

金公本是東家子送在西隣寄體生認得喚來歸舍養[酉*巳]將姹¶
女結親情¶

　此章言以鉛入汞也先天羲易本離東而坎西故取東家西¶
　隣之象金公是坎中眞陽因乾破成離而陷坤宫以成坎者¶
　豈不猶東家子而寄養西隣者乎眞陽雖然流落在外面目¶
<pb:CK-KZ_JY180_01p039a>¶
　依稀急須認取倘能以眞意爲媒取出坎中眞陽[酉*巳]合離中¶
　眞陰二物歸於土釜金情木性自然兩相和協金丹得就矣¶
　豈不猶配姹女而生嬰兒者耶此亦顚倒之妙也¶

姹女遊行各有方前行須短後須長歸來卻入黃婆舍嫁箇金¶
公作老郎¶

　此章言以汞投鉛也離中流珠喻後天之心其性喜走出入¶
　無時流連前境未肯退藏若女子之好遊然本自一精明分¶
　爲六和合六根六塵隨其所向而晝夜奔馳何時得休歇乎¶
　不知涉境則覽物招愆退藏斯安身得地譬如女子在母家¶
　之日宜短在夫家之日宜長自有一定安身立命底所在故¶
<pb:CK-KZ_JY180_01p039b>¶
　曰姹女遊行各有方前行須短後須長學道之士必須刻刻¶
　回機時時返照把這點流珠收歸中黃神室卽取坎中眞陽¶
　以制伏之若女子嫁夫之後宜室宜家克相夫子而不敢妄¶
　動矣故曰歸來卻入黃婆舍嫁箇金公作老郎離宫取得坎¶
　中一陽返而爲乾老郎之象此與上章反覆一意上章言招¶
　男以配女此章言嫁女以配男總是坎離顚倒法象祖師以¶
　世間法喻出世法太煞婆心令學人易曉耳切不可泥男女¶
　字面流入淫[禾*嵗]以招上蒼重譴也¶

取將坎位中心實點化離宫腹內陰從此變成乾徤體潛藏飛¶
躍總由心¶
<pb:CK-KZ_JY180_01p040a>¶

　此章直言取坎塡離復還乾體乃金丹之關鍵也自日居離¶
　位章言乾坤顚倒而爲坎離以下章章説坎離蓋後天之坎¶
　北離南卽先天之乾坤也後天之震東兌西卽先天之坎離¶
　也水火坎離之體也金木坎離之用也坎中納戊離中納己¶
　是爲眞土調水火而和金木者也金木喻爲龍虎水火喻爲¶
　鉛汞鉛又喻名金公汞又喻名姹女眞土又名黃婆千言萬¶
　語究只是一坎一離坎中一陽依然先天乾體道心之象也¶
　離中一陰夾帶後天坤質人心之象也道心本純乎天理人¶
　心則未免流入私欲矣學道之士觀天道而執天行能取坎¶
　中天理之陽點破離中人欲之陰是爲克己復禮從此人心¶
<pb:CK-KZ_JY180_01p040b>¶
　悉轉爲道心而乾體復矣蓋由惟精以致惟一卽顚倒之妙¶
　也其初乾坤顚倒而爲坎離先天遂轉作後天其旣坎離顚¶
　倒而爲乾坤後天仍轉作先天矣乾體旣復變化乃生六位¶
　之中或潛或現或躍或飛周天火候之樞機便是乘龍御天¶
　之作用千變萬化一切惟心所謂乾元用九乃見天則而出¶
　聖入神之基得矣取坎塡離爲金丹徹底關鍵此章結上以¶
　起下又爲篇中通身關鍵讀者亟須著眼¶

先把乾坤爲鼎器次搏烏兔藥來烹旣驅二物歸黃道爭得金¶
丹不解生¶

　此章括言金丹之要道不離於有作也上章言取坎點離以¶
<pb:CK-KZ_JY180_01p041a>¶
　還乾體卽金丹之要道也然使不知安鑪立鼎烹鍊藥物則¶
　丹道何由而成乎乾上坤下爲坎離之匡廓卽鼎器也日烏¶
　月兔乃乾坤之精髓卽藥物也學人於二六時中先要收視¶
　返聽須臾不離從此身心渾合自歸并中黃神室故曰先把¶
　乾坤爲鼎器次搏烏兔藥來烹身心旣混合而歸中黃三家¶
　相見自然打成一片而結聖胎火候在其中矣故曰旣驅二¶
　物歸黃道爭得金丹不解生據星家書月行有九道其中央¶
　爲黃道日月會合只在黃道中間烏兔卽日月也日月卽坎¶
　離也安鑪鼎而搏藥物卽上章所云取坎點離也歸黃道而¶
　生金丹卽上章所云變成乾體也只此四句而鼎鑪藥物火¶
<pb:CK-KZ_JY180_01p041b>¶
　候無不該具故曰此括言金丹有作之要道也下章乃逐節¶
　分言之¶

安鑪立鼎法乾坤鍛鍊精華制魄魂聚散絪緼成變化敢將𤣥¶
妙等閑論¶

　此章申言安爐立鼎之妙用也日中烏爲日精月中兔爲月¶
　華日本太陽眞火月爲太陰眞水太陰之體本來黑而無光¶
　映日中太陽眞火乃生其光其黑而無光處所謂地魄也其¶
　映日而生光處卽所謂天魂也兩家合成元是一物人身之¶
　眞日眞月亦然離外陽而內陰其中一陰乃太陽之眞精也¶
　坎外陰而內陽其中一陽乃太陰之眞華也學道之士必須¶
<pb:CK-KZ_JY180_01p042a>¶
　以離中眞火返照坎宫坎中之金華自出而應之正猶月魄¶
　生明而一陽來復矣所以金丹下手工夫必先安鑪立鼎而¶
　後鍛鍊藥物收視返聽乃安鑪立鼎之初功身心一如則鍛¶
　鍊制伏之妙用也身心會合打成一片眞種纔得入手而有¶
　絪緼變化之證驗孰知天魂地魄總是一機日精月華元非¶
　兩物其中機竅至𤣥至妙必須眞師親授豈可看作等閑家¶
　具而高談闊論乎孟子所謂難言者此也此章單言安鑪立¶
　鼎而藥物火候已在其中¶

嚥津納氣在人行有物方能造化生鼎內若無眞種子猶將水¶
火煮空鐺¶
<pb:CK-KZ_JY180_01p042b>¶

　此章申言藥物須得丹頭也金丹一道旣知安鑪立鼎便須¶
　討論藥物藥物之僞者人人能行之一説到眞種子則舉世¶
　茫然矣試看嚥津納氣不過旁門小道其中亦必有主宰底¶
　人行之方驗况金丹大道烏有其中無物而能自造自化者¶
　乎太上云有物渾成先天地生此物生天生地生人無所不¶
　造無所不化在人爲未生以前面目萬劫不壞底元神在丹¶
　道爲眞意卽鍊藥之丹頭也卽如嬰兒在母胎時母呼亦呼¶
　母吸亦吸塊然而已及至氣足形完一點靈光入於其中纔¶
　得㘞地一聲而成人金丹作用亦復如是必須眞意大定收¶
　取一點元神安住中宫然後精凝氣聚結成胚胎從此歸根¶
<pb:CK-KZ_JY180_01p043a>¶
　復命宇宙在乎手造化生乎身矣故曰有物方能造化生物¶
　者渾成之物卽眞種子也卽中黃眞意也學者若不知安一¶
　點於中宫則神室中無主人精炁暫結終散若空鐺然雖强¶
　以水火燒煮而大藥之丹頭先失矣故曰鼎內若無眞種子¶
　猶將水火煮空鐺此祖師提示丹頭吃𦂳爲人之句須知此¶
　處誵訛不少一切旁門罕知眞種除彼家鑪火而外有以凡¶
　精爲眞種子者有以凡氣爲眞種子者有以昭昭靈靈底識¶
　神爲眞種子者所謂無量劫來生死本癡人喚作本來人也¶
　昧卻本來人何處更覔眞種子乎此章單言眞種而鼎鑪火¶
　候已在其中¶
<pb:CK-KZ_JY180_01p043b>¶

縱識朱砂及黑鉛不知火候也如閑大都全藉修持力毫髮差¶
遲不作丹¶

　此章申言金丹之要全仗火候也學道者旣識眞種纔用得¶
　坎離二物朱砂乃離中之汞黑鉛乃坎中之金此卽金丹藥¶
　物也識藥猶易行火甚難蓋火非藥不生藥非火不成若徒¶
　知藥物而不知火候豈能有所就哉火候之秘只在眞意大¶
　約念不可起念起則火燥意不可散意散則火冷只要一念¶
　不起一意不散時其動靜察其寒温此修持行火之功所以¶
　倍難於得藥也倘毫髮有差則一刹那間鉛飛汞走大藥喪¶
　在俄頃矣可不戒哉究竟火候二字何所著落眞火者我之¶
<pb:CK-KZ_JY180_01p044a>¶
　神眞候者我之息以火鍊藥而成丹卽是以神馭炁而證道¶
　也此火候之眞種子也此章耑言火候而藥物鑪鼎已在其¶
　中須知鑪鼎藥物火候名雖分三其實則一皆是空名而無¶
　實義非圓機之士何足語此¶

黑中有白爲丹母雄裏藏雌是聖胎太乙在鑪宜愼守三田聚¶
寶應三台¶

　此章言三家相見爲金丹至寶也如上所云鼎鑪藥物火候¶
　分而言之也此又合而言之藥物之秘無過坎離黑中有白¶
　乃坎中赫赫之至陽雄裏藏雌乃離中肅肅之至陰此兩者¶
　乃金丹之母而聖胎之本也兩者交通成合是名太乙含眞¶
<pb:CK-KZ_JY180_01p044b>¶
　炁而眞種已在鑪中矣學者到此只消用天然眞火知黑守¶
　白知雄守雌綿綿若存勿忘勿助元精自然化炁元炁自然¶
　化神元神自然還虛身中三寶會聚三田而應上天三台之¶
　象矣此言會三歸一以成金丹也¶

恍惚之中尋有象杳冥之內覓眞精有無由此自相入未見如¶
何想得成¶

　此章言兩[弓*𤣥]之炁合而成金丹也蓋金丹大藥非坎離二物¶
　交會無由而成道德經云恍兮惚兮其中有物杳兮冥兮其¶
　中有精恍惚中有物是謂無中有指離中眞陰也杳冥中有¶
　精是謂有中無指坎中眞陽也于恍惚之中而尋有象杳冥¶
<pb:CK-KZ_JY180_01p045a>¶
　之內而覔眞精此乃不尋而尋不覔而覔便是眞意作用打¶
　合兩家會歸中土有無從此交入矣然此恍惚杳冥乃實地¶
　非虛景也學人須親見親證一番大藥纔得成就若未見而¶
　想像之何啻水中捉月鏡裏觀花其能成就金丹大藥乎¶

長男乍飮西方酒少女初開北苑花若使青娥相見後一時關¶
鎻在黃家¶

　此章言金木交併以結金丹也丹道以水火爲體金木爲用¶
　震是長男卽離中木液也龍也汞也兌爲少女卽坎中金精¶
　也虎也鉛也丹道驅龍就虎離中木液先到西方坎中金精¶
　卽出水以應之故曰長男乍飮西方酒少女初開北苑花此¶
<pb:CK-KZ_JY180_01p045b>¶
　龍虎初[弓*𤣥]之炁也二炁將見未交之際只在一時須得眞意¶
　和合引歸中黃正位從此金木交併而結一黍之珠矣故曰¶
　若使青娥相見後一時關鎻在黃家青者東方之色娥者少¶
　女之象相見者喻震兌始交也自此以下俱言并兩爲一金¶
　丹作用¶

華嶽山頭雄虎嘯扶桑海底牝龍吟黃婆自解相媒合遺作夫¶
妻共一心¶

　此章申言金木交并以結聖胎也華嶽山是西嶽西爲金方¶
　數得四虎本屬陰雄虎乃陰中之陽蓋言坎中眞鉛卽金情¶
　也扶桑海是東海爲木位數得三龍本屬陽牝龍乃陽中之¶
<pb:CK-KZ_JY180_01p046a>¶
　陰蓋言離中眞汞卽木性也龍吟雲起虎嘯風生兩物相交¶
　有夫婦之象更以眞意爲黃婆媒合兩家使木性金情并而¶
　爲一歸到中黃而聖胎結矣此亦金丹法象也¶

西山白虎正猖狂東海青龍不可當兩手捉來令死鬬化成一¶
片紫金霜¶

　此章申言金木交并以產大藥也西山白虎卽華嶽山頭雄¶
　虎嘯喻身之不易伏也東海青龍卽扶桑海底牝龍吟喻心¶
　之未易降也惟能以眞意渾合身心打成一片此則把柄在¶
　手并兩歸一而大藥生自然化成紫金霜矣與上章大略相¶
　似¶
<pb:CK-KZ_JY180_01p046b>¶

赤龍黑虎各西東四象交加戊己中復姤自茲能運用金丹誰¶
道不成功¶

　此章言和合四象以成金丹也以上俱言金木二用究竟西¶
　方兌金出自北方坎水東方震木出自南方離火言二用已¶
　該四象矣故不曰青龍白虎而曰赤龍黑虎坎中納戊離中¶
　納己卽中央眞土也和合四象會于眞土之中所謂精神魂¶
　魄意攢簇歸坤位而金丹大藥產矣從此一陽爲復而天根¶
　動盪乎東北一陰爲姤而月窟收藏乎西南兩[弓*𤣥]之炁合而¶
　爲一金丹之功豈不旣成乎¶

月纔天際半輪明早有龍吟虎嘯聲便好用功修二八一時辰¶
<pb:CK-KZ_JY180_01p047a>¶
內管丹成¶

　此章言採龍虎兩[弓*𤣥]之炁以結金丹也月圓於旣望人皆知¶
　爲金丹法象不知月之所以圓由兩[弓*𤣥]之炁合成卽參同契¶
　所謂二八共一觔也用半輪卽用一輪也上[弓*𤣥]兌體象白虎¶
　下[弓*𤣥]艮體象青龍所謂以身心分上下兩[弓*𤣥]也身心交會便¶
　有龍吟虎嘯之象卽以眞意攝伏身心兩[弓*𤣥]合成一炁收歸¶
　坤鑪不出一時辰中而金丹已成矣通上數章俱説打合龍¶
　虎兩[弓*𤣥]之炁以結金丹不出一時而丹成見其至簡至易也¶
　孰知一時亦虛象哉¶

赫赫金丹一日成古仙垂語實堪聽若言九載三年者總是推¶
<pb:CK-KZ_JY180_01p047b>¶
延款日程¶

　此章言金丹之妙道機決於一日也上章言取龍虎兩[弓*𤣥]之¶
　炁以結金丹而一時卽成可見金丹一道至簡至易雖愚昧¶
　凡夫得之立超聖地矣奈世人不知大道之簡易又爲丹經¶
　中三年九載之説所惑尙然疑根未淨妄起下劣之見躭誤¶
　一生豈知得丹之候究竟極其簡易乎古仙云本來眞性號¶
　金丹四假爲鑪鍊作團旣知金丹是本來眞性則上根利智¶
　當下可以了得一旦放下身心不染不著心地廓然眞性自¶
　見性復而命在其中矣金來歸性乃稱還丹故曰赫赫金丹¶
　一日成此卽達摩西來所謂一念回機便同本得孔子吿顏¶
<pb:CK-KZ_JY180_01p048a>¶
　淵所謂一日克己復禮天下歸仁底境界實乃向上一機千¶
　聖心印不特古仙垂訓抑亦三教同源學人所宜直下承當¶
　者也纔説九載三年便是鈍根小器推諉遷延玩日愒月之¶
　曲説豈篤論乎彼蓋不知眞性現前無可推諉處無可遷延¶
　處也然則丹經所云九載三年之説何居曰理須頓悟如初¶
　生孩子頓具百骸事以漸修如長養成人必經嵗月縱使積¶
　累之功畢竟要到三年九載何妨於一日之頓具乎噫根性¶
　猛利者當從此單刀直入矣或疑上章旣言一時此章何以¶
　又換作一日殊不知一時一日總虛象也只要識得迅疾之¶
　機攢簇之妙一任易時爲日易日爲時無所不可¶
<pb:CK-KZ_JY180_01p048b>¶

敲竹喚龜吞玉芝鼓琴招鳳飮刀圭近來透體金光現不與凡¶
人話此規¶

　此章申言金丹之證驗也上章言金丹成於一日似乎至簡¶
　至易没甚奇特然其中證驗可與智者道難與俗人言也姑¶
　以法象言之仍不外坎離二物竹者虛中之物龜乃北方𤣥¶
　武之象喻坎中一陽玉芝喻離中眞陰所謂朱裏汞也琴者¶
　調和之器喻黃婆也鳳乃南方朱雀之象喻離中一陰也刀¶
　圭喻坎中眞陽所謂水中銀也作丹之功以中宫眞意爲主¶
　必先放下萬緣虛心內照倐然喚起坎中眞陽來與離中眞¶
　陰交會卽以眞意調和招攝離中眞陰自然與坎中眞陽相¶
<pb:CK-KZ_JY180_01p049a>¶
　親相愛合爲一炁故曰敲竹喚龜呑玉芝鼓琴招鳳飮刀圭¶
　兩[弓*𤣥]合體結成金丹從此美在中而輝生宇泰定而光發透¶
　頂透底放出金色寶光自然照天照地函蓋乾坤此等境界¶
　豈一切下劣凡夫所能窺測乎彼尙羣疑滿腹諸妄塞胸話¶
　之何益故曰近來透體金光現不與凡人話此規此係金丹¶
　確實證驗非世人一切妄見虛象可以冒昧承當者故我祖¶
　特地丁甯而贊嘆之¶

偃月鑪中玉蕋生朱砂鼎內水銀平只因火力調和後種得黃¶
芽漸長成¶

　此章言并兩歸一而產藥也以上諸章言兩[弓*𤣥]之炁和合爲¶
<pb:CK-KZ_JY180_01p049b>¶
　一而金丹大藥產矣然非火候調停得宜大藥未易生也偃¶
　月鑪卽玉池也玉蕋乃坎中眞陽卽所謂水中銀也朱砂鼎¶
　卽金鼎也水銀乃離中眞陰卽所謂朱裏汞也兩者不可偏¶
　勝貴得其平然燮理之功全仗火候調停而和合之必須一¶
　念不起一意不散火候旣足眞種自生刹那之間黃芽漸漸¶
　長成勃然出土矣此言產藥時温養火候不可不細參也¶

休泥丹竈費工夫鍊藥須尋偃月鑪自有天然眞火候何須柴¶
炭及吹噓¶

　此章言產藥時眞火候也上章鑪鼎對舉而此直曰偃月鑪¶
　者正指大藥將產一陽初動之時也何爲偃月鑪只因坎中¶
<pb:CK-KZ_JY180_01p050a>¶
　眞陽與離中眞陰天然[酉*巳]合神炁相守息息歸根有如晦朔¶
　之交日月合璧月魄旣受日魂以成胎至初三日庚方之上¶
　露出一鈎金性乃成偃月之象在卦象爲震仰盂亦主一陽¶
　初動卽大藥入鑪眞法象也此惟委志虛無湛然長寂直到¶
　虛極靜篤方可以致之與後天一切渣滓之物并一切起鑪¶
　作竈杜撰工夫並没干涉故曰休泥丹竈費工夫鍊藥須尋¶
　偃月鑪眞藥旣產須假眞火以鍊之所謂眞火者豈有他哉¶
　只是息息歸根一念不起一意不散以俟眞種之自化自育¶
　而已豈待渣滓之物一毫幇補與夫矯揉之功一毫費力哉¶
　故曰自有天然眞火候何須柴炭及吹噓此章𦂳接上章明¶
<pb:CK-KZ_JY180_01p050b>¶
　示產藥之候使學人知時而用火耳¶

前[弓*𤣥]之後後[弓*𤣥]前藥味平平氣象全採得歸來鑪內鍊鍊成温¶
養似烹鮮¶

　此章言大藥入鑪當加温養之功也上章但言鍊藥須尋偃¶
　月鑪孰知兩[弓*𤣥]之炁便是金丹大藥乎前[弓*𤣥]卽上[弓*𤣥]也後[弓*𤣥]¶
　卽下[弓*𤣥]也上[弓*𤣥]金半觔黑中有白下[弓*𤣥]水半觔白中有黑白¶
　者金精黑者水基但上[弓*𤣥]之光前黑而後白下[弓*𤣥]之光前白¶
　而後黑白處各得半輪此云前[弓*𤣥]後後[弓*𤣥]前蓋專取水中之¶
　金也兩箇半輪合成一輪氣象各得其平月斯圓藥斯產矣¶
　由是採歸偃月鑪中鍛鍊而温養之不敢躁急勿忘勿助綿¶
<pb:CK-KZ_JY180_01p051a>¶
　綿若存火候旣到大藥自然圓熟老子云治大國若烹小鮮¶
　其此之謂乎究竟何爲上下兩[弓*𤣥]身心是也以眞意和合身¶
　心打成一片便是鍛鍊工夫又於意中忘意便是温養工夫¶
　切莫添出支節此係產藥時養火之功當與下章卯酉沐浴¶
　同看¶

兎雞之月及其時刑德臨門藥象之到此金丹宜沐浴若還加¶
火必傾危¶

　此章言金丹沐浴之功也上章只説温養而沐浴已在其中¶
　此又發明卯酉二用刑德並會之義正見不可不沐浴以法¶
　象言之在一嵗爲二八兩月在一日爲卯酉二時大約是指¶
<pb:CK-KZ_JY180_01p051b>¶
　點沐浴之候切不可泥象執文卯屬兎酉屬雞木液旺在卯¶
　此時陽中陰半木中藏金生處帶殺是德中有刑矣金精旺¶
　在酉此時陰中陽半金中藏木殺處帶生是刑中有德矣兩¶
　[弓*𤣥]眞炁交會只在一時間此乃大藥入鑪金丹凝結之候也¶
　當將凝未凝之間刑德並臨生殺未定此時大有危險片時¶
　得藥則刑轉爲德頃刻喪失則德轉爲刑行功到此必須洗¶
　心滌慮放下萬緣一念不起一意不散如此沐浴大藥自然¶
　圓成倘或纎毫念起天眞便喪未免德轉爲刑而有傾危之¶
　患矣沐浴之法不過委志虛無而已其功只在一刻中所謂¶
　卯酉特虛比也此係金丹第一關鍵非聖師親授不知其妙¶
<pb:CK-KZ_JY180_01p052a>¶

歐冶親傳鑄劔方鏌鋣金水[酉*巳]柔剛鍊成便會知人意萬里誅¶
妖一電光¶

　此章言金丹慧劔之用也與上章沐浴工夫一時並用祖師¶
　到此忍俊不禁又𦊅出一奇峰卽世間有形之神劔喻丹道¶
　無形之慧劔蓋鑄劔之法必須金水淬厲而成結丹之功亦¶
　必由金水鍛鍊而得金水兩[弓*𤣥]眞炁一剛一柔合而成丹正¶
　猶神劔之有干將鏌鋣[酉*巳]而成寶兩[弓*𤣥]妙用必須眞師口授¶
　亦猶鑄劔神方之必傳自歐冶矣故曰歐冶親傳鑄劔方鏌¶
　鋣金水配柔剛兩[弓*𤣥]之炁旣妙合而凝又以坤鑪中眞火淬¶
　厲而鍛鍊之化成一炁是爲吹毛利劔又名慧劔此劔鋒不¶
<pb:CK-KZ_JY180_01p052b>¶
　不可觸觸之卽喪身失命妙在知人意三字意者中黃眞宰¶
　也意卽是劔劔卽是意近在目前遠卽萬里當大藥入鑪之¶
　時倘有陰魔來侵只索用慧劔劈頭一揮當下卽掃踪滅影¶
　矣故曰鍊成便會知人意萬里誅妖一電光上兩句言慧劔¶
　之體下兩句言慧劔之用非眞有慧劔之可用也仍是先天¶
　一點靈光耳亦非眞有妖之可誅也不過念起卽覺閒邪存¶
　誠之別名耳吕祖云吾有三劔説與世人一斷愛慾二斷煩¶
　惱三斷愚癡其卽此劔也夫¶

調和鉛汞要成丹大小無傷兩國全若問眞鉛何處是蟾光終¶
日照西川¶
<pb:CK-KZ_JY180_01p053a>¶

　此章直指眞鉛之爲丹基也金丹大藥只是眞鉛一味然必¶
　須兩[弓*𤣥]合體烹鍊而成離中眞陰爲汞恍惚中眞象也坎中¶
　眞陽爲鉛杳冥中至精也陽大而陰小似乎不均惟以眞意¶
　調和之庶幾兩[弓*𤣥]之炁各得其平金丹乃成故曰調和鉛汞¶
　要成丹大小無傷兩國全兩[弓*𤣥]合體方稱眞鉛與後天之凡¶
　鉛凡汞逈別蓋晦朔之交日月合璧會於黃道太陰水魄吸¶
　取太陽金精有金蟾之象到初三日一鈎現出金方是爲金¶
　蟾吐光而金丹大藥產矣故曰若問眞鉛何處是蟾光終日¶
　照西川川者水鄉西者金體水中之金是爲金丹終日照者¶
　卽赫赫金丹一日成也此與上數章同在一時蓋温養沐浴¶
<pb:CK-KZ_JY180_01p053b>¶
　旣到又得慧劔之用金丹之功始圓金丹圓而一陽復便可¶
　採取烹鍊以結大還丹矣¶

八月十五翫蟾輝正是金精壯盛時若到一陽來起復便堪進¶
火莫延遲¶

　此章言大藥將產之候急須採取也上章云蟾光終日照西¶
　川正指水中金而言此所謂金精也兩[弓*𤣥]並到合成一輪月¶
　乃圓而爲望八月建酉而金旺於酉正是金精旺極之時所¶
　以月到中秋光彩異常此喻坎離旣交水中之金赫然頓現¶
　而大藥將出鑪矣故曰八月十五翫蟾輝正是金精壯盛時¶
　水中金現謂之活子時此言金精壯盛活子時到矣純坤之¶
<pb:CK-KZ_JY180_01p054a>¶
　下一陽初復急須下手採取以作還丹之根基故曰若到一¶
　陽來起復便堪進火莫延遲此言大藥方產及時採取之作¶
　用也¶

一陽纔動作丹時鉛鼎温温照幌帷受炁之初容易吉抽添運¶
火卻防危¶

　此章申言採藥作丹之時宜防危慮險也水中生金一陽初¶
　動所謂金精壯盛之時卽身中活子時也此時藥苗新嫩急¶
　須採取而烹鍊之吕祖云温温鉛鼎光透簾幃正指此時而¶
　言故曰一陽纔動作丹時鉛鼎温温照幌幃學人到此當及¶
　時進火一升一降浮沉老嫩之間須索十分謹愼愼之則片¶
<pb:CK-KZ_JY180_01p054b>¶
　時得藥是爲受炁吉不愼則頃刻失喪是爲防成凶故曰受¶
　炁之初容易吉抽添運火卻防危抽添者抽鉛添汞採藥之¶
　作用也運火者上升下降鍊藥之火候也上章是候一陽初¶
　動而進火此章便説進火之作用前後相接如貫珠章章皆¶
　然讀者請著眼¶

日月三旬一遇逢以時易日法神功守城野戰知凶吉增得靈¶
砂滿鼎紅¶

　此章申言金丹入鼎妙用只在一時也天上太陰二十九日¶
　有奇而一周天乃與太陽相會是爲晦朔之交日月合璧而¶
　生明丹道之妙簇年歸月簇月歸日簇日歸時產藥之與採¶
<pb:CK-KZ_JY180_01p055a>¶
　取只在一時其神功妙用恰與造化合符故曰日月三旬始¶
　一逢以時易日法神功藥之將產也當虛以待之是爲守城¶
　藥之旣產也當動以應之是爲野戰此中火候不可一毫差¶
　錯卽入藥境所謂受炁吉防成凶也運火之際若能慮險防¶
　危避凶趨吉則大藥出坤鑪而升乾鼎養在黃庭光明洞達¶
　而圓滿矣故曰守城野戰知凶吉增得靈砂滿鼎紅此章又¶
　𦂳接上兩章言一陽初動而進火進火而能防危則大藥入¶
　鼎而神光煥發矣¶

𤣥珠有象逐陽生陽極陰消漸剝形十月霜飛丹始熟此時神¶
鬼亦須驚¶
<pb:CK-KZ_JY180_01p055b>¶

　此章言金丹脫胎之證驗也上章所云靈砂卽指金丹大藥¶
　而言乃先天一炁必須得諸虛極靜篤無思無爲中莊子所¶
　謂赤水𤣥珠得諸罔象也於是採之烹之鍊之養之守城野¶
　戰之功旣到剝盡羣陰露出一點乾元面目金丹從此脫去¶
　胞胎上升乾鼎而造化之始基立矣故有十月霜飛胎圓丹¶
　熟之象鬼者陰靈神者陽靈也元珠成象超出陰陽鬼神莫¶
　測其機烏得而不驚乎須知金丹脫胎與還丹脫胎逈別此¶
　章以金丹而言則陽極陰消而有十月脫胎之象以還丹而¶
　言則又當陰極陽生而爲一陽初動之時此處最要辨得分¶
　明尙有重安鑪鼎再造乾坤一段工夫在後不可不知也¶
<pb:CK-KZ_JY180_01p056a>¶

瑤池飮罷月澄輝跨箇金龍訪紫微從此眾仙相識後海田陵¶
谷任遷移¶

　此章申言金丹之可以立命也上章言十月脫胎明乎金丹¶
　大藥固巳出坤鑪而升乾鼎矣瑤池乃金母所居卽坤鑪之¶
　法象也紫微垣乃天中巍巍尊高處卽乾鼎之法象也金丹¶
　妙用無過先天一炁先天乍到之時絪緼交合如登瑤池而¶
　飮瓊漿故曰得之者長似醉金精旺而蟾光盈由是金丹大¶
　藥脫出坤鑪上升乾鼎地中一陽直透九天豈非瑤池飮罷¶
　月色澄輝跨金龍而訪紫微之象乎金丹升到天谷泥丸便¶
　是鬱羅蕭臺玉清聖境百節萬神到此無不聚會當下與大¶
<pb:CK-KZ_JY180_01p056b>¶
　羅仙眾覿面相識矣任他滄海成田桑田成海高岸爲谷深¶
　谷爲陵而我之元神永無起滅終不變遷方信太上所云谷¶
　神不死是眞實語上章言神鬼俱驚此章言眾仙並會方見¶
　金丹立命之功如此其神妙也¶

休施巧僞爲功力認取他家不死方壺內旋添延命酒鼎中收¶
取返魂漿¶

　此章括金丹全功以起還丹作用也上章言入瑤池飮瓊漿¶
　卽所謂不死方也然何謂他家性爲主我也內藥也命爲賓¶
　他也外藥也修鍊之士先了命而後了性須從外藥起手饒¶
　他爲主我反爲賓顚倒之妙篇中言之詳矣一切勞形按引¶
<pb:CK-KZ_JY180_01p057a>¶
　服氣飡霞總屬巧僞小術徒勞而無功惟有先天一炁從虛¶
　無中來者纔能不落形氣超生脫死故曰休施巧僞爲功力¶
　認取他家不死方當其大藥將產而採歸壺中也是謂歸根¶
　復命點旣枯之骨而命可延及其一陽起復而升入黃庭也¶
　是謂返本還原收已散之靈而魂可返矣故曰壺內旋添延¶
　命酒鼎中收取返魂漿主賓顚倒到此纔了得金丹作用而¶
　還丹之功從此起矣更有下劣旁門錯認他家二字流入採¶
　補其罪可勝誅哉¶

雪山一味好醍醐傾入東陽造化鑪若過崑崙西北去張騫始¶
得見麻姑¶
<pb:CK-KZ_JY180_01p057b>¶

　此章言金液還丹之作用也前章所云延命酒返魂漿俱是¶
　金丹大藥底證驗旣靈且妙矣然非猛火鍛鍊以成還丹則¶
　九轉之功未全還丹妙用究竟不離水中金故喻以一味醍¶
　醐湼槃經云雪山有大力白牛食肥膩草糞皆醍醐無青黃¶
　赤白黑色雪山喻金方白牛喻金性之純白一味醍醐乃先¶
　天一炁從虛無中來者卽水中金也金性不染不雜堅固圓¶
　成其初產自庚方旣而從西轉東升於乾位引入黃庭採取¶
　而烹鍊之豈非造化之大鑪冶乎一切延命酒返魂漿到此¶
　悉化作醍醐上味無二無別矣故曰雪山一味好醍醐傾入¶
　東陽造化鑪此尙帶金丹法象而言金丹大藥旣入在造化¶
<pb:CK-KZ_JY180_01p058a>¶
　鑪中候正子時一到運動河車聚火載金猛加鍛鍊升至崑¶
　崙頂上乾坤相見交而爲泰一點金液依然落在黃庭而聖¶
　胎始圓矣故曰若過崑崙西北去張騫始得見麻姑此乃大¶
　還丹之法象也張騫是男子窮河源者麻姑是仙姝張騫乘¶
　槎逆流直泝河源過崑崙山頂始見麻姑總是顚倒乾坤法¶
　象不必深求¶

坎電烹轟金水方火發崑崙陰與陽二物若還和合了自然丹¶
熟遍身香¶

　此章統言合內外二藥而成大還丹也金丹作用專取水中¶
　之金所謂先天一炁從虛無中來者坎電喻水中之火白紫¶
<pb:CK-KZ_JY180_01p058b>¶
　清云造化無聲水中火起妙在虛危穴金水方卽虛危穴也¶
　火烹雷轟自此而起只是採取一陽引歸乾鼎以結金丹耳¶
　以上俱説外藥直到正子時到一陽初動纔用猛火鍛鍊聚¶
　火載金直達崑崙峰頂從一陽之復升到六陽而爲乾從一¶
　陰之姤降到六陰而爲坤乾坤交姤罷一點落黃庭此卽內¶
　藥也內外兩種藥物到此合爲一體再加温養之功還丹旣¶
　熟自然通身透亮徧體生香剝羣陰而爲純陽點凡軀而爲¶
　聖胎矣此章言內外合一乃成金液還丹下章方言温養之¶
　功¶

要知鍊養還丹法自向家園下種栽不假吹噓并著力自然果¶
<pb:CK-KZ_JY180_01p059a>¶
熟結靈胎¶

　此章言還丹入鼎長養聖胎之功也乾坤交罷一點眞種已¶
　落在黃庭是爲大還丹矣猛鍛極鍊之後急須加温養工夫¶
　然温養之功別無巧妙只在自家方寸地上刻刻護持時時¶
　培植便是乳哺眞種底方法其功全在眞息必須優游自在¶
　勿忘勿助如龍養珠如雞抱卵此卽天然眞火也眞火赫赫¶
　長紅何假吹噓綿綿若存何須著力火力旣到純亦不已自¶
　然脫胎而神化矣此言温養還丹之功與上面鍛鍊相爲表¶
　裏者也¶

未鍊還丹須急鍊鍊了還須知止足若也持盈未已心不免一¶
<pb:CK-KZ_JY180_01p059b>¶
朝遭困辱¶

　此章言還丹旣得當守之以無爲也蓋有爲所以了命無爲¶
　所以了性還丹鍛鍊之功正所以了命也丹基一日未立命¶
　非我有故曰未鍊還丹須急鍊然工夫雖妙終落有作未返¶
　自然只可藉此爲渡河之筏旣到彼岸定須舍筏而見性矣¶
　故曰鍊了還須知止足若得丹之後依然向外馳求不肯休¶
　歇只管搬弄精魂在有作有爲上尋活計何異船到彼岸尙¶
　戀筏而不肯捨乎此不特性宗未徹永無解脫之期并其所¶
　得之命寶亦弗能享用矣故曰若也持盈未已心不免一朝¶
　遭困辱蓋還丹未得不知下德之有爲則落空還丹旣得不¶
<pb:CK-KZ_JY180_01p060a>¶
　知上德之無爲則又著相此了命之功所以必兼了性也¶

否泰纔經萬物盈屯䝉受卦秉生成此中得意須忘象若究羣¶
爻漫役情¶

　此章言火候之妙切不可泥象也以上數章俱説大還丹作¶
　用而火候在其中火候法象惟羲易足以印之先天之易取¶
　定位以立本後天之易取交感以致用故乾上坤下之卦取¶
　其不交而爲否坤上乾下之卦取其交而爲泰乾坤交姤以¶
　後正轉否爲泰之時也其間陽火陰符進退之序一刹那間¶
　周天數足諸卦諸爻無不統攝矣且乾坤之後便受以屯䝉¶
　序卦者良有深意蓋天地旣交則盈天地間一切萬物自然¶
<pb:CK-KZ_JY180_01p060b>¶
　莫不生成震以一陽動乎坎下象萬物之始生而爲朝屯艮¶
　以一陽止乎坎上象萬物之旣成而爲暮䝉一生一成卽一¶
　動一靜也還丹之妙亦無過一生一成其初採藥物於曲江¶
　之下聚火載之而上升於崑崙卽朝屯之象卽天根之所以¶
　生也其旣姤乾坤於天谷之上周天運之而凝結於丹鼎卽¶
　暮䝉之象卽月窟之所以成也至於三田聚寶則萬物盈滿¶
　之象亦在其中矣然丹道之用卦爻但取一動一靜互爲其¶
　根之機以寓進火退符之準貴在得其大意之所在耳若泥¶
　象執文役役于朝屯暮䝉一日兩卦之序何啻癡人説夢乎¶
　大約火候之妙全在得意忘象一句祖師於此特點破之¶
<pb:CK-KZ_JY180_01p061a>¶

卦中設法本儀刑得意忘言意自明舉世迷人惟泥象卻行卦¶
氣望飛升¶

　此章言得意忘象之爲眞火候也丹經中鼎鑪藥物龍虎鉛¶
　汞種種建立無非象也又何疑於火候乎故文不可執象不¶
　可泥卽如屯䝉否泰等法象如蟲禦木偶爾成文何處可執¶
　泥耶聖人立象之妙譬若以手指月月自在天決不在指頭¶
　上學人能得意而忘象得象而忘言則象中之意自將朗然¶
　洞徹倘或泥象執文役役於朝屯暮䝉一日兩卦如法行持¶
　便指望白日上升豈非大惑不解之迷人乎此章與上章略¶
　同¶
<pb:CK-KZ_JY180_01p061b>¶

天地盈虛自有時審能消息始知機由來庚甲申明令殺盡三¶
尸道可期¶

　此章申言卯酉周天之造化也火候之妙準乎造化造化氣¶
　機只是一陰一陽其中自有消息盈虛與時偕行之妙周天¶
　之大綱以南北爲經東西爲緯觀於先天方位圖乾南而坤¶
　北日東而月西則消息盈虛之機槪可見矣大約盈則必消¶
　消者殺機也虛則必息息者生機也陽虛於子盈於午一到¶
　卯中生機已不可遏陰虛於午盈於子一到酉中殺機已不¶
　可迴然生中有殺殺中亦有生生殺一時並到此中消息之¶
　機不可不知也故曰天地盈虛自有時審能消息始知機還¶
<pb:CK-KZ_JY180_01p062a>¶
　丹之妙其周天火候同乎造化陰極生陽六陽從地而升於¶
　子陽極生陰六陰從天而降於午此南北之經也有南北之¶
　經自然有東西之緯蓋人身中一日一月人人具足日東月¶
　西便分出甲木庚金金木間隔則水火之功尙未全故當乾¶
　坤大交後運行周天火候之時急須用斗柄之機斡旋身中¶
　日月若璇璣之升降循環不已從下到上從左到右轉而又¶
　轉戰退羣陰使陰氣漸消漸虛陽氣漸長漸盈自然元精化¶
　元氣元炁化元神元神還太虛身中之三尸自消九蟲自滅¶
　此乃轉殺機爲生機而歸根復命之道得矣故曰由來庚甲¶
　申明令殺盡三尸道可期三尸乃人身中尸蟲一名三彭相¶
<pb:CK-KZ_JY180_01p062b>¶
　傳以庚申日上詣天曹訴人罪過奪命減算修眞之士能七¶
　守庚申三尸自滅然總不若鍊還丹之直截也卯酉之正令¶
　一行則陰盡陽純三尸不守而自滅矣¶

四象會時𤣥體就五行全處紫光明脫胎入口通神聖無限神¶
龍盡失驚¶

　此章言還丹脫胎之證驗也其初四象會於中黃金丹始結¶
　𤣥珠已成象矣再加聚火載金之功逆上乾宫烹之鍊之又¶
　從而温養乳哺之剝盡羣陰露出乾元面目直到鑛盡金純¶
　烟消火滅方成一粒龍虎還丹五炁俱朝於上田三花皆聚¶
　於乾頂浩氣塞乎天地慧光徧照大千豈非四象會而𤣥體¶
<pb:CK-KZ_JY180_01p063a>¶
　就五行全而紫光明之象乎斯時也重立性命再造乾坤變¶
　種性爲眞性轉識神爲元神自造自化不由天地矣更須忘¶
　物忘形積功累行時時長養聖胎直到瓜熟蒂落底時候靈¶
　丹應時脫落吞入口中倐然雲騰雨施雷轟電掣片晌之間¶
　消盡一身陰滓立地轉凡成聖而爲鬼神所震驚天龍所呵¶
　護矣豈非通靈入聖而神龍失驚之象乎此處獨言入口故¶
　知是還丹脫胎之象與前面金丹脫胎逈然不同大約此書¶
　已經再三校正其工夫極有次第首言大道源委次言藥物¶
　鑪鼎次言坎離交而成金丹有採取温養之功究言乾坤交¶
　而成還丹有鍛鍊乳哺之功一步步鞭到此纔説脫胎神化¶
<pb:CK-KZ_JY180_01p063b>¶
　底證驗先後次第秩然不亂讀者幸細辨之¶

藥逢氣類方成象道在虛無合自然一粒靈丹吞入腹始知我¶
命不由天¶

　此章言還丹之妙用可以造命也蓋還丹之功始於有作終¶
　則無爲有作所以了命無爲所以了性其初必取眞陰眞陽¶
　同類相感方成大藥到得𤣥珠成象太乙歸眞乃返虛無而¶
　證至道矣蓋道自虛無生一炁一而二二而三遂至順流不¶
　窮今者攢五簇四會三歸二而復返於一炁豈非自然之道¶
　乎此以了命而兼了性也鍊之又鍊靈丹從崑崙頂上應時¶
　脫落吞入口中從此宇宙在手造化生身我命在我生死總¶
<pb:CK-KZ_JY180_01p064a>¶
　不由上天矣此章𦂳接上章脫胎入口來確是還丹證驗入¶
　口入腹雖分兩象實無二義須知口非飮食之口腹非臍腹¶
　之腹遇眞師者自知之¶

大道修之有易難也知由我亦由天若非積行施陰德動有羣¶
魔作障緣¶

　此章言體道之士當修德以格天也靈丹入腹命由我而不¶
　由天信矣然此特爲了手者言耳若夫下手之時有易有難¶
　未可槪論大約以眞實心承當則易以巧僞心襲取則難一¶
　心眞實纔能上達乎天若稍涉巧僞卽便隔絶天心自取魔¶
　障故造命之工夫雖由乎我而出世之機緣實由乎天此决¶
<pb:CK-KZ_JY180_01p064b>¶
　言陰德之不可不積也行善而不求人知謂之陰德一切方¶
　便濟人慈悲及物之事若太上感應篇所載者學道之士定¶
　當刻刻行持行持之際又當心安意肯無所爲而爲之切不¶
　可夾帶一毫計功謀利徼求福報底念頭倘或一念夾雜便¶
　違心逆天墮落魔眷屬中而障卻大道因緣矣蓋世間魔障¶
　一切皆從心造一心積德自然足以格天辦道其機括仍由¶
　我不由天也然則造命之學不特在了手後卽在下手時矣¶
　發心擔荷大道者尤當三復此章¶

了了心猿方寸機三千功行與天齊自然有鼎烹龍虎何必擔¶
家戀子妻¶
<pb:CK-KZ_JY180_01p065a>¶

　此章言了心之究竟處也上章言大道必由功行學道之士¶
　定當積功累行上合天心行須八百功必三千似乎累世莫¶
　殫畢生莫究矣不知八百三千一切惟心所造倘能一念回¶
　機全身放下方寸中空空洞洞自然一了都了三千之功八¶
　百之行當下立地圓滿而與太虛天體同其廣大高明矣故¶
　曰了了心猿方寸機三千功行與天齊此卽眞空而該妙有¶
　者也學者旣悟空體又須功行齊修若一向空腹高心撥無¶
　因果自以爲無修無證最上一乘法門便是莽莽蕩蕩招殃¶
　禍矣高上之士一朝頓徹且把這箇撥置一邉仍舊去安鑪¶
　立鼎採取藥物行持火候鍊成龍虎大丹空不礙有其妙如¶
<pb:CK-KZ_JY180_01p065b>¶
　是旣知空不礙有卽知有不礙空到此地位根塵識想一切¶
　消落大地山河俱同幻影此身尙非我有何有於家又何有¶
　於田園妻子種種身外之物世間凡夫苦死守着田園戀著¶
　妻子一息尙存不肯放下豈知凡夫最貪著處卽道人大解¶
　脫處乎此處本自然而然不假排遣故曰自然有鼎烹龍虎¶
　何必擔家戀子妻此卽妙有而該眞空者也到此方知有作¶
　無爲如火合火盡性至命如空合空求其合一相且不可得¶
　何况分而二之乎此係祖師末後全提之句舊解多失其意¶
　特爲拈出以吿同志¶

始於有作人難見及至無爲眾始知但識無爲爲要妙誰知有¶
<pb:CK-KZ_JY180_01p066a>¶
作是根基¶

　此章結言金丹大道當從有而入無也上章已拈提空有不¶
　二宗旨此遂直截指出以爲通篇結尾世人但知有爲所以¶
　了命無爲所以了性不知其中自有緩急先後之序有爲之¶
　功在乎結丹一切採取鍛鍊作用必須乘時而應機此其絶¶
　利一源三返晝夜之功用止可冷暖自知而已人豈得而見¶
　之乎及乎功深力到百骸理而萬化安身心一如歸根復命¶
　坐收清淨無爲之效到此則美在其中光輝發越人皆得而¶
　知之矣故曰始於有作無人見及至無爲眾始知此言不落¶
　有爲方見了手之妙破世人執有之常見也到得無爲地位¶
<pb:CK-KZ_JY180_01p066b>¶
　形神俱妙與道合眞自覺覺他廣宣妙法誰不望而心折皈¶
　命投誠孰知其初結侣入圜死心鍛鍊纔得建立丹基有爲¶
　之功若是其專且久乎故曰但識無爲爲要妙誰知有作是¶
　根基此言不墮無爲方成起手之功破世人執無之斷見也¶
　蓋有作是了命邉事無爲乃了性邉事學道者偏於有作則¶
　著幻相偏於無爲則落頑空一部悟眞篇中斷常俱遣割截¶
　兩頭句句全提向上總是要人身心一如有無不二親證無¶
　上至眞妙覺之道耳到此乃雙掃雙建以結之是通部一大¶
　關鍵也¶

修行混俗且和光圓卽圓兮方卽方晦顯逆從人莫測教人怎¶
<pb:CK-KZ_JY180_01p067a>¶
得見行藏¶

　此章言俗不礙道乃出格之妙用也道德經云和其德同其¶
　塵此兩言頗難體會蓋有道而不見其道有德而不見其德¶
　是爲和光自此與世間愚夫愚婦一般面目一樣舉動入淨¶
　入垢無所不可是爲同塵混俗卽同塵之別名也大修行人¶
　直到了手後一塵不沾六通具足正好隨願度人多方利物¶
　卽或垂手入㕓游戲三昧無所不可以言乎行止則或圓而¶
　或方以言乎蹤跡則或顯而或晦以言乎機用則或順而或¶
　逆天地鬼神且莫測其行藏而况於人乎由是可以出世可¶
　以入世可以遯世可以經世潛見惕躍總由乎心仕止久速¶
<pb:CK-KZ_JY180_01p067b>¶
　各當其可有如獅子之迷踪神龍之變化淵乎妙哉所以文¶
　王係乾爻至用九而垂無首之象夫子見太上于柱下而發¶
　猶龍之嗟嗚呼至矣¶

** 　　五言四韻一首(以象太乙之奇)¶

女子著青衣郎君披素練見之不可用用之不可見恍惚裏相¶
逢杳冥中有變一霎火熖飛眞人自出現¶

　此章統論金丹妙用乃八十章之總結也金丹作用不過取¶
　金木兩[弓*𤣥]之氣合成震木雖屬長男然從離火中出女子之¶
　象也且天三生木而地以八數包之似乎男人女粧故曰女¶
　子著青衣兌金雖屬少女然從坎水中生郎君之象也且地¶
<pb:CK-KZ_JY180_01p068a>¶
　四生金而天以九數包之似乎女人男扮故曰郎君披素練¶
　夫此兩[弓*𤣥]之炁產於後天孕在先天當其形質未兆之時便¶
　可取而用之及乎形質旣萌已落後天陰炁纔有可見便不¶
　可用矣故曰見之不可用用之不可見大藥將產未產之際¶
　機欲動而未離乎靜陽方生而未離乎陰以其寂然不動强¶
　名杳㝠以其感而遂通强名恍惚恍惚裏相逢動不離靜杳¶
　㝠中有變靜極生動所謂一動一靜之間天地人之至妙至¶
　妙者也此時運火之功洗心沐浴只在霎時間而金丹眞種¶
　得矣豈非一霎火熖飛眞人自出現乎此一段是金丹工夫¶
　再加向上之工則脫胎神化自然變現無方超出輪迴而與¶
<pb:CK-KZ_JY180_01p068b>¶
　三清太上同其法身矣祖師末了作此以結束八十章蓋由¶
　博歸約返乎太乙之眞也¶

　此篇又不難於注而難於序向來顚倒錯亂者一切秩然成¶
　章渾然無縫雖天孫雲錦何以加茲至如注中宗旨字字金¶
　針只許同心默契冷煖自知耳(中卷總評)¶
¶	
<pb:CK-KZ_JY180_01p069a>¶
@fw1重刋道藏輯要¶

* 　悟眞篇卷之下¶
紫陽眞人張伯端著¶
　　　　　　　　　　　　　雲陽道人朱元育闡幽¶

** 　　西江月(西者金之方江者水之體月者藥之用一十二首以周嵗律)¶

內藥還同外藥內通外亦須通丹頭和合類相同温養兩般作¶
用　內有天然眞火鑪中赫赫長紅外鑪增減要勤功妙絶無¶
功眞種¶

　此章總括內外二藥乃盡性至命之全功也大道本無內外¶
　一到金丹作用便分出內外二藥其中有體有用有賓有主¶
<pb:CK-KZ_JY180_01p069b>¶
　然古今知之者希祖師大發慈悲不妨爲學人旁通一線通¶
　部悟眞篇無非指點內外二藥到此纔明明點破耳內藥屬¶
　先天外藥卻須從後天返先天蓋無修無證天然具足者謂¶
　之內藥有作有爲返本還源者謂之外藥內藥了性體具中¶
　黃卽元神而攝精炁者也外藥了命用寄坎離卽身心而合¶
　眞意者也元神本來寂然不動感而遂通寂不離感感不離¶
　寂內外之體同矣當其寂也一念不生似乎無爲及其感也¶
　六根互用又不礙有爲內外之用通矣故曰內藥還同外藥¶
　內通外亦須通先天一點靈光圓陀陀地便是大藥丹頭高¶
　上之士識此丹頭只消眞意不散元神內凝身心兩家自然¶
<pb:CK-KZ_JY180_01p070a>¶
　和合而交感矣此卽內以兼外從源而達流者也中下之流¶
　未易及此必須鍊已立基築完城郭處于中以制其外制于¶
　外以養其內先要和合身心元神纔凝此卽外以全內從流¶
　而遡源者也兩家作用殊途而同歸故曰丹頭和合類相同¶
　温養兩般作用藥物旣分內外兩種則鑪鼎亦分內外兩處¶
　而火候亦當分內外兩用大抵內鑪耑在中黃外鑪兼攝六¶
　根內火候耑主無爲外火候兼于有作學道之士須令元神¶
　坐鎭中黃常應常靜自然眞息綿綿用之不勤與元神相依¶
　相抱一似鑪中火種晝夜不斷故曰內有天然眞火鑪中赫¶
　赫長紅中黃便是內鑪元神便是內藥眞息綿綿便是內火¶
<pb:CK-KZ_JY180_01p070b>¶
　候此卽本體爲工夫不增不減者也乃先天也然後天有增¶
　有減之功用卽從此而出凡人泄漏眞性多在六根門頭故¶
　二六時中必須回光返照時時收拾身心其功可不勤乎爲¶
　學日益故曰增爲道日損故曰減在工夫須當增之又增在¶
　本體則當減之又減卽增卽減直到無可增減處自然元精¶
　化元炁元炁化元神元神還太虛而無功眞種出矣蓋有增¶
　有減尙屬功夫邊事直到無增無減纔是無功之功無上至¶
　眞妙道有增有減底工夫恰好合著無增無減底本體此內¶
　外二藥體相同而用相通者也故曰外鑪增減要勤功妙絶¶
　無功眞種蓋內鑪係中黃神室元神不動卽內藥作用也天¶
<pb:CK-KZ_JY180_01p071a>¶
　然眞火內火候也體也主也了性者也外鑪係坎離二用和¶
　合身心卽外藥作用也增減勤功外火候也用也賓也了命¶
　者也內外二藥打成一片體用同源賓主交參性命全修以¶
　至形神俱妙所謂合內外之道而一以貫之者也¶

此藥至神至聖憂君分薄難消調和鉛汞不終朝早覩𤣥珠形¶
兆　志士若能修鍊何妨在巿居朝工夫容易藥非遙説破令¶
人失笑¶

　此章言大藥至簡至易卽內以攝外者也上章言內外相同¶
　纔稱金丹大藥然有辨焉外藥後天之功也出聖入神必假¶
　作用內藥先天之體也卽凡卽聖一切圓成但恐信根淺薄¶
<pb:CK-KZ_JY180_01p071b>¶
　自家承當不過消受不起耳大藥之用無過眞鉛眞汞身心¶
　是也身心未易相合須得眞意以調和之眞意之不動處卽¶
　先天元神也元神旣復身心自然打成一片而𤣥珠成象矣¶
　到此卽神聖功用當下立證曾不終朝所謂赫赫金丹一日¶
　成者也奈何世人多信不及往往勞形苦已離妻入山以爲¶
　修鍊殊不知修鍊之功全在心地但使心地潔淨圓明一切¶
　不染不昧雖處市朝何異深山窮谷所謂大隱居㕓市是眞¶
　修鍊矣蓋身心兩字便是大藥先天一點元神便是大藥底¶
　丹頭這個丹頭人人具足只因未遇眞師點破日用不知不¶
　信大藥至邇工夫至易而求諸遠且難者遂至當面蹉過甘¶
<pb:CK-KZ_JY180_01p072a>¶
　作凡夫一旦點破方知卽此人人具足者便是金丹大藥卽¶
　此日用不知者便是天然眞火卽此甘作凡夫者便可出神¶
　入聖圓通無礙有不啞然失笑者乎老子所謂不笑不足以¶
　爲道也此章言卽內藥以攝外藥直證無爲了性而命在其¶
　中所謂修上一關蓋下二關者也¶

白虎首經至寶華池神水眞金故知上善利源深不比尋常藥¶
品　若要修成九轉先須鍊己持心依時採取定浮沉進火須¶
防危甚¶

　此章言大藥必假作爲卽外以全內者也蓋內藥無爲所以¶
　了性外藥有爲所以了命了性者卽一以該兩其機關至簡¶
<pb:CK-KZ_JY180_01p072b>¶
　至易了命者卽兩以還一其作用極𤣥極微金丹作用須從¶
　和合四象起手四象者何地四生金其象爲白虎中藏天一¶
　眞水是名首經而爲至陽之寶故曰白虎首經至寶天三生¶
　木其象爲華池中藏地二眞火是名神水而爲至眞之金故¶
　曰華池神水眞金金木水火分之名雖有四合之只是坎離¶
　二物二物逆轉便合成先天一炁先天一炁從虛無中來源¶
　潔流清絶無纎塵夾襍參同契所謂上善若水清而無瑕是¶
　也故曰故知上善利源深不比尋常藥品離中一陰屬己土¶
　己之象也人心惟危法當鍊而消之坎中一陽屬戊土心之¶
　象也道心惟微法當保而持之鍊巳持心工夫久久純熟到¶
<pb:CK-KZ_JY180_01p073a>¶
　得虛極靜篤大藥方生卽此一時便全九轉之功矣故曰若¶
　要修成九轉先須鍊己持心大藥一生必須採取採取之候¶
　在坎離乍交一陽初動之時潭底日紅沉之象也息念以守¶
　之當虛己以待時黃芽出土浮之象也用意以採之當乘時¶
　而進火此中消息冷暖自知而已候未到而遽採是謂先時¶
　候已到而不應是謂不及時先時則藥太嫩不及時則藥太¶
　老毫髮差遲便不作丹而可危矣故曰依時採取定浮沉進¶
　火須防危甚此章言外藥作用從有作以反無爲了命而性¶
　在其中所謂從下二關透上一關者也¶

　此章浮沉二字與上卷不同上卷指坎離交會時説此處卻¶
<pb:CK-KZ_JY180_01p073b>¶
　説採藥進火底時候當細辨之¶

七返朱砂返本九還金液還眞休將寅子數坤申但看五行成¶
準　本是水銀一味周流厯徧諸辰陰陽數足自通神出入不¶
離𤣥牝¶

　此章言大藥返還之妙合內外而言之也蓋內藥之體在谷¶
　神不離𤣥牝外藥之用在二物須要返還然七返九還顚倒¶
　逆用之妙豈易知哉何謂七返九還其法象出自河圖天一¶
　生水地六成之坎屬水而數得七已含火象其中一點實處¶
　本是乾家太陽眞火火結爲砂豈非朱砂之象乎地二生火¶
　天七成之離屬火而數得九已含金象其中一點虛處本是¶
<pb:CK-KZ_JY180_01p074a>¶
　坤家太陰眞水金化爲水豈非金液之象乎學道之士必須¶
　取離中這點眞陰還于坎宫而成坤便取坎中這點眞陽返¶
　于離宫而成乾是謂返本還源而先天之體復矣故曰七返¶
　朱砂返本九還金液還眞其初以北方之水返爲南方之火¶
　旣而以南方之火還爲西方之金以火鍊金是名金丹鍊成¶
　純乾是名金仙彼河圖之翻作洛書金火互換先天之轉爲¶
　後天離居乾位皆此意也世人不知造化之妙遂以自寅順¶
　數到申爲七返自申逆數到子爲九還可發一笑豈知水火¶
　一生一成乃五行自然之準則乎故曰休將寅子數坤申但¶
　看五行成準以二物對説雖分屬坎離其實眞鉛大藥一味¶
<pb:CK-KZ_JY180_01p074b>¶
　而已究其根源只以坎中一陽作主蓋天一眞水從中而出¶
　爲性命之根源包羅萬化具足五行其初一變爲鉛在北方¶
　坎宫爲亥子水此眞鉛之本身也及乎二變爲砂在南方離¶
　宫爲巳午火三變爲汞在東方震位爲寅卯木四變爲銀在¶
　西方兌位爲申酉金五變爲土在中黃坤宫爲辰戍丑未四¶
　土故曰本是水銀一味周流遍厯諸辰此言其順流而出者¶
　也逆而轉之只此眞陰眞陽便是七返九還之功到得九轉¶
　功成胎圓炁足適合造化九九八十一之陽數自然脫胎而¶
　入神化卽老子所謂谷神不死者也然谷神不死須從𤣥牝¶
　立基其初一分爲二從谷神分出𤣥牝自內而出外卽一味¶
<pb:CK-KZ_JY180_01p075a>¶
　之流徧諸辰者也其旣二轉爲一從𤣥牝合成谷神自外而¶
　入內卽二物之返本還眞者也故曰陰陽數足自通神出入¶
　不離𤣥牝首章全提內外二藥是總綱次章言至神至聖之¶
　功卽內以統外也三章言鍊已持心之要卽外以還內也此¶
　章遂言返還之妙歸本谷神乃合內外而言之也¶

牛女情緣道本龜蛇類秉天然蟾烏遇朔合嬋娟二炁相資運¶
轉　總是乾坤妙用誰人達此眞詮陰陽否隔卽成愆怎得天¶
長地遠¶

　此章言二物妙用不宜間隔也上章言七返九還不離𤣥牝¶
　則坎離之不可不交明矣卽以物情徵之牛女天上雙星也¶
<pb:CK-KZ_JY180_01p075b>¶
　必假鵲橋之會龜蛇地中兩物也合成𤣥武之形至于日中¶
　之烏月中之兔必至晦朔交會乃萌滋元炁而生明總是陰¶
　陽二炁相資運轉順去生人生物者逆之則成丹蓋乾父坤¶
　母資始資生之妙用卽坎男離女反本還原之眞詮世人獨¶
　修一物未免落在孤陰寡陽邊由是火水未濟天地不交而¶
　成否隔之愆卽不能與天地同其功用豈能與天地同其長¶
　久乎此言了性者必須立命纔合返還妙用獨修一物便非¶
　大道有等旁門因陰陽否隔字面流入彼家房術誑惑愚夫¶
　則又罪不容誅矣¶

若要眞鉛留汞親中不離家臣木金間隔會無因須用媒人勾¶
<pb:CK-KZ_JY180_01p076a>¶
引　木性愛金順義金情戀木慈仁相吞相㗖卻相親始覺男¶
兒有孕¶

　此章言坎離始交金丹之法象也上章言陰陽否隔卽金木¶
　間隔之象其所以間隔者由介紹之無其人未得眞土調和¶
　耳水中生金是名眞鉛火中生木是名眞汞汞性輕浮極易¶
　飛走惟眞鉛足以留之卽所謂金鼎欲留朱裏汞玉池先下¶
　水中銀也然非眞土坐鎭中宫豈能調和兩家之情性乎故¶
　欲眞鉛之留汞非親近家臣不可欲木金之不隔非媒人勾¶
　引不能家臣媒人皆指眞土卽所謂黃婆也蓋金情至剛木¶
　性至柔金能尅木兩不相得金木旣未肯相順鉛汞遂未肯¶
<pb:CK-KZ_JY180_01p076b>¶
　相留惟得眞土和合則木性不畏金之剛而轉愛其順義金¶
　情不嫌木之柔而轉戀其慈仁由此眞虎眞龍相呑相㗖轉¶
　更相親身心打成一片而元神出其中矣聖胎圓而眞人現¶
　豈非男兒有孕者乎此言三家相見以成金丹之法象也¶

二八誰家姹女九三何處郎君自稱木液與金精遇土方成三¶
性　更假丁公鍛鍊夫妻始結歡情河車不敢暫留停運入崑¶
崙峰頂¶

　此章言鍛鍊交媾還丹之作用也前章言坎離交而大藥孕¶
　金丹之基立矣猶未及鍛鍊之火候也故卽以三家相見者¶
　申言之二八姹女卽木液也九三郎君卽金精也其初兩物¶
<pb:CK-KZ_JY180_01p077a>¶
　間隔無由相通一遇中黃眞土遂勾引而攝合之所謂追二¶
　炁于黃道會三性於元宫是也勾引雖仗黃婆調停全憑眞¶
　火丁公者文火也金木交并之時須用文火温養之兩家情¶
　性自然和合歡好大藥產矣大藥旣產活子時到必須採取¶
　眞鉛送歸土釜仍以文火温養之此申言金丹作用也温養¶
　旣足正子時到亟須駕動河車從尾閭起火透夾脊過玉枕¶
　運到崑崙頂上用武火猛烹極鍊乾坤交姤罷一點落黃庭¶
　大藥始入鼎而凝結矣此乃言金液還丹之作用也丹旣入¶
　鼎再加乳哺温養工夫久久純熟至於聖胎圓而眞人現九¶
　轉之功於是乎畢¶
<pb:CK-KZ_JY180_01p077b>¶

天地纔經否泰朝昏好識屯䝉輻來凑轂水朝宗妙在抽添運¶
用　得一萬般事畢休分南北西東損之又損愼前功命寶不¶
宜輕弄¶

　此章言還丹之功從有以入無也上章言河車運火直上崑¶
　崙則乾坤旣已大交向之乾上坤下而爲否者今坤上乾下¶
　而翻爲泰矣然火候之進退不可不謹陽動而進火爲朝屯¶
　之象也陰靜而退火爲昏䝉之象也舉兩卦而六十卦反對¶
　之象一進一退悉在其中矣故曰天地纔經否泰朝昏好識¶
　屯䝉乾坤交姤罷一點落在黃庭先天眞種旣已入鼎後天¶
　周身之氣自來歸命有若三十輻之共凑一轂百川眾流之¶
<pb:CK-KZ_JY180_01p078a>¶
　朝宗大海但須時時抽鉛添汞鍊盡陰氣以還純乾運用之¶
　妙存乎火候耳故曰輻來凑轂水朝宗妙在抽添運用前此¶
　金木間隔火水未濟東西南北各居一方到此混而爲一元¶
　神坐鎭中黃超然獨尊東西南北渾然總是一家得一而萬¶
　事畢矣故曰得一萬般皆畢休分南北西東功用到此只求¶
　日減不求日增只消抱一守中常應常靜從有作以入無爲¶
　卽太上所謂損之又損以至於無也蓋從前有作之功都緣¶
　立命命寶旣立便當了徹性宗直證無上妙覺倘只管戀著¶
　命寶搬弄精魂便落在有爲法中譬如登岸之時猶然戀筏¶
　而不肯舍縱使夀同天地一愚夫耳故曰損之又損愼前功¶
<pb:CK-KZ_JY180_01p078b>¶
　命寶不宜輕弄此首要學人直下了性乃祖師末後全提句¶
　也¶

冬至一陽來復三旬增一陽爻月中復卦朔晨超望罷乾終姤¶
兆　日又別爲寒暑陽生復起中宵午時姤罷一陰朝鍊藥須¶
知昏曉¶

　此章言攢簇周天乃火候之法象也大丹之功全仗火候火¶
　候之秘不可以言宣先聖不得已寓之易象此復姤之所以¶
　爲天根月窟也復姤之妙又不可以言宣姑以年月日時寓¶
　其法象大約只是陽動陰靜兩端而已以一年計之十一月¶
　冬至一陽初動爲復每月增一陽爻十二月二陽臨正月三¶
<pb:CK-KZ_JY180_01p079a>¶
　陽泰二月四陽大壯三月五陽夬直到四月六陽成乾陽極¶
　而陰生矣五月一陰初靜爲姤每月增一陰爻六月二陰遯¶
　七月三陰否八月四陰觀九月五陰剝直到十月六陰成坤¶
　陰極而陽又生矣此言一年之火候也古聖恐世人著在年¶
　上乃移一年之火候于一月以月朔當復卦一陽初生上[弓*𤣥]¶
　適當二陽之兌至望而成乾三陽足矣月望當姤卦一陰始¶
　生下[弓*𤣥]適當二陰之艮至晦而成坤三陰足矣此言一月之¶
　火候也又恐世人著在月上乃移一月之火候於一日以子¶
　時一陽當復卦到已而爲六陽之乾午時一陰當姤卦到亥¶
　而爲六陰之坤一日之中已具足一月之晦朔并一年之寒¶
<pb:CK-KZ_JY180_01p079b>¶
　暑大約取陽動陰靜而金丹之火候視此以爲進退而已一¶
　陽初動朝晨之象卽年中之冬至月中之朔日也當準之而¶
　進陽火一陰初靜黃昏之象卽年中之夏至月中之望日也¶
　當準之而退陰符簇年歸月簇月歸日簇日歸時只在一時¶
　動靜中自分昏曉而已故總收之曰鍊藥須知昏曉絶句中¶
　一時辰內管丹成卽此意也孰知一時又簇在一刻哉又孰¶
　知時本無時刻本無刻哉噫此眞火本無候至妙至妙之機¶
　關也¶

不辨五行四象那分砂汞鉛銀修丹火候未曾聞早便稱呼大¶
隱　靡肯自思已錯更將錯路教人誤他永劫在迷津似恁欺¶
<pb:CK-KZ_JY180_01p080a>¶
心怎忍¶

　此章言盲師不識金丹之妙自誤以誤人也金丹法象原本¶
　河圖蓋河圖以一中統攝四方水火木金分列四方是爲四¶
　象四象會于中五眞土是爲五行造化之妙一落到當人身¶
　上人人具足個個圓成只此造化順之則生人生物逆之則¶
　成佛成仙天機難泄古人不得已著爲丹經近取諸身喻爲¶
　夫婦男女遠取諸物喻爲砂汞銀鉛總之皆法象也至于眞¶
　藥眞火之骨髓萬劫一傳非得眞師面授逈無入處世間有¶
　等愚夫不經師承猖狂妄行闖入旁蹊曲徑一切杜撰不知¶
　何者爲五行何者爲四象何者爲砂汞銀鉛此輩尙未識藥¶
<pb:CK-KZ_JY180_01p080b>¶
　物之面目况火候乎然旁門中有數等最下者誤執砂汞銀¶
　鉛爲點金之術錯認夫婦男女爲御女之方高者不過搬弄¶
　身中精氣最高者亦不過見到澄澄湛湛底識性內守幽閒¶
　獨修一物而已堪笑此輩自己盲修瞎鍊不肯認錯乃空腹¶
　高心妄稱大隱一日弟子未做便去好爲人師教者以盲引¶
　盲學者將錯就錯引出一班瞎弟子謗毁正道指斥眞師無¶
　所不至此輩不遇明眼人點破生生劫劫永墮迷津自誤誤¶
　人一至于此其罪可勝誅[耳*卩]祖師剖泄金丹大道到此特爲¶
　天下後世杜撰盲師痛下棒喝太煞慈悲矣¶

雄裏內含雌質眞陰卻抱陽精兩般和合藥方成點化魂靈魄¶
<pb:CK-KZ_JY180_01p081a>¶
聖　信道金丹一粒蛇呑立變龍形雞餐乃亦化鸞鵬飛入眞¶
陽聖境¶

　此章言金丹大道能超凡入聖也金丹之要只在坎離二物¶
　故不厭諄復言之離本太陽眞火陽中含陰外實內虛心之¶
　象也坎本太陰眞水陰中包陽外虛內實身之象也火中生¶
　木是爲陽魂水中生金是爲陰魄金木者水火之交也所以¶
　魂魄卽寄于身心心非肉團之心乃先天凝聚之元精也身¶
　非四大假合之身乃先天流行之元炁也身心妙合便是先¶
　天元神但一落後天形氣中身界根塵役役于外心緣諸識¶
　憧憧于中逐妄迷眞遂至魂魄相離流浪生死長沉苦海學¶
<pb:CK-KZ_JY180_01p081b>¶
　道之士當以眞意爲媒和合身心身心一如寂然不動金丹¶
　大藥纔得圓成陽魂陰魄到此一齊點化合爲元神而至靈¶
　至聖矣得此眞種倐忽之間便能轉形色爲天性點凡胎作¶
　聖胎一切自身中眾生到此立地超脫不生不滅湛然長存¶
　只此金丹一粒蛇吞之而變神龍雞餐之而化鸞鳳自然飛¶
　入眞陽聖境矣眞陽聖境者乃玉清上清太清三境無極無¶
　上大羅天宫也究竟三境豈別有哉卽本來元精元氣元神¶
　會三爲一者也蛇變龍雞變鳳總是轉凡成聖底法象切莫¶
　向癡人前説夢親證道妙者自當知之¶

德行修逾八百陰功積滿三千均齊物我與親𡨚始合神仙本¶
<pb:CK-KZ_JY180_01p082a>¶
願　虎兕刀兵不害無常火宅難牽寶符降後去朝天穩駕鸞¶
輿鳳輦¶

　此章言學道之士當修德以凝道也道與德如形之與影寸¶
　步不可離所以子思子云苟不至德至道不凝焉又如周易¶
　乾坤兩卦乾屬道坤屬德若非君子之厚德載物豈遽能如¶
　聖人乘六龍以御天哉學道之士願力第一要廣大必先度¶
　盡一切眾生然後圓滿正覺行修八百功積三千皆願力中¶
　事也金剛般若云是法平等無有高下世人但知天地至廣¶
　至大一切蠢動含靈之物至微至細孰知天地本來與我同¶
　根誰是勝我者一切蠢動含靈之物本來與我同體又誰是¶
<pb:CK-KZ_JY180_01p082b>¶
　不如我者究竟到此何物何我何親何𡨚管教均平齊一無¶
　高無下始合神仙度生之本願矣功行到頭道與德而並隆¶
　形與神而俱妙自然虎兕不能傷刀兵不能害無常倐忽我¶
　則以谷神爲大年火宅燔燒我則以露地爲安宅不生不滅¶
　是眞寶符常清常靜是眞天堂脫卻羊鹿小乘便是龍車鳳¶
　輦本來如是尊矣貴矣豈別有寶符之可降上天之可朝瓊¶
　輿鳳輦之可穩駕哉雖然爲上根言只是道德尊貴一句足¶
　矣但中人以下往往信不及祖師恐學道人流入斷見姑現¶
　寶几珍御身而爲説法耳¶

** 　　又一首(以象閏月)¶
<pb:CK-KZ_JY180_01p083a>¶

丹是色身至寶鍊成變化無窮更能性上究眞宗决了無生妙¶
用　不待他生後世現前獲佛神通自從龍女著斯功爾後誰¶
能繼踵¶

　此章言性命全修一生證果乃悟眞篇之總結也首章言內¶
　外二藥便是性命兩宗作用至此攝用歸體直下示人見性¶
　以圓命功也蓋立命之功全在金丹金丹大藥本從無中生¶
　有攢五行簇四象會三家并二物而歸一炁者一得永得堅¶
　固不壞鍊之又鍊直到九轉功成上天下地出幽入明無所¶
　不可金丹一道豈非色身至寶而鍊成變化無窮者乎此關¶
　尹子所謂見精神而久生者也雖則千變萬化然生生化化¶
<pb:CK-KZ_JY180_01p083b>¶
　未有了期終不脫長生二字更須從此直下一脫徹見本性¶
　頓證無生方知山河大地全露法身往古來今不出一息更¶
　有何至寶之難舍變化之足誇豈非决了性宗而徹證無生¶
　妙用者乎此關尹子所謂忘精神而超生者也奈何小乘之¶
　仙未能頓見毘盧本性往往從劫到劫難登佛地不若大心¶
　眾生直了無生一徹俱徹從此三身具足六通圓明以一生¶
　圓曠劫之果現前境界便與諸佛把手遊行豈待他身後世¶
　乎所云大心眾生若湼槃之屠兒華嚴之善財法華之龍女¶
　是也屠兒以放下屠刀立證賢劫菩提善財以徧參知識會¶
　入彌勒樓閣並稱上根矣至如龍女以寶珠獻佛剎那之間¶
<pb:CK-KZ_JY180_01p084a>¶
　轉女成男往南方無垢世界坐寶蓮華成等正覺豈非現前¶
　獲佛神通者[耳*卩]後之繼踵而出者甯遂無其人[耳*卩]祖師特地¶
　丁甯于篇末若將旦暮遇之矣夫龍女成佛一案據李長者¶
　合論云此經中表法耳今卽以金丹法象表之其作用無不¶
　合符大海者坎地也女子者純陰之象龍女表陰中之陽也¶
　八嵗表二八之數也寶珠價値三千大千世界表水中之金¶
　乃身中無價至寶也持以上佛者還之於乾也女轉成男者¶
　離變爲乾變化無窮之象也南方者後天離位卽先天乾位¶
　也寶珠一上金來歸性脫盡陰滓鍊之卽色身至寶了之卽¶
　無生妙用也從此後天之離依然轉作先天之乾其體則剛¶
<pb:CK-KZ_JY180_01p084b>¶
　徤中正純粹以精其用則各正性命時乘變化是名無垢世¶
　界而成等正覺矣法華權示龍女公案以表一乘妙法悟眞¶
　特取龍女法象以表金丹妙道金丹之妙道非卽一乘之妙¶
　法乎此章總收性命二宗以應首章內外二藥不特爲十二¶
　章結尾乃悟眞篇通部之結尾也不特爲悟眞篇關鍵乃萬¶
　卷丹經之關鍵也不特萬卷丹經并河洛妙義周易參同道¶
　德陰符一切三洞眞經三藏教典千八百則公案無不在其¶
　中矣¶

** 　　絶句五首(以象五行)¶

饒君了悟眞如性未免抛身卻入身何似更兼修大　　　　¶
<pb:CK-KZ_JY180_01p085a>¶
漏作眞人¶

　此章言了性必須了命也眞如本性人人具足本來無修無¶
　證但在凡夫地中暫爲五藴所覆耳若能一念囘機便同本¶
　得當下卽了悟矣然理須頓悟事以漸修卽如一身之中六¶
　根門頭尙有無始以來種種習氣當鍜鍊而薰修之實實落¶
　落當從身上薰修取證從上諸祖見性之後潛修密證身心¶
　一如直到習漏旣盡何難一生證果所謂現前獲佛神通者¶
　此也不則舍身取心欲速見功倘囘首之時一毫習漏未盡¶
　不免抛身而入身矣內典云羅漢尙有隔陰之迷如潙山曾¶
　三世爲國王幾乎忘卻本來面目雲門曾三世爲國王便失¶
<pb:CK-KZ_JY180_01p085b>¶
　卻神通可不危哉修證之㨗徑莫若金丹大藥大藥妙用只¶
　在以火鍊金若能取日用之猛火鍊本來之眞金直從六根¶
　門頭鍊之又鍊鍜盡無始以來習氣直到鑛淨金純露出無¶
　位眞人面目有修有證者恰合其無修無證之本性於是從¶
　無相而生實相卽法身而成報身是謂九轉功圓形神俱妙¶
　超出一切有漏因果永無抛身入身之患而稱大覺眞人矣¶
　此祖師爲獨修一物者痛下針砭然篇中所云了悟只指後¶
　來一橛禪耳若從上諸佛諸祖皆窮理盡性至命以證無漏¶
　妙果者未可一槪而論也¶

投胎奪舍及移居舊住名爲四果徒若會降龍并伏虎眞金起¶
<pb:CK-KZ_JY180_01p086a>¶
屋幾時枯¶

　此章言小果之不足證也從古到今只有金丹一道可以超¶
　脫生死然大道難聞小果易就更兼世人根器大小不同舍¶
　大取小者頗多往往各執一法得少爲足一旦大限已到功¶
　行未圓生怕抛身入身故作種種伎倆有習歸空之訣而投¶
　胎者有奪死人之舍而投生者有恐宅舍不堅長用遷徙之¶
　法而爲移居者又有志在留形住世隱處深山窮谷而爲舊¶
　住者總而言之則曰四果徒皆由未知金丹大道遂落小果¶
　金丹之要只在一龍一虎龍虎卽身心也若能降伏身心便¶
　是降龍伏虎眞空之身與妙有之心渾合無間自然形神俱¶
<pb:CK-KZ_JY180_01p086b>¶
　妙此萬年不壞之眞金卽人人安身立命之本宅也眞金起¶
　屋何時而枯從此經行坐卧長住其中任他滄海成田我自¶
　安然不采何有破損遷徙之患而學區區小果乎¶

鑑形閉息思神法初學艱難後坦途倐忽縱能遊萬國奈何屋¶
破卻移居¶

　此章言小道之不可久也眞金起屋纔得不枯可見一切非¶
　眞金者俱不能長存矣奈何旁門小法各取其驗世人多爲¶
　歆動鑑形者鑄一大鏡時時鑑照已形久之自忘其形不覺¶
　入鏡中矣或曰卽閉目靜坐鑑觀已形也亦通閉息者閉住¶
　呼吸之氣自一息兩息以至千萬息置鴻毛於鼻端一毫不¶
<pb:CK-KZ_JY180_01p087a>¶
　動方稱效驗思神者或默朝上帝或存想崑崙久之而神出¶
　矣三者一着於形一着於氣一着於神皆落後天渣滓與金¶
　丹大道至簡至易者何啻霄壤此等小法初學甚是艱難其¶
　功力旣耑且久俱能定中出得陰神倏忽之間遊徧九州萬¶
　國可謂得意之極矣奈何宅舍難固形神易離能無屋破而¶
　移居乎此亦四果之徒難免無常大限者學道者當勤求金¶
　丹大藥不可以此自限也¶

釋氏教人修極樂只緣極樂是金方大都色相惟兹實餘二非¶
眞漫度量¶

　此章直指自性西方令學人知所歸宿也釋教有淨土法門¶
<pb:CK-KZ_JY180_01p087b>¶
　勸人念佛念到一心不亂夀命終時佛來接引往生西方極¶
　樂世界詳見彌陀等經世人但執西方之相罕能窮源不知¶
　此亦古佛應化一期方便之談未可取相昧性自生窒礙也¶
　葢東方屬木乃造化發育之鄉西方屬金乃造化歸藏之地¶
　卽易象觀之後天乾居西北便是金方東方出震之帝到此¶
　纔得歸根復命李長者云佛乃至陽之德是也亘古亘今只¶
　有這點乾金純粹以精爲人人本來眞性此金其性堅剛萬¶
　刼不壞其質純白一切不染不染不壞自在長住豈非極樂¶
　世界乎維摩經云隨其心淨卽佛土淨壇經云但心淸淨卽¶
　是自性西方是也夫此金性非常非斷無色無相卻又能現¶
<pb:CK-KZ_JY180_01p088a>¶
　出丈六金身三十二相無色之身是謂法身無相之相是謂¶
　實相妙有眞空一時具足西方極樂只在眼前所謂只此一¶
　事實餘二卽非眞者也若從西方遠近極樂有無[禾*嵗]淨取舍¶
　往生去來上擬議卜度劍去久矣可見東華之上眞卽西方¶
　之古佛金丹之大道卽金仙之極果也此維摩所謂不二法¶
　門也祖師恐學人生二見特爲提破¶

俗語常言合至道宜向其中細尋討能於日用顚倒求大地塵¶
沙盡成寶¶

　此章言至道不離邇言令學人會無言之意也祖師著悟眞¶
　篇到此將閣筆矣恐人只作𤣥言妙義會過枉卻一片婆心¶
<pb:CK-KZ_JY180_01p088b>¶
　故特地丁甯吿說汝等諸人切勿從俗語常言外另覓𤣥言¶
　妙義以爲至道也眞正至道只在十字街頭閙浩浩地俗語¶
　常言中但未向其中細細尋討耳至道云何當初一生二二¶
　生三三生萬物一切以順而生百姓日用而不知者此也所¶
　謂五行順行法界火坑生機轉作殺機矣若能攝萬歸三攝¶
　三歸二攝二歸一一切以逆而成聖人洗心而退藏者此也¶
　所謂五行顚倒大地七寶殺機轉作生機矣生機殺機元非¶
　兩橛轉與不轉只在當人故曰能於日用顚倒求大地塵沙¶
　盡成寶大地喻世界卽身是也塵沙喻眾生卽心是也學人¶
　能從日用飮食七顚八倒中一念回機消歸自己到得身心¶
<pb:CK-KZ_JY180_01p089a>¶
　一如則世界眾生有情無情徹上徹下亘古亘今一切皆成¶
　正覺何有大地塵沙豈非七寶乎又豈有聖凡之可分淨穢¶
　之可界聖賢仙佛之可別乎顚倒之秘全在俗語常言中須¶
　知通部悟眞篇皆俗語常言也萬卷丹經亦俗語常言也三¶
　藏十二部六經諸子百家一切俗語常言也執此求至道不¶
　得離此求至道亦不得畢竟如何曰神而明之存乎其人¶

　此卷宗旨大約與前兩卷互相發明儘有發前卷之所未發¶
　者正要學人從百尺竿頭更進一步耳如有摸著鼻孔者當¶
　與悟眞先生把臂入林矣(末卷總評)¶
¶	
