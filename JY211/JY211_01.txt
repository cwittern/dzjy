#-*- mode: org; -*-
#+TITLE: 規中指南
#+DATE: 2011-11-02 10:47:32
#+PROPERTY: kxid KX209
#+PROPERTY: title 規中指南
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ0243
#+PROPERTY: id JY211
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY211_01p001a>¶
* 規中指南序¶
規中指南一書乃眞放道人虛白子沖素陳仙師所撰仙師道¶
成於武夷昇眞玄化洞天深憫後學而作是書文簡理當直切¶
不繁其引諸捷徑削諸譬喻掃諸異名逕言見理明心窮神知¶
化使學者育而心頜神會釋諸狐疑誘人於至坦之途至明之¶
域也於內丹三要玄牝藥物火候之說不外乎元精元氣元神¶
之指不出乎至中至靜至理之言更非旁引曲喻卦爻之詞亦¶
無鉛汞龍虎嬰姹之配其詳也剖參同之秘密燭悟眞之隠微¶
言言顯道字字露機接引羣迷眞傳實授誠所謂知天盡神治¶
命造玄徹一世藩離之逕遷仙師垂教於千載玄風之下竟非¶
<pb:CK-KZ_JY211_01p001b>¶
小補哉是書備載於藏僕得之太和山玉虚宫含眞黨師授之¶
於東和希玄牝赫赫至神灝灝无精則頓然而有主宰於心口¶
之閒曰規中指南惟眞中至靜而巳矣劉公於此而有所得仰¶
是書太露分明誠修眞之模範異乎未得大行於世後之有志¶
於道者無以爲證訓遂乃捐貲鋟梓　　諸方廣虛白仙師弘¶
仁孔德之心開後之學者見道明心之目噫吾教中同袍之士¶
得覩斯文乃三生之慶幸也歟宜寶重云謹序二清院主埜朴¶
山人李景先識¶
¶
#+PROPERTY: JUAN 001
<pb:CK-KZ_JY211_01p002a>¶
@fw重刊道藏輯要¶
　
* 規中指南¶
@by陳虛白先生著¶
　　
** 止念第一 (精滿不思色炁滿不思食)¶
　耳目聰明男子身　洪鈞賦予不爲貧¶
　因探月窟方知物　爲攝天根始識人¶
　乾遇巽時觀月窟　地逢雷處見天根¶
　天根月窟閑來往　三十六宮都是春¶
　　　(念頭卽覺覺之卽无修行妙門惟在此已此法无多子教人煉¶
　　　念頭一毫如未盡何處覓蹤由)¶
<pb:CK-KZ_JY211_01p002b>¶
夫无念者非同土石草木塊然无情也蓋无念之念謂之正念¶
正念現前迴光返照使神御炁使炁歸神神凝氣結乃成汞鉛¶
　牢擒意馬鎖心猿　慢著工夫鍊汞鉛¶
　大道教人先止念　念頭不住亦徒然¶
　　
** 採藥第二¶
心動則神不入炁(默然養心)身動則炁不入神(凝神忘形)夫採藥者採身¶
中之藥物也身中之藥者(神炁精也)採之之法謂之收拾身心斂藏¶
神炁心不動則神炁完乃安爐立鼎烹鍊神丹¶
　　
** 識爐鼎第三¶
(玄牝)(眞人潛深淵浮游守規中)¶
<pb:CK-KZ_JY211_01p003a>¶
夫玄牝其白如綿其連如環縱廣一寸二分包一身之精粹¶
　要得谷神長不死　須憑玄牝立根基¶
　眞精旣返黃金室　一顆明珠永不離¶
　　
** 入藥起火第四¶
　　　　　　　　　　　(神是火炁是藥)¶
　取將坎位中心實　點化離宮腹裏陰¶
　從此變成乾健體　潜藏飛躍盡由心¶
　　
** 坎離交姤第五¶
　　　　　　(追二炁於黃道會三性於元宮)¶
　鉛龍升　汞虎降　驅二物　勿縱放¶
<pb:CK-KZ_JY211_01p003b>¶
夫坎離交姤亦謂之小周天在立基百日之內見之水火升降¶
於中宮陰陽混合於丹鼎雲收雨散炁結神凝見此驗矣¶
　　紫陽眞人曰¶
　龍虎一交相眷戀　坎離方姤便成胎¶
　溶溶一掬乾坤髓　著意求他啜取來¶
　　
** 乾坤交姤第六¶
¶
¶
　内亦交時外亦交　三關通透不須勞¶
　丹田直至泥丸頂　自在河車幾百遭¶
<pb:CK-KZ_JY211_01p004a>¶
　　朗然子曰¶
　夾脊雙關透頂門　修行逕路此爲尊¶
　華池神水頻吞咽　紫府元君直上奔¶
　常使炁沖關節透　自然精滿谷神存¶
　一朝得到長空路　須感當初指教人¶
夫乾坤交姤亦謂之大周天在坎離交姤之後見之蓋藥旣生¶
矣於斯出焉右訣曰離從坎下起兌在鼎中生離者火也坎者¶
水也兌者金也金者藥也是說也乃起水中之火以煉鼎中之¶
藥莊子云水中有火乃成大塊玉蟾云一點眞陽生坎內填卻¶
離宮之闕造化无聲水中起火如在虛危穴丹陽眞人云水中¶
<pb:CK-KZ_JY211_01p004b>¶
火發休心景雪裏花開滅意春其證驗如此夾脊如車輪四肢¶
如山石兩腎如湯煎膀胱如火熱一息之間天機自動輕輕然¶
運默默然氣微以意而定息應造化之樞機則金木自然混融¶
水火自然升降忽然一點大如黍珠落於黃庭之中仍用採鉛¶
投汞之機百日之內結一日之丹也當此之時身心混然與虛¶
空等不知身之爲我我之爲身亦不知神之爲炁炁之爲神似¶
此造化非存想非作爲自然而然亦不知其所以然也復命篇¶
曰井底泥蛇舞柘枝窗間明月照梅梨夜來混沌攧落地萬象¶
森羅總不知¶
　　
** 攢簇火候第七¶
<pb:CK-KZ_JY211_01p005a>¶
　　　　上柱天下柱地只這箇是¶
　　　　鼎器旣知下手工夫容易¶
¶
　　　　　　　　　　潛龍鐵用(一陽生宜守靜意要誠心要定龍德潛藏勿宜輕進)¶
¶
　　　　　　　　　　見龍在田(鼓巽風運火功刹那閒滿鼎紅見龍在田幾遍虛空)¶
¶
　　　　　　　　　　終日乾乾(天地交陰陽均汞八兩鉛半斤姹女歙袂嬰兒仰從)¶
¶
　　　　　　　　　　或躍在淵(水制火金克木到斯時宜沐浴或躍在淵存誠謹獨)¶
<pb:CK-KZ_JY211_01p005b>¶
　　　　　　　　　　飛龍在天¶
¶
　　　　　　　　　　亢龍有悔¶
¶
¶
¶
¶
¶
¶
¶
<pb:CK-KZ_JY211_01p006a>¶
　　　　　　　　　　　　　　(汞要飛鉛要走至斯時宜謹守把沒底囊括結其口)¶
¶
　　　　　　　　　　黃裳元吉(虚其心而實其腹宜守靜待陽復動一刹閒周天數足)¶
¶
　　　　　　　　　　龍戰于野(羣陽剝丹光畢至精凝元炁息收拾居中黃裳元吉)¶
¶
　　養火¶
陰旣藏再生陽到這裏要隄防若逢野戰其血玄黃¶
　　
** 陽神脫胎第八¶
掀倒鼎趯翻爐功滿也產玄珠歸根復命抱本還虛¶
<pb:CK-KZ_JY211_01p006b>¶
〇(三百日火一十日胎其心離身忽去忽來回視舊骸一堆糞土十步百步切宜熙顧)¶
　孩兒幼小未成人　須藉爺娘養育恩¶
　九載三年人事盡　縱橫天地不由親¶
　　
** 忘神合虛第九¶
身外有神　猶未奇特　虛空粉碎　方露全身¶
　太上玄門知者少　玄玄元不異如如¶
　提將日月歸元象　跳出扶輿見太虛¶
　鍊到形神俱妙處　遂知父母未生初¶
　這些消息誰傳授　沒口先生就與吾¶
　　張眞人解佩令¶
<pb:CK-KZ_JY211_01p007a>¶
陽神離體冥冥窈窈刹那闇游遍三島出入純熟按捺住別尋¶
玄妙合眞空虛無事了¶
<pb:CK-KZ_JY211_01p007a>¶
#+PROPERTY: JUAN 002
<pb:CK-KZ_JY211_01p007a>¶
　　
** 内丹三要¶
內丹之要有三曰玄牝藥物火候丹經子書摘爲隱語黃絹幼¶
婦讀者感之愚今滿口饒舌直爲天下說破言雖覼縷意在發¶
明字字眞訣肺肝相視漏泄造化之機緘貫串陰陽之骨髓古¶
今不傳之秘盡在是矣鯨吞海水盡露出珊瑚枝¶
玄        玄關一竅眞端的¶
牝¶
圖        妙在師眞一句傳¶
<pb:CK-KZ_JY211_01p007b>¶
　　　　會八卦(攢五行)   雲散碧空山色靜¶
　　　　貫尾閭(通泥丸)   鶴歸丹闕月輪孤¶
　　詩曰¶
　混沌生前混沌圓　箇中消息不容傳¶
　擘開竅內竅中竅　踏破天中天外天¶
　斗柄逆旋方有象　台光返照始成仙¶
　一朝撈得潭心月　覷破胡僧面壁禪¶
　　　(汞鉛玄牝共一家 從此變成乾健體)¶
¶
¶
<pb:CK-KZ_JY211_01p008a>¶
　　　(龍虎陰陽同一性 潛藏飛躍盡由心)¶
　　詩曰¶
　五藴山頭多白雪　白雲深處藥苗芬¶
　威音王佛隨時種　元始天尊下手耘¶
　石女騎龍深雨實　木人駕虎摘霜芸¶
　不論貧富家家有　採得歸來共一斤¶
火               不刻時中分子午¶
侯五戒¶
圖               无爻卦内别乾坤¶
¶
<pb:CK-KZ_JY211_01p008b>¶
　　詩曰¶
　無位眞人煉大丹　倚空長劍逼人寒¶
　玉爐火煅天尊髓　金鼎湯煎佛祖肝¶
　百刻寒温忙裏準　六爻文武靜中看¶
　有人要問眞爐鼎　豈離而今赤肉團¶
　　
** 玄牝¶
悟眞篇云要得谷神長不死須憑玄牝立根基眞精旣返黃金¶
室一顆明珠永不離夫身中一竅名曰玄牝受炁以生實爲神¶
府三元所聚更無分別精神魂魄會於此穴乃金丹返還之根¶
神仙凝結聖胎之地也古人謂之太極之蔕先天之柄虛無之¶
<pb:CK-KZ_JY211_01p009a>¶
宗混沌之根太虛之谷造化之源歸根竅復命關戊己門庚辛¶
室甲乙戸西南鄉眞一處中黃房丹元府守一壇偃月爐朱砂¶
鼎龍虎穴黃婆舍鉛爐土釜神水華池帝一神室靈臺絳宮皆¶
一處也然在身中而求之非口非鼻非心非腎非肝非肺非脾¶
非胃非臍輪非尾閭非膀胱非谷道非兩腎中間一穴非臍下¶
一寸三分非明堂泥丸非關元氣海然則何處曰我的妙訣名¶
曰規中一意不散結成胎仙契云眞人潛深淵浮游守規中此¶
其所也老子曰多言數窮不如守中正在乾之下坤之上震之¶
西兌之東坎離水火交媾之鄉人一身天地之正中八脉九竅¶
經絡聯輳虛閑一穴空懸黍珠不依形而立惟道體以生似有¶
<pb:CK-KZ_JY211_01p009b>¶
似無若亡若存無內無外中有乾坤黃中通理正位居體書曰¶
惟精惟一允執厥中度人經曰中理五炁混合百神崔公謂之¶
貫尾閭通泥丸純陽謂之窮取生身受炁初平叔曰勸君窮取¶
生身處此元炁之所由生眞息之所由起故玉蟾又謂之念頭¶
動處修丹之士不明此竅則眞息不住神仙無基且此一竅先¶
天而生後天而接先後二炁總爲混沌杳杳冥冥其中有精恍¶
恍惚惚其中有物物非常物精非常精也天得之以清地得之¶
以甯人得之以靈譚眞人曰得灝炁之門所以歸其根知元神¶
之囊所以韜其光若蚌內守若石中藏所以爲珠玉之房皆眞¶
旨也然此一竅亦無邊傍更無內外若以形體色象求之則又¶
<pb:CK-KZ_JY211_01p010a>¶
成大錯謬矣故曰不可執於無爲不可形於有作不可泥於存¶
想不可著於持守聖人法象見於丹經或謂之玄中高起狀似¶
蓬壺關閉微密神運其中或謂之狀如鷄子黑白相扶縱廣一¶
寸以爲始初彌歷十月脫出其胞或謂之其白如練其連如環¶
方廣一寸二分包一身之精粹此明示玄關之要顯露造化之¶
機學者不探其玄不賾其奧用工之時便守之以爲蓬壺存之¶
以爲鷄子想之以爲連環模樣如此形狀如此執有爲有存神¶
入妄豈不大謬邪要知玄關一竅玄牝之門乃神仙聊指造化¶
之基爾玉蟾曰似有而非除卻自身安頓何處去然其中體用¶
權衡本自不殊如以乾坤法天地離坎體日月是也契云混沌¶
<pb:CK-KZ_JY211_01p010b>¶
處相接權輿樹根基經營養鄞鄂凝神以成軀則神炁有所取¶
魂魄不致散亂回光返照便歸來造次弗離常在此其詩經營¶
鄞鄂體虛无便把元神裏面居息往息來無間斷全胎成就合¶
元初玄牝之旨備於斯矣抑又論之杏林云一孔玄關竅三關¶
要路頭忽然輕運動神水自然流又曰心下腎上處肝西肺左¶
中非腸非胃府一炁自流通今曰玄關一竅玄牝之門在人一¶
身天地之正中造化固脗合乎此愚嘗審思其說大略精明猶¶
未的爲直指天不愛道流傳人間¶
太上慈悲必不固恪愚敢淨盡漏泄天機指出玄關的的大意¶
冒禁相付使骨肉相合修仙之士一見豁然心領神會密而行¶
<pb:CK-KZ_JY211_01p011a>¶
之句句相應是書在處神物護持若業重福薄與道無緣自然¶
邂逅斯訣雖及見之忽而不信亦不過瞽之文章聾之鍾皷耳¶
玄之又玄彼烏知之其密語曰徑寸之質以混三才在腎之上¶
心之下彷彿其內謂之玄關不可以有心守不可以無心求以¶
有心守之終莫之有以無心求之終見其無若何可也蓋用志¶
不分乃凝於神但澄心絶慮調息令匀寂然常照勿使昏散候¶
氣安和眞人入定於此定中觀照內景纔若意到其兆卽萌便¶
覺一息從規中起混混續續兀兀騰騰存之以誠聽之以心六¶
根安定胎息凝凝不閉不數任其自如靜極而噓如春沼魚動¶
極而噏如百蟲蟄氤氲開闔其妙無窮如此少時便須忘炁合¶
<pb:CK-KZ_JY211_01p011b>¶
神一歸混沌致虛之極守靜之篤心不動念無來無去不出不¶
入湛然常住是謂眞人之息以踵踵者其息深深之義神炁交¶
感此其候也前所謂元炁之所由生眞息之所由起此意到處¶
便見造化此息起處便是玄關非高非下非左非右不前不後¶
不偏不倚人一身天地之正中正此處也採取在此交媾在此¶
烹煉在此沐浴在此温養在此結胎在此脫胎神化無不在此¶
今若不明說破學者必妄意猜度非太過則不及矣紫陽眞人¶
曰饒君聰慧過顏閔不遇明師莫强猜只爲丹經無口訣教君¶
無處結靈胎然此竅陽舒陰慘本無正形意到卽開開合有時¶
百日立基養成炁母虛室生白自然見之昔黃帝三月內觀蓋¶
<pb:CK-KZ_JY211_01p012a>¶
此道也自臍以下腸胃之間謂之酆都地獄九幽都司陰穢積¶
結眞陽不居故靈寶煉度諸法存想此謂幽關豈修煉之所哉¶
學者誠思之¶
　　
** 藥物¶
古歌曰借問因何是我身不離精炁與元神我今說破生身理¶
一粒玄珠是的親夫神與炁精三品上藥煉精化炁煉炁成神¶
煉神合道此七返九還之要訣也紅鉛黑汞木液金精朱砂水¶
銀白金黑錫金翁黃婆離女坎男蒼龜赤蛇火龍水虎白雪黃¶
芽交梨火棗金烏玉兔乾馬坤牛日精月華天魂地魄水鄉鉛¶
金鼎汞水中金火中木陰中陽陽中陰黑中白雄裏雌異名衆¶
<pb:CK-KZ_JY211_01p012b>¶
多皆譬喻也然則何謂之藥物曰修丹之要在乎玄牝欲立玄¶
牝先固本根本根之本元精是也精卽元炁所化故精炁一也¶
以元神居之則三者聚於一矣杏林曰萬物生復死元神死復¶
生以神歸炁內丹道自然成施肩吾曰氣是添年藥心爲使炁¶
神若知行炁主便是得仙人若精虛則炁竭炁竭則神遊易曰¶
精炁爲物游魂爲變欲復歸根不亦難乎玉溪子曰以元精未¶
化之元炁而點化之至神則神有光明而變化莫測矣名曰神¶
是皆明身中之藥物非假外物而言之也然而產藥有川源採¶
藥有時節製藥有法度入藥有造化煉藥有火功吾曩聞之師¶
曰西南之鄉土名黃庭恍惚有物杳冥有精分明一味水中金¶
<pb:CK-KZ_JY211_01p013a>¶
但向華池著意尋此產藥之川源也垂簾塞兌窒韻調息離形¶
去智幾於坐忘勸君終日默如愚鍊成一顆如意珠此採藥之¶
時節也天地之先無根靈草一意製度產成至寶大道不離方¶
寸地工夫細密有行持此製藥之法度也心中無心念中無念¶
注意規中混融一炁又云息息綿綿無間斷行行坐坐轉分明¶
此入藥之造化也清靜藥材密意爲丸十二時中無念火煎金¶
鼎常令湯用暖玉爐不要火教寒此煉藥之火功也大抵玄牝¶
爲陰陽之原神炁之宅神炁爲性命之藥胎息之根呼吸之祖¶
深根固蒂之道胎者藏神之府息者化胎之元胎因息生息因¶
胎住胎不得息不成息不得神無主若夫人之未生漠然太虛¶
<pb:CK-KZ_JY211_01p013b>¶
父母媾精其兆始見一點初凝純是性命混沌三月玄牝立焉¶
玄牝旣立繫如瓜蒂嬰兒在胎暗注母炁母呼亦呼母吸亦吸¶
凡百動盪內外相感何識何知何明何曉天之炁混混地之炁¶
沌沌但有一息存焉及期而育天地翻覆人驚胞破如行太山¶
巓失足之狀頭懸足撑而出之大叫一聲其息卽忘故隨性情¶
不可俱也況亂以沃其心巧以翫其目愛以率其情欲以化其¶
性渾然天眞散之而爲萬物者皆是矣胎之一息無復再守神¶
仙教人煉精以欲返其本復其初重生五臟再立形骸無質生¶
質結成聖胎其訣曰專炁至柔能如嬰兒乎除垢止念靜心守¶
一外想不入內想不出終日混沌如在母腹神定以會乎炁炁¶
<pb:CK-KZ_JY211_01p014a>¶
和以合乎神神卽炁而凝炁卽神而住於寂然休歇之場恍兮¶
無何有之鄉天心冥冥注意一竅如鷄抱卵似魚在水呼至於¶
根吸至於蒂綿綿若存再守胎中之一息也守無所守眞息自¶
住泯然若無雖心於心無所存住杳冥之內但覺太虛之中一¶
靈爲造化之主宰時節若至妙理自彰輕輕然運默默然舉微¶
以意而定炁應造化之樞機則金木自然混融水火自然升降¶
忽然一點大如黍珠落于黃庭之中此乃採鉛投汞之機爲一¶
日之內結一日之丹復合篇曰夜來混沌攧落地萬象森羅總¶
不知當此之時身中混融與虛空等亦不知神之爲炁亦不知¶
炁之爲神似此造化亦非存想是皆自然之道吾亦不知其所¶
<pb:CK-KZ_JY211_01p014b>¶
以然而然藥旣生矣火斯出焉大抵藥之生也小則可以配坎¶
離之造化大則可以同乾坤之運用金丹之旨又於此泄無餘¶
藴矣豈傍門小法所可同語哉若不吾信捨玄牝而立根基外¶
神炁而求藥物不知自然之胎息而妄行火候棄本趨末逐妄¶
迷眞天奪其算吾末如之何也已矣¶
　　
** 火候¶
古歌曰聖人傳藥不傳火從來火候少人知夫何謂不傳非祕¶
不傳也蓋採時謂之藥藥之中有火焉煉時謂之火火之中有¶
藥焉能知藥而取火則定裏之丹成自有不待傳而知者已詩¶
曰藥物陽內陰火候陰內陽會得陰陽旨火候一處詳此其義¶
<pb:CK-KZ_JY211_01p015a>¶
也後人惑於丹書不能頓悟聞有二十四炁七十二候二十八¶
宿六十四卦十二分野日月合璧海潮升降長生三昧陽文陰¶
武等說必欲窮究何者爲火何者爲候極心一生種種著相雖¶
得藥物之眞懵然不敢烹煉殊不知眞火本無候大藥不計斤¶
玉蟾云火本南方離卦屬心心者神也神卽火也炁卽藥也以¶
火煉藥而成丹者卽是以神馭炁而成道也其說如此分明如¶
此直捷夙無仙骨諷爲虛言當面蹉過深可歎惜然火候口訣¶
之要尤當於眞息中求之蓋息從心起心靜息調息息歸根金¶
丹之母心印經曰回風混合百日功靈者此也入藥鏡所謂起¶
巽風運坤火入黃房成至寶者此也海蟾翁所謂開闔乾坤造¶
<pb:CK-KZ_JY211_01p015b>¶
化權煅煉一爐眞日月者此也何謂眞人潛深淵浮游守規中¶
必以神馭炁以炁定息橐籥之開闔陰陽之升降呼吸出入任¶
其自然專炁致柔含光默默行住坐臥綿綿若存如婦人之懷¶
孕如小龍之養珠漸採漸煉漸凝漸結功夫純粹打成一片動¶
靜之間更宜消息念不可起念起則火炎意不可散意散則火¶
冷但使其無過不及操舍得中神抱於炁炁抱於神一意沖和¶
包裹混沌斯謂火種相續丹鼎常温無一息之間斷無毫髮之¶
差殊如是煉之一刻一刻之周天也如是煉之一時一時之周¶
天也如是煉之一日一日之周天也煉之百日謂之立基煉至¶
十月謂之胎仙以至元海陽生水中火起天地循環乾坤反復¶
<pb:CK-KZ_JY211_01p016a>¶
亦皆不離一息況所謂沐浴温養進退抽添其中密合天機潛¶
符造化而不容吾力焉故曰火雖有候不須持些子機關我自¶
知無子午卯酉之法無晦明弦朔之節無冬至夏至之分無陰¶
火陽符之別無十二時中只一時之說無三百日內在半日之¶
訣亦不在攢簇年月日時之說若言其時則十二辰意所到皆¶
可爲若言其妙則一刻之工夫自有一年之節候但安神息在¶
天然此先師之的說也晝夜屯蒙法自然何用孜孜看火候此¶
先師之確論也噫聖人傳藥不傳火之旨盡於斯矣詩曰學人¶
何必苦求師泄漏天機只此書踏破鐵鞋無覓處得來全不費¶
工夫¶
<pb:CK-KZ_JY211_01p016b>¶
　　
** 後序¶
神無方易無體夫所謂玄關一竅者不過神識氣使氣歸神回¶
光反照收拾念頭之一法耳玉溪子曰以正心誠意爲中心柱¶
子者是也夫所謂藥物火候者亦皆譬喻耳蓋大道之要凡屬¶
心知意爲者皆非也但要知人身中一箇主宰造化底且道如¶
今何者爲我若能知此以靜爲本以定爲基一斡旋頃刻天機¶
自動不規中而自規中不胎息而自胎息藥不求而自生火不¶
求而自出莫非自然妙用豈待乎存思持守苦己勞形心知之¶
意爲之然後爲道哉究竟到此可以忘言矣明眼者以爲如何¶
武夷昇眞玄化洞天眞放道人虛白子陳沖素序¶
