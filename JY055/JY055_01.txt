#-*- mode: org; -*-
#+TITLE: 太上老君說常淸靜經註
#+DATE: 2011-05-31 15:53:23
#+PROPERTY: kxid KX052
#+PROPERTY: title 太上老君說常清靜經註
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0755
#+PROPERTY: id JY055
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY055_01p001a>¶
<pb:YP-C_JY055_06weiji-01-0007a>¶
@fw重刊道藏輯要¶
* 太上老君說常淸靜經註　　　　　@by瑩蟾子李道純註¶
老君曰大道無形生育天地大道無情運行日月大道無名長¶
養萬物吾不知其名强名曰道¶
　纔言可道卽非常道旣不可道何以名道咦只這道之一字¶
　巳道了也視之不足見聽之不足聞搏之不可得用之不可¶
　旣惟惚惟恍不屬聲聞曰希曰夷無有定體若作聲聞會不¶
　足以成道若作定體求不足以應變道雖無形因天地生育¶
　其形可見道雖無情推日月運行其情可察道雖無名窮萬¶
　物長養其名可立易繫云在天成象在地成形變化見矣非¶
#<md:CK-KZ_JY055_01p001b>¶
<pb:YP-C_JY055_06weiji-01-0007b>¶
　道之形乎又曰鼓之以雷霆潤之以風雨日月運行一寒一¶
　暑非道之情乎又曰乾道成男坤道成女非道之名乎道本¶
　無名聖人强立名道者通天下之萬變歸天下之殊途坦平¶
　驀直大路之謂也¶
夫道者有淸有濁有動有靜天淸地濁天動地靜男淸女濁男¶
動女靜降本流末而生萬物淸者濁之源動者靜之基人能常¶
淸靜天地悉皆歸¶
　鴻濛未判動靜之理已存淸濁旣分動靜之機始發淸而昇¶
　者曰天濁而降者曰地天地一闔闢一陰陽互動互靜機緘¶
　不已四時成焉百物生焉天地之性人爲貴人於物之最靈¶
#<md:CK-KZ_JY055_01p002a>¶
<pb:YP-C_JY055_06weiji-01-0008a>¶
　男法天女法地男淸女濁卽天地昇降也男動女靜卽天地¶
　闔闢也天地絪緼萬物化生降本流末生生化化而無有休¶
　息太上始言無形無情無名天地之始次言有動有靜謂有¶
　名萬物之母也若復有人知此兩者同出異名則知淸濁本¶
　一動靜不二流雖濁而其源常淸用雖動而其體常靜淸靜¶
　久久神與道俱與天地為一¶
夫人神好淸而心擾之人心好靜而慾牽之常能遣其欲而¶
心自靜澄其心而神自淸自然六慾不生三毒消滅¶
　有道之士常以道制慾不以慾制道以道制慾神所以淸心¶
　所以靜至道與神炁混混淪淪周乎三才萬物應變而無窮¶
#<md:CK-KZ_JY055_01p002b>¶
<pb:YP-C_JY055_06weiji-01-0008b>¶
　至廣大盡精微矣苟以慾制道失道者也失道之士欲心一¶
　萌無所不至名利牽於外念慮煎於內心爲物轉神爲心役¶
　心神旣不淸淨道安在哉常能制慾則歸心不動歸心不動¶
　則自然澄澄湛湛絶點翳純淸復其本然淸靜之大矣何慾¶
　之有易傳云山下有澤損君子以懲忿窒慾其斯之謂歟¶
所以不能者爲心未澄慾未遣也能遣之者內觀其心心無其¶
心外觀其形形無其形遠觀其物物無其物三者旣悟惟見於¶
空¶
　太上云淸靜爲天下正所謂正者至公無私也惟天理之至¶
　公爲能勝人欲之至私世人所以不能造道者非不能也爲¶
#<md:CK-KZ_JY055_01p003a>¶
<pb:YP-C_JY055_06weiji-01-0009a>¶
　物慾之所眩也絶慾之要必先忘物我忘物我者內忘其心¶
　外忘其形遠忘其物三者旣忘復全天理是名大卽艮止之¶
　義也易云艮其背不獲其身行其庭不見其人無咎艮其背¶
　卽內觀其心心無其心也不獲其身卽外觀其形形無其形¶
　也行其庭不見其人卽遠觀其物物無其物也無咎卽無欲¶
　也太上云咎莫大於欲得卽此義也至於物欲見空則淸靜¶
　之天復矣¶
觀空亦空空無所空所空旣無無無亦無無無旣無湛然常寂¶
寂無所寂欲豈能生欲旣不生卽是眞靜眞常應物眞常得性¶
常應常靜常淸靜矣¶
#<md:CK-KZ_JY055_01p003b>¶
<pb:YP-C_JY055_06weiji-01-0009b>¶
　攸攸萬事總是空一以貫之終歸無物此遣慾之要也以空¶
　遣慾慾旣不生所空亦無空旣無矣無亦無也無無旣無湛¶
　然寂然湛寂亦無是名眞靜湛然常寂者凝神入空寂也寂¶
　無所寂者融神出空寂也所謂眞靜非不動也若以不動爲¶
　靜則是有定體也有定體則不足以應變所以眞常應物眞¶
　常得性者動而應物而眞體不動也作如是見者常應常靜¶
　常淸靜矣¶
如此淸靜漸入眞道旣入眞道名爲得道雖名得道實無所得¶
爲化眾生名爲得道能悟之者可傳聖道¶
　寂然不動為體感而遂通爲用是名眞靜至於體用一源顯¶
#<md:CK-KZ_JY055_01p004a>¶
<pb:YP-C_JY055_06weiji-01-0010a>¶
　微無間眞常之道得矣得之一字亦是强名若謂實有所得¶
　則不足以爲道聖人惟恐世人不知有無相生之理落斷常¶
　邪見故以得道委曲成全使其積漸而至頓成也至於嘿而¶
　成之不言而信聖道可造也所謂傳者不傳之傳也聖道者¶
　聖而不可知之之謂也¶
老君曰上士無爭下士好爭上德不德下德執德執著之者不¶
名道德¶
　遵儒書不爭之言行釋經無爭之行此一法出於無法洞觀¶
　冥契是名上士也下士則不然下士之心好勝常自滿自見¶
　是自矜伐致爭之由也纔有微善執為已德吾必謂之無也¶
#<md:CK-KZ_JY055_01p004b>¶
<pb:YP-C_JY055_06weiji-01-0010b>¶
　上士返是上士晦德以謙自牧不自見是不自矜伐夫惟不¶
　爭故天下莫能與之爭太上所謂上德不德是以有德卽此¶
　義也執著之者德尚不明何以明道哉¶
眾生所以不得眞道者爲有妄心旣有妄心卽驚其神旣驚其¶
神卽著萬物旣著萬物卽生貪求旣生貪求卽是煩惱煩惱妄¶
想憂苦身心便遭濁辱流浪生死常沉苦海永失眞道¶
　下士好爭執德爲有妄心所以然也古德云常滅妄心不滅¶
　照心一切不止之心皆妄心也一切不動之心皆照心也妄¶
　想一萌邪正分樞機一發榮辱判可不勉哉妄心不止生種¶
　種差別因緣至於涉穢途觸禍機落陰趣未有不始於妄心¶
#<md:CK-KZ_JY055_01p005a>¶
<pb:YP-C_JY055_06weiji-01-0011a>¶
　也學道之士固當謹始始若不謹焉得有終妄念始萌不自¶
　知覺神爲心役心爲物牽縱三尸之熾盛爲六慾之擾攘豈¶
　得不著物耶著物之故貪求心生旣生貪求卽是煩惱妄想¶
　種種相緣無由解脫至於憂苦身生便遭濁辱流浪生死常¶
　沉苦海永失眞道良可悲哉所以妄想之心輪迴之根本也¶
　眾生所以不得眞道者爲妄想心不滅所以然也¶
眞常之道悟者自得得悟道者常淸靜矣¶
　見在此身亦從妄想中來身生而後有情緣情緣而後有憂¶
　苦妄增緣起直入輪迴前無始而後無終者舉世皆然惟悟¶
　道者照心常存照破種種緣相皆是妄幻勿令染著照心旣¶
#<md:CK-KZ_JY055_01p005b>¶
<pb:YP-C_JY055_06weiji-01-0011b>¶
　存妄心無能爲也久久純熟決定澄淸靜身作是見者眞常¶
　之道得矣所謂照心者卽天心也眞常者卽無妄也了悟此¶
　心則無妄之心復矣無妄之道成矣無妄所以次復也易曰¶
　復其見天地之心乎到這裏纎芥幽微悉皆先照至於如如¶
　不動了了常知至覺至靈常淸常靜眞常之道至是盡矣聖¶
　人能之¶
¶
¶
¶
¶
