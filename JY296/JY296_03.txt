#-*- mode: org; -*-
#+TITLE: 三洞群仙錄
#+DATE: 2011-11-02 11:14:24
#+PROPERTY: kxid KX284
#+PROPERTY: title 三洞群仙錄
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1248
#+PROPERTY: id JY296
#+PROPERTY: JUAN 0
#+PROPERTY: JUAN 010
#<md:CK-KZ_JY296_03p001a>¶
<pb:YP-C_JY296_27yiji-05-0001a>¶
@fw重刋道藏輯要¶
* 三洞羣仙錄¶
　　　　　　　　　　　　　@by正一道士陳葆光撰集¶
處回旌節元卿琅玕¶
　野人閑話王處回侍中延接布素之士一日有道士於竹葉¶
　上大書道士朱桃枝奉謁公出見從容致酒談論舋舋雍容¶
　可觀處回曰久存志於道常欲於青城山致一道院以遂閑¶
　適道士曰未也卽於囊中取花子二粒種之以盆覆於上逡¶
　巡去盆花已生矣頃刻長四五尺層層生花道士曰此仙家¶
　旌節花後公果建節兩鎭¶
#<md:CK-KZ_JY296_03p001b>¶
<pb:YP-C_JY296_27yiji-05-0001b>¶
　廣記謝元卿遇神仙見丹柯碧葉微風時扣五音相節云此¶
　琅玕木也¶
炭婦許遜木仙魯般¶
　西山記許眞君遜門下學者數百人一日欲以事試之因化¶
　炭爲婦人散詣諸弟子其不爲所染纔十人耳卽他日上昇¶
　諸眞君是也今有炭婦市炭婦坊在建昌縣界¶
　酉陽雜爼魯般燉煌人莫詳年代功侔造化於涼州造浮圖¶
　作木鳶每擊楔三下乘之以歸無何其妻有姙父母詰之妻¶
　具說其故其父後因得鳶擊楔十餘下乘之遂至吳會吳人¶
　以爲妖遂殺之般又爲木鳶乘之遂獲父屍怨吳人殺其父¶
#<md:CK-KZ_JY296_03p002a>¶
<pb:YP-C_JY296_27yiji-05-0002a>¶
　於肅州城南作一木仙人舉手指東南吳地大旱三年後知¶
　般所作也齎物具牛謝之般爲斷其兩手其月吳中大雨國¶
　初呉人尚祈禱其木仙¶
法善寶函王喬玉棺¶
　集異記葉法善字道元嘗於洪州西山養神修道一日括蒼¶
　三神人降傳¶
　太上之命汝當輔我睿宗及開元聖帝未可隱跡山巖以曠¶
　委任言訖而去時二帝未立而廟號年號皆已先知其後果¶
　有命詔入京後乃平韋后立相王睿宗明皇承祚繼統師於¶
　上京左右聖主凡吉凶動靜必預奏聞會土蕃遣使進寶函¶
#<md:CK-KZ_JY296_03p002b>¶
<pb:YP-C_JY296_27yiji-05-0002b>¶
　封曰請陛下自開無令他人知機密朝廷默然唯法善曰此¶
　是凶函令蕃使自開上從之及令蕃使自開及函中弩發中¶
　蕃使死果如法善言¶
　王氏神仙傳王喬後漢顯宗時爲葉縣令一日天降玉棺喬¶
　曰天帝召我耶乃沐浴入棺遂葬於城東土自成墳其夕縣¶
　中牛馬皆流汗喘乏人莫知之後人爲立廟號葉君祠¶
王母靈鳳文妻彩鸞¶
　唐隱逸傳道士王遠知梁揚州剌史曇選之子母丁氏嘗晝¶
　寢夢靈鳳集其身因而有娠又聞腹中啼聲沙門寶誌謂曇¶
　選曰生子當爲神仙之宗伯煬帝爲晉王時亦遣使召之遠¶
#<md:CK-KZ_JY296_03p003a>¶
<pb:YP-C_JY296_27yiji-05-0003a>¶
　知來謁見斯須而鬚髮變白王懼而遣之¶
　仙傳拾遺文蕭寓洪州許眞君宅遊帷觀八月十五上昇之¶
　辰士女雲集連袂踏歌謂之酬願忽見一妓歌詞潛合其名¶
　姓復是神仙之語詞曰若能相伴陟仙壇應得文蕭駕彩鸞¶
　自有綉襦并甲帳瓊臺不怕雪霜寒蕭異之歌罷蕭徐行隨¶
　入大松徑中所居肅然侍衛環列有几案簿書若官府亦有¶
　案牘斷割多爲江湖沒溺之事肅再三詰之乃曰此不可輕¶
　泄吾當爲子受禍矣果有黃衣使曰吳彩鸞爲私欲泄天機¶
　謫爲民妻一紀乃與蕭歸金陵僦居其後乘虎俱入越王山¶
　不知所之¶
#<md:CK-KZ_JY296_03p003b>¶
<pb:YP-C_JY296_27yiji-05-0003b>¶
劉照青藜穆歌黃竹¶
　仙傳拾遺劉向成帝之末校書於天祿閣夜遇一老人黃衣¶
　植青藜杖叩門而進問姓名我卽太一之精天帝聞卯金之¶
　子有博學之才而下觀之遂出懷中所牒有天文地圖之書¶
　授向而去¶
　穆天子傳天子南遊黃臺之丘以觀夏啟之所居獵平澤大¶
　寒雨雪作詩三章以哀民曰我徂黃竹口員閟寒帝牧九行¶
　嗟我公侯百辟冢卿皇我萬民旦夕勿忘¶
赤松綵囊白雲仙籙¶
　齊諧志鄧紹八月旦入華山見童子執五色囊盛栢葉上露¶
#<md:CK-KZ_JY296_03p004a>¶
<pb:YP-C_JY296_27yiji-05-0004a>¶
　曰赤松先生取以明目今人八月旦作明目囊是也¶
　列仙傳劉白雲江都人也多陰德遇樂子長曰子有仙籍天¶
　骨而流浪塵土中何也因授以籙且告之曰子先得變化而¶
　後可授道白雲依而行之變化萬端日行七百里再遇子長¶
　服丹千日上昇¶
侯楷同塵幽棲混俗¶
　高道傳侯楷字法先十四師正懿先生學道先生曰汝束心¶
　勵節於道不懈苟非棲隱山樊不易得也楷曰道在方寸何¶
　必山樊先生曰吾固知之然神仙多託巖藪及成眞之後出¶
　而同塵¶
#<md:CK-KZ_JY296_03p004b>¶
<pb:YP-C_JY296_27yiji-05-0004b>¶
　又薛幽棲開元中登進士第勇退不仕入鶴鳴山訪漢天師¶
　治所修行僅一紀道氣愈充天寶初遊南嶽卜棲眞之地遊¶
　心於自得之場曠然無所係而能和光混俗毁方瓦合於三¶
　洞經教靡不該覽故幽人逸客嚮風稟受嘗進元微論及注¶
　解度人經行於世¶
王生桑田麻姑陵陸¶
　宣室志王先生有道術晦跡烏江人皆不識之洪農史晦之¶
　聞其名謁之抵暮先生以杖劃庭下則雷霆震動巖谷重疊¶
　湖水極目先生曰陵陸遽遷而有桑田之變坐客惶恐先生¶
　曰所以爲娛耳卽以菷掃庭寂靜如故¶
#<md:CK-KZ_JY296_03p005a>¶
<pb:YP-C_JY296_27yiji-05-0005a>¶
　神仙傳麻姑時降蔡經之家入見王方平遂拜之姑曰自接¶
　待以來見東海三爲桑田向見蓬萊又淺於往時至復還爲¶
　陵陸乎方平笑曰聖人皆云海中復揚塵也¶
玉壇風冷瑤臺露清¶
　稽神錄建鄴市有卜者忽於紫微宫題壁云昨日朝天過紫¶
　微玉壇風冷杏花稀碧桃泥我傳消息何事人間更不歸自¶
　是絶跡人皆言其上昇¶
　逸史唐開成初進士許瀍遊河中忽得重病不知人至三日¶
　蹷然而起取筆大書於壁曰曉入瑤臺露氣清坐中唯有許¶
　飛瓊塵心未悟俗緣在十里下山空月明書訖復寐及明旦¶
#<md:CK-KZ_JY296_03p005b>¶
<pb:YP-C_JY296_27yiji-05-0005b>¶
　又驚起改其第二句曰天風吹下步虛聲言訖兀然如醉醒¶
　不復寐矣良久漸言曰昨夢到瑤臺有女仙三百餘人內一¶
　人云是許飛瓊遣賦詩及成復令改曰不欲世間人知有我¶
　也旣畢甚被賞令諸仙皆和曰君終當至此且歸若有人導¶
　引者遂得回耳¶
李賀樓記方朔甕銘¶
　書法苑李賀將死時有緋衣人駕赤虬持一板書若太古篆¶
　如霹靂古文云召賀了不能讀下榻叩頭言阿彌老且病不¶
　願去緋衣人曰帝成白玉樓立召爲記天上差樂不苦也少¶
　頃氣絶賀學語時呼太夫人爲阿彌¶
#<md:CK-KZ_JY296_03p006a>¶
<pb:YP-C_JY296_27yiji-05-0006a>¶
　拾遺記黃帝時碼碯甕至堯時猶存甘露尚在其中盈而不¶
　竭謂之寶露以班賜群臣至舜時露漸減隨世之汙隆時淳¶
　則露滿時澆則露竭秦始皇通汨羅之流掘地得赤玉甕可¶
　容八斗置於舜廟漢東方朔識之乃作甕銘曰寶雲生於露¶
　壇祥風起於月館望三壺如盈尺視八鴻如縈帶¶
李通丹臺子微赤城¶
　六帖紫陽眞人周季通入蒙山中遇寓門子再拜乞長生訣¶
　寓門子曰名在丹臺玉室中何憂不仙¶
　神仙傳司馬天師名承禎宇子微女眞謝自然汎海詣蓬萊¶
　求師至一山見道士謂曰天台司馬承禎名在丹臺身居赤¶
#<md:CK-KZ_JY296_03p006b>¶
<pb:YP-C_JY296_27yiji-05-0006b>¶
　城眞良師也自然遂還求之得度有弟子七十餘人一旦曰¶
　吾於玉霄峰東望蓬萊常有眞仙降駕今爲青童君所召須¶
　往矣俄頃蛻去詔贈銀青光祿大夫諡正一先生帝親文其¶
　碑有集行於世¶
彭蛇盤躃王鶴飛騰¶
　丹臺新錄彭宗字法先年二十服業於杜沖眞人深蒙賞接¶
　栖眞味道精貫神人山中有毒蛇猛虎宗每以氣禁之潛伏¶
　盤躃雖摩觸終不得動宗觧之方去¶
　王氏神仙傳丞相王徽女幼年慕道持經撫琴嘗曰洞宫有¶
　召命當補仙職題詩曰翫水登山無足時諸仙頻下聽琴詩¶
#<md:CK-KZ_JY296_03p007a>¶
<pb:YP-C_JY296_27yiji-05-0007a>¶
　此心不戀居人世唯見天邊雙鶴飛是夕奄然而卒及明有¶
　雙鶴飛騰於庭木音樂異香滿野舉形就木空衣而已¶
空洞靈瓜嵰洲甜雪¶
　拾遣記後漢明帝陰貴人夢食瓜甚美帝使求諸方國時燉¶
　煌獻異瓜種恒山獻巨桃核瓜名穹隆長三尺而形屈曲味¶
　美如飴昔道士從蓬萊山得此瓜云是空洞靈瓜四劫一實¶
　西王母遺於此地世代遐絶其實頗在又說巨桃霜下結花¶
　隆暑方熟亦云仙人所食¶
　又穆王東遊大騎之谷指春霄宫集諸方士仙術之要西王¶
　母乘翠鳳之輦而來前導以文虎文豹後列雕麟紫麏曳丹¶
#<md:CK-KZ_JY296_03p007b>¶
<pb:YP-C_JY296_27yiji-05-0007b>¶
　玉之屨敷碧蒲之蓆黃菅之薦共玉帳高會薦清澄琬琰之¶
　膏以爲酒又進洞淵紅蘤嵰洲甜雪¶
伯微金汋仁本玉屑¶
　丹臺新錄莊伯微少好道常以日入時正西北向閉目握固¶
　想見崑崙積二十一年後服食入山學道猶存此法當復十¶
　許年後閉目乃奄見崑崙存之不止遂見仙人授以金汋之¶
　方因而得道猶是精感道應使之然也非此術之妙矣¶
　酉陽雜爼鄭仁本與其中表遊山迷路見一人枕一樸物而¶
　坐問之乃云君知有七寶城乎常有八萬二千戶修之我其¶
　一也因開樸視之有斤斧數事玉屑飯兩裹分遺鄭曰食此¶
#<md:CK-KZ_JY296_03p008a>¶
<pb:YP-C_JY296_27yiji-05-0008a>¶
　可以畢世無病矣¶
李封道德嚴議優劣¶
　高道傳道士李含光者晉陵人年十三篤好道學雖處暗室¶
　如對君父人見之情色皆歛明皇召見問理化對曰道德經¶
　者君王師也昔漢文行而躋民於仁壽又問金鼎曰道德者¶
　公也輕舉者公中之私也雖時見其私亦聖人存教爾若求¶
　生徇欲類於繫風不亦難乎帝甚嘉之¶
　又嚴達者字道通始髫齓已有方外志周武建德中詔法師¶
　於便殿是時已沙汰浮屠氏又下議公卿復欲去道家流上¶
　問法師道與釋孰優曰主優而客劣上曰主客奚辯曰釋出¶
#<md:CK-KZ_JY296_03p008b>¶
<pb:YP-C_JY296_27yiji-05-0008b>¶
　西方得非客乎道出中夏得非主乎上曰客旣西歸主無送¶
　耶曰客歸則有益胡土主在則無損中華去者不追居者自¶
　保又何送乎上嘉其對¶
葛呼錢飛宋指燈滅¶
　丹臺新錄葛仙翁嘗取錢使人投於井中公往井上以器呼¶
　錢人見其錢一一飛從井中出入公器中¶
　續仙傳宋知白爲道士眉目如晝言談秀麗夏則衣綿冬則¶
　卧於雪中去身一丈餘周匝氣如蒸出而雪不凝又指燈卽¶
　滅指人則如隙風所吹或食彘肉五斤蒜薤一盆飲酒三斗¶
　到處住則以金帛求置一二美女行則捨之人以爲得補腦¶
#<md:CK-KZ_JY296_03p009a>¶
<pb:YP-C_JY296_27yiji-05-0009a>¶
　還元之術後之撫州南城縣白日上昇¶
陶挂朝服夏懸辟書¶
　丹臺新錄陶隱居除奉朝請頗怏怏與從兄書曰昔仕宦意¶
　以體中打斷必期四十左右作尚書郎出爲浙東一好古縣¶
　粗得山水便投簪高邁宿昔之志謂言指掌今年三十六矣¶
　方除奉朝請不如早去無自勞辱欲脫朝服挂神虎門襲鹿¶
　巾徑出東亭因與王晏別語及此事晏曰主上性存嚴治不¶
　許人作高奇事脫致忤旨便恐違卿高志如何先生嘿思良¶
　久曰吾本爲身非爲名若有此慮亦奚如此於是不詣省直¶
　表辭而已¶
#<md:CK-KZ_JY296_03p009b>¶
<pb:YP-C_JY296_27yiji-05-0009b>¶
　眞誥明晨侍郎夏馥字子治陳留人也服木餌和雲母少時¶
　被公府辟召懸辟書著桑樹乃去其用懷高邁如此¶
月支獻獸麻村射猪¶
　列仙傳漢武帝幸安定月支國遣使獻香四兩大如雀卵黑¶
　如桑椹又獻猛獸一頭形如狸其毛黃色帝曰此小物何謂¶
　猛獸使者對云夫威於百禽者不必計其大小是以神麟爲¶
　巨象之王鳳凰爲大鵬之宗亦不在其巨細也臣國去此三¶
　千萬里常占東風入律青雲干吕謂中國將有好道之君故¶
　以二物來獻豈圖陛下乃不知眞乎帝恨使者言不遜欲罪¶
　之明日遂失使者猛獸所在¶
#<md:CK-KZ_JY296_03p010a>¶
<pb:YP-C_JY296_27yiji-05-0010a>¶
　廣記麻陽村人見一野猪射之至一石室中見一老人曰此¶
　非眞猪速宜出去童子送出門村人曰老人誰耶曰河上公¶
　也上帝令爲諸仙講易又問童子汝誰耶曰我王輔嗣也未¶
　能精通於易被罰守門童子以石塞門四顧茫然不知所在¶
揚君問龍葛公借魚¶
　眞誥楊羲夢登高山四面皆大水見一白龍身長數丈東向¶
　飛行空中光彩耀天又見白衣女子入口中須臾三入三出¶
　乃止又還羲右邊而立又覺羲左邊有一老公著繡裳芙蓉¶
　冠柱赤九節杖而立俱視白龍某問何等女子徑入龍口耶¶
　公對曰此太素玉女蕭子夫取龍氣以煉形也又問公何人¶
#<md:CK-KZ_JY296_03p010b>¶
<pb:YP-C_JY296_27yiji-05-0010b>¶
　來登此宇公答曰我蓬萊仙公洛廣休此蓬萊山吾治此立¶
　府君故來乃得相見我耳某又問此龍可乘否答曰此龍眞¶
　人張誘世石慶安許玉斧丁瑋寧也又問一龍而四人乘耶¶
　公曰此侍晨官龍如世之軺車¶
　神仙傳葛仙公出行於路見人賣魚謂魚主曰欲借此魚到¶
　河伯所可乎主曰魚已死公卽書符內魚口中投之於水魚¶
　卽跳起¶
襲祖輕舉自眞昇虛¶
　高道傳道士雙襲祖栖白馬巖誦黃庭經功成閉室七日不¶
　出弟子驚異視之忽然輕舉而昇遺仙帔於木杪及嵓中卧¶
#<md:CK-KZ_JY296_03p011a>¶
<pb:YP-C_JY296_27yiji-05-0011a>¶
　蓆後百餘年皆不壞¶
　又道士賀自眞有學趣嚮高邁居嵩山修道一日雲鶴音樂¶
　雜滿空際自眞遂昇虛而去處士陳陶與洛人贍之因賦詩¶
　曰子晉鸞飛古洛川金桃再熟賀郎仙三清樂奏嵩山下五¶
　色雲屯御苑前朱頂舞迎低絳節青鬟歌引駐香軿誰能白¶
　書相悲泣太極光陰億萬年¶
劉翊陰德韓崇仁政¶
　眞誥劉翊家巨富周給困窮好行陰德累遷陳留太守損已¶
　分人遇馬皇先生告之曰子仁感天地德動鬼神太上嘉子¶
　之用情使我來擕子以長生吾仙官爾能隨吾去否翊從之¶
#<md:CK-KZ_JY296_03p011b>¶
<pb:YP-C_JY296_27yiji-05-0011b>¶
　而行遂授以服五星之華法今在華陽洞中爲右理監¶
　又韓崇毗陵人遇神人王偉元授以流珠丹元法語之曰子¶
　行此道可以仕宦功成之日無妨仙舉崇初爲宛陵令行仁¶
　政以撫民蝗不集界後遷太守視民如傷政化洽普復遇偉¶
　元再授隱遁解形法遂入大霍山以度世今在華陽爲左理¶
　監¶
蕭文補履負局磨鏡¶
　神仙傳蕭文常在市中爲人補履十數年人皆不知其神仙¶
　也只見其不老好事者欽之就求道術不能得之惟梁母得¶
　其作火之法一日上三亮山與梁母相別列數大火而昇¶
#<md:CK-KZ_JY296_03p012a>¶
<pb:YP-C_JY296_27yiji-05-0012a>¶
　列仙傳有一磨鏡叟常負一鑑局於市中不識姓名皆不知¶
　其神仙只以負局呼之或時貨藥服之者皆愈¶
顧和執蓋淳于典柄¶
　眞誥顧和吳人也少孤有志操仕晉爲中丞遷尚書僕射永¶
　和元年尸解¶
　太上迎補爲執蓋郎今在華陽洞中¶
　列仙傳淳于上虞人也自少好道長於十筮入天目山隱居¶
　遇仙人惠車子授丹經功成今在洞中爲典柄郎主試有道¶
　之士¶
韓康避名戴孟改姓¶
#<md:CK-KZ_JY296_03p012b>¶
<pb:YP-C_JY296_27yiji-05-0012b>¶
　後漢逸史韓康字伯休常採藥名山賣藥長安路口不二價¶
　三十餘年時有女子買藥康守價不移女子怒曰公是韓康¶
　伯休耶乃不二價乎康嘆曰我本爲避名今女子皆知有我¶
　焉用藥爲乃遯入霸陵山中公車連召不至¶
　高道傳道士戴孟本姓燕名濟漢末人以謂養生者隱其名¶
　字藏其所生之時改姓戴託仕於武帝之朝孟少好道事母¶
　以孝母服除入華山服木遇裴眞人授以玉珮金璫經遂能¶
　輕身周遊名山日行七百里¶
黃符療疫蘇香返魂¶
　搜神祕覽長安有黃公者甞售得一僕負擔相從幾一二嵗¶
#<md:CK-KZ_JY296_03p013a>¶
<pb:YP-C_JY296_27yiji-05-0013a>¶
　家貧窘夫婦悲嘆僕聆之問曰主人所須得幾何曰得五百¶
　千僕云某有小術可以致之因市好紙并筆硯瓦缶蒭茭各¶
　一明晨與俱往市中僕乃疊紙數百重持筆謂人曰今書一¶
　符在紙面使皆津透來年長安大疫此符可療每道當焉五¶
　十金後日果五百千矣遂行氣吹噓草生火光焰相燭以瓦¶
　缶覆其首入坐於火中乃不知所在來年長安果火疫有符¶
　者免焉¶
　洞微志有蘇德哥者善合返魂香但殂經八十一年已上者¶
　卽不可返時司天主簿徐肇嘗泣告之曰父母曾祖皆欲一¶
　拜之蘇唯唯乃懷中取一貼如白檀香撮於鑪中煙氣裊裊¶
#<md:CK-KZ_JY296_03p013b>¶
<pb:YP-C_JY296_27yiji-05-0013b>¶
　直上其香甚於龍腦蘇微吟曰徐肇欲見先靈願此香煙用¶
　爲追引食頃忽然驚風拂幕見其祖曾父母俱至肇泣拜熟¶
　視之其衣冠裝著悉如平時曰今日嘉會誠亦難得飲訖徐¶
　徐出幕爲煙霧而散德哥後亦不知所之¶
玉巵娘子金華仙人¶
　幽怪錄有崔書生於東周邏谷口見一女郎具聘娶之崔母¶
　曰新婦妖美必是狐媚傷害於汝女曰本侍箕箒便望終天¶
　尊夫人待以狐媚明日便行矣明日入山遂失所在後有胡¶
　僧曰君所納妻乃仙女玉巵娘子若住一年舉家必仙矣崔¶
　生歎恨而已¶
#<md:CK-KZ_JY296_03p014a>¶
<pb:YP-C_JY296_27yiji-05-0014a>¶
　大洞玉訣曰太初天有流汨之池池中有玉樹周回蓮華十¶
　丈池廣千里水乃香美金華仙人恒處蓮華之中飲流汨之¶
　水則五臟明徹面生紫雲¶
張誤食厭應不茹葷¶
　括異志龍圖張公燾卽樞密直學士奎之子也樞直爲殿中¶
　丞日奉朝請在京稅宅子居常閉關一日有人叩門頗急大¶
　呼曰小師入去何故便不放出張起視之乃一老道士也疑¶
　其狂且醉不復與之較量良久乃去邑君先妊娠是夕生燾¶
　景祐元年第甲科後嘗誤食犬肉夢黃衣使者追至一府見¶
　一道士謂曰何故食厭物張自辯曰非敢故食誤耳道士曰¶
#<md:CK-KZ_JY296_03p014b>¶
<pb:YP-C_JY296_27yiji-05-0014b>¶
　若然者且止此吾爲若言少選復出呼張曰可謝恩乃引至¶
　一殿前通曰張燾誤食厭物謝旣再拜而悟汗流浹體公神¶
　骨清粹衿懷夷曠豈非仙曹被謫者歟¶
　高道傳道士應夷節母夢流星入牖驚寤室有光因而孕焉¶
　旣生不喜葷茹授正一紫虛等籙師行之精謹嘗謂弟子曰¶
　吾以維持教法不能滅跡匿端能道不違人而勤行方至然¶
　玉京金闕泉曲酆都相去幾何唯心自兆耳爾等勉之¶
子晉窺井士則叩門¶
　拾遺記大始元年魏帝爲陳留王之嵗有頻斯國中有丹石¶
　井非人之所鑿下及漏泉水常沸湧仙欲飲之時以長綆引¶
#<md:CK-KZ_JY296_03p015a>¶
<pb:YP-C_JY296_27yiji-05-0015a>¶
　汲也其國人皆多力不食五穀日中無影飲桂漿雲霧羽毛¶
　爲衣髮大如縷堅韌如筋伸之幾至一丈置之自縮如蠡續¶
　人髮以爲繩汲丹井之水水中有白蛙兩翅常來去井上仙¶
　者食之王子晉臨井而窺有青雀𠾑玉杓以授子晉子晉取¶
　而視之乃有雲起雪飛子晉以袖揮之則雲雪自止白蛙化¶
　爲雙鳩入雲遂滅¶
　劇談錄嚴士則穆宗朝爲尚衣奉御因入山採藥覩一茅舍¶
　煙蘿四合見一人偃卧石上士則問候答曰予自安史犯順¶
　居此避世不知年代仍無煙火念君遠來無以療飢乃取紙¶
　囊中如褊豆形者取一粒汲泉煮之良久香熟令啗之卽覺¶
#<md:CK-KZ_JY296_03p015b>¶
<pb:YP-C_JY296_27yiji-05-0015b>¶
　豐飽曰汝得至此亦宿有分汝他時位至方伯儻能脫去塵¶
　華長生必得矣¶
何侯灑酒道子潑墨¶
　總仙記何侯堯時隱蒼梧山舜南狩止何侯家大帝五老來¶
　謁舜曰昇舉有期翌日五帝下迎舜白日昇天五帝以藥一¶
　器與何侯使投酒中一家三百餘口飲不竭以餘酒灑屋宇¶
　拔宅上昇位爲太極眞人今九嶷山有何侯廟在舜廟側¶
　小仙傳吳道子得神仙術畫妙入神唐太宗聞之詔入宮庭¶
　有粉墻數尋俾畫山水道子卽命帳幕蒙芘其墻以墨漿潑¶
　於墻上復以幕覆之良久曰請陛下觀畫其山林草木人煙¶
#<md:CK-KZ_JY296_03p016a>¶
<pb:YP-C_JY296_27yiji-05-0016a>¶
　鳥獸無不具備上顧盻久之見巖石之下有一小洞道子指¶
　曰此洞多有神仙扣之必有應者於是以手擊之洞門岩開¶
　有童子在側道子曰洞中甚有佳致請陛下一觀道子乃躍¶
　入洞中以手招上上不敢入洞門復閉道子自此不知所在¶
兼瓊酒星張魯米賊¶
　逸史章仇兼瓊尚書鎭西川嘗令左右搜訪道術之士有一¶
　鬻酒者酒勝其黨又不急於利賒貸甚眾每有紗帽杖藜四¶
　人來飲酒皆至數斗積債十餘石卽併還之談諧笑謔酣暢¶
　而去或報章公公遂專令探伺自後月餘不至忽一日又來¶
　章乃潛駕往詣公服至前躍出再拜相顧徐起遂失四人所¶
#<md:CK-KZ_JY296_03p016b>¶
<pb:YP-C_JY296_27yiji-05-0016b>¶
　在時明皇好道章公奏其事詔召孫公問之公曰此太白酒¶
　星耳¶
　天師傳張魯字公期漢中南鄭二郡太守每行法治疾立復¶
　康愈每授法治病者令致米一斛遂積鉅萬魏王輔政謂之¶
　米賊遣將統兵來討時諸弟子見兵馬至驚懼走告師師以¶
　手板畫地河流湍急兵不得渡遂用水軍師又以手板畫空¶
　卽九重峰嶺直接重霄兵不得前遂聞魏王遣使追謝就拜¶
　梁益二州剌史鎭南將軍封關中侯後飛昇¶
歸眞示書伯醜譚易¶
　湘山野錄熙甯丙辰嵗交賊寇邕郡倅唐著作子正盡室遇¶
#<md:CK-KZ_JY296_03p017a>¶
<pb:YP-C_JY296_27yiji-05-0017a>¶
　害唐桂州人治平中赴京調舉至全州中塗欲僦一僕乃遊¶
　袁州日所役舊奴也挈重擔勁若健羽雖鞭馬疾追長先百¶
　步之外恐他逸遂遣去其僕當日自全州行至唐州凡二千¶
　七百餘里日午已到留書祝驛吏曰候桂州唐秀才至卽付¶
　之君後月餘方抵唐下馬於驛驛吏前曰君非唐秀才否一¶
　月前有人留一書在此因出書示之曰歸眞子謹封唐因起¶
　封惟一詩曰袁山相見又之全不遇先生道未圓大抵有心¶
　求富貴到頭無分學神仙篋中靈藥宜頻施鼎內丹砂莫妄¶
　傳待得角龍爲燕會好求黃壁卧林泉問其形貌乃全州黜¶
　僕及唐遇害當丙辰正合詩中所謂角龍也¶
#<md:CK-KZ_JY296_03p017b>¶
<pb:YP-C_JY296_27yiji-05-0017b>¶
　仙傳拾遺楊伯醜好讀易隱華山何妥嘗問易之所學曰太¶
　華下金天洞中我羲皇所教之易與大道元同理窮眾妙豈¶
　可與世儒常譚而測神仙之旨乎¶
葛符上下鄭風南北¶
　丹臺新錄葛仙翁嘗船行弟子見公箱中有十許符因問曰¶
　此符之驗盡何事可得見否公曰神符亦無所不爲弟子欲¶
　願見之公乃取一符投水中水迅急符逐水而流下公曰如¶
　何客曰今凡人投之亦當爾復投一符卽迎水逆上公曰如¶
　何客曰異矣復取一符投水中符亭亭不上不下須臾上符¶
　下下符上會中央三符同聚而不流¶
#<md:CK-KZ_JY296_03p018a>¶
<pb:YP-C_JY296_27yiji-05-0018a>¶
　鄭洪傳會稽記曰射的山南有白鶴山此鶴爲仙人取箭漢¶
　太尉鄭洪採薪得一遺箭頃有人覔洪洪還之問何所欲洪¶
　識其神人也常患若耶溪載薪爲難願旦南風暮北風後果¶
　然故若耶溪風至今猶然呼爲鄭公風¶
戴洋短陋李阿貧窮¶
　晉史戴洋字國流吳興長城人年十二病死五日而甦說死¶
　時天使其爲酒藏吏授符籙結吏從旛麾將上蓬萊崑崙積¶
　石太室恒廬衡等諸山旣而遣歸逢一老父謂之曰汝後當¶
　得道爲貴人所識及長遂善風角妙占候卜數無風望好道¶
　術爲人短陋¶
#<md:CK-KZ_JY296_03p018b>¶
<pb:YP-C_JY296_27yiji-05-0018b>¶
　神仙傳李阿蜀人常乞於成都而所得復以散貧窮夜去朝¶
　還人莫知其止宿後一日語人云予被召崑崙當往遂不復¶
　見¶
劉寬長者夏啟明公¶
　眞誥後漢劉寬靈帝時爲太尉嘗坐客遣蒼頭市酒迂久大¶
　醉而還客不堪之罵曰畜產寬須臾遣人視之疑必自殺顧¶
　左右曰此人也罵畜產辱孰甚焉故吾懼其死也夫人欲試¶
　寬令恚伺當朝會麗服已訖使侍婢奉肉羹翻汙朝衣婢遽¶
　收之寬色不異乃徐言曰羹爛汝手其性度如此海內稱爲¶
　長者¶
#<md:CK-KZ_JY296_03p019a>¶
<pb:YP-C_JY296_27yiji-05-0019a>¶
　闡幽微篇云夏啟文王邵公奭吳季札夏啟爲東明公此四¶
　明公後並當昇仙階也主領四方鬼事¶
李嬴蛟室思邈龍宫¶
　樹萱記李嬴遇神女遺以匹素云蛟室所織後遇胡人以三¶
　百萬易之云此龍頷小髯織成三十小劫方斷一綜¶
　續仙傳孫思邈見人殺蛇解衣而贖用藥以封投於草中去¶
　數月忽有人邀至一城郭若王者之居見一絳衣人相謝曰¶
　前者小兒蒙救孫潛問左右此何所答曰涇陽水府留飲問¶
　所須孫曰山居樂道故無所欲君取龍宫方三十首此方可¶
　以濟世救人孫歸厯試諸方救人不計數著千金方散龍宫¶
#<md:CK-KZ_JY296_03p019b>¶
<pb:YP-C_JY296_27yiji-05-0019b>¶
　方於其內唐高宗聞名除諫議不受後尸解空衣今爲孫眞¶
　人¶
葛期致雨趙炳呼風¶
　神仙傳黃盧子姓葛名期治病千里寄姓名爲治治皆愈年¶
　二百八十嵗禁水水爲逆流力舉千斤行及走馬頭上常有¶
　五色光氣高丈餘天大旱時到淵中召龍出使催促昇天便¶
　雨數日一旦乘龍而去皆與親辭別遂不復還¶
　總仙記趙炳字公阿東陽人曾遠行遇舊交炳乃酌東流水¶
　爲酒削桑皮爲餔皆極醉飽曾至河欲渡岸傍求船船人不¶
　應炳乃鋪葢水上而坐呼風亂流而濟悉無沾濕時人神異¶
#<md:CK-KZ_JY296_03p020a>¶
<pb:YP-C_JY296_27yiji-05-0020a>¶
　之¶
阮邱貨蔥文賓餌菊¶
　列仙傳黃阮邱者睦山道士也衣裘披髮耳長六七寸口中¶
　無齒日行四五百里每止於山上種蔥貨藥以度世百有餘¶
　年人皆不識之及朱璜指出方知其神人候之已不見矣¶
　又文賓者太丘人也賣草履爲業一日棄妻入山餌菊不出¶
　妻老入山尋夫見賓更少亦不肯下山賓曰汝亦好道遂令¶
　妻餌菊養氣夫妻俱得道¶
謝敷少微李至亢宿¶
　晉逸史謝敷字慶緒會稽人也入太白山十餘年鎭軍郄愔¶
#<md:CK-KZ_JY296_03p020b>¶
<pb:YP-C_JY296_27yiji-05-0020b>¶
　召爲主簿臺召博士皆不就初月犯少微少微一名處士星¶
　占者以隱士當之譙國戴逵有美才人或憂之旣而敷死故¶
　會稽人士以嘲吳人云吳中高士便是求死不得死¶
　玉壺清話李至南宫嘗作亢宿賦其賦序曰子少多疾羸不¶
　勝衣庚寅嵗忽夢遊一道宫金碧明煥一巨殿一寶牀巋然¶
　於中一金龍盤於牀上碧髯金鬛光射天地旁有綠鬢道士¶
　轉盼若嵓電謂予曰此亢宿宫也大象無停輪宜速拜之汝¶
　將事此龍積疾亦消予將拜龍輒先拜至道初太宗皇帝立¶
　眞宗皇帝爲皇太子命公與李亢相竝爲賓客太宗皇帝戒¶
　眞宗二臣皆宿儒重德不可輕待吾選正人輔導於汝宗基¶
#<md:CK-KZ_JY296_03p021a>¶
<pb:YP-C_JY296_27yiji-05-0021a>¶
　國本吾無慮矣眞宗恭稟皇訓見必先拜符亢宫之兆也¶
玉畫瓦龜黃折草鹿¶
　酉陽雜爼王瓊有道術取一瓦片畫作龜甲懷之少頃取出¶
　置地則成眞龜循行庭下經數日成瓦¶
　西山記黃眞君名仁賢字紫庭一日受玉皇詔上昇而二弟¶
　尚在獵所紫庭遽往召之乃曰我等受性遊逸不堪作仙但¶
　願舉家昇騰我等未欲去世亦恐捕鹿冥數未足致此迷執¶
　紫庭以其分然乃付地仙之術教其修化復折草化鹿止其¶
　妄心二弟後隱於西山¶
觀香脫網許映解束¶
#<md:CK-KZ_JY296_03p021b>¶
<pb:YP-C_JY296_27yiji-05-0021b>¶
　眞誥王觀香靈王之女喬之妹也得喬飛解脫網之道與喬¶
　入山積三十九年道成授書爲紫青宫妃主領東宫¶
　丹臺新錄許映長史之兄也映絶志山林勤心味道遇王世¶
　龍受解束之道修返行之法服玉液朝腦精二三年中面有¶
　光華還顏反少但恨其所稟不饒不得其高品之通耳司命¶
　勑吾舉之使奏聞上宫移名東渚立爲地仙¶
周驅邪魅劉役鬼神¶
　西山記周眞君諱廣字惠常入蜀得驅邪逐魅之術以拯救¶
　疾苦聞許眞君在旌陽以符呪療疾遠近赴遡乃自蜀雲臺¶
　山至旌陽求見願事門下許君從之盡得其妙要後從許君¶
#<md:CK-KZ_JY296_03p022a>¶
<pb:YP-C_JY296_27yiji-05-0022a>¶
　上昇¶
　神仙傳劉根漢武帝時棄官學道入嵩山石室中廟掾王珍¶
　因請問根學仙時本末根曰吾昔入山精思無所不到後於¶
　華陰山見一人乘白鹿車從者十餘人左右玉女執采旌之¶
　節余再拜稽首求乞一言神人告曰爾聞有韓眾否答曰實¶
　聞之神人曰我是也遂授以道要夫道有昇天躡雲者有遊¶
　行五嶽者有不死者有尸解者藥之上者有九轉還丹太一¶
　金液服之皆立登天不積日月矣其次有雲母雄黃之屬雖¶
　不卽乘雲駕龍亦可役使鬼神變化長生其次草木諸藥能¶
　治百病補虛駐顏斷穀益氣不能使人不死也¶
#<md:CK-KZ_JY296_03p022b>¶
<pb:YP-C_JY296_27yiji-05-0022b>¶
李臻晦迹張皓登眞¶
　高道傳李臻家甚貧一日有道士張齊物謁臻求寓泊之地¶
　臻待之甚厚張每醉或罵詈嘔汙卧具奴僕皆惡之而臻未¶
　嘗介意張因謂臻曰蒙君厚顧如此今別去能相送數里乎¶
　遂與之偕行張曰余周遊人間五十年未嘗見仁厚如君者¶
　遂以黃白術授臻辭以命薄不敢受張茫然自失曰君之道¶
　非某所及也於是抽簪引以爲劒乃劃地隨手而裂曰自此¶
　爲別乃投身入地而沒臻異之¶
　張皓漢永初中嘗詔逸人爲道士皓年二十嵗與其選一日¶
　封衡忽至皓望風伏膺求啟未悟衡因觀其心遣涉于深淵¶
#<md:CK-KZ_JY296_03p023a>¶
<pb:YP-C_JY296_27yiji-05-0023a>¶
　則遇鮫鯨迫之而貌不變誘之以色試之以財而心不動衡¶
　曰可教也於是付青腰紫書金根上經及神丹半兩而誡之¶
　曰勤則得之替則失之皓俯伏受命遂入赤城山服丹行道¶
　至魏太初登眞¶
安妃貴客孫登奇人¶
　眞誥興寧二年紫微夫人與安妃同降楊眞人室紫微曰今¶
　日有貴客來相詣安妃神女乃李夫人之女昔往龜山學上¶
　清道成受太上書補爲九華眞妃賜姓安氏以遊行於太清¶
　也¶
　抱朴子云孫登奇人也無家屬每於山間穴地而處冬則單¶
#<md:CK-KZ_JY296_03p023b>¶
<pb:YP-C_JY296_27yiji-05-0023b>¶
　衣大寒披髮自覆其身而眞誥亦云孫登獨弦而成八音眞¶
　奇士¶
道者㯶菷先生布巾¶
　茅亭記雍法志嘗供養一石老君每誦天蓬呪不輟一夕夢¶
　神人於石像前取一㯶帚與之曰但有患者以菷掃之言訖¶
　而覺自後有疾者來以菷拂之應手而愈時人爲頌曰雍道¶
　者掃盲能視拂跛能履患者雲集¶
　丹臺新錄軒轅集居羅浮山自號羅浮先生人傳數百嵗每¶
　入山採藥而龍虎隨侍而行師能分形化影無所不至每出¶
　入持一布巾見疾病以布拂之應時而愈後不知所在¶
#<md:CK-KZ_JY296_03p024a>¶
<pb:YP-C_JY296_27yiji-05-0024a>¶
天台劉阮合浦元柳¶
　神仙傳劉晨阮肇嘗往天台山採藥迷失道路因過溪見二¶
　女子顏色殊絶邀至家設甘酒下胡麻飯山羊脯食之甚美¶
　館于山中半年許洎歸鄕邑零落已七百年矣¶
　傳奇元和中有元徹柳實居于衡山欲越海艤舟合浦忽颶¶
　風飄入大海莫知所適俄至孤島而風止二子登岸忽見雙¶
　鬟女子二人因叩頭求哀乞返人世二女憫之乃引謁南溟¶
　夫人告以姓名夫人笑曰昔有劉阮今有元柳豈非天也命¶
　二女送客以玉壺一枚贈之題詩曰來從一葉舟中來去向¶
　百花橋上去若到人間扣玉壺鴛鴦自解分明語俄有橋長¶
#<md:CK-KZ_JY296_03p024b>¶
<pb:YP-C_JY296_27yiji-05-0024b>¶
　數百步欄檻上皆有異花二子登橋遂抵合浦回視已無橋¶
　矣將歸衡山中塗以手扣玉壺果有鴛鴦語曰當欲飲食前¶
　行自遇耳忽道左有盤餚飲食豐備二子食之不飢後遇一¶
　叟曰太極先生以壺告之先生曰吾貯玉液壺也亡來已久¶
　後二子隨叟隱祝融峰疑自此得道也¶
少君眉目子榮鼻口¶
　神仙傳李少君齊人也聞漢武帝好神仙少君以神方干武¶
　帝云丹砂可作黃金服之能昇天時見武帝御座有銅器曰¶
　此齊威公之器也帝驗其刻鏤之文果是乃知少君數百嵗¶
　肌膚光澤其眉目口齒如童子焉¶
#<md:CK-KZ_JY296_03p025a>¶
<pb:YP-C_JY296_27yiji-05-0025a>¶
　丹臺新錄趙瞿字子榮時患癩疾垂死自厭入山以身投虎¶
　狼不歸忽遇異人授以服食法而疾除身體輕强年一百七¶
　十嵗有少容臨卧時見二美女出入口鼻之間耳聞琴瑟之¶
　聲在人間三百餘年色如童子¶
眞多朝元可居占斗¶
　列仙傳李眞多者神仙李脫之妹也隨兄修煉而兄授之以¶
　朝元之要行僅百年狀如二十許遇太上降授以飛昇之道¶
　今蜀中有眞多治是也¶
　高道傳道士任可居者不知何許人年四十木訥愿慤負囊¶
　事道士向道榮道榮憐其志以鎭元策靈寶訣付之戒曰十¶
#<md:CK-KZ_JY296_03p025b>¶
<pb:YP-C_JY296_27yiji-05-0025b>¶
　八年後方可以示人災福之驗勿窺榮利無妄傳授此道得¶
　之者神仙泄之者夭枉可居自後漸言人休咎或爲人禳醮¶
　每占先令每人齋戒向壁列斗魁之像坐其前則禍福吉凶¶
　厯厯如見¶
李泌潑蒜叔茂種韭¶
　鄴侯家傳李泌少時身極輕能於屏風上立有異人云此兒¶
　十五必昇騰父母惡之忽聞空中異香作蒜汁潑之恐其飛¶
　騰也旣長辟穀每道引骨節珊然人謂之鏁子骨嘗作歌曰¶
　天覆吾地載吾天地生吾有意無不然絶粒昇天衢不然鳴¶
　珂遊帝都焉能不貴復不去空作昂藏一丈夫¶
#<md:CK-KZ_JY296_03p026a>¶
<pb:YP-C_JY296_27yiji-05-0026a>¶
　眞誥秦時巴陵侯姜叔茂來住句曲山下種五果并五辛菜¶
　常賣以市丹砂而用之今山間猶有韭薤卽其遺種耶秦孝¶
　王時封侯今名此地爲姜巴者是矣¶
龍君橘社漁父杏壇¶
　仙傳拾遺柳毅家于江湘儀鳳中下第將還鄕里其故人客¶
　寓涇陽者往別之未至六七里見美婦人牧羊於野心甚異¶
　之問其故云洞庭龍君小女也嫁于涇川小龍爲夫所薄愬¶
　於舅姑舅愛其子黜之以至于此因託毅寓書于洞庭之北¶
　有巨橘謂之橘社鄕里祠之至其所以物擊木三五聲書可¶
　達矣毅如其言有武夫出波間引毅入波中其宫闕如王者¶
#<md:CK-KZ_JY296_03p026b>¶
<pb:YP-C_JY296_27yiji-05-0026b>¶
　之居於是留毅住宫中歡宴累日旣還贈遺珍怪不可名述¶
　南華眞經孔子遊乎緇帷之林休坐乎杏壇之上弟子讀書¶
　孔子絃歌鼓琴奏曲未半有漁父者下船而來鬢眉交白披¶
　髮揄袂行原以上距陸而上左手據膝右手持頤以聽曲終¶
張澥飲水伯陽餌丹¶
　仙傳拾遺張澥武陵人幼而好學常注念於桃源觀願遇靈¶
　仙以希度世亦髣髴通感祕而不言乾符中鄭洿出牧武陵¶
　因述詞文虔誠禱祝以澥牙將之中素勤道法令齎其詞致¶
　齋法事未畢有仙樂五雲之異良久垂一琉璃瓶自空而下¶
　澥捧接之及一瓶水耳盡飲之甘美無比忽然騰躍昇天而¶
#<md:CK-KZ_JY296_03p027a>¶
<pb:YP-C_JY296_27yiji-05-0027a>¶
　去¶
　神仙傳魏伯陽入山作神丹將弟子三人丹成知弟子心未¶
　盡乃試之曰丹雖成當試之以犬犬飛者可服之若犬死不¶
　可服也乃以丹餌犬犬食卽死伯陽曰吾輩違世俗委家入¶
　山不得仙道亦恥歸死之與生吾當服之丹入口又死徐二¶
　弟子相顧曰作丹以求長生今服却死何如不服乃出山營¶
　棺木二人去後伯陽卽起與服丹弟子姓虞及白犬而出逢¶
　其入山伐薪人作手書與鄕里寄二弟子二弟爾時乃醒悔¶
　恨而已¶
騾客排闥胡琮啟關¶
#<md:CK-KZ_JY296_03p027b>¶
<pb:YP-C_JY296_27yiji-05-0027b>¶
　神仙傳茅山黃尊師學行甚高開講之次眾方雲集忽有一¶
　人排闥而呼曰道士奴天正熱聚眾何爲何不入深山學道¶
　敢漫語耶師不對良久色稍和曰豈非要錢修造乎可盡取¶
　破釜雜鐵來師如其旨卽命掘地爲鑪以熾火銷鎔取少藥¶
　攪之少頃去火已成白金矣師感謝笑而出門不知所之後¶
　有人見於京師腰插一鞭逐一騾其去如飛或目之爲騾客¶
　搜神覽江州太平觀道正胡用琮雙目失明罷職嘗令人引¶
　行觀中至門時天大雪人言有貧者口𠾑一筯坐堦砌上貨¶
　墨一金一寸人稀售之琮問其故曰今日大雪不能入城遂¶
　憩此而人少顧者琮憫焉丐之五十金日以爲常忽一日叩¶
#<md:CK-KZ_JY296_03p028a>¶
<pb:YP-C_JY296_27yiji-05-0028a>¶
　門告辭關揵不開相隔而語曰我贈君墨一寸請自保之隨¶
　意而用若有患磨服之不復有苦琮謝之問其姓曰我賣墨¶
　牌榜卽姓氏也乃置墨而去漸聞聲遠啟關無及矣琮因磨¶
　墨飲之卽覺兩目明徹或曰以筯界口乃吕字疑其洞賓也¶
沈彬石槨袁玘銅棺¶
　賈氏錄談沈彬郎中少好道將卒戒其子云吾所居堂中正¶
　是吉地卽葬之子孫不敢違旣兆其穴開之見石槨一所甚¶
　寬廣及有青石蓮燈三枚鐫刻甚妙又有石記云開成二年¶
　開雖開亦不埋漆燈猶未照留待沈彬來後人見棲於西山¶
　天寶洞¶
#<md:CK-KZ_JY296_03p028b>¶
<pb:YP-C_JY296_27yiji-05-0028b>¶
　袁府君祠堂記云府君後漢人也按北齊修文御覽云陽羡¶
　初立縣時會稽袁玘生有神異而君始爲令於此逆知水旱¶
　自言死當爲神或寢息繼日夢與神宴會一旦無疾暴亡殯¶
　後風雨晦冥忽失柩所在有民夜聞荆南山若數千人聲晨¶
　往視之而柩在焉亟抵縣白之吏民馳至柩已神藏止見石¶
　壇石家而已於是改荆南山爲君山至今俗呼爲銅棺山以¶
　謂府君亡時天降銅棺如王喬爲葉令天降玉棺類也¶
紫雲乘風黃梅墮井¶
　紀聞錄唐開元二十四年春二月駕在東京以李適之爲河¶
　南尹其日大風有女冠乘風至玉眞觀集于鍾樓人觀者如¶
#<md:CK-KZ_JY296_03p029a>¶
<pb:YP-C_JY296_27yiji-05-0029a>¶
　堵以聞於尹尹率略人也怒其聚眾袒而笞之而乘風者旣¶
　不哀祈亦無傷損顏色不變適之大駭方禮謁奏聞勑召入¶
　內殿訪其故乃蒲州紫雲觀女道士也辟穀久輕因風遂飛¶
　至此後因大風復飛去不返¶
　廣異記黃梅縣女道士張連翹年八九嵗常持瓶汲水忽見¶
　井中有蓮花如小盤漸漸出井口往取便縮不取又出如是¶
　數四遂墮井家人怪久不還往視見連翹立井水上自後不¶
　食父母命出家爲道士年十八晝日於觀中獨坐見天上雨¶
　錢又雨黃藥吞二粒覺神情倍於常日¶
魯聰致雷王向分影¶
#<md:CK-KZ_JY296_03p029b>¶
<pb:YP-C_JY296_27yiji-05-0029b>¶
　續仙傳葉千韶字魯聰有道術嘗遇嵗旱人請祈禱師卽焚¶
　香啟祝須臾降雨人有請致雷者以足擦地便鳴從地底轆¶
　轆聲一日於城市忽驅叱以振威人詰之曰我見某處火災¶
　故救之耳驗之信然¶
　列仙傳王向生而秀異日望終南山高峰謂父母曰兒長大¶
　必居此山人甚器之旣冠不願仕以坐忘遺照爲事遇神仙¶
　孟先生授以道法能變化分形化影¶
謝雲一川王濤萬頃¶
　集仙錄果州謝自然絶粒多言道家事詞氣高異剌史韓佾¶
　至郡疑其妄延入州閉之累月率長幼開籥出之膚體儼然¶
#<md:CK-KZ_JY296_03p030a>¶
<pb:YP-C_JY296_27yiji-05-0030a>¶
　佾卽使女自明師事之又於大方山置壇請道士程太虛具¶
　三洞籙遷自然居於州郭正元九年剌史李堅致任自然告¶
　云居城郭非便願依泉石堅卽築室於金泉山一日詣州與¶
　李堅別卽於金泉山白日上昇士女數千人咸共瞻仰須臾¶
　五色雲遮亘一川¶
　墨客揮犀王平甫熙寧癸丑嵗直宿崇文舘夢有人邀之至¶
　海上見中央宫殿甚盛其中作樂笙簫鼓吹之伎甚眾題其¶
　宫曰靈芝宫平甫欲與俱往有人在宫側隔水謂曰時未至¶
　且令去他日當迎之至此恍然夢覺時禁中已鐘鳴矣爲詩¶
　曰萬頃波濤木葉飛笙簫宫殿號靈芝揮毫不似人間世長¶
#<md:CK-KZ_JY296_03p030b>¶
<pb:YP-C_JY296_27yiji-05-0030b>¶
　樂鍾聲夢斷時¶
秀川鐵扇觀福金餅¶
　野人閑話祠部員外郎彭曉字秀川自號眞一子常謂人曰¶
　我籛鏗之後世有得道者余雖披朱紫食祿利未嘗懈怠於¶
　修煉去作一代之高人終不爲下鬼者矣宰金堂縣則恒騎¶
　一白牛於昌利山往來似有會眞之所往往有白鶴飛鳴前¶
　後曉注陰符經解參同契每篆符謂之鐵扇子有疾者餌之¶
　輙愈¶
　集仙錄黃觀福家貧每以栢葉爲香焚之食栢不嗜五穀旣¶
　笄欲嫁之忽謂父母曰門前井中極有異物往看之水果洶¶
#<md:CK-KZ_JY296_03p031a>¶
<pb:YP-C_JY296_27yiji-05-0031a>¶
　湧乃自投水中良久不出漉之得一古像天尊狀貌與女無¶
　異水卽澄靜便以木像置路側號泣而歸其母時來視之懷¶
　念不已忽有綵雲仙樂導衛甚多與女子三人下其庭中爲¶
　父母曰女本上清仙人也有小過謫在人間年限旣畢復歸¶
　天上無致憂念也又曰此地今年疾疫死者甚多移家益州¶
　以避凶年卽留金數餅昇天而去¶
沙苑矯翅華陽養翮¶
　高道傳益州城西有道觀非修習者莫之居徐佐卿嘗自稱¶
　青城道士一嵗三四至天寶中重陽日明皇獵于沙苑見雲¶
　間一孤鶴翔飛上射中之帶箭而墜倐然矯翅翥于東南是¶
#<md:CK-KZ_JY296_03p031b>¶
<pb:YP-C_JY296_27yiji-05-0031b>¶
　日佐卿擕箭而來神采不怡謂人曰吾行山中偶爲此物所¶
　加已無恙矣此箭非人間所有越明年箭主到此當付之遂¶
　留於後壁復題其時云十三載九月九日也明皇狩蜀至觀¶
　因幸道院見前箭命取閱之卽御箭爾上驚異詢之道士以¶
　實對卽知前嵗沙苑中所射之鶴乃徐佐卿也復覽其題則¶
　又知當日自沙苑一翥而至于斯也今有飛仙嶺傳佐卿帶¶
　箭飛泊之所下有飛仙觀存焉¶
　眞誥姜叔茂爲巴陵侯棄官入句曲山修煉道戌寄書與僚¶
　友云我昔學道於鬼谷道成於少室養翮於華陽待舉於逸¶
　城時乘飈輪宴我句曲悟我永嘆代謝之速¶
#<md:CK-KZ_JY296_03p032a>¶
<pb:YP-C_JY296_27yiji-05-0032a>¶
馮長回黃世京守白¶
　眞誥馮長字延壽年十五通陰陽占候之術感鄧眞人授書¶
　能回黃轉赤而面生玉澤道成今爲西嶽眞人¶
　又陳世京守玄白之道常旦旦坐卧任意存泥丸黑氣心中¶
　白氣臍中黃氣三氣俱生如雲以覆其身因變成火火燒於¶
　身洞徹內外如此旦旦行之服氣二十過畢乃止所謂知白¶
　守黑欲死不得知黑守白萬邪消却世京後得仙¶
裴雲盤旋戚霞煥赫¶
　續仙傳裴元靜幼而恬淡及笄願入道父母曰女生有歸遂¶
　逼之以適李言爲妻夫妻如賓幾月乃告於夫曰神人不許¶
#<md:CK-KZ_JY296_03p032b>¶
<pb:YP-C_JY296_27yiji-05-0032b>¶
　爲君妻請絶之獨居一室中夜嘗聞談笑之聲夫疑而潛窺¶
　之光明滿室及旦與夫別去而雲霞盤旋仙女奏樂而元靜¶
　上昇¶
　戚氏號逍遙好道誦經不輟及笄父母强適薊尋爲妻而逍¶
　遙獨處一室絶粒靜坐而人莫得而測一夕聞屋裂如雷聲¶
　但見衣裳在室仰視雲霞煥赫而逍遙上昇¶
正節野人含光清客¶
　高道傳吳筠天師字正節天寶初至京師係道士籍入嵩山¶
　依潘師正究其術明皇聞名召與語甚悅上復問道對曰道¶
　者無如老子五千言復問神仙治鍊法對曰此野人之事積¶
#<md:CK-KZ_JY296_03p033a>¶
<pb:YP-C_JY296_27yiji-05-0033a>¶
　嵗月求之非人主宜留意筠每開陳皆名教世務以微言諷¶
　天子天子重之¶
　道士李含光工篆隸或稱過其父一聞之終身不書後師正¶
　一先生雲篆寶書傾囊相付且曰李含光眞玉清之客也¶
隱柱羅遠入圖柳成¶
　逸史道士羅公遠時明皇一日召見問隱形術對曰陛下以¶
　玉書金格簡於九清矣豈以社稷之重而輕徇小術耶上怒¶
　公辱罵之走入殿柱中數上過上愈怒劈柱追之旣見入玉¶
　磶中又碎磶爲十數塊皆有公遠之形上謝之乃如故上復¶
　强之不已因教焉然不肯盡其術試自隱常露衣帶或見影¶
#<md:CK-KZ_JY296_03p033b>¶
<pb:YP-C_JY296_27yiji-05-0033b>¶
　迹上怒遂斬之有中使輔仙玉自蜀還逢公遠駕與語袖出¶
　一書及蜀當歸爲寄仙玉具以奏上頗加悔恨天寶末果西¶
　蜀之幸當歸不誣矣¶
　酉陽雜俎正元末有畫人寧采圖爲竹林會甚工坐客郭萱¶
　柳成二秀才每以氣相軋柳忽盻圖謂曰今欲爲公設薄伎¶
　不施五色令其精采殊勝如何郭殊不信柳曰當入彼畫中¶
　治之乃騰身起入圖而滅坐客大駭圖表於壁眾模索不獲¶
　久之忽語曰郭子信矣聲若出畫中也食頃瞥目圖上墜下¶
　指阮籍像曰工夫抵及此眾視之覺阮籍圖像獨異脣若方¶
　嘯甯采覩之不復認意其得道與郭俱謝之數日遂遁去¶
#<md:CK-KZ_JY296_03p034a>¶
<pb:YP-C_JY296_27yiji-05-0034a>¶
子虛學古桃俊明經¶
　眞境錄暨天師名齊物字子虛學古通經傳時有浮屠梵臻¶
　問道釋所起之由師爲分其同異曰道無前後杳不可稱論¶
　也且老子卽長生仙道屬太上左宫故老子生左腋手舉於¶
　左故貴左法教服其黃黃者陽也得其道則存亡在已出入¶
　無間大劫有窮而吾道不泯太子卽輪轉生死之道滅度之¶
　法屬太上右宫故太子生右腋手舉於右故貴右法教服其¶
　緇緇者陰也命盡而有死其二法殊途同歸於太上非至人¶
　莫見其奧也聽者嘆服¶
　眞誥桃俊字翁仲少爲郡幹佐明經術晚爲交阯太守遇東¶
#<md:CK-KZ_JY296_03p034b>¶
<pb:YP-C_JY296_27yiji-05-0034b>¶
　郭幼平服九精鍊氣輔星在心之術後修之得道今在洞中¶
滕公火鈐許君燈檠¶
　澠水醼談滕宗諒待制守厯陽聞山中有逸人隱居窮僻滕¶
　訪之會其方眠呼覺揖滕偶坐言極有理滕詢其山居幾許¶
　年月始避兵寇獨處於此但見花卉滿中卽知爲春草木搖¶
　落卽知爲秋大寒大暑卽知冬夏坐久顧滕曰日向夕當亦¶
　必饑有山芋野栗可以充飡乃撥松卉火炮芋栗遺滕食訖¶
　語以手掊火得無苦耶欲致一火鈐可否笑曰久處山中安¶
　於恬淡不欲以物役心鈐無用日暮滕悽然而歸後再遣人¶
　致問已不復知所止矣¶
#<md:CK-KZ_JY296_03p035a>¶
<pb:YP-C_JY296_27yiji-05-0035a>¶
　西山記許眞君與吳君還豫章因歸逍遙山日與弟子講論¶
　教戒鄕里人皆遷善遠罪仁孝興行嘗有以鐵燈檠詣山售¶
　者眞君買之夜爲燈照漆剥處細視之乃黃金也遽訪其人¶
　還之¶
伯慈疾愈禮正身輕¶
　眞誥范伯慈有邪勞之疾頓卧經年費用家財而疾不除於¶
　是發心入道棄俗務靜坐修養五十日而疾愈於是入天目¶
　山服食精思十九年感眞仙降授丹藥服食白日昇天補爲¶
　元一眞人¶
　衡山有學道者張禮正初遇西城王君授丹方服食自後目¶
#<md:CK-KZ_JY296_03p035b>¶
<pb:YP-C_JY296_27yiji-05-0035b>¶
　明身輕日行五百里東華帝君遣迎白日乘雲上昇¶
漢武四多黃帝七昧¶
　仙傳拾遺月支使者謂武帝曰眼多視則貪恣口多言則犯¶
　難心多動則淫賊身多飾則奢侈未有用此四多而天下成¶
　治者也¶
　黃帝內傳王母授帝七昧之術帝曰何謂七昧王母曰目昧¶
　卽不明耳昧卽不聰口昧卽不爽鼻昧卽不通手昧卽不固¶
　足昧卽不正心昧卽不眞但心不亂卽眞矣目不昧卽明矣¶
　耳不昧卽聰矣口不昧卽爽矣鼻不昧卽通矣手不昧卽固¶
　矣足不昧卽正矣是知七昧其要在一一之稍昧六昧俱塞¶
#<md:CK-KZ_JY296_03p036a>¶
<pb:YP-C_JY296_27yiji-05-0036a>¶
　則一身不治近於死也¶
黃覺餞客仙鳳赴會¶
　劉貢父詩話黃覺善詩嘗餞客都門外至則客已遠不及旅¶
　舍中見一羽士在側因取所擕酒肴呼道士共飲食旣罷道¶
　士舉皿摭水寫吕字覺始悟其爲洞賓也道士曰明年江南¶
　見君覺果得江南官及期見道士出懷中大錢七其次又三¶
　小錢曰數不可益也予藥可數寸許告曰嵗旦以酒磨服之¶
　可保一嵗之疾覺如其言至七十藥亦垂盡作詩曰牀頭厯¶
　日無多子屈指來年七十三果以是嵗終¶
　仙傳拾遺劉仙鳳者九隴道士也因入白鹿山見神人授隱¶
#<md:CK-KZ_JY296_03p036b>¶
<pb:YP-C_JY296_27yiji-05-0036b>¶
　祕之術堋口山有大雪寺方眾會仙鳳與道流十餘人赴其¶
　會旣不爲之禮鳳與道流纔出忽聞齋處眾人驚徹連聲不¶
　已云籬外籬中有虎三十餘頭縱橫出入眾不暇食憂懼莫¶
　知所爲僧知其術也命眾人與眾僧望仙鳳焚香致禮悔謝¶
　虎乃息¶
元卿麟脂介象鯔膾¶
　續仙傳謝元卿遇神仙設鳳冠粟龍精稻麟脂班螭髓玄洲¶
　白㮈空洞靈瓜扶桑丹椹清河文藻又有瓊𥹋酒桂腦芸英¶
　又彈八琅之璈叢霄之笙洞陰之磬奏元鈞之歌回鸞轉鳳¶
　之舞¶
#<md:CK-KZ_JY296_03p037a>¶
<pb:YP-C_JY296_27yiji-05-0037a>¶
　廣記介象字元則與吳王論膾何者最美象曰海中鯔魚爲¶
　上請於殿前作方坎汲水滿之象垂綸於坎中食頃得鯔魚¶
　作膾¶
章后折爪守一破塊¶
　感應錄陳武帝章皇后母蘇氏嘗遇一道士以一小龜遺之¶
　光彩五色曰三年有應及期后生紫光照室因失龜所在后¶
　少美容儀手爪長五寸色並紅白每有期功之服則一爪先¶
　折¶
　王氏神仙傳王守一貞觀初自號終南山人王布衣賣藥於¶
　洛陽富人柳信生一子眉上一肉塊布衣壺中抔藥一粒傳¶
#<md:CK-KZ_JY296_03p037b>¶
<pb:YP-C_JY296_27yiji-05-0037b>¶
　之須臾肉破有小蛇突出五色爛然漸及一丈許布衣叱之¶
　蛇躍起雲霧昏暗布衣乘蛇而去¶
王倪飛步許鵲上昇¶
　王氏神仙傳王倪卽齧缺師也得道於羲農之間黃帝遇之¶
　以傳道要厯少昊顓帝世常遊人間行飛步之道堯舜之時¶
　猶見者後一日昇天¶
　郡閣雅談許鵲眞人唐末遊南嶽招仙觀壁上題歌一首云¶
　洪鑪烹鍊人性命器用不同分皆定妖精鬼魅鬬神通只自¶
　干邪不干正黃口小兒初學行唯知日月東西生還爲萬靈¶
　威聖力移月在南日在北玉是玉兮石是石蘊棄深泥終不¶
#<md:CK-KZ_JY296_03p038a>¶
<pb:YP-C_JY296_27yiji-05-0038a>¶
　易鄧通餓死嚴陵貧帝王豈是無人力丈夫未達莫相侵攀¶
　龍附鳳損精神題後數日上昇¶
子長德合圖南道成¶
　眞誥太上眞人告長史云我見南陽樂子長淳朴之人不師¶
　不受順天任命亦不知修生之方行不犯惡德合自然雖不¶
　得延年度世死登福堂煉神受氣名賓帝錄今補脩文郎天¶
　資有分亦由先世積德流慶所及若使有攝生之理兼行太¶
　上之訣以此求道無往不舉矣¶
　高道傳陳摶字圖南舉進士不第肆志山水間凡二十餘年¶
　夜於庭間見一金甲神人持劍曰子道成矣當有歸成之地¶
#<md:CK-KZ_JY296_03p038b>¶
<pb:YP-C_JY296_27yiji-05-0038b>¶
　先生曰何謂歸成金人云歸成之地者蓋秋爲萬寶之所歛¶
　而歸者也吾其隱於西方乎遂遷入華山居¶
淳風占日薛賾諫星¶
　國史異纂唐太史李淳風校新厯日太陽合朔當蝕旣於占¶
　不吉太宗不悅曰日或不食卿將何以自處曰如有不蝕臣¶
　請死之及期帝使人於庭謂淳風曰吾放汝與妻子別對以¶
　尚早一刻指表影曰至此則蝕如言而蝕不差毫髮又嘗奏¶
　曰北斗七星當化爲人明日至西市飲酒宜令候取太宗從¶
　之乃使人候有婆羅門僧七人入自金光門至西市酒肆登¶
　樓而飲使者登樓宣勑曰今請師等至宮胡僧相顧而笑曰¶
#<md:CK-KZ_JY296_03p039a>¶
<pb:YP-C_JY296_27yiji-05-0039a>¶
　必李淳風小兒言我也飲畢下樓已失胡僧所在¶
　仙傳拾遺薛賾河東汾陰人後居渭州去俗爲道士明於天¶
　文律厯太宗將封禪有彗見賾諫而止之每奏災祥與李淳¶
　風符契後無疾而卒有異香雲鶴天樂之異山下及觀中咸¶
　聞見之及葬空棺而已¶
子華太霄遠遊上清¶
　眞誥山陽吕子華陰君之弟子也服虹丹之液未讀內經來¶
　從太君授太霄隱書而誦之常以幽館方臺爲樂而不願造¶
　仙位¶
　許先生邁改名遠遊乃長史之兄也君清虛懷道幽棲野外¶
#<md:CK-KZ_JY296_03p039b>¶
<pb:YP-C_JY296_27yiji-05-0039b>¶
　遇異人授返行之法服玉液朝腦精而面光華還顏返少晉¶
　永和中嘉遁不返後棲大滌中峰丹成天降玉童白鹿下迎¶
　今南陵院乃其遺跡¶
公房䑛瘡張蒼吮乳¶
　神仙傳李八百蜀人也年八百嵗因以爲號或隱山林或出¶
　市里唐公房有至心而不遇明師李欲試之爲作偏客公房¶
　不知是仙人八百驅使用意過於他客公房甚愛之後八百¶
　偽作病困欲死公房爲迎醫合藥價數十萬不以爲損憂念¶
　之意形於顏色八百轉作惡瘡遍身臭不可近八百曰吾瘡¶
　若得君䑛之當愈公房卽爲䑛八百曰君䑛復不能愈君婦¶
#<md:CK-KZ_JY296_03p040a>¶
<pb:YP-C_JY296_27yiji-05-0040a>¶
　䑛之當愈公房乃使婦䑛八百曰然三十斛美酒浴當卽愈¶
　公房乃爲具酒浴瘡體如凝脂亦無餘痕乃告公房曰吾是¶
　仙人子至心故相試爾子可教也以丹經一函授之公房入¶
　雲臺山中合丹丹成而白日昇天¶
　抱朴子漢丞相張蒼偶得小術吮婦人乳汁得一百八十嵗¶
　此蓋道薄者耳而蒼爲之猶得中壽之三倍況於備術行諸¶
　祕妙何爲不得長生乎¶
沙海石蕖唐昌玉蘂¶
　拾遺記黃帝使風后負書常伯荷劒旦遊洹沙夕歸陰浦萬¶
　里一息洹沙有石蕖一莖百葉千年一花其地一名沙瀾沙¶
#<md:CK-KZ_JY296_03p040b>¶
<pb:YP-C_JY296_27yiji-05-0040b>¶
　湧起成波瀾也中有神龍魚鼈皆能飛翔仙人甯封食飛魚¶
　而死二百年更生故寧先生遊沙海頌云青蕖的皪千載舒¶
　百齡暫死食飛魚¶
　劇談錄長安唐昌觀有玉蘂花車馬尋翫者相繼一日有女¶
　子年可十七八衣繡衣垂鬟容色婉娩從以二女冠三小僕¶
　僕皆丱髻容彩端麗無比異香馥郁佇立良久令小僕取花¶
　數枝曰曩有玉峰之期此可以行矣舉轡須臾已在半天方¶
　悟神仙之遊也¶
道士振衣將軍舉塵¶
　括異志方道士失其名隱於滏陽之西山磁州有護國靈應¶
#<md:CK-KZ_JY296_03p041a>¶
<pb:YP-C_JY296_27yiji-05-0041a>¶
　公祠每嵗二三月天下所獻奇禽異獸巧工妙伎珍肴異果¶
　無所不有人多會於祠下遊覽宴聚以至夏初社人罷去及¶
　期方道士無嵗不來常以九蒸黃精以遺交舊一嵗忽不至¶
　皆謂徙居他山或以爲物故春城隍廟神座後有死人塵埃¶
　厚且寸餘官吏將檢視忽振衣而起乃方道士也復陪諸君¶
　酣飲月餘乃去自是不復來¶
　眞誥保命君語楊眞人曰許子能委形冥化從張鎭南受夜¶
　解法云許子卽許掾是也係師爲鎭南將軍尸解葬隣東後¶
　四十四年至魏時遇大風木棺開見尸如生舉麈尾覆面而¶
　大笑¶
#<md:CK-KZ_JY296_03p041b>¶
<pb:YP-C_JY296_27yiji-05-0041b>¶
便者迎茅天王問許¶
　茅山記三天使者乘紫雲擎玉板披繡衣齎命至大茅山迎¶
　大茅君君授命而赴赤城之任今茅山有繡衣亭是當時受¶
　九錫之處也¶
　眞誥仙人王子登位爲小有天王東卿知許長史之慈肅而¶
　子登問此人今何在東卿曰是我鄕人也內明眞正外混世¶
　業乃良才也今脩上道¶
插花飲酒擊竹和歌¶
　郡閣雅談李夢符梁開平初鍾傅鎭洪州日與布衣飲酒狂¶
　吟放逸四時常插花以釣竿掛一魚向市肆蹈漁父引賣其¶
#<md:CK-KZ_JY296_03p042a>¶
<pb:YP-C_JY296_27yiji-05-0042a>¶
　辭好事者爭買得錢便入酒家其辭有千餘首傳於江表略¶
　其一兩首云村寺鍾聲渡遠灘半輪殘月落前山徐徐撥棹¶
　却歸灣浪疊朝霞碎錦翻又曰漁弟漁兄喜到來婆官賽却¶
　坐江隈椰榆杓子木瘤杯爛煮鱸魚滿案堆鍾傅以其狂妄¶
　惑眾將罪之夢符於獄中獻詩十餘首其略曰揷花飲酒無¶
　妨事樵唱漁歌不礙時鍾不之罪遣之後不知所在¶
　神仙傳擊竹子不知其姓氏在成都酒肆中手持一竹節相¶
　擊鏗然有聲歌以和之所歌辭旨皆合道意如此十餘年一¶
　日東市藥肆語黃氏子曰余知長者好道今欲以誠奉託可¶
　乎黃曰願聞其所須曰我乞士也在七里亭橋下今病甚且¶
#<md:CK-KZ_JY296_03p042b>¶
<pb:YP-C_JY296_27yiji-05-0042b>¶
　死死之日幸火焚之然愼勿觸我心翌日至橋下見之擊竹¶
　子欣然感謝言訖而逝黃爲置衣衾具棺歛焚於郊外卽聞¶
　異香馥郁鳥鳴至晚其心不化且如斗大黃氏子以日暮欲¶
　歸誤以杖觸其心忽炮聲如雷人馬驚駭見有人長尺餘自¶
　烟熖中卽擊竹子也手擊其竹嘹然有聲杳杳入雲中而去¶
厲畫一鷂董歎二鵝¶
　高道傳道士厲歸眞唐末遊洪州信果觀見三官殿功德塑¶
　像乃明皇詔以夾紵製作甚妙然主者不甚嚴護常有雀鴿¶
　糞點汙歸眞遂於壁畫一鷂自此雀鴿無復栖止後有人見¶
　歸眞於羅浮山登眞¶
#<md:CK-KZ_JY296_03p043a>¶
<pb:YP-C_JY296_27yiji-05-0043a>¶
　晉逸史董養字仲通陳留浚儀人泰始初到洛下不干祿求¶
　榮永嘉中洛城東北步廣里中地陷有二鵝出焉其蒼者飛¶
　去白者不能飛養聞嘆曰昔周時所盟會狄泉卽此地也今¶
　有二鵝蒼者胡象白者國家之象其可盡言乎顧謂謝鯤阮¶
　孚曰易稱知機其神乎君等可深藏矣乃與妻荷擔入蜀莫¶
　知所終¶
德誠蛇劍陶侃龍梭¶
　仙傳拾遺鄧德誠者撫州臨川人世崇於道每焚香常誓佐¶
　國扶教入道於麻姑山親友聞其志或謂曰夫佐國之功非¶
　文武不可也吾子退爲道士何以遂斯志邪笑曰此志非世¶
#<md:CK-KZ_JY296_03p043b>¶
<pb:YP-C_JY296_27yiji-05-0043b>¶
　人所知也忽一日自山中還私第中道逢巨蛇橫路掬水以¶
　噀之曰汝若龍也當隨水飛騰勿障行徑蛇忽化爲劍持之¶
　以歸一旦有道士見之曰此神劍也乃教以所用之法明皇¶
　耽味至道博訪道術詔至京師暇日因謂德誠曰石堡之城¶
　頗爲邊患德誠曰臣以草野之賤荷非次之恩敢不效用以¶
　安聖慮乃燃七燈以象斗形焚香冥祝乃有一燈飛去勢若¶
　流星石堡之城爲灰燼矣¶
　眞誥云陶侃爲西河侯侃嘗捕魚得一梭因掛著壁間有風¶
　雷梭成赤龍從屋而躍出事見劉欽異苑¶
玉源寶馬芙蓉素騾¶
#<md:CK-KZ_JY296_03p044a>¶
<pb:YP-C_JY296_27yiji-05-0044a>¶
　青𤨏劉丞相赴舉京師過獨木鎭有老叟贈詩曰今年且跨¶
　窮騾去異日當乘寶馬歸又曰公自是羅浮山玉源道君¶
　歐陽詩話石曼卿死後人有恍惚見之者云我今爲仙主芙¶
　蓉城騎一素騾如飛後又降於舉子家留詩云鶯聲不逐春¶
　光老花影長隨日脚移¶
煙蘿三友竹溪六逸¶
　眞誥鄭遨字雲叟舉進士不第唐末振衣遠去入少室山爲¶
　道士有二青童一鶴一琴從之遊處與梁室權臣李振友善¶
　振欲祿之拒而不諾旣而振得罪南遷遨徒步千里往省之¶
　由是聞者益高其行遨聞華山有五粒松脂淪地千年化爲¶
#<md:CK-KZ_JY296_03p044b>¶
<pb:YP-C_JY296_27yiji-05-0044b>¶
　藥能去三尸因徙居華山與道士李道盛羅隱之三人爲煙¶
　蘿友世目之爲三高士¶
　唐李白善縱橫術擊劒爲任俠輕財重施客任城與魯中諸¶
　生孔巢父韓準裴政張叔明陶沔居徂來山日沉飲酣歌號¶
　竹溪六逸¶
王探投簪韋節還紱¶
　丹臺新錄王探字養伯太原人也神標頴秀幽樞潛密靈規¶
　洞洽絳精凝皓景粲霄衢誠凝玉陛所以瑤林翳薈仙浪瀠¶
　渟故能驤首拔藻延頸入素初因吕后攝政權任中常之職¶
　至文帝龍飛乃投簪鳳闕天子禮賢以道稱爲逸人¶
#<md:CK-KZ_JY296_03p045a>¶
<pb:YP-C_JY296_27yiji-05-0045a>¶
　神仙傳法師韋節後魏莊帝時爲陽夏守師道士趙通法師¶
　遂還簪紱於朝受三洞靈文神方秘訣後卜居華山之陽人¶
　因號爲華陽子¶
澤民燕堂杜沖寢室¶
　翰林名談張澤民元豐中死而復生云至一處若瓊瑤世界¶
　有堂榜曰五相清燕之堂詢門吏可得入乎吏曰此神仙所¶
　聚爾不可入問五相姓名曰吕夷簡李迪劉寵龐籍富弼也¶
　俄呵道自中出其乘馬者貌類劉夔侍郎呼澤民與語張曰¶
　公今去世爲仙乎劉曰吾今爲土地主比人間守令功行未¶
　至何敢望仙被會督役令方畢工軒窗階砌皆明王也已命¶
#<md:CK-KZ_JY296_03p045b>¶
<pb:YP-C_JY296_27yiji-05-0045b>¶
　王元澤作記邵踈篆矣張曰富相當安何故先有此堂劉曰¶
　更三年至矣¶
　丹臺新錄杜沖師文始先生經上十年感展眞人降於寢室¶
　授沖丹方謂沖曰地司舉子之功老君遣我授子仙經沖依¶
　奉修煉行之有驗能驅策虎豹役使鬼神爲通幽洞冥莫測¶
　其端矣¶
于吉療病法滿寢疾¶
　江表傳吳孫策時有道士于吉讀道書制作符水以療病吳¶
　會多事之策常會客郡樓吉趨度門下諸將賓客三分之二¶
　下樓拜之止之不能策卽收之䇿母曰于先生亦助軍作福¶
#<md:CK-KZ_JY296_03p046a>¶
<pb:YP-C_JY296_27yiji-05-0046a>¶
　醫護將士不可殺之䇿不從俄見吉卒後葬之失尸所在¶
　眞境錄法師朱君緒字法滿居玉清觀卽解紛異俗尚行全¶
　眞閉戶閑庭下帷虛室器宇宏雅泰定發乎天光情性淵默¶
　雷聲洊乎江表爰以玉清本觀地迫諠煩天柱古壇境遠閑¶
　靜乃拂衣不駐策杖攸往數年之間諸業未就忽寢微疾一¶
　朝倐起命水澡浴具冠服焚香端坐語弟子曰吾於彭殤存¶
　亡齊之久矣然道妙寂寂感者通焉神理冥冥契者昭焉吾¶
　言之矣汝知之矣經法戒行爾其勉諸言訖奄然而逝¶
清虛小有寒華大茅¶
　王氏神仙傳王褒字子登鹿巾披褐徧遊名山精感昊穹夜¶
#<md:CK-KZ_JY296_03p046b>¶
<pb:YP-C_JY296_27yiji-05-0046b>¶
　半忽聞林中人馬之聲簫皷亂音須臾千乘萬騎浮空而至¶
　神人乘三雲之輦手把虎符停駕而告言曰子玄錄上清金¶
　書東華名編清虛位登小有必當掌括寶籍爲天王之任耳¶
　茅山記孫寒華卽吳帝之孫女於茅山修道道成沖虛而去¶
　因號其山爲華姥山眞誥曰寒華乃神仙杜契之弟子行元¶
　白法而得少容今在大茅之間時或出入有見之者¶
王錫甘露田生神膠¶
　總仙祕錄眞人王錫嘗因大疫入息山採藥散施活人無數¶
　忽遇一道士謂曰子有風骨而又積德多矣因授以飡風飲¶
　露之術一日天降甘露於所居之側竹木枝葉上眞人得以¶
#<md:CK-KZ_JY296_03p047a>¶
<pb:YP-C_JY296_27yiji-05-0047a>¶
　飲之遂昇天¶
　仙傳拾遺田先生隱於鄱亭作小學時饒守齊推有女嫁李¶
　生者數月而孕李生赴舉長安其婦將產忽爲鬼所害而卒¶
　李生下第歸饒於野中見其妻訴鬼所害之事曰可於鄱亭¶
　告田先生或可再生李如其言卽往村學見先生哀祈之先¶
　生曰但屋舍已壞矣先生卽從舍出乃呼地界而問曰剌史¶
　女因產爲鬼所殺屋舍已壞如何一吏曰只追李妻魂魄合¶
　爲一體以神膠塗之卽生矣李妻乃活遂失先生所在¶
遐周詩讖忠恕字嘲¶
　高道傳李遐周有道術開元中召入禁掖久之天寶末一旦¶
#<md:CK-KZ_JY296_03p047b>¶
<pb:YP-C_JY296_27yiji-05-0047b>¶
　遁去但於所居壁上題詩讖祿山僣竊及幸蜀之事人莫能¶
　曉而後皆有所驗其末篇云燕市人皆去函關馬不歸若逢¶
　山下鬼環上繫羅衣燕市人皆去者假幽薊之眾而起也函¶
　關馬不歸者哥輸翰潼關之敗疋馬不還也若逢山下鬼者¶
　卽嵬字馬嵬驛名也環上繫羅衣者貴妃小字玉環馬嵬時¶
　高力士以羅巾縊之其所先見皆此類也¶
　玉壺清話郭忠恕惟縱無檢多突忤於人聶崇義建隆初拜¶
　學官河洛之師儒也趙翰王嘗拜之郭使酒詠其姓玩之曰¶
　近貴全爲聵攀龍卽是聾雖然三箇耳其奈不成聰崇義應¶
　聲反以忠恕二字解其嘲曰勿笑有三耳全勝蓄二心郭大¶
#<md:CK-KZ_JY296_03p048a>¶
<pb:YP-C_JY296_27yiji-05-0048a>¶
　慚終以此敗後坐謗時政擅質官物流登州中途卒藁葬於¶
　官道之傍他日親友殮葬發土視之若蟬蛻殆非區中之物¶
　也¶
脫空王老詐死馬郊¶
　神仙有王老者莫知年嵗自言姓王不知何許人或示死於¶
　此卽生於彼屢於人間蟬蛻時人謂之脫空王老¶
　江淮異人錄司馬郊一名疑躡履而行一日可千里性麄暴¶
　人無敢近之者能詐死以至青腫臭腐俄而復活嘗止宣城¶
　逆旅召主人與飲因而凌辱而更繫之旣而互相搏擊郊忽¶
　掊地視之已死體冷色變一市皆聚觀乃召鄕里縛其主人¶
#<md:CK-KZ_JY296_03p048b>¶
<pb:YP-C_JY296_27yiji-05-0048b>¶
　將送於官時已向夕欲明旦乃行至夜復聞店中喧然曰失¶
　司馬尊師矣而人方悟郊詐死也¶
文侯布穀郭璞散豆¶
　高道傳道士牛文侯性識頴拔學洞古今多誨人爲善每冬¶
　凜則布穀于地使禽虫有所食陰功密惠大以及於人小以¶
　及於物脩身積德久而愈篤¶
　方術傳郭璞至廬江太守胡孟康家將趣裝去之愛主人婢¶
　無由而得乃取小豆三升繞主人宅散之主人晨見赤衣人¶
　數千圍其家就視則滅其惡之請璞爲卦璞曰君家不宜存¶
　此婢可於東南二十里賣之愼勿爭價則此妖可除主人從¶
#<md:CK-KZ_JY296_03p049a>¶
<pb:YP-C_JY296_27yiji-05-0049a>¶
　之璞陰令人買此婢復爲符投於井中數千赤衣人皆反縛¶
　一一自投于井主人大悅¶
王纂飛章張殖易奏¶
　王氏神仙傳王纂當晉室擾攘之時憫斯民之苦每夜飛章¶
　以告上帝俄感太上自空而下告之曰子憫生民形于章奏¶
　吾得鑒聽于子遂命侍童取三五齋訣授於纂曰勉而行之¶
　眞仙可冀¶
　廣記張殖者彭州道江人遇道士姜眞辨授以六丁駈役之¶
　術大厯中西川節度使崔甯常有密切之事差人走馬入奏¶
　發已三日忽於案上文籍中見所奏淨本猶在其函中所封¶
#<md:CK-KZ_JY296_03p049b>¶
<pb:YP-C_JY296_27yiji-05-0049b>¶
　乃表草耳計人馬之力不可復追憂惶不已莫知爲計知殖¶
　有術召而語之殖曰此奏可易不足憂耳乃炷香一爐以所¶
　寫淨表置香烟上忽然飛去食頃得所封草墜於殖前及使¶
　回問之並不知覺進表之時封印如舊崔公深異之¶
師皇龍針崔煒蛇炙¶
　列仙傳馬師皇卽黃帝馬醫也識馬生死之診治之無不愈¶
　者忽見一龍下向之垂耳張口師皇曰此龍有疾知我能治¶
　遂取針以針其脣其龍乃去後數年數數有龍見負師皇去¶
　廣記崔煒於正元間遇一老嫗自稱鮑姑授艾少許云每遇¶
　疣贅不過一炷言訖不見煒莫之曉一夕忽墮於枯井中無¶
#<md:CK-KZ_JY296_03p050a>¶
<pb:YP-C_JY296_27yiji-05-0050a>¶
　計而出旁見一白蛇蟠屈數丈煒視其脣亦有疣偶因野燒¶
　延火飄入井中煒取火依鮑姑之言以灸之其疣應手而墜¶
　煒知龍也遂跨其背而蛇身光燭相照昇騰行至一洞中見¶
　一青衣童子曰玉京子也已送崔君來煒至問童子鮑姑何¶
　人曰鮑靚女葛洪之妻也多行灸道於南海煒方駭之又問¶
　玉京子何人曰安期生常跨斯龍朝玉京號玉京子也¶
賀乞鑑湖葛求句漏¶
　高道傳賀知章字季具越州永興人性曠夷初擢進士第累¶
　遷賓客授秘書監晚節尤誕放天寶初病夢遊帝居數日寤¶
　乃請為道士還鄕里詔許宅為千秋觀又乞官湖為放生池¶
#<md:CK-KZ_JY296_03p050b>¶
<pb:YP-C_JY296_27yiji-05-0050b>¶
　又詔賜鑑湖剡川一曲既行帝賜詩寵行人比之為二疏¶
　神仙傳葛洪字稚川本姓諸葛遠祖征江漢次丹陽之句容¶
　因止而嘆曰獨我在此何諸之有遂去諸字葛姓之興始於¶
　此也究覽典籍尤好神仙親友薦洪才器宜長國史選為散¶
　騎常侍洪固辭不受加以年老欲合丹藥聞交趾出丹砂乃¶
　求為句漏令遂將子姪俱行焉¶
公昉仙酒法先神燈¶
　摭遺唐公昉興元府人興元有斗山觀自平川內聳出一山¶
　四面壁立其上方如斗底故以名之薜蘿杉栢景象奇妙昔¶
　公昉飲李八百仙酒舉家拔宅上昇故後人題云霞盃欲舉¶
#<md:CK-KZ_JY296_03p051a>¶
<pb:YP-C_JY296_27yiji-05-0051a>¶
　醉陶陶不覺全家住絳霄㳂宅只知雞犬在上天誰信路岐¶
　遙三清寥廓抛塵夢八景雲霓事早朝惟有故林蒼栢在露¶
　華烟靄鎖驚飈今有故基存焉¶
　丹臺新錄彭宗字法先嘗服業於杜沖眞人栖眞味道精貫¶
　人神一日夜間行道有神燈數枝浮空映席凝輝流耀人皆¶
　異之¶
君賢易姓拱壽塗名¶
　馬君內傳馬明生本姓和字君賢少爲縣吏捕賊爲賊所傷¶
　當時殆死忽道傍見一女人年可十六七衣服奇麗姿容絶¶
　世行步於其間明生知是神仙因叩頭乞治女人卽與藥一¶
#<md:CK-KZ_JY296_03p051b>¶
<pb:YP-C_JY296_27yiji-05-0051b>¶
　粒大如小豆與服之於是卽愈明生乃棄職易姓名隨神女¶
　還岱宗神女知其可教乃令安期生授金液丹方明生後服¶
　丹上昇¶
　括異志范公仲淹倅陳州時郡守母病召道士奏章公笑曰¶
　庸人安能達章帝所耶道士秉簡伏壇終夜不動試捫其𩪍¶
　則僵矣五更手足微動良久謂守曰夫人壽有六年所苦勿¶
　慮守問今夕拜章何其久也曰方出天門遇放明年進士春¶
　牓觀者駢道以故稽留公問狀元何姓曰姓王二名下一字¶
　墨塗旁注一字遠不可辨旣而郡守母病愈明春狀元乃王¶
　拱壽御筆改爲拱辰公始歎道士之通神¶
#<md:CK-KZ_JY296_03p052a>¶
<pb:YP-C_JY296_27yiji-05-0052a>¶
鬼谷犬履山陰鵝經¶
　仙傳拾遺鬼谷晉平公時人隱居嵩陽鬼谷因以爲號先生¶
　姓王名誗蘇秦張儀從之學縱橫術智謀相傾奪不可化以¶
　至道臨別去先生與一隻履化爲犬以引二子卽日到秦矣¶
　先生在人間數百嵗後不知所之¶
　眞誥注王逸少卽王廙兄曠之子有風味善書後爲會稽太¶
　守永和十一年去郡不復仕先與許先生周旋頗亦慕道又¶
　晉書羲之愛鵝時山陰道士好養鵝羲之往觀焉意甚悅因¶
　求市之道士云爲我寫黃庭舉羣相贈耳羲之欣然寫畢籠¶
　鵝而歸¶
#<md:CK-KZ_JY296_03p052b>¶
<pb:YP-C_JY296_27yiji-05-0052b>¶
偓佺松實永璝茯苓¶
　列仙傳偓佺槐山採藥人也好食松實形體生毛行走如飛¶
　年三百嵗劉向爲之頌曰偓佺餌松體逸眸方足躡鸞鳳走¶
　超騰驤¶
　仙傳拾遺葛永璝常居蜀之上清山志希度世巨松之下時¶
　有夜光因得茯苓其狀如人形鍊而食之能飛行變化丹成¶
　服之白日昇天因號上清山爲葛璝山¶
天師鬼降眞君牛鬬¶
　高道傳天師張道陵昔成都與鬼戰奪二十四獄俱爲福庭¶
　降二十八宿以通正氣時有鬼帥尚居青城山下爲人鬼貿¶
#<md:CK-KZ_JY296_03p053a>¶
<pb:YP-C_JY296_27yiji-05-0053a>¶
　易之所謂之鬼市天師至則化爲寶座以居之兵固不能刄¶
　火亦不能焚於是鬼帥降焉¶
　西山記許眞人遜還豫章周覽城邑忽遇一美少年自稱姓¶
　愼來謁禮貌勤厚詞語辨捷欲少留之遽告去眞君謂門人¶
　曰此非人乃蜃精耳得非聞吾有除害之意來見試耶若不¶
　誅之終爲大患遂乘高迹其所之乃往江滸化爲黃牛戲龍¶
　沙上眞人遂剪紙化黑牛往鬬之令弟子施岑持劒至其所¶
　且戒之曰俟牛鬥酣卽以劒揮其黃者施君如命一揮中其¶
　左股遂奔入城西門外橫泉井中而黑牛復化爲紙矣¶
王授琵琶集獻荳蔻¶
#<md:CK-KZ_JY296_03p053b>¶
<pb:YP-C_JY296_27yiji-05-0053b>¶
　祕閤閑談王保義爲荆南高從誨行軍司馬生女不食葷血¶
　五嵗能誦黃庭經及長夢流水登山見金銀宫闕云是方丈¶
　山女仙數十人曰麻姑相結姊妹授以琵琶數曲自是數夜¶
　一遇嵗餘得百餘曲其尤妙者有獨指商以一指彈一曲後¶
　夢麻姑曰卽當相邀明日庭中有雲鶴音樂奄然而卒¶
　高道傳道士軒轅集居羅浮山宣宗嘗召入內時京師素無¶
　豆蔻荔枝花上因語及俄頃二花皆至枝葉芳茂如裁剪者¶
道源推步虛中章奏¶
　本傳邱濬字道源能通陰陽太極數早嵗欲遊華陽洞天求¶
　爲句容令任滿以詩寄茅山道友云鳴鳳相邀覽德輝松蘿¶
#<md:CK-KZ_JY296_03p054a>¶
<pb:YP-C_JY296_27yiji-05-0054a>¶
　從此與心違孤峯萬仞月正照古屋數間人未歸欲助唐虞¶
　開有道深慚茅許勸忘機明朝又引輕帆去紫木年年空自¶
　肥濬嘗語家人曰吾壽終九九一日朝起盥沐罷索筆作春¶
　草詩一章詩畢端坐而逝是年八十一及殮空然眾謂尸解¶
　池守光祿滕公甫元發記其事葬於九華後數年有黃衣急¶
　足持濬書抵於滁陽家人啟封黃衣忽不知所在書中云吾¶
　本預仙籍以推步象數謫爲泰山主宰¶
　獨異志唐正元中丹陽令王瓊三年調集皆黜落甚惋憤乃¶
　詣茅山道士葉虛中求奏章以問吉凶虛中爲奏其章隨香¶
　烟飛上縹緲不見食頃復墜地有朱書批其末云受金百兩¶
#<md:CK-KZ_JY296_03p054b>¶
<pb:YP-C_JY296_27yiji-05-0054b>¶
　折祿三年枉殺二人死後處分後一嵗瓊無疾暴終¶
可交酒斟文祥栗嗅¶
　續仙傳王可交秀州華亭人以耕釣爲業一日鼓枻江行忽¶
　見一綵畫花舫中有道士七人呼可交姓名可交驚異有侍¶
　從𩮀角者引交上舡七人面前各有青玉盤酒器果實瑩徹¶
　一人曰好骨相今生於凡賤間已多破矣一人曰與酒喫侍¶
　者瀉酒鐏中酒再三斟不出一人曰與栗其栗青光如棗長¶
　二寸許肉脆而甘命一黃衣人送之瞑目間忽坐於天台山¶
　瀑布寺前離家已半年矣¶
　雲笈七籤殷文祥名道筌自號七七嘗預官僚公宴一日有¶
#<md:CK-KZ_JY296_03p055a>¶
<pb:YP-C_JY296_27yiji-05-0055a>¶
　酒倡優者侮之七七語主人曰以二栗爲令可乎眾皆忻然¶
　乃以栗巡行嗅之皆聞異香惟佐酒笑七七者二人嗅之化¶
　作石綴於鼻掣不落但言穢氣不可堪二人共起狂舞花鈿¶
　委地相次悲啼粉黛交下優伶輩一時亂舞鼓藥自作聲頗¶
　合節奏曲止而舞不已一席之人笑皆絶倒主人祈謝之有¶
　頃石自鼻落及花鈿粉黛悉如舊焉¶
元女華幄太眞霓裳¶
　拾遺記燕昭王時廣延國來獻二女一名旋波二名捉琰王¶
　好神仙之道故二女託形下降並玉質凝膚體輕氣馥王處¶
　以單綃華幄飲以珉𤧋之膏二女皆善舞其所至之處香風¶
#<md:CK-KZ_JY296_03p055b>¶
<pb:YP-C_JY296_27yiji-05-0055b>¶
　歘起徘徊翔轉殆不自支王以纓拂之皆舞容冶妖麗綺靡¶
　鸞翔王復以袖麾之舞者皆止王知其神異乃處以崇霞之¶
　臺及設麟文之席散荼毒之香香出波弋國¶
　逸史天寶初中秋夜羅公遠曰陛下能從臣月中遊乎取桂¶
　枝擲空爲大橋色如白金上行至月宫女仙數百素衣飄然¶
　舞於廣庭上問何曲曰霓裳羽衣也又天寶四載册太眞宫¶
　女眞楊氏爲貴妃后服進見之日奏霓裳羽衣曲劉禹錫詩¶
　云開元天子萬事足惟恨當時光景促三鄕陌上望仙山歸¶
　作霓裳羽衣曲仙心從此在瑤池三清八景相追隨天上忽¶
　乘白雲去世間空有秋風詞¶
#<md:CK-KZ_JY296_03p056a>¶
<pb:YP-C_JY296_27yiji-05-0056a>¶
太子服液長胡獻霜¶
　丹臺新錄釋道微竺法蘭問葛仙翁曰道起無先無後不可¶
　稱論不審老子太子孰爲先後公答曰微乎子之所問乃合¶
　正眞道素無先無後無左無右存亡高下貴賤無形無像所¶
　以字之曰道不可稱言也太子生老子後前世有功德得服¶
　太上金液一升身若紫金光聚故號金仙氏爾¶
　眞誥北戎長胡大王獻帝舜以白琅之霜十轉紫華服之使¶
　人長生飛仙與天地相傾舜卽服之陟方死葬蒼梧之野葢¶
　龍奏靈阿鳳鼓雲池而猶尸解託死欲斷生死之情示民有¶
　終始之限耳¶
#<md:CK-KZ_JY296_03p056b>¶
<pb:YP-C_JY296_27yiji-05-0056b>¶
隱仙白石盧生黃粮¶
　神仙傳白石先生不肯修昇仙之法但取不死而已不失人¶
　間之樂彭祖問之答曰天上多至尊相奉苦於人間時呼爲¶
　隱仙¶
　枕中記開元中道者吕公經邯鄲道上邸舍中有邑少年盧¶
　生同止於邸主人方蒸黃粮共待其熟盧不覺長嘆翁問之¶
　具言生世困厄翁取囊中枕以授盧曰枕此當榮適如願生¶
　俛首但記身入枕穴中遂至其家未幾登高第厯臺閣出入¶
　將相五十年子孫皆列顯仕榮盛無比上䟽曰臣年逾八十¶
　位厯三台空負深恩永辭聖代其夕卒盧生欠伸而寤吕翁¶
#<md:CK-KZ_JY296_03p057a>¶
<pb:YP-C_JY296_27yiji-05-0057a>¶
　在旁黃粮尚未熟生謝曰此先生所以窒吾欲也敢不受教¶
　再拜而去¶
魯公尸解顏回坐忘¶
　紀異錄眞卿問罪李希烈內外知公不還親族餞於長樂坡¶
　公醉跳躑前楹曰吾早遇道士陶八八受刀圭碧霞丹至今¶
　不衰又曰七十有厄卽吉他日待我於羅浮山得非今日之¶
　厄乎公至太梁希烈命縊殺之瘞於城南希烈敗家人啟柩¶
　見狀貌如生遍身金色爪甲出手背鬚髮長數尺歸葬偃師¶
　北山後有商人至於羅浮山有二道士圍棊一曰何人至此¶
　對曰小客洛陽人道士笑曰幸寄一書達吾家遣童取紙筆¶
#<md:CK-KZ_JY296_03p057b>¶
<pb:YP-C_JY296_27yiji-05-0057b>¶
　作書至北山顏家子孫得書大驚曰先太師親翰也發塚開¶
　棺已空矣¶
　丹臺新錄顏回爲明泉侍郎三天司直嘗謂仲尼曰回益矣¶
　回坐忘矣仲尼蹵然曰何謂坐忘隳肢體黜聰明離形去智¶
　同於大通此之謂坐忘仲尼曰同則無好也化則無常也而¶
　果其賢乎丘請從其後也見莊子¶
趙高懷雀陶淡養鹿¶
　拾遺記秦王子嬰沉趙高於井七日不死以鑊湯煮七日不¶
　沸乃戮之獄吏曰高初囚時懷中有一青圓大如雀卵方士¶
　云高先世受韓眾丹法冬卧堅冰夏卧爐上不覺寒熱高死¶
#<md:CK-KZ_JY296_03p058a>¶
<pb:YP-C_JY296_27yiji-05-0058a>¶
　一青雀從屍中飛入雲中九轉之騐也¶
　晉隱逸陶淡字處靜太尉侃之孫也淡幼孤好導養之術謂¶
　仙道可期年十五六便服氣絶穀不婚娶家累千金僮客百¶
　數淡終日端拱曾不營問頗好讀書善卜筮於長沙臨湘山¶
　中結廬居之養一白鹿以自偶親故有候之者輙移渡澗水¶
　莫得近之州舉秀才淡聞遂轉逃羅縣埤山中終身不反莫¶
　知所終¶
王母瑤池老君玉局¶
　列子周穆王昇崑崙之邱以觀黃帝之宫而封之以貽後世¶
　遂賓于西王母觴於瑤池之上又穆天子傳吉日甲子天子¶
#<md:CK-KZ_JY296_03p058b>¶
<pb:YP-C_JY296_27yiji-05-0058b>¶
　執白珪玄璧見西王母獻錦組百純白組三百純西王母再¶
　拜受之觴於瑤池之上西王母爲謠曰白雲在天山陵自出¶
　道理脩遠山川間之將子無死尚能復來天子答曰子歸東¶
　土和治諸夏萬民平均吾顧見汝¶
　天師傳永壽元年老君降蜀都地神湧出一玉局座於是老¶
　君昇玉局坐授與天師南北二斗經訣令天師普濟眾生以¶
　救下民¶
梁妻更衣袁女改服¶
　漢隱逸傳梁鴻同縣孟氏有女狀醜而黑力舉石臼擇對不¶
　嫁至年三十父母問其故女曰欲得賢如梁伯鸞者鴻聞而¶
#<md:CK-KZ_JY296_03p059a>¶
<pb:YP-C_JY296_27yiji-05-0059a>¶
　娉之及嫁始以裝飾入門鴻曰吾欲裘褐之人可與俱隱深¶
　山者爾令乃衣綺縞傅粉墨豈鴻所願哉妻曰以觀夫子之¶
　志爾妾自有隱居之服乃更爲椎髻著布衣操作而前鴻大¶
　喜曰此眞梁鴻妻也能奉我矣後共入霸陵山中¶
　眞誥張激子者亦少名發袁隗歎其高操妻以女女服飾奢¶
　麗激子不顧婦改服乃成室家也入剡山遇山圖公子周襄¶
　王時大夫仙人也授激子以九雲水强梁棟柱法激子脩此¶
　得道¶
子雲養神昭素寡欲¶
　眞境錄夏侯天師名子雲親植芝蘭於藥圃自言古聖以上¶
#<md:CK-KZ_JY296_03p059b>¶
<pb:YP-C_JY296_27yiji-05-0059b>¶
　藥養神中藥養性下藥遣病可使人神靈可使人性明可使¶
　人病愈故常施藥於鄽市皆隨人淺深而遇之其藥圃詩云¶
　綠葉紅英遍仙經自討論偶移嵓下菊鋤斷白雲根師羽化¶
　一日有樵者窺圃中見師鞭乘一獸似虎非虎不可識入東¶
　山去其疾如風矣¶
　玉壺清話王昭素酸棗縣人學古純直行高於世市物隨所¶
　索價償其直李穆薦於太宗召至便殿年七十七顏如渥丹¶
　目若點漆鰥居絶欲四十年家無女侍賜國子博士致仕留¶
　禁中月餘詢治世養身之術昭素曰治世莫若愛民養身無¶
　如寡欲此外無他上愛其語書屏几中年八十九終¶
#<md:CK-KZ_JY296_03p060a>¶
<pb:YP-C_JY296_27yiji-05-0060a>¶
麻姑鳥爪羲皇蛇身¶
　集仙錄云麻姑孝明帝時與神仙王遠降於蔡經家將至一¶
　時頃聞蕭鼓人馬之聲姑年十八九許於頂中作髻餘髮垂¶
　之至腰其衣有文章而非錦綺皆世所無姑爪如鳥爪蔡經¶
　見之心中默念言背大痒時得此爪以爬背當佳遠已知經¶
　心念使牽經鞭之¶
　拾遺記禹鑿龍門之山亦謂之龍門至一空巖深數十里幽¶
　暗不可復行禹乃負火而行有獸狀如豕衘夜明之珠其光¶
　如燭又有青犬行吠於前禹計可十里迷於書夜旣覺漸明¶
　見向者豕犬變爲人形又見一神蛇身人面禹因語神卽示¶
#<md:CK-KZ_JY296_03p060b>¶
<pb:YP-C_JY296_27yiji-05-0060b>¶
　禹八卦之圖列於金板之上又有八神侍側禹曰華胥生聖¶
　子是汝邪答曰華胥是九河神女以生余也乃探玉簡授禹¶
　長一尺二寸以合十二時數使度量天地禹卽執持此簡以¶
　治定水土蛇身之神卽羲皇也¶
成子五石葛起千斤¶
　仙傳拾遺崔成子者修五石雲腴之道於岯山洞室中服之¶
　十年解神而去藏形於洞中有遊者見其形骨不散而芳香¶
　逾甚細視藏有五物白如雞子因探取而歸忽自震懼已失¶
　五石所在明日却入洞中見成子踞坐室內奮髯而言曰道¶
　在積功累行德及含識地司所舉名簡帝君然後神丹可成¶
#<md:CK-KZ_JY296_03p061a>¶
<pb:YP-C_JY296_27yiji-05-0061a>¶
　眞師可遇子無毫分之善懷殘毒之行竊我雲腴神薤之藥¶
　而欲度世不亦難乎此固神明所貴吾以愍物爲心不欲加¶
　罪恐山神不赦爾可速去自是尋獲惡疾嵗餘成子夜降其¶
　家教以洗心悔過之訣所疾復愈¶
　枹朴子葛起力舉千斤頭有五色之氣高丈餘一日乘龍上¶
　昇¶
自在掬水劉政興雲¶
　野人閑話利州鄽中有一人被髮跣足衣布短襦人與語縱¶
　答皆說天上事人多不曉會夜則於神廟中立睡盛暑凝嚴¶
　則莫我知也人謂之天自在州之南門外有市則商賈交易¶
#<md:CK-KZ_JY296_03p061b>¶
<pb:YP-C_JY296_27yiji-05-0061b>¶
　之所也人甚闐咽一夕火起亘天燒熱屋宇城內人皆登高¶
　望之見天自在吁嘆獨語云此方之人縱意奢淫莫知善道¶
　爲惡旣久天將殺之遂以手掬堦前石盆中水望空澆灑逡¶
　巡有黑氣自廟門出變爲大雨盡滅其火天自在遂潜遁去¶
　神仙傳劉政有道術能以一人作千人千人作萬人又能噓¶
　水興雲聚壤成山刺地成淵¶
李竦閑客龜蒙散人¶
　指元圖序李竦自稱三仙門弟子天下都閑客嘗作指元序¶
　云欲叩玄關須憑匠手不遇眞仙難曉大道僕遊江南於南¶
　京應天遇華陰施眞人肩吾希聖者青巾紫履皂帶寬衣光¶
#<md:CK-KZ_JY296_03p062a>¶
<pb:YP-C_JY296_27yiji-05-0062a>¶
　彩射人望之儼然可畏及其談論指喻天機開陳大道古今¶
　不特見有矣遂授僕修眞元圖一十五式顯然明白可謂眞¶
　仙之祕本矣¶
　本傳唐陸龜蒙少高放舉進士一不中居松江甫里往從張¶
　愽不喜與流俗交雖造門不肯見不乘馬升舟蓬席賫束書¶
　茶竈筆床釣具往來時號江湖散人¶
河公道尊元君仙最¶
　神仙傳云河上公者莫知其姓名也漢孝文帝時結草爲庵¶
　於河上常讀老子經文帝好老子之言遣人齎不解之義問¶
　之公曰道尊德貴非可遙問也帝卽駕乘而從之乃下車稽¶
#<md:CK-KZ_JY296_03p062b>¶
<pb:YP-C_JY296_27yiji-05-0062b>¶
　首問其奧義公曰常以百姓心爲心也¶
　雲笈七籤任生隱於嵩山讀書一夕見黃衣人執手牒追去¶
　曰子命已盡約行數十里幢節旛葢迆邐不絶有女子乘翠¶
　輦侍衛數十人黃衣者與生辟易隱於墻下女子遙見問何¶
　人黃衣具以實對女子取牒視之曰今旣相遇不能無情索¶
　筆判云更與三年生再拜謝之因問使者黃衣云此三素元¶
　君仙之最貴也生果再甦後三年乃卒¶
麟伯屋穿紫霄石碎¶
　天師內傳張子祥字麟伯博通羣經仕厯洛陽尉棄官與妻¶
　退隱龍虎山志在脩煉能吐腹中丹置掌上玩弄或投器中¶
#<md:CK-KZ_JY296_03p063a>¶
<pb:YP-C_JY296_27yiji-05-0063a>¶
　光芒穿屋復吞之年百有餘嵗後卒葬之空棺而已¶
　神仙傳五代時江南道士譚紫霄有道術能醮星象禹步魁¶
　罡禁制鬼魅住廬山棲隱洞時鄴僧於溪滸剏亭宇有爲頑¶
　石所礙雖致工百倍不能平之師往見曰斯固易矣以指捻¶
　訣以水噀之命鎚之其石應手粉碎矣一旦平焉¶
月娥竊藥江妃解佩¶
　神仙傳羿有不死之藥妻竊服之奔月爲姮娥¶
　集仙錄江妃二女出遊江濱皆麗服華裝佩十兩明珠大如¶
　荆雞之卵鄭交甫見而與語求之解其佩與交甫交甫懷之¶
　去數十步俱無見焉又韓詩內傳云昔鄭交甫將之南楚適¶
#<md:CK-KZ_JY296_03p063b>¶
<pb:YP-C_JY296_27yiji-05-0063b>¶
　彼漢高臺下乃遇二女佩二珠大如雞卵交甫與言曰欲子¶
　之佩兮二女解佩與之交甫旣行二女忽不見佩亦失之¶
武夷設席祝融召會¶
　武夷山記秦始皇二年八月十五日武夷君會鄕人於慢亭¶
　峯上男女千餘人東西各設地席施紅雲之茵紫霞之褥奏¶
　賓雲左仙之曲酒行令歌師彭今昭唱人間會別之曲詞曰¶
　天上人間兮會合幾稀日落西山兮夕鳥歸飛百年一餉兮¶
　志與願違天宫咫尺兮恨不相隨歌罷忽綵雲四合鄕人與¶
　仙人相別乃下山回顧峰頂無復一物矣¶
　高道傳薛季昌居衡山研眞窮妙明皇嘗召入禁掖問以道¶
#<md:CK-KZ_JY296_03p064a>¶
<pb:YP-C_JY296_27yiji-05-0064a>¶
　德而談極精微上喜恩寵優異一日忽謂弟子曰祝融峰今¶
　夕天眞之會予被召當往遂凌空而去¶
賓聖白犬萬祐青豬¶
　高道傳杜光庭字賓聖一日忽謂門人曰昨夢朝上帝以吾¶
　爲岷峨主司今青城已創眞宫恐不久於世矣光庭嘗畜一¶
　白犬目之曰吠雲令以胡麻油塗足繒布裹之曰吾聞油塗¶
　犬足可日行萬里及眞宫成遂披法服升堂集門弟子囑別¶
　而化異香滿室吠雲亦號叫而斃¶
　廣記萬祐脩道於黔南無人之境每三二十年出城都市藥¶
　蜀王建迎入宫盡禮事之問其服餌皆祕而不言曰吾非神¶
#<md:CK-KZ_JY296_03p064b>¶
<pb:YP-C_JY296_27yiji-05-0064b>¶
　仙亦非服餌之士但虛心養氣仁其行尠其過問其齒則曰¶
　吾只記夜郎王蜀之嵗蠶叢氏都郫之年時被請出但見烏¶
　兔交馳花開木落不記其甲子矣後堅辭歸山建泣留不住¶
　問其後事皆不言之旣去於所居壁間見題字曰莫教牽動¶
　青豬足動卽炎炎不可撲鷙獸不欲兩頭黃色卽其年天不¶
　哭智者不能詳之至乙亥年起師東取秦鳳乙亥是爲青豬¶
　爲焚𤍽之期也後三年嵗在戊寅土而建殂方知寅爲鷙獸¶
　干與納音俱是土土黃色是以言鷙獸兩頭黃此言不差毫¶
　髮¶
桓闓執爨柳浩掌厨¶
#<md:CK-KZ_JY296_03p065a>¶
<pb:YP-C_JY296_27yiji-05-0065a>¶
　神仙傳宋桓闓字清遠事陶隱居於茅山華陽館十餘年立¶
　性端謹寂默若無所爲一日有二青童一白鶴自空而下集¶
　于庭隱居忻然而接爲己當之青童曰太上所命者桓先生¶
　也隱居默計門人皆無姓桓者索之唯得執爨闓焉詰其所¶
　致則曰常脩默朝之道已九年矣故有今日之召闓服天衣¶
　駕白鶴升天¶
　仙傳拾遺柳浩者家世奉道焚修精恪年八十餘身嘗無疾¶
　鄕里疑道力之所及也忽一旦謂其家曰吾昨奉天符太上¶
　有勑使我於九仙寶室洞掌仙官厨膳百年來日當行至期¶
　無疾而終異香盈庭數日始絶¶
#<md:CK-KZ_JY296_03p065b>¶
<pb:YP-C_JY296_27yiji-05-0065b>¶
柳融粉龜張果紙驢¶
　神仙傳南極子柳融取粉塗盃呪之成龜煮取其肉食之呪¶
　其殻復爲酒盃又能含粉成雞子吐之數十枚煮而啖之雞¶
　子中黃皆有少許粉又取水呪之卽成美酒飲之皆醉¶
　高道傳張果常乘一白驢日行數百里休則疊之其厚如紙¶
　置於巾箱中乘則以水噀之復成驢矣¶
魯逢修舍奚山造車¶
　仙傳拾遺魯逢者善於木工往來齊岱之間壽張令別業舍¶
　壞二十餘間使吏召匠以修之吏執逢駈行逢邀吏就肆飲¶
　酒去莊三十餘里日暮而逢已醉卧令頗剛躁吏甚爲憂洎¶
#<md:CK-KZ_JY296_03p066a>¶
<pb:YP-C_JY296_27yiji-05-0066a>¶
　明日又召酒飲吏促之使行逢曰本爲修莊舍舍已正矣何¶
　見促之甚吏不能解其意良久村童自莊所至云昨夜似有¶
　風雨舍已修整矣吏以事白令召而謝之唯唯而已¶
　又奚樂山不知何許人大和中長安大雪月餘負販小民求¶
　食無路樂山因冒雪造往車之家謂之曰我善作車輻可立¶
　致百所計功三百文其家使爲之燃燈運斤日昃而作未逾¶
　三鼓百所成矣凌晨錢三十千歸以拯饑貧者雪霽告發不¶
　知所之¶
列子御風可雲卧雪¶
　南華眞經列子御風而行冷然善也旬有五日而後反彼於¶
#<md:CK-KZ_JY296_03p066b>¶
<pb:YP-C_JY296_27yiji-05-0066b>¶
　致福者未數數然也此雖免乎行猶有所待也若夫乘天地¶
　之正御六氣之辨以遊無窮者彼且惡乎待哉¶
　續仙傳杜子昇字可雲自言杜陵人莫測其年壽飲酒三斗¶
　不醉能沙書冬卧雪中三兩日人以爲僵死或撥看之徐起¶
　抖擻雪而行如醉睡醒唐杜孺休爲蘇州剌史忽聞可雲在¶
　城市乃延入州拜呼道翁賓僚訝之孺休曰先君出鎭西川¶
　日與道翁相善別來四十年而裝餙顏貌一如當時後入杭¶
　越間去¶
夸父追曰太白捉月¶
　大荒經云有人珥兩黃蛇名曰夸父又列子云夸父不量力¶
#<md:CK-KZ_JY296_03p067a>¶
<pb:YP-C_JY296_27yiji-05-0067a>¶
　欲追日影逐之於嵎谷之際渴欲得飲赴飲渭河渭河不足¶
　將走北飲大澤未至道渴而死棄其杖尸膏肉所浸生鄧林¶
　鄧林彌廣數千里焉¶
　摭遺子美後說李太白宿江上於時高秋澄流若萬頃寒玉¶
　太白見水月卽日吾入水捉月矣尋不得尸說者云水解此¶
　神仙之事也¶
雲漿元道石髓王烈¶
　高道傳葉法善字元道括蒼人世爲道士母留氏晝夢流星¶
　入口吞之有娠十五月而生七嵗溺大江三年而還父母詢¶
　其故曰青童引我以雲漿復朝太上故少留耳¶
#<md:CK-KZ_JY296_03p067b>¶
<pb:YP-C_JY296_27yiji-05-0067b>¶
　王氏神仙傳王烈字長休中散大夫嵇叔夜甚欽愛之數數¶
　就學共入山遊戲採藥後烈獨之太行山中忽聞山東北有¶
　聲如雷烈不知何等往視之乃見山破石裂有青泥流出如¶
　髓烈取食之卽與叔夜往視之則斷山已復如故按仙經云¶
　神仙五百年輒一開其中石髓出得而服之壽與天相畢烈¶
　前得者必是也¶
沈彬三舉董威百結¶
　郡閣雅談沈彬字子文好神仙少孤西遊以三舉爲約初一¶
　舉作夢仙謠云玉殿大開從容入金桃爛熟沒人偷鳳驚寶¶
　扇頻翻翅龍懼金鞭迴轉頭第二舉憶仙謠曰榆風䬃九天¶
#<md:CK-KZ_JY296_03p068a>¶
<pb:YP-C_JY296_27yiji-05-0068a>¶
　秋王母朝回晏玉樓日月漸長雙鳳睡桑田欲變六鼇愁雲¶
　迷簫管相隨去星觸旌幢各自流詩酒近來狂不得騎龍却¶
　憶上清遊第三舉納省卷贈劉象爲首云曾應太中天子舉¶
　四朝風月鬢蕭踈不隨世祖重擕劒却爲文皇再讀書十載¶
　戰塵消舊業滿城春雨壞貧居一枝何事於君惜仙桂年年¶
　幸有餘主司覽彬詩是年特放象及第彬後南遊湖外亦有¶
　道者也¶
　逸士傳董威在洛陽居白社以殘絮縷帛爲衣號爲百結¶
脩通行者袁滋士流¶
　雲笈道士聶師道聞梅眞人蕭侍郎皆隱玉笥山時人多見¶
#<md:CK-KZ_JY296_03p068b>¶
<pb:YP-C_JY296_27yiji-05-0068b>¶
　之師道乃至玉笥寓清虛觀三遊郁木坑或冀一見堅心以¶
　去山行極深忽見一人布衣烏紗帽自稱行者問師道何往¶
　聶以尋梅蕭爲答行者曰聞爾精勤慕道遍訪名山情亦非¶
　易爾宿業甚靜已應玉籍有名雖未便飛昇亦當度世我謝¶
　修通¶
　又袁相公滋未達時因暇日登復州青溪有一人儒服與語¶
　甚狎袁公曰此境山泉奇異當有靈仙之所都府儒生曰有¶
　道士五六人間或一來亦不知所居處彼惡人知然得美酒¶
　庶或一見也公後得美酒而往厯數宿道流果來儒生爲列¶
　席致酒儒生乃引袁公出拜道士相顧失色乃怒儒曰此人¶
#<md:CK-KZ_JY296_03p069a>¶
<pb:YP-C_JY296_27yiji-05-0069a>¶
　誠志況是士流良久遂意解因目袁生曰此人似西華坐禪¶
　僧去來已四十七年矣問袁公之嵗適四十七矣撫掌曰公¶
　福祿已至公後果拜相焉¶
左慈眇目許畫偏頭¶
　三洞神仙記魏左慈能變化後入東吳吳有徐墮者居丹徒¶
　慈過之墮門下有宿客誑云徐公不在慈知客狂己便卽去¶
　客見牛在楊木杪行適上木則不知所在下木卽得牛在木¶
　上又車轂皆生荆棘長一二尺斫之不斷推之不動也客大¶
　懼卽報徐公說有一眇目老翁吾欺之言公不在及去車牛¶
　如此徐曰此左慈也汝曹那得欺之諸客分布逐慈叩頭謝¶
#<md:CK-KZ_JY296_03p069b>¶
<pb:YP-C_JY296_27yiji-05-0069b>¶
　之慈意解卽遣去還見車牛如故¶
　括異志成都畫師姓許善傳神一日有貧人弊衣憔悴來求¶
　傳神許笑曰君容壯若此而求傳寫何也其人解布囊出黃¶
　道服鹿皮冠白玉簪頂冠易衣危坐以手摩面則童顏矣引¶
　其鬚應手而黑乃一美丈夫也許驚曰不知神仙降臨道士¶
　曰君傳吾象置肆中有求售止取千錢後有識者曰此靈泉¶
　朱眞人也求者輻輳許貪畫直每象輒取二千夢道士曰汝¶
　福有限不可妄取安得忽吾言將促其壽也因批其頰旣寤¶
　頭遂偏乃號許偏頭¶
子推黃雀君達青牛¶
#<md:CK-KZ_JY296_03p070a>¶
<pb:YP-C_JY296_27yiji-05-0070a>¶
　神仙傳介子推晉人也隱而無名趙成子與之遊旦有黃雀¶
　在門上晉重耳異之與出居外十餘年勞而不辭及還介山¶
　有伯子者常來呼推曰可去矣推乃從伯子遊後文公遣人¶
　以玉帛徵禮之而不去¶
　高道傳封衡字君達常駕一青牛因號青牛道士人有病不¶
　問識與不識便以腰間竹管中藥與之或下針應手立愈魏¶
　武帝問養性大略師曰體欲常勞食欲常少勞勿過極少勿¶
　過虛去肥濃節酸鹹減思慮損喜怒除馳逐愼房室春夏施¶
　寫秋冬閉藏則幾於道矣¶
上林獻棗河陰市榴¶
#<md:CK-KZ_JY296_03p070b>¶
<pb:YP-C_JY296_27yiji-05-0070b>¶
　東方朔傳曰武帝時上林獻棗上以杖擊未央前殿檻呼朔¶
　曰叱來叱來先生知篋中何物朔曰上林獻棗四十九枚上¶
　曰何以知之朔曰呼朔者上也以杖擊檻兩大林也朔來來¶
　來棗也叱叱者四十九上大笑賜帛十疋¶
　高道傳道士張元化不知密修何道鄕人一旦皆夢元化來¶
　別云且暫遠遊是夕果羽化達旦人有疑而來訪者大小皆¶
　同旣葬之後塚上有一竅可容臂識者云此蟬蛻矣未幾有¶
　客自河陰來貨石榴於汝墳中途遇一道士自云我乃汝墳¶
　張觀主託附一書仍市石榴數十顆獻于北極殿客諾之旣¶
　至其徒曰此書乃師之墨迹也引客至影堂客曰向所見者¶
#<md:CK-KZ_JY296_03p071a>¶
<pb:YP-C_JY296_27yiji-05-0071a>¶
　與此略無異焉¶
擕琴負壺浮家泛宅¶
　高道傳道士李眞隱華山岐州之西王祐者家巨萬計常設¶
　館以待四方嘉肴旨酒無不備具眞擕琴負藥壺謁祐遂延¶
　於館眞曰我聞人之好樂皆有以師縱橫者必有游說之志¶
　讀韜略者必有戰敵之心吾擕一張琴一壺藥豈無旨哉擕¶
　琴者我知琴有古風欲使人還淳朴省澆浮也負藥壺者我¶
　知人之多病欲使人少疾苦常安平且我之琴非止自化也¶
　化人也我之藥非止自保也保人也君雖能以有餘濟於人¶
　固與不義而誅剥以富者則異矣比古之豪貴待士則未也¶
#<md:CK-KZ_JY296_03p071b>¶
<pb:YP-C_JY296_27yiji-05-0071b>¶
　要在賢不肖有別則君之身名可保無累矣眞乃命酒自酌¶
　達曉遽辭去祐潛伺之見眞化一大鹿西走不知所之¶
　唐史屬辭張志和字子同顏眞卿爲湖州剌史志和來謁眞¶
　卿以舟弊陋請更之志和曰願爲浮家泛宅往來苕霅間李¶
　德裕稱志和隱而有名顯而無事不窮不達嚴禮以敬¶
志和水戱夏統耦耕¶
　續仙傳張志和會稽山陰人也時顏眞卿東遊平望驛志和¶
　酒酣爲水戯鋪蓆於水上獨酌嘯詠其蓆往來後有雲鶴隨¶
　其上眞卿親賓寮佐觀者莫不驚異尋水上揮手以謝眞卿¶
　上昇而去¶
#<md:CK-KZ_JY296_03p072a>¶
<pb:YP-C_JY296_27yiji-05-0072a>¶
　晉隱逸夏統字仲御會稽永興人幼孤貧養親以孝聞每採¶
　稆求食星行夜歸或至海邊拾螊[越/虫]以資養雅善談論宗族¶
　勸之仕謂之曰卿清亮質直可作郡綱紀與府朝接自當顯¶
　至如何甘辛苦於山林畢性命於海濱也統勃然作色曰諸¶
　君待我乃至此乎使統屬太平之時當與元凱平議出處遇¶
　濁代當與屈生同汙共泥若汙隆之間自當耦耕沮溺豈有¶
　辱身曲意於郡府之間乎¶
季平可活隱瑤再生¶
　宣室志上黨程逸人有符術唐劉悟爲澤潞節使臨洛縣民¶
　蕭季平家甚富一日暴卒逸人嘗受季平厚惠聞其死馳傳¶
#<md:CK-KZ_JY296_03p072b>¶
<pb:YP-C_JY296_27yiji-05-0072b>¶
　視之語其子曰爾父未嘗死葢爲山神所召治之尚可活乃¶
　朱書一符向空擲之食頃果甦曰初見一綠衣人云霍山神¶
　召約行五十餘里適遇一丈夫朱衣杖策怒目從空而至謂¶
　季平曰程斬邪召可疾去於是綠衣者懼而走朱衣人牽其¶
　袂偕來遂醒其家驚異因問逸人斬邪謂誰曰吾學於師氏¶
　歸依龍虎斬邪籙因解其所佩籙囊示之後遊閩越不知所¶
　在¶
　仙傳拾遺周隱瑤洞庭道士也居焦山學太陰煉形之道死¶
　於崖窟夢謂其弟子曰檢視其尸勿令他犯六年後再生當¶
　以衣裳迎我弟子視之則臭穢虫壞唯五藏不變依閉護至¶
#<md:CK-KZ_JY296_03p073a>¶
<pb:YP-C_JY296_27yiji-05-0073a>¶
　六年往看乃身全却坐弟子備湯沐以新衣迎之髮鬚而黑¶
　麁而直若獸鬣焉十六年又死如前更七年復生如此三度¶
　狀貌益壯煬帝召至東都懇乞歸山尋亦遂其意¶
肩吾三住墨狄五行¶
　西山會眞記施肩吾字希聖嘗作三住銘云太易曰精氣爲¶
　物遊魂爲變凡在萬形之中其所保者莫先於元氣元氣若¶
　住則形住形住則神住此三者旣住則我命在我不在於天¶
　也大理昭然玄居者不信之矣¶
　神仙傳墨子名狄仕宋爲大夫年八十二乃歎曰世事已可¶
　知榮位非長保將委流俗以從赤松遊耳乃入周狄山精思¶
#<md:CK-KZ_JY296_03p073b>¶
<pb:YP-C_JY296_27yiji-05-0073b>¶
　忽見一人乃問之曰君豈非山岳之靈氣乎將度世之神仙¶
　乎願且少留誨以道教神人曰知子有志好道故來相候爾¶
　於是授以素書未央圓方墨子拜受合作遂得其驗乃撰集¶
　其要以爲五行記後得地仙隱以避戰國¶
邢公丹竈周貫藥鐺¶
　談選九嶷山中絶頂人迹所不及舊傳有仙隱於其上近有¶
　本郡監兵子曹雄因獵山間遂深入至峰頂見結茆三兩間¶
　中一人隱几而坐雄再拜問之答曰吾邢仙翁也自唐僖宗¶
　時隱此因延雄訪以世間事雄視其所居唯一書閣及丹竈¶
　几案有所著詩雄求錄其詩得十數篇今錄出一篇云虛皇¶
#<md:CK-KZ_JY296_03p074a>¶
<pb:YP-C_JY296_27yiji-05-0074a>¶
　天詔下仙家不久星潢借客槎壁上風雲三尺劒床前龍虎¶
　一鑪砂行乘海嶼千年鶴坐折壺宫四序花爲愛陰符問元¶
　義更隨綵仗入烟霞雄後追復舊遊幾月方到環視居室雖¶
　存而仙已去矣¶
　冷齋夜話周貫不知何許人自號本鴈子治平間嘗往來西¶
　山又至袁州見市井李生者有秀韻欲擕以歸林下而李嗜¶
　酒色意欲無行貫指煮藥鐺作偈示之頑鈍天教合作鐺縱¶
　生三腳豈能行雖然有耳不聽法只愛人間戀火坑尋死於¶
　西山方將化人問其幾何嵗貫曰八十西山作酒仙麻鞋孔¶
　斷布衣穿相逢甲子君休問太極光陰不記年後有人見於¶
#<md:CK-KZ_JY296_03p074b>¶
<pb:YP-C_JY296_27yiji-05-0074b>¶
　京師州橋附書與袁州李生云我明年中秋夕當上謁也至¶
　時果造李生生時以事出乃以白土大書其門而去曰今年¶
　中秋夕來赴去年約不見折足鐺彈指空剥剥李果墮馬折¶
　一足¶
童子錦帷尚父綉幄¶
　西山記孝武寧康二年八月一日許眞君晨起忽有雲物自¶
　天而下仙降於眞君之庭乃宣上帝詔賜學仙童子許遜紫¶
　綵羽袍瓊旌寶節玉膏金丹各一合詔至奉行是月十五日¶
　中忽聞音樂來自天際青童綵仗龍車羽葢來迎許君與家¶
　屬四十二口及雞犬皆乘雲上昇頃之有錦帷自空飛下復¶
#<md:CK-KZ_JY296_03p075a>¶
<pb:YP-C_JY296_27yiji-05-0075a>¶
　有雞栖墜於宅東南¶
　神仙感遇傳郭子儀初從軍沙塞間因入軍催軍食至銀州¶
　十數里日暮忽風沙陡暗行李不得遂入道傍空屋中藉地¶
　將宿旣夜忽見左右皆有赤光仰視空中見軿輜車繡幄中¶
　有一美女坐床垂足自天而降子儀拜祝云七月七日必是¶
　織女降臨願賜長壽富貴女笑曰大富貴亦壽考言訖冉冉¶
　昇天後子儀立功貴盛拜太尉中書尚父年九十而薨¶
王賈玉符天寵金鑰¶
　廣記婺州參軍王賈舉孝廉擢第授婺州參軍時杜暹爲婺¶
　州參軍與賈同列相得甚懽與暹同部領使洛陽過錢唐江¶
#<md:CK-KZ_JY296_03p075b>¶
<pb:YP-C_JY296_27yiji-05-0075b>¶
　登羅刹山觀潮謂暹曰大禹眞聖者當理水時所有金匱玉¶
　符以鎭川瀆此杭州城不鎭壓尋當壞矣暹曰何以知之賈¶
　曰此石下是相與觀焉因令暹閉目執其手令暹跳下暹忽¶
　開目已至水底其空處如堂有石匱高丈餘鏁之賈手開其¶
　鏁去其蓋引暹手登之因入匱中又有金匱可高三尺金鏁¶
　之賈曰玉符在中非有緣不能見也因引手復出則已至岸¶
　矣仍告暹曰君有宰相祿當自保愛因示其拜官厯仕及於¶
　年壽周細語之暹後遷拜一如其說¶
　閑中雜記崇寧間南康軍進士彭天寵者初未嘗學道忽自¶
　言天人降其家且得天書一日沐浴語人曰我昇天矣閉戶¶
#<md:CK-KZ_JY296_03p076a>¶
<pb:YP-C_JY296_27yiji-05-0076a>¶
　不出有頃失所在後四十二日忽渡江歸且曰我初去時泛¶
　一金船載雲中如在綿上迤邐昇天見一道士曰子在晉時¶
　爲彭澤令有功及民故係仙籍因指白氣示之曰此父母思¶
　汝之愁氣盍歸爾九十年當復來及遺金銀鑰匙各一使復¶
　泛舟下至蔡州以金鑰賣之得錢歸至江將渡錢盡又賣銀¶
　鑰匙得錢買舟至其家錢盡父母驚喜他日令娶婦亦無他¶
　異¶
洛下痴羊山中病鶴¶
　鷄跖集洛下有洞穴有人悞墮其中見宫殿人物非凡處又¶
　有大羊羊髯有珠人取食之不知所以問張華華曰此乃地¶
#<md:CK-KZ_JY296_03p076b>¶
<pb:YP-C_JY296_27yiji-05-0076b>¶
　仙九館也大羊乃痴龍也¶
　雲笈唐相李石未達時頗好道嘗遊嵩山荒草中聞有人呻¶
　吟聲視之乃病鶴鶴乃人語曰某已爲仙厄運所鍾爲樵者¶
　見傷一足將折須得三世人血數合方能愈也李公解衣卽¶
　欲剌血鶴曰世上人少公且非純人乃授一眼睫曰持往東¶
　都但映照之卽知矣李公中路自視乃馬首也至洛陽所遇¶
　頗眾悉非全人或犬彘驢馬首偶於橋上見一老翁騎驢以¶
　睫照之乃人也李公拜揖具言病鶴之事老翁忻然下驢宣¶
　臂剌血李公以小瓶盛之持往鶴所濡其傷處裂帛裹鶴謝¶
　曰公卽爲明時宰相後當輕舉相見非遙愼勿墮志李公拜¶
#<md:CK-KZ_JY296_03p077a>¶
<pb:YP-C_JY296_27yiji-05-0077a>¶
　之鶴沖天而去¶
景翼邪正興明苦樂¶
　道學傳孟景翼字輔明軻之後也性至孝齊竟陵王盛洪釋¶
　典廣集羣僧與景翼對辨二教邪正景翼隨事剖析辭理無¶
　滯雖藺生拒嬴來公折隗蔑以加焉¶
　仙傳拾遺陳興明遊名山遇神人告之曰世人修道多不能¶
　勤久故罕覩其成功汝之積功亦可佳也如無退志何慮不¶
　列于玉籍然前苦後樂苦卽有窮樂卽無極夫林谷幽棲禽¶
　獸爲伍飢渴必至寒暑辛勤割世辭榮離親捨愛可謂苦矣¶
　壽同天地變化無方策空駕虛坐生雲翼可謂樂矣得不勉¶
#<md:CK-KZ_JY296_03p077b>¶
<pb:YP-C_JY296_27yiji-05-0077b>¶
　於修礪乎興明拜曰永佩聖言畢志於道不敢怠慢修之十¶
　八年晉大始元年三月一日於衡岳昇天¶
歸眞馴兔顏闔飯牛¶
　橫山觀記國朝大中中有宋歸眞者棄官服道結廬山側茹¶
　芝絶粒三十餘年晨昏諷誦輙有白蛇白兔馴伏如聽太守¶
　趙需目其廬曰廣寒室嘗留詩以贈焉¶
　南華經魯君聞顏闔得道之人也使以幣先焉顏闔守陋閭¶
　苴布衣而自飯牛魯君之使者至顏闔自對使者曰此顏闔¶
　之家與顏闔對曰此闔之家也使者致幣顏曰恐聽者謬而¶
　遺使者罪不若審之復來求之則不得已¶
#<md:CK-KZ_JY296_03p078a>¶
<pb:YP-C_JY296_27yiji-05-0078a>¶
茂實乘虎太白跨虬¶
　廣記王夐南陽張茂實之僕也一日辭去謂茂實曰感君恩¶
　遇深欲奉報夐家甚近其中景趣可觀能一遊乎茂實曰可¶
　然不欲家人知潛一遊可乎夐曰甚易乃截竹枝其上書符¶
　曰君仗此入室稱疾潛置於衾中抽身卽出乃相與南行數¶
　里餘有黃頭執青麒麟一赤文虎二俟於道茂實驚欲回夐¶
　曰無苦但前行夐卽乘麟茂實乘虎上仙掌越壑凌山殊不¶
　覺峻嶮至一山下物象仙媚樓臺松石非世所有紫衣吏數¶
　百人迎於道側旣入青衣數十人容色皆殊執樂拜引宴於¶
　中堂歌鸞舞鳳及諸聲樂皆所未聞情意高逸不復思人寰¶
#<md:CK-KZ_JY296_03p078b>¶
<pb:YP-C_JY296_27yiji-05-0078b>¶
　間事因教以至道贈金百鎰令送之到家家人方環泣云卒¶
　已七日矣以心間尚煖未殮也茂實遂棄官遊名山不知所¶
　終¶
　異人錄元和初有人海上見李太白與一道士在高山上笑¶
　語久之道士於碧霧中跨赤虬而去太白聳身健步追及共¶
　乘之東去¶
高士善卷仙官馬周¶
　高士傳善卷舜時高士舜欲以天下遜之卷曰冬衣皮毛夏¶
　爲葛絺春耕足以肆力秋歛足以休食日出而作日入而息¶
　逍遙於天地之間而心意自得吾何以天下爲哉遂不受而¶
#<md:CK-KZ_JY296_03p079a>¶
<pb:YP-C_JY296_27yiji-05-0079a>¶
　入深山莫知其處¶
　列仙傳馬周少時多困於酒一日出城遇一老人揖坐林間¶
　與語曰太上命汝輔佐聖孫何爲沉困於酒自掇困餓五神¶
　已散旦夕將死何不省悟復曰汝本華山素靈宫仙官今召¶
　汝入宫周同行果見其宫室姓字存焉遂啟戶而入見爐火¶
　鼎器備具忽見五人立於前曰向先生酒酣而我奔散今請¶
　閉目復入神室明日謁天崗崗曰子有所遇位至丞相宜自¶
　勉之周果厯台輔數年眞仙下降其室曰佐國功成太一徵¶
　召無復留也遂解化¶
伯元冥視梁諶夢遊¶
#<md:CK-KZ_JY296_03p079b>¶
<pb:YP-C_JY296_27yiji-05-0079b>¶
　眞誥霍山有學道者鄧伯元同王元甫授神人吞日丹景之¶
　法積三十四年乃能冥視夜書道成太帝遣羽車同元甫白¶
　日上昇¶
　高道傳道士梁諶字考成一日相者見之曰此子目流白光¶
　貌集眞氣非常人也後果樂仙道咸熙初事鄭法師於樓觀¶
　常夢與仙人遊或登名山或飲石髓由是自有所悟欽奉者¶
　多諶厭之乃深入嵓谷目能視地中物耳能聽數里聲一旦¶
　忽謂門人曰有朋待吾於南峰今須往矣乃冠服而出則雲¶
　氣迷繞不見其形唯聞鼓吹音隱隱于空時太興元年戊寅¶
　嵗也¶
#<md:CK-KZ_JY296_03p080a>¶
<pb:YP-C_JY296_27yiji-05-0080a>¶
山甫吉凶守信禍福¶
　神仙傳伯山甫雍州人也居華山常服食黃精二百餘嵗每¶
　至人家則知人先世善惡有如臨見吉凶言之皆效¶
　東齋筆錄秦州徐二翁名守信日持一箒以掃堂殿未嘗與¶
　人言有問則不對而走忽發一言則應禍福吕參政惠卿旣¶
　除喪將赴闕便道訪二翁拜而問之翁驚走吕追之忽回顧¶
　曰善守善守吕意謂善守富貴及還朝除知建州徐禧沈括¶
　新敗懇辭不行又乞與兩府同上殿神宗怒落職知單州卽¶
　單守之應也二翁崇觀間眷遇優厚賜號沖和先生建仙源¶
　萬壽宫以居焉¶
#<md:CK-KZ_JY296_03p080b>¶
<pb:YP-C_JY296_27yiji-05-0080b>¶
陳綯市鮓棲眞啖肉¶
　江南野錄陳綯善天文長於雅誦嘗吟曰一鼎雌雄文武火¶
　十年寒暑鹿麑皮寄語東流任斑鬢向隅終守鐵蓑衣又乾¶
　坤見了文章嬾龍虎成時印綬踈晚絶縉紳之望以修養爲¶
　事隱居西山種藥開寶中嘗與一鍊師舁藥入城鬻之獲貲¶
　則求鮓就鑪對飲傍若無人歌曰藍采和塵事紛紛事更多¶
　爭如賣藥沽酒飲歸去空嵓拍手歌疑其爲夫婦也或云得¶
　仙矣¶
　本朝蒙求賀蘭棲眞不知何許人爲道士自言百餘嵗善服¶
　氣不憚寒暑往往不食或時縱酒遊市鄽啖腐肉數斤後召¶
#<md:CK-KZ_JY296_03p081a>¶
<pb:YP-C_JY296_27yiji-05-0081a>¶
　至闕下眞宗賜之以詩¶
爾朱浮石鮑焦抱木¶
　五代史補爾朱先生功行甚至遇異人與藥一粒曰若見浮¶
　石而後服之則仙道成矣先生如教每遇一石必投諸水後¶
　峽山將渡江有叟艤舟相待間其姓曰石氏問地所屬曰涪¶
　州先生豁然而悟遂服藥卽時輕舉¶
　隱逸傳鮑焦不知何許人不食五穀不衣絲麻居深山食木¶
　實衣木皮人或問之木實木皮亦天所生何異五穀絲麻哉¶
　焦遂更不食抱枯木枝而死¶
嚴東一瓢道徽百斛¶
#<md:CK-KZ_JY296_03p081b>¶
<pb:YP-C_JY296_27yiji-05-0081b>¶
　高道傳道士嚴東不知何許人齊建元中詣晉陵依道士李¶
　景游東自晦若愚或與之談論則所造精微每齎一瓢隨行¶
　在晉陵五六年一日將別援筆注度人經辭不停翰窮日而¶
　終後入溧陽山中不知所之¶
　賢己集孔道徽守志業不仕父祐至行通神明隱於四明山¶
　嘗見谷中數百斛錢視之如瓦石不異採樵者競取入手卽¶
　成沙礫有鹿中箭投祐祐爲之養瘡愈然後去¶
仙君橘井神女竹壇¶
　郴江集蘇仙君一日太上有召將補眞官臨別告其母曰明¶
　年此郡當有疾疫可取庭前井水一盃橘葉一枝以救人疾¶
#<md:CK-KZ_JY296_03p082a>¶
<pb:YP-C_JY296_27yiji-05-0082a>¶
　苦必有奇驗亦少資甘旨言畢出門眾仙擁衛幢節羽儀森¶
　列左右冉冉昇天而去明年果大疫母以井水橘葉救之無¶
　不立愈至今橘井存焉¶
　集仙錄雲華夫人名瑤姬西王母女也能飛騰變化禹遇之¶
　疑其怪誕非眞仙也問諸童律曰天地之本者道也運道之¶
　用者聖也聖之品次眞人仙人矣其有禀氣成眞不修而得¶
　道者木公金母是也雲華夫人乃金母之女也其後禹遂禮¶
　之乃得理水䟽決之道策鬼召神之書神女乃化爲石今巫¶
　山有神女石卽其所化也又有神壇壇側有竹垂之若篲或¶
　飛物著壇上者竹則因風而掃之終嵗常瑩潔焉¶
#<md:CK-KZ_JY296_03p082b>¶
<pb:YP-C_JY296_27yiji-05-0082b>¶
劉商囊藥樂天鑪丹¶
　神仙傳劉商每歎光景甚促筋骸漸衰朝馳暮止但自勞苦¶
　浮榮世宦何益於已於是託病免官入道遊及廣陵於城街¶
　逢一道士賣藥見商目之甚相異乃罷藥擕手登樓以酒爲¶
　歡道士出一小藥囊贈商並戲吟曰無事到揚州相擕上酒¶
　樓藥囊爲賜別千載更何求乃別去商開囊視之紙裹一葫¶
　蘆得藥九粒如麻子依訣服之頓覺神爽不饑後往義興愛¶
　罨畫溪之景乃入湖漁隱於山中人多見之曰我劉郎中也¶
　有胡笳十八拍行於世¶
　仇池筆記樂天作廬山草堂燒丹而鑪鼎敗明日忠州剌史¶
#<md:CK-KZ_JY296_03p083a>¶
<pb:YP-C_JY296_27yiji-05-0083a>¶
　除書到乃知世間事不兩立也¶
張碩羽帔原憲華冠¶
　列仙傳張碩洞庭人遇女仙杜蘭香降其室授以舉形飛化¶
　之道留玉簡以爲登眞之信命玉女齎羽帔絳履玄冠以授¶
　於碩且曰此上仙之服非洞天所有也碩乃白日飛昇¶
　南華眞經原憲居魯桑樞而甕牖子貢乘大馬軒車不容巷¶
　往見原憲原憲華冠屣履杖蔾應門子貢曰嘻先生何病憲¶
　曰憲聞之無財謂之貧學而不能行謂之病今憲貧也非病¶
　也子貢逡巡而有愧色原憲笑曰夫希世而行比周而友學¶
　以爲人教以爲己仁義之慝輿馬之飾憲不忍爲也¶
#<md:CK-KZ_JY296_03p083b>¶
<pb:YP-C_JY296_27yiji-05-0083b>¶
遊嶽却粒仲都禦寒¶
　高道傳孫遊嶽字頴達嘗茹芝却粒又專服穀仙丸顏采精¶
　爽老而愈少¶
　王氏神仙傳王仲都遇太白眞人授以虹丹能禦寒暑已二¶
　百許年冬月單衣乘駟馬車從帝於昆明池環水馳走帝御¶
　孤裘而猶覺寒仲都貌無變色背上氣蒸烋烋然又當盛夏¶
　曝之日中圍以十鑪火口不稱熱身亦不汗後亦仙去¶
孫愽成火譚峭入水¶
　神仙傳孫愽河東人有清才能屬文著詩百篇誦經數十萬¶
　言晚學道治墨子之術能使草木金石皆爲火光照數里中¶
#<md:CK-KZ_JY296_03p084a>¶
<pb:YP-C_JY296_27yiji-05-0084a>¶
　亦能使身成火行見中使從者數百人皆不燒病者指之皆¶
　愈後合神丹得仙¶
　續仙傳譚峭字升叔愽聞强記遊厯名山辟穀養氣以酒爲¶
　樂後入南嶽煉丹得成入水不濡入火不灼變化隱形¶
定辭涮腸鮑助拍齒¶
　高道傳塗定辭每到中春人服踈藥時渠卽臨流於小灘下¶
　躶露使水自七竅入謂之涮腸一日平坐而化家人環哭却¶
　活曰坐去難爲葬具言訖卧化數夕顏色如生及就壙棺甚¶
　輕識者以爲尸解¶
　眞誥鮑助不知學道法術年四十得面風氣口目不正兩齒¶
#<md:CK-KZ_JY296_03p084b>¶
<pb:YP-C_JY296_27yiji-05-0084b>¶
　上下正相切拍有聲晝夜不止得壽年百二十七嵗後遇寒¶
　過大水墮長壽河中死北帝中間比遣煞鬼及日遊神地殃¶
　使取之而終不敢近鬼官問其故天煞荅云此人乃多方術¶
　以制於我常叩齒鳴天鼓以警身中諸神神不得散鬼氣不¶
　敢入是以無緣取得若助不行水渡河亦可出千嵗壽不啻¶
　也當是遇大寒步行冰上口噤不能叩齒是故鬼因溺著河¶
　中患風病而齒自動叩者猶能辟死却煞鬼況道士眞叩齒¶
　鳴天鼓集神耶¶
靈膠續弦神芝活死¶
　仙傳拾遺漢武帝巡北海祠恒山王母遣使獻靈膠四兩帝¶
#<md:CK-KZ_JY296_03p085a>¶
<pb:YP-C_JY296_27yiji-05-0085a>¶
　以付外庫不知靈膠之妙也一日射虎於華林苑而弩弦斷¶
　使者請以膠一分口濡其膠以續弩弦續訖乃使武士數人¶
　牽之終日不脫帝驚異焉膠出鳳麟洲葢鳳喙麟角合煎之¶
　名曰集弦膠¶
　廣異記徐福字君房不知何處人時始皇大苑中多枉死者¶
　橫道有鳥𠾑草覆死人面皆登時活有司奏聞始皇帝卽遣¶
　使齎此草以問鬼谷先生先生曰此是東海祖洲上不死之¶
　草生瓊田中一名養神芝葉似菰一株可活千人帝乃遣徐¶
　福及童男童女各三千人乘樓船入海尋祖洲採芝草後不¶
　返¶
#<md:CK-KZ_JY296_03p085b>¶
<pb:YP-C_JY296_27yiji-05-0085b>¶
徐登婦人丘曾男子¶
　晉史徐登閩人也本是婦人化爲丈夫有道術能禁人令坐¶
　而不起禁水不流虎狼伏地與趙丙爲方外友同行其道道¶
　成登仙¶
　靈寶本行經云北室有精進賢者王福度有女名阿邱曾年¶
　十六在密室香湯自洗見金光曲照疑有不常遂出淨室登¶
　高望見道眞神仙精光輝爍邱曾乃作禮稱名今睹天尊願¶
　轉身爲男子俄頃之間已見其身形化爲男子元始天尊卽¶
　命南極尊神爲丘曾之師授其眞文給金童玉女道語邱曾¶
　曰汝得師南極豈不高乎功滿德備自當令汝位及至眞超¶
#<md:CK-KZ_JY296_03p086a>¶
<pb:YP-C_JY296_27yiji-05-0086a>¶
　身三界迅足九霞朝宴太上也¶
蔡經狗竇宋卿雞窠¶
　王氏神仙傳總眞王君名遠字方平遊括蒼山過道民蔡經¶
　家君知其骨相合道往而度之謂經曰汝應得度世以補仙¶
　官但汝少不知道氣少肉多唯可尸解此法須臾如過狗竇¶
　中耳言訖而去經忽身熱如火欲得水灌之舉家摙水如沃¶
　焦狀三日之中消瘦骨立乃入室以被自覆因失其尸視被¶
　中之身頭足具全如蟬蛻耳¶
　洞微志李守中爲承旨奉使南方至瓊州界道逢一翁自稱¶
　楊遐舉年八十一邀守中詣其居見其父曰叔連年一百二¶
#<md:CK-KZ_JY296_03p086b>¶
<pb:YP-C_JY296_27yiji-05-0086b>¶
　十二又見其祖曰宋卿年一百九十五語次見雞窠中有小¶
　兒出頭下視宋卿曰此九代祖也相傳數世不語不食不知¶
　其年多少朔望取下子孫列拜而已¶
梁須徹視李元飡和¶
　抱朴子道士梁須不知何許人聞柠檳赤者却老還少令人¶
　夜間徹視見鬼須年七十乃服之轉更少壯年至一百四十¶
　行及走馬後隱青雲山¶
　仙傳拾遺李子元居隸上山石室中習讀丹經專精念道忽¶
　有神仙乘羊而降授其食氣飡和之訣修之數年白日昇天¶
　今所居山卽第十化也下有綿水山中石上多有神羊之跡¶
#<md:CK-KZ_JY296_03p087a>¶
<pb:YP-C_JY296_27yiji-05-0087a>¶
　在焉¶
荀環駕鶴阮瓊碎鼉¶
　遂異記荀環遊江夏黃鶴樓上望西南有物飄然而來乃駕¶
　鶴之客也羽衣虹裳賓主歡對已而辭去跨鶴騰空𦕈然而¶
　滅¶
　野人閑話趙尊師善飛符救人百姓阮瓊家有女爲精怪所¶
　惑父母召人醫療必先知其姓名瓊乃請師垂救師曰不消¶
　吾親去但將吾符貼於戶牖間自有所驗瓊得符貼於門上¶
　其夜一更聞有巨物似中擊之聲遂攢燭照之迺一巨鼉宛¶
　轉在地逡巡卽死其符遂不見瓊遂碎鼉之首棄於溝壑女¶
#<md:CK-KZ_JY296_03p087b>¶
<pb:YP-C_JY296_27yiji-05-0087b>¶
　亦尋愈¶
俠士舞劒廉貞持戈¶
　北夢𤨏言道士羅少微頃在茅山紫陽觀寄泊有丁秀才同¶
　寓蘂宫冬之夜霰雪方甚一二道友圍爐有肥羜美醖之羡¶
　丁曰致之何難遂闢戶奮袂而去至夜分蒙雪而回提一銀¶
　榼酒熟羊一足云浙帥廚中物由是驚訝歡笑擲劒而舞騰¶
　躍而去迨曉莫知所往道士後以銀榼納於本邑也¶
　逸史裴令公少時術士云命屬廉貞將軍宜祭以清酒當爲¶
　助裴自此不懈及爲相事繁乃遺忘後有女巫云廉貞將軍¶
　遣某傳語大無情却不相知也將軍怒甚相公何不謝之公¶
#<md:CK-KZ_JY296_03p088a>¶
<pb:YP-C_JY296_27yiji-05-0088a>¶
　沐浴祭奠見一人金甲持戈長三丈餘向北而公驚悚自此¶
　復遵奉也¶
田宣塊石羊愔片竹¶
　神仙傳田宣隱居鶴鳴山遇一白衣神人將一塊石與之曰¶
　吞此可以不飢宣食之自此得道入山不出¶
　續仙傳羊愔擢進士第除台州樂安令棄官入山遇一絳衣¶
　人自稱靈英引入洞中得靈芝服食曰爾有仙分復引見茅¶
　君君曰愔有仙骨未得飛升宜地上修煉遂引出愔自後絶¶
　食身輕抖擻骨節如片竹叩板之聲飲酒三升日行三百里¶
剛稱天門誗號鬼谷¶
#<md:CK-KZ_JY296_03p088b>¶
<pb:YP-C_JY296_27yiji-05-0088b>¶
　王氏神仙傳王剛自稱天門子明補養之法著經云陽生於¶
　寅純木之精陰生於申純金之精以木投金無往不傷陰人¶
　用脂粉者法金之白也是以眞人留心玄妙審其盛衰我行¶
　青龍彼行白虎也彼前朱雀我後玄武不死之道也天門子¶
　行此道壽一百八十嵗顏如童子今升入玄洲爲眞人¶
　又王誗學道於老君入石梁山採藥服食顏如童子後遷鬼¶
　谷山自號鬼谷子時蘇秦張儀問學於先生誗曰聞道易修¶
　道難二子就學三年辭去君曰足下勤勞四馬功名赫然子¶
　不見河邊之木乎僕馬折其枝波浪漱其根此所居者然也¶
　子不見嵩山之栢乎華陰之桂乎葉干青雲而無斧鋸之患¶
#<md:CK-KZ_JY296_03p089a>¶
<pb:YP-C_JY296_27yiji-05-0089a>¶
　玄狐赤豹隱其下文鳥丹鳳棲其嶺比所居者然也悲夫二¶
　子輕喬松之永壽而貴一旦之浮華可惜哉¶
南昌免官元瑜逃祿¶
　眞誥郄南昌公先爲北帝南朱陽天門靈關侯後又轉爲高¶
　明司直昔坐與劉慶孫事免官今始當復職也¶
　晉隱逸傳郭瑀字元瑜少有超俗之操隱于臨松薤谷鑿石¶
　窟而居服栢實以輕身張天錫遣使者孟公明持節以蒲輪¶
　玄纁備禮召之公明至山瑀指翔鴻以示之曰此鳥安可籠¶
　哉遂深逃絶迹公明拘其門人瑀嘆曰吾逃祿非避罪也豈¶
　得隱居行義害及門人乃出而就召¶
#<md:CK-KZ_JY296_03p089b>¶
<pb:YP-C_JY296_27yiji-05-0089b>¶
山叟書符道人畫簇¶
　傳奇高昱艤舟昭潭夜窺潭上三大芙蕖有三美女倨其上¶
　相謂曰昭潭無底橘洲浮信不虛語各謂言所好一曰習釋¶
　次曰習道次曰習儒又曰各算明日得食何物曰各從所好¶
　平旦果有一僧渡至中流而溺又有道士一儒生溺死不逾¶
　時而溺三子俄有舟載一叟云是祁陽山叟昱遂迷其事叟¶
　怒曰焉敢如此取丹筆書符命弟子捧入潭底若履平地睹¶
　大石穴有三白猪卧石上見符至化三白衣女曰啟天師容¶
　三日搬去叟怒曰明日須離此不然使六丁仗劒斬之明日¶
　黑雲風雨有三大魚㳂流而去¶
#<md:CK-KZ_JY296_03p090a>¶
<pb:YP-C_JY296_27yiji-05-0090a>¶
　搜神記許懋吳人好黃白術一日遇一道人將一畫扇簇挂¶
　於壁上有藥爐童子在上道人呼童子而童子跪於爐前畫¶
　扇頻動鑪火光炎少頃藥成道人曰黃白之術役天地之數¶
　非積功累行不可求之遂告懋曰五十年後當於茅山相尋¶
　遂不知所在¶
吳剛斫月蔡誕鋤芝¶
　酉陽雜爼舊傳月中有桂高百丈其下有斫之創痕卽合其¶
　人姓吳名剛學仙有過或言月中桂卽地影也空處卽水影¶
　也本無物此理差近¶
　抱朴子蔡誕好道棄家入山不堪其苦而還欺其家人曰吾¶
#<md:CK-KZ_JY296_03p090b>¶
<pb:YP-C_JY296_27yiji-05-0090b>¶
　爲地仙位卑爲老君牧龍因羣仙博戲輸一五色班龍緣此¶
　被謫崑崙山芸鋤芝草¶
君平卜筮望之巫醫¶
　仙傳拾遺嚴遵字君平蜀郡成都人也留情黃老博覽羣書¶
　常以卜筮爲業與人子言依于孝與人弟言依于悌與人臣¶
　言依于忠遵之善屬文依老子莊生之旨著書十餘萬言名¶
　曰指歸後舉家昇天宅舍亭臺亦隨飛去¶
　高士傳漢安丘望之字仲都長陵人少治老子恬靜不求進¶
　時號安丘丈人成帝聞名欲見之望之辭不肯見爲巫醫於¶
　人間¶
#<md:CK-KZ_JY296_03p091a>¶
<pb:YP-C_JY296_27yiji-05-0091a>¶
接輿木實仇公松脂¶
　列仙傳接輿楚人也好養生食草木之實遊峨嵋山世世人¶
　見之厯數百年劉向爲之頌曰接輿樂道養性潛輝見諷仲¶
　尼諭以鳳衰納元以和存心以微高步靈岳長嘯峨嵋¶
　又仇生不知何許人當湯時爲木匠已三百年矣而色更壯¶
　人皆知其壽也咸共師之只見常食松脂而已¶
噲參療鶴靈璝乘龜¶
　述異記噲參養母至孝有仙鶴中箭參收養療治瘡愈放之¶
　後鶴雌雄雙至夜𠾑明月珠爲謝¶
　高道傳俞靈璝居衡山十餘年遇神人授以回風之術行之¶
#<md:CK-KZ_JY296_03p091b>¶
<pb:YP-C_JY296_27yiji-05-0091b>¶
　坐見天下事如視諸掌自晦不爲異以驚俗而人莫知之常¶
　養一大龜謂之元龜廣四五尺見者懼之師一日乘此龜入¶
　九嶷山不出採樵者時或見之¶
從善借馬朱沖還犢¶
　高道傳劉從善字順天祥符中師道士王太和於建隆觀至¶
　和三年正月仁宗不豫召從善於大慶殿奏章命執政代拜¶
　伏章訖執政問曰章達否曰章已達時仁宗仙仗已行數刻¶
　忽復精神明爽傳宣問葛將軍何神也從善對曰三天門下¶
　有神曰葛將軍復傳宣速令設位供養翌日聖體遂康諭左¶
　右曰朕昨夜至天門有葛將軍者云皇帝未合來急借馬遣¶
#<md:CK-KZ_JY296_03p092a>¶
<pb:YP-C_JY296_27yiji-05-0092a>¶
　回遂寤¶
　晉逸史朱沖字巨容少有至行閑靜寡欲好學而貧常以耕¶
　藝爲事鄰人失犢認沖犢以歸後得犢於林下大慚以犢還¶
　沖沖不受每聞詔書至輙逃入深山時人以爲梁管之流¶
董道畫床王遙作獄¶
　仙傳拾遺董仙道乞酒踏歌周遊天下大中年多在河中府¶
　市肆之人或董生醉宿其門傍者卽賈市頓售人皆欽異仙¶
　道或徉狂自歌藕絲織得萬重羅仙道用心多或遇大雪以¶
　杖畫爲床卽寢於雪中人或問其寒否答曰深山松栢木不¶
　畏雪漫漫發言成章率多此類¶
#<md:CK-KZ_JY296_03p092b>¶
<pb:YP-C_JY296_27yiji-05-0092b>¶
　王氏神仙傳王遙字伯遼鄱陽人也頗能治病病無不愈亦¶
　不祭祀不用符水針藥其行治病但以八尺布敷地坐不飲¶
　不食須臾病愈便起去其有邪鬼作禍者遙畫地作獄因召¶
　呼之皆見其形物在獄中或狐狸鼉蛇之類也乃斬之或燔¶
　燒病者卽愈¶
王果厭塵元鑒絶俗¶
　王氏神仙傳王果楚之賢人也厭穢風塵臊羶名利隱遁山¶
　林靜退諸行一旦乗雲而去¶
　眞境錄唐威儀白先生名元鑒不詳其字西川成都人明皇¶
　幸蜀之年別制得度住上皇觀志在絶俗逍遙遐舉隨風冷¶
#<md:CK-KZ_JY296_03p093a>¶
<pb:YP-C_JY296_27yiji-05-0093a>¶
　然綿厯星紀相川陸所宜得前賢高蹈之躅至餘杭天柱觀¶
　止焉元和間遁化¶
子明瓦金李脫石玉¶
　天師傳張慈字子明天師十六代孫也襲眞人之法嵗以三¶
　元傳度諸階祕籙有道術點瓦爲金或投於水中而火起或¶
　化爲瓦後解化而空中聞仙樂之聲¶
　野人閑話漢州昌利山李眞人諱脫自西周之初於此山中¶
　煉水玉及九華丹三往三反八百餘年人謂之李八百丹成¶
　塗石成玉變砂爲珠至今因雨往往拾得五色眞珠者後漢¶
　建武中餌藥騎龍上昇煉丹之處依然存在其石壁藥氣所¶
#<md:CK-KZ_JY296_03p093b>¶
<pb:YP-C_JY296_27yiji-05-0093b>¶
　逼盡成金玉之色光彩異常有一方長尺餘似人腳跡後於¶
　是處起佛寺僧徒誕言是迦葉之迹年代深遠人皆傳之其¶
　實李脫眞人煉水玉之處也¶
元化叱鬼仙翁鞭巫¶
　高道傳道士張元化不知何許人一日有客召入酒肆元化¶
　辭以不飲與之茹葷又辭以佩法籙客稍怒元化熟視之知¶
　其非人也謂曰暫請歸願子少待卽以劒而誘出郊叱使坐¶
　而戮之卽鬼也朱髮藍面如五六嵗小兒擕其首以示人且¶
　曰此鬼輙欺吾故戮之以去民害¶
　丹臺新錄仙翁葛元行過武康主人主人病劇令女巫下神¶
#<md:CK-KZ_JY296_03p094a>¶
<pb:YP-C_JY296_27yiji-05-0094a>¶
　神令公飲酒公不飲輙言語不遜公曰何敢爾卽叱五伯捉¶
　曳出鞭脊不見人如有引之去至中庭已見抱木解衣但聞¶
　鞭聲舉身流血主人疾亦愈¶
祖龍駈石玉女投壺¶
　述異記始皇作石橋海上欲觀日出有人驅石去不速神人¶
　鞭之流血今石橋色猶赤又眞境錄臨安洞霄宫路側石崖¶
　之上按記云秦始皇駈山嶽擬塞東海常役鬼兵來移此山¶
　山勢欲動忽有仙人來叱鬼直以身靠定使不前去至今崖¶
　上有肩帔簮冠印成深迹焉¶
　列仙傳東王父與玉女投壺每一投千二百島設有不入者¶
#<md:CK-KZ_JY296_03p094b>¶
<pb:YP-C_JY296_27yiji-05-0094b>¶
　天爲𡄵(呼監切)噓(笑也)¶
穆王八駿鄴令雙鳧¶
　本傳周穆王好神仙之道駕八駿之馬造于崑崙之山食王¶
　木之實謁西王母而得昇天之訣後托身解化示民有終¶
　王氏神仙傳王喬漢明帝時爲鄴縣令有神術每月朔望常¶
　詣京朝帝怪其來數而不見車騎密令太史伺之言臨至必¶
　有雙鳧從東南飛來於是俟鳧至舉網得之乃一對舄也葢¶
　四年時所賜尚書履也¶
太虛受印道全佩符¶
　仙傳拾遺程太虛者果州西充人潛心高靜居南岷山絶粒¶
#<md:CK-KZ_JY296_03p095a>¶
<pb:YP-C_JY296_27yiji-05-0095a>¶
　坐忘一夕迅風拔木雷電大雨庭前坎塪之地水猶沸涌以¶
　杖攪之得碧玉印兩組用之頗驗每嵗遠近祈求或受符籙¶
　者詣其門以印印籙則受者愈加豐盛所得財利拯貧救乏¶
　無不稱嘆¶
　又尹道全者於衡山修洞眞還神徹視之道兼佩五帝六甲¶
　左右靈飛之符天眞降焉謂之曰夫白日昇騰者當有其才¶
　而後成其道者漢武帝劉徹感降天眞授五岳眞形靈飛十¶
　二事纔得尸解之道而不得形骨俱飛汝受其一而明沖舉¶
　之望斯乃勤苦所資亦宿分所稟矣因問靈飛十二事曰靈¶
　飛昔金母所授欲使武帝安五岳福萬民而卒不究無爲之¶
#<md:CK-KZ_JY296_03p095b>¶
<pb:YP-C_JY296_27yiji-05-0095b>¶
　至化黷武窮兵殺傷流血自敗其福故不得如軒皇夏禹乘¶
　虬駕龍解形隱景斯爲失矣¶
周撫亭長丁度館主¶
　眞誥南門亭長今用周撫代郄鑒一門有二亭長輒有四修¶
　門郎一天門凡八修門郎¶
　括異志慶曆中有朝士冒晨赴起居至通衢見美婦三十餘¶
　人靚粧麗服兩兩竝馬而行若前導俄見丁觀文度擁徒按¶
　轡繼之而去朝士驚曰丁素儉約何姬侍之眾多邪有一人¶
　最後行朝士問曰觀文洎宅眷將遊何處對曰非也諸女仙¶
　迎芙蓉館主耳時丁巳在告頃之聞丁卒¶
#<md:CK-KZ_JY296_03p096a>¶
<pb:YP-C_JY296_27yiji-05-0096a>¶
南極老人西河少女¶
　眞誥注七聖元紀中赤君下教變迹作沙門與六弟子俱顯¶
　名姓者也又云在元氣爲元君在元宫爲元帥在南辰爲南¶
　極老人在太虛爲太虛眞人在南岳爲赤松子此乃天帝四¶
　眞人之師太一之友¶
　女仙傳西河少女者神仙伯山甫外甥也學道精思服食二¶
　百餘年容貌益少見其外甥年少多病與之藥時年已七十¶
　稍稍還少色如嬰兒漢遣使行經西河於城東見一女子笞¶
　一老翁頭髮皓白跪而受杖使者怪而問之答曰此妾兒也¶
　昔妾舅伯山甫得神仙之道愍妾多病以神藥授妾漸復少¶
#<md:CK-KZ_JY296_03p096b>¶
<pb:YP-C_JY296_27yiji-05-0096b>¶
　壯今此兒妾令服藥不肯致此衰老妾怒之故杖之爾使者¶
　問女及兒各年幾許女子答曰妾年二百三十嵗矣¶
姚坦銀花卭䟽石乳¶
　丹臺新錄姚坦字元泰晉襄公嘗屈膝北面稱師飡風味道¶
　彌厯年載一日弟子出見天雨銀花繽紛委地良久方消其¶
　日太素元君遣仙人下迎受書爲玄洲眞人蒞白水宫¶
　列仙傳卭䟽者周封史也能行氣鍊形煮石髓而服之謂之¶
　石鍾乳至數百年往來太室中室中卧石床枕焉¶
夏統風至劉慶雲舉¶
　晉逸史夏統字仲御會稽人時上巳洛中王公已下竝至浮¶
#<md:CK-KZ_JY296_03p097a>¶
<pb:YP-C_JY296_27yiji-05-0097a>¶
　橋士女駢闐車服燭路統坐舟中不顧太尉賈充怪而問之¶
　統徐應之曰會稽夏仲御也充曰昔堯亦歌舜亦歌子與人¶
　歌而和之可乎統曰先公朝會萬國恩澤雲布聖化猶存百¶
　姓感詠遂作慕歌於是以足扣船引聲喉囀清激慷慨大風¶
　應至叱吒則雷電冥集長嘯則沙塵煙起諸公相顧曰若不¶
　遊洛安得見是人統歸會稽後不知所終¶
　吳天師玄綱論云或問古有神仙今胡爲而不見答曰清濁¶
　殊流眞凡異境安可得而見也又曰令威千載而暫歸混元¶
　至今而屢降何謂不復見乎又曰今仙者爲誰乎答曰自唐¶
　已來可略而言之劉慶雲舉於蜀土韋俊龍騰於嵩陽道合¶
#<md:CK-KZ_JY296_03p097b>¶
<pb:YP-C_JY296_27yiji-05-0097b>¶
　蟬蛻於太一洞元骨飛於異方¶
皇化却老齊一反眞¶
　抱朴子皇化號靈子得還元却老之術其經云此術可以辟¶
　兵營衛家門保子宜孫人見則喜不見則思仰神明之心得¶
　百姓之意在人間五百餘年顏色愈少¶
　高道傳道士張契眞字齊一錢塘人時忠懿王精崇道法每¶
　三八錄齋俾綜其事太平興國中太宗建太一宫詔天下戒¶
　潔士以居之而契眞與選召對禁中復稱旨已而上以道書¶
　魚魯未定詔兩街優學者刋正而師復與焉一日因就寢彷¶
　彿有朱衣吏持符而至曰奉命張某宜速淨穢往彼執事遲¶
#<md:CK-KZ_JY296_03p098a>¶
<pb:YP-C_JY296_27yiji-05-0098a>¶
　明召門人諭之曰吾且行矣子其志之泊然返眞¶
孟生魂魄王老精神¶
　眞誥山世遠受孟先生法暮卧先讀黃庭經一過乃瞑使人¶
　魂魄自制練但行此道二十一年亦仙矣是爲合萬過也得¶
　三過四過乃隹北岳蔣夫人讀此經亦使人無病是不死之¶
　道也¶
　王氏神仙傳王老者不知何許人與封君達爲友訪道名山¶
　遇神人告之曰子精神動天太上遣我來授子度世之訣然¶
　仙道不遠近取諸身無思無慮不吐不納眞一充於內而長¶
　生飛昇矣思慮營營勞汝之形太上綿綿若存用之不勤是¶
#<md:CK-KZ_JY296_03p098b>¶
<pb:YP-C_JY296_27yiji-05-0098b>¶
　眞道矣言訖昇天¶
將符救友奉先會親¶
　仙傳拾遺穆將符好道不慕聲利與長安東肆姚生友善時¶
　往其家則飲酒話道彌日累夕忽姚生暴卒舉家蒼惶使人¶
　奔訪將符際夜方至家號告之笑曰可救也遂解衣與姚同¶
　衾而卧戒令勿得驚呼待喚卽應撤燭而寢中夜燭之姚已¶
　起坐矣曰適爲黃衣使者追去頃間聞傳呼云太一有勑使¶
　追回自是姚生平復如初將符遁去不知所適¶
　又黃奉先濛陽人嘗入葛璝山遇道士教以變化之術同縣¶
　富人宋氏以女妻之宋親屬甚廣爲奉先宴饌者逾月而未¶
#<md:CK-KZ_JY296_03p099a>¶
<pb:YP-C_JY296_27yiji-05-0099a>¶
　周一旦諸親戯謂奉先曰不知黃郎會親之席何如爾奉先¶
　遽答曰明日聊備酒饌望諸親皆至於是隣親賓客八十餘¶
　人來日詣其家奉先素未預備其日忽見庭宇嚴潔筵饌精¶
　豐陳設圖繪皆非西蜀所有無非珍異觀者駭目音樂徐張¶
　眾賓醉飫有欲逃席者出門見柱上二蛇賓客驚懼皆不敢¶
　出已而旣爲眾人所知不安栖止後移家入東川太華山¶
微子合氣道眞乘雲¶
　眞誥微子乃張慶之女也微子在易遷宫中常服霧氣自云¶
　霧氣是山澤水火之精華金石之盈氣久服能散形影入空¶
　與雲氣合體也¶
#<md:CK-KZ_JY296_03p099b>¶
<pb:YP-C_JY296_27yiji-05-0099b>¶
　王氏神仙傳王道眞漢時人得道居鬼谷山東古栢臺常有¶
　白雲出於臺中遠望如百尺樓道眞常乘此雲遊戯山頂暮¶
　歸臺中白雲亦歛入此臺內卽荆州北清溪鬼谷山也或謂¶
　此爲陽臺非也¶
尹失恃怙吳闕甘旨¶
　高道傳道士尹通字靈鑒博通經史常嗟幻化非固每仰天¶
　而嘆父母未之信迫以婚宦乃跪伏曰竊聞張眞昇天鎭南¶
　嗣美茅君得道太守投誠況高祖太極眞人之遺德可無隆¶
　紹願從所志父母許之遂飄然而去及恃怙已失孝履旣盡¶
　其希眞守一之心與日俱往魏太武聞名尤欽奉焉¶
#<md:CK-KZ_JY296_03p100a>¶
<pb:YP-C_JY296_27yiji-05-0100a>¶
　古今詩話吳仁壁遊羅浮學老莊於張先生得其大旨辭歸¶
　謀入京取應先生曰觀子氣法可住此吾授子長生之道仁¶
　壁辭以老母闕甘旨俟名遂身退學亦未晚是年中第入浙¶
　謁錢武肅殊禮之辟入幕不就以詩謝之其略云弊貂不稱¶
　芙蓉幕衰朽仍慚玳瑁簪十里溪光一山月可堪從此負歸¶
　心武肅令撰羅城記不從武肅怒沈之於江吳人惜之建隆¶
　初甯昱等就羅浮設醮醮畢遊諸嵓洞至山頂見一石門有¶
　老叟衣孽蘿據門而坐昱問其由云是羅浮先生宅再問叟¶
　爲誰云吳先生也名仁壁言訖戶闔了無所見¶
王廓酒醇允升橘美¶
#<md:CK-KZ_JY296_03p100b>¶
<pb:YP-C_JY296_27yiji-05-0100b>¶
　王氏神仙傳王廓咸通中自荆渚隨船將過洞庭風甚泊舟¶
　君山下與數人登岸而行忽聞酒香問諸同行者皆無所聞¶
　忽路側有洞穴遂入穴行數步窪穴中有酒味極醇美掬而¶
　飲之陶然似醉自此充悅無疾漸厭五穀乃入名山學道後¶
　看仙經云君山有天酒飲者昇仙廓所遇卽此酒也¶
　異人錄陳允升入龍虎山天祐中人見於麻姑山計去家七¶
　十年矣顏貌如初剌史迎置郡中夜坐嘗曰豐城橘美頗思¶
　之允升少選擕百枚至¶
鄧郁觀烏商邱牧豕¶
　本傳鄧郁隱居衡山斷穀三十餘年夜誦太洞經上感南嶽¶
#<md:CK-KZ_JY296_03p101a>¶
<pb:YP-C_JY296_27yiji-05-0101a>¶
　魏夫人降告之曰君有仙分特來相訪一日忽見三青烏如¶
　鶴鼓舞飛鳴移時方去郁觀之謂弟子曰青烏旣來朝會至¶
　矣遂解化¶
　神仙傳商丘子胥好牧豕常吹鐵笛年七十無妻子顏色不¶
　老邑人奇異之有道術人或問其要只曰食菖蒲飲水自然¶
　不饑如此年三百餘嵗矣¶
服閭黃瓜展公白李¶
　神仙傳服閭者不知何許人常止莒往來海邊諸祠中忽有¶
　三仙人於祠中博戯賭瓜雇閭擔黃白瓜數十顆教令瞑目¶
　及覺乃在方丈山蓬萊之南¶
#<md:CK-KZ_JY296_03p101b>¶
<pb:YP-C_JY296_27yiji-05-0101b>¶
　眞誥昔高辛時有仙人展上公者於茅山伏龍地植李彌滿¶
　其地展公今爲九宫內右司保其常向人說昔住華陽下食¶
　白李味甚美憶之未久而忽已三千年矣¶
陸生掘瓮屈氏埋錢¶
　廣記盧山人者有道術一日過復州界維舟於陸秀才莊門¶
　或語盧山人非常人也陸乃謁之以決休咎盧曰君今年不¶
　動憂旦夕禍作君所居堂後有錢一甒覆以板非君有也錢¶
　主今始三嵗君愼勿用一錢用必成禍能從吾戒乎陸矍然¶
　謝之及盧生去水波未定陸笑謂其妻曰盧生言如是吾更¶
　何求乎乃命家童掘地深數尺果遇板徹之有巨瓮散錢滿¶
#<md:CK-KZ_JY296_03p102a>¶
<pb:YP-C_JY296_27yiji-05-0102a>¶
　焉陸喜其妻亦裙運紉草貫之將及一萬兒女忽暴頭痛不¶
　可忍陸曰豈盧生言將驗乎因奔馬追及且謝違戒盧生怒¶
　曰君用之必禍骨肉與利輕重自度也棹舟去之不顧陸馳¶
　歸醮而瘞焉¶
　眞誥云良常山漢時其山下有屈氏家大富財有巨億埋銅¶
　器於此于今在也亦有錢錢在西北小山上向也¶
賢安紫㮈伯兒紅蓮¶
　本傳南魏夫人名華存字賢安季冬夜半太極眞人降夫人¶
　之室設酒餚陳元雲紫㮈¶
　神仙傳拾遺張伯兒西晉時修道於蜀石斛山精思感神仙¶
#<md:CK-KZ_JY296_03p102b>¶
<pb:YP-C_JY296_27yiji-05-0102b>¶
　忽降謂之曰此山有長生夜光之芝得食一枚白日沖天其¶
　芝生於水側夜視如紅蓮者是也苦求數年得而食之能飛¶
　行徹視後乘赤虎而去莫知其所¶
歸舜鸚鵡文祥杜鵑¶
　幽恠錄柳歸舜自巴陵泛舟遇風至君山登岸行數里有鸚¶
　鵡數千相呼姓字曰柳十二遭風得臻異境所謂因病致妍¶
　耳忽有二道士曰君舡風便何不急回授一尺綺曰以此掩¶
　眼卽去矣歸舜忽飛達舟所¶
　續仙傳商文祥自號七七周寶鎭浙西遇之甚厚寶謂曰鶴¶
　林寺杜鵑花天下稱奇嘗聞汝醉歌云解造逡巡酒能開頃¶
#<md:CK-KZ_JY296_03p103a>¶
<pb:YP-C_JY296_27yiji-05-0103a>¶
　刻花子能開此花赴重九乎商曰諾乃前一日往鶴林寺宿¶
　中夜有女子來語曰妾爲上蒼所命下司此花此花亦非久¶
　歸閬苑矣今爲道者開之至重九日其花果爛熳後遭兵火¶
　信歸閬苑矣¶
筠卿三笛太眞一絃¶
　廣異記吕筠卿月夜泊君山飲酒吹笛忽一漁舟來相竝有¶
　老人持一笛大如合拱示吕曰此天樂也不可吹次出一笛¶
　如世所用曰此洞府仙樂也又一小者如筆管曰此人間笛¶
　也遂吹其小者一兩聲波濤洶涌又三五聲舟楫掀舞吕大¶
　恐老人止笛吟曰湘中老人讀黃老手援紫䉪坐碧草春至¶
#<md:CK-KZ_JY296_03p103b>¶
<pb:YP-C_JY296_27yiji-05-0103b>¶
　不知湘水深日暮忘却巴陵道¶
　抱朴子太眞乃西王母之女也與東嶽夫人往來於岱山重¶
　嵓深隱人所不到去地千餘丈中有玉几金寶之物每彈一¶
　絃之琴則百鳥翔集鼓舞而至¶
崔君破鏁零子發匱¶
　宣室志犍爲郡東十餘里深嵓中有一觀有顏道士居之有¶
　石函三尺緘鎖甚固相傳尹眞人上昇時以石品付門弟子¶
　戒約愼不得啟啟之必有大禍有崔守者至郡聞之命破其鏁¶
　開函視之但有符籙而已崔忽暴卒三日而悟曰吾爲冥官¶
　所攝何爲開眞人石函今上帝令削吾壽祿又奪五任官今¶
#<md:CK-KZ_JY296_03p104a>¶
<pb:YP-C_JY296_27yiji-05-0104a>¶
　獨有二年在矣崔果得二年乃卒¶
　丹臺新錄范零子少好仙道如此積年後遇司馬季主季主¶
　將入常山中積七年石室中東北角有石牖季主出行則語¶
　之曰愼勿開之如此數數非一零子忽發視之下見其家父¶
　母大小近而不遠零子悲思季主還乃遣歸後復取之使守¶
　一銅匱季主出則叮嚀勿發零子復發之如前見其家季主¶
　遣之遂不得道¶
綠華絶整少元端麗¶
　眞誥萼綠華者自云是南山人不知是何仙也女子年可二¶
　十上下青衣顏色絶整以升平三年十一月十日夜降羊權¶
#<md:CK-KZ_JY296_03p104b>¶
<pb:YP-C_JY296_27yiji-05-0104b>¶
　家贈詩一篇并致火浣布手巾金玉條脫各一枚訪問此人¶
　曰是九嶷山得道女羅郁也此女已九百嵗矣¶
　廣記崔少元者唐汾洲剌史崔恭之小女也其母夢神人絳¶
　綃衣駕虬龍持紫函授於碧雲之際乃孕十四月而生少元¶
　旣生而異香襲人紺髮覆目耳璫及頤端麗殊絶昔居無欲¶
　天爲玉皇左侍書耳¶
邱公鶴跡方平蟬蛻¶
　神仙傳浮邱公昔接王喬遊王屋山歇鶴於路王屋山有憩¶
　鶴臺臺上鶴跡存焉有浮丘公隱處今南峰號爲南嶺是也¶
　列仙傳道士王遠知字方平舉賢良方正累遷中散明天文¶
#<md:CK-KZ_JY296_03p105a>¶
<pb:YP-C_JY296_27yiji-05-0105a>¶
　隱居山林至漢帝累召不出令郡守辟詣京師而方平閉口¶
　不言謂弟子曰吾數將盡明日當行及期解化無尸如蟬蛻¶
　耳¶
蒯京練精籛鏗閉氣¶
　修眞祕訣云道人蒯京年一百七十八甚丁壯朝朝服玉泉¶
　琢齒玉泉者口中津液也朝旦未起早漱津令滿口吞之琢¶
　齒二七過名曰練精¶
　神仙傳籛鏗卽彭祖也有道引術每有疾則閉氣以攻所患¶
　其氣雲行體中下達指末尋卽體和嘗云上士別牀中士異¶
　被下士服藥服藥百褁不如獨卧後人集其採納之術爲彭¶
#<md:CK-KZ_JY296_03p105b>¶
<pb:YP-C_JY296_27yiji-05-0105b>¶
　祖經行於世¶
脈望何諷㹻子袁晁¶
　原化記唐末書生何諷嘗買得古書一卷讀之卷中得髮捲¶
　䂓四寸如環無端斷絶處兩頭滴水升餘燒之作髮氣諷常¶
　言於道者道者曰吁君固俗骨遇此不能羽化命也據仙經¶
　蠧魚三食神仙字則化爲此物名曰脈望夜以䂓當天中星¶
　星使立降可求還丹取此水和而服之卽換骨上昇因取古¶
　書閱之數處蠹漏尋義讀之皆神仙字諷方歎伏¶
　廣異記唐廣德二年臨海縣賊袁晁寇永嘉其舡遇風飄去¶
　數千里遙望一山青翠森然有城壁五色照耀囘妃就泊見¶
#<md:CK-KZ_JY296_03p106a>¶
<pb:YP-C_JY296_27yiji-05-0106a>¶
　精舍無人房中唯有胡㹻子二十餘枚及蜀錦黃金器物甚¶
　多賊旣不見人乃競取物忽有一婦人從金城中出謂曰汝¶
　非袁晁黨耶何得至此此器預爾何事輙然取之回視㹻子¶
　汝謂此爲狗乎非也是龍耳宜速還之賊等各送物歸還因¶
　問此是何處曰此是鑑湖慈心仙人修道處也¶
陶侃鶴弔道合蝗消¶
　賢已集陶侃居母憂嘗有二客來弔不哭而退化爲䨥鶴沖¶
　天而去時人異之¶
　高道傳道士劉道合遇神人告之曰聞子好道志節不屈以¶
　盟威攝召符與之道合授而吞之自是道法所施無不驗高¶
#<md:CK-KZ_JY296_03p106b>¶
<pb:YP-C_JY296_27yiji-05-0106b>¶
　宗將封泰山雨不止帝令道合禳祝俄霽得寵賜輙散貧乏¶
　洛陽苦飛蝗道合以符示官吏俾散帖境內則蝗立消滅¶
岐暉返室慧虛渡橋¶
　高道傳道士岐暉事蘇法師得三洞法卧斗之術師行之厯¶
　年之久湛然自得嘗以仙經云欲爲仙客入太白於是擇門¶
　人志道者俱往旣至而返則室中嘗有神仙談笑¶
　廣記慧虛卽天台國清寺之僧也時與同侣遊行至一石橋¶
　慧虛渡過徑上石壁見一老人問曰世傳過橋見羅漢不知¶
　羅漢何在老人曰此處乃神仙之福地天帝之下府金庭不¶
　死之鄕桐栢上眞王君主之列仙三萬人上眞三百太上一¶
#<md:CK-KZ_JY296_03p107a>¶
<pb:YP-C_JY296_27yiji-05-0107a>¶
　年三降此宫較定天下學道之人功行非羅漢所居也僧曰¶
　神仙可學否老人曰積功累行白日昇天遂引數步老人不¶
　見忽在國清寺前慧虛自後易道家服好丹藥修鍊終南山¶
　遇老人得丹服乃獲昇舉人云老人乃張果老耳¶
聶遇彭蔡謝會梅蕭¶
　高道傳聶師道居南嶽招眞觀一日入山尋蔡眞人行抵暮¶
　見一樵者問之子何往聞蔡眞人隱此願一禮謁樵曰今暮¶
　矣不可到前有人家可宿師前行見一草舍有一農者問子¶
　何往曰尋蔡眞人農者曰前所見樵者乃蔡眞人也師歎曰¶
　遇仙聖而不識命耶農者留宿遂就寢日高主人未興師乃¶
#<md:CK-KZ_JY296_03p107b>¶
<pb:YP-C_JY296_27yiji-05-0107b>¶
　潜行逢一老人邀坐石上問何往具前以對老人曰夜宿農¶
　舍卽眞人之子也老人曰子道氣甚濃但仙骨未就折草與¶
　食舉目而老人不見歸以告道眾眾曰子一入山逢三仙老¶
　人者必彭眞人也旣見蔡眞人父子又見彭眞人豈非修眞¶
　之至者¶
　續仙傳謝修通詣衡山感神人告之曰廬陵玉笥山乃司命¶
　之別府宜往彼修鍊修通從之一日深入溪源忽遇一大舘¶
　舍見一青童出問子非謝修通乎蕭梅二眞人待子久矣卽¶
　引見二眞人修通再拜曰塵世螻蟻貪慕生道枯骨重生獲¶
　期元會眞人乃賜松葉并嘉禾五穗與食修通後得道尸解¶
#<md:CK-KZ_JY296_03p108a>¶
<pb:YP-C_JY296_27yiji-05-0108a>¶
天活無恙常摐有疾¶
　高道傳陶天活者南安人居海濱海水忽溢家人悉驚走避¶
　難天活始生其母挈去不能得舉家皆泣之洎水落而歸其¶
　子在桑之交枝無恙因名之曰天活及長慧悟而眞氣內足¶
　自唐憲穆恭文四宗朝充內供奉道士時公卿大夫無不欽¶
　尚後歸海濱不復出談苑常摐有疾老子問曰先生疾甚無¶
　遺教以語弟子乎摐曰過故鄕而下車子知之乎老子曰非¶
　謂其不忘故耶摐曰嘻是已過喬木而趍子知之乎老子曰¶
　非謂其敬老耶摐曰是矣張口曰吾舌存乎曰然吾齒存乎¶
　曰亡舌存以柔齒亡以剛摐曰是已天下之事已盡矣¶
#<md:CK-KZ_JY296_03p108b>¶
<pb:YP-C_JY296_27yiji-05-0108b>¶
章僕金硯謝仙鐵筆¶
　廣記吳郡蔣生隱居四明好鍊丹藥積年不成一日於貧子¶
　中雇得一僕名章全素所談神丹之事蔣叱之曰汝傭人無¶
　妄言章就出一瓢子取藥一粒謂蔣曰此丹藥能化土爲金¶
　借先生之石硯以傳之可乎蔣未之信是夕章忽卒未殮已¶
　不見尸唯衣帶存焉而石硯已化紫金矣¶
　摭遺何仙姑居永州零陵邑滕子京謫守岳陽一夕大雷雨¶
　旣霽華容西峰石壁上有三字存焉曰謝仙火字體怪異公¶
　命模字詢之皆莫有知者或曰零陵何仙姑必知之乃遣使¶
　往問之仙姑曰此雷部中一鬼耳兄弟二人好以鐵筆書字¶
#<md:CK-KZ_JY296_03p109a>¶
<pb:YP-C_JY296_27yiji-05-0109a>¶
　其人長三尺公遣人往西峰騐之果然¶
張寬對星善勝吞日¶
　六帖漢武時有女子浴於渭水中乳長七尺上怪其異遣問¶
　之曰第七車者知我所來時蜀人張寬爲侍中寬對曰天星¶
　主祭祀也齋戒不潔則女人星現¶
　眞武經昔善勝皇后夢吞日光而生眞武生而神靈長而勇¶
　猛不統王位惟務修行輔助玉帝誓斷天下妖魔救護羣品¶
　日夜於王宫中發此誓願父王不能禁制遂捨家辭父母入¶
　武當山中修道四十二年功成果滿白日登天¶
屈原見斥賈誼被黜¶
#<md:CK-KZ_JY296_03p109b>¶
<pb:YP-C_JY296_27yiji-05-0109b>¶
　拾遺記屈原以忠見斥隱於沅湘披蓁茹草混同禽獸不交¶
　世務採栢實以和桂骨用養心神被王逼逐乃赴清冷之水¶
　楚人思慕謂之水仙其神遊於天洞精靈降於湘浦楚人爲¶
　立祠至漢末猶在其山中有靈洞採藥之人入之迥然天清¶
　霞輝花芳柳暗丹樓瓊宇宫殿異常眾女霓裳冰顏艷質與¶
　世殊別飲以瓊漿贈以丹醴之訣遂絶饑渴洎歸里邑各非¶
　故鄕鄰尋得九代孫問之云遠祖入洞庭山採藥不還今經¶
　三百年也¶
　眞誥西明都禁郎賈誼昔爲治馬融事不當被黜守泰山泰¶
　山君近請爲司馬已被可¶
#<md:CK-KZ_JY296_03p110a>¶
<pb:YP-C_JY296_27yiji-05-0110a>¶
少君石像太眞金釵¶
　拾遺記漢武帝詔李少君謂曰朕思李夫人可得見乎君曰¶
　可遙見不可同於𡺨[山*屋]闇海有潜英之石其色青輕如羽毛¶
　寒盛則石溫暑盛則石冷刻之爲像不異眞人使此石像往¶
　則眞人至矣帝後得石卽命工圖刻作夫人形像刻成乃置¶
　於輕紗幕裏宛若生時帝大悅¶
　仙傳拾遺楊幽通本名什伍幼遇道士教以考召之術明皇¶
　幸蜀馬嵬之後屬念妃子不已乃召什伍至行朝上問其事¶
　對曰雖天上地下冥寞之中鬼神之內皆可厯而求之上卽¶
　命什伍遍加求訪然莫知其所後於蓬萊山南宫西廡有羣¶
#<md:CK-KZ_JY296_03p110b>¶
<pb:YP-C_JY296_27yiji-05-0110b>¶
　仙所居上元女仙張太眞卽貴妃也什伍往見之曰我太上¶
　侍女隸上元宫聖上卽太陽朱宫眞人偶以宿綠世念頗重¶
　謫於人間此後一紀自當相見乃取開元中所賜金釵鈿合¶
　各半玉龜子寄以爲信聖上見此自當省憶言訖流涕而別¶
　什伍以此物進之上澘然良久¶
元子奉戒季偉長齋¶
　眞誥元子少好道遵奉戒法至心苦行日中菜食鍊形守精¶
　不接外物州府辟聘一無降就或遊山林屏棄風塵志願憑¶
　子晉於緱岑侣陵陽於步元故改名爲元子自字爲延期矣¶
　登眞隱訣云季偉昔長齋三年謁誠單思乃能服日月光芒¶
#<md:CK-KZ_JY296_03p111a>¶
<pb:YP-C_JY296_27yiji-05-0111a>¶
　之氣於是神光映身也¶
曾子納屨何娘織鞋¶
　南華眞經云曾子居衛緼袍無表顏色腫噲手足胼胝三日¶
　不舉火十年不製衣正冠而纓絶捉衿而肘見納屨而踵決¶
　曳蹤而歌商頌其聲滿天地若出金石天子不得臣諸侯不¶
　得友故養志者忘形養形者忘利致道者忘心矣¶
　廣記廣州何二娘者以織鞋爲業年二十與母居素不修仙¶
　術忽謂曰住此悶意欲行遊後一日便飛去上羅浮山亦往¶
　來蕭寺山北循州去南海四百里有楊梅木大數十圍何氏¶
　每採其實及齋而返開元中勑令遣使召至途中使者悅其¶
#<md:CK-KZ_JY296_03p111b>¶
<pb:YP-C_JY296_27yiji-05-0111b>¶
　色而未言忽云使者有此心不可留矣言訖湧身而去不知¶
　所之¶
閞卒抱石江叟遇槐¶
　見聞錄鄂州黃鶴樓下有石光徹名曰石照其石世傳以爲¶
　仙人洞也有守閞老卒每晨起必拜洞下一夕月如畫見三¶
　道人自洞中出吟笑久之將復入洞卒卽從之道士曰汝何¶
　人耶卒具言其所以且乞富貴道士曰此洞間石速抱一塊¶
　去卒持而出明視石乃金也¶
　傳記有江叟者善吹笛能作龍吟後適閿鄕至盤豆館道傍¶
　大槐下醉寢夜見一人數丈曰荆山舘中一郎來看大兄便¶
#<md:CK-KZ_JY296_03p112a>¶
<pb:YP-C_JY296_27yiji-05-0112a>¶
　聞槐上有人下來與語及明至荆山舘中見庭槐十圍疑附¶
　神物乃曰某好道不逢師木神有靈乞與指教神曰但入荆¶
　山求鮑仙姑必獲度世叟入山果遇仙師曰子有琴高之相¶
　矣今贈子美玉笛吹三年可致洞中龍持水丹來吞之便爲¶
　水仙叟後三年岳陽寺樓吹笛果有龍化爲人持丹而來餌¶
　之遂變童顏入水不濡¶
古忘宦情韓謹臣節¶
　神仙傳古元之因飲酒而卒三日再生云遊和神國異花珍¶
　菓四時不凋田疇盡長大瓠瓠中實皆五穀甘香珍美非中¶
　國稻粱之比四時之氣常熙熙和淑如二三月國人日擕遊¶
#<md:CK-KZ_JY296_03p112b>¶
<pb:YP-C_JY296_27yiji-05-0112b>¶
　覽之歌詠陶然暮夜而散元之旣蘇踈放人事都忘宦情遊¶
　行山水自號知和子後不知所終¶
　神仙感遇傳唐宰相韓滉廉問浙西强悍自負常有不軌之¶
　志有適客李順者泊舟於京口夜恩燈斷忽飄至一山下上¶
　岸尋求行五六里見宫闕華麗有烏巾岸幘者語之曰欲寓¶
　金陵韓公一書無辭勞也因問此何處也答曰此東海廣桑¶
　山是魯公宣父仲尼得道爲眞官理於此山韓公卽仲由也¶
　性强自恃夫子恐其掇刑綱致書以諭之順得書卽還舟中¶
　逡巡則達舊所旣而投所得之書公發書視之古文九字了¶
　不可識乃拘縶順以爲妖妄有一客厖眉古服言善識古文¶
#<md:CK-KZ_JY296_03p113a>¶
<pb:YP-C_JY296_27yiji-05-0113a>¶
　公出書示之客曰此孔子書乃夏禹科斗文也文曰告韓滉¶
　謹臣節勿妄動公異之韓自是拱默克保終始¶
巽二起風葛三避雪¶
　幽怪錄晉州剌史蕭至忠將以臘日畋游有樵者於霍山見¶
　一長人俄有虎兕鹿豕狐兔駢匝長人曰余元冥使者奉北¶
　帝命臘日蕭使君獵汝等若干合鷹死若干合箭死有老麋¶
　屈膝求救使者曰東谷嚴四善謀群獸從行薪者隨覘之茆¶
　堂中有黃冠一人老麋哀請黃冠曰若令滕六降雪巽二起¶
　風則蕭使者不復獵矣薪者回未明風雪彌日蕭使君不出¶
　廣記崔希眞善攻畫好修養一日大雪中見一老人蓑衣避¶
#<md:CK-KZ_JY296_03p113b>¶
<pb:YP-C_JY296_27yiji-05-0113b>¶
　雪門下崔邀之家與老人同入至幃幄前老人顧望倏忽不¶
　見覓之無蹤遂歸幃中有畫松木一株仙人藥笈在下崔未¶
　之曉請問李含光先生先生曰此葛仙公第三子之所畫也¶
　意謂得道者壽若松栢之謂也¶
抱一嘯傲盧鴻磬折¶
　武仙童碑云抱一嘯傲昇平輕欺富貴扶踈丹桂難藏明月¶
　之光峭絶青山莫滯白雲之跡言之不足道在其中詞多不¶
　錄又詩一首云聖主搜羅物外人總求金闕見虚眞餘余不¶
　願彰名姓別得田元道可親仙童昔持此書與茅山朱自英¶
　先生先生得書而使者忽不見疑卽仙童自至也仙童姓武¶
#<md:CK-KZ_JY296_03p114a>¶
<pb:YP-C_JY296_27yiji-05-0114a>¶
　名抱一人呼爲武仙童¶
　北夢𤨏言明皇召嵩山隱士盧鴻三詔乃至及謁見不拜但¶
　磬折而已問其故鴻對曰老子云禮者忠信之薄可不足依¶
　山臣鴻敢以忠信奉見帝異之¶
潘老餚饌玉仙麯蘖¶
　原化記唐崧山少林寺元和間嘗因風雨後有一老人策杖¶
　叩門求宿寺人以閉門訖指寺外空屋令宿亦無床蓆入更¶
　後僧人見寺外燈火怪而問之見其屋內設茵幕華盛陳列¶
　餚饌老人飲噉自若及曉老人睡起漱盥訖取床蓆帳幕內¶
　葫蘆中空屋如故問其姓名云姓潘氏從南嶽北游太原後¶
#<md:CK-KZ_JY296_03p114b>¶
<pb:YP-C_JY296_27yiji-05-0114b>¶
　時有見之者¶
　青𤨏太原府助教張世甯暴疾將終吟曰翠羽旌幢仙子宅¶
　紫雲樓閣玉皇家人間風物易分散回首武陵空落花旣卒¶
　神降其妹曰我籍係上天第十八洞玉仙人也因會瑤池考¶
　視塵中地仙功行簿聞人間麯糵香徘徊不進遂犯後至之¶
　罰西王母啟其事爲我有人間酒分宜謫償之寓迹浮生今¶
　還本籍因歌曰休休休偷得休時便好休歡喜寃家無對頭¶
仙宗赤鯉公遠白魚¶
　高道傳傅仙宗隱資陽山明皇召見時利州江舡多溺津人¶
　告苦師投符於江翌日果有二鯉魚死於灘上肚上有丹書¶
#<md:CK-KZ_JY296_03p115a>¶
<pb:YP-C_JY296_27yiji-05-0115a>¶
　字云赤鯉赤鯉生於河水不避仙官宜得其死剌史奏聞詔¶
　立生祠於江側又羅公遠在唐時已數百嵗乍老乍少人莫¶
　識之時太守醼屬吏于郡之園亭士庶競至忽一白衣來有¶
　一小童叱之曰汝擅離本處白衣人去吏執小童以白太守¶
　問名答曰羅公遠適見龍王爲公逐之剌史未之信曰可見¶
　本形否曰不難遂穿一穴以水引之一白魚隨流而躍青烟¶
　如線頃之黑氣橫天雷電而雨化白龍飛去¶
赤須墮髮紫霞生鬚¶
　神仙傳赤須子者豐人云秦穆公時主魚吏也食松實天門¶
　冬齒落復生髮墮更出後去上吳山七十餘年莫知所之¶
#<md:CK-KZ_JY296_03p115b>¶
<pb:YP-C_JY296_27yiji-05-0115b>¶
　酉陽雜爼東陵聖母廟主女道士康紫霞自言少時夢中被¶
　人錄於一處言天符令攝將軍巡南嶽遂以金鎻甲令騎導¶
　從千餘人馬蹀向南去須臾至嶽神拜迎馬前夢中如有處¶
　分嶽中峰蠻溪谷無不厯也恍惚而返鷄鳴驚覺自是生鬚¶
　數十莖¶
鮑靚兄弟積薪婦姑¶
　眞誥司命君曰女眞鮑靚其七世祖李湛張慮本在渭橋爲¶
　客舍積行陰德好道希生故令福逮於靚使人易世變鍊更¶
　生合爲兄弟根胄雖異德廕者同故當生氏族今在洞天中¶
　仙矣¶
#<md:CK-KZ_JY296_03p116a>¶
<pb:YP-C_JY296_27yiji-05-0116a>¶
　廣異記翰林棋者王積薪從明皇西幸蜀宿深溪之家有婦¶
　姑止給水火纔暝闔戶積薪夜聞如謂婦曰良宵無以爲適¶
　與子圍棊可乎堂內無燭婦姑各在東西室婦曰起東五南¶
　九置子矣姑曰東五南十二置子矣婦又曰起西九南十置¶
　子矣姑曰夜及四更其下止三十六姑曰子已北矣吾止勝¶
　五枰耳達明請問於姥姥顧婦曰是子可教以常勢耳婦乃¶
　指示攻守殺奪救應防拒之法甚略姥曰止此已無敵於人¶
　間矣積薪行去數步回顧已失向室廬矣¶
周寶改葬騎生結廬¶
　稽神錄周寶爲浙西節度使治城隍至鶴林門得古冢棺櫝¶
#<md:CK-KZ_JY296_03p116b>¶
<pb:YP-C_JY296_27yiji-05-0116b>¶
　將腐發之有女子面如生衣服皆不敗掌役者以告寶親視¶
　之曰此當是嘗餌靈藥待時而發發則解化之期矣卽命改¶
　葬之具車轝聲樂以送寶與僚屬登望之行數里有紫雲覆¶
　輀車之上眾咸見一女子出自車中坐紫雲冉冉而上久之¶
　乃沒開棺則空矣¶
　列仙傳騎龍鳴年少時於地中得一龍子狀如守宫騎生結¶
　廬以養之及龍大壞廬而去不知所在至五十年許忽見龍¶
　鳴騎龍而至曰今年五百里有水災人以爲妖及期果大水¶
　死者萬計¶
德休魚饗子騫脯祭¶
#<md:CK-KZ_JY296_03p117a>¶
<pb:YP-C_JY296_27yiji-05-0117a>¶
　續仙傳曹德休常謂人曰若家有疾苦就求德休符藥不必¶
　惠以財帛但以江魚爲膾一盤并美酒一壺饗吾則疾自痊¶
　鄕人欽之如神一日告人曰我捨此入天寶洞去然來年牛¶
　疫頗甚我留姓名與汝傳道牛疫之時以膾饗書其字帖牛¶
　角上自當無苦其後牛果大疫一境之內帖其字者免灾不¶
　帖者皆斃¶
　武夷山記玄靈老君華眞仙師遣弟子名屬仁乘雲駕鶴游¶
　厯此山人多呼爲控鶴仙人昔魏王名子騫與張湛孫綽等¶
　同在此山修道會天亢旱魏王置酒脯祭仙人祈雨感控鶴¶
　仙人乘雲跨白馬從空中而下遂霈雨澤張湛等旣獲見卽¶
#<md:CK-KZ_JY296_03p117b>¶
<pb:YP-C_JY296_27yiji-05-0117b>¶
　獻詩一絶云武夷山上武夷君白馬垂鞭入紫雲空裏只聞¶
　三奠酒龍潭波上雨雰雰仙人得詩甚喜¶
蘇林吐納先賢服餌¶
　神仙傳蘇林遇涓子告之曰欲作地上眞人必先服食當去¶
　三尸殺滅穀蟲不去三尸而服食者穀雖斷而蟲不死者徒¶
　絶五穀勤勞吐納而蟲生求不死不可得也遂授之以三元¶
　眞一之道乃曰非有仙籙者不得授此書祕密非人勿傳¶
　仙傳拾遺楊先賢厯訪名山周遊洞府從葛永璝得道因其¶
　化跡處築室居之逾年忽一夜見光明如晝羣仙降焉問所¶
　修之道先賢稽首曰糞壤之質見嵗月易遷常恐奄謝志期¶
#<md:CK-KZ_JY296_03p118a>¶
<pb:YP-C_JY296_27yiji-05-0118a>¶
　度世耳羣仙憫之遂賜丹華服餌白日上昇¶
通微清爽李根奇異¶
　續仙傳道士鄔通微不知何許人神氣清爽多遊名山人多¶
　識之或時不見莫知能測及丹成服食卽於酒樓上飛昇去¶
　抱朴子李根許昌人能變化隱形入水火中人皆奇異之有¶
　女弟子竊根素書以觀得根記其學道之年日計已七百年¶
　矣或云根兩目方瞳按仙經云年八百嵗者童子乃方根常¶
　與弟子云我雖未得與天地齊亦不爲下土之士矣¶
弱翁黃犢自然丹哥¶
　西清詩話鍾弱翁傳帥平涼有方士通謁從牧童牽黃犢立¶
#<md:CK-KZ_JY296_03p118b>¶
<pb:YP-C_JY296_27yiji-05-0118b>¶
　庭下弱翁異之指牧童曰道人頗能賦此乎笑曰不煩我語¶
　是兒能之乃大書曰草鋪橫野六七里笛弄晚風三四聲歸¶
　來飽飯黃昏後不脫蓑衣卧月明旣去郡人見方士檐兩大¶
　甕長歌出郭迹之不見甕乃二口豈吕洞賓耶¶
　祕閣閑談池州鳳凰山道士趙自然夢陰眞君與栢葉一枝¶
　食之因而不食神氣異常爲詩曰嘗欲棲山島閑眠玉洞寒¶
　丹哥時引舞來去跨雲鸞或問何名丹哥曰鶴也¶
允當愍虎君平牧鵝¶
　道學傳厯陽謝允當見餓虎閉在檻穽允當愍虎之窮開而¶
　出之虎伏地良久乃去幽閑鼓吹鵝羊山在長沙縣北二十¶
#<md:CK-KZ_JY296_03p119a>¶
<pb:YP-C_JY296_27yiji-05-0119a>¶
　里本名東華山亦謂之石寶山上有仙壇丹竈¶
　湘中別記云昔郡人成君平年十五兄使牧鵝羊忽遇一仙¶
　翁將入此山兄後尋至山中見君平因問牧鵝羊何在指白¶
　石曰此是也遂駈起隨兄去旬日却還山下復化爲石今猶¶
　存焉畢田詩云羽客何年此煉丹尚留空竈鎮孱顏雲中雞¶
　犬仙應遠山下鵝羊石髓頑湘渚幾因滄海變遼城無復令¶
　威還何年仙馭重來此盡遣飛昇上九關¶
金訪蓬子針寄田婆¶
　神仙傳唐王處士者洛陽尉王琚之姪四郎也琚赴調入京¶
　過天津橋四郎布衣草履形貌山野琚初不之識四郎曰叔¶
#<md:CK-KZ_JY296_03p119b>¶
<pb:YP-C_JY296_27yiji-05-0119b>¶
　今赴選姪少物奉獻卽出金五兩色如雞冠可訪金市張蓬¶
　子計之當領錢二百千某比居王屋小有洞今將家往峨嵋¶
　山琚訪之則已行矣金市果有蓬子出金示之驚喜此道者¶
　王四郎所化金也且無定價因如其數酬之¶
　傳奇許栖巖八蜀登危棧忽與馬俱墜于崖穴中因遇太一¶
　元君君曰子所乘馬乃吾洞中之龍也以作怒傷稼謫在人¶
　間貧荷子有仙骨故得值之子歸放之渭曲勿復駕也有一¶
　玉女曰龍子回日虢縣田婆針與寄少許來遂跨馬如飛食¶
　頃已達虢縣之莊詢訪田婆市針百枚繫於馬鬛放之渭濱¶
　果化爲龍去田婆者葢亦仙人也¶
#<md:CK-KZ_JY296_03p120a>¶
<pb:YP-C_JY296_27yiji-05-0120a>¶
夏侯美睡禮和善歌¶
　仙傳拾遺夏侯隱者大中末遊茅山天台間常擕布囊竹杖¶
　而已或露宿於壇中林下人覘之但見雲氣蓊鬱不見其身¶
　每登山渡水而閉目美睡同行者聞其鼻鼾之聲而步不蹉¶
　跌足無蹶礙至所止卽覺時號爲睡仙¶
　眞誥傳禮和常服五星氣而得道禮和善歌歌則鳥獸飛聚¶
　而聽聲焉¶
欽眞力勤合靈睡嬾¶
　女仙傳唐楊欽眞本田家女也適王渭爲妻夫貧力田楊氏¶
　婦職甚謹夫族目之爲勤力新婦一日忽沐浴著新衣逝去¶
#<md:CK-KZ_JY296_03p120b>¶
<pb:YP-C_JY296_27yiji-05-0120b>¶
　是夜鄰人皆聞有天樂異香自西北來次日夜復聞音樂之¶
　聲異香酷烈縣令李邯聞之率眾來看則婦宛在床矣邯問¶
　去來之由答曰向仙仗來迎至華山雲臺峰峰上有四女眞¶
　先在彼與語甚洽曰同生濁世共是凡身一旦翛然遂與塵¶
　隔今夕何夕歡會于斯宜各賦詩以道其意於是更相唱和¶
　欽眞詩曰人世徒紛擾其生似舜華誰言今夕裏俛首視煙¶
　霞欽眞後復仙去¶
　郡閣雅談吳合靈爲道士居南岳俗呼爲吳猱好睡經旬不¶
　食嘗言人若要閑卽須嬾如勤卽不閑也素不攻文忽作上¶
　昇歌云玉皇有詔登仙職龍吐雲兮鳳著力眼前驀地見樓¶
#<md:CK-KZ_JY296_03p121a>¶
<pb:YP-C_JY296_27yiji-05-0121a>¶
　臺異草奇花不可識我向大羅觀世界世界只如指掌大當¶
　時不爲上昇忙一時提向瀛洲賣¶
劉遁同舟公垂共簡¶
　名賢詩話晉公舊有園在京師保康門外園內有仙游洞景¶
　最瀟洒道士劉遁作仙遊亭詩贈公云屢上仙遊亭上醉仙¶
　游洞裏杳無人他時鶴駕遊滄海同看蓬萊島上春公莫曉¶
　其詩洎南遷遁往見公於崖公方思其詩乃知遁異人也與¶
　之同泛舟海上而飲公曰今日之謫子之詩意也¶
　續元怪錄故淮海節度李紳嘗見一老父曰年少識我否曰¶
　我唐若山也子非李紳乎對曰某姓李不名紳對曰子合名¶
#<md:CK-KZ_JY296_03p121b>¶
<pb:YP-C_JY296_27yiji-05-0121b>¶
　紳字公垂在仙籍矣今夕羅浮羣仙有會能隨我一遊乎乃¶
　袖出一簡若笏形縱橫曳之覺長闊數尺宛若舟船父與紳¶
　俱登其中戒令閉目但覺風濤洶涌似泛江海逡巡俄抵一¶
　山樓殿參差蕭管寥亮端雅士十餘人來迎曰公垂果能來¶
　人世凡濁苦海非淺自非名繫仙籍何路得來曰子能留此¶
　乎紳曰身未立家不獲辭恐若黃初平貽憂於兄弟曰子旣¶
　念歸雖仙錄有名而俗緣尚重然美名崇宦亦皆得矣宜勉¶
　之乃遣歸自是改名紳字公垂果登甲科厯任將相之重¶
盧娘綠眉阮籍青眼¶
　杜陽編唐永貞年南海貢盧眉娘年十四眉綠且長故有是¶
#<md:CK-KZ_JY296_03p122a>¶
<pb:YP-C_JY296_27yiji-05-0122a>¶
　名眉娘幼而惠工巧無比能於一尺絹上綉靈寶經八卷字¶
　如粟粒而點畫分明又善作飛雲葢以絲一絇分爲三段染¶
　成五色結爲金葢其中有十洲三島臺殿麟鳳之像而執幢¶
　捧節童子亦不啻千數順宗歎其工謂之神人度爲道士歸¶
　南岳仍號逍遙¶
　晉阮籍字嗣宗爲步兵校尉不拘禮節能爲青白眼嘗於蘇¶
　門山遇孫登與商略終古及栖神導氣之術登不應籍因是¶
　長嘯而退至半嶺間有聲若鸞鳳之音響乎嵓谷乃登之嘯¶
　也¶
昭武銀鼎士良玉版¶
#<md:CK-KZ_JY296_03p122b>¶
<pb:YP-C_JY296_27yiji-05-0122b>¶
　洞微志封昭武者餘杭酒徒也因乘舶船爲暴風漂至島上¶
　俄聞異香遠望有道士坐於西岸昭武急趍作禮道士坐石¶
　下有一銀鼎鼎面浮一大珠道士曰汝何來武對以窮困欲¶
　投新羅道士曰視君之面無外夷祿可却乘舟吾與好風送¶
　還明州昭武祈之曰生平爲酒所泥飲食微尠支體瘦瘠道¶
　士笑曰但飲此湯遂於鼎中以銀瓢取半瓢與飲之眞甘露¶
　液也又告以理生之計曰但販馬當自給因問先生姓曰我¶
　陰眞人也逡巡風起道士催登小舟又飄一夕日出已在明¶
　州矣¶
　唐逸史元和初萬年縣所由馬士良犯事王爽爲京尹嚴酷¶
#<md:CK-KZ_JY296_03p123a>¶
<pb:YP-C_JY296_27yiji-05-0123a>¶
　必殺之士良亡命太白山至於炭谷湫岸藏於大柳木下纔¶
　曉有五色雲自空降仙女在中水濱有金槌玉版連扣數下¶
　青蓮湧出每葉旋開開畢仙女取擘三四食之却乘雲而去¶
　士良見槌板尚在扣之少項復出士良食七八枚頓覺身輕¶
郭憲噀酒斑孟漱墨¶
　賢己集郭憲武德七年爲光祿勳從駕南郊憲在位忽回向¶
　東北含酒三噀詔問其故對曰齊國失火故以此厭之後果¶
　然¶
　三洞珠囊班孟或云女子也能飛行終日又能坐虚空中與¶
　人語又能入地中去初時沒足至胸漸漸但餘冠幘良久而¶
#<md:CK-KZ_JY296_03p123b>¶
<pb:YP-C_JY296_27yiji-05-0123b>¶
　盡沒不見又能含墨著口中舒紙著前嚼墨漱之皆成字竟¶
　紙各有意義服丹年四百歳更少入大冶山去¶
道榮虎坑龍威鳥跡¶
　感應錄北齊由吾道榮少爲道士因遇南嶽仙人符水禁呪¶
　陰陽厯數天文藥性無不悉解嘗至遼陽有虎去馬止十餘¶
　步人皆驚走道榮徐以杖劃地成大坑虎遽去矣¶
　仙傳拾遺龍威丈人隱居包山亡其姓氏吳王闔閭十二年¶
　觀兵於敵國途由包山山有洞穴吳王欲知其深淺請隱居¶
　窮究之遂秉燭晝夜行一百七十四日而還見金城玉宇有¶
　光如晝紫玉流黃間爲窓牖其城門榜曰天后別宫藻錦甚¶
#<md:CK-KZ_JY296_03p124a>¶
<pb:YP-C_JY296_27yiji-05-0124a>¶
　盛玉房中得素書一卷皆鳥跡篆籕之文歸以書奏吳王王¶
　後使賫其文以問孔子曰寡君昔遊包山有赤鳥啣此書於¶
　車前使下臣賫靈文奉謁願告休戚孔子發函遽曰昔夏禹¶
　理水功畢乃遊於鍾山之阿得黃帝帝嚳等所受太上靈寶¶
　眞經藏一通於名山石[石*貴]中一通付於水神當有得道之士¶
　以獻於王若云赤鳥所啣邱未聞也¶
崇嶽拜松姚光燔荻¶
　名賢小說道士吳崇嶽辟穀嘗登松梢禮拜福建轉運使周¶
　渭因請隨行抵于德化縣縣東有古松一株高八九十尺上¶
　有鶴巢乃命岳登之宛若猿猱容易直上出鶴巢之外端身¶
#<md:CK-KZ_JY296_03p124b>¶
<pb:YP-C_JY296_27yiji-05-0124b>¶
　飛步手無攀縁就纖枝拜如平地其松枝柔軟隨步低昂了¶
　無損處渭贈詩云楮皮冠子布爲裳吞得丹霞壽最長混俗¶
　性靈常樂道出塵風格早休糧枕中經妙誰傳與肘後方新¶
　自寫將百尺松頭幾飛步鶴棲枝上禮虚皇¶
　感應錄吳姚光善火術吳王積荻數千束使光坐其上又以¶
　數千束裹之因猛風燔之燔訖謂光已化爲燼而光端坐灰¶
　中振衣而起¶
得一寶符伯威仙籍¶
　仙傳拾遺史得一者自言咸通中因秋雨浹旬山水泛溢一¶
　旦微霽見江濱一物隨水橫流以杖引之得焉開視乃老君¶
#<md:CK-KZ_JY296_03p125a>¶
<pb:YP-C_JY296_27yiji-05-0125a>¶
　三部符也浮水中而不濕心甚異之收還家其夜有光彷彿¶
　二童隨之與語云我侍符童子也太上寶符久傳人間繕寫¶
　訛謬迨失宗旨文字旣誤鬼神無所稟伏由是行之少効今¶
　此正文以付得道之子救民疾苦無不應騐後數年童子告¶
　白太上降駕太白山可往朝拜因入太白不還¶
　眞誥趙伯威少學邯鄲張先生得道晚在中岳授玉佩金璫¶
　經於苑丘林子今亦得道入華陽洞天主管仙籍并記學者¶
　之姓名焉¶
漢兒劃地秦婦築城¶
　丹臺新錄漢初有四五小兒路上劃地戯一兒歌曰著青裙¶
#<md:CK-KZ_JY296_03p125b>¶
<pb:YP-C_JY296_27yiji-05-0125b>¶
　入天門揖金母拜木公時人莫知之唯張子房知之乃往再¶
　拜此乃東王公之玉童也所謂金母者西王母也木公者東¶
　王公也仙人拜王公揖王母¶
　廣記唐開元中代州都督以五臺多客僧恐妖僞事起非住¶
　持者悉逐之客僧懼逐多竄山谷有法明者深入鴈門山幽¶
　澗之中有石洞容人出入涉水渡岸行二里至草屋中有婦¶
　人竝衣草衣容色端麗見僧愕然問云汝是何輩僧曰我人¶
　也婦人笑曰甯有人形骸如此僧曰我事佛弟子佛須擯落¶
　鬚髮故爾僧問此何處婦云我是秦人隨蒙恬築長城被其¶
　苦乃逃至此食草根以得不死僧辭出它日備粮更去則迷¶
#<md:CK-KZ_JY296_03p126a>¶
<pb:YP-C_JY296_27yiji-05-0126a>¶
　不知其所矣¶
伯庸鶴唳藏質雞鳴¶
　皇朝類苑王參政伯庸得疾旣委頓是夕有靈鶴十餘隻空¶
　中嘹唳八月二十夜月甚明時其弟純臣差知亳州公吏來¶
　接皆以爲怪訝須臾公薨羣鶴遂散時人以爲伯庸當作仙¶
　官爾¶
　高道傳道士葉藏質字含象精於符術婺州牧爲邪物所撓¶
　詣請符至中路犯穢忽失之牧親造見案上有筒封簽甚固¶
　乃前請之符也因焚香致匣捧歸邪物遂絶牧表其賢懿宗¶
　優詔石門山居爲玉霄觀一日命酒召其友人語及平生事¶
#<md:CK-KZ_JY296_03p126b>¶
<pb:YP-C_JY296_27yiji-05-0126b>¶
　然後告以行日及期竊題於門曰雞嗚時去門人遂聞環佩¶
　雜蕭管聲於空中須臾雞唱視之已化年七十四矣¶
青邱元老紫微小星¶
　異人錄台州道士王遠知善易知人死生禍福作易總十五¶
　卷一日雷雨雲霧中一老人叱曰所泄者書何在上帝命吾¶
　攝六丁雷電追取遠知惶懼據地旁有六人青衣已捧書至¶
　老人責曰上方禁文自有飛天保衛祕藏元都汝是何者轍¶
　藏緗祑遠智對曰青丘元老傳授老人曰上帝勑下汝仙品¶
　已及授度期展四年二已數也師後於光宅中尸解¶
　湘中野錄太祖居潛日與趙韓王普遊長安市忽逢陳希夷¶
#<md:CK-KZ_JY296_03p127a>¶
<pb:YP-C_JY296_27yiji-05-0127a>¶
　曰可市飲乎太祖曰可與趙學究同之希夷睥睨韓王曰也¶
　得也得旣入酒舍韓王足痺偶坐席左陳怒曰紫微垣一小¶
　星輒據上次可乎斥之便居席右¶
李虞論語顧歡孝經¶
　逸史信州李虞員外與楊稜遊華山俄至一小洞見川巖草¶
　木不似人間有紫衣人邀入居處若公府多竹屋堂室甚潔¶
　自言姓杜名子華因避世便遇仙侣居此已數百年矣因留¶
　宿飲饌皆甚精豐肉有駞羊其狀如牛書有論語留連累日¶
　各遺銀器數事遣使者導之而返曰此可住否二子色難子¶
　華笑執手而別後尋其洞穴不可見矣¶
#<md:CK-KZ_JY296_03p127b>¶
<pb:YP-C_JY296_27yiji-05-0127b>¶
　道學傳宋顧歡善道術弟子鮑雲綬門前有一株木大十餘¶
　圍上有精魅歡印木木卽枯死又有病邪者問歡歡曰家有¶
　何書答曰唯有孝經歡曰可取仲尼居置病人枕邊恭禮之¶
　自差而後病者果愈¶
王遠題門隱容濬井¶
　王氏神仙傳王遠字方平明天文圖讖逆知吉凶漢武帝問¶
　災祥不答乃題宫門四百餘字預說方來帝惡之令人削除¶
　外字雖滅內字復見墨迹徹入板裏¶
　廣記房州竹山縣陰隱容家濬井千餘尺而無水工人捫壁¶
　見別一天地日月世界榜曰天柱山門內兩童皓齒鬒鬟問¶
#<md:CK-KZ_JY296_03p128a>¶
<pb:YP-C_JY296_27yiji-05-0128a>¶
　汝胡爲至此工人具陳本末須臾有緋衣傳勑曰以禮遣之¶
　引至清泉洗浴白泉漱飲甘美似酒行半日見宫室皆金玉¶
　題云梯仙國工人詢曰此國如何答曰諸仙初得仙者關送¶
　此國修行¶
王皎破腦楊公擊頂¶
　酉陽雜爼王皎先生善伎術天寶中偶與客夜中露坐指星¶
　月曰時將否矣爲鄰人所傳時上春秋高頗拘忌爲人所奏¶
　上令殺之刑者钁其頭數十方死因破其腦骨厚一寸八分¶
　皎先與達奚侍郎還往及安史平皎杖屨至達奚家方知異¶
　人也¶
#<md:CK-KZ_JY296_03p128b>¶
<pb:YP-C_JY296_27yiji-05-0128b>¶
　北夢𤨏言淄齊間有道士楊仙公者莫知其年壽耆老自童¶
　稚見之每出閭巷兒童聚而觀之或就鐵鋪借鐵椎自擊其¶
　頂或令人極力擊之一無所損唯言甚快入山林與虎豹爲¶
　戯以手擊之猛獸爲之偃仆多勸人行陰德長興中入蜀居¶
　峨嵋去也¶
祈嘉呼遁仲甫吸景¶
　晉逸史祈嘉字孔賓年二十許好學經史夜靜忽於窓間聞¶
　有聲呼之曰祈孔賓隱去來修飾人間事甚苦不可諧所得¶
　未毫銖所喪已山崖嘉遂遁去西遊海渚教授門生三千餘¶
　人¶
#<md:CK-KZ_JY296_03p129a>¶
<pb:YP-C_JY296_27yiji-05-0129a>¶
　王氏神仙傳王仲甫少好道術得吸景飡霞之法行之四十¶
　餘年一夕夢神人告之曰子所以不得升度者謂其腦宫虧¶
　減靈津未溢遂授以服食之法方得上昇今在玄洲矣¶
成師挈囊伊尹負鼎¶
　高道傳成道士不知何許人明皇聞其名召入館于蓬萊院¶
　問道術所修皆不對未幾乞歸山上允乃挈布囊而去人皆¶
　笑之而後因撤幕壁上有題詩曰蜀路西行燕師北至本擬¶
　白日昇天且看黑龍飲渭其字刮洗愈明不數月祿山起明¶
　皇乃入蜀¶
　仙傳拾遺伊尹商人也其先佐夏爲諸侯母將孕遊於西川¶
#<md:CK-KZ_JY296_03p129b>¶
<pb:YP-C_JY296_27yiji-05-0129b>¶
　之上大水遽至母驚奔避水乃拱而立化爲枯桑水退父來¶
　求之謂已溺死忽見枯桑非昔所有疑妻所化以石扣之聞¶
　空桑中有兒聲取養之遂以伊爲姓及長明緯候聲律陰陽¶
　探幽察微志救天下負鼎干湯湯大悅用之爲相年八十棄¶
　位絶粒示死於家太上命太和眞人蒙谷希授以解形之法¶
　入蒙秦山石室修之白日上昇¶
元達夢鳥文子擊蜺¶
　三洞珠囊鄧郁之字元達南陽新野人嘗夢一鳥吐印以與¶
　之自是民間有疾輒以印治救求爲符章病者自愈¶
　漢郊祀志注列仙傳曰崔文子學仙於王子喬子喬化白蜺¶
#<md:CK-KZ_JY296_03p130a>¶
<pb:YP-C_JY296_27yiji-05-0130a>¶
　文子驚引戈擊之俯而見之王子喬之尸也須臾化大鳥飛¶
　去¶
玉蘭疈腹上仙蛻皮¶
　集仙錄張玉蘭天師之孫也幼不茹葷年十七夢赤光自天¶
　而下光中金字篆文隨光入口中因而有孕母氏責之終不¶
　言所夢唯侍婢知之一旦謂曰吾不能忍恥而生死後當剖¶
　腹以明我心其夕無疾而卒見一物如蓮花疈腹而出視之¶
　乃素書金字本際經十卷傳於世間遂葬玉蘭忽大風雲雨¶
　棺飛在木上失經及玉蘭所在今墓在益州温江縣女郎觀¶
　是也¶
#<md:CK-KZ_JY296_03p130b>¶
<pb:YP-C_JY296_27yiji-05-0130b>¶
　又董上仙遂州方義女也年十七神姿艷雅故號上仙一旦¶
　紫雲垂布天樂下於其庭二青童引之昇天父母素愚號哭¶
　呼之不已去地十數丈復下還家居數月又復如是後因蛻¶
　其皮於地形衣不解乃飛而去¶
杜瓊作賦許堅能詩¶
　眞誥酆都山上林木水澤如世間但稻米粒幾大味如芡其¶
　餘四穀不爾但稻爲重思耳杜瓊作重思賦曰霏霏春茂翠¶
　矣重思靈氣交被嘉穀應時四節旣享祝人以祀神禾鬱乎¶
　浩京巨穗橫我元臺爰有明祥帝者以熙此之謂矣¶
　雅言雜載許堅江左人多居三茅不知其年嵗形容不變多¶
#<md:CK-KZ_JY296_03p131a>¶
<pb:YP-C_JY296_27yiji-05-0131a>¶
　談神仙事能詩如題茅山觀云常恨清風千載郁洞天今得¶
　恣遊遨松楸古色玉壇靜鸞鶴不來青帝高茅氏井寒丹已¶
　化明皇碑斷夢仍勞分明有箇長生路休向紅塵嘆二毛又¶
　一絶寄舍人徐鉉云幾霄烟月鎻樓臺欲寄侯門薦禰才滿¶
　面天埃人不識謾隨流水出山來¶
邱伯相鶴桐君碎雞¶
　相鶴經云浮丘伯昔授之於王子晉後崔文子學道於子晉¶
　得其文藏之嵩山石室淮南公採藥得之遂傳于世經云鶴¶
　陽鳥也禀金火之氣以生三年頂赤七年善飛又七年十二¶
　時嗚六十年茸毛生泥不能汙一百六十年雌雄相視而孕¶
#<md:CK-KZ_JY296_03p131b>¶
<pb:YP-C_JY296_27yiji-05-0131b>¶
　一千六百年不食而胎生其相以長頸修竦則善嗚龜背鼈¶
　腹則能舞乃仙人騏驥也¶
　卓異記建安三年咠圖國獻嗚石雞色如丹大如燕常在地¶
　上應時而嗚能遠徹其國聞其嗚乃殺牲以祀之當聲處掘¶
　則得此雞若天下太平翔飛頡頏以爲嘉瑞亦謂之寶雞又¶
　聽地中以候晷刻道士云仙人桐君採石入穴數里得丹石¶
　雞舂碎爲藥服令人有聲氣後天而死寶鼎元年四方貢異¶
　珍有琥珀燕置之靜室則鳴翔此之類也¶
員外穢夫屯田役卒¶
　逸史唐大厯中有王員外郎者好道術雖在朝列布衣山客¶
#<md:CK-KZ_JY296_03p132a>¶
<pb:YP-C_JY296_27yiji-05-0132a>¶
　日與周旋一日會除穢裴老與語王君異之其妻呼罵曰身¶
　爲朝官與穢夫交結遣人逐之而去居一日復來布袍曳杖¶
　頗有隱逸之風曰員外非眞好道乃是愛藥耳因取王君一¶
　鐵合可二斤許解小藥裹兩粒如麻粟撚散合上却堆火燒¶
　之食頃取出乃上金色如雞冠王君驚嘆乃別去後不知所¶
　之¶
　括異志屯田郎曾公奉先嘉祐中知惠州居有蔬圃役老卒¶
　守之灌蒔尤力凡所欲之物必先致之曾問曰汝常逆知吾¶
　意何也卒曰偶然耳曾自此亦待之善一日白曾曰荷使君¶
　厚顧某非碌碌者今夜三鼓請乞一到園中有祕術上聞公¶
#<md:CK-KZ_JY296_03p132b>¶
<pb:YP-C_JY296_27yiji-05-0132b>¶
　忻然許諾將具公裳詣之家人皆曰豈有郡守夜半公裳謁¶
　一老卒哉遂止黎明報園子物故仍於腰下得白金數兩曾¶
　爲買棺殯于野數月有人自廣州來卒附書爲謝發其塚但¶
　布袍巾屨存焉¶
毛女食松何娘採橘¶
　神仙傳毛女字正美隱華山形體生毛自言秦時宫人後流¶
　亡入山道士教食松葉遂不飢寒身輕如飛陳搏常與遊華¶
　山樵人多見之有詩贈曰藥苗不滿笥又更上危巓回首歸¶
　去路相將入翠煙其二曰曾折松枝爲寶櫛又編栗葉代羅¶
　襦有時問著秦宫事笑撚仙花望太虚¶
#<md:CK-KZ_JY296_03p133a>¶
<pb:YP-C_JY296_27yiji-05-0133a>¶
　續仙傳何阿六者徐州女也華陰雲臺觀爲諸女冠採薪汲¶
　水數年諸女冠因話江吳間有甘橘美果而秦川難求阿六¶
　笑曰此不難致近亦有之言訖出門食頃袖出甘橘五六枚¶
　與諸女冠因曰廣州柑子甚美又致十餘枚分食之後三年¶
　有崔鍊師自羅浮山遊華陰因話及前年廣州官園內有婦¶
　人盜採柑子擒之忽失眾乃騐阿六非常人也¶
元放乞骸竇峙藏骨¶
　丹臺新錄左慈字元放得九丹變化之術曹公求之不與公¶
　欲殺之求乞骸骨公爲設酒慈曰今當遠曠乞分盃飲酒公¶
　曰善慈拔簪以畫盃酒酒中斷慈卽飲半半送與公公不喜¶
#<md:CK-KZ_JY296_03p133b>¶
<pb:YP-C_JY296_27yiji-05-0133b>¶
　未卽飲慈乞盡自飲飲畢以盃擲屋棟動搖如飛鳥狀眾舉¶
　目矚視已失慈所在¶
　眞誥茅君云女仙竇瓊英其七世祖峙每以藏枯骨活死爲¶
　事其陰德有及於瓊英之身而得進於華陽洞府¶
宋江鬼堆衡山仙窟¶
　天師符記益昌之東有縣曰嘉川又東北二十里有水曰宋¶
　江江中有聚石曰天師殯鬼堆江傍巨石有文突起曰天師¶
　符如刓如刻如鈎如勒如籀篆而尊雄勁毅如甲胄猛士仗¶
　劒而立兇邪視之孰不股慄士人以紙墨印用能辟邪元和¶
　七年仲春安行罷官卭南道由益昌華人張當世時知綿谷¶
#<md:CK-KZ_JY296_03p134a>¶
<pb:YP-C_JY296_27yiji-05-0134a>¶
　縣輙以天師符見贈曰非吾鄕屬不可得也於是置其符書¶
　篋中以歸半年發篋而鼠碎群書獨符無毫髮傷吁其異也¶
　宣德郎知鳳翔府扶風縣李安行記其事¶
　王氏神仙傳王道長不知何許人居利景谷縣楊謨鄕直縣¶
　西二十里渡嘉陵江沂安樂溪抵其山下峰巒峭拔溪之東¶
　曰仙窟長於此修道舉家得仙其宅基瓴甓猶存焉¶
尹君飲堇杜巫吐丹¶
　仙傳拾遺尹君者不知何許人嘗隱晉山不食五穀時尚書¶
　李說鎭北門馮翊嚴綬爲從事嚴尚奇好異雅重神仙迎致¶
　尹君於官舍日與同席常有異香自肌中出嚴益重之嚴有¶
#<md:CK-KZ_JY296_03p134b>¶
<pb:YP-C_JY296_27yiji-05-0134b>¶
　女弟爲尼常怒其兄與尹君同遊處忽一日密以堇斟使尹¶
　飲之旣飲驚起曰酒非佳俄吐一物堅而有香嚴剖視之卽¶
　眞麝臍也尹其夕卒嚴卽瘞之明年秋有朱太虚遇尹君於¶
　晉山曰吾頃於北門遇鴆酒示之以死然鴆安能敗吾眞邪¶
　太虚異其事歸以告嚴公曰吾誠知其尸解矣¶
　元怪錄杜巫尚書年少未達時曾於長白山遇道士貽丹一¶
　粒卽令服訖不欲食容色悅澤輕健無疾後任商州剌史自¶
　知旣登郡守班位已崇而不食恐驚於眾於是欲去其丹嵗¶
　餘一道士至教食猪血肉巫從之食訖須臾卽吐丹出¶
裴氏盤石韋翁古壇¶
#<md:CK-KZ_JY296_03p135a>¶
<pb:YP-C_JY296_27yiji-05-0135a>¶
　廣記裴氏子事親以孝雖貧而好救人一日行遇一老人相¶
　拉入太白山見一大盤石老人以杖擊之石開引裴入洞洞¶
　中森羅萬象仙童玉女老人復引裴出且告之曰此去二十¶
　年可來此避世及期果有安史之禍裴氏一族隱于西嵓遂¶
　皆得免焉¶
　異聞集代宗時韋侍御奉使華山拜黃帝壇至山下邸中見¶
　一老父問壇所在老人曰蓮華中峰西南上有一古壇髣髴¶
　餘址此當是也問何姓答云姓韋自述世系乃侍御之高祖¶
　也相與入山老人策杖先行韋鞭馬追之不及至石室見二¶
　老嫗曰爾之祖母祖姑也俱雙鬟以木葉爲衣喜曰年代遷¶
#<md:CK-KZ_JY296_03p135b>¶
<pb:YP-C_JY296_27yiji-05-0135b>¶
　變一朝遂見玄孫尋與老父上山拜壇畢辭歸後再尋求忘¶
　失舊路山下人云此老二三年一來不知其所¶
子玉白首昌容紅顏¶
　續仙傳蘇子玉幼而敏惠博覽群書见黃帝採首山之銅鑄¶
　鼎煉丹得昇天之事乃拾卷而歎曰先儒之書五常之要拘¶
　以禮樂束以名教區區未幾忽成白首身苟逝矣虚名何益¶
　因仰挹霞津內融眞寂呼吸道氣欲及其和後遇正一眞人¶
　授以瓊文紫字天眞上訣勤行佩服遂通神明忽爾騰昇¶
　廣記昌容入恒山修煉自號昌容子二百餘嵗其顏愈紅如¶
　二十許一云商王女食蓬蔂根往來上下世世人見之¶
#<md:CK-KZ_JY296_03p136a>¶
<pb:YP-C_JY296_27yiji-05-0136a>¶
通元望闕徐則還山¶
　墨客揮犀眞廟時有道士紫通元者居陜州承天觀壽百餘¶
　嵗耐寒暑日縱酒往往不食祀汾陰隨輦自羅山至太一洞¶
　一日臨終召官寮士庶言死生之要夜分盥濯望闕而逝舉¶
　體甚輕若蟬蛻焉¶
　仇池筆記東海徐則隱居天台絶粒養性太極眞人徐君降¶
　曰汝年八十當爲王者師然後得道晉王廣聞名召之則曰¶
　吾今年八十三來召我徐君之言驗矣遂詣楊州王請授道¶
　辭以時日不利後數日死道路皆見其徒步還山云得放還¶
　乃得經書分遺弟子而去¶
#<md:CK-KZ_JY296_03p136b>¶
<pb:YP-C_JY296_27yiji-05-0136b>¶
左徹朝像高遠辭帝¶
　仙傳拾遺左徹黃帝臣也黃帝升天徹刻木爲黃帝之像率¶
　諸侯而朝之七年黃帝不還徹顓帝時亦登仙而去人間刻¶
　木爲象自此始也¶
　仙傳拾遺蒲高遠者巴西人黃籙先生王普進之弟子也言¶
　意詭譎持操無準皆謂之狂大同十二年七月十六日於南¶
　峰絶頂乘雲徑詣金陵辭謁梁武帝方宴坐忽集其殿帝問¶
　其故對曰夐居巴西得道上清將歸天來辭帝耳言畢飛去¶
　時益州剌史王蕭紀以事上奏帝亦詔問命郎中劉孝先撰¶
　碑旌其事跡今尚存焉¶
#<md:CK-KZ_JY296_03p137a>¶
<pb:YP-C_JY296_27yiji-05-0137a>¶
韓泳策蹇子眞乘驥¶
　采異記古成之自廣次于湘潭聞有韓泳者高人乃謁之韓¶
　一見若故人謂曰君有道氣可罷此行否古以干祿爲辭韓¶
　曰子此行必成名他日可於京師閶闔門外相見乃別去至¶
　次春成之果登第暇日有故出閶闔門見一人策蹇目之乃¶
　泳也成之記前約乃大神之相與市飲韓乃贈詩云德行文¶
　章已出群的將仙道付於君浮名若乃眞休得占取閑中一¶
　片雲復別去自此絶無音問古其後不食亦頗有奇異焉¶
　高道傳潘師正奉母至孝母喪乃廬于墓側道士劉愛道見¶
　而奇之云三清之驥非汝誰乘之邪¶
#<md:CK-KZ_JY296_03p137b>¶
<pb:YP-C_JY296_27yiji-05-0137b>¶
景度玉冠紫元錦帔¶
　王氏神仙傳王司王君諱景度衣絳章單衣九色鳳章頭戴¶
　太天飛神玉冠手執九色之節治南朱陽之臺主人生死之¶
　籍知其名存其神修行九年致神草不死之藥丹霞飛雲下¶
　迎兆身上昇玉清宫矣¶
　又南極王夫人王母第四女也號紫元夫人著錦帔青衣裙¶
　漢平帝時常降於陽洛山石室中¶
道成始珍屬文可記¶
　高道傳張始珍居南嶽遇神人授以明鑑之道使修之曰夫¶
　照物理者天也照物形者鑑也天之道以清鑑之道以明人¶
#<md:CK-KZ_JY296_03p138a>¶
<pb:YP-C_JY296_27yiji-05-0138a>¶
　能存天清鑑明澄心靜神而內外調暢至道成矣若以內役¶
　其志外勞其形心不澄神不清則至道遠矣古人所謂虚其¶
　室白自生定其心道自至始珍修之九年道成上補眞人於¶
　梁天監中白日上昇¶
　續仙傳金可記新羅人博學善屬文入終南山務行陰德唐¶
　大中十一年十二月忽上表言臣奉玉皇詔爲英文臺侍郎¶
　二月二十五日當上昇宣宗遣使召入內固辭不就又求見¶
　玉皇詔辭以別仙所掌不留人間遂賜宫女四人香藥金綵¶
　又遣中使二人看侍至二月二十五日春景明媚花卉爛熳¶
　天有五雲唳鶴翔鸞白鵠笙簫金石羽葢瓊輪旛幢滿空仙¶
#<md:CK-KZ_JY296_03p138b>¶
<pb:YP-C_JY296_27yiji-05-0138b>¶
　仗昇天而去入聖超凡積功所致筆此仙蹤永昭盛世¶
¶
¶
¶
¶
¶
¶
¶
¶
¶
