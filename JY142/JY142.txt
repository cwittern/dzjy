#-*- mode: org; -*-
#+EXPORT_ID: JY142
#+TITLE:入藥鏡 Ruyao Jing
#+WITNESS: CK-KZ JYE
#+BASEEDITION: YP
<pb:CK-KZ_JY142_01p001a>¶

* 入藥鏡序¶

余嘗謬意仙詮，𣺌尋玄旨，卽僧燈道典咸置追繹，顧生逾七十，¶
徧禮方流，猶迷宗滯譬，不識孔穴作料，乃欲循之入室，是御轅¶
航海，嗟嗟難哉！年來俯仰大造，吞吐六氣，動靜忘境，有無忘竅，¶
得從異人，授以玄訣，一掃侗䝉，不落方位，不經子午，不入金石、¶
草木、採戰諸旁惑。竊復從事，自謂至簡至易，雖未可語太上無¶
生之旨，然久視門戸直趨堂奥，將不遠矣。暇日從篋中檢斯集¶
謾讀之，言解句訂，渙然不逆，若於前聞契焉。遂欲託之以廣志¶
士。鳴呼！虛無一炁升降浮沈，天地日月且不能違，而况於人。奈¶
之何俗夢易酣，至言難悟，《易》曰：『窮理盡性以至於命。』誠知聖言¶
<pb:CK-KZ_JY142_01p001b>¶
所在，由之直養，由之無害，道其在茲乎？濟南于鱗李攀龍序。¶
<pb:CK-KZ_JY142_01p002a>¶

* 入藥鏡序¶

神仙之學，豈凡夫俗子之可聞，必是大根大器，決烈丈夫，明眼¶
高士之可爲也。且夫學者爲者何事？外則窮天地施化之理，内¶
則明身心運用之機。然雖如是，宣尼若不遇老子親授，故無猶¶
龍之歎；瞿曇不是古聖再來，豈有出世之見。所以學者如牛毛，¶
達者如麟角。此無他，在乎得傳與不得傳耳。神仙之學，不過修¶
煉性命、返本還源而已。採先天一炁以爲丹母，運後天之氣以¶
行火候，以火煉性則金神不壞，以火煉命則道氣長存，換盡陰¶
濁之軀，變成純陽之體，神化自在，應運無窮，豈不奇哉？余見今¶
之學仙者紛紛之多，及至與辯論眞訣，人各偏執一見，不合先¶
<pb:CK-KZ_JY142_01p002b>¶
師正傳之道。觀崔公《入藥鏡》八十二句，言簡而意盡，貫穿諸丹¶
經之骨髓。予不愧管窺之見，遂將吾師所授口訣每四句下添¶
一註腳，剖露玄機，作人天眼目，後之來者與我同志，試留心玩¶
誦，斷斷有神吿心悟之効，無疑也。或者有云吾註不足爲信，而¶
崔公之言當以爲實，依而行之，信而從之，運煉一身，則學仙之¶
能事畢矣。南昌修江混然子王道淵序。¶
¶	
<pb:CK-KZ_JY142_02p001a>¶
@fw1重刋道藏輯要¶

* 　入藥鏡¶
至一眞人崔希範著¶
　　　　　　　　　　　　　　混然子王道淵注解¶
　　　　　　　　　　　　　　　滄溟李攀龍注釋¶
　　　　　　　　　　　　　一壑居士彭好古注解¶

　滄溟詩曰：先天一炁金丹祖，虛無久是先天母。一炁產時生¶
　陰陽，汞是龍兮鉛是虎。聚之一氣爲元精，散則金木水火土。¶
　若知萬物憑虛生，始信陰陽無定所。¶

** 先天炁，後天氣。得之者，常似醉。¶
<pb:CK-KZ_JY142_02p001b>¶

　混然子曰：先天炁者，乃元始祖炁也。此祖炁在人身天地之¶
　正中，生門密戸，懸中高處，天心是也。神仙修鍊，止是採取先¶
　天一炁以爲丹母。後天氣者，乃一呼一吸、一徃一來内運之¶
　氣也。呼則接天根，吸則接地軸，呼則龍吟雲起，吸則虎嘯風¶
　生。綿綿若存，歸於祖炁，内外混合，結成還丹。自覺丹田火熾，¶
　暢於四肢，如癡如醉，美在其中，此所以『得之者，常似醉』也。《道¶
　德經》云：『谷神不死，是謂玄牝。玄牝之門，是謂天地根。綿綿若¶
　存，用之不勤。』《易坤卦》云：『黃中通理，正位居體。美在其中，而暢¶
　於四肢。』如斯之謂也。¶

　一壑居士曰：人之未生，混混沌沌，惟臍中一點眞炁與母命¶
<pb:CK-KZ_JY142_02p002a>¶
　蔕相通，母呼亦呼，母吸亦吸，及㘞的一聲而炁落丹田矣，呼¶
　接天根，吸接地軸，而先天元始祖炁未嘗不充溢於其中。非¶
　後天之氣無以見先天一炁之流行，非先天之炁無以爲後¶
　天一氣之主宰。此炁在人身天地之中，生門密戸，藏則爲炁，¶
　形則爲氣。崔公《入藥鏡》以炁爲藥，故首欲人得此炁。然果何¶
　由而得哉？先天之學，自虛化炁；後天之學，以神馭氣。先天之¶
　炁，採之先庚；後天之氣，採之後甲。一得此氣，二六時中如雞¶
　抱卵，如龍養珠，綿綿若存，勿忘勿助，自覺丹田火煖，美在其¶
　中，暢於四肢，而如癡如醉矣。學道者甚哉，不可不講於得之¶
　理也。¶
<pb:CK-KZ_JY142_02p002b>¶

　滄溟《先天炁後天氣》詩曰：先天一炁卽眞鉛，產在虛無太極¶
　前。恍惚窈冥中有象，方知造化極玄玄。　後天之氣爲眞汞，¶
　本與先天一竅生。但得汞鉛歸一處，自然頃刻產眞精。¶

　注曰：此言大藥物、眞鉛汞也。先天一炁，無極也，無中有也。後¶
　天之氣，太極也，有中無也。卽此便是金丹大藥，眞鉛眞汞之¶
　祖。父母未生以前卽有先天之炁；旣生之後，後天之氣卽與¶
　先天之炁混合而爲一也。太上教人採取先天靈父聖母之¶
　炁，合而鍊爲大藥，無中生有，返本還源，卽與先天之炁混合¶
　爲一也。此外更無覓眞鉛眞汞處也。鉛汞歸一竅之中，修鍊¶
　成九轉之藥，金液還丹之妙，盡在其中矣。先後二字，必有次¶
<pb:CK-KZ_JY142_02p003a>¶
　第，悟者自得之矣。¶

　《得之者常似醉》詩曰：金丹大道極玄微，學者紛紛達者誰？一¶
　得須知爲永得，便宜下手立根基。　昏昏默默太虛中，有有¶
　無無妙莫窮。方寸壺中傾不盡，自家無日不春風。¶

　注曰：此言得藥之後景象也。大道易成，至人難遇，旣遇至人，¶
　則一得永得矣。旣已得之，苟不下手植立根基，是爲自棄大¶
　道矣。金液還丹旣吞入腹，點化凡軀以成眞人，便有自然景¶
　象。《參同契》云：『淫淫若春澤，液液象解氷，從頭流達足，究竟復¶
　上升。往來洞無極，怫怫被谷中，顏色浸以潤，骨節益堅强。』是¶
　皆美在其中而晬於面、盎於背、暢於四肢、達於四體，四體不¶
<pb:CK-KZ_JY142_02p003b>¶
　言而喻，是皆自然效證也。¶

** 日有合，月有合。窮戊已，定庚甲。¶

　混然子曰：日月者，太陽太陰也。天有黃道，爲度三百六十五¶
　度四分度之一，其運轉也，一日一周，日月行乎其間，往來上¶
　下，迭爲出入，此所以分晝夜而定寒暑也。當冬至之節，一陽¶
　生於復，日從北行，月從南行；夏至之節，一陰生於姤，日從南¶
　行，月從北行。日行一日一度，至三十度與太陰會。月本無光，¶
　借日之光。月行一日十二度有零，至三十日，行滿周天之度。¶
　每月晦朔與太陽同會所行之宫，日月合璧，晦象年終，朔象¶
　𡻕首，會而復離，離而復會。月因日以受其明，陽魂漸長，陰魄¶
<pb:CK-KZ_JY142_02p004a>¶
　漸消。至初八日夜，陽半陰半，爲上弦。至十五日夜，與日對照¶
　爲望，故圓。圓滿之極，其理當虧。於是陰魄漸長，陽魂漸消。至¶
　二十三日夜，陰半陽半，爲下弦。至三十日夜爲晦，又復與日¶
　同會。此天之曰有合、月有合也。及求於身，吾身一天地，亦有¶
　日月也。以身爲乾坤，以坎離爲藥物，以日月運行爲火候，行¶
　之吾身，與天地日月無不同也。當作丹之時，運日月之雙輪，¶
　簇陰陽於一息，日月歸鼎，陰陽媾精，烹之鍊之，結成聖胎，此¶
　吾身曰有合，月有合也。了眞子曰『玉池常滴陰陽髓，金鼎時¶
　烹日月精』是也。旣明日月之合，必窮戊已之源。戊已者，中央¶
　土也。水火分爲上下，木金列於東西，木爲火母，金爲水母，若¶
<pb:CK-KZ_JY142_02p004b>¶
　非戊已之功，水火不能旣濟，金木不得歸併。當施化之際，是¶
　用戊土從坎起，進之以陽火，已土從離降，退之以陰符，攝囘¶
　四象而同爐，此戊已之功也。旣窮戊已之理，必定庚甲之方。¶
　庚，西方金也，情也，虎也。甲，東方木也，性也，龍也。言人之情好¶
　於馳騁，見物卽逐，如虎猖狂，故每傷於性。性被情迷，不能爲¶
　主，如龍奔騰，故二物間隔。大修行人制之不難，遇此時正好¶
　下手施功，須仗黃婆媒合，旋斗柄之機，一息之間卽得金木¶
　歸併，情性合一，龍虎入鼎，心虛湛然，此所以定庚甲也。丹家¶
　妙用，宜乎生甲生庚，學者不可不知也。¶

　滄溟《曰有合月有合》詩曰：日魂陽髓出東方，爲吸陰精酉位¶
<pb:CK-KZ_JY142_02p005a>¶
　藏。金水兩平逢二八，自然合璧有重光。　月魄陰精照兖川，¶
　爲含陽髓卽東旋。後弦前共前弦後，一月相交一次圓。¶

　注曰：此言大丹藥物法象之妙用也。日月爲金丹之功用大¶
　矣。日出東方，月出酉位，月自初三日生魄，與太陽之光相近，¶
　日近一日，故近日光而生光。至於初八日，上弦恰受太陽之¶
　光一半，明月至此，上弦平如繩，而『上弦金半斤』也。自初八日¶
　以後直至十五日，則受盡太陽之光，與日相望，則月魄光明¶
　圓滿，照於東方，至此則日月對照也。至十六日以後，月與太¶
　陽相遠，日遠一日，故退日魂而無光。至於二十三日下弦，恰¶
　退太陽之光一半，明月至此，下弦平如繩，而『下弦水半斤』也。¶
<pb:CK-KZ_JY142_02p005b>¶
　自二十三日以後直至二十九日，則退盡太陽之光，與日不¶
　相見，則月魄晦而光滅，乃東北喪朋之時也。至初三日則復¶
　如初，而一月一合璧也，故藥物則而象之。修鍊大丹，不過按¶
　日月盈虧之象，則陰陽消長之機，苟能悟此，則藥物在此矣，¶
　冬至在此矣，下手在此矣，採取在此矣，火候在此矣，抽添在¶
　此矣，沐浴在此矣，凝結在此矣。玄哉！妙哉！必須口授，非楮筆¶
　之所敢泄也，天譴可不畏乎？¶

　《窮戊已定庚甲》詩曰：戊爲眞土中宫數，癸是天元眞一精。窮¶
　取兩般能制伏，丹基從此可經營。　甲爲卯位青龍木，庚是¶
　西方白虎金。能使虎龍歸一處，黃芽白雪不難尋。¶
<pb:CK-KZ_JY142_02p006a>¶

　注曰：金丹之道，全仗五行、四象、八卦，相資以成也。甲乃青龍¶
　之木，庚乃白虎之金，蓋金木常有間隔之患。戊爲眞土中宫¶
　之數，癸乃天元眞一之水，乃大丹之基也。還丹之本，莫大乎¶
　金水，金水必藉戊土以相制伏，然後丹道立矣。故定庚甲則¶
　知金木有混融之妙，窮戊已則知水土有制伏之功。造化玄¶
　微，天機深遠，誰敢輕議？『窮』、『定』二字，乃在我之機也。¶

** 上鵲橋，下鵲橋。天應星，地應潮。¶

　混然子曰：人身夾脊，比天之銀河也。銀河阻隔而有靈鵲作¶
　橋，故有鵲橋之說，人之舌亦言鵲橋也。凡作丹之時，以黃婆¶
　引嬰兒上升泥丸，與姹女交會，名曰『上鵲橋』也。黃婆復徘徊，¶
<pb:CK-KZ_JY142_02p006b>¶
　笑引嬰兒姹女同歸洞房，必從泥丸而降，故曰『下鵲橋』也。黃¶
　婆、嬰兒、姹女，非眞有也，乃譬喻之說，無出乎身、心、意三者而¶
　已。默運之功，内仗天罡斡運，外用斗枘推遷。起火之時，覺眞¶
　氣騰騰上升，如潮水之初起，直上逆流，故曰『天應星，地應潮』¶
　也。丹經云『功夫容易藥非遙，撥動天輪地應潮』是也。¶

　滄溟《上鵲橋下鵲橋》詩曰：高篤虛空峻接天，金烏玉兎自盤¶
　旋。分明橫駕秋江曲，只在平分上下弦。　眞土根基疊砌成，¶
　蟾光到處水金平。只教嬰姹常來往，此外誰堪向上行。¶

　注曰：上鵲橋，指上弦而言也。下鵲橋，指下弦而言也。卽此二¶
　弦，共合金水二八之數。蓋上鵲橋之下，下鵲橋之上，其中乃¶
<pb:CK-KZ_JY142_02p007a>¶
　金水混融之地也。前弦之後，後弦之前，其中乃金水氣旺之¶
　時也。金丹之妙，不過合二八兩弦金水之氣而成，故有上下¶
　前後之别。嬰兒居甲乙之鄕，姹女處庚辛之地，北限壬癸之¶
　水，南隔丙丁之火，兩情相慕，瞻望弗及，如牛女阻隔天河也。¶
　若欲聚會，必假橋梁以濟往來，故牛女相會必假鵲橋，而吕¶
　祖有云『曲江上見月華瑩淨，有箇烏飛』，亦是喻上下兩弦月¶
　如鵲橋之形象也。旣得聚會，則兩情相戀，結爲夫婦，變化玄¶
　珠成象矣。或者指鵲橋之中爲玄關一竅，亦是一說，上下兩¶
　弦原出於此也。¶

　《天應星地應潮》詩曰：天上三奇日月星，斗樞晝夜運天經。毫¶
<pb:CK-KZ_JY142_02p007b>¶
　釐進退無差忒，正應金丹火候靈。　中秋月魄十分圓，金旺¶
　潮洪出海門。内外與潮相應處，自家眞氣正朝元。¶

　注曰：此言修鍊大丹造化之妙，上稽天文則應乎星辰，下察¶
　地理則應乎潮候。天罡一曜，隨月建以指方；斗樞一星逐時¶
　辰而轉位，如亥時則指西北，子時則在正北，四七二十八宿¶
　環列於天河之上，三百六十五度經行於分野之中，流轉無¶
　窮，周而復始，故能成陰陽、界寒暑、定四時而成𡻕功也。海潮¶
　一日兩次往囘，隨日月之出没，定子午之消長。自初三日月¶
　生爲始起水，日盛一日，至月半則極其盛大，至十六日月缺¶
　爲下岸，曰減一日，至月晦則極其小矣，毫釐不差，時刻不易，¶
<pb:CK-KZ_JY142_02p008a>¶
　故曰潮信也。此言人之一身，元氣周流往來上下，與天星海¶
　潮同一造化。修鍊金丹，進退符火，苟能法天星之轉動，體海¶
　潮之消長，不差不忒，則金液還丹立可成矣。《元樞歌》云：『地下¶
　海潮天上月』，至哉言乎？而盧山皇甫眞人《觀潮》一詞，尤爲看¶
　破天地造化端的，併錄於此以爲證據。《百字令》云：『鑿開混沌，¶
　見錢塘南空，長江銀璧。今古詞人吟此景，誰解推原端的？𡻕¶
　去年來，日庚月甲，因甚無差忒？而今說破，要知天地來厯。道¶
　散有一强名，五行顚倒，互列乾坤。厯坎水逆流，朝丙戸，隨月¶
　盈虧消息。氣到中秋，金能生水，倍湧千重雪。神仙妙用，與潮¶
　無箇分别。』¶
<pb:CK-KZ_JY142_02p008b>¶<!-- here p10 -->

** 起巽風運坤火入黃房成至寶¶

　混然子曰作丹之法乃鍊吾身眞鉛眞汞也鉛遇癸生之時¶
　便當鼓動巽風搧開爐鞲運動坤宫之火沈潛於下抽出坎¶
　中之陽去補離中之陰成乾之象復歸坤位而止片餉之間¶
　發火煆鍊鉛清汞潔結成空器金胎厯刼不壞此所以入黃¶
　房成至寶也度人經云中理五氣混合百神十轉迴靈萬氣¶
　齊仙蕭廷芝云大藥三般精氣神天然子母互相親囘風混¶
　合歸眞體煆鍊功夫日日新是也¶

　滄溟起巽風運坤火詩曰採得眞鉛入鼎中更須烹鍊虎和¶
　龍玄關欲運坤宫火槖籥須憑巽位風　西南眞土是坤宫¶
<pb:CK-KZ_JY142_02p009a>¶
　大藥根源產在中運用自然文武火一時凝結聖胎紅¶

　注曰東南爲巽西南爲坤巽屬木則能生風坤屬土故有眞¶
　火然火無風則不能自運必須假巽風以吹噓之蓋東南與¶
　西南對其爲吹噓易矣鍾離祖師云鍊藥憑巽風而杏林亦¶
　曰吹噓藉巽風杏林之說其雲房之意與¶

　入黃房成至寶詩曰天然眞土是黃房採得眞鉛此内藏固¶
　濟更須行火候鍊成一塊紫金霜　眞汞眞鉛鍊得成黍珠¶
　一粒重如金此般至寶身中有莫把旁門向外尋¶

　注曰黃房神室也金鼎也玉爐也玄關也玄牝也眞土也鄞¶
　鄂也總而言之修鍊金液還丹之鼎器也旣能採取先天鉛¶
<pb:CK-KZ_JY142_02p009b>¶
　汞之藥入黃房之中起以巽風運以坤火依凖符候鍊成至¶
　寶大如黍米旣得此丹可以長生久視返老還童點化凡軀¶
　遠遊輕舉豈非天地至寶乎黃房神室須要認得端的分曉¶
　方可下手修鍊或者鑄金刻玉皆非自然安能氣類相感哉¶
　而龍虎上經論至鼎器則有磁石吸鐵隔礙潛通之說可以¶
　默會於胸中矣須要認得造化生成之巧切不可以人爲而¶
　得之此竅無内無外大包天地細無不納蓋不可執於内有¶
　亦不可必於外無也識造化者必於眞土中求其根蔕焉得¶
　此則丹道立矣以眞土之色黃故曰黃房有曲密深邃之義¶
　也¶
<pb:CK-KZ_JY142_02p010a>¶

** 水怕乾火怕寒差毫髮不成丹¶

　混然子曰修眞内鍊之要鼎中之水不可乾爐内之火不可¶
　寒丹經所謂金鼎常留湯火煖玉爐不要火教寒是也以外¶
　丹言之凡作丹之時行武鍊文烹之功大要調和火力若用¶
　之太過則火燥水乾不及則水濫火寒務在行之停匀一刻¶
　周天水火旣濟鼎内丹結自然而然也若差之毫髮不成丹¶
　矣仙師云藥有老嫩火有斤兩學者不可不知了眞子有云¶
　七返九還須識主功夫毫髮不容差悟眞篇云大都全藉修¶
　持力毫髮差殊不作丹是也¶

　滄溟水怕乾火怕寒詩曰坎内天元眞一精須知丹向此中¶
<pb:CK-KZ_JY142_02p010b>¶
　成常教融液無枯涸竚看黃芽旋旋生　汞鉛無火不成丹¶
　要識抽添造化難鼎内温温常著意莫教焰滅與灰殘¶

　注曰此乃造化自然之理也修丹之要實在水火水性潤下¶
　故怕乾火性炎上故怕寒須要調停無令有枯涸灰殘之患¶
　自然旣濟升降而成功矣水火之用其大矣哉¶

　差毫髮不成丹詩曰毫髮差殊鍊不成怎教龍虎媾眞精龜¶
　飛蛇舞乖張盛欲覓長生返害生　鉛飛汞走不相投火自¶
　炎空水自流不得一珠成黍米更於何處結丹頭¶

　注曰採取藥材調停水火全在功夫凖繩造化差之毫釐謬¶
　以千里反掌有鉛飛汞走之患撚指有虎鬬龍爭之險嬰兒¶
<pb:CK-KZ_JY142_02p011a>¶
　遠去姹女逃亡欲要返還霄壤殊絶故契云飛龜舞蛇愈見¶
　乖張不知何處可以結丹頭也修鍊之士其可忽諸¶

** 鉛龍升汞虎降驅二物勿縱放¶

　混然子曰鉛者坎中一點眞陽謂之龍也汞者離中一點眞¶
　陰謂之虎也凡作丹之時飛戊土抽坎中之鉛木生火而炎¶
　上升泥丸龍從火裏出故曰鉛龍升也用已土攝離中之汞¶
　金生水而流下降丹田虎向水中生故曰汞虎降也擒捉之¶
　功非加武火之力則鉛龍不升非用文火之力則汞虎不降¶
　一息周流妙在堅剛著力擒龍虎入鼎烹鍊化爲玉漿故曰¶
　驅二物勿縱放也張紫陽云西山白虎正猖狂東海青龍¶
<pb:CK-KZ_JY142_02p011b>¶
　不可當兩手捉來令死鬬化成一塊紫金霜是也¶

　一壑居士曰鉛本沈重而下墜爲白虎因坎宫眞一之精原¶
　自乾宫泄來鉛因得汞發舉眞一之水而上騰故曰鉛龍升¶
　汞本飛揚而上騰爲青龍因離宫正陽之氣原自坤宫換去¶
　汞因得鉛變化純陽之氣而下墜故曰汞虎降西山之虎猖¶
　狂難擒東海之龍獰惡難制惟驅龍就虎驅虎降龍二物和¶
　合勿使縱放則龍虎兩弦之氣同歸一穴而成丹¶

　滄溟鉛龍升汞虎降詩曰鉛象如龍法最靈窈冥恍惚本無¶
　形要知採取無中有只是先天炁上升　汞本西方白虎精¶
　與龍相會便交併壺中景象般般有升降陰陽自凖繩¶
<pb:CK-KZ_JY142_02p012a>¶

　注曰鉛先天也其升如龍汞後天也其降如虎龍升虎降相¶
　遇於中宫須臾作吟嘯之聲頃刻有交媾之象龍吞虎髓虎¶
　啖龍精故能於恍惚窈冥之中產成玄珠之寶古歌曰五行¶
　不順行虎向水中生五行顚倒術龍從火裏出此乃是造化¶
　至妙之機修鍊之士必先洞明此理則金液自然返還矣¶

　驅二物勿縱放詩曰二物無非汞與鉛一時採取向先天擒¶
　來手内明生殺虎伏龍降軟似綿　擒得來時要謹持莫教¶
　容易落危機龍獰虎惡牢拴繫鉛汞同爐永不飛¶

　注曰此按上文言也當其龍虎升降交媾之時便當依時採¶
　取以爲藥物二物卽鉛汞也旣擒入手龍虎其可以縱放哉¶
<pb:CK-KZ_JY142_02p012b>¶
　然後閃入黃房之中牢加拘繫密以隄防使之相吞相啖於¶
　玄關之中而自然降伏故紫陽云西山白虎正猖狂東海青¶
　龍不可當兩手捉來令死鬬化成一塊紫金霜又云旣驅二¶
　物歸黃道爭得金丹不解生正謂此爾¶

** 產在坤種在乾但至誠法自然¶

　混然子曰張紫陽云要知產藥川源處只在西南是本鄉此¶
　所以言吾身西南乃坤位也人腹爲坤人首爲乾坤居下爲¶
　爐乾居上爲鼎金丹大藥產在坤種在乾凡作丹採藥之時¶
　必從坤位發端沈潛尾穴温養見龍當加武火逼逐眞陽之¶
　氣逆上乾宫交媾復還坤位而止猛烹極煅結成至寶故曰¶
<pb:CK-KZ_JY142_02p013a>¶
　產在坤種在乾其中復有先天產藥之時觀心吸神握定不¶
　泄皆助火候之力古仙往往祕而不言此最上機關人誰知¶
　之行持之間或在存誠野戰防危法天象地應化自然故曰¶
　但至誠法自然也¶

　一壑居士曰金液大丹本是先天乾金而先天坤土又生乾¶
　金及乾體破而爲離坤體遂實而爲坎坎中一點先天眞一¶
　之炁雖居北方而產水之源則在西南之坤方故曰產在坤¶
　取坎中之一補離中之二復還乾體卽爲金丹故曰種在乾¶
　但至誠無息一升一降法天地之自然一往一復法日月之¶
　自然而丹結矣¶
<pb:CK-KZ_JY142_02p013b>¶

　滄溟產在坤種在乾詩曰藥產西南正在坤一輪明月照崑¶
　崙金精壯盛時須採烏兎從教自吐吞　大藥金丹本不難¶
　全憑鉛汞入玄關分明採取坤家種種向乾宫結大還¶

　注曰坤位西南乾居西北此乾坤對立生成之象也藥物產¶
　於坤宫眞土之鄕而坤乃水土長生之地以坤宫眞水種向¶
　乾家老金之宫而金乃水母而金又能生水金水相生而成¶
　藥祖也夫乾陽也父也天也坤陰也母也地也吾身未生以¶
　前而乾父一點先天之炁已產於坤母腹内旣生之後又與¶
　我同生於一身之中卽是寄種乾宫矣吾身卽乾父也但能¶
　於身求母腹内元得一點先天之炁復種於吾身交感之宫¶
<pb:CK-KZ_JY142_02p014a>¶
　此乃返本還源之妙道也紫陽云依他坤位生成體種向乾¶
　家交感宫其造化深矣玄妙矣¶

　但至誠法自然詩曰萬般作用謾施功總與金丹事不同但¶
　要至誠無間斷自然大道在其中　大道虛無法自然自然¶
　之外更無玄致柔專氣嬰兒樣飢卽求飱困卽𦕛¶

　注曰大藥還丹非天下至誠者其孰能與於此哉道本無爲¶
　有爲則非道矣此喻修丹之士在主乎一至誠不息而行但¶
　取法自然之造化而巳且日月之盈虧寒暑之來往星辰之¶
　轉運是孰使之然哉此乃自然之造化耳學者體此則大道¶
　自然成矣¶
<pb:CK-KZ_JY142_02p014b>¶

** 盜天地奪造化攢五行會八卦¶

　混然子曰提挈天地握定陰陽攢簇五行會合八卦此神仙¶
　之學也天地者卽乾坤也造化者卽陰陽也五行者金木水¶
　火土也八卦者乾坤坎離震巽艮兌是也且夫天地之大造¶
　化之深五行分布八卦環列以何術能盜之奪之攢之會之¶
　盜者竊也奪者取也攢者簇也會者合也此言丹家之法妙¶
　在口傅凡作丹眞訣只在些兒消息待時至氣化藥產神知¶
　便當閉風關塞兌戸斡天罡旋斗柄運符火之一息簇三千¶
　六百之正氣回七十二候之要津顚倒五行會合八卦總歸¶
　土釜牢固封閉須臾調燮火發武鍊文烹結成聖胎所以一¶
<pb:CK-KZ_JY142_02p015a>¶
　刻功夫奪一年之節候丹經云人心若與天心合顚倒陰陽¶
　只片時此卽一呼一吸能奪造化人一日有一萬三千五百¶
　呼一萬三千五百吸一呼一吸爲一息則一息之間潛奪天¶
　運一萬三千五百年之數一年三百六十日四百八十六萬¶
　息潛奪天運四百八十六萬年之數於是換盡陰濁之軀變¶
　成純陽之體神化自在聚則成形散則成風出有入無隐顯¶
　莫測豈不奇哉¶

　一壑居士曰凡作丹要訣只在些兒消息大修行人入室下¶
　功閉風關塞兌戸斡天罡旋斗柄猛烹極鍊結成聖胎則一¶
　息之火符盜天地一萬三千六百之正氣一時之功夫奪造¶
<pb:CK-KZ_JY142_02p015b>¶
　化一年七十二候之要津陰陽變合爲五行攢金木水火於¶
　戊已二土之内坎離周流於六卦會震兌巽艮於乾坤相括¶
　之中而天地造化五行八卦合而爲一矣¶

　滄溟盜天地奪造化詩曰竊取乾坤日月精鍊成大藥片時¶
　靈其機神鬼難窺測妙在陰符一卷經　時中有刻最玄玄¶
　一刻功夫應一年奪得眞鉛歸掌握方知我命不由天¶

　注曰黃帝陰符經云天地萬物之盜萬物人之盜人萬物之¶
　盜又曰其盜機也天下莫能知君子得之固窮小人得之輕¶
　命而崔公乃曰盜天地奪造化何哉蓋人爲萬物之靈故能¶
　若是也夫修鍊金丹全藉天地造化以成其功採日月之精¶
<pb:CK-KZ_JY142_02p016a>¶
　華法乾坤之爐鼎按周天之星象行卦氣之符火凖日月之¶
　弦望隔陰陽之子午故能年中取月月中取日日中取時時¶
　中取刻蹙一年造化於一日之内乃於一刻之内行一年之¶
　功盜天地奪造化孰有大於此者神聖哉玄妙哉¶

　攢五行會八卦詩曰青龍白虎定東西北坎南離造化齊水¶
　火木金幷四象共歸眞土屬刀圭　先把乾坤作鼎爐坎離¶
　藥物定錙銖更將震兌分龍虎艮巽剛柔合火符¶

　注曰攢簇五行會合八卦此大藥之法象也五行以土德爲¶
　宗八卦以乾坤爲祖東木西金南火北水皆藉中宫之土以¶
　成其用坎離藥物震兌龍虎艮巽火符皆會於乾坤一鼎之¶
<pb:CK-KZ_JY142_02p016b>¶
　内此造化歸中之妙也而紫陽云東三南二同成五北一西¶
　方四共之戊已自居生數五三家相見結嬰兒知此則攢簇¶
　五行會合八卦之理明矣¶

** 水眞水火眞火水火交永不老¶

　混然子曰水居北方在卦爲坎在身爲腎火居南方在卦爲¶
　離在身爲心水中藏火火中藏水人心中一點眞液乃眞水¶
　也腎中一點眞陽乃眞火也水火分於上下何由而交乎必¶
　假戊己眞土擒制逼逐得其眞火上升眞水下降同歸土釜¶
　水火旣濟結成金丹一氣純陽與天齊夀故曰水火交永不¶
　老也¶
<pb:CK-KZ_JY142_02p017a>¶

　滄溟水眞水火眞火詩曰乾坤眞水不離身遠在先天著意¶
　尋採得來時元不遠分明坎内一爻金　眞火無根本自如¶
　初非鑽木費吹噓陰符陽火皆由此坎内陽爻是復初¶

　注曰坎水也離火也皆非眞水也非眞火也坎中藏一畫之¶
　陽離中藏一畫之陰坎水之陽眞火也離火之陰眞水也斯¶
　爲眞火眞水之源初非鑽木而求方諸而取者紫陽云取將¶
　坎位中心實點化離宫腹内陰從此變成乾健體潛藏飛躍¶
　盡由心水火之妙皆是陽中陰陰中陽也¶

　水火交永不老詩曰水升火降入黃庭交媾眞精結窈冥若¶
　遇玄珠如黍米龜蛇自是合其形　水火端然合聖機刀圭¶
<pb:CK-KZ_JY142_02p017b>¶
　入腹夀無期縱教滄海桑田變自在壺中總不知¶

　注曰火性炎上水性潤下天地造化生成不易之理也今坎¶
　中之水𨚫在上而離中之火𨚫在下此乃顚倒陰陽之妙也¶
　水升火降自然交合蓋陰氣上升而爲水陽氣下降而爲火¶
　故能交媾二氣而鍊鉛汞之丹譬之地氣上升而爲霧天氣¶
　下降而爲露故能滋生萬物而成造化之功太上曰天地交¶
　合以降甘露驗之人身水火周流於一已之内得其交媾則¶
　龜蛇合形神氣歸穴返老還童與天地同其長久莊子所謂¶
　長生上古而不老者是也¶

　水能流火能燄在身中自可驗¶
<pb:CK-KZ_JY142_02p018a>¶

　混然子曰水在上故能流潤於下火在下故能炎燄於上此¶
　天地水火升降自然之理人身作丹運用之時亦復如是故¶
　曰在身中自可驗也¶

　一壑居士曰水在上能流而潤下火在下能燄而炎上此天¶
　地水火升降自然之理金丹之道水本下而壬水上行反在¶
　於上故能流火本上而丙火下行反在於下故能燄其流其¶
　燄在身中自可驗也¶

　滄溟水能流火能燄詩曰水性能流北坎鄕隄防失節致懷¶
　襄能求眞土相擒制滋養元芽漸漸長　南離眞火妙無形¶
　眞水相須道乃成制伏若無顚倒術汞鉛燒竭煮空鐺¶
<pb:CK-KZ_JY142_02p018b>¶

　注曰水流火燄自然性也水無土而制之則濫火無水而制¶
　之則燥使之無太過不及之患則在修鍊之士調停爾而易¶
　曰水流濕火就燥雲從龍風從虎本乎天者親上本乎地者¶
　親下亦各從其類也能知水火相須相濟之妙則金液還丹¶
　之道備矣崔公至此重曡發明水火之祕蓋欲使學者深切¶
　究竟其根源也¶

　在身中自可驗詩曰水火周流在一身若於外假總非眞𨚫¶
　如貪愛他人寶不識吾家無價珍　人身各有一坤乾動靜¶
　無非合自然毫髮不差還可驗不須天外更求天¶

　注曰此承上文言也眞水眞火不離一身之中初非外而求¶
<pb:CK-KZ_JY142_02p019a>¶
　之苟不洞明其源則將有錯認之患夫人一身自有天地耳¶
　目之視聽手足之運行血脉之往來眞氣之升降語默之動¶
　靜無非眞水眞火之妙用存焉驗之一身盡在其中矣¶

** 是性命非神氣水鄕鉛只一味¶

　混然子曰性卽神也命卽氣也性命混合乃先天之體也神¶
　氣運化乃後天之用也故曰是性命非神氣也修鍊之士欲¶
　得其性靈命固從下手之初必採水鄕鉛水鄉鉛者坤因乾¶
　破而爲坎坎水中有乾金金爲水母母隱子胎一點眞陽居¶
　於此處遇身中子時陽動之際急急採之紫陽所謂鉛遇癸¶
　生須急採採時須以徘徊之意引火逼金正所謂火逼金行¶
<pb:CK-KZ_JY142_02p019b>¶
　顚倒轉自然鼎内大丹凝只此一味爲大道之根雲房云生¶
　我之門死我戸幾箇醒醒幾箇悟夜來鐵漢細尋思長生不¶
　死由人做指此一味直欲世人於此尋之方是鍊丹之本丹¶
　經云好把眞鉛著意尋華池一味水中金是也¶

　一壑居士曰性卽神命卽氣性中之神在天爲電光在地爲¶
　水光在日爲陽光在月爲金光在人爲神光此神光乃先天¶
　乾金之光無極之始鴻濛未判混混沌沌止知其爲乾及動¶
　而生陽靜而生陰始知其爲乾又知其爲坤乾坤交媾之後¶
　破乾爲離破坤爲坎而先天之乾走入坎中坎中之一原自¶
　乾中泄來眞種子在天者成性在地者立命遂有性命之分¶
<pb:CK-KZ_JY142_02p020a>¶
　故金花眞種子是性亦是命何者爲神何者爲氣若不能見¶
　此坎中眞一之命必不能見此離中本來之性乾金卽水中¶
　金金卽鉛鉛卽水可見能留得性命只是水鄕鉛一味而已¶
　雲房丹訣云鉛鉛水鄕靈源庚辛室位屬乾嘗居坎戸隱在¶
　兌邊生天生地生人生萬物皆不能外此先天之鉛修金丹¶
　者豈可外此先天之鉛而立性命哉今人不知性命一原之¶
　理執定修性一邊自謂明心見性不知非金丹之道性先離¶
　幻軀而逝矣將何由而得見乎¶

　滄溟是性命非神氣詩曰性命初非是兩門當知性命互爲¶
　根若能修命兼修性方合金丹大道眞　眞鉛眞汞採先天¶
<pb:CK-KZ_JY142_02p020b>¶
　妙用分明在目前神氣若將爲藥物蟾光何事照西川¶

　注曰性火也命水也性命水火之本源也或者以氣爲水以¶
　神爲火似是而實非也當知性命之理雖曰兩途其實本同¶
　一處命無性則何以生性無命則何以立須要性命雙修打¶
　成一片則混合而爲一物性命卽鉛汞鉛汞卽性命性命卽¶
　神氣神氣卽性命但覺可聚而不可散可合而不可離或者¶
　指禪家爲性宗指金丹爲命宗性命本一强分爲二惑矣但¶
　看紫陽悟眞一書則知性命有不可偏廢之理其要只在採¶
　取眞鉛眞汞以爲藥祖其非神氣也必矣妙用分明只在眉¶
　毛眼睫之邊人不知耳蟾光卽是藥物西川乃金之本鄕藥¶
<pb:CK-KZ_JY142_02p021a>¶
　物所產之地也近世李玉谿丹房致語最說得性命神氣之¶
　理的當學者其味之¶

　水鄕鉛只一味詩曰用鉛須用水鄕鉛只要身中藥物全流¶
　入黃房成至寶更須火候合周天　眞鉛一味結丹頭玉汞¶
　金砂莫外求若用其他形象物自然氣類不相投¶

　注曰一點先天眞炁卽眞鉛也產於坎宫眞水之中坎水鄕¶
　也而坎中一畫之陽眞鉛是也蓋於坎中採取眞鉛入於黃¶
　房之内鍊成還丹故曰金液大丹只此一味而已更無其他¶
　外求非類別物也若用丹砂水銀五金八石灰霜草滷之類¶
　則與天地相遼絕矣參同契云植禾當以黍覆雞用其卯燕¶
<pb:CK-KZ_JY142_02p021b>¶
　雀不生鳳狐兎不乳馬水流不炎上火動不潤下欲作服食¶
　仙宜以同類者乃知水鄕一味眞鉛只在一身之中初非求¶
　於一身之外也海蟾云鍊丹須用水鄉鉛只此一味乃還丹¶
　之根蔕也¶

** 歸根竅復命關貫尾閭通泥丸¶

　混然子曰作丹妙用要明玄關一竅一性正位萬化歸根復¶
　命之道必由三關而轉故曰歸根竅復命關也當復命之時¶
　飛神海底存火薰烝精化爲氣撥動頂門關捩從尾閭徐徐¶
　提起直上泥丸交媾鍊氣化爲神神居泥丸爲本宫則有萬¶
　神朝會故曰貫尾閭通泥丸也大師汪眞君奥旨云夾脊三¶
<pb:CK-KZ_JY142_02p022a>¶
　關透頂門銜花騎鹿走如雲捉花騎鹿踏雲去霍地牛車前¶
　面迎黃庭經云子欲不死修崑崙還元篇云悟道顯然明廓¶
　落閑閑端坐運天關道德經云歸根曰靜靜曰復命其說是¶
　矣¶

　一壑居士曰作丹妙用全在玄關一竅而問何者爲關何者¶
　爲竅則無一人能明者此仙學之所以難也崔公直指關竅¶
　爲二果有二乎太上云歸根曰靜靜曰復命歸根復命無二¶
　理則關竅亦無二矣又云谷神不死是謂玄牝玄牝之門是¶
　謂天地根人之一呼一吸呼接天根吸接地軸息息歸根爲¶
　歸根而玄牝之門爲歸根竅息息歸根氣入身來謂之生自¶
<pb:CK-KZ_JY142_02p022b>¶
　能復命知歸根竅則知復命關矣蓋自發氣之源則曰竅自¶
　氣由此而升降則曰關自升氣上傳則曰玄關一竅非竅自¶
　竅關自關也關竅之路有二一由夾脊過雙關透頂門此督¶
　脉所行之路一由玉池過重樓入絳宫此任脉所行之路知¶
　此關竅則任督二脉河車之路可通當歸根復命之時飛神¶
　海底存火薰烝鍊精化氣撥動頂門關捩子從尾閭徐徐提¶
　起直上泥丸而鍊氣化爲神矣泥丸神之本宫神居泥丸則¶
　萬神朝會子欲不死修崑崙正此之謂也¶

　滄溟歸根竅復命關詩曰一竅之中兩竅存金丹還返是歸¶
　根其間空洞元無物虎髓龍精自吐吞　修鍊須知復命關¶
<pb:CK-KZ_JY142_02p023a>¶
　不知此竅亦如閑大包天地無邊際細納乾坤黍米間¶

　注曰歸根竅復命關卽天地根玄牝門也夫此一竅在人身¶
　中視之不見聽之不聞搏之不得恍恍惚惚窈窈冥冥至親¶
　至近動靜語默常與人俱而人自不知也此一竅實分二竅¶
　故曰玄又曰牝焉此乃人身中虛靈不昧之地先天聖父聖¶
　母之靈根繫焉蓋採先天一點眞鉛實自此出鍊而成丹復¶
　歸在内故曰歸根竅復命關其中空洞無物可容但有眞龍¶
　眞虎自相吞吐眞精於其内爾修鍊之士於此採先天造化¶
　之根以爲藥祖鍊一粒黍米之寶以成還丹使之復歸其根¶
　卽是返本還元之妙旣歸其根則可復其命矣太上曰夫物¶
<pb:CK-KZ_JY142_02p023b>¶
　芸芸各歸其根歸根曰靜¶

　貫尾閭通泥丸詩曰眞氣周流貫尾閭曹溪何必用牛車三¶
　關直上皆通透不是旁門轉轆轤　泥丸一竅達天門直上¶
　虛皇玉帝尊此是眞人來往路時時跨鶴去朝元¶

　注曰此言人身中眞氣周流下貫尾閭上通泥丸循環而轂¶
　轉也三宫升降上下往來無窮不息與造化同流轉此乃眞¶
　鉛上升之景象旣知此時便可採取過此以往藥物無用泥¶
　丸一穴卽天門也黃庭經云天中之宅精謹修靈宅玉帝旣¶
　清遊此言脫胎神化必自此竅而出入也¶

** 眞槖籥眞鼎爐無中有有中無¶
<pb:CK-KZ_JY142_02p024a>¶

　混然子曰槖者虛器也鞴也籥者其管也竅也言人晝夜一¶
　呼一吸之氣氣爲之風如爐鞴之抽動風生於管爐火自炎¶
　久久心息相依丹田如常温暖此吾身有眞槖籥也道德經¶
　云天地之間其猶槖籥乎虛而不屈動而愈出是也鼎者乾¶
　也性也爐者坤也命也旣鼓動吾身之槖籥必採藥物以入¶
　鼎採藥之時加火之功以性斡運於内以命施化於外片餉¶
　之間乾坤合一神氣交會結成還丹以爲聖胎故曰眞鼎爐¶
　也旣得還丹成象以文火温養虛心以守其性實腹以養其¶
　命恍惚窈冥之中無中生有有中生無此卽靜極復動動極¶
　復靜故曰無中生有有中無也¶
<pb:CK-KZ_JY142_02p024b>¶

　一壑居士曰無底曰槖槖者虛器也鞴也槖之管曰籥籥者¶
　行氣之具也竅也自天地論地爲爐天爲鼎自人身論腹爲¶
　爐首爲鼎自外丹論下爲爐上爲鼎自内丹論坎爲爐離爲¶
　鼎眞鉛無體而水中生金無中有也眞汞有形而見火則飛¶
　有中無也言人一呼一吸之氣息息歸根如爐鼎中鞴之抽¶
　動風生於管其火自炎丹田之中時常温暖是爲眞槖籥眞¶
　鼎爐有此眞槖籥眞鼎爐將見眞鉛自無而成於有眞汞自¶
　有而化於無以有制無以無制有而藥自生丹自結矣¶

　滄溟眞槖籥眞鼎爐詩曰玄牝之門自闔開須憑槖籥運風¶
　雷若將呼吸爲關鍵怎得黃房結聖胎　眞鼎眞爐内外通¶
<pb:CK-KZ_JY142_02p025a>¶
　有根有蔕有無中須尋造化生成巧死戸生門總不同¶

　注曰槖籥陶鑄爐冶開闔風火之具也鼎爐修鍊金丹大藥¶
　之神室也人身之中豈有眞橐籥鼎爐焉乃玄關一竅是也¶
　鉛汞之源造化之根玄牝之門盡在此矣橐則開而籥則闔¶
　譬之兒在母腹中隨母之氣母呼亦呼母吸亦吸分明如橐¶
　籥自然開闔也鼎爐有根有蔕無象無形不可以外求不可¶
　以内取須認得自然生成之巧則易於用力矣修鍊之要豈¶
　外乎此哉此言金液還丹在鼎爐之中自升自降上下往來¶
　隨玄牝之開闔如橐籥之運用自然成象矣又當知藥物根¶
　源在乎内安爐立鼎𨚫在外抽添運用在乎外玄珠成藥在¶
<pb:CK-KZ_JY142_02p025b>¶
　乎内此處不可不參究也¶

　無中有有中無詩曰先天一炁本無虛採得來時結黍珠此¶
　是金丹玄妙處無中有有是眞無　大藥靈源妙更玄用之¶
　不見卽先天有中無有爲眞有只是些兒汞與鉛¶

　注曰此言先天鉛汞之妙也大藥產於虛無空洞之中求其¶
　朕兆無有焉及其成丹則能飛騰變化而不可測卽無中有¶
　有中無之妙則知無中有乃爲眞有有中無乃爲眞無紫陽¶
　云見之不可用用之不可見此皆造化至玄之理不可以言¶
　傳而可以心悟也¶

** 託黃婆媒姹女輕輕地默默舉¶
<pb:CK-KZ_JY142_02p026a>¶

　混然子曰黃婆姹女皆强名也黃婆者坤土也卽戊已土也¶
　又言意也姹女兌金也兌爲少女金隱水中凡作丹必託黃¶
　婆爲媒通姹女之情以戊土藏火火逼金行當起火之初受¶
　氣且柔要當撥轉頂門關捩從尾閭穴輕輕地默默而舉須¶
　臾火力熾盛河車不可暫停運入南宫復還元位嫁與金公¶
　而作老郎崔公苦口叮嚀以謂世人不達還丹之旨故喻託¶
　以黃婆媒於姹女直欲世人曉此理也悟眞篇云姹女遊行¶
　自有方前行須短後須長歸來卻入黃婆舍嫁箇金公作老¶
　郎是也¶

　一壑居士曰黃婆者坤土也土色黃坤爲老陰故曰黃婆姹¶
<pb:CK-KZ_JY142_02p026b>¶
　女者離宫地二火也離爲中女乃宅中之女故曰姹女而嬰¶
　兒則坎中之一也姹女陽中之陰其性嘗戀嬰兒嬰兒陰中¶
　之陽其情嘗戀姹女爲水火間隔不能相交惟坎水藏戊戊¶
　土化火得此戊土火逼金行嬰兒方能上升離宫又得離宫¶
　已土下行姹女與嬰兒相會結爲夫婦同歸黃庭土釜之中¶
　而金丹結矣總之嬰兒者金也水也情也姹女者木也火也¶
　性也黃婆者戊也已也意也不過運吾之意使金之情歸木¶
　之性水之情歸火之性而已當起火之時受氣尙柔太急恐¶
　傷陽太緩恐傷陰只宜輕輕用意而不著意調息綿綿隨其¶
　上下往來默默而舉可也¶
<pb:CK-KZ_JY142_02p027a>¶

　滄溟託黃婆媒姹女詩曰牛郎織女渡銀河間隔恩情𡻕月¶
　多夫婦欲期歡會處只須媒合託黃婆　姹女妖嬈性最靈¶
　嬰兒二八正青春黃婆媒合爲夫婦產出明珠無價珍¶

　注曰嬰兒居北騎白虎以東旋姹女處南駕青龍而西轉中¶
　被木金間隔兩情相慕不能自爲聚會必託黃婆媒合始得¶
　男女同居陰陽相戀合成夫婦故得相生變化無窮黃婆卽¶
　眞土也以其色黃故名焉學者切不可泥此而妄自揣量向¶
　外求也言眞鉛眞汞上升之時必須用意以法採取而歸之¶
　黃房中至寶成矣¶

　輕輕地默默舉詩曰汞結鉛凝受氣初無爲無作是功夫輕¶
<pb:CK-KZ_JY142_02p027b>¶
　輕不可分毫力奪得驪龍頷下珠　默默無爲只守中周天¶
　火候合參同無爲還自有爲得舉動無非合聖功¶

　注曰此言得丹之後進退符火之妙法也以日論之朝屯暮¶
　䝉以終旣未以月論之子復亥坤運用無窮周而復始及其¶
　抽添進退之時沐浴刑德之際雖鬼神不能測其機天地不¶
　能出其外也輕輕運動默默舉行自然成功無爲無作動合¶
　天地之妙與其他旁門小法吐納存想之類大有逕庭矣¶

** 一日内十二時意所到皆可爲¶

　混然子曰意者性之用卽眞土也一日之内十二時辰有一¶
　年之節候自子時至辰已六時屬陽自午時至戊亥六時屬¶
<pb:CK-KZ_JY142_02p028a>¶
　陰一陽來復身中子時也一陰生姤身中午時也且夫水火¶
　間於南北木金隔於東西此四象何由而合必假意以通消¶
　息是以天地造化一刻可奪一日之内十二時中無晝無夜¶
　念茲在茲常惺惺地動念以行火息念以温養火此所以意¶
　所到皆可爲也¶

　滄溟一日内十二時詩曰一日功夫一𡻕同晨昏符火定屯¶
　䝉須知更有時中妙不在全行百刻功　一日平分十二時¶
　陰符陽火莫差池若能悟得時中刻片餉功夫立聖基¶

　注曰一日之内十二時辰自子至已爲陽自午至亥爲陰修¶
　鍊之妙攢一年造化於一日之内以十二月歸於十二辰之¶
<pb:CK-KZ_JY142_02p028b>¶
　時分毫不差春夏秋冬二分二至無不共焉故曰年中取月¶
　不用年月中取日月徒然日中取時易日時中有刻而玄玄¶
　乃知採取只在片時玄妙無過半句此須盟授不可妄傳¶

　意所到皆可爲詩曰此意分明卽念頭念頭動處便堪修超¶
　凡入聖皆由我正是歸根復命秋　人人有分無差别箇箇¶
　緣成總不殊若向此中能用意神仙都不擇賢愚¶

　注曰此言一日之内十二時中皆可修爲也蓋一日之中自¶
　有一年之造化每日一陽初生之時皆可下手修鍊陽生非¶
　獨指子時也道光曰鍊藥不用尋冬至身中自有一陽生馬¶
　自然曰不刻時中分子午無爻卦内别乾坤此乃聖人盜天¶
<pb:CK-KZ_JY142_02p029a>¶
　地奪造化至妙之機故陰符經云知之修鍊謂之聖人乃知¶
　子午乾坤周天火候皆在一日一時一刻之中故一年三百¶
　六十日計四千三百二十時除卯酉沐浴共七百二十時止¶
　有三千六百時廼所以應三百六十日則是簇三千六百之¶
　正氣應乾之策二百一十有六坤之策一百四十有四除牝¶
　牡四卦以爲六十卦之作用故乾坤二卦之策合三千六百¶
　每一時凖二十銖爲一兩之火一月除卯酉合七千二百銖¶
　一年合八萬六千四百銖凖二百二十五斤之火大而包之¶
　小而乘之則奪八十六萬四千之正氣計二千二百五十斤¶
　之火而大丹成矣然後換盡凡軀自然神化故能與三氣合¶
<pb:CK-KZ_JY142_02p029b>¶
　德九氣齊并而與天地相爲終始也乃知人人有分箇箇元¶
　成苟悟此機立躋聖地豈有賢愚間哉¶

** 飮刀圭窺天巧辨朔望知昏曉¶

　混然子曰飮者宴也刀者水中金也圭者戊已眞土也言作¶
　丹採藥之時必採水中之金金不得自升必假戊土化火逼¶
　逐金行度上泥丸金至此化爲眞液如瓊漿甘露落於黃庭¶
　宴之味之津液甘美故曰飲刀圭也窺者觀也言能觀天道¶
　運化之功遂執天而行旋吾身斗柄之機一刻之間能奪天¶
　地造化故曰窺天巧也陰符經所謂觀天之道執天之行盡¶
　矣純陽詩曰縱橫北斗心機大顚倒南辰膽氣雄是也辨朔¶
<pb:CK-KZ_JY142_02p030a>¶
　望者以一𡻕言之冬至爲朔夏至爲望以一月言之初一爲¶
　朔十五爲望以一日言之子時爲朔午時爲望以一時言之¶
　初一刻爲朔正一刻爲望以六十四卦言之復卦爲朔姤卦¶
　爲望以一身言之尾穴爲朔泥丸爲望子宫進火爲朔午位¶
　退符爲望旣明此理又要知其昏曉昏者暮也曉者朝也於¶
　卦有朝屯暮䝉之理一卦六爻顚到用之遂爲兩卦朝屯一¶
　陽生於下暮䝉一陰生於上一陽一陰一進一退人身運化¶
　與天地同也達此理者可以長生久視與鍾吕並駕同日而¶
　語矣有何疑哉¶

　滄溟飲刀圭窺天巧詩曰一粒刀圭鍊入神大如黍米値千¶
<pb:CK-KZ_JY142_02p030b>¶
　金只消半盞鴻濛酒飮處何須更鼓琴　丹成金鼎燦雲霞¶
　不比丹砂長汞芽天巧豈容窺竅妙成功元不離黃家¶

　注曰刀圭卽金丹也刀圭一粒大如黍米結於渾沌之中鴻¶
　濛之内火候旣足玄珠成象於是鑿開渾沌擘裂鴻濛方見¶
　金丹無中生有之妙飮之入腹變化無方參同契云巨勝尙¶
　延年還丹可入口金性不敗朽故爲萬物寶術士服食之夀¶
　命得長久土遊於四季完界守規矩金砂入五内霧散若風¶
　雨薰烝達四肢顏色悅澤好髮白皆變黑齒落生舊所老翁¶
　復丁壯耆嫗成姹女攺形免世厄號之曰眞人則知金液還¶
　丹不同凡藥苟不鑿開渾沌擘裂鴻濛則何以窺見天地之¶
<pb:CK-KZ_JY142_02p031a>¶
　至寶無中生有之象哉紫陽云敲竹喚龜吞玉芝鼓琴招鳳¶
　飮刀圭近來透體金光現不與凡人話此規翠虛篇云更將¶
　一盞鴻濛酒餌此刀圭壯顏色則知服餌之深妙矣然天之¶
　所袐而非人莫泄也¶

　辨朔望知昏曉詩曰朔望功夫要辨明須防金水有危傾履¶
　霜必至堅水漸謹守新陽一脉生　周天火候極玄微昏曉¶
　抽添要得知始起屯䝉終旣未自然運轉合天時¶

　注曰辨朔望則知日月盈虧之妙知昏曉則知符火進退之¶
　時朔日月喪明望日月圓滿望後漸漸虧至晦則復滅矣朝¶
　屯暮䝉以迄旣未周而復始循環無端此則周天火候之造¶
<pb:CK-KZ_JY142_02p031b>¶
　化毫髮差殊不作丹矣¶

** 識浮沈明主客要聚會莫間隔¶

　混然子曰浮者汞也沈者鉛也離汞居上曰浮坎鉛居下曰¶
　沈修丹之訣沈者必使其升浮者可使其降故曰識浮沈也¶
　旣識浮沈須明主客主者命也客者性也有身則有命有命¶
　則有性性依命立命從性修是以命爲性之母故爲主性爲¶
　命之子故爲客日逐之間借身爲用仙師所謂饒他爲主我¶
　爲賓是也旣明主客以鉛汞而同爐主客而同室綿綿若存¶
　於二六時中回光返照打成一片徧滿太虛若夫時至氣化¶
　機動籟鳴火從臍下而發水向頂中而生其妙自有不期然¶
<pb:CK-KZ_JY142_02p032a>¶
　而然者孔子所謂道也者不可須臾離也可離非道也程子¶
　亦云心常要在腔子裏虛靖天師曰神若出便收來神返身¶
　中氣自回如此朝朝還暮暮自然赤子產眞胎此所以要聚¶
　會莫間隔也¶

　滄溟識浮沈明主客詩曰鍊丹須要識浮沈不識浮沈莫妄¶
　尋金水不調空著意汞飛鉛走謾勞心　造化須明主共賓¶
　主賓定位別疎親後天造化無非客認得先天是主人¶
　注曰鉛沈汞浮故龍升虎降旣識浮沈之理必明主客之機¶
　乃知先天爲主後天爲客也故紫陽云用將須分左右軍饒¶
　他爲主我爲賓勸君臨陣休輕敵恐喪吾家無價珍乃知修¶
<pb:CK-KZ_JY142_02p032b>¶
　鍊不識浮沈不明主客則飛鉛走汞火燥水寒乖異浸生隆¶
　冬盛暑長夏霜雪風雨不節水旱相仍天見其怪山崩地裂¶
　嬰兒遠竄於殊方姹女逃亡於異域欲求還返其可得乎¶

　要聚會莫間隔詩曰離坎精神南會北虎龍魂魄合西東總¶
　歸戊已常相會盡在玄關一竅中　水火差殊汞不乾木金¶
　間隔豈成丹這些玄妙䝉師指魂魄精神意一圑¶

　注曰金丹之道不過會五行八卦造化而成也東方青龍西¶
　方白虎南方朱雀北方玄武丙丁神火壬癸神水雖各處於¶
　一方皆欲歸於眞土故常要聚會而不使之間隔也修煉之¶
　士能使金木水火土聚會一處精神魂魄意鍊作一圑則自¶
<pb:CK-KZ_JY142_02p033a>¶
　然金木混融水火旣濟而成功矣石杏林云意馬歸神室心¶
　猿守洞房精神魂魄意鍊作紫金霜而吕祖云辨朔望知水¶
　源清濁木金間隔不因師指此事難知方知神仙之言不爲¶
　妄也¶

** 採藥時調火功受氣吉防成凶¶

　混然子曰採藥時者乃身中一陽來復之時也於斯時則當¶
　閉關行火之功妙在調燮停匀從三關運轉一舉之時周流¶
　復位萬氣凝眞當此之時獨受於我神之暢快喜慶難言故¶
　曰受氣吉也行火退符之間務在存誠一念不可間斷設或¶
　纖毫差失遂成凶矣密意防䕶不可不謹是用野戰防危故¶
<pb:CK-KZ_JY142_02p033b>¶
　曰防成凶也丹經云配合虎龍交媾處此猶如過小橋時是¶
　也或曰性靜無爲要坐便坐要眠便眠何必辨採藥調火蓋¶
　不知有造化者耳未足與議也¶

　滄溟採藥時調火功詩曰三五中秋月正圓便須急採癸生¶
　鉛此時自有先天藥只要知他望後前　採得眞鉛入鼎爐¶
　須調火候用功夫縱然有藥而無火怎得空懸一寶珠¶

　注曰採藥有時不得其時不可妄爲也試觀天上之月至中¶
　秋而極盛大槩金旺在酉而金能生水故月圓而潮大也此¶
　天地造化至妙之處夫一身之中眞氣有盛大之時與潮相¶
　似自湧泉而升泥丸周流六虛盤旋上下盎然如春不可以¶
<pb:CK-KZ_JY142_02p034a>¶
　象喻人汨於事物之交接溺於嗜慾之昏昧不察至此雖時¶
　至亦不自知也苟知此時則玄關在此矣火候在此矣仍須¶
　用靜定功夫無中尋有以意採取之而入於黃房之中旣得¶
　眞鉛便須調停火候依時煆鍊不差時刻百日立基十月圓¶
　滿而金液還丹成矣但能觀月暈黑白測潮候消長卽可會¶
　簇年月日時刻之妙也此乃修丹大要必假師傳倘或妄自¶
　揣量肆出胸臆則毫釐之差謬以千里紫陽云八月十五𣄹¶
　蟾輝正是金精壯盛時若到一陽纔起處便宜進火莫延遲¶
　又云鉛遇癸生須急採金逢望遠不堪嘗不知其時則皆妄¶
　爲耳¶
<pb:CK-KZ_JY142_02p034b>¶

　受氣吉防成凶詩曰受氣之初本一同無非元吉在其中但¶
　能順受無從逆𥩟看丹砂滿鼎紅　虎鬬龍爭禍易生防危¶
　有甚若防城須嚴守備令全密主將無爲寢五兵¶

　注曰受氣卽冬至下手採藥時也此言下手於一陽之時陽¶
　剛漸長元吉在其中矣倘能順受其正而無從逆之凶若此¶
　則丹砂成就而可以無虞矣紫陽云窮取生身受氣初是也¶
　防成凶卽夏至一陰生之時陰氣漸長陽氣漸消然不可不¶
　謹愼以防丹砂有傾危之患卽夏至守城是也故曰冬至野¶
　戰夏至守城而紫陽云日月三旬一遇逢以時易日法神功¶
　守城野戰知㐫吉增得靈砂滿鼎紅又云受氣之初容易得¶
<pb:CK-KZ_JY142_02p035a>¶
　抽添運用卻防危大抵是防陰氣太盛以傷丹也虎鬬龍爭¶
　危險莫大若不嚴加守備則反掌之間禍起蕭墙矣主將修¶
　丹鍊已之士也苟能掌握樞機則兵寢刑措而國富民安矣¶

** 火候足莫傷丹天地靈造化慳¶

　混然子曰鍊得黃芽滿鼎白雪漫天嬰兒成象故火候足也¶
　火候旣足只宜沐浴温養若不知止足妄意行火反傷丹矣¶
　丹成之後天地混合神氣自靈仙師所謂虛室生白神明自¶
　來故曰天地靈也當此之時宜加寶愛調息務在微細於靜¶
　定之中内不出外不入形忘物忘心同太虛一氣純陽故造¶
　化慳也¶
<pb:CK-KZ_JY142_02p035b>¶

　一壑居士曰鍊得黃芽滿鼎白雪瀰天嬰兒成象火候足也¶
　火候旣足只宜沐浴温養若不知止足妄意行火未免傷丹¶
　修鍊之士旣得丹又不傷丹由是吾身一天地而天地無不¶
　靈矣吾身一造化而造化無不慳矣慳者吝也造化在我慳¶
　吝而不去也¶

　滄溟火候足莫傷丹詩曰周天火候起屯䝉輪厯周流旣未¶
　終運用只消三百日自然黍米產中宫　功夫十月足周天¶
　黍米縣空一顆圓丹熟不須行火候只宜默默養胎仙¶

　注曰周天火候十月功夫旣以數足則大藥成象而不可再¶
　行符火倘不知止火之法則必至鉛飛汞走反傷丹體故紫¶
<pb:CK-KZ_JY142_02p036a>¶
　陽云未鍊還丹須速鍊鍊了還須知止足若也持盈未巳心¶
　不免一朝遭殆辱又云丹熟不須行火候更行火候必傷丹¶
　以此見周天功夫造化之理盡於斯矣¶

　天地靈造化慳詩曰金丹大藥少人成天地須知此物靈縱¶
　使有緣能遇合奈何魔障半塗生　學者紛紛滿市塵欲求¶
　達者更無人若知造化無慳惜四海應多吕洞賓¶

　注曰金液還丹天地至靈之寶故造化慳惜而不肯輕易與¶
　人世上學仙之士紛紛如牛毛而達者如麟角未之見也自¶
　非夙植善根三生緣幸縱使得遇勤修而魔障中生鬼神不¶
　許或有鼎器不完金液流蕩之患反傷其生矣當知天地至¶
<pb:CK-KZ_JY142_02p036b>¶
　寶有緣之士須當露星盟天結𡻕寒福德之友以得其地然¶
　後依有力之人而共成之其或輕易自取禍殃故紫陽云命¶
　寶不宜輕弄又云動有羣魔作障緣其爲警戒學者自當深¶
　切著明矣¶

** 初結胎看本命終脫胎看四正¶

　混然子曰祖刧天根居渾沌之中乃爲結胎之所下手之初¶
　鍊精化氣鍊氣化神鍊神還虛與道合眞結爲聖胎初結胎¶
　之時常於命門守之故曰初結胎看本命也十月胎圓移神¶
　上居泥丸調神出殻直待功成行滿上帝詔臨打破虛空眞¶
　人上舉駕紅雲跨白鶴東西南北無所往而不可故曰終脫¶
<pb:CK-KZ_JY142_02p037a>¶
　胎看四正靜中吟云一朝功滿人不知四面皆成夜光闕是¶
　也¶

　滄溟初結胎看本命詩曰採得先天一味鉛立基須要合黃¶
　玄聖胎結就無中有卻向蓬壺養一年　修鍊還丹始立基¶
　先看本命後施爲要知本命眞消息只待陽生下手時¶

　注曰採一點先天之炁結九轉金液之丹凖天地之陰陽合¶
　人身之造化無中生有入聖超凡豈易事哉本命卽丹基也¶
　丹基卽下手也下手卽受氣之初也旣知採取凝結金丹之¶
　妙須當看丹基之初苟不洞曉陰陽深達造化不知本命妄¶
　自揣量則皆盲修瞎鍊而入旁門曲逕此中造化極其深遠¶
<pb:CK-KZ_JY142_02p037b>¶
　難以言之當與得道之士耳提面命口傳而心受也¶

　終脫胎看四正詩曰十月功夫養就兒脫胎神化火龍飛頂¶
　門夜半雷聲響有箇眞人朝太微　木龍金虎剛柔正北坎¶
　南離造化微須看此中端的意更無人敢泄天機¶

　注曰海瓊白先生云此時丹熟要須慈母惜嬰兒不日雲飛¶
　方見眞人朝上帝此言養就胎仙脫胎神化之妙金液還丹¶
　功夫十月按周天之火候如子母之誕生於虛無恍惚窈冥¶
　之中產就嬰兒則與我一體至此以待超凡入聖蛻骨冲舉¶
　轟雷霆開泥丸一竅之門駕雲霧朝自然三清之境必須看¶
　東西南北四正之宫乃嬰兒之神室也苟不先看四正則亦¶
<pb:CK-KZ_JY142_02p038a>¶
　無以見中宫之中也造化玄微天機深遠輕慢泄漏殃及九¶
　祖此藍養素之所以養就嬰兒而猶待海蟾劉公一言之點¶
　化而後始脫胎也¶

** 密密行句句應¶

　混然子曰此二句總結前八十句言金丹大道進火退符奪¶
　造化之妙訣行之一身如空谷之應聲陽燧之取火方諸之¶
　取水神通氣感何其速之如是故曰密密行句句應丹經云¶
　視之不見聽不聞及至呼時又却應是也¶
　一壑居士曰此二句總結前八十句旣恐學者之疎漏而示¶
　以密密行之功又恐學者之有疑而示以句句應之效仙翁¶
<pb:CK-KZ_JY142_02p038b>¶
　度人之意可謂深切而著明矣¶

　滄溟密密行句句應詩曰得道於身只自知靜中密密妙行¶
　持若教輕泄遭天譴平叔三傳禍卽隨　二百餘言簡且明¶
　明明如鏡似氷清若能依此行持法句句心傳谷裏聲¶

　注曰崔公入藥鏡一書首尾二百餘字眞明鏡也諄諄所以¶
　教後學者深切著明矣如鑑形有鏡妍醜莫逃此書自採藥¶
　物於先天入鉛汞於神室行周天之火候成九轉之金液由¶
　初及終包括悉備而無餘藴矣修鍊之士苟能依其法度密¶
　密以行句句皆應如影隨形於日中如谷應聲於耳内皆不¶
　離一身之中譬之梓人執斤運斧自合凖繩學者悟之亦猶¶
<pb:CK-KZ_JY142_02p039a>¶
　得之於心而應之於手矣¶

(附)混然子掛金索　一更端坐下手調元氣渾沌無言絕念存¶
　眞意呼吸綿綿配合居中位撥轉些兒黍米藏天地　二更¶
　清浄心要常虛守默默回光照見無中有趕退羣魔震地金¶
　獅吼頃刻功成便與天齊夀　三更雞呌冬至陽初動取坎¶
　塡離直向泥丸送火運周天爐内鉛投汞九轉丹成白雪飛¶
　仙洞　四更安樂萬事都無想水滿華池澆灌靈根長靜裏¶
　乾坤仙樂頻頻響道大沖虛名掛黃金榜　五更月落漸覺¶
　東方曉谷裏眞人已見分明了玉戸鸞驂金鼎龍蟠繞打破¶
　虛空萬道金光皎¶
<pb:CK-KZ_JY142_02p039b>¶
　百字令明三教之理¶

** 　　儒宗¶

　聖人傳道執其中妙在惟精惟一放則周流彌六合卷則退¶
　藏於密格物致知正心誠意靜裏包皇極居仁由義應機不¶
　費毫力　四時天地同參火符合候默默存眞意三五歸元¶
　至德純保合太和沖溢體用一源顯微無間盡性窮端的死¶
　生勘破到頭還是空寂¶

** 　　釋宗¶

　眞宗頓悟理幽微了了無言可說曠刼至今全體具湛寂元¶
　無生滅拂麈拈花穿衣喫飯覿面分明泄頭頭皆是何須特¶
<pb:CK-KZ_JY142_02p040a>¶
　地差別　爲言向上家風纖鋒快利透石剛如鐵三界圓通¶
　無所住隨處應機明徹芥納須彌珠含萬象朗耀懸秋月寸¶
　󰆷不掛卽同諸佛齊列¶

** 　　道宗¶

　修眞立鼎鍊金丹只用三般靈藥冬至陽生忙下手採取也¶
　須斟酌抽坎塡離流精進火正軸旋匡郭赤子乘龍一時騎¶
　上南嶽　乾坤交媾歸來虎龍降伏夫婦同歡樂巽戸雙開¶
　大火然九轉丹凝磅礴玄谷風生性天雲散萬道神光爍功¶
　行完滿他年同駕鸞鶴¶
<pb:CK-KZ_JY142_02p040b>¶
¶	
