#-*- mode: org; -*-
#+TITLE: 仙樂集
#+DATE: 2011-11-02 10:43:30
#+PROPERTY: kxid KX194
#+PROPERTY: pinyin Xianle Ji
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1141
#+PROPERTY: id JY196
<pb:CK-KZ_JY196_01p001a>¶
@fw重刊道藏輯要¶
* 　仙樂集¶
@by神山無爲應緣長生子劉處玄著¶
** 　　天道罪福論¶
　無火院罪賜清涼福　　　無貪婬罪賜安樂福¶
　無惡濁罪賜善清福　　　無憎愛罪賜清平福¶
　無苦惱罪賜知足福　　　無著身罪賜修眞福¶
　無讚邪罪賜明正福　　　無毁人罪賜讚己福¶
　無萬愛罪賜萬清福　　　無妄想罪賜通仙福¶
　無分别罪賜善通福　　　無妬嫌罪賜歸順福¶
<pb:CK-KZ_JY196_01p001b>¶
　無戀世罪賜洞天福　　　無怕衰罪賜松筠福¶
　無姦狡罪賜如意福　　　無輕人罪賜重己福¶
　無慢人罪賜天祐福　　　無戀假罪賜明眞福¶
　無俗惡罪賜道善福　　　無攀高罪賜德歸福¶
　無縱心罪賜通道福　　　無壽者罪賜長生福¶
　無狐疑罪賜感應福　　　無恩冤罪賜仙伴福¶
　無動靜罪賜眞常福　　　無退道罪賜祖仙福¶
　無地獄罪賜天堂福　　　無有爲罪賜無爲福¶
　無生滅罪賜超昇福　　　無狠毒罪賜全身福¶
　無是非罪賜道德福　　　無妄傳罪賜大成福¶
<pb:CK-KZ_JY196_01p002a>¶
　無害命罪賜延年福　　　無自高罪賜人敬福¶
　無揀擇罪賜無窮福　　　無戀濁罪賜清眞福¶
　無損氣罪賜頤神福　　　無懷惡罪賜心安福¶
　無私邪罪賜公正福　　　無蠻富罪賜天樂福¶
　無戀有罪賜無生福　　　無剛硬罪賜上善福¶
　無人道罪賜天道福　　　無多藏罪賜萬光福¶
　無損人罪賜益壽福　　　無殺害罪賜修生福¶
　無嫉妬罪賜夷善福　　　無攀緣罪賜全神福¶
　無惡逆罪賜孝子福　　　無善道則賜輪迴罪¶
　無公平則賜生滅罪　　　無忘貪則賜不足罪¶
<pb:CK-KZ_JY196_01p002b>¶
　無常情則賜壽夭罪　　　無通變則賜愚魯罪¶
　無清深則賜濁淺罪　　　無悟道則賜迷俗罪¶
　無厭寵則賜多辱罪　　　無就下則賜危險罪¶
　無善福則賜惡報罪　　　無三孝則賜十惡罪¶
　無明見則賜幽冥罪　　　無眞禧則賜身墮罪¶
　無眞常則賜榮枯罪　　　無厭世則賜萬濁罪¶
　無鍊形則賜販骨罪　　　無悟眞則賜迷僞罪¶
　無愛善則賜墮惡罪　　　無福慧則賜墮落罪¶
　無大達則賜福業罪　　　無靈明則賜昏迷罪¶
　無遠小危賜大禍罪　　　無禁口非賜拔舌罪¶
<pb:CK-KZ_JY196_01p003a>¶
　無順道則賜刀山罪　　　無害物則免鑊湯罪¶
　無戀情則免死苦罪　　　無幻形則免去來罪¶
　無生樂則免死哀罪　　　意普敬則免不平罪¶
　無新愆則消舊業罪　　　順天條則免過去罪¶
　積陽道行無陰路罪　　　修陽道功救永沉罪¶
　達無爲道無萬有罪　　　悟鷇食居無利害罪¶
　悟三聖言無高下罪　　　出天地彀無萬物罪¶
　去福地隱無應物罪　　　通明晦謙無自高罪¶
　出五道轉無投胎罪　　　性今古通無愚執罪¶
　悟天道通無多言罪　　　見道無形無著有罪¶
<pb:CK-KZ_JY196_01p003b>¶
　愛非理賄有填還罪　　　通天道夷無他非罪¶
　搜己過達無昧己罪　　　救四生形無害物罪¶
　通靈琴響無直言罪　　　知黑白明無殺機罪¶
　明三皇始無弄文罪　　　見亘古形無著相罪¶
　上元賜福中元赦罪　　　下元解厄三元救世¶
** 　　白蓮花詞¶
百歲人生速悟三萬六千有數晝夜忙忙烏免限到難趖死路¶
古今許龐家去也應都免輪迴苦¶
别有鉛房汞庫一點靈明是主道樂無塵無慮欣則行歌道舞¶
古今許龐家去也應都免輪迴苦¶
<pb:CK-KZ_JY196_01p004a>¶
敬道高眞祐護保命身安養素惡濁消亡作做聖道難逢難遇¶
古今許龐家去也應都免輪回苦¶
道救九玄七祖咫尺蓬萊有路三教超昇門戸仙道千年一遇¶
古今許龐家去也應都免輪回苦¶
世外仙宮寶所得道眞靈永住布德名傳萬古救死哀生孰悟¶
古今許龐家去也應都免輪回苦¶
大醮亡魂聖度亢旱難逢法雨清靜身心餐素功德圓成仙路¶
古今許龐家去也應都免輪回苦¶
性熖命油省悟便是眞生妙趣道氣修成堅固蓬島仙鄕有路¶
古今許龐家去也應都免輪回苦¶
<pb:CK-KZ_JY196_01p004b>¶
意想千頭萬緒食足衣豐不悟有日無常獨步魄散難逃陰路¶
古今許龐家去也應都免輪回苦¶
有德多謙少怒莫要嫌貧愛富萬事包容衆語感動高天聖祖¶
古今許龐家去也應都免輪回苦¶
今世爲人貴富必是前生有悟恐墮三塗陰府未盡天元再遇¶
古今許龐家去也應都免輪回苦¶
七寶過如須彌道果要成也未早悟金剛妙理便是渡河超彼¶
道全德之也貴大家總赴玉華會¶
未達陰陽看易覺了通天徹地厭濁闃然出世守道古今有幾¶
道全德之也貴大象總赴玉華會¶
<pb:CK-KZ_JY196_01p005a>¶
道妙清虛覺慧應變涌泉得意只要君心不昧隱與五千至理¶
道全德之也貴大家總赴玉華會¶
欣則看書困睡洞外松前自喜保命頤神養氣抱一免沉下鬼¶
道全德之也貴大家總赴玉華會¶
秋月澄潭徹底現出圓光照體二八無虧眞喜撒手行來無罪¶
道全德之也貴大家總赴玉華會¶
迷者多生謗毁戀色貪財競氣有日無常卻悔五七閻王問罪¶
道全德之也貴大家總赴玉華會¶
業鏡前來照你皺著眉兒垂淚難用在生辯智到此兒孫難替¶
道全德之也貴大家總赴玉華會¶
<pb:CK-KZ_JY196_01p005b>¶
頓悟名山福地雲水琴書活計一念無生弗罪達者古今有幾¶
道全德之也貴大家總赴玉華會¶
得失上天入地三寸不來那世魂魄消亡爲鬼性命完全仙易¶
道全德之也貴大家總赴玉華會¶
恣樂清平無比石畔松間快矣鶴舞鸞迎唯喜鍊就丹光殻蛻¶
道全德之也貴大家總赴玉華會¶
混沌至今萬有死去生來怎久一箇眞靈不朽命在南辰北斗¶
子孫醮緣重遇敬信全仗高眞度¶
陰路久沉萬祖地獄無門出去上有十方救苦造業衆生無數¶
子孫醮緣重遇敬信全仗高眞度¶
<pb:CK-KZ_JY196_01p006a>¶
旣有生老病苦死墮陰司惡處只爲生前不悟催上刀山劍樹¶
子孫醮緣重遇敬信全仗高眞度¶
牛頭獄卒急怒到此口難分訴痛苦無停無住拔舌生前毁主¶
子孫醮緣重遇敬信全仗高眞度¶
沉在幽冥黑路陽道天光甚處萬劫千生受苦十惡之人有數¶
子孫醮緣重遇敬信全仗高眞度¶
天上人間兩路只愛貪婬嫉妬樂極難逃病苦魄散魂消入土¶
子孫醮緣重遇敬信全仗高眞度¶
曾看北邙塚墓古往多少貴富限到怎生趖去頓悟玄元道祖¶
子孫醮緣重遇敬信全仗高眞度¶
<pb:CK-KZ_JY196_01p006b>¶
世外仙家樂處異景都無四序得道眞超寒暑積行眞人救苦¶
子孫醮緣重遇敬信全仗高眞度¶
來謁名山洞府頂笠携笻信步認得金烏玉兔妙覺傻猿縛住¶
子孫醮緣重遇敬信全仗高眞度¶
** 　　狗臺安遠洎衆親靈虛觀助緣酬贈以詩¶
長生濟度未爲賢應化人間自肯錢黃籙醮成通薦拔靈虛觀¶
就悟良緣百朝累行明三晝千日修功敬萬年上報四恩全道¶
德無愆保命免幽泉¶
** 　　疊韻詩¶
年春後又花殘景凋零木草全道慧靈無好醜了眞清意辨愚¶
<pb:CK-KZ_JY196_01p007a>¶
賢人背劍遊雲洞達士携琴住錦川近終南筠萬頃好來世外¶
論長年¶
** 　　藏頭拆字詩¶
訣希夷無上尊田鶉鷇守餘藩雲到處思三孝午行來憶四恩¶
覺鉛昇扃地戸明汞降闡天門分萬法清通海省揚眉道弗言¶
名徐甲駕青牛極初分預九州利天人昇不夜昏下鬼墮冥幽¶
明道德無爲好達玄元没價酬卯倒顛成化造乎廉孝侍君侯¶
談聖教道興隆去朝元鶴馭通子愆消常歲稔眞福累永年豐¶
皮破處黃芽現樹生時白雪逢地因緣明化世輪飛走碧天中¶
外修行道性優眞無意謁公侯通易免三空罪達難趖九地囚¶
<pb:CK-KZ_JY196_01p007b>¶
口明傳人有惠心化度道無收聞河上傳文帝對君王十二旒¶
峯霞洞度昏朝射松筠勝柳桃甲鍊丹明異景虵吞鼊飲香醪¶
宮玉奼朝賢聖位金嬰遠貴豪味羊羶俱盡戒分清靜隱蓬蒿¶
厯京華厭世塵龕雲洞性清新鉛鍊就天光瑩汞修成降氣匀¶
物有靈明道體心無想隱眞神申燕坐無憂喜達昇仙呂洞賓¶
養芝苗覺性開年眞了去無來閑靜看詩千卷闃時斟酒一盃¶
遇玄元功行未逢至道聖賢催超寒暑陰陽外旦無雲發迅雷¶
滚雲濤近碧天通法海命延年分玉貌過潘岳箇金容勝美妍¶
奼烹鉛成九轉嬰鍊汞結三田傳祕訣蓮峰去訪仙家住錦川¶
清鍊意似寒灰降中央劣傻回子雲邊石女訪眞洞外木人催¶
<pb:CK-KZ_JY196_01p008a>¶
公未悟天中月性光明雪裏梅到瑤臺遊閬苑知仙卉四時開¶
後牛形中氣粧農九六喜生陽通世外雲煙闊覺壺天日月長¶
掛六銖明性燭消三業爇眞香冥恍惚時時運子瑤池泛玉觴¶
長靈芽妙運陽令風雨散天香宮殿外三花放位樓邊七寶䊋¶
芾題詩思太白華行道鍊中黃仙聚會談今古口無爭衆樂堂¶
眞守道永心灰降陰昇外道回子靈呼嬰姹到眞道攝虎龍來¶
回萬僞身心定轉三空慧眼開載清軒看古教華嘲景泛金罍¶
頭食蜜形無槁卧煙霞泯萬巧手難栽不謝花功易種靈芝草¶
年鍊己洞天居道修眞塵外好後午前似一時常欣欣看莊老¶
時未卯覺先寅表俱明預暗陳海飛烏御玉汞天走兔搗金新¶
<pb:CK-KZ_JY196_01p008b>¶
光不讓人間景圃難同世外春往月來今古事翁幼稚死生均¶
忘名利下高杆甲金庚包暑寒九秋前花滿檻三夏後菓盈盤¶
斟玉液從朝飲獻珍羞至夜闌望碧霄雲外路乘鸞鳳有清歡¶
見晴空潰寸霾通三二道心灰遊勝地嘲松竹隱仙園詠柳梅¶
見殘春生滅夢逢缺月暑寒催君認得圓光照鏡眞明免去來¶
迴萬有寶光新斧開山見玉人轉三陽黃蘂綻纏四相雪花春¶
來月往逢丁卯禮朝參遇戊辰掛雲裳藏碧洞雲鍊出九霄身¶
來靈運寶光收去芒兒白徹牛地良因闡夕旦心應變定剛柔¶
金顛倒蓮峯住道須知彼岸遊外逍遙修性命談范蠡一扁舟¶
餐美膳敬人催去天厨重造來見嬰兒先寸悟聞奼女又頭回¶
<pb:CK-KZ_JY196_01p009a>¶
傳玉訣超三昧射金光現兩腮道窮通天地外陽樓上泛瓊盃¶
人未曉悟其寅洞仙遊閬苑春月急催塵景謝儀閑逐道光新¶
傳汞藥雲中客訣丹經物外賓寶祥光重出現嬰達了任舒伸¶
從入理隱眞光見壺中日月長掛雲裳朝道祖餐黍米鍊丹陽¶
通子後明紅燭降齋前爇川香杳冥冥唯省悟思翠竹到凉堂¶
龍蟠虎達其寅卦抽添應美辰悟海天雲浪積明川地雪霜匀¶
童引翫蓬壺景奼先遊洛圃春月走飛生老變華粧點世塵新¶
翁小隱住青城道人間慈救生鍊汞鉛明假合談道德悟眞誠¶
清積行憐貧賤耀修功愛貴榮用無高休更下居出入似量衡¶
仙樂道住雲邊子閑吟物外編結垂光超九地侵艷景達三天¶
<pb:CK-KZ_JY196_01p009b>¶
通易曉天元歲法難明甲子年有三生眞頓覺知俱泯是高賢¶
身飄逸到雲軒馬重來孰悟冤拽了然恩極害心相應害生恩¶
知漢將逢純祖見扶風遇太原隱居山眞混世經大度五千言¶
國眞仙隱洞賓遊顯跡喜賢臣參萬妙全天意覺千玄用率循¶
視清平行道德聞讚上盡修仁儀養就元初貌極時增福萬鈞¶
論京華隱大才然寒去又温來明道上如星朗悟胸中似錦堆¶
養松筠三季玩修艷卉四時催全萬行朝元去想先賢德妙哉¶
遊雲洞寶光垂去超塵别有期滿虛心眞弗病盈實腹口忘饑¶
緣內外誰人見悟中邊幾箇知論天堂並地獄通無上妙堪宜¶
思罕見百年翁客眞昇入碧穹弩閑時多國富荒亂後少民豐¶
<pb:CK-KZ_JY196_01p010a>¶
明覆載通夷行運周天達聖功士農商崇善道胡欣樂讚王公¶
心通似錦江流火相交漢勇侯善一方風雹少明三界雪霜稠¶
通廣累三千行運微傳十二周訣自然樞要悟常樂道喜歌謳¶
下羣賢論古今然達者是知音烏垂足通天朗兔搗光悟道心¶
化意如須彌大謙靈似巨洋深雲到處仙家好種黃芽壬雨霖¶
歸雲路到陽天道虛無本自然降玉鑪光易悟開寶鑑口難傳¶
修汞藥超生死達丹書弗黨偏道貴華仙道實仙邀我去參賢¶
聞海市化雲城按中央道氣生月有圓壬雨潤年無缺赤龍耕¶
通玉汞陰陽結纏金鉛麻麥成戟爭心歸道善傳萬古讚清聲¶
極祥明照夜元明無上自然遷胡萬行超今古慧千通達聖賢¶
<pb:CK-KZ_JY196_01p010b>¶
寶錢財時愛變肝肺腎日光圓非言是貪無足我螢飛燒大千¶
滅煙消混世居黃大醮闡縈蒲雲到處鶉居性死超離鷇食孤¶
悟伏羲三畫像明易卦六爻圖光認得眞顛倒岸無爲有有無¶
年混世樂恬然鍊眞鉛至行遷子雲中尋小隱虛物外近高賢¶
都頂上靈風爽洞溪邊皓月圓味要餐仙獻果然功行仗三千¶
說眞昇去不回公仙桂月中栽方艷卉三春謝外天花四序開¶
極調龍蟠藥井眞引鶴到丹臺明眞了朝元去想南華意大哉¶
西烏墜日難回說無常意未灰見淵明來又去聞丁令去重來¶
金異位春前柳酉同宮臘後梅到禁煙仙客悟斟玉液勝瓊醅¶
見新春寒漸回談玄理去重來金間隔靈陽照水相交癸潤荄¶
<pb:CK-KZ_JY196_01p011a>¶
世總迷三月好今唯省四時催公入藥圓光應達玄元悟老萊¶
葉花開到海濱歸相近禁煙春生日没都迷假是人非孰悟眞¶
極翠霞常作伴方賢聖永爲鄰陽樓望長安道守希夷萬古新¶
分愆盡福緣重達希夷至理窮內鍊丹金鼎白中運火玉鑪紅¶
從了道朝王母載成眞訪木公去携雲三清信來跨鶴九霄通¶
遊閬苑觀花錦紫瑤臺對月風滅尸亡無四序常順道氣和融¶
** 　　五言絶句頌(一百六十一首)¶
念道覺眞安命清勝鍊丹通天全至行跳出死生關¶
昨日似陳團今朝憂又歡靈虛齋敬禮知觀謝尊官¶
無爭禍不侵有道聖賢欽積行生生貴福眞莫外尋¶
<pb:CK-KZ_JY196_01p011b>¶
禪通明釋藏禪定眞無相禪慧口難言禪天無缺朗¶
無事不貪求無爭不辨休無言只念道無喜亦無憂¶
一别又經秋去都過保州尊官爲念道寬轉近西遊¶
垢盡寶光明碧天萬里青眞平全至行應變悟仙經¶
輔國置仙菴捨資道福貪辯能明萬有會得卻如憨¶
積行妙通天心眞泯萬愆古今明了者命住寶光圓¶
大道本無修隨緣弗外求始終無變異歸去列仙儔¶
食葷勿殺生治政似冰清無事看莊老通天至行成¶
無竈免煎熬火坑幾箇逃清凉福地别饑後喫蟠桃¶
希夷爲道母赤子是眞兒相見超生滅昇仙行就時¶
<pb:CK-KZ_JY196_01p012a>¶
眞平至行全保命體延年三教明眞理未仙也是賢¶
看地見飛星没中聖位靈兩厢蓋草舍松檜四邊青¶
橋就更修道無事看聖教功行兩雙全了了無生老¶
臨水望思山逍遙出世間這些幽雅景不讓古長安¶
長通四相忘頓覺免無常得道離生滅蓬萊去莫忙¶
莫愛也休憎眞常神氣靈命清癸耀燦達理自然昇¶
草舍近河山清居厭世間晝閑看道德夜靜聽潺湲¶
菴傍近會稽遠卻世塵非道覺眞靈瑩澄光萬耀輝¶
西南近黃白石窟眞仙宅隱道伴松筠他年蓬島客¶
福地靠三陽山前是道鄕龍華同一會旦望預行香¶
<pb:CK-KZ_JY196_01p012b>¶
山聳應天門清眞酬四恩有人來問道應對敬其尊¶
幽居近北山無意想塵寰助道田三段養眞麻麥餐¶
臨水蹬山青碧天萬里平頓明全道德歸去大羅行¶
前後有青山甲庚明二關一眞顛倒妙空外白雲閑¶
上善應清清行通似水平天青懸萬象性閴命光成¶
甲地妙通清眞明道象靈夷然全至行歸去碧霄行¶
舉意掩他非希夷泯見知應機明萬慧無著亦無離¶
茅舍喜清居閑看三教書自然明妙理世外樂無餘¶
亂作寄汾陽願人傚馬王混塵眞世外蛻殻到仙鄕¶
祈雨各逐村衆善天垂恩莫殺生靈福香燈茶果存¶
<pb:CK-KZ_JY196_01p013a>¶
頓覺悟金剛眞明四相忘無形性不老認得免無常¶
敬信辨眞齋清通免去來始終心不變蛻殻到蓬萊¶
常開方便門出入敬眞尊日日酬三孝時時報四恩¶
前廳對後堂冬夏取炎凉清善崇三教人間世夢忘¶
順尊至孝全意靜勝參禪四相眞忘盡頓明佛是仙¶
恍惚發珠光回光晃八方螢明難吐耀天瑩現眞陽¶
忘世意休爭心閑看道經了眞無老死達理自然明¶
眞趣道眸開善清無禍灾沖和全性命蛻殻到蓬萊¶
無惡氣清深忘情覺水金虛心眞混合抱道鬼神欽¶
頓明世夢虛趖業洞天居超彼靈峰畔欣時看古書¶
<pb:CK-KZ_JY196_01p013b>¶
忘塵悟死生大達意無爭應變明眞理他年功行盈¶
日用自然眞沖和氣養神命清金耀結歸去了仙人¶
出入應環墻眞通動靜忘卦爻明坐臥陰盡變純陽¶
意滅覺眞生微通道眼明無憎全至行命住氣神靈¶
常似聖賢隨自然意泯癡蛾燈聞早悟眞了碧霄歸¶
無欲似天青自然萬象明亘靈與道洽應變語如經¶
眞悟松間鶴僞迷蛾戀燈濁清明兩路就死入油烹¶
早早悟骷髏命清免九幽金嬰調玉奼眞瑩上雲頭¶
清柔神氣靈盡愛命光成達理通天道眞昇雲路行¶
無物道無傳眞通結汞鉛要歸蓬島去功行積三千¶
<pb:CK-KZ_JY196_01p014a>¶
造化隱丹經天青萬象明眞光非意想顛倒甲通庚¶
冬凛採黃芽夏炎收白雪金嬰出玉峰到此離生滅¶
善清修性命泯慮除罪病道德自然通他年朝至聖¶
日用善清通氣神相見功忘情全命耀眞去與仙同¶
物似鏡中形光通萬象明應塵無罣礙覺了行功成¶
頓明生死大常善居塵外巨海變桑田亘靈與道在¶
念道命光圓無形性達全自然通上善蛻殻是眞仙¶
明道泯爭愛眞通性命大堅志免輪回石爛神光在¶
目前萬事假莫縱猿兒傻樂道喜松峰趖僞眞脫洒¶
身老眞無老修行無忒早命延道德全也得歸蓬島¶
<pb:CK-KZ_JY196_01p014b>¶
無我神氣清忘欲癸光停覺了希夷妙自然大道成¶
世夢轉頭空忘塵見亘容仙鄕眞景異雲路仗修功¶
輪迴幾萬遭達理死生逃養就眞鉛汞珠光釣巨鼇¶
眞通泯世機頓解死生危道樂松峯下沖和結坎離¶
濁惡變清善輪迴生滅免命全光不缺眞了碧霄現¶
到岸了無生靈峰雲外行樂眞隱霞洞應景對清平¶
道善悟無爭鍊眞降火生癸光全法體蛻殻自然昇¶
念色想骷髏眞沉墮九幽無生全道妙命住訪瀛洲¶
喜怒寸俱忘眞通性有常氣和全命耀蛻殻到仙鄕¶
日用自然眞沖和氣養神意清全癸耀陰盡碧霄人¶
<pb:CK-KZ_JY196_01p015a>¶
損有了眞無孤雲在碧虛往來何罣礙全道是功夫¶
眞明通理趣垢盡心開悟抱道樂清貧自然達萬古¶
販骨幾千遭無生一念逃自然通萬慧保命運陽爻¶
上士悟無爭沖和道眼明眞通全萬行覺了自然昇¶
至死常清靜忘情完性命超昇免下鬼大羅朝賢聖¶
念通明道理眞了無憂喜陽降氣神靈孤峰覺岸彼¶
縛住傻猿用眞明應不動清通全道德靈隱華陽洞¶
善和道性通非是聽如聾掩惡全至道明知萬事空¶
忘貪有甚爭無我覺眞明照見亘初面功成雲路行¶
清眞保性命愛盡心猿定無罪免沉淪碧霄朝至聖¶
<pb:CK-KZ_JY196_01p015b>¶
從善悟死生命清神氣靈玉峰霞洞隱應變妙通經¶
明虛可奉眞降火變紅銀清志始終達修成身外身¶
細思生死大到岸離苦海樂道免沉淪隱眞遊世外¶
日用縛心猿觸來滅黑煙眞常成善果歸去號神仙¶
明一是修行寸靈常靜清積行除憎愛歸去自然昇¶
月缺變光圓命全是了仙意清通道妙功行積三千¶
書院隱青山修眞厭世間道免輪迴苦逍遙松下閑¶
無情石變灰妙理幾人知這箇眞無壞弗爲應有爲¶
學道要眞堅觸來莫發煙清通全上善盡愛命光圓¶
失道墮傍生了眞全命靈理明通古教厭世洞天行¶
<pb:CK-KZ_JY196_01p016a>¶
蛾愛戀燈光迷陰命怎常鶴思松悟覺眞去到仙鄕¶
堅志了無生修眞有甚爭厭塵霞洞隱保命悟仙經¶
達理眞超彼古今通有幾清平功行全昇入丹霄裏¶
清通全性命忘機泯罪病覺慧自然明住行如對聖¶
販骨死生大沉淪千萬載了眞得道陽海變松枯在¶
慧通明正理得道眞超彼天瑩寶光圓寒潭清徹底¶
日用去貪嗔眞通得道因微明神氣結命外更無親¶
泯我無災禍知空都打過志堅得道陽應物全因果¶
虛心念正通應變理無窮達了明無上汞鉛交結功¶
他非似己過自是無爭我掩惡揚人美德全成道果¶
<pb:CK-KZ_JY196_01p016b>¶
降耀覺沖明自然亘貌靈塵塵眞不染造化甲通庚¶
輪迴生滅大厭世遊天外堅志樂清平松枯性命在¶
眞通和氣清天瑩寶光明妙覺眞顛倒自然鉛汞成¶
萬通歸無事念道超生死應變合眞經自然明奥旨¶
至善眞無惡世空意莫著清平全道德了了蓬萊約¶
妄滅慧光生善清道性靈微通全命耀達理行功成¶
心忘道體存存三酬四恩他年功了了亘容朝世尊¶
明道性眞常貪嗔濁念忘清通三寶結蛻殻到仙鄕¶
清一要眞堅盡貪滅舊愆洞天修性命功行積三千¶
忘愛命光圓意清似碧天眞明全道理歸去步雲軒¶
<pb:CK-KZ_JY196_01p017a>¶
失道近傍生了眞雲路行命清免販骨達理自然昇¶
眞常意似初世僞悟知虛認得無形貌道通運黍珠¶
性光命似油靈焰照無休頓覺超生滅清歡天外遊¶
明熖悟三元無虧寶鑑圓古今幾箇曉覺了便通仙¶
悟道無人我光通運降火自然圓耀明無上應仙果¶
奉眞清志堅無物覺先天汞明全二八未仙混世賢¶
明道掩他非無憎賢聖知德全通上善眞去步雲歸¶
道用絶貪嗔沖和氣養神命清三寶結蛻殻現眞身¶
正理自然通中邊不殢功慧明鉛汞結眞去與仙同¶
日用要擒猿眞如對聖賢清通鉛汞結功行了三千¶
<pb:CK-KZ_JY196_01p017b>¶
念道明眞用松峰隱碧洞清平積行功性達結鉛汞¶
柔弱悟眞火無物通眞我頓覺了眞修應有成眞果¶
性光命似油早早悟骷髏情盡圓無缺碧霄月正秋¶
愛道卻憎貪眞通身內三沖和全法體達了蛻行菴¶
日用運靈珠寶光晃碧虛頓然眞覺了三界外無拘¶
無生萬業消清靜性逍遙妙用明眞理命圓喜寂寥¶
明一靜清常通微動靜忘德明眞應物道慧運天光¶
冲和道性寧清命漸通靈達理忘機了蓬萊雲路行¶
滅惡通眞善慧眼開時見三寶全修鍊得道輪迴免¶
大悟不爭空忘形見亘容理明全至行蛻殻住仙宮¶
<pb:CK-KZ_JY196_01p018a>¶
厭世居嶽頂抱一通壬丙樂道悟希夷仙鄕四序景¶
抱眞悟死生天瑩萬光明罣礙心無了白雲空外行¶
退志墮傍生進眞道氣靈清通全癸耀平善行功成¶
覺了自然常通微陽養陽虛無包萬化至德隱佳祥¶
日用理通眞道全物外因他年功行了朝聖去擕雲¶
人我障眞修趖冤福地遊松筠常作伴眞了訪瀛洲¶
頓明通正理今古人間幾至德妙清平靈峰道岸彼¶
眞覺道眸開白雲去又來碧空常自在鶴引到蓬萊¶
大道本無名地天歸靜清闃通明萬化達理行功成¶
邱劉譚馬敬忘形修性命清志有始終寸盡萬愆病¶
<pb:CK-KZ_JY196_01p018b>¶
邱劉譚馬善降火明修鍊結就汞和鉛勸人依教典¶
邱劉譚馬悟别有祖師度忘世洞天遊雲霞爲伴侶¶
邱劉譚馬覺了道蛻凡殻昇入太無中亘靈居杳邈¶
了眞出死生應變自然平理洽天心正雲歸朝上清¶
卦盡命光休忘情好悟修孤雲野鶴伴眞了到瀛洲¶
人我障沖和善清功行多命圓全道體歸去出娑婆¶
迷陰沉下鬼抱道眞超彼清靜奼嬰歡樂安通鍊己¶
悟道超生死眞通明奥旨自然微妙深行就朝元始¶
應變道樞機沖和覺妙微眞了光無缺碧空萬道輝¶
性命在無中眞空空不空自然包萬化今古幾人通¶
<pb:CK-KZ_JY196_01p019a>¶
天元道善時清志超生死達理愛憎無鍊眞明奥旨¶
妙清靈慧知道解死生危依得金剛偈通眞霄漢梯¶
覺照見天光神清道有常應塵明萬慧眞去禮丹陽¶
業盡無煙火謙柔弗競我氣神相見靈道證無爲果¶
明道通眞用形忙心不動垂光照亘靈結就眞陽汞¶
常搜自己非達理掩他非道德眞經悟不言閑是非¶
覺了性無爭眞清似水平德通全上善自是行功盈¶
　　頌曰¶
順眞則生違道者死順眞則平違道者濁順眞則柔違道者剛¶
順眞則福違道者禍順眞則安違道者病順眞則昇違道者墮¶
<pb:CK-KZ_JY196_01p019b>¶
順眞則鍊鉛違道者喪命順眞則神靈違道者氣逆魂魄散爲¶
鬼陰陽聚成仙身心靜者爲功應變夷者爲行志始終則達覺¶
清善則通居山則莫著於闃混塵則休生於動或隱洞天或遊¶
京華性似孤雲形如野鶴自然之道微光有作住行坐臥萬物¶
無愆蛻殻眞歸出離三界永免輪迴無來無去¶
** 　　三字歌¶
汾陽解易象明通天外汾陽解五千明不言拜汾陽解金剛明¶
眞佛壞汾陽解萬物盡惟道在汾陽解混世華無罣礙汾陽解¶
性命存超三界汾陽解達希夷知没賽汾陽解古今明悟法海¶
汾陽解近松筠逍遙快汾陽解無價珍錢難買汾陽解樂清虛¶
<pb:CK-KZ_JY196_01p020a>¶
常甯耐汾陽解了眞修結雯蓋自然解世人住我不愛¶
** 　　十二勸¶
有信人從有眞歸奉有謙德順有通理明有常無變有定無亂¶
有是忘非常善無惡眞愛無著忘情無漏氣清通微全道神靈¶
** 　　十勸¶
一勸不得自知是愆過慢人縱意不改二勸不得自失錯嗔人¶
道著常起念怨人三勸不得自衒己是直言常說他人非四勸¶
不得誇自高滅一切入道之人五勸不得不依經教說道理六¶
勸不得有始無終心意常要似初相見之時七勸不得常說他¶
世人之短只要常言世人之美處八勸不得作事不平等不得¶
<pb:CK-KZ_JY196_01p020b>¶
見有施利者愛見無施利者嫌九勸不得定慧者修行之人不¶
得不守靜未達理未開悟不得不看書十勸不得執著有無不¶
得不悟住行坐卧心常清靜¶
** 　四言頌¶
*** 　　述懷¶
功成身退清居養浩臨水依山閑看莊老地有松筠四時常好¶
洞天深處要行便到修眞靈驗命住見效舊業消亡新愆莫造¶
眞崇至道與世顛倒歸去淵明先遊蓬島趖了輪迴仙鄕無惱¶
古今達士因通三教¶
　　又¶
<pb:CK-KZ_JY196_01p021a>¶
無始已來死沉萬祖天元將盡黃籙救苦千千一二眞心肯悟¶
意無憎愛高眞見許人生百歲只尋生路積業如山難趖陰府¶
十惡罪重永居苦處陽功陰行怎生作做普生敬信莫起别慮¶
世財小可眞實之語要動天地清靜餐素臨醮幾日行行住住¶
暗有吏神晝夜察汝察得無私五師來度上奏天皇洪禧廣布¶
再覩三光後死難遇¶
　　又¶
百千禧助名傳萬古合宅全家意如龐許德孝兩成爲人貴富¶
預修性命永無病苦出離生滅不來不去大羅仙鄕得道常住¶
天光霞彩化成寶所六銖衣掛朝元異路閬苑蓬山眞仙會處¶
<pb:CK-KZ_JY196_01p021b>¶
過了天元道緣難遇三教無分全眞門戸無爲應爲誘人開悟¶
清平功行眞非捨取陰陽之外先天之祖¶
　　又¶
伺候到來即合參拜心交淡常意想不怪倏忽門東相别二載¶
山水依然人多不在命如珠露怎得無壞生在中華數盡難再¶
寸靈道寶萬金難買未盡貪爭都緣恩愛名利四業人人都解¶
卻明道德眞通法海祥煙瑞氣結成雯蓋信步松峰神超雲外¶
世僞知空死生事大洞天清隱無拘自快斡運沖和二儀交泰¶
達了希夷眞昇陽界倣傚許龐無恩無害¶
　　又¶
<pb:CK-KZ_JY196_01p022a>¶
百歲人生七旬稀少世僞知空何時有了大道自然清平是妙¶
萬物無愆勝如作醮古今世夢頓明眞曉識破浮生總歸一笑¶
性命之外生前好掉¶
　　又¶
爲官清正眞無罪病上有四恩積行普敬忠孝治民靜心養性¶
意不外遊自然神定掩惡揚善非言莫聽去除憎愛常行平等¶
弗戀世華閑步松徑緑水青山洞天仙景本來面目鍊磨如鏡¶
明今照古守道自省功德周圓大羅朝聖¶
　　又¶
人生七十古今稀少世夢知虛都歸一笑閑裏尋閑忘機是了¶
<pb:CK-KZ_JY196_01p022b>¶
萬種空華轉頭虛矯眞崇道德漸通玄妙意除憎愛勝修大醮¶
身中性命一事非小似清平陰公難叫¶
　　又¶
無中明有妙通神咒玉液瓊漿重樓上有醒時清眞命延福壽¶
金剛四句經中慈救天道難言無形不朽顛倒陰陽卯昇見酉¶
希夷自然三光靈秀閬苑仙花勝春花柳運轉南辰慧觀北斗¶
大達無爲任從飛走¶
　　又¶
閑念眞經勝言非是萬事知空閴然不二敬眞無退了明仙子¶
松竹爲鄰守道清志始終弗變天機暗賜妙覺眞常俱忘動止¶
<pb:CK-KZ_JY196_01p023a>¶
亘初容貌有形難似陰陽之外出離生死¶
　　又¶
子母相逢自然明道敬信眞心歸依三教憎愛去除應變通奧¶
意泯貪爭無罪無惱命似珠露修行宜早認得亘靈永弗生老¶
頓覺微光雲路便到松峯樂道隨緣一飽結就汞鉛養成內貌¶
功行雙全眞昇蓬島¶
　　又¶
市用百貫買樹四株莫强他求只助功夫未見之事少實多虛¶
自願結緣敬信不無萬中有一福行有餘武宮仙觀勅額靈虛¶
　　出家冷七翁昇化親族重辦齋道場叮囑道人不得要看¶
<pb:CK-KZ_JY196_01p023b>¶
　　經錢¶
看經無錢只喫齋飯羽衣自願道場好看至德洪禧掩非人讚¶
未了眞修多少魔難眼前聲聞理明虛幻口心相應世間希罕¶
慈救衆生總超彼岸覺性沖和木金相間鍊就眞形一衝雲漢¶
　　又¶
父母生前幾箇眞知人言上壽中壽者稀自幼至老有悟有迷¶
福愆兩事逐性相隨身如月缺命全無虧明道弗妄了眞何疑¶
靈光透出便見霄梯慧觀八極撒手東西天道難言實妙希夷¶
旣通福行鬼使難追洞天咫尺閬苑瑤池自然寶劍常鎮蛇龜¶
物物無著三界超離蛻殻眞去空外雲歸¶
<pb:CK-KZ_JY196_01p024a>¶
　　又¶
名韁利鎖燒身猛火冤債恩情業緣難趓積禍如山怎成道果¶
頓省性命競甚人我世爲知空般般可可相近六旬萬種識破¶
兒孫更多難替這箇福來爭要灾病自臥古今生滅前程會麽¶
虛空賢聖怎生謾那新愆不造陰公饒過日没之光息慮休何¶
實心敬信哩㖫哩囉波波劫劫弗如閑坐從前失錯悔恨摧挫¶
常行清善勝施財貨¶
　　又¶
四面青城似列圍幈佛仙隱處眼界寬明未能達道閑看眞經¶
自然萬慧覺了無生無爲至行無愛無憎常清常淨氣鍊神靈¶
<pb:CK-KZ_JY196_01p024b>¶
古今悟者依此超昇閑非閑是耳畔休聽始終敬信福德雙成¶
外如愚魯亘貌惺惺清虛忘世意厭浮榮¶
　　又¶
衆生苦海漂沉萬載販骨如山恩極變害人世忙忙幾箇悟解¶
石爛松枯亘靈常在身似浮漚未了冤債頓覺希夷眞忘欲愛¶
命耀光圓神昇天外大道無形古今弗壞積寶過斗妙玄難買¶
出卻陽陰一無罣礙二物沖和自然交泰養就胎仙淨清没賽¶
永免去來逍遙眞快水簾洞隱飛泉千泒松峰樂道眞居陽界¶
也無生老亦無成敗昔遇王馬中華曾拜他年蓬島相逢又再¶
　　又¶
<pb:CK-KZ_JY196_01p025a>¶
太上符籙二十四階道藏要妙寶壇常開天元傳授點化仙材¶
眞修性命僞養形骸迷沉六道悟去無來虛空賢聖救世心哀¶
清魂淨魄抱守仙胎理明萬慧至闃眞齋時時微妙斡運三台¶
自然無作平善無乖天心正法不愛人財弗造諸愆能消舊災¶
一頓通教二氣難埋三寶鍊成四位安排五行之外六出咍咍¶
七情陰盡八卦明垓九天昇入十極蓬萊¶
　　又¶
得到七十更有一紀得盡天年古今有幾頓修性命好事無比¶
進眞上仙退道下鬼大達清通無讚無毁不侵利害眞無憂喜¶
閑看三教微通至理出離苦海神舟到彼累功積行美之又美¶
<pb:CK-KZ_JY196_01p025b>¶
　　又¶
觀今視古幾人肯悟休論出家且如龐許生在中華道德難遇¶
父母之前眞本甚處認得希夷倒顛烏兔妙達自然清平仙舉¶
要修大藥何方好住洞天不遠携雲閑去亘靈不老幻軀有數¶
命耀光圓無來無去¶
　　又¶
至道希夷今古誰知陰陽之外覺妙幽微道離空色無爲應爲¶
清眞弗變便是霄梯自然顛倒運坎迎離忘情保命皓月無虧¶
白雲來往信任東西要調赤鳳眞抱烏龜萬僞識破外似憨癡¶
只揚人美常搜己非頓忘憎愛意没高低¶
<pb:CK-KZ_JY196_01p026a>¶
　　又¶
眞仙術用靈龜調鳳把握陰陽虛無妙用萬景叢中無靜無動¶
曾住京華混世忘夢道德希夷古今誰奉一顆神珠自然拈弄¶
都監同監上呈拙頌道家清平所慮辱寵大羅聖降異香風送¶
　　又¶
近醮人聽戒葷身靜苦己無私得些功行若犯天條年災月病¶
應物忘塵寸靈如鏡吏神暗察念念心正去憎盡愛清通平等¶
要免輪回歸依賢聖¶
　　又¶
巨海謙低萬派清歸至道無形妙出毫眉湧泉智慧得意忘知¶
<pb:CK-KZ_JY196_01p026b>¶
頤眞保命今古誰依寂寥無變便是霄梯京華混世獨樂希夷¶
自然達理無悟無迷頓明三教更有何疑藕在泥中蓮出青泥¶
應化忘言無爲應爲修行眞俏外貌如癡氣神相見結坎迎離¶
世無肯省卻隱清溪周天十二閑飲刀圭昔年雲步曾厯關西¶
恰似童稚白髮來催神仙未了鬼使難追鍊成魂魄寶鑑無虧¶
陰陽之外烏兔常隨任他人世說是言非洞天不遠到者實稀¶
萬愆俱泯永免輪迴¶
　　又¶
知空塵去無爭眞悟念道清平拂盡愁慮愛者不愛高眞見許¶
覺性明常寸無喜怒莫言非是閑談今古生在中華早尋仙路¶
<pb:CK-KZ_JY196_01p027a>¶
忘情保命清通子母¶
*** 　　辛酉歲下元濱州放籙立余爲度師余不從酬贈¶
聖經符籙太上爲師五師假度萬物無私深藏三寶終始一時¶
古今仙賢箇箇眞慈道傳微妙瞬目揚眉磨開慧劍靈鎮虵龜¶
中邊一弗達理無疑常讚人美只搜己非盡除我相德歸謙卑¶
眞平至行抱一無離住行坐卧運坎迎離知白守黑不讓圍棋¶
自然萬慧明者實稀靈丹一粒罪病都醫修完性命鬼使難追¶
眞無喜怒碧漢霄挮認得眞容勝禮牟尼鍊成七寶免販行屍¶
救生拔死閑樂希夷天條莫犯國法遵依了眞道貌似月無虧¶
隱光混濁外若憨癡洞天吟詠詩曲欣題松前石畔神飲刀圭¶
<pb:CK-KZ_JY196_01p027b>¶
因何厭世無箇眞依休昧方寸賢聖暗隨去惡忘貪更没灾危¶
出離五道免了披皮朝元路上體掛仙衣海變桑田亘貌無衰¶
陰陽之外生滅難催應爲功德福過須彌授傳敬信下手休遲¶
清靜到頭功有高低上昇天堂下免陰司世迷情愛氣斷是誰¶
如龐似許永免輪迴¶
　　又¶
眞人大師未敢容易久聞至德清名無比廣積洪禧昔年混世¶
福地洞天也曾雲水磻石松前烹鉛鍊已內功預了古今有幾¶
頓悟歸依蓬萊一會¶
　　又¶
<pb:CK-KZ_JY196_01p028a>¶
人間世愛應景芬芳仙家美景四序有常覺花無謝隱在中央¶
天香墜落自然異香慧眸能見别是重陽蓬壺閬苑不謝眞光¶
雲亭仙樂不讓高堂乘風要去卻到仙鄕各全功行慢慢休忙¶
　　又¶
處玄到州不要恁到各各念道始終常好會上每月不得求告¶
三請不來不要有懊卻生嗔怒死參閻老無罪歡樂勝貪苦惱¶
天元將盡難逢正教肯信余言眞遊蓬島¶
　　又¶
甲辰登郡黃籙重興昌陽感應晝見明星祖師預顯下元文登¶
白龜蓮襯眞異分明資聖宮題昇化南京四友守墳曾近上清¶
<pb:CK-KZ_JY196_01p028b>¶
同居五載雲水閑行天元將盡未得眞寧汞鉛鍊就别有眞形¶
*** 　　上敬奉三教道衆并述懷¶
萬經頓悟清靜功夫眞要道成至死如初寸靈明了外貌若愚¶
夏凉冬暖閑看仙書松筠石畔自在清居萬愆不造舊業消除¶
鍊成三寶蛻下凡軀趖卻輪回昇入虛無大羅朝聖永住天都¶
　　又¶
自揣難當廣惠道糧我無功行勸恁從長少貪忘欲增福安康¶
田蠶要廣悟蠒省亡時時煎熬日日無常不修性命金寶多藏¶
惡業將去財與兒郎眞心頓覺倣傚丹陽救生拔死德徧十方¶
厭居人世昇入仙鄕¶
<pb:CK-KZ_JY196_01p029a>¶
　　又¶
子孫成行大限難替今古人間悟者有幾苦海漂沉無箇超彼¶
萬中未有一人無毁心違道德只爭名利弗修性命怎免下鬼¶
去盡貪嗔神仙活計大限臨頭猶然戀世¶
　　又¶
名山書院閑掛琴劍萬卷聖經忻時頻檢自然達理了眞靈驗¶
松峯霞洞世僞好閃高臥磻石清居永占意想名利難趖巔嶮¶
古來烈士磨開一點迸出靈珠現出光焰燒見亘容道有頓漸¶
八卦微通色空弗染揚人之美醜惡卻掩功行周圓無思忘念¶
　　又¶
<pb:CK-KZ_JY196_01p029b>¶
未能出去且如龐許全家了道名傳萬古意泯貪爭認得烏兔¶
自然之道倒顛子午達理明眞便知宗祖頓覺眞常也無捨取¶
眞樂清平玉皇仙舉出離生滅大羅天住功行未圓志堅淡素¶
始終不變聖賢來度三教高眞便是師父¶
　　又¶
普勸諸公先行孝道無事筠軒閑看莊老今古人間幾箇明奥¶
覺了希夷認得亘貌蓬萊雲路行道須到弗造萬愆寸無苦惱¶
意洽天心出言妙教不論他非高眞許好不測無常修眞宜早¶
得道成仙免參閻老¶
　　又¶
<pb:CK-KZ_JY196_01p030a>¶
一别貴縣十有三年幻軀衰老眞未成仙行未八百功過三千¶
三教歸一弗論道禪見性成佛鍊汞通鉛天道無言聖道暗傳¶
上士飛昇中下延全生在中華難遇天元¶
　　又¶
昔年遊厯曾到嵩陽達磨面壁九載眞忘論大包天微出毫芒¶
陰陽之外趖了無常松峯霞洞勝住高堂壺天日月晝夜偏長¶
清平妙用功行圓方火坑出了别有炎凉¶
　　又¶
尋常交易念道兩平應有買賣莫要相爭行在刀尺功認斤星¶
眞通好事出語如經和睦孝順勝似人情言他醜惡卻要休聽¶
<pb:CK-KZ_JY196_01p030b>¶
心崇至德外應虛名眞生敬信保命通靈抱道眞常免墮幽冥¶
他年歸去蓬島遊行¶
　　又¶
朝參暮禮常爇名香清平福德勝論仙方戒殺生靈合宅安康¶
悟道意閑迷俗心忙不造陰罪便見天堂松筠爲伴四序炎凉¶
瑤臺閬苑要去休忘眞無罣礙得到仙鄕¶
　　又¶
無能無德厚禮難當遠遠相接又獻瓊漿尊官二姓共是重陽¶
功成名遂卻慕仙鄕人間萬事頓覺俱忘道性眞通汞庫鉛房¶
蓬萊雲路别有清凉¶
<pb:CK-KZ_JY196_01p031a>¶
　　又¶
天道難言命住光傳休生愛欲鍊就汞鉛出離物我抱道通仙¶
行全八百功滿三千靈峰洞外閑對林泉常餐淡素意遠腥羶¶
琴書爲伴高臥雲煙他年歸去獨步朝元¶
　　又¶
明眞之醮所料緊要薦拔先靈各願管了休問使錢共用多少¶
收支無私置曆二道臨醮衆人戒欲爲妙且遠腥羶縱意壽夭¶
吏神暗察罪福非小近醮朝眞不得喚叫高功道法顯揚大教¶
所篆符簡衆職明曉追薦文字未有别料百日之功莫生虛矯¶
季冬望後要顯光耀休分晝夜俗事除勦¶
<pb:CK-KZ_JY196_01p031b>¶
*** 　　馬姑到東萊州近二載滿郡奉道之家各見敬愛卻要去¶　　都下所言有些小事未了中秋旦後相辭信筆數言自知¶　　未達曰¶
大道無爲眞應有爲無形有相福行施爲不造萬愆頓覺眞爲¶
不貪萬有物外清爲不生萬惡應化善爲不起萬憎應化德爲¶
道闡萬理應化賢爲世明萬信應化經爲金剛四句應化禪爲¶
周易造化應化卦爲道德五千應化修爲十方三界三教廣爲¶
萬法無分天下敬爲上報四恩無爲不爲¶
　　又¶
無修有修無爲應爲無著無離無大無微無憎無愛無是無非¶
<pb:CK-KZ_JY196_01p032a>¶
無增無减無高無低無收無取無悄無癡無中應物無慮無機¶
自然顛倒言東悟西見喜卻怒許省是迷道無形體無想無知¶
眞常無變無妄無疑無來無去霄漢之梯無動無作運坎迎離¶
無情亘貌嬰奼相隨無物之象古今明稀藕在水中蓮朵出泥¶
旣超彼岸丹陽教依¶
　　又¶
眞隱遼陽敬奉丹陽萬事無心漸得道陽盡惡常善達理明陽¶
心無貪爭體變眞陽碧天青瑩光顯太陽寶光無缺混合陰陽¶
命清無漏火鍊靈陽自然顛倒微妙通陽他年歸去重禮重陽¶
　　又¶
<pb:CK-KZ_JY196_01p032b>¶
守道無愆慧目觀天無中妙有汞結靈鉛行全八百功了三千¶
傻猿縛住迸出光圓沖和黍米道意如淵自然達理雲水溪邊¶
琴書作伴自在修仙冬藏雲洞夏臥松軒欣時歌舞靜看詩篇¶
擕笻頂笠終始眞堅古今達者清隱高賢¶
　　又¶
昌陽石嶺有塔善敬茅屋仙居禮參大聖道論陰陽釋明見性¶
文宣五常外應百行萬法千門無分平等盡除憎愛眞無罪病¶
不犯天條達理歸正眞齋眞戒身心清靜只修道德利名休競¶
去惡沖和忘情保命天瑩光圓勝如入定至妙希夷絶其視聽¶
古往今來幾人頓省賢聖虛空化世應影金剛四句善通敬頂¶
<pb:CK-KZ_JY196_01p033a>¶
了一去朝上清眞境¶
　　又¶
身似環墻四面生光無中明有眞悟丹陽妙通恍惚自然眞常¶
口應聲隨俗念俱忘世無知音幽闃潛藏茅舍清居勝住高堂¶
蓬萊雲路要去休忙壺天妙景晝夜非常花開不謝閬苑仙鄕¶
海變松枯永免邱荒養成道體體掛雲裳大羅歸去朝現天皇¶
　　又¶
方寸無塵靈眞如鏡應物明通至性保命調和道氣念無罪病¶
苦處爭先一切平等依此行持便是功行縛住心猿勝似入定¶
不著有無俱忘動靜憎愛是非益眞可聽美言多邪清一多正¶
<pb:CK-KZ_JY196_01p033b>¶
始終弗變了眞朝聖¶
　　又¶
去惡善生忘情命生厭僞眞生意平德生心通慧生見道無生¶
盡濁清生陰盡陽生性定光生敬參應生大慈救生道用微生¶
　　又¶
旣慕林泉耕透靈田苦形心盡保養眞鉛松前石畔趖了熬煎¶
貪爭遠卻達道通仙隱居世外高臥雲軒自然應變妙慧觀天¶
理明釋藏不讓參禪閑窮三教得意忘言¶
　　又¶
上士無爭應物常平不貪外寶道合眞靈理明正教敬信來聽¶
<pb:CK-KZ_JY196_01p034a>¶
方圓隨順救死哀生有心忘世無意身榮六銖天賜換卻僞形¶
完全功行勝殢聲名了眞歸去朝現三清¶
　　又¶
萬事知空頓忘人我外應福行無爲成果眞通柔弱妙明降火¶
靈耀常看金關玉鎖自然有作住行坐臥剔開道眼迸出珠顆¶
鬧裏無心性如蓮朶理達希夷古今幾箇體變純陽蛻形無墮¶
　　又¶
身混世境不動眞靜斡運丙陽自然煥炳道慧通天寶光如鏡¶
應物德全達無罪病妙覺眞常破妄歸正氣神相見命住性定¶
水善清柔貫透剛硬上士無爭非是莫聽盡除憎愛寸靈平等¶
<pb:CK-KZ_JY196_01p034b>¶
萬萬學道一二頓省弗思美膳乞覓餘剩貧裏藏眞他年朝聖¶
　　又¶
清靜眞功應物微通身似藕根心是蓮宮白雲出岫自在空中¶
妄言濁氣口應如聾至明樞要不與世同弗殢有無道性和冲¶
像猿旣定伏住虎龍自然了了彼岸靈峰養成三寶外若貧窮¶
他年厭僞閑伴森松¶
　　又¶
昇降敬奉莫動人衆只據會下錢少爲從各家艱難依平儉用¶
天人暗察心休錯用無私福多有愆罪重¶
　　又¶
<pb:CK-KZ_JY196_01p035a>¶
節欲少病眞平積行念道忘塵心猿縛定萬鎰黃金難買性命¶
三教歸依慧光漸瑩倣傚許龐眞昇朝聖¶
　　又¶
觀名集仙上敬九天位列三清法離二邊藏經萬達化愚變賢¶
自然之道鍊汞烹鉛行全八百功了三千¶
　　又¶
道念寬慈世智克狠積業如山陰公怎忍惡病纏身鬼使喚緊¶
罪沉幽冥冤對前引¶
　　又¶
世僞非堅莫縱心猿修眞出有免了熬煎清平樂道舉意通天¶
<pb:CK-KZ_JY196_01p035b>¶
常善鍊汞泯情烹鉛行全八百功累三千古今達士依恁昇仙¶
　　又¶
念道忘俗命全無欲萬愆不造自然清福松峰樂性調和金玉¶
寶光無缺烏生三足希夷明妙霞友相逐¶
　　又¶
失墮傍生得通賢聖迷沉濁穢悟全清靜碧天似水象明如鏡¶
窮盡千金難醫心病服了刀圭道洽性命¶
　　又¶
但見女男如觀父母意順三毒身受萬苦知空厭世雲霞爲侶¶
出了陰陽性超寒暑氣結神靈眞明千古道樂清平無爲仙舉¶
<pb:CK-KZ_JY196_01p036a>¶
** 　　四言絶句¶
治政清通爲官忠孝節欲身安他年蓬島¶
　　又¶
有緣再遇重到東州外應因果內隱眞修¶
　　又¶
人到如見難當敬獻念道思眞閑看經卷¶
　　又¶
巳未新秋處暑清旦臥化超昇眞歸霄漢¶
　　又¶
尊體安樂别有期約忘塵念道眞通靈藥¶
<pb:CK-KZ_JY196_01p036b>¶
　　又¶
無內修功應有積行道意通天一眞得定¶
　　又¶
恁助柴薪我管功匠塼瓦燒成再去重訪¶
　　又¶
旣悟修仙觸處無煙心清得道苦志常堅¶
　　又¶
修行日用去除憎愛降伏心意應變通解¶
　　又¶
掩非和衆清通日用要全性命傻猿莫動¶
<pb:CK-KZ_JY196_01p037a>¶
　　又¶
氣清無我妙用眞火燒見亘初結成金果¶
　　又¶
多憎傷行多事傷神多欲傷命多迷亂眞¶
　　又¶
事少心靈念少無拘明少多愚濁少通書¶
　　又¶
妙道希夷無著無離自然明了賢聖皆知¶
** 　詞¶
*** 　　上節使同知洎官衆道友並口號¶
<pb:CK-KZ_JY196_01p037b>¶
　物物心休道眼開　　　　胎仙養就泛瓊盃¶
　自然頓醒陰陽外　　　　跨鶴眞昇難再來¶
*** 　　江神子¶
道心不與世心同悟知空物塵容達理明眞應變自然通憎愛¶
是非俱不染遊福地伴松峯　鍊成鶴體碧霄中任西東訪蓬¶
宮出了陰陽仙壽永無窮海變松枯眞不朽超三界從仙翁¶
　今日瓊林花正開　　　　十分眞樂飲三盃¶
　逍遙酩酊何方去　　　　蓬島仙鄉去又來¶
*** 　　上平西四首¶
想百年如一夢幾多時妙希夷只是些兒諸公肯信日常萬物¶
<pb:CK-KZ_JY196_01p038a>¶
意無私住行坐臥眞平等應變眞慈　崇仙道明仙理通仙妙¶
謝仙師在靈峰閑採靈芝洞天清隱周天十二坎迎離三田功¶
滿朝元去卻蛻行屍¶
　　又¶
到仙園松筠翠牡丹紅樂清歡幾箇人同且忘世夢轉頭萬事¶
一場空月圓月缺如憂喜悟愛心慵　眞閑好得閑趣通閑妙¶
覺閑通運卦爻識祖明宗許君龐氏了然先到碧霄中諸公依¶
此崇眞道蓬島相逢¶
　　又¶
戀恩親恩生害死難逃氣不來身臥荒郊改頭換面輪回販骨¶
<pb:CK-KZ_JY196_01p038b>¶
幾千遭世華非堅如石火火宅囚牢　任雲水登雲路遊雲外¶
玩雲濤厭錦衣喜掛麻袍清平道德修完性命隱蓬茅他年蛻¶
殻朝賢聖名列仙曹¶
　　又¶
想人生老與少似春秋恰幼年卽變白頭莫爭空假無常氣斷¶
臥荒邱大都三萬六千日多病多愁　崇眞道敬眞聖明眞理¶
了眞修侍二尊至孝全周全家拔宅功成同去到瀛洲出離生¶
死無來去閬苑清遊¶
*** 　　滿庭芳¶
三十年間幾番寵辱細思往事慵言也曾牒發曾受¶
<pb:CK-KZ_JY196_01p039a>¶
帝王宣今日山村且住他時去高臥雲煙洞天隱松峰之畔保¶
命是修仙　無愆全道德自然達理鍊汞烹鉛未功圓行足閑¶
對林泉眞樂琴書爲伴忘塵世趖了熬煎逍遙好蛻形眞去昇¶
入大羅天¶
　　又¶
遇七修齋庚申餐素禮參旦望行香時時念道世夢頓然忘三¶
教經書爲伴眞閑處勝似貪忙迷雲散一輪皓月無缺照無方¶
　從長明大道暗中積行上達穹蒼傚許龐歸去萬古名揚未¶
往蓬壺閬苑筠軒坐吟笑潛藏功成去陰公難喚跨鶴到仙鄕¶
　　又¶
<pb:CK-KZ_JY196_01p039b>¶
今世榮光前生福行悟來更好眞修外歡未盡念動意多憂清¶
淡平常道樂筠軒坐至理頻搜眞明了碧天瑩淨命耀似新秋¶
　休休崇道德清廉治政應變全周待功成名遂霞洞雲遊琴¶
劍仙經爲伴蛻形去眞上雲頭如龐許全家拔宅永永住瀛洲¶
(許眞君全家拔宅昇天龐居士全家坐脫立亡去)¶
　　又(攢三拆字)¶
馮疃仙住鉛汞成形罪盡神氣自然靈天明萬象地淵涌泉平¶
靜恍惚無缺命須停　誠了了蓬隱勝似華榮若出戸眼界寬¶
青林間松檜洞深處看經覷分正塵斷碧霄行¶
　　又(藏頭拆字)¶
<pb:CK-KZ_JY196_01p040a>¶
寸明眞靈通慧無罣礙清凉華混世人笑似風狂祖邱劉譚馬¶
消滅萬慮俱忘猿住通道德豈肯外昭彰　分清靜妙嬰男奼¶
雲路休忙虛無造化汞結鉛光兀騰騰飄逸販骨趖了無常袍¶
侶公甘鎮詩挈滿庭芳¶
　　又¶
三載施爲十全八九有些未及功圓不曾行疏所惠自然錢也¶
不修齋動衆一麻麥任潤靈田非外覓無中造化有口妙難言¶
　道傳明易象倒顛光運天地之先覺無形應物非殢中邊清¶
靜金嬰玉姹虛無裏汞結靈鉛六銖掛大羅歸去重受¶
玉皇宣¶
<pb:CK-KZ_JY196_01p040b>¶
　　又¶
體掛雲衣身如布素應爲莫厭清貧道無形象大悟裏頭眞憎¶
愛心無有德俱讚美歸順良因洪禧至閑看法教松竹每爲鄰¶
　眞親全性命明今達古混世忘塵若依余常善永免沉淪蓬¶
島仙鄕咫尺蛻形去現出眞神碧霄外大羅天上無缺寶光新¶
　　又¶
萬惡心除千思意泯自然罪病消亡寸靈念道動靜兩俱忘清¶
志如龐似許任雲水到處爲鄕仙家好茅齋幽闃勝似住高堂¶
　無忙看古教頓明至理上運三光也不須晝夜數墨尋行養¶
就眞鉛眞汞蛻形去天地難量碧霄外大羅歸去重禮馬丹陽¶
<pb:CK-KZ_JY196_01p041a>¶
*** 　　神光燦¶
處玄稽首庫使尊官一别又過三年渴仰之懷路遙未及人專¶
辛酉孟秋仍熱遣來人復去晝傳詢動靜知豐衍職任不久將¶
遷　他日功成厭世傚淵明樂道閑伴林泉自在無拘笑吟洞¶
外松前養就眞鉛眞汞恁時節功了三千朝元去現眞形獨步¶
雲軒¶
　　又¶
處玄拜上道錄高功日照别後難逢渴仰之懷甚時得覩仙容¶
卽辰仲冬辛酉急焚香跪領開封清河德又行緣闡醮敬信無¶
窮　光徧十方眞了去大羅朝聖昇入高穹體掛雲裳萬里要¶
<pb:CK-KZ_JY196_01p041b>¶
到乘風這番出離生滅任往來跨虎騎龍天地外想古今幾箇¶
眞同¶
　　又¶
處玄稽首月帔張唐二公别後思量倏忽年餘邇聞卻住天長¶
常記講師靜位說關西作醮歧陽香花引那郝公見道大哂重¶
陽　便繼處玄亂道酹江月一句寸念難忘踏盡鐵鞋難覓恍¶
惚靈光自然無中妙有道希夷無物包藏功成去上大羅天賜¶
玎璫¶
　　酹江月¶
古今販骨想生來死去榮枯多少百載光陰四序逼不覺形容¶
<pb:CK-KZ_JY196_01p042a>¶
衰老世僞浮華轉頭如夢到底成虛矯無生一念念道眞明達¶
了　最好福地清居依山臨水自在携笻到占得眞歡霞洞隱¶
無事閑看聖教功行周圓完全性命勝似重修醮鍊成道體别¶
有金書來詔¶
　　又¶
隴西余慮到濰陽秦臺空來空去貴府推官同太守相訪臨歸¶
叮囑壬戍新正欲邀到府未見先生許處玄重答這裏元宵亦¶
做　四序孰悟三元天官賜福下救陰靈苦生在中華崇道德¶
世讚名傳千古大醮洪禧青詞奏聖感應應難遇文山作醮白¶
龜蓮襯王祖¶
<pb:CK-KZ_JY196_01p042b>¶
　　又¶
壽過彭祖更官高一品石崇貴富古往今來人世事覺了不堪¶
重慮歸去淵明乘舟范蠡先已超昇去眞通道德趖卻死沉陰¶
路　雲步閬苑蓬山仙鄕不夜各有逍遙所過了天元無上道¶
千載難逢難遇石火光陰浮漚生滅飛走烏隨兔速修性命暗¶
有賢聖提汝¶
　　又¶
碧軒闃坐頓忘言閑了詩書千卷松徑携笻眞念道妙奥天機¶
深遠物外人間京華雲洞慧眼開時見有無俱泯吟笑浮生不¶
辯　拔宅龐許飛昇大羅歸去販骨死生免不夜仙鄕無苦惱¶
<pb:CK-KZ_JY196_01p043a>¶
閬苑瑤池清宴海變松枯亘容弗老世僞眞無羨六銖衣掛復¶
去朝元重現¶
　　又¶
厭居人世似孤雲飄逸鶴昇霄漢自在無拘空外去撒手直超¶
彼岸到處爲家琴書爲伴信筆閑吟嘆洞天高臥任他人笑懶¶
慢　夏近百尺森松水簾響喨飛入龍泉澗渴飲霞漿仙會處¶
童稚唇歌舌誕趖了輪回完全性命迷者應難赶忘名絶利一¶
任人非人讚¶
*** 　　水龍吟¶
此時辛酉初冬下元望夜逢甘雨麥苗滋長深根固蔕多歡少¶
<pb:CK-KZ_JY196_01p043b>¶
慮念道無災禍聖賢佑衆生無苦遇天元將末群仙慶會功全¶
行朝元去　别有天宮寶所了眞修得昇雲路六銖衣掛清平¶
福救九玄七祖歸去無生老自然性明今達古各全家奉道始¶
終莫變管如龐許¶
*** 　　滿路花¶
霜林飄赤葉徧地涌黃金賓鴻離塞北足聲音淵明歸去獨酌¶
樂清吟酩酊眞歡笑高臥雲山忘塵世僞難侵　頓然覺應物¶
無心道妙自然深壺中仙景異外休尋四時花放論古更明今¶
要到乘風去三島十洲蓬萊别有高岑¶
*** 　　行香子¶
<pb:CK-KZ_JY196_01p044a>¶
厯徧人間卻羨名山洞天清坐聽潺湲萬株松檜千頃雲煙好¶
伴琴書眞念道樂安閑　養就靈鉛命耀光圓行功成蓬島爲¶
仙出離生滅萬古相傳既免輪回六銖掛去朝元¶
　　又¶
金鼎生光常爇眞香寶瓶花四序芬芳虛空賢聖咫尺西方上¶
敬三清明三耀悟三皇上古人淳厚實佳祥性通天與道無妨¶
暗行平等柔勝剛强意似仙眞全仙行往仙鄉¶
*** 　　山亭柳(退道者墮進道者昇)¶
退道愚生意亂心生喪命盡貪生不畏神明察日千愆萬過迷¶
生死墮酆都苦苦苦盡傍生　進道清眞忘世夢閑看聖教似¶
<pb:CK-KZ_JY196_01p044b>¶
書生達理悟修生氣結神靈異自然有霞彩光生寶鑑碧霄晃¶
耀眞箇先生¶
*** 　　驀山溪¶
七旬相近正好忘塵世世夢幾時休道德修勝爭薄利恩山愛¶
海火院鎮燒身聞身健覓清凉一任迷人毁　閑看三教造化¶
明周易達理妙通天四相泯無憂無喜洞天高臥自在鍊眞丹¶
他年去上青霄始現無爲異¶
　　又¶
人間華麗恰似風前燭萬事轉頭空世外隱仙家清福靈峯霞¶
洞四序不知秋松爲伴竹爲鄰閑唱無生曲　琴書樂性道用¶
<pb:CK-KZ_JY196_01p045a>¶
調金木鍊出九霄身六銖掛朝元去速永無生老昇入大羅天¶
任巨海變桑田眞與神仙逐¶
　　又¶
人間萬事識破眞歸笑恩愛與塵情譬無常般般是了浮漚幻¶
體生滅幾時休忘世夢去貪爭違道眞明曉　微光覺照應變¶
通深妙命住性通天有自然無窮降耀陽純陰盡蛻殻免沉淪¶
遊閬苑翫瑤池¶
玉帝金書詔¶
　　又¶
玉峯頂上知有田三段壬潤長黃芽便萬斛珠酬弗換一麻一¶
<pb:CK-KZ_JY196_01p045b>¶
麥服了自然安修性命體延年别近雲霞伴　陰陽之外天地¶
難拘管得道免輪回厭世隱神堂古觀無爲功行眞了去朝元¶
六銖掛現眞形三島十洲玩¶
　　又¶
紅蓮池畔不讓遊山景鬧裏卻無心身似藕出泥花靜壺天妙¶
趣别有四時春眞應物寶光明今古誰人省　眞行道德顯化¶
邪歸正口應更聲隨只是要寸靈無病貪爭意盡道眼自然開¶
來世外混京華積行常平等¶
　　又¶
王徐道友今日重相别甚日再相逢到來歲新秋重歇一年一¶
<pb:CK-KZ_JY196_01p046a>¶
到百載幾番來且暫坐意休忙烏兔生還滅　人間寵辱辱似¶
圓光缺少喜慮多憂想憎愛是非慵說天元將盡奉勸速修眞¶
遊洞府隱松峯無事看莊列¶
*** 　　玉堂春¶
道德清平賢者眞易化世夢知空幾人放下厭濁清居周天運¶
爻卦身是行菴到處家養就圓光碧虛無執把萬里清澄自然¶
懸掛物外逍遙瀟瀟眞脫洒悟者超昇學者麻¶
　　又¶
仙觀靈虛二年來來去破了重修星冠養素應有眞無齋科救¶
萬苦達理忘言清靜居　道釋儒寬通爲三教戸外應五常敬¶
<pb:CK-KZ_JY196_01p046b>¶
謙賢許四相心無自然樂有餘出了陰陽現亘初¶
*** 　　踏雲行(旹辛酉歲仲冬十有二日經過大原宅清旦門外忽覩東南彩霞信筆)¶
遙望東南彩光分朗忽然見了濱州往醮緣感應仗高眞昔年¶
曾有劉高尚　德徧十方度人無量萬清萬善理明廣他時歸¶
去到蓬萊無爲道妙無虛妄¶
　　又¶
七十年光五千二萬隄防不測無常限假軀抛下落黃泉平生¶
應變時間讚　頓覺靈峯眞超彼岸蛻形歸去昇雲漢天元過¶
了去無來踏莎行者人難赶¶
　　又¶
<pb:CK-KZ_JY196_01p047a>¶
聖道難逢眞修易遇自然之理明今古死生販骨幾千遭這番¶
了了無來去　蓬島仙鄕亘靈無苦朝元路上高眞許松枯海¶
變永常存他年萬祖離陰府¶
　　又¶
子母相逢自然明道出離物殼無生老茅齋松竹每爲鄰清居¶
幽闃仙家好　敬信高明眞歡無惱各人性命修宜早功成行¶
滿免輪回蛻形跨鶴歸蓬島¶
　　又¶
去歲周亭今年重到光陰似箭催人老世空識破好休心修行¶
下手志宜早　不肯忘情將來悔懊松峰樂道隨緣飽無中鍊¶
<pb:CK-KZ_JY196_01p047b>¶
就汞和鉛携雲跨鶴歸蓬島¶
　　又¶
兒女金枷愛情玉杻火坑牢獄身如囚迷迷到了似春蠶疾些¶
出離無中守　晝夜忙忙烏飛兔走浮漚生滅形難久速修性¶
命免輪回完全功行蓬瀛友¶
　　又¶
亂性糟漿頤神玉液莫迷有有無中覓重樓十二望蓬萊慧眸¶
明處光無極　眞樂陶陶洞天遊歷道靈今古幾人識擕雲信¶
步入丹霄大羅歸去無爲職¶
　　又¶
<pb:CK-KZ_JY196_01p048a>¶
到處爲家鶉居無戀要行便去雲遊轉陰陽之外物難拘長安¶
咫尺眞非遠　道樂希夷死生永免亘初一點光如電自然照¶
耀晃虛無命清無缺成修鍊¶
　　又¶
一别三年重遊此地雲菴寂闃忘心意有時忻則看仙經自然¶
理達眞明異　眞樂希夷道尊德貴俱捐無有忘憂喜洞天清¶
隱混囂塵要登雲路先超彼¶
*** 　　惜黃花¶
衆生萬過有天來大覺世夢知空莫爭人我應變愛憎無競無¶
災禍眼前事頓明識破　敬道修因果顛猿緊鎖得自然眞慧¶
<pb:CK-KZ_JY196_01p048b>¶
住行坐臥達理了仙經物外靈無墮隱洞天古今幾箇¶
　　又¶
天元將盡去年卦盡這世夢冤親何時是盡三寸不來休卻變¶
骷髏盡到如斯俗念心盡　道靈眞無盡忘機業盡覺萬慧千¶
通頓然明盡外貌似憨癡吟笑風燈盡樂無極任他物盡¶
　　又¶
大翁出去隨家店住且只似昔年混俗龐許食肉愛生靈飲酒¶
休亂做肯忘貪閑論今古　仙家樂處逍遙雲路隱世外修性¶
金烏隨兔行就訪蓬山功了離塵所蛻凡形禮丹陽父¶
*** 　　青杏兒¶
<pb:CK-KZ_JY196_01p049a>¶
九月季秋凉謝尊官重獻霞漿難當厚禮重重愛世中名利貪¶
爭俗慮身坐心忙　道化怕無常三十年總敬丹陽東萊滿郡¶
無疑妄天元慶會這番歸去朝現天皇¶
　　又¶
念道玉漿多得眞歡大笑呵呵自然酩酊逍遙快依山臨水雲¶
霞洞外忻後高歌　世景急如梭戀恩山灑灑波波若肯回頭¶
歸眞一烹鉛鍊汞功成行滿昇入煙羅¶
　　又¶
迷者似河沙想世間學者如麻萬中敬信無一悟觀今視古浮¶
生濁夢箇箇都差　達了莫矜誇訪洞天閑臥煙霞他年歸去¶
<pb:CK-KZ_JY196_01p049b>¶
方知得瑤臺閬苑神仙樂處四序仙花¶
*** 　　武陵春¶
遥望崓山山正好瑩瑩正芬芳佳節春温春晝長最好泛霞漿¶
　酩酊歌歡忘世慮吟笑勝輕狂來往仙鄕住道鄕過此慶重¶
陽¶
　　又¶
辛酉仲春遊坎上終日坐春園異景奇葩在目前樹下勝筠軒¶
　世夢知空且放下自在似眞仙美醖開樽會衆賢樂道謝高¶
天¶
*** 　　感皇恩¶
<pb:CK-KZ_JY196_01p050a>¶
道釋與儒門眞通法海易妙陰陽外自然解金剛至理頓覺無¶
爭泯愛五千玄言奥夷明大　微光運轉結成雯蓋霞輝常照¶
體何罣礙松枯石爛亘貌古今眞在他年功行滿昇仙界¶
　　又¶
聖觀號天長星冠雲服養成金玉體眞無朽信知大道自然無¶
中明有世華心不戀遊王屋　外貧保命隱眞居陋亘初無相¶
貌勝豐厚桑田海變這箇無形堅久暗祝吾¶
皇德齊天壽¶
*** 　　望遠行¶
令子根苗裔雲水通行步頓覺了希夷微妙明千古去塵寰厯¶
<pb:CK-KZ_JY196_01p050b>¶
徧看來都無伴侶世人愛不愛高眞許　達道完性命永免輪¶
回苦隱福地松峯霞洞自在處待養就金鉛玉汞眞無濁慮六¶
銖掛始應過三清舉¶
*** 　　定風波¶
臨醮諸公戒行清動天感應福非輕壬潤瓊田農盡喜秋成穀¶
田珠長豆苗生　要報天恩崇道德隨緣知足莫相爭旦望焚¶
香餐素膳無憎意平出語似仙經¶
　　又¶
甘雨及時貴似油今朝歡樂便無愁明夜耕田野外唱嗔牛動¶
鞭輕打勝余修　過了天元難積行一麻一麥寸中收養就姹¶
<pb:CK-KZ_JY196_01p051a>¶
嬰雲外去優游命光圓若月新秋¶
　　又¶
月一焚香望日齋持些禁戒自消災甲子庚申逢七記開懷吏¶
神暗察應時來　清靜身心無病苦頤眞保命運三台功行周¶
圓何處去咍咍携雲跨鶴去蓬萊¶
　　又¶
癸戸雲封運卦爻剔開靈竅虎龍交卯上行來眞見酉崑高金¶
翁輪線釣瓊鼇　道德清通明法海萬光澄現九天高造化自¶
然神運轉難包古今達者列仙曹¶
*** 　　望蓬萊¶
<pb:CK-KZ_JY196_01p051b>¶
周亭去莊裏又相邀道念常如相見悟天元覺了死生超萬業¶
頓明消　洪禧至寶鑑顯彰昭三界十方明徹了倒顛水向火¶
中燒得道未逍遙¶
　　又¶
近中壽意望百年期萬事轉頭都一夢兩般罪福緊相隨念道¶
聖賢知　性命達今古世間稀了了不生眞不滅自然結就坎¶
和離休覓上天梯¶
　　又¶
清河喜道錄是高功已在道門三十載秦臺辛酉又相逢順化¶
善緣從　他年去昇入大羅中體掛六銖朝至聖這回永住九¶
<pb:CK-KZ_JY196_01p052a>¶
陽宮要到便乘風¶
　　又¶
會首到太守便相邀請至藏春堂裏坐恁時早晚旦清朝眞福¶
道能消　欲近醮速去似風飄道士靈虛分一半小師同到應¶
焚燒賢聖在丹霄¶
　　又¶
形如鶴性耀似孤雲自在空中無罣礙來來去去意無塵世外¶
樂天眞　大成拜三教理超群結就丹陽蓬島去仙鄕别有洞¶
天春道象古今新¶
　　又¶
<pb:CK-KZ_JY196_01p052b>¶
修行好應化學齋科旦望焚香參禮聖晝閑夜靜衆吟哦智慧¶
性明多　無爲理萬法弗能過外行內功眞了了鍊成鉛汞出¶
娑婆得道免閻羅¶
** 　　五言絶句頌¶
輪回幾萬遭去愛命清逃造化無中有沖和離坎交¶
物外逃生死常如初時志通眞全妙慧可稱修仙子¶
性光命似油微妙闃中搜照見無虛妄碧天皓月秋¶
輪回生死大覺悟通法海舉意合眞經混塵明世外¶
清通神氣靈上士悟無爭達理全功行碧霄雲外行¶
得道自然眞青蓮出垢津罣礙心無礙蛻形身外身¶
<pb:CK-KZ_JY196_01p053a>¶
舉意除憎愛形衰眞性在頓明道眼開聖經自然解¶
道覺明眞趣慧通達萬古自然清志堅性命光圓去¶
日用縛顛猿虛心微妙傳剔開眞道眼清意見靈仙¶
清柔神氣靈濁惡性無明悟道超生滅眞歸天外行¶
善清脫生死天瑩萬光明眞通全妙理歸去踏雲行¶
正理掩他非道通霄漢梯應緣無罣礙功了行無虧¶
美色悟骷髏知空意莫留頓明性命大眞了洞天遊¶
到岸了無生沖和道性靈命住圓成了夷然功行盈¶
善覺不爭空忘塵見道功微通三寶結金光射玉峯¶
輪回生死大保命忘世愛雲水伴松峰慧靈觀自在¶
<pb:CK-KZ_JY196_01p053b>¶
無我微光覺道成免販殻理明至德全靈象無中握¶
日用六根清悟眞道理明自然全萬行歸去碧霄行¶
他非似已過謙下眞明我降火鍊金鉛行全無爲果¶
物盡道眞常夷清至德長忘言明妙理命住結丹光¶
德全憎愛盡天道難詢問覺了自然通陽純雲路近¶
守道眞無罪迷難悟則易天青萬象明昇仙免下鬼¶
輪回萬萬遭見道死生逃出了陰陽殻沖和離坎交¶
大悟不爭空至明萬事容隱仙眞厭濁洞外伴森松¶
清眞悟死生保命氣神靈行通全萬善功了到蓬瀛¶
違道履薄冰愛迷性命沉傻猿擒縛住積行聖賢欽¶
<pb:CK-KZ_JY196_01p054a>¶
輪回生死大不悟恩生害頓覺洞天遊理明通法海¶
日用寸無愆始終仗志堅陽純靈耀燦無缺十分圓¶
無爭至德全道覺妙微傳應變眞明了蛻形蓬島仙¶
見道性無爭沖和萬慧明自然全至行厭世洞天行¶
進眞入碧虛退志有酆都莫退也休進遊山混世居¶
明眞一遇仙日用汞烹鉛達了清平行道玄天地先¶
得道不爭空混塵衆垢容他年眞厭世洞外伴森松¶
清虛志要堅世外好修仙道免輪回苦眞昇萬古傳¶
物盡眞無死清通道慧生自然明萬化忘世應緣平¶
保命通眞福通天開慧目明元道寶全眞去朝元速¶
<pb:CK-KZ_JY196_01p054b>¶
靈峯超苦海覺悟眞明解得意卻忘言道成天地外¶
明知世夢虛幾箇出塵居達理明天道眞通今古書¶
守道悟完顔自然慧目看靈虛眞弗朽清徹古長安¶
道覺超生死頓明明奥旨清志有始終樞機賢聖賜¶
忘貪去罪病達理修性命隱道伴松峯他年朝至聖¶
輪回萬萬遭明道死生逃清命圓無缺變通運卦爻¶
日用覺清通無爭萬事容眞常明至道歸去與仙同¶
出塵清志堅道覺養三田長就靈苗了眞光麻麥傳¶
通微道眼開眞了到蓬萊物外超生死亘靈没地埋¶
頓悟樂希夷樞機泯見知天青萬象顯祥耀透簾幃¶
<pb:CK-KZ_JY196_01p055a>¶
正理悟清平自然盡愛憎道明全至行蛻殻現眞形¶
念道眞無罪新愆不造異清通合聖經保命神超彼¶
柔弱氣神靈松峰之下行了仙隱福地達理行功成¶
了眞清一志得道超生死三寶變純陽昇仙名達士¶
清虛悟性命去住如對聖厭世洞天遊隱眞積至行¶
女男如父母正念聖賢許眞靜姹嬰歡道成救七祖¶
洞天四面青雲外列圍幈松峰盤石坐無事誦仙經¶
四假似環菴翠煙萬頃貪靈龜隨皓鶴伴我共成三¶
常善氣清深沖和無垢侵靈珠明道體結就水中金¶
苦形欲念忘清命免無常守道通仙福眞明現寶光¶
<pb:CK-KZ_JY196_01p055b>¶
日用愛憎無超塵入碧虛眞常全道德歸去到仙都¶
正理悟通經天青道象明意清祥耀燦照見亘初靈¶
堅志不爭空眞明萬慧通養成無價寶現出亘初容¶
妙道微明用靜通光運動氣神相見靈意厭浮生夢¶
理明達萬古清志眞仙舉蟬蛻免輪回雲歸朝聖主¶
萬古死生大古今幾箇解清虛了性命海變松枯在¶
守清神氣靈道理自然明萬行眞平了語通合聖經¶
萬物陰陽外道堅眞不壞謙清上善歸應變通元海¶
飽暖身閑意苦形降伏易命住道通眞陽純免下鬼¶
萬劫落輪回頓明霄漢梯命全性耀燦雲步樂希夷¶
<pb:CK-KZ_JY196_01p056a>¶
眞通萬慮忘得道免無常物外超生死碧虛現寶光¶
道用縛傻猿形忘眞自然微通祥耀燦射透九重天¶
正理應方圓道通眞涌泉闃明全萬善達了行功圓¶
抱道通生路心死命光住氣神相見靈至理明千古¶
覺了陰陽外至眞明道大命清無滅生厭世昇仙界¶
清志有始終明知世愛空神舟超彼岸雲步出靈峯¶
明我悟謙通混元虎逐龍自然三寶結眞了與仙同¶
得道免輪回靈峰霄漢梯洞天修性命今古幾人歸¶
四假似浮漚眞明月正秋人牛都不見光耀照山頭¶
限到變骷髏知空一念休命生免下鬼了道去瀛洲¶
<pb:CK-KZ_JY196_01p056b>¶
出有無生死達理明眞士清善始終志微妙靈中賜¶
微通道眼開覺了見如來無生路上去雲步到蓬萊¶
雲步到微通照明似燭紅世華眞拂盡茶味爽靈容¶
日用善清通住行坐臥功周天運降火光照虎隨龍¶
萬愆心斷絶性似中秋月保命隱松峰無事看莊列¶
日月頓無常二輪飛走忙傻猿縛得住眞去從丹陽¶
道通明性命意定眞清靜有志免輪回仙鄕咫尺近¶
進道死無怕如蟬脫下假都了上青霄清聲寶無價¶
順眞無憎愛萬清通法海虛明道理解應緣無罣礙¶
心靜至眞靈眞常道眼明自然通萬慧舉意合仙經¶
<pb:CK-KZ_JY196_01p057a>¶
垢盡道明眞沖和氣養神清通爲日用命外更無親¶
正趣覺通明命清神氣靈自然全道慧應有行功成¶
大悟不爭空混塵衆垢容清平全道德厭世隱靈峯¶
念動想骷髏眞明鉛汞收道成别有體蛻殻上雲頭¶
謙柔和氣清無濁命光停達理全功行應塵泯愛憎¶
頓覺明眞我周天運降火燒見黃金體道證無爲果¶
世外不爭空身青如萬松潺湲通似性道了虎隨龍¶
居山遠是非今古幾人依得道無生死命圓霄漢梯¶
迷著似燈蛾油窩焦爛多孤雲伴野鶴自在出娑婆¶
至德愛憎無眞平萬病除了心三寶結道達物難拘¶
<pb:CK-KZ_JY196_01p057b>¶
擒猿志要堅意定汞明鉛生滅輪回免大羅歸去仙¶
眞清保性命垢盡如明鏡照耀自然光蛻形朝至聖¶
心死性光生忘情覺命停道成别有體眞去自然昇¶
無生泯萬愆盡愛命光圓柔弱氣神定眞通道德全¶
去除物我心日用理幽深覺了眞明達陽純神鬼欽¶
覺悟不爭空他非應變容自然全福行眞了到蟾宮¶
物盡道光生天青寶鑑明命清圓弗缺應變自然靈¶
販骨死生大了眞通世外道成别有體海變松枯在¶
守眞覺道安達理悟雙關微妙通顛倒垂光鍊大丹¶
出家不管家混俗心無俗動靜兩俱忘道通消三毒¶
<pb:CK-KZ_JY196_01p058a>¶
氣降至神靈忘情覺命清自然三寶結達理行功成¶
修行搜已過意定勝打坐世外伴松峯志堅成道果¶
無爭全上士抱道憑清志動靜兩忘常了眞無老死¶
苦形濁念無世夢轉頭虛清靜調嬰姹雲歸蓬島居¶
通善氣神和去憎道行多慧靈天地外萬僞弗能過¶
達道自然明清平功行盈貪爭心意盡養就氣精神¶
販骨死生大忘塵通世外命清寶鑑圓抱道眞光在¶
交錢收領契依理成交易未足寫文會代余便去稅¶
大悟不爭我德全無上果周天十二通丹結運眞火¶
超塵遠生死性定自然靈命住光無缺理通應變明¶
<pb:CK-KZ_JY196_01p058b>¶
道明眞悟堅空色兩俱捐達了忘塵慮人間自在仙¶
愛者卻如冤人間第一賢許龐拔宅去鷄犬從昇天¶
大悟性無爭沖和覺慧明命清陽耀燦應變自然平¶
厭濁洞天居了眞達古書清通全萬慧雲水樂無餘¶
無我覺眞明沖和神氣靈自然金耀燦道達出陽陰¶
迷陰蛾戀燈就死入油烹形似丹霄鶴蓬萊雲路行¶
身若草頭珠頓明世僞虛萬年松檜下閑看古賢書¶
眞明道眼開清意性無灾趖了無邊業超昇去弗來¶
形病眞無病修行清保命道成身外身眞了朝仙聖¶
天瑩千光懸心清見本眞寶光圓不缺命住兩全成¶
<pb:CK-KZ_JY196_01p059a>¶
道全性命大至理深如海頓明物我忘古今幾箇解¶
應塵似水平達道意無憎養就眞三寶雲歸朝上清¶
善光明道禧世外樂希夷達理通天行了眞霄漢梯¶
蛾燈愛是癡清命月無虧下鬼上仙路昇沉悟與迷¶
修眞要堅志學道終如始虛空賢聖知性命超生死¶
混世隱名山俱忘動靜安眞常性弗變跳出死生關¶
身閑雜念多迷僞戀燈蛾早悟雲邊鶴飛昇入大羅¶
念道眞無病住行如對聖清平至德全蛻殻光無映¶
大道本無修隨緣莫外求命全無價寶眞去列仙儔¶
正理離中邊性如出水蓮碧天雲散盡秋夜寶光圓¶
<pb:CK-KZ_JY196_01p059b>¶
忘塵覺性明悟理洽仙經命耀圓無缺自然遠死生¶
常善縛心猿眞通結汞鉛道成别有體蛻殻去昇仙¶
敬道了眞修無歡意没愁筠軒看古教達理行功周¶
趖免恩生害頓明性命大黍珠光運轉海變松枯在¶
悟道不爭空眞明萬僞容自然全上善應變行功通¶
美貌想骷髏善清鉛汞修道全眞弗朽歸去上雲頭¶
知空清志堅愛者卻如寃蛾戀燈光死雲閑鶴遇仙¶
俗念我人無眞通性不愚養成全玉體換了這形軀¶
大見悟無爭沖和神氣靈清平全至德眞去似飛星¶
謙清至德歸雲水任東西道性明樞要自然結坎離¶
<pb:CK-KZ_JY196_01p060a>¶
苦體色心消鬧中悟寂寥眞常忘動靜歸去上丹霄¶
清眞脫死生縛住傻猿寧氣結神靈達了歸雲路行¶
得一眞明大道全通世外人間混俗塵掛礙無罣礙¶
道免死生危了眞霄漢梯命光如皓月愛泯永無虧¶
卦盡休爭我功圓成道果天青萬象明照見元初箇¶
他非如自過意定勝身坐不著有形物無愆成道果¶
正理解清平自然明大成忘情全命耀道養氣神靈¶
常善運眞火靈通覺無我廣明萬慧應性似青蓮朶¶
清平妙進明頓覺氣神靈達理中邊棄自然入大成¶
眞通萬事容清志碧虛中汞結神光燦道全了行功¶
<pb:CK-KZ_JY196_01p060b>¶
無爭道性强保命濁情忘永免輪回苦眞歸蓬島鄕¶
善通覺有明道闡樂眞榮厭世松峯畔功成朝玉清¶
動靜兩俱忘自然覺性常汞鉛成大藥眞了到仙鄕¶
清善存三一擒猿意不出眞明應變通福地去遊厯¶
對景省燈蛾志堅出愛河松峯霞洞隱得一行功多¶
德平萬垢容清命與仙同達理眞無變蓬萊雲路通¶
善清爭性命覺了傻猿定天動氣沖和陽純朝至聖¶
通善滅無明忘貪有甚爭天條心不犯歸眞道光昇¶
無我氣神清命圓大道成知明萬慧達眞去住蓬瀛¶
忘情覺命堅達理性明賢氣順珠光燦功成蓬島仙¶
<pb:CK-KZ_JY196_01p061a>¶
無我氣神靈忘情命耀成始終眞在道歸去到蓬瀛¶
志堅明性命妄盡心猿定妙覺氣沖和道成朝至聖¶
道明出死生眞養氣神精達理通靈慧自然應變平¶
念道消三毒清心忘六欲志堅全性命知足通清福¶
輪回五道轉不造萬愆免趖業樂清虛保命眞修鍊¶
苦形忘愛念命住修眞驗守道有終始陰消因慧劍¶
通經明正理道覺眞無比混世卻無心昇仙免下鬼¶
休苦化人錢結緣任自然不貪清福廣守道意無愆¶
虛心包大藏達理涌泉通三教無分别修眞第一功¶
無情命耀圓無垢性光圓無惡黍珠燦無憎功行圓¶
<pb:CK-KZ_JY196_01p061b>¶
蛾燈迷愛光遠色免無常仙伴孤雲鶴命清得道陽¶
通善滅無明道全神氣靈命光成補缺碧耀晃虛清¶
臭爛變骷髏迷陰墮馬牛清眞全性命蓬壺閬苑遊¶
通善行清深自然火鍊金功成眞厭世福地僞難侵¶
守眞堅志了常善通微妙氣絶命光圓古今明者少¶
無爭善氣清光照似飛星混合形神異碧霄雲外行¶
先天乃道初生死物難拘清命圓光瑩陽純蓬島居¶
垢盡晃空虛眞明棄有無定光通萬慧達了古今書¶
性光命似油忘愛了眞修世戀骷髏夢千生臥土邱¶
蛾戀燈光死鶴尋雲路生兩般由自己天瑩萬輝明¶
<pb:CK-KZ_JY196_01p062a>¶
頓明厭世空高臥白雲中養就眞鉛汞超昇出寶峯¶
定光得志寧覺了亘靈明達理全功行命圓脫死生¶
德全盡愛憎去濁寸靈明養就眞鉛汞蛻形朝上清¶
¶
¶
¶
¶
¶
¶
¶
<pb:CK-KZ_JY196_01p062b>¶
¶
¶
¶
¶
¶
¶
¶
¶
¶
