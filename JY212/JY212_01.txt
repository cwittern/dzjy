#-*- mode: org; -*-
#+TITLE: 太玄寶典
#+DATE: 2011-11-02 10:47:33
#+PROPERTY: kxid KX210
#+PROPERTY: title 太玄寶典
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1034
#+PROPERTY: id JY212
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY212_01p017a>¶
* 太玄寶典¶
　
** 修眞冲寂門¶
　　
*** 神靈天象章¶
氣虛生神神虛生化化虛生象皆出太虛太虛者在天地之中¶
無方無所非氣非形其中有象清而爲天濁而爲地清濁分而¶
生人故人生而不有清濁清濁旣分中包太虛澄煉守則虛白¶
生虛白生則濁亦清神自虛而靈自清得天象應之鬼神陰陽¶
萬物妙機咸悟眞人之道蓋煉虛靈而滌昏濁也¶
　　
*** 氣虛洞應章¶
氣者象之主而有清濁焉清者昇騰之元濁者生發之基無濁¶
<pb:CK-KZ_JY212_01p017b>¶
不能形無清不能眞得其清者陽眞而虛故能應物出死入生¶
移形化迹蓋氣虛靈而致也若欲煉之當先虛心養氣圓念定¶
神使氣常營營而自靈洞應萬物神化乃行天地之妙無不得¶
之蓋氣煉之而靈洞達其應無方推運不窮是謂道也¶
　　
*** 精堅保命章¶
精者眞也眞者眞元也陰陽之本生死之基也人能保命在堅¶
精堅精者煉氣養神之謂也氣固而厚精說以元術而堅神定¶
而保命命以氣生而久故眞人煉生氣固眞精保命長年其知¶
者先養氣氣營守精精自固外以火運則精自堅氣出生氣之¶
源養精成玄胎惟精不搖氣常運是妙道也¶
<pb:CK-KZ_JY212_01p018a>¶
　　
*** 天地配形章¶
天生氣地生形命以氣爲主形以血爲根知天者養命知地者¶
養氣眞人導氣自丹田上行不使散漫自右腎循腰及下足足¶
後上行脅下右膊循右手復上肩井入耳上腦後下左耳過肩¶
井下左膊循左手復過左脅交腰下左足復上還丹田凡自半¶
夜守定心息氣覺頂門冷氣透華池兩耳如流水聲時正生氣¶
也此氣自然行天地交媾之脈凡動處左以右手按之右以左¶
手按之生氣流源使不住滯則天地配形形同天地日得功多¶
爲最三千功後自然通流不老不死長年返嬰童顏耳¶
　　
*** 陰陽造化章¶
<pb:CK-KZ_JY212_01p018b>¶
男子稟天道得陽之氣生腎女子稟地道得陰之氣生血生心¶
故男子煉氣成眞而保精女子煉血成眞而保神陰陽造化各¶
有異焉所行之道亦各不同男子守腎固精煉氣夾臍循脊骨¶
上泥丸號曰還元女子守心養神煉火不動以兩乳氣下腎夾¶
腎上行亦到泥丸號曰化眞行之百日男子精不泄氣長生返¶
嬰童神靈矣女子血不動神自定返處子而收二脈一化乳二¶
化血其妙萬端久久行之生髮平乳移腎變形焉¶
　　
*** 胎息自然章¶
人欲行氣先定胎息胎息者自然之息調定息數使氣不上不¶
下不出不入口鼻內自然往來於胸中半夜氣所生時以行之¶
<pb:CK-KZ_JY212_01p019a>¶
旣久百日外可養氣伏息耳又氣先煉通兩耳隨左右手掩耳¶
半夜時正以氣引之久久自通氣若通兩耳口鼻不須出氣可¶
以伏息耳其氣旣行半夜煉氣正一元氣動以兩手掩耳令氣¶
上行及以手按摩之其氣逆行遂於皮膚或去或住皆在已也¶
　　
*** 鉛汞發萌章¶
南方生火火生心心爲丹砂丹砂中有汞重四兩北方生水水¶
生腎腎爲青金青金生鉛重四兩心靜汞生腎定鉛生鉛汞昇¶
降相遇金鼎煉成大丹點化至藥心動無以見汞失汞則丹砂¶
枯面黃白無光澤皮膚不紅潤腎動無以見鉛失鉛則青金枯¶
面青黑無光彩皮膚皆乾澀何也良以二氣無本鉛汞不生不¶
<pb:CK-KZ_JY212_01p019b>¶
得至人之論行之徒自費工耳故仙人煉氣保腎多得鉛生定¶
神養心多得汞發鉛汞綿綿在世長年惟在二氣本源固密澄¶
潔耳¶
　
** 修眞符聖門¶
　　
*** 神化神章¶
虛無爲體寂照爲用陰陽之不可以數拘天地之不可以物對¶
人皆有之蓋以塵土綠愛相汨而不得見之古今雖以法不可¶
名雖以事不可致惟眞人返朴還純澄明寂默以守之其妙用¶
在塵心爲室除妄爲眞其神自虛生然無形迹妙洞三界窮生¶
死之根達利害之源乃神之應也神無所不能致而化其神神¶
<pb:CK-KZ_JY212_01p020a>¶
則神在我而爲眞天地之神我亦神之萬象之神我亦神之神¶
所化者在守寂不動昇眞氣以兩手相疊左手壓右手以摩頂¶
上三千功後神自出外也¶
　　
*** 氣化氣章¶
氣至靈也千經萬論惟以存想按摩爲用大悲眞聖自然之數¶
氣至靈隨心以動常欲行也蓋人心反復而氣乃澁憂思爲住¶
滯喜樂爲流蕩皆失本經故眞人者煉氣令圓然始以心營終¶
別自致起於丹田轉若皮囊行之周三宫舊以三等疾速緩急¶
之異爲三車般上泥丸眞秘之訣不須此耳惟以氣圓固先極¶
功多圓轉次用他人以兩手向腰之上頭升項其氣自過乃咽¶
<pb:CK-KZ_JY212_01p020b>¶
華池之液四十九過眞氣乃固而圓定又能養化其氣以成眞¶
故曰氣化氣乃眞仙矣¶
　　
*** 精化精章¶
保精在煉氣氣正然後精固精固密然後可煉古今惟知煉氣¶
不知煉眞精之訣眞人煉其精者固密其精精久不泄常欲動¶
方以力煉之九重密閉坐先存大小固尾閭三時九氣與精交¶
臍下若毛球動轉不已其精煉之子午二時各行三百六十功¶
十日外眞精自化奪陰陽交合返復氣液久有大益以兩手握¶
固以大拇指按定中指文以力向上提縱動搖亦不能泄也¶
　　
*** 天地可移章¶
<pb:CK-KZ_JY212_01p021a>¶
男子得天之純陽多者也女子得地之純陰多者也純陽之道¶
行之易成純陰之道行之難致眞人有回男作女回女作男之¶
道蓋所以易氣也女子血盛氣衰煉血保氣男子血衰氣盛煉¶
氣保血男子女子稟天地之正氣可以移其妙也男子煉元氣¶
定神先守心如一外物不入萬法不着積精養神女子煉血收¶
二乳脈按之以兩手按摩面上逆行以氣運之乃化¶
　　
*** 陰陽入握章¶
人以左手爲陽內主腎半夜氣自腎生神從心降握左手不開¶
閉左目不視存神至腎出左目下左手三百六十功乃開午時¶
氣自心降神從腎升握右手不開閉右目不視存神至心出右¶
<pb:CK-KZ_JY212_01p021b>¶
目下右手三百六十功乃開如此行三千日可視千萬里之事¶
天地山川星象草木莫不知數莫不知靈人心不測之事皆可¶
得之矣¶
　　
*** 胎息吐納章¶
先調氣令不出不入自固密常漱華池眞精三千功胎息旣行¶
津液成玄珠可吐而又納之不惟長年亦可閉尾閭成眞精胎¶
息玄珠自久久結自下上泥丸不絕則長生焉¶
　　
*** 鉛汞見寶章¶
眞精生鉛鉛生黃華定神生汞汞生玄珠汞因內津而生玄珠¶
使氣或上或下旋轉不已久久自覺津液咽下有物如珠下或¶
<pb:CK-KZ_JY212_01p022a>¶
欲行出之液出汲入黃中自結可結在舌上鉛因運氣而生黃¶
華使氣不上不下向左而轉久久不已氣在臍下小便其出青¶
色其氣自可出入運動欲出乃氣透尾閭之色金黃色如鉛丹¶
人之修煉鉛汞見寶乃眞人矣¶
　
** 修眞致妙門¶
　　
*** 神岀神章¶
神煉之可以出形何謂煉神所謂守心守心惟能定神不老非¶
可出神超生也出神超生者在圓神也古今徒說圓氣保眞未¶
說圓神煉眞夫圓神煉眞者先存心如明月形中彷彿有人坐¶
煉圓不定上抵泥丸下窮丹海久久身有光彩自身中出隨其¶
<pb:CK-KZ_JY212_01p022b>¶
光彩出身外無有身形定洞自然因神出神故曰神出神矣¶
　　
*** 氣定氣章¶
氣眞保眞煉氣與天地齊年蓋以氣爲道本道從氣生氣從空¶
有眞氣不搖故可長生氣者行於體內營周一身煉之從下丹¶
田半夜所生氣處行之心營氣運力舉手按之久久肌膚紅光¶
通明氣正而不散泄以成眞矣¶
　　
*** 精神氣全章¶
修行之士須要精神氣全也精全則耳潤肌澤神全則面澤目¶
清氣全則音響體輕夫人修行欲三者之備則定心絕念內存¶
空洞運氣降升無有停碍保固精液還元不泄先正心咽七七¶
<pb:CK-KZ_JY212_01p023a>¶
口大和其津神想安居心如明月照身外氣氣無運大力上行¶
泥丸積精不泄隨氣上昇久久長生則九竅通明四肢强健耳¶
　　
*** 韜形晦迹章¶
天地賦其形氣生則居世絕俗愛死則脫殻斷塵緣生則滅形¶
藏於影死則集神構於眞皆有法焉形滅後者冬至日日初出¶
向日行登東方山大松下手提赤芝必有鬼物相迎呼天狼七¶
徧其鬼必自身後收黑氣走向覆身此則陰消而無影神鬼不¶
可犯之死則集神神不散構精不移也¶
　　
*** 驅神靈章¶
神靈者因人得之或公正則爲神邪淫則爲鬼而修眞之士欲¶
<pb:CK-KZ_JY212_01p023b>¶
驅之當正已神出神光於身外自然有異人驅前或送或禁皆¶
從已命也¶
　　
*** 齊老幼章¶
老者衰少者强常理也老者反壯少者已衰一氣稟二消耗眞¶
人以法齊之老者反壯少者益强人之氣衰欲强盛者當服九¶
仙太液法其道煉氣定神體安內八十一眞液其液如不甘久¶
久乃得甘味少者自甘以手引氣自心下腎不出七日老者如¶
嬰兒矣¶
　　
*** 長生不死章¶
有生不死謂之長生有死不死長生者生而煉之也不死者返¶
<pb:CK-KZ_JY212_01p024a>¶
生也人欲長生藥欲長青松柏子葉是也丹煉太盧心定神是¶
也欲不死藥服三黃地黃黃精甘菊是也丹煉太一守腎煉氣¶
是也¶
<pb:CK-KZ_JY212_01p024a>¶
#+PROPERTY: JUAN 002
<pb:CK-KZ_JY212_01p024a>¶
　
** 錬凡全眞門¶
　　
*** 輕骨章¶
骨者天地陰陽之氣凝結生化自胎中而成由氣衝在長養而¶
少變壯壯變老其骨之中有髓流化成精以爲一身之根元筋¶
脈交貫而一身之動靜皆由一氣以滋榮氣血强盛則骨輕以¶
其血滋榮提領衝動故也氣血旣衰則骨重髓枯謂骨枯精竭¶
而死也夫眞人之修行當先煉血隨氣化以周營次煉骨化久¶
<pb:CK-KZ_JY212_01p024b>¶
久神通煉心無滯成清泉則蒸鬱精隨浸潤運行血乃得化而¶
成白玉長生之道本乎此焉¶
　　
*** 煉氣圓定章¶
氣之所生有應有度有象有理故半夜自元氣生時兩耳如風¶
雨聲盛者如鐘磬聲其應乃子時之半爲度也久久修行者閉¶
目上視見星斗光各象運其氣自下而轉不唯自尾閭行夾脊¶
上泥丸而下降其中人復通九竅行四肢皮膚下皆循而遍周¶
則氣圓也久運動而反上則爲眞寂乃氣眞定氣之動靜是謂¶
要妙氣之一動則長安氣之一靜則神應眞氣行處皮膚光澤¶
九竅通達四肢輕便久久皮膚下無血但白膏耳¶
<pb:CK-KZ_JY212_01p025a>¶
　　
*** 生神水章¶
神水之生非華池之津謂眞氣滋養澆灌之水也北方有滄海¶
滄海生玄龜玄龜吐眞氣眞氣化神水神水生腎故神水者氣¶
之根元由人呼吸以出入一呼出一寸一吸入一寸人能少語¶
少思少勞動則一時生一尺人睡一時亦生一尺但夢寐之間¶
亦有勞動魂神耳晝則無思安定守之以流夜則無夢靜念而¶
生今修行者半夜定念端坐上吸天池下涌地脈久久行之精¶
液無窮長生不死之道始於此也上吸天池灌曲江下涌地戸¶
則不飢渴能營周百脈變化凡軀矣¶
　　
*** 運眞火章¶
<pb:CK-KZ_JY212_01p025b>¶
眞火者非心火也蓋北方有水水中生火火生北方陰之穴也¶
光射太陽取之有法焉雙曲兩手足緊握令力通內繞腰交過¶
會下丹田其火如龜蛇之動上盤下旋如火焰昇騰自然出腎¶
夾脊骨循風府上頸入口出鼻透天門入泥丸自然温温如火¶
之相逼則汗濈濈以出長生不老久久飛昇也其余應驗皆神¶
仙之妙也¶
　　
*** 嬰兒出胎章¶
太陽之煉左則爲龍而生嬰兒蓋水生木也木爲水子水之氣¶
行傳流入水故青龍者木之氣也青龍負太一眞元之氣故爲¶
嬰兒之胎因木以行到脾曰黃婆黃婆乃產育得木之制嬰兒¶
<pb:CK-KZ_JY212_01p026a>¶
乃生青光負之體生青光世人但知存想之功不知力致之妙¶
其行握固以四肢力並上行自知大妙耳¶
　　
*** 姹女生華章¶
太陰之煉右則爲虎而生姹女蓋其金生水也金爲水之母金¶
之氣行傳流入水故白虎者金之氣也白虎負眞一之氣故爲¶
姹女之胎因金以行到腎萬金所生子也四肢百脈以力用之¶
上下左右鼓動披衣握固心但守固不動是爲眞道體外生青¶
紅二色光明其四象金木間隔則木生火金生水青龍緩氣以¶
導火白虎强氣以導水行之自當有驗此眞仙之秘旨大應其¶
神至心七日乃得異應¶
<pb:CK-KZ_JY212_01p026b>¶
　　
*** 陰陽配合章¶
陰中之陽陽曰至精號月華陽中之陰陰爲至靈號日精北方¶
至陽生腎爲水水中有陽火焉南方至陰生心心爲火火中有¶
陰水焉互相往來交氣生靈物眞火生鉛眞水生汞鉛汞交配¶
乃可長生今人未曉其妙豈能互備故不見驗若上內華池下¶
升地脈心降中州氣騰脾元二氣相遇自然如酒食醉飽通暢¶
快意則百脈安和萬靈內醉骨堅髓凝可返嬰稚久久行之生¶
眞身化形通天地無所不靈是其妙也¶
　
** 煉凡生神門¶
　　
*** 神體生光華章¶
<pb:CK-KZ_JY212_01p027a>¶
夫神體元氣集眞定神養素久久煉神體神體之煉久久生光¶
華蓋爲氣應精精應神神應體三奇相須上下圜運火煉氣升¶
貫百脈透百竅夜間自己視之五色雲繞身他人視已如在火¶
中其訣蓋因密運氣氣轉而固精精堅而保神神而靈定自然¶
發光明於身外靈通八表風氣所鐘自然旋轉不已繞身成圓¶
光久久成五色雲雲天之步亦從此得耳¶
　　
*** 五臟通明章¶
夫五臟者五行之源也五行旣煉則孰爲守氣也孰爲守形也¶
左右旋轉運氣不止久久相通則無飢渴也則無榮衛也氣血¶
相合精神通貫神仙默化至妙之語也其訣惟以運氣爲本守¶
<pb:CK-KZ_JY212_01p027b>¶
心爲上握固以佐之揭泥丸爲畢功先握固而守心守心兼運¶
氣升則上丹田以力涌之如揭四肢手足心氣如發則內氣五¶
臟不相關隔不惟不病五氣中和滋榮光茂通明內視如五色¶
琉璃是其應也行之旣久其光上交五星焉¶
　　
*** 四體內滌章¶
凡人有四體外有皮膚中有骨血絕雜想而成眞人眞體能升¶
雲天莫不先內滌四體其四體者其法端坐以兩足心相踏兩¶
手心相合熱通五臟手氣先交脊足先交腰上下搖動汗自身¶
出四肢則萬病自祛百邪不干何爲瘡瘍何爲痺癩修行者必¶
先行之快氣焉¶
<pb:CK-KZ_JY212_01p028a>¶
　　
*** 三宫明黃道章¶
三宫守一之道本自天眞皇人傳之黃帝多秘眞旨凡自下丹¶
田起則升氣圜運之足心發火交臍下次動中丹田則守一定¶
神修到上丹田則般下玉精以嚥華池眞精入心如此行之則¶
耳目萬倍光明下通腰腎神火上升故三宫有黃明之氣謂之¶
黃道行之久久升雲天長年不老通神明惟黃帝先得之全焉¶
　　
*** 寶火入鼎章¶
修行者以氣爲金爲鼎鼎合在脾之下腰之上鼎中有丹丹乃¶
二氣坎離相合於脾也鼎中有水水元氣也元氣非火不能升¶
故火自下發者坎宫水中之火也寶火者陰中之陽日精太陽¶
<pb:CK-KZ_JY212_01p028b>¶
丹光上騰所行亦有法先嚥華池眞津三百六十口每日日初¶
出存日精咽三百六十功至夜半可發以烹太陽丹焉¶
　　
*** 丹光應液章¶
丹煉二神至陽之寶內榮百脈外通九竅則神光出其液流行¶
內有神泉澆灌外有至和之氣爲液爲汗百病不生體輕久久¶
生清光毛行步如飛登山涉險無所不至神明相祐矣¶
　　
*** 玉泉無漏章¶
玉泉者眞精之生發也久修眞者有之所得三者之備一泥丸¶
到流二神府無想三眞元固密其精生生不窮如水之源源不¶
已出於山谷何爲乎搖動何爲乎禁止皆不知竭乃謂玉泉至¶
<pb:CK-KZ_JY212_01p029a>¶
者常潤也泉者不窮也其法蓋定神養氣上升泥丸緊固氣不¶
泄也¶
　
** 煉凡出象門¶
　　
*** 補神生胎章¶
神自胎生胎從命分胎生則神生命分則神備形因氣活氣因¶
神動神本務動氣本務圓蓋緣愛色相資漸夫本源流蕩不已¶
則神有所損也勞形損神三分勞氣損神五分勞心損神七分¶
負載搖動者勞形也愛欲聲色者勞氣也思慮悲愁者勞心也¶
神之所損各有淺深眞人當先知補神之道則形全而能定神¶
未能定徒爲寂默耳藥服人參氣煉三宫制之無事調飲食適¶
<pb:CK-KZ_JY212_01p029b>¶
寒温起居常均不以道拘不以俗累則得神之胎也神胎者謂¶
神返素朴而神有所養也然後可以行定神之道耳¶
　　
*** 補氣眞源章¶
氣之所補以安體厚生養元保眞少思慮絕愛慾虛弱者先以¶
藥補如黃精之類是也次行運元保精保息養皓之法用之惟¶
氣强盛則眞源生矣眞源者生氣之源生命之所也大道修眞¶
莫出乎此耳¶
　　
*** 飛躑登攀章¶
眞仙羽化之道皆由煉神所致能飛昇躍躑登高攀危者莫出¶
乎神體欲得筋脈强盛者氣力堅固身輕體快耳神體生光華¶
<pb:CK-KZ_JY212_01p030a>¶
已載上經其欲得筋脈强盛者定心養血以偃卧令人按搦或¶
自按摩半夜調息存青龍自腎生發繞腰周四肢升天地門飲¶
華池眞津九遍咒呼天蒼七遍欲得氣力堅固精氣是也欲得¶
身輕快亦可煉精氣神全之道也¶
　　
*** 大禹步章¶
昔大禹權制百靈蓋得天年之步天年之步者行之免三凶三¶
凶者天地雷霆之險山川鬼神之險禽獸蠱魅之險修眞之士¶
莫不先知行之如登雲霞步三境眾眞侍衛焉如登壇祭天入¶
山涉險皆用之叩齒閉目存日月取在左手垂下右手南北舉¶
左手握四指伸第二指行右指東南面東次握右手行右足指¶
<pb:CK-KZ_JY212_01p030b>¶
東北向東行非三境內戒之士勿出步焉¶
　　
*** 度神鬼章¶
眞人以法度人以令度神法以修眞令以受戒凡經有凶惡鬼¶
神處以令度之升爲眞官先齋戒具青詞明表開三界以丹砂¶
九兩和以粉麵作本眞形青白二色方紙千幅亂覆焚之於大¶
松下其松上有青白色雲自有神物見致辭而去¶
　　　
*** 透靈托化章¶
人之眞靈以情昧皆由神之所存也人人皆有神靈焉緣情而¶
昧惟眞人能以神通諸人生則夢交死則神傳夢交則夢於人¶
神棲則假化留世焉煉氣旣圓定神不亂揭天門而出神故能¶
<pb:CK-KZ_JY212_01p031a>¶
透焉或寄於像或託人形人形所託者神亂氣衰之人多遇則¶
倒或醉中交應焉¶
　　
*** 無情得過章¶
神依人行物因眞化無情之物者以山奇水怪之類得人之近¶
至神透則爲精靈焉今名山大川多有之蓋依眞仙福庭之力¶
耳而不害人能與善利也¶
<pb:CK-KZ_JY212_01p031a>¶
　
#+PROPERTY: JUAN 003
<pb:CK-KZ_JY212_01p031a>¶
　
** 養氣構神門¶
　　
*** 木神養神章¶
陰陽之妙造化五行各有眞一至神之物生於洞天福地人遇¶
之者可以爲眞仙木之神茯苓是也服之得法能生神明輕便¶
<pb:CK-KZ_JY212_01p031b>¶
四肢茯苓末之爛研青松葉水和煮之惟茯苓碧綠色透爲度¶
暴乾以末蜜和丸日三服如橡子大清旦水下通神不老不飢¶
辟穀去五味服之三百日體生青毛無寒暑更加梨子無暑加¶
浮萍無寒矣¶
　　
*** 木精養精章¶
天地之精英結而爲不凋之木葉嫩子柔能生精通百脈換凡¶
軀生深山谷高奇之狀無人迹處者可採之柏木仁是也和嫩¶
葉杵三萬六千下雜以木蜜塞新筒中以東流山泉煮之並無¶
苦味惟甘辛異香耳向日用水下一棗許百日外不飢精自秘¶
雖搖動不泄也亦無寒暑見鬼神步及奔馬精氣保守百疾已¶
<pb:CK-KZ_JY212_01p032a>¶
驅久久四肢生青毛耳鼻赤色是也¶
　　
*** 木氣養氣章¶
東方生風風生木木生萬物故能生氣木之生氣枸杞是也四¶
時之精各有所在春採葉夏採花秋採子冬採根今人之用推¶
四時取之以服有十應其眞人洞天秘訣四時各取採候四季¶
周足淨擇洗了銼之用糯米拌之炊入甕藥一斤米一斗自冬¶
至前下驚蟄出之已成如黑金色且服之百日外髭鬢如漆色¶
若處子行步如飛登山涉險終日不倦肌膚潤澤目有神光惟¶
少思慮絕愛慾爲上¶
　　
*** 木英點骨章¶
<pb:CK-KZ_JY212_01p032b>¶
太虛之神至秀之英降於五行而聚中央其氣爲椒稟五行通¶
九竅化筋滋骨髓蒸鬱不已點化凡骨成眞仙久久服之骨中¶
自覺若蟲行其骨髓老而不枯竭死則筋不腐取椒紅不用白¶
皮黑子得一斤爲度以楓香煉和之重湯煮七日就潤可丸一¶
梧桐子大每日清水面東下七百日外通神明目有神光皮膚¶
按之若無肉堅硬暗地可視長生久視羽化之道自此耳¶
　　
*** 五芝通神明章¶
芝者天地至靈陰陽沖和之氣而生芝有五色能補五行眞氣¶
眞人採五芝爲丹其效能通神明化凌空集神全眞焉以五色¶
芝各以木蜜煮七日七夜出之擇神日服之以酒少少飲之助¶
<pb:CK-KZ_JY212_01p033a>¶
力七日外日中見天象乘虎豹召雲龍呼神鬼耳其新生芝得¶
之便以酒蜜煮食之其效亦同焉¶
　　
*** 仙人長壽杖章¶
仙人採青竹長七尺而十二節者以雌黃酒調石腦油灌之兩¶
頭蜜封又用楮葉二十四重裹了以少黃土覆之上以麥皮一¶
斗隴之其上燒之勿令火炎但蒸鬱透自然有金色光明可以¶
撻百怪役萬靈攜之不死不疾所在神明護之¶
　　
*** 老翁木馬章¶
眞人以木馬爲老人馭者所以濟衰人之勞也藥用乳香没藥¶
陽起石等分爲丹酒下七丸服畢如人行十里許以木通楮子¶
<pb:CK-KZ_JY212_01p033b>¶
椒湯浴之爲之七日外步及奔馬登涉皆不覺疲故得安適如¶
登木馬故有此名也¶
　
** 養氣增靈門¶
　　
*** 草神生神章¶
草者陰陽沖和之氣由雨露而滋萌生養有情益人利氣草中¶
有至神服之能生神爲神者黃精是也煉之有法服之有理黃¶
精九兩九蒸九暴研爲膏以青黛一兩和之銅器重湯煎之色¶
如碧玉爲丸櫻桃大每服一丸面東水下七日神全七七日眞¶
神生眞神生者閉目已如坐闇室也¶
　　
*** 草精生精章¶
<pb:CK-KZ_JY212_01p034a>¶
草中有精靈之物能令人長生生精益髓精竭再生髓竭再行¶
草精甘菊是也得四兩爲菊花四兩清酒煮一沸出之暴乾爲¶
末每服方寸匕以清水下七日外精生不窮矣¶
　　
*** 草氣生氣章¶
天地之氣由陰陽而分陰陽之氣則爲萬物其草中有最得其¶
氣者地黃是也服之榮血脈堅牙齒烏髭髮光澤四肢體人服¶
之各有異術地黃收之得多則蒸之極爛研出滓取膏汁雜以¶
海鹽十分之一勿與婦人服血妄行也而成疾男子生虛弱服¶
之七丸如麻子大清水下七日氣盛如嬰童大有益耳¶
　　
*** 草丹度世章¶
<pb:CK-KZ_JY212_01p034b>¶
太上有七十二種丹惟九華草靈丹能度人出世眞仙之階不¶
出於法乎天之精天門冬是也地之精地黃是也日之精枸杞¶
是也月之精松黃是也陰之精遠志是也陽之精人參是也山¶
之精巨勝是也水之精藕節是也人之精菊花是也九藥各等¶
分採擇精靜杵爛以百草和露包裹用葛藤緊扎以米五斗同¶
蒸之米熟出之夜攤布於月明中五更水露陰乾爲末蜜爲丸¶
日服一棗大旦用水下不出七日可以度世心自通神明不飢¶
不渴骨堅輕體可以居山矣¶
　　
*** 靈草換肌章¶
凡人之肌肉有久病者或氣血骨已死者皆令活惟眞人以靈¶
<pb:CK-KZ_JY212_01p035a>¶
草換肌靈草者東方甲乙日採防風庚辛日暴乾丙丁日採艾¶
壬癸日暴乾西方庚辛日採菖蒲甲乙日暴乾北方壬癸日採¶
菊花丙丁日暴乾四藥用戊己日入臼杵之三千六百下爲末¶
用藕節汁爲丸如豆大日三服七日外肌肉無病百邪乃退夙¶
氣不干以凡成眞以老成童非遇有道不可教服之¶
　　
*** 草通九竅章¶
人有九竅相通則爲眞人窒塞則爲下鬼九竅不通無以知好¶
惡是非邪正故眞人之道先度人通九竅其藥乃神妙神功之¶
草也藥用菖蒲一寸九節者末之和以楮汁爲丸每服酒下七¶
丸菉豆許百日外立知有應夜不寐不知倦色流香味皆易辨¶
<pb:CK-KZ_JY212_01p035b>¶
之人所不達已先達焉¶
　　
*** 草五行丹章¶
草中有五行眞人採之成丹服之可以內五行自聚精氣神者¶
皆正其藥東方之靈人參也南方之靈菖蒲也中央之靈地黃¶
也西方之靈巨勝也北方之靈黃精也以五丹添水同蒸三日¶
三夜取出暴乾爲末煉松脂爲丸桐子大日七服温水下七丸¶
七日成眞氣夢想通靈氣血滋榮身體筋骨精固神定耳¶
　　
*** 服水章¶
眞人服水所以益眞氣元也凡有停厨法有治病法有驅邪法¶
有益氣法不靜體法各各有通神之妙應也¶
<pb:CK-KZ_JY212_01p036a>¶
停厨者居山或山荒之地欲絕粒服水益脾不羸不弱者先存¶
脾元作黃氣繚繞次令火力下行透骨閉息三百六十握固嚥¶
氣眞津亦三百六十乃服水水一盞向日傾一半擎之以左手¶
藥叉印擎水右手緊拳向東念輕元法水流入吾心化白光白¶
光溢脾脾化爲石急急如律令七遍吹入水存白兔入水每日¶
清旦服之七日外不飢初服先數日少少飲粥服水未得力可¶
服棗栗少少以助神力治病者有疾有鐘或他或己皆可令服¶
悉得安泰以右手三指擎水一盞向北念元夫使者金頭羅神¶
七遍其水自沸溢非有道氣者但有清靜條戒用事然未沸溢¶
但先有氣也眞人用火自水生耳¶
<pb:CK-KZ_JY212_01p036b>¶
驅邪者有鬼神害生人及鬼神怪物所苦百端幻惑可以正之¶
也以左手三指擎水一盞向南念大悲神首赤髮元神七遍以¶
水用楊柳枝向邪物灑之乃息他人已彼苦或灑或令飲之乃¶
醒焉¶
益氣者眞人救助令虛弱以眞氣神水令飲之也以水一盞傾¶
一半右手三指擎之向南取眞陽之氣七口存赤烏七枚飛入¶
其水中次飲火一神火入吾神泉眞氣滋生長壽萬年急急如¶
律令七遍吹入水中凡飲先閉目靜思少少飲之有病亦愈¶
靜體者人之身心逐愛流惡滋生穢濁行乎塵世眞人天靈遠¶
而去之故眞人有教人凡事止眞祀者洗沐者必先靜體焉洗¶
<pb:CK-KZ_JY212_01p037a>¶
沐旣畢定身心以水一盞星月下向天祝云天靈不濁地靈不¶
搖急急如生星令七遍吹入水次端坐正南面久之是其應也¶
凡用各神靈之景象焉¶
　　
*** 登雲章¶
眞人了生死之源知眞一之道煉氣全眞定神虛一久火氣自¶
固神自定氣固然後圓轉神定然後通靈知生死之期達出世¶
之妙故了生了死是謂眞人出死入生是謂仙人欲知死期應¶
數不可過者三元者夜月明中臨流一和竹枝用香爐中燒松¶
脂一兩其煙用竹枝拂之令度水其水上煙不旋轉圓聚者其¶
年必死以其竹枝向月拂卜定影一點爲一月卜其日又卜其¶
<pb:CK-KZ_JY212_01p037b>¶
時知其時欲以其鬼箭人參帶之行二氣圓轉默坐正室去藥¶
物絕思慮拂塵念揭天門而往自然頂中有白光人皆見之神¶
妙之道不可傳出世耳¶
¶
¶
¶
¶
¶
¶
¶
