#-*- mode: org; -*-
#+TITLE: 太清中黃真經
#+DATE: 2011-05-31 15:53:25
#+PROPERTY: kxid KX054
#+PROPERTY: title 太清中黃真經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0817
#+PROPERTY: id JY057
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY057_01p006a>¶
* 太清中黃眞經釋題¶
中黃經亦曰胎藏論胎藏論者九仙君黃眞人所集也眞人常¶
觀察元炁浩然凝結成質育之以五藏法五行以相應明之以¶
七竅象七曜以昭晰其識潛萌其神布行安魂帶魄神足而生¶
形神相託神形相成口受外味以忘識身受內役以喪精神離¶
形以散壞形離神以去生殊不知皮肉相應筋骨乃成肝合筋¶
其外爪心合脉其外色脾合肉其外唇肺合皮其外毛腎合骨¶
其外髮鹹傷筋苦傷骨甘傷肉辛傷氣酸傷血故聖人曰先除¶
慾以養精後禁食以存命是知食胎炁飲靈元不死之道返童¶
還年此蓋聖人之所重也且夫一士專志下學而上達一夫有¶
<pb:CK-KZ_JY057_01p006b>¶
心覩天道之不遠學而無至謂之愚不學不知謂之蒙然三蟲¶
未去心踐荆榛之田當三蟲已亡自達華胥之國顯彰雲路備¶
述胎仙知聖行之根源辯仙官之尊位至於霞衣羽服玉館天¶
廚蓋爲志士顯聊泄天戒非人妄告殃爾明徵密此聖門必登¶
雲路愼無傳於淺學誓莫示於斯文慢而折神輕言損壽若非¶
志士無得顯言總一十八章列成一卷號曰胎藏中黃經皆以¶
篇目相銜文句相繼義精於成道言盡於養生行顯意直事具¶
文切食炁之理備載歸天之道悉成援筆錄章列篇於後¶
¶
¶
<pb:CK-KZ_JY057_01p007a>¶
@fw太清中黃眞經卷上¶
　　　　　　　　　　　　　　　　　@by九仙君譔¶
　　　　　　　　　　　　　　　　　@by中黃眞人註¶
** 　　內養形神章第一¶
內養形神除嗜慾¶
　內養形神除嗜慾者乃無相之眞形也太上言眞道養神偽¶
　道養形將靈谷元神入於天谷之中密固根源養之耳大洞¶
　所言人有三十九關斯天谷穴乃是第一關也太上曰若守¶
　我在於死炁之關令七祖枯骨皆有生炁故言內養形神除¶
　嗜慾也洞元經云修養之道先去於嗜慾內合於五神次當¶
<pb:CK-KZ_JY057_01p007b>¶
　絶粒心不動搖六腑如燭常修此道形神自定¶
專修靜定身如玉¶
　神與物交心似太虛安鎭本根自然靜定夫人心萬端隨物¶
　所動常令靜居不慾與眾混同內絶所思外絶所慾恒依此¶
　道元炁自足¶
但服元炁除五穀¶
　世人常以五穀爲肌膚不知五穀敗身之有餘令取春三月¶
　淨理一室設機案建以厚暖牀蓆案上常焚名香至夜半一¶
　炁初生之時乃靜心神當叩齒三十六通以兩手握固仰臥¶
　暝目候常喘息出時合口鼓滿依法咽之入腹當覺作聲以¶
<pb:CK-KZ_JY057_01p008a>¶
　飽爲度飢則更咽但當坦然服之無所畏懼炁入之後如覺¶
　口乾則服三兩啜胡麻湯此物能養炁潤腹其湯法取上好¶
　巨勝三大升去皮九蒸九曝又取上好茯苓三兩細研爲末¶
　先下巨勝末煎三兩沸次下茯苓末又煎數沸卽入少許酥¶
　蜜遇渴時飲一兩盞佳不惟止渴兼能止思食之念或服四¶
　時枸杞湯時飲一兩盞亦善其咽炁自然得通暢但覺腹中¶
　安和咽炁自當流滑卽一切湯水自然不要喫漸通妙理但¶
　能服炁攻盤於腹腸糞自盡如入湯水直至臍下初服炁者¶
　如覺小便黃赤勿恠也心胸躁悶亦無爲懼但心定不移自¶
　達妙理若不絶湯水雖腹腸中滓盡終不得洞曉是非若要¶
<pb:CK-KZ_JY057_01p008b>¶
　絶水穀只在自看任持亦不量時限遠近亦有一月或五十¶
　日亦有一百日但絶其湯水者三丹田自然相次停滿三十¶
　日下丹田滿六十日中丹田滿九十日上丹田滿下丹田炁¶
　足藏府不飢中丹田滿者炁滿體無虛羸上丹田滿者凝結¶
　容色殊光肌膚充盛三焦平實永無所思神凝體清方曉是¶
　非下丹田滿者神炁不泄中丹田滿者行步超越上丹田滿¶
　者容色殊麗旣得三部充實自然身安道泰乃可棲心聖境¶
　襲息胎仙此爲專炁之妙門求仙之上道也若或食或斷卽¶
　令人志敗好食諸味難遣穀炁此者襲炁之所疾求仙之大¶
　病也經云鹹美辛酸五藏病津味入牙昏心鏡致令六府神¶
<pb:CK-KZ_JY057_01p009a>¶
　氣衰百骸九竅不靈聖人能堅守禁絶諸味嗜慾者九十日¶
　三丹田凝實百日內觀五藏三百日鬼怪不藏形陰神不敢¶
　欺千日名書帝籙形入太微矣¶
必獲寥天得眞籙¶
　凡飛鍊上昇爲下天仙官若存想無爲炁神修三一之道者¶
　得上天仙官若眞子服胎息成者得寥天昇眞籙千乘萬騎¶
　迎子當獲中天眞尊之位¶
百日專精食炁足¶
　謂三丹田炁足也凡食炁吞霞言是休粮蓋非旦夕之功先¶
　以德行護身次以除陰賊嗔怒此學道之志也陰賊未除三¶
<pb:CK-KZ_JY057_01p009b>¶
　蟲不去或行非教之事不復成矣故太微玄章云除嗜慾去¶
　貪嗔安五藏神足矣¶
** 　　食氣玄微章第二¶
食氣玄微總五事¶
　夫言玄微者乃無爲玄妙之理言五事者但學絶粒則魂魄¶
　變改三尸動搖者也¶
大關之要莫能和¶
　夫人內行未成不知諸魔相違謂言道法無效蓋不達眞理¶
　也若是先具內行仁德只服津液尚有安和況於服炁者哉¶
一者初服力尚微¶
<pb:CK-KZ_JY057_01p010a>¶
　凡初服氣爲有滓滯直至一七二七日以來滓穢退出漸覺¶
　體內虛羸百節無力勿以爲訝緣元炁未達腹胃中所以覺¶
　虛弱但咽炁使漸通流日勝一日但當堅志守一候下丹田¶
　滿足頓無飢渴假令未達皮膚容色黃瘦亦勿以爲畏後當¶
　悅澤矣如不專志兼食行則用力無效也亦愛數敗則此爲¶
　不具內行之人則如此也若但有愛緣牽心自使敗¶
但常堅志守一候¶
　一候者乃下丹田炁住漸至滿足則是也旣下丹田炁足永¶
　無飢渴若畏力微瘦黃者不能修也若穀水絶則日久自然¶
　悅懌自下來也¶
<pb:CK-KZ_JY057_01p010b>¶
要子將心運守之¶
　太玄經曰凡休粮諸門甚多學道至近須九年以下無成者¶
　也唯有服炁堅守百日禁諸湯水子心不動三尸自除永無¶
　敗矣只爲學者浮心未定居疑二之端使心神動搖三尸齊¶
　起百思旣至心跡難歸雖服炁易爲退敗猶預必不靈聖者¶
　也¶
二者穀存子何别炁則難停而易洩¶
　夫體服炁欲速達五藏可除湯水藥物禁斷四十九日使小¶
　腸滓盡穀炁自絶咽炁自得通流亦有不成者多爲學人心¶
　容變易或食或止故自敗矣若少食諸味則難遣穀炁若要¶
<pb:CK-KZ_JY057_01p011a>¶
　用炁使內藏分明當服此元炁五十日百物不食閉目內想¶
　脾藏中炁從心起散於四肢仰臥咒曰¶
　中央戊己內藏元炁黃色力堅運之可理丹陽莫辭朱雲共¶
　議得達四肢黃雲大起每至五更雞初鳴時常候莫令參差¶
　如此二十七日內見脾藏中炁鬱鬱如黃雲透於四肢後當¶
　使此炁滅燭吹火百步外使之如大風起可以興黃雲閉彼¶
　形人無見者若不依五更初及不堅守或少一日無效矣此¶
　者中黃閉炁之法也¶
或則體弱而心虛或則藏虛而力劣¶
　用炁未達四肢當有虛弱之證但堅守志勿以爲恐矣故大¶
<pb:CK-KZ_JY057_01p011b>¶
　洞經云守之如初成道有餘者矣¶
三者上蟲居腦宮¶
　洞神玄訣云上蟲居上丹田腦心中是也其色白而青名曰¶
　彭琚使人好味嗜慾癡滯學道之人宜禁制之假令未絶五¶
　穀常行此心持念一年之外上尸自終亦有成矣人不知玄¶
　奥空絶五穀若不除貪欲之心者焉得三尸蟲滅乎¶
萬端齊來搖子心常思飲膳味無窮想起心生益病容¶
　夫學道者若不得內行扶持身心郤反爲三尸蟲所惑亂也¶
四者中蟲住心宮¶
　洞神玄訣云中蟲名彭質其色白而黃居中丹田使人貪財¶
<pb:CK-KZ_JY057_01p012a>¶
　賄好喜怒濁亂眞炁令三尸變易七魄流蕩故洞玄經云無¶
　喜無怒三蟲大懼不貪不欲和炁常足坐見元陽萬神來集¶
　者也¶
遣子魂夢神飛揚或香或美定無方或進或退難守常精神恍¶
惚似猖狂令子坐敗想餱粮子若知之道自昌¶
　怡然不易其道自常矣¶
五者下蟲居腹胃¶
　下尸其色白而黑名曰彭矯居下丹田使人愛衣裳躭酒色¶
　學道之人當心識內安堅持制之尸鬼無能爲也及無敗矣¶
令子淡泊常無味¶
<pb:CK-KZ_JY057_01p012b>¶
　常守淡泊三尸自滅三尸旣亡者永無思慮矣¶
靜則心孤多感思撓則心煩怒多起¶
　夫初服炁未通被三尸蟲攪亂或則多喜怒或則多悲思或¶
　躭嗜欲滋味者也¶
使人邪亂失精理子能守之三蟲棄¶
　太上昇玄經云若服炁絶食堅心經一月一蟲自去二蟲無¶
　託人能但服炁堅心守之三十日上蟲死六十日中蟲死九¶
　十日下蟲死百日心不移則自然身體康健精神清矣永無¶
　退敗若或食或斷令人志敗徒勞而無效當守持之¶
得見五芽九眞炁¶
<pb:CK-KZ_JY057_01p013a>¶
　五芽者乃五行之正炁生於五藏之中九眞者爲九天之道¶
　也此五炁成還應九天所以五藏之炁名九天也元炁成當¶
　自然得明五行之炁驅使無不通者也¶
** 　　五芽咸惡章第三¶
五芽咸惡辛酸味¶
　若五味不絶五藏靈炁不生終不斷思欲之想亦可止思欲¶
　之念及絶水穀外味之物則何慮不生五炁五炁旣生則五¶
　情易暢五藏旣滿元炁自凝元炁旣凝五神自見五神旣見¶
　備曉人間好惡是何世俗之慮能牽者乎¶
爲有三蟲鎭隨子尸鬼坐待汝身死何得安然不驚畏¶
<pb:CK-KZ_JY057_01p013b>¶
　三尸之鬼常欲人早終在人身中求人罪狀每至庚申之日¶
　上白司命若無驚懼不早修鍊形神絶制五味使人年敗炁¶
　衰形神枯悴空有松筠之志無復成矣一朝命絶悔將何及¶
　者乎¶
勸子將心捨凡事¶
　服炁大要者須靜持心神止捨煩務使三尸自滅神炁而行¶
　自然通達五神護安妙理也¶
超然自得烟霞志¶
　能清靜神炁則志自潛明超然洞悟有煙霞之景在乎目前¶
** 　　煙霞靜志章第四¶
<pb:CK-KZ_JY057_01p014a>¶
煙霞靜志通神奥¶
　若得水穀炁除自然諸脉洞曉五藏靈光化生縱捨自在深¶
　奥故不可測也靈光者乃神炁也¶
令子坐知生死道¶
　若能制絶諸味百日之後無不知矣自得眾靈潛伏生死之¶
　路備覩機覽天外陰司之道恒知者也¶
蒸筋暴骨達諸關握固潛通百竅間¶
　謹按胎息至理經云凡服炁五十日假令未絶水穀每遇日¶
　色清明時景朗耀於正午之時當入靜室厚施軟褥牀蓆散¶
　髮低枕握固於兩脇之傍叩齒七通端心暝目似覺微悶則¶
<pb:CK-KZ_JY057_01p014b>¶
　須用力閉炁握固使漸漸筋脉舒開靈炁潛通骨肉之間津¶
　汗潤澤於皮膚之內但當數數運用自得顏色悅懌炁力兼¶
　倍髮如沐漆髭若青絲如不解閉炁鍊形運用元炁通流潤¶
　澤於皮膚之上終不得自在若炁行通於毛髮之間自然鬢¶
　髮跳躑若不得此法雖絶粒長生亦同瓦礫草木無精光者¶
　也¶
** 　　百竅關連章第五¶
百竅關連總有神¶
　百竅通於百穴百穴通於百脉眼上有二穴通於肝脉肝脉¶
　通於心故心悲而淚腭上二穴通於鼻脉通於心脉故心悲¶
<pb:CK-KZ_JY057_01p015a>¶
　則鼻酸鼻脉復通於腦脉故腦熱而鼻乾洞神明藏經云百¶
　脉通流百竅相生百關相鎖百節相連故一穴閉而百病生¶
　一脉塞而百經亂故服炁無疾諸脉自通道人不死乃胃腹¶
　中無物停留也鑒察吉凶百神歸集於體寒熱不近元炁調¶
　伏於身眾毒不干五藏靈神固護猛獸不搏土地常自衛持¶
　隱顯自在骨肉合於玄牝去留無滯無所不通自然達於眞¶
　道何慮不契通於聖智哉¶
由子驅除歸我身¶
　百關九竅皆有神宅也藏腑無邪炁所生則萬神歸集邪炁¶
　卽穀炁是也若正炁流行所有瘡痕點黶客炁自然消滅者¶
<pb:CK-KZ_JY057_01p015b>¶
　也¶
恬然得達自明眞¶
　故得洞鑒昭然足辨邪正之類¶
自明眞道永長存¶
　致形神於不死之門昇子身於九天之上¶
** 　　長存之道章六¶
長存之道因專志¶
　精專用意則可通於聖理¶
返荷三魂知不死¶
　炁通之後當自荷形神明不死之路者也¶
<pb:CK-KZ_JY057_01p016a>¶
何物爲冤七七裏¶
　服炁滓盡後絶水穀最切者在四十九日漸當百脉洞達返¶
　照如燭俗心頓捨五藏恬然若不堅持前功併棄再理何可¶
　終不成道而矣¶
堅然愼守酸鹹味¶
　食諸味者難遣穀炁¶
** 　　鹹美辛酸章第七¶
鹹美辛酸五藏病津味入牙昏心境¶
　但是五味入牙皆通於兩眼之穴散霑於百脉之內使穀炁¶
　堅實藏府停留若求速達者尤宜卓然斷絶也¶
<pb:CK-KZ_JY057_01p016b>¶
致令六腑神炁衰百骸九竅不靈聖¶
　爲神炁不凝丹田之中靈光不照於藏府之內也¶
子能愼守十旬中諸脉洞然若明鏡¶
　使功滿十旬終者神炁自當凝實靈光煥耀如燭無不洞達¶
　者也¶
六腑明神不隱藏與子語言說心境¶
　五藏神自見也¶
滯子神功去路難大都穀實偏爲病¶
　若穀炁不除終不見幽玄至理也若能絶穀水者自達玄境¶
　也¶
<pb:CK-KZ_JY057_01p017a>¶
** 　　穀實精華章第八¶
穀實精華與靈隔纏羅六腑昏諸脉¶
　穀實精華化爲涎膜纏羅五藏六腑關節筋脉故不可得知¶
　但是服炁之人經五十六十日後見腸胃中滓盡將謂更無¶
　別物不知穀炁精華殊未出也所以有思食慮散之意反變¶
　情切心懸不可堪忍亦爲尸鬼所動之禍也自後但有物出¶
　如膿如血或若壞腸脂或若雞鴨糞此乃穀炁欲出有此狀¶
　也後更三二十日又有異物出如涎如膜此則穀實精華之¶
　狀也若先曾兼食服炁或斷或絶或修暫止經厯歲餘一旦¶
　頓絶還效便成若無諸狀候亦不恠也但無穀炁則炁通達¶
<pb:CK-KZ_JY057_01p017b>¶
　百脉洞明返照如燭大洞經云初服炁之人亦覺腸中滓穢¶
　盡只見所食湯水旋於腸中胃腹內更無别物不知穀炁自¶
　出也若穀炁絶盡則更無所思想念形神恬然藏腑安泰自¶
　無思慮寂寞瘦弱等疾也若遇有寂寞羸弱不可懼而退生¶
　及不進之憂必審而思之無得退也若能頓絶湯水三十日¶
　以來稍生絲毫疑慮不一之心退志不能堅守者永無成矣¶
　有似穿井及埿見水而不取也苦哉痛哉大苦哉大痛哉¶
元炁不返何所依子心未達焉能測¶
　穀炁不除於藏府之間元炁不降於丹田之內故道者昧然¶
　不知神功在近者也愼之¶
<pb:CK-KZ_JY057_01p018a>¶
可惜玄宮十二樓那知返作三蟲宅¶
　若不修鍊形神身中宮室皆爲三蟲之窟宅也¶
** 　　三蟲宅居章九¶
三蟲宅居三部裏¶
　此三蟲常在三丹田中也¶
子能運用何憂死¶
　但依聖人之言用心修持何慮殃累之患所及也¶
慄然鬱鬱常居此¶
　元炁常引內炁旣周流於身中則上下通和卻復三丹田之¶
　內也¶
<pb:CK-KZ_JY057_01p018b>¶
自辯元和九仙炁¶
　穀實之炁旣盡則元和之炁自然辯識者也¶
** 　　九仙眞炁章第十¶
九仙眞炁常自靈三蟲已死復安甯¶
　大洞玄經云三尸旣亡神炁自昌百日之內可以驅神及照¶
　五藏元炁使之如神聖者也若居世遊隱法具在胎息章中¶
　說也¶
由子運動呼吸生¶
　神炁若足呼吸運動興雲起霧自然得隱化無滯無碍也¶
居在丹田內熒熒¶
<pb:CK-KZ_JY057_01p019a>¶
　服炁成者丹田炁自平實可上昇下遊三丹田中凝納若雞¶
　子炳煥如燭光照數里無不耀赫爲丹田神炁之妙此也¶
筋骨康强體和平¶
　三光經云鍊髓如霜易骨如鋼服之千日力倍於常復能日¶
　行千里奔馬不及如神者矣¶
靈識恬然自暢情思逸神高心彩明¶
　食炁旣實者心神當自暢悅情高思逸棄賤人間者也¶
卻聞五味炁膻腥¶
　視五味見滓穢視五香聞膻腥尋苗見根道功成者故有是¶
　聞自然如此爲天炁達於自身者也俱有此見也哉¶
<pb:CK-KZ_JY057_01p019b>¶
肌膚堅白筋骨清¶
　胎息章中自有鍊骨法具載也¶
地府除籍天錄名坐察陰司役神明內合胎仙道自成¶
　服炁成者當自察知陰府役使神明若入胎息至於百息者¶
　當身入異境地籍除名服至千息者三天錄位魂遊上境也¶
<pb:CK-KZ_JY057_01p019b>¶
　　
#+PROPERTY: JUAN 002
<pb:CK-KZ_JY057_01p019b>¶
** 胎息眞仙章第十一¶
胎息眞仙食炁得郤聞眞炁成胎息¶
　服炁經云一百日五臟靈踈方可入胎息准九天神經云先¶
　須密室無風厚軟氊蓆枕高四指方與身平用一志人同心¶
　道侶捐捨凡心握固仰臥情無所得物無所牽靈炁漸閉心¶
<pb:CK-KZ_JY057_01p020a>¶
　識怡然初閉經十息至十五息二十息百息只覺身從一處¶
　如在房中只要心不動移凡一日一夜十二時都共一萬三¶
　千五百息故太微昇玄經云炁絶曰死炁閉曰仙魄留守身¶
　魂遊天上若閉炁至百息魂神當見其魄者緣是陰神魂者¶
　陽神且陰神常欲人死不欲人生其神七人衣黑衣戴黑冠¶
　秉黑壐洞神經云爲之玄母此神是陰尸之主若見此神子¶
　當謹心存念咒曰¶
　玄母玄母吾尸之主長骨養筋莫離屍去吾與魂父同遊天¶
　去¶
　次當見魂父有三人各長一尺五寸衣朱衣戴朱冠持朱壐¶
<pb:CK-KZ_JY057_01p020b>¶
　當引上元宮見諸腦神百餘人出子身當見三丹田中元炁¶
　如白雲光照洞達子當謹呼三魂名一曰爽靈二曰胎光三¶
　曰幽精¶
　得此三魂陽神領腦宮諸神萬萬千千引子元神遊於上天¶
　當出之時但覺身從炁房中出當見種種鬼神形容之狀或¶
　偉大者數丈或微小者如燕雀或披髮若亂蓬或開眼如張¶
　電緣爲上界之道皆是鬼神之過路子但當安心定志勿生¶
　怖畏自達安境如一切無所見者最爲上也但黑白分明是¶
　善相也所以須要得良友相伴相助緣元炁上與魂神相應¶
　切慮定息之時别有所見心則不安元炁當自口鼻中出以¶
<pb:CK-KZ_JY057_01p021a>¶
　故子身不得去也但一夕之中令傍人或自記喘息數至千¶
　息子當與三元神同遊上界也其道當成其道旣成之後不¶
　得微有泄漏神理最爲上妙大忌大忌大愼之大愼之不可¶
　有漏泄於人也但不顧於物不生異心鬼神及魔自伏其德¶
羽服霞彩何所得皆從五藏生雲翼¶
　鍊形上昇自化成五色羽衣中天羽經云輕輕狀蟬翼燦燦¶
　光何極蟬爲飲露食炁而故生羽翼人服元炁而天衣下凝¶
　於體則可知也¶
** 五藏眞炁章第十二¶
五藏眞炁芝苗英¶
<pb:CK-KZ_JY057_01p021b>¶
　太華受識經云元炁含化布成六根吉凶受用應行相從內¶
　炁爲識胎炁爲神子能胎息還嬰返魂也五藏之始先布於¶
　水內有六府外應六根¶
肝主東方其色青¶
　太明五緯經云肝主於木生於水尅之於土來自東方其色¶
　青蒼受之於陽潜伏此炁千息生光但常用炁未至胎息當¶
　存想青炁出之於左脇但六時思之不輟自子時常隔一時¶
　思之至五十日當見此炁如青雲用此炁可理一切之人熱¶
　疾時行癰腫疥癬及瘦但觀前人疾狀量其淺深想此炁攻¶
　之無不愈瘥如觀前人患肝經之病面色枯悴則稍難理之¶
<pb:CK-KZ_JY057_01p022a>¶
　不可治也¶
子但閉固經千息青色周流色自然¶
　胎息經云千息色青內自凝結者也¶
心主南方其色赤服之千息赤色出¶
　太明五緯經云心主於火生之於木尅之於金來自南方其¶
　色赤受之於朱陽爲夏天也濳伏千息當出心堂常服炁未¶
　至胎息者常以每至午時想赤炁自心存如雞子許漸漸運¶
　赤炁從頂而出出者自散存之咒曰¶
　南方丙丁赤龍居停陰神避位陽官下迎思之卽至用之卽¶
　靈¶
<pb:CK-KZ_JY057_01p022b>¶
　自此三咒之常行此炁勤誠存想五十日不闕當有赤炁如¶
　火光自見用此炁可理諸人一切冷病使炁攻之卽瘥愈而¶
　已如患人面色帶青者乃陰炁不可治也凡存咒想神炁法¶
　者並忌他人知之¶
肺主西方其色白服之千息其色極¶
　太明五緯經云肺主於金生之於土尅之於木來自西方其¶
　色白澄淨微芒濳伏千息光明洋洋常服每至丑時存想肺¶
　間有炁狀如白珠其光漸大上注於眉間存之咒曰¶
　西方庚辛太微玄眞內應六腑化爲肺神遊於丹田固護我¶
　命用之神仙急急如律令¶
<pb:CK-KZ_JY057_01p023a>¶
　存念一遍如此四十九日肺中有炁如白雲自出此炁可照¶
　地下一切寶物及察人之善惡示表如裏如不存想此法服¶
　炁三年方見五藏內事此緣不具眞行使用不辯相尅相生¶
　如寒用心氣緣是火炁如熱用腎炁緣是水炁不達此用炁¶
　則亦無效也九炁經中亦不言炁法寥廓尚秘况是人間者¶
　也¶
脾主中央其色黃服之千息其色昌¶
　太明五緯經云脾主於土生之於火尅之於水來自中方其¶
　色黃閉服千息但當一日一想不限時節亦無咒法其脾藏¶
　存之四十九日自見此炁脾中而出以後可將身隱入墻壁¶
<pb:CK-KZ_JY057_01p023b>¶
　無所礙也¶
腎主北方其色黑服之千息其色得¶
　太明五緯經云腎主於水生之於金尅之於火來自北方其¶
　色黑伏之下元主持命房內有眞白守之不忘此五藏神炁¶
　但至五更初各存想炁色都於頂上不必一一别存想兼不¶
　用咒法亦得只是校遲百日後其色已成立可用驗也¶
驅役萬靈自有則¶
　服炁心志兼持內行內外相扶元炁充滿五藏及丹田之中¶
　至周年之後應是世間鬼恠精魅及土地神祇並不敢藏形¶
　所在之處地界神祇自來拜迎常隨衛道者陰司六籍善惡¶
<pb:CK-KZ_JY057_01p024a>¶
　之事俱得知委然亦不可便將驅使緣未具三天眞籙慮有¶
　損折若入胎息得昇身訣者但要遊人間當依此經尸解法¶
　自然遊世卽無遮碍而已不爾未可忘道也若不務此術者¶
　但務化人而已自他俱利者也¶
乘服彩霞歸太極¶
　胎息伏陰經云內息無名內行相成若不持戒行未入胎息¶
　豈得合神若人未入胎息如要遊人間者可行尸解之術太¶
　微靈應書曰凡人未入胎息及已入胎息者要遊人間俱可¶
　行尸解之術隨物所化故有託衣衾所化者常以庚辛日取¶
　庚時於淨室中所臥床頭須設机案焚名香一爐下著柱者¶
<pb:CK-KZ_JY057_01p024b>¶
　龍杖及履鞋等物盡安置於頭邊身不解衣衾及以衾蓋之¶
　首西而臥自念身作死人當暗念此咒七遍咒曰¶
　太一玄冥受生自靈七思七召三魂隨迎代余之身掩余之¶
　形形隨物化應化而成急急如律令¶
　咒畢此法存念一食之間但當依尋常睡臥如修之日存念¶
　之起輒不得與外人語言忌之若與人言者其法不成如此¶
　常行四十九日漸漸法成旣成之後或要作則不問行住坐¶
　臥暗念此咒七遍隨手捉物自身便去眾人只見所執之物¶
　化爲己身身將已死矣後郤見物還歸本形此法卽可以下¶
　界避難助身不可爲非道之事大須愼護其法大須隱默若¶
<pb:CK-KZ_JY057_01p025a>¶
　卧在床上但以被覆其身隱化者暗念咒一遍便卻去他人¶
　只見所卧衾被是彼形死屍卻不見衣衾法成大忌財色留¶
　心神明誅折也¶
** 太極眞宮章第十三¶
太極眞宮住碧空絳闕崇臺萬萬重玉樓相倚列危峯¶
　上界宮館生於窈冥皆五色之炁而結成下界土地皆是水¶
　炁橫凝而扶住故不得自在不得堅長不得平正上界以八¶
　珍爲土地七寶爲用器至於宮殿七珍合成有自然不運之¶
　力無人興動用之功上界以七珍精炁爲日月下界以陰陽¶
　純炁爲日月下界言一年三百六十日是上界一日十二時¶
<pb:CK-KZ_JY057_01p025b>¶
　也太微玄經云不食土地精生居太一城此爲形神俱得去¶
　也¶
瑤殿瓊光彩翠濃紅雲紫炁常雍容玉壁金楹內玲瓏¶
　玄宮玉堂經云白玉爲壁黄金爲柱青珊爲樑紅玉爲床爲¶
　七珍翠彩煥爛光徹內外無礙千閣萬樓互相影對大仙眞¶
　人猶居此之外者也¶
鳳舞鸞歌遊詠中¶
　上界有天鳳之舞鸞霄之歌皆是曲名者也¶
玉饌金漿任意從¶
　九宴玄㕑經云一日十進九霄之饍七獻八瓊之漿一日十¶
<pb:CK-KZ_JY057_01p026a>¶
　進七獻酒也¶
九炁眞仙位列崇¶
　服胎息成者得列九眞上仙矣¶
** 九炁眞仙章第十四¶
九炁眞仙衣錦衣綃縠雲裳蟬帶垂¶
　眞君衣瓊文錦蟬翼之衣者也¶
天冠珮響韻參差¶
　冠搖眾珮響亮五音之韻爲自然也¶
九文花履錦星奇¶
　九文錦爲履其花零亂如眾星攢璧者也¶
<pb:CK-KZ_JY057_01p026b>¶
却佩霓裳朝太儀¶
　霓裳仙官朝服也初得仙皆朝太儀眞君九天之主也¶
十方彩女執旌麾百靈引駕玉童隨前有龍幡後虎旗¶
　前朱雀後玄武左青龍右白虎皆是百靈之數也¶
羽服飄颻八炁吹¶
　八炁乃八方之正炁也先治道路而巳¶
更上寥天入太微¶
　太微九天都在第五天金星輪朱華宮轄日月五星神宿行¶
　運之時亦管下界生死之籍奏聞太微凡此官吏曹署約四¶
　十萬局眾大數也¶
<pb:CK-KZ_JY057_01p027a>¶
** 太微玄宮章第十五¶
太微直上寥天界動靜風調鳴竽籟¶
　太微上界所有風搖皆如笙簧之韻極樂之所自然如此¶
殿閣穹崇何杳隗¶
　杳隗謂虛峻極也殿閣重數甚多宏壯尤麗而美¶
壽永衣輕人體大九天各各皆相倍¶
　九天羽服儀仗各相次加倍羽衣轉輕人體轉大彩翠鮮華¶
　日月轉邁長遠也¶
是謂因心得自在¶
　因心運身得出三界也¶
<pb:CK-KZ_JY057_01p027b>¶
靜理修眞爲聖人九行空門列眞載¶
　夫九行者道人之窟宅也動息住持不離其內一者謂以慈¶
　慜爲衣二者以止捨爲食三者以正心爲乘四者以專志爲¶
　財五者以謙下爲牀六者以順義爲器七者以懃慧爲窟八¶
　者以修空爲宅九者以陰施爲業修道之子不持此九行去¶
　道至疎遠矣¶
** 九行空門章第十六¶
九行空門至眞路大道不與人爭怒動息能持勿暫停陰神返¶
照神常助¶
　持心不息其道易成¶
<pb:CK-KZ_JY057_01p028a>¶
諸行無心是實心因心運得歸天去¶
　無心之心因心運心道雖無心還因心有¶
除垢無心是謂眞¶
　眾事曰垢無事曰除除心止念萬行歸眞也¶
自隨胎息入天門¶
　胎息以善行爲要機以無念爲至路者也¶
玄元正理內藏身無曲潜形體合眞¶
　洞玄經云心無曲萬神足¶
三部清虛元炁固六腑翻成百萬神¶
　三元靜則六腑調眞炁歸則萬神應二理相合五藏六府諸¶
<pb:CK-KZ_JY057_01p028b>¶
　神共有百萬之餘自然顯現相和應也¶
** 六腑萬神章第十七¶
六腑萬神恒有常¶
　五藏六腑百關九節有神百萬若日常清淨修之則當自見¶
　矣¶
大腸之中主肺堂¶
　腑爲首三焦之主也¶
元和淨理穀實盡¶
　但以元炁攻運何慮穀炁之不去¶
中有靈神自隱藏¶
<pb:CK-KZ_JY057_01p029a>¶
　藏腑旣淨萬神自藏故大明經云大腸主肺也鼻柱中央爲¶
　腸重一十二兩長一丈二尺廣八寸在臍左邊曲疊積一十¶
　二盤貯水穀一斗二升主一十二時內有神各具本色衣冠¶
　一十二人若除水穀炁盡元炁自是其神當見各於本時遞¶
　相護衛修道之子者也¶
腎腑當明內宮女外應耳宅爲門戶¶
　內神經云精主腎腎爲後宮內宮列女主腎耳之宮承炁於¶
　耳也左腎爲壬右腎爲癸循環兩耳門中有神五百人內有¶
　元神守之都管兼主志智凡人好嗔怒則傷腎傷腎則失志¶
　失志則喪道之本也元神亦散修行之人大忌嗔怒道成則¶
<pb:CK-KZ_JY057_01p029b>¶
　內神常見於人衛道者也¶
膀胱兩腑合津門氣海循環爲要路¶
　膀胱是兩腑爲津門腎合於膀胱乃受津之府上應於舌根¶
　也津液往來常潤澤肌體舌岸以應兩膀胱炁少則不潤色¶
　服炁之人常欲少語以養津液故語多則口乾口乾則難用¶
　炁也中有神三百六十人以應一年之數炁成當見其神常¶
　抱無貪之行故道者不貪志合神理大洞昇玄經云行合神¶
　見道成歸天此神行胎息卽自出常以護衛人近道也¶
子當得見內神彰終身不泄神常助¶
　終始不泄天神助子¶
<pb:CK-KZ_JY057_01p030a>¶
** 勿泄天機章第十八¶
勿泄天機子存志凡是天章無輕示¶
　凡遇天經子莫輕泄當志愼之¶
三十三篇世絶知況復中黃袐中袐¶
　道有胎光經三十三篇禁絶不許妄傳況兹中黃靈句袐之¶
　特重愼之愼之者矣¶
先禮三眞玉仙使然後精心覩文字¶
　教令科云欲開示三眞等經先須擇甲子日淨室焚香心存¶
　南華眞人念九天眞聖三天眞君同開作證首東作禮四拜¶
　方許開示然後云某爲求道輙開九天大聖眞文傳示一遍¶
<pb:CK-KZ_JY057_01p030b>¶
　故得百靈同助身歸太无名入天戶不得示於三人切忌容¶
　易泄漏若不依經教妄開示者及如覩常文必有殃責非淺¶
　獲過不輕矣¶
違教身罹非橫殃子孫受禍當須忌¶
　餘殃明罰世世子孫受禍大忌大忌¶
¶
¶
¶
¶
¶
