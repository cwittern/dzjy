#-*- mode: org; -*-
#+TITLE: 太上靈寶智慧觀身經
#+DATE: 2011-05-31 15:51:28
#+PROPERTY: kxid KX042
#+PROPERTY: title 太上靈寶智慧觀身經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0350
#+PROPERTY: id JY043
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY043_01p081a>¶
* 太上靈寶智慧觀身經¶
靜觀眞人於思微中觀身實相深達智慧了見四大六種根識¶
及五聚蔭五印世法皆悉空寂入無相門所謂外想內想若生¶
想若滅想了了照盡無淨穢法無生滅法如是盡處亦無所盡¶
究皆是空空竟升玄何以故內想者名境觀空是空亦空空空¶
亦空空無分别空故是無分别空亦復皆空空無二致故言其¶
盡若善男女照法空性無起滅心無憍慢心無恐怖心無憎愛¶
心能於世間免種種苦所謂生死别苦鬼神害苦官私口舌苦¶
水火刀兵饑寒苦皆悉免離如是盡利益非於一人二人必於¶
無量無邊無量數人非一天二天無量無邊無量數天其功德¶
<pb:CK-KZ_JY043_01p081b>¶
力不可思議是故此說名爲解脫名利益義名無量義名第一¶
義如是諸義若書若寫若讀若誦若解說是爲入智慧門遊智¶
慧室坐智慧牀餐智慧食得智慧眞相之體卽於爾時說智慧¶
頌曰¶
智慧起本無　朗朗照十方　結空峙玄霄　諸天挹流芳¶
其妙難思議　虛感眞實通　有有有非有　無無無不無¶
智慧常觀身　學道之所先　渺渺入玄津　自然錄我神¶
天尊常擁護　魔王衞寶言　晃晃金剛軀　超超太上仙¶
智慧生戒根　眞道戒爲主　三寶由是興　高仙所崇受¶
汎此不死舟　倐忽濟大有　當此說戒時　諸天來稽首¶
