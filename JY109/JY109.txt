#-*- mode: org; -*-
#+EXPORT_ID: JY109
#+TITLE:九皇新經註解 Jiuhuang Xinjing Zhujie
#+WITNESS: JYE CK-KZ
#+BASEEDITION: YP
<pb:CK-KZ_JY109_01p001a>¶

* 重刊《九皇新經註》序¶

** 　　張大眞人序¶

吾想：太初之古，太上親自度人，無人得度，入函關，始化西胡。尹¶
喜望紫氣而得聖傳。此後太上無法，方注靈文，欲人向文精進。¶
世人愚昧，不省察其意，認爲誦讀之篇，又不得已授先天正傳。¶
吾方演科文，亦欲度世也。不意日趨日下，世人皆以爲科文二¶
字，可以超生死。濟吉凶，招福禳禍。孰知先聖苦心寓於内，人不¶
向𥚃參求，隨口唱念。自後諸眞一出，各著道書行世，隱隱顯顯，¶
顯顯隱隱，欲吐不吐，不吐又吐，使人難摸難捉，是以天仙無人，¶
神仙少種，地仙失傳，人仙不眞，鬼仙雜出。且幸有純陽開化，將¶
<pb:CK-KZ_JY109_01p001b>¶
己己所演九皇新經一部，復於己。己又闡玄藴，細註精微，五仙¶
口訣一盤托出，朝斗延年訣一口說盡。使後世得所歸宿，將修¶
鍊有所的指，全無朦混一語。竝可以證諸天之寶經，亦可以實¶
諸眞之道書。將太上開化之心始全，而後世度人有傳，仙脈庶¶
可以不絶矣。吾本開教一老慈，爲純陽度盡凡夫之願，不覺一¶
敘。¶
<pb:CK-KZ_JY109_01p002a>¶

** 　　葛大眞人序¶

夫道也者，不可須臾離也，可離非道也。此見大道不遠於人。根¶
於性，人不可一日離性，則一日不可離道。修於教，人一日不可¶
離教，則人一日不可離道。但是道也，放之則彌六合，無物不有；¶
卷之則退藏於密，無時不然。此不可離者，一大柱腳也。惟吾道¶
有天仙正理，不離乎鉛汞交媾。有神仙正傳，不離乎陰陽顚倒。¶
有地仙正派，不離乎清靜常應。有人仙功夫，不離乎福善二字。¶
有鬼仙憑據，不離乎功行一端。此五者皆難離乎戒愼。恐懼動¶
靜，互爲之功。如無此省察涵養之學，則道卽離我，我卽離道。何¶
也。人欲一起，鉛不能投汞，陰不能際陽。卽此兩途尚不可離，此¶
<pb:CK-KZ_JY109_01p002b>¶
純乎天理之正，而況地人與鬼乎。今有《九皇新經註解》一出，則¶
修天仙者，不難吞金進火。修神仙者不難行符得藥。至於人地¶
鬼三者，自不難勇猛精進而成。吾忝天仙正途，鍊丹於真明之¶
天，修持於三元之所。茲爲純陽度盡凡夫之願，只得略敘大意，¶
以爲註中一引云。¶
<pb:CK-KZ_JY109_01p003a>¶

** 　　許大眞人序¶

自斗姆從西竺國靜怡以來，修元始大道，以金蓮九苞化生九¶
子，主持造化，掌握陰陽。其爲天之樞紐，人之司命，此理渾然，未¶
傳下世。至永夀元年，太上化身坐玉局，授天師北斗秘訣，下方¶
始知人有斗爲之主持。此理又未透徹，迨漢明帝在崑崙山遇¶
斗姆化身，開方便門，說北元統章，一星吐一理，一元演一道，後¶
世方知七元各有所掌，九皇各有所拜。及諸眞無法度人，又從¶
斗中精微之理，闡出拜斗之法七十二家，或爲奇門，或爲默朝，¶
或爲運用，或爲唱念。等類皆未吐出天機，使人各授而行，死而¶
後已。若夫筆錄與梵音二斗，一以降性，一以覩光。自青田删亂，¶
<pb:CK-KZ_JY109_01p003b>¶
將梵音之字音失眞，將筆錄之符訣失形，遂有顚者顚而魔者¶
魔，何益之有哉。惟吾玉淸内相廣化度人之純陽子，爲度盡凡¶
夫之念，不得遂設法闡教。奈煩臨乩於己酉年己月，演《九皇新¶
經》，内寓本命斗訣。僅以引証，未曾講明。今又於己未嵗己月，復¶
演註解，以本命斗訣，闡出所以然之理。功夫効驗，無不指點，使¶
門下各認本命，依訣而行，七日頓見本命星官降駕，何災不滅，¶
何福不臻，此亦千古難遇之奇緣也。如所演五仙等訣，吾不必¶
復贊。且聊爲眾善誠信畧敘斗法一端，以爲萬世鑑之。¶
<pb:CK-KZ_JY109_01p004a>¶

** 　　薩大眞人序¶

宇宙之内，混混茫茫。萬物之中，躋躋蹌蹌。渾然大道，行持有方。¶
惜乎失傳，精微隱藏。百家雜出，碌碌忙忙。不得一正，端緒汪洋。¶
人多忽爲，沈淪無常。永劫流轉，怎上天堂。雖曰上古，經典煌煌。¶
雖曰中古，眞文彰彰。雖曰下古，科教成行。隱顯莫測，藴奧未揚。¶
惟有慈悲，莫如純陽。大闡玄風，宏立道場。處處方便，人人有相。¶
不辭辛苦，醫救多方。己酉演己，煥乎文章，又慮難測，特奏¶
玉皇。奉勅下界，復臨楚江。奉道弟子，吳劉蔡楊。諸等善士，各力¶
共勷，設乩堅念，演說靈章。五仙大道，炯炯煌煌。本命斗訣，浩浩¶
蕩蕩，起手成功，示我周行。吾今奉命，¶
<pb:CK-KZ_JY109_01p004b>¶
上帝勅相。身乘紫雲，來赴乩廠。特敘一二，萬世津梁。¶
<pb:CK-KZ_JY109_01p005a>¶

** 　　玉淸内相純陽演正警化孚佑上帝自序¶

大道渾淪，無名無形。¶
　此卽先天一炁也，有何名形。¶
大道顯微，有象有聲。¶
　此卽太極一理也，豈无形聲。¶
謂之有形有名，非大道也。¶
　故有形有名，則不爲先天一炁之大道。¶
謂之無象無聲，非常道也。¶
　无象无聲，豈爲太極一理之常道。¶
道在天地未判之先，乾坤依此而淸甯，日月依此而光明，風雷¶
<pb:CK-KZ_JY109_01p005b>¶
賴之而變化，人物藉之而成形。¶
　此先天一炁之道，本在天地未判之先，渾渾淪淪。所以乾坤¶
　依此一炁而淸者淸，甯者甯；日月倚此而光者光，明者明；風¶
　之一呼一吸，雷之一闔一闢，皆賴此一炁。而變者變，化者化¶
　變而化，化而變，人之一動一靜，物之一枯一榮，皆藉此一炁。¶
　而成者成，形者形，成而有形，形而必成。¶
道在太極旣分之後，兩儀奠定者此也，四象闔闢者此也，八卦¶
分列者此也，九宫呈現者此也。¶
　若道在太極一理，旣分天地之後，兩儀賴此一理而奠定，四¶
　象賴此一理而闔闢，乾、坎、艮、震、巽、離、坤、兌之八卦藉此一理¶
<pb:CK-KZ_JY109_01p006a>¶
　而分列方位。天一、地二、天三、地四、天五、地六、天七、地八、天九、¶
　地十之九宫本同，戴九、履一、左三、右七、二四爲肩、六八爲足、¶
　五十爲腹、兩相表𥚃、皆藉此一理而成形現相。¶
聖人得之而爲聖，賢人得之而爲賢，神將得之而爲神，天仙得¶
之而爲仙，愚昧背之而爲愚，鬼邪反之而爲鬼。¶
　自有此一炁一理，聖人得之一貫而爲聖，賢人得之一豁而¶
　爲賢，神將得之一正而爲神，天仙得之一粒而爲仙，愚昧背¶
　之一竅而爲愚，鬼邪反之一心而爲鬼。¶
固有方土之不同，亦關氣數之有異。淸可以濁，淸者自濁也。濁¶
可以淸，濁者自淸也。¶
<pb:CK-KZ_JY109_01p006b>¶
　此聖賢、神仙、愚邪，固有剛、柔、燥、濕，方土之不同，亦關上、中、下。¶
　末氣數之有異，得乎方土氣數之。淸者可以教乎濁者，淸者¶
　如不能得其淸，亦自濁也。濁者有能得乎淸者，濁者自當可¶
　淸，乃濁者自反於淸也。¶
爲仁由，己善由己自。¶
　自淸者之聖賢仙神皆由，己爲仁己自，爲善非由人也。¶
逃乎五行之數，出乎二氣之外。¶
　自濁者之愚昧鬼邪，皆不由。己爲仁己由自，爲善亦非由人¶
　也，豈方土氣數之所能囿哉！能如是，反濁爲淸，便逃五行之¶
　數，出乎二氣之外。如不能反濁爲淸，自安於濁妄心，欲逃乎¶
<pb:CK-KZ_JY109_01p007a>¶
　五行之數，出乎二氣之外，豈道也耶。¶
吾今憐爾凡夫之强持，不由大道之自然。¶
　吾今憐爾凡夫，不知一炁一理而强持，東抹西捉，總不由先¶
　天太極之大道，一點自然之一炁一理，始混終忽，死而後已。¶
體¶
太上好生之德，演¶
元始恩慈之意，不憚木鐸之震醒而搖金鈴以喚發。¶
　純陽方體　太上好生度人之德，演說　元始闡法恩慈之¶
　意，喚發愚昧，不啻搖木鐸之金鈴，以振醒醉漢。¶
闡玄蘊，抉秘語，繼千秋，垂萬古。¶
<pb:CK-KZ_JY109_01p007b>¶
　總之，玄蘊未透，秘語未徹，闡之抉之，演於經上，註於經中，使¶
　千秋之仙脈得繼，使萬古之口訣常垂。¶
旣啟方便之門戶，何敢隱其程途。¶
　吾於此，旣念羣生萬物，啟度人方便之門戶，何敢欲吐不吐，¶
　隱其五仙之秘訣？人能照秘訣之程途，一步一步走來。¶
是經也，探斗宫之玄奧，呂九皇之秘密。¶
　方得是先天之經，太極之經，庶可探心中七竅，北斗宫分之¶
　玄奧，庶可出面上七孔，叅九皇之秘密。¶
人有一心，心有七竅，面有七孔。孔應乎竅，竅應乎斗，受南宫之¶
熬鍊，取北方之温養。¶
<pb:CK-KZ_JY109_01p008a>¶
　後得南宫鍊度而成五仙，先得北方養元而朝　上帝。¶
人無此竅而迷，竅不應斗而死。¶
　愚人不知此竅而迷惑，則必不能應斗宫而死也。自然爲鬼、¶
　爲邪，爲愚、爲昧。¶
元始哀憫眾生，故垂教法。¶
　元始天尊哀憫眾生到此一步，故垂救生濟死之教法，以設¶
　慈航普度。¶
孚佑姑念羣魂，故演奧義。¶
　姑念羣魂到此一步，故演至眞妙道之奧義，以臨壇勸戒。¶
下方蒸民，各各自澟；身中主人，時時若存。¶
<pb:CK-KZ_JY109_01p008b>¶
　爾等下方天生之蒸民，各各當自澟然，把身中靈臺上一箇¶
　主人翁，時時存察，不使他出入無鄉。¶
符乎元始之炁，感乎七元之星，庶幾乎與大道合一矣。¶
　便可與元始先天之炁合符，便可與七元包在太極中之星¶
　相感。安有不與渾淪顯微之大道合一也哉。¶
<pb:CK-KZ_JY109_01p009a>¶

玉皇赦罪大天尊，¶
先天一炁，¶
　寶典未開，先闡玄偈。一偈包羅全部，幾言道破眞機。夫先天¶
　一炁者，乃天仙、神仙之先天也。乃鉛汞、陰陽之一炁也。¶
化生萬物，¶
　有此先天，方能化生；有此一炁，方有萬物。¶
太極一理，¶
　太極從無極而來，卽天仙、神仙鍊成之太極也；一理自玄元¶
　肇端，卽天仙、神仙合竝之一理也。¶
包涵羣生，¶
<pb:CK-KZ_JY109_01p009b>¶
　必是太極，方可包涵必此一理，方度羣生。¶
圖書旣現卦數之靈文，¶
　此先天太極，皆在圖書之内；此一炁一理，皆寓卦數之中。如¶
　无此靈文，焉得化生萬物，包涵羣生。《河圖》《洛書》旣將此先天¶
　太極之一炁一理，現於靈文之上。¶
河洛復闡龍馬之精義。¶
　故河洛復闡龍馬之精義者，此也。¶
胎息大道，開化聖眞。¶
　若夫胎息大道者，天仙無胎息安能使鉛汞交媾而生黃芽？¶
　神仙無胎息安能使陰陽顚倒而結嬰兒？兩者得此大道，可¶
<pb:CK-KZ_JY109_01p010a>¶
　成自然，立功累行而開化聖眞也。¶
一顆寶珠，奪盡乾坤之造化。¶
　此寶珠原是乾坤二炁結成之寶珠，天仙、神仙如不下手奪¶
　盡來，安得先天太極中這造化成就一顆寶珠而生光也。¶
一粒金丹，採取日月之精華。¶
　金丹原是日月合明凝成之金丹，天仙、神仙如不下手採取¶
　來，安得先天太極中這精華發出一粒金丹而成胎也。¶
終而龍躍虎伏，始而心猿意馬。¶
　有此奪盡、採取功夫，方得龍躍、虎伏。要此龍躍、虎伏，必先鎻¶
　住心猿，拴住意馬。¶
<pb:CK-KZ_JY109_01p010b>¶
動則裁成天地之有餘，輔相天地之不足；靜則正性命於一身，¶
保太和於九竅。¶
　有這般始終功夫，得𨚫先天中之一炁，養卻太極中之一理，¶
　自然動則裁成天地之有餘，輔相天地之不足；靜則正性命¶
　於一身，保太和於九竅。但有餘與不足，必按上下二弦，方知¶
　裁成輔相之宜，但一身九竅，必按上下二橋，方知性命得正，¶
　太和得保。¶
分陰陽之對待，運剛柔於上下。¶
　如是知之，則陰對陽而成聖父靈母，陽待陰而行子午抽添。¶
　陰卽是柔，陰中有一點純陽又卻至剛；陽卽是剛，陽中有一¶
<pb:CK-KZ_JY109_01p011a>¶
　點純陰又要至柔。陽不柔，安得在上之陰運於我？陰旣至剛，¶
　又當柔以濟之，方得陽安於下。此皆先天太極之至妙，一炁¶
　一理之精微，乃天仙神仙一大畧也。¶
清甯不寧元始之安鎭，¶
　乃人地兩仙總語。人仙不知先天何物，不識太極何理，僅乘¶
　前世根緣，福田廣種，今生方落樂土。福、祿、壽三者俱全，富與¶
　貴，兩端安然。不入於邪徑，不起乎奸巧。憐貧恤孤，植善種德，¶
　自反无一過尤，自入於萬靈之中，此從元來一點始生之氣，¶
　便安鎭於此。地仙不透徹乎先天一炁，不貫通乎太極一理，¶
　僅知一段修心養性，或運水濟火，或運腎朝心，淸靜自應。内¶
<pb:CK-KZ_JY109_01p011b>¶
　觀心，外觀物，心无心，物无物，生則費此一番苦鍊陰神之功，¶
　總是他從元來一點始生之氣安鎭在此。故死則三魂不散，¶
　七魄不飛，一種靈性、靈光自入於方靈之内。此二者皆稟天¶
　淸、地甯之寧德而來也。¶
生死皆係虛靈之存亡。¶
　人生從虛靈中來，其元本如如自在。自後爲人欲氣稟拘蔽，¶
　便有生死存亡分關。亦有生不負乎虛靈者，或忠貫千古，孝¶
　欽百世，節標千載，義重人倫，將生死二字丟開，只顧虛靈。不¶
　昧此虛靈，自復還本來的如來。土官、真官、城隍、社令自然堪¶
　讓一席，此鬼仙又次乎人地者也。總之，天、地、神、人、鬼五者皆¶
<pb:CK-KZ_JY109_01p012a>¶
　有緊要親切處，註入尊經中此不過大畧耳。¶
今開實笈，口咏靈章，天啟十二玄瑞照世界，地發二十四應護¶
真玄。¶
　乃玄陽因五仙失傳，欲透漏天機，超化羣生萬物，方開演九¶
　皇之寶笈，始以口咏七元之靈章。不意天啟十二時辰之玄¶
　瑞照映宇宙世界，地發二十四氣候之靈應護乎真玄仙人。¶
　但寶笈乃先天一炁之寶笈，靈章乃太極一理之靈章，此寶¶
　笈、靈章從天姆十二時辰中來，自地父二十四氣候中結。¶
妙道通梵氣，至理費眞思。彩氣旋繞於塵宇，琳琅震响於中天。¶
　是顚倒之妙道，通乎先天之梵氣；是交泰之妙理，費乎太極¶
<pb:CK-KZ_JY109_01p012b>¶
　之真思。有此運用得來，方有彩氣旋繞於塵宇；有此彩氣充¶
　足，方得琳琅震响於中天。¶
剖秘奧，揚精微，瑤池羣仙皆降駕，紫府列神咸護持。¶
　吾乃純陽，爲度眾生，不得不今日剖先天之秘奧，揚太極之¶
　精微。自純陽一剖一揚，瑤池玉女、一種羣仙，皆來降於羣生¶
　之中。誰知爲仙駕紫府，金童列神，咸來護我身軀，在萬物之¶
　内，誰知爲天持。¶
普消一世之氛穢，漙濟萬方之災魂。¶
　此能普消一世氛穢之氣，只有先天一氣，漙濟萬方之災魂¶
　之理，總是太極一理。¶
<pb:CK-KZ_JY109_01p013a>¶
恩光遠大慈悲靡窮大量玄玄𢎞仁恢廓開經演說至眞妙道¶
大天尊¶
　這種恩光慈悲，自然遠大靡窮，皆因純陽玄玄之眞有此大¶
　量，故而發恢廓之𢎞仁，開九皇之新經，註五仙之靈文，演七¶
　元之眞機，說拜斗之秘訣，眾生有能體貼者，方口口不離至¶
　真，時時修鍊妙道，焉有不感大天尊之𢎞恩大量也哉。¶
<pb:CK-KZ_JY109_01p013b>¶
¶	
<pb:CK-KZ_JY109_02p001a>¶

* 九皇新經註解卷上¶

孚佑上帝純陽吕祖天師註¶

太淸紫微中天北斗九皇七元救生濟死至眞妙道尊經卷上¶

　夫太淸者，乃　元始說法之宫，在金丹爲第一點先天炁。紫¶
　微者，乃元始聚會之所，在金丹爲紫紅精微黍米。中天者，乃¶
　眞一不二正中之天。北斗者，乃在人心卻是天之樞機，在金¶
　丹無此心火樞機，安能得眞鉛歸我？九皇七元者，卽是人之¶
　本命，在金丹无此九皇七元，安能接命？救生濟死者，雖元始¶
　玄座說法救生濟死，在金丹其實得來自然。救生而住世長¶
　年，濟死而解脫飛昇。至眞妙道者，成了至眞，自顯妙道。尊經¶
<pb:CK-KZ_JY109_02p001b>¶
　者，此欲至眞，以顯妙道。非元始之金丹尊經不可也。此乃經¶
　名第一註腳，人當潛玩，必見玄機。¶
是時，¶
元始天尊，¶
　四字已托出金丹總領。¶
在淸微天宫，¶
　元始天尊本是淸微玄炁也，自在淸微之天宫說法。¶
八景玄苑，¶
　此八景在天宫，乃欝羅一景，蕭臺一景，森羅一景，淨霐一景，¶
　梵相一景，神通一景，眞玄一景，趨類一景。在人身，乃泥丸一¶
<pb:CK-KZ_JY109_02p002a>¶
　景，玉枕一景，夾脊一景，雙關一景，尾閭一景，玄關一景，絳宫¶
　一景，太和一景。元始天尊爲度眾生之八景，自在玄苑之八¶
　景也。¶
金童侍側，¶
　此童在元始天尊之處，乃混元一炁凝成，金液之童。¶
玉女揚烟，¶
　此女在元始天尊之處，乃先天一炁凝成，玉液之女。侍側者，¶
　同侍於天尊之側也。揚烟者所揚何烟，卽揚淸微中之妙烟，¶
　卽揚八景中之玄烟也。此烟就是一粒黍米透出者是矣。¶
寶花倩爛於諸天，¶
<pb:CK-KZ_JY109_02p002b>¶
　是寶花也，皆金童手植之寶花。花而謂之曰寶，自必有顏色¶
　倩爛於諸天所在也。¶
異香噴吐於瑤池。¶
　是異香也，皆玉女所放之異香。香而謂之曰異，自必有瑞炁，¶
　噴吐於瑤池水内。此二語已隱透金丹矣。¶
正值己酉己旦之期，¶
　此己酉己旦，本屬天尊開南天門，放寶光之時。按道則甲己¶
　己，土，丹非此土不結。雖曰流戊，其實就，己巳合成金局。¶
　酉有辛金，必是己酉己。一點辛金之局，方是西方來的一點¶
　真金。且庚金生在，己庚己會成，自見先後兩天之分。元爲會¶
<pb:CK-KZ_JY109_02p003a>¶
　始，旦爲交初。在用己土者，就必須交會，酉家一點始初的真¶
　金，纔呌是流戊以就也。¶
一陽初動之會，¶
　此一陽還屬己，還屬酉。答曰：『己也，有酉也，有己無。一陽初動，¶
　何以能剛能柔。酉无一陽初動，何以爲柔爲炁。天尊開天門¶
　放寶光，正此己酉元旦，一陽初動之際也。』¶
諸天神王，飛天大聖，日月二曜，滿天星㝛，玉府羣真，瑤臺列仙，¶
普皆來集。¶
　都見己酉元旦，一陽初動，有寶光大放，俱來叨光，而朝至尊。¶
　在道則一身之天，百節之聖，皆因己酉元旦，一陽初動，而聚¶
<pb:CK-KZ_JY109_02p003b>¶
　集於精炁神三寶之宫，以聽天尊說法也。¶
是時也，¶
　乃一陽初動之時。¶
龍飛天端，鳳舞瑤堦，鸞鳴鏘鏘，麟戱紫炁。¶
　龍、鳳、鸞麟，在天則爲四大靈物，在道則爲四大靈性。龍本淫¶
　性，鳳本動性，鸞本養性，麟本靜性。天宫有此四物，天尊方登¶
　座。道中有此四性，聖靈方演玄。凡夫未知，惟眞能明。¶
天尊於是開南天之門，¶
　天尊因在己酉元旦，一陽初動，有此大吉之時。於是集者集，¶
　飛者飛，舞者舞，鳴戱者鳴戱。方開南極丹天之門戶，在天則¶
<pb:CK-KZ_JY109_02p004a>¶
　如此說。按人則南天之門，卽綘宮離火之天也。¶
放百寶祥光，彩色爍爍，赤氣煌煌。¶
　祥光自必有彩色可愛，赤氣可觀。是百寶者，在天則爲天家¶
　之百寶，在人則爲那百寶，卽爲百節生榮，百寶之祥光也。此¶
　百節生榮、百寶之祥光，有彩色，𨚫是五臟所生之五彩。有赤¶
　炁，郤是心家，爲五臟之神君總領，然後生出五臟之彩色，聚¶
　成祥光，而爍爍電掣，煌煌赫耀也。¶
照見山嶽河海之内，天下萬國九洲之地，迸射三十三天，透開¶
一十八重地獄。¶
　惟其是百寶祥光，方使漙天漙地諸境。有彩色，赤炁也。在天¶
<pb:CK-KZ_JY109_02p004b>¶
　則如此說，在道有此祥光，自然得之者，必出乎山嶽、河海，天¶
　下萬國，九洲之上。神入三十三天之處，法度十八重地獄之¶
　鬼。總是道高龍虎伏，德重鬼神欽也。¶
是光也，卽¶
玉帝一十七道之寶光。¶
　光卽百寶之祥光。當日玉曰三千二百劫，修成一十七道之¶
　光，然後有此發於外。此一十七道之寶光，皆是所修所鍊，所¶
　斷障、所本行集來，故有此奇特。¶
卽¶
斗姥之紫金光，卽¶
<pb:CK-KZ_JY109_02p005a>¶
牟尼之百千億萬之神光，卽¶
帝乙之混元光。¶
　紫金光，乃從華池中、龜臺上修鍊得來。神光，卽從波羅蜜舍¶
　利子鍊成。混元光，卽從太无元始玄修出。是三大修鍊者，皆¶
　不外　元始天尊百寶祥光也。¶
天子得見是光，而國祚興隆，皇道蕩蕩；臣庶得見是光，而爵祿¶
亨達，聲名彰彰；學士得見是光，而聰明智慧，睿哲文明。¶
　此九句乃前世有玄根者，見此寶光如是効驗，得此百寶如¶
　是靈應。至若下此者，則不然。¶
凡夫得見是光，而福夀綿綿，永除災殃。¶
<pb:CK-KZ_JY109_02p005b>¶
　此凡夫非等閒之凡夫也，亦廣種福田，㝛有道緣之凡夫。得¶
　見是百寶祥光，必然多福多夀，災殃永除。何也。有此寶光在¶
　身，尚可住世，解人之厄，安得自己猶无福夀，竝除災殃也哉。¶
求功名者得見是光，而功名遂願；求子孫者得見是光，而子孫¶
盈庭；保父母者得見是光，而孝心以動天地；祈君恩者得見是¶
光，而忠義以貫斗牛。¶
　夫百寶祥光，乃自金丹鍊成，百節生榮。而來求功名者，欲仁¶
　施萬類，化及百姓。先有此鍊成寶光靈性，自是如來，安有功¶
　名之不遂願？此如許旌陽是。求子孫者，欲不做无根无後的¶
　神仙。先有此寶光充足百節，餘炁一灑，安有子孫之不盈庭？¶
<pb:CK-KZ_JY109_02p006a>¶
　此如彭祖是。保父母者，一有此寶光能得見之，九祖尚且超¶
　昇上界，與天同休，父母自然魂靈常存。祈君恩者有此寶光¶
　得見，君上且聖德无疆，本身焉有不忠不義之理？¶
一切有緣得見是光，而緣益接緣，洞洞徹徹，朗朗明明。¶
　一切乃自天子以至於庶人，皆本元始之一氣而生，太極之¶
　一理而成。凡有緣得見是百寶祥光，而緣益接緣，永遠不絶。¶
　如縷洞洞徹徹，毫無遮蔽；朗朗明明，毫無隱藏。此皆一種眞¶
　光，發著於外者，由眞寶誠於中也。¶
天尊觀見眾生億劫輪迴，繼續漂沈，¶
　此眾生，皆是億劫中未得見是光者。故有輪迴漂沉之苦，繼¶
<pb:CK-KZ_JY109_02p006b>¶
　續不已。¶
嗟嘆良久，撫几哀憫。¶
　乃天尊放光之後，照見這等無緣之眾生，欲說法超度，故先¶
　發嗟嘆哀憫之聲。¶
臣孚佑是時在側，識¶
天尊慈悲之意。稽首長跪而請曰：¶
　『此時孚佑正在朝元之會，侍立放光之旁。見天尊如此嗟嘆¶
　哀憫，有超度說法之意。故孚佑亦覺念起，不得不逢天尊之¶
　機，而請超度說法之旨。¶
天尊大聖，天尊大慈，祈開洪恩，廣啟方便。旣憐眾生，復合拯提。』¶
<pb:CK-KZ_JY109_02p007a>¶
　此孚佑識意跪請之言。¶
天尊良久默然，注目下方，而嘆曰：¶
　『此天尊爲孚佑跪請，存神良久。哀憫藴含不得已，而嘆方啟¶
　奧言以發揮。¶
哀哉眾生，不知大道。¶
　此天尊哀憫未得見寶光之眾生，不知固精保炁，凝神之大¶
　道。¶
迷迷沈沈，死死生生。¶
　於七情六慾迷之又迷，於三災八難沈而又沈，於刀山血海¶
　死而又死，於四生六道生而又生。¶
<pb:CK-KZ_JY109_02p007b>¶
吾今爲汝說此良因，汝當敬授，汝當諦聽。¶
　乃天尊呼孚佑，爲汝說此。眾生所以輪迴在億劫之中難脫，¶
　所以漂沈有繼續之故難斷。這等良因，發爲哀憫。今特宣說¶
　孚佑，當敬以授之，當諦真聽之。¶
於是招集雷神，勅命斗宫。會聚九皇，說《太淸紫微中天北斗九¶
皇七元救生濟死至眞妙道尊經》。¶
　此己酉元旦，一陽初動之時。雷府諸神，斗宫諸眞，九皇七元，¶
　皆在寶光會中。天尊欲說良因，故招集者復集兩班，勅命者¶
　復命敬侍，會聚者復聚座下。是法寶未闡，先聚至眞。方說《太¶
　淸紫微中天北斗九皇七元救生濟死至眞妙道一部眞經》¶
<pb:CK-KZ_JY109_02p008a>¶
　也。¶
元始曰：『天開以來，地闢而後，人在其中，物育於内，百千萬劫，靡¶
有窮止，生而又死，死而復生。¶
　單安元始曰：不安天尊當看『元始』二字，有无許精味。爲全部¶
　綱領，人當深思。『元始』二字，天開地闢，言此可知其先爲混沌。¶
　正先天太極之初，言此又可知其後爲雜氣。故有人生物育¶
　之繁；一開一闢，便有劫數无窮；一生一育，便有生死在内。¶
一氣循環，一理流行。¶
　此一氣在未開未闢，爲先天之一氣；在旣開旣闢，爲後天之¶
　一氣。惟其落於後天，故有循環无端。此一理在未生未育，爲¶
<pb:CK-KZ_JY109_02p008b>¶
　太極包藏之一理；在旣生旣育，爲兩儀分形之一理。惟其分¶
　於兩儀，故有流行不已。若夫在先天之一氣，混沌未見循環。¶
　在太極之一理，渾然未見流行。¶
淸者聖，濁者愚，修者仙，失者鬼。¶
　此一氣一理，自得其至淸者，爲聖人，萬世垂教；自得其至濁¶
　者，爲愚頑，一時不惺。有淸者稍得，而心得開悟，知爲一氣本¶
　乎先天，一理原乎太極。用功修復，必然神仙。濁者稍失，而心¶
　又牿亡，喪卻一氣一理，全無先天，毫昧太極，魂魄㪚蕩，自必¶
　爲鬼。¶
聖有大成小成，¶
<pb:CK-KZ_JY109_02p009a>¶
　因得一炁一理，而有最上與中之分。得其上乘，自是大成，如¶
　堯、舜、周孔是也。得其中乘，自是小成，如伊尹、柳下惠，各得其¶
　一端是也。¶
愚有遵道背倫。¶
　此一炁一理，主持日用大道；貫乎一身五倫。日用之間，在天¶
　理之正，合人事之宜。此愚民能於濁中求淸，可謂遵道者也。¶
　五倫之内，如有一不能兼盡，或五倫皆未克行。此愚民於濁¶
　中更濁，安得非背倫乎？此總是源頭上不淸，故氣稟物欲，内¶
　多濁。¶
仙有天地人神之別。¶
<pb:CK-KZ_JY109_02p009b>¶
　仙有五等，僅別四端，以天地爲淸濁源頭。天之輕淸，得之者¶
　能修，自爲天仙。白日飛昇，以其輕淸也。地之重濁，得之者能¶
　修，自爲地仙。脫殼尸解，以其重濁也。人神爲淸濁源流。人之¶
　中有淸有濁，或前有源遠，後必流長；或自能降本，自必流末。¶
　神則有淸有濁，皆能修持淸者，仍歸於至淸；濁者亦可以返¶
　於淸；故能陽神出現天地，兩大皆可遊行。此其別之不混也。¶
鬼有靈爽，邪魔之分。¶
　五仙之中亦有鬼仙。此鬼抽出，分靈爽邪魔。以靈爽卽爲淸，¶
　可入鬼仙之列。以邪魔卽爲濁，乃在鬼趣之内。故另抽出，分¶
　言之。¶
<pb:CK-KZ_JY109_02p010a>¶
夫聖何以聖，本道以成。愚何以愚，昧道而行。仙何以仙，道炁常¶
存。鬼何以鬼，道大不凝。¶
　此數句承上而來，畧分所以爲聖、愚、仙、鬼之故。猶未指出，眞¶
　實皆在卷内。¶
宇宙内，理不外倫常，氣不出浩氣。¶
　此二句見上『道』字中有此兩端。人皆把道看難了，不知卽兩¶
　大之中，一行理炁。只在倫常中含住，本來浩然内寓着，道何¶
　遠人？¶
直養無害，盡性合天。¶
　此二句正是人去循理持氣的功夫。上一句屬炁講，下一句¶
<pb:CK-KZ_JY109_02p010b>¶
　屬理說。有直養无害之功，炁自浩然常充於天地之間。有盡¶
　性合天之能，理自偕倫克盡大道之本。故吾觀眾生以下，便¶
　以倫常分言之。¶
吾觀眾生，不孝父母，不知父母之恩與天同大。不敬君王，不知¶
君王之義與天同體。不恭師友，不知師友輔我盡倫。不和兄弟，¶
不知兄弟手足至情。不睦夫婦，不知夫婦關乎陰陽造化。¶
　此父母君王數端，皆倫常也。我之氣，旣本天地之浩然，理應¶
　先盡此倫常大綱，何得有不知之事。總是眾生皆在細事上¶
　着腳，忘乎大綱，故多有不能盡性。以希聖學仙，皆每安於愚，¶
　墮於鬼，天尊安得不哀憫也乎？¶
<pb:CK-KZ_JY109_02p011a>¶
大綱不盡，細事難言。¶
　此二句乃結上語。¶
非關氣數，不由姿質，總觀此心，七竅不明。¶
　言這等不知倫常大道之人，亦稟天地之氣清而生，亦負陰¶
　陽之妙理而成。㘞的一聲，便有道寓於形色之中。而茲大綱¶
　不能盡者，豈爲氣數所束，又豈爲資質所縳，總是將天理牿¶
　亡，人欲蒙蔽。此心之七竅，遂迷惑大道，不明倫常，而頓失人¶
　身也。¶
故爾一念差忒，念念差忒，見諸身口，彰諸形象。¶
　心本至虛，能具眾理。心本至靈，能應萬事。一段在細事上着¶
<pb:CK-KZ_JY109_02p011b>¶
　腳，不在大綱上起念，時時刻刻皆是人欲，无一天理，自必將¶
　念頭无不差忒。如此存於中，定然形於身口形象，皆是背理¶
　滅倫之態，无不發現彰著也。¶
天地昭然，善惡報定。¶
　念一動，鬼神盡知，何況所見所彰者皆是。天地自以善惡之¶
　報，昭昭不爽。《道德經》所謂『天網恢恢，疎而不漏』者，此也。¶
尸神奏之，遊神記之，　三官檢錄，　北斗注藉，司命對簿，¶
上帝降臨東南雙嶽，酆都幽冥考其罪過，察其匿隱。¶
　尸神，卽魄也。遊神，卽魂也。不須天地鑒察善惡，而自己魂魄，¶
　便先將所行所存，奏記三官北斗。三官雖在雲臺，𨚫屬身中¶
<pb:CK-KZ_JY109_02p012a>¶
　三丹田。北斗雖在梵天，𨚫屬身中七竅。有善惡歸入三官之¶
　三元府，檢錄已定，賫上北斗，然後注籍。不知家中司命，先已¶
　定簿，以簿對籍，毫無半爽方呈。上帝於臘月二十五日，降臨¶
　察考之後，將善惡一一發下。東嶽斟酌賞罰，南嶽校定生死。¶
　東嶽南嶽，於是善惡之人死後，拘魂束魄，遣在酆都。命十殿¶
　閻羅大王，有罪者考罪，有過者考過。還有一等奸猾鬼魂，陰¶
　行不良鬼神，不能測其機者，更仔細察奪，將匿隱之病一一¶
　針出。¶
善者賞善，惡者怒惡。¶
　匿隱之中果是善，則一善能解百惡，賞之以爲作善者鑒。匿¶
<pb:CK-KZ_JY109_02p012b>¶
　隱之中果多惡，則惡重難爲善解，怒之以爲作惡者鏡。¶
刀山血海不順人情，鐵鎖銅〓豈容逃遁。百千萬狀，一一搜尋。¶
四生六道，輪迴漂沉。人類物類，走獸飛禽，男女殀童，貧賤困窘，¶
任爾投奔，永墮紅塵。¶
　此皆作惡者的的報應，怒惡者的的形象。人當囘頭仔細思¶
　量，還是惡者相，還是善者不相。¶
吾今垂恩，汝等諦聽，授訓凡夫，演此妙經，傳佈人間，依此懼惡¶
怕行。¶
　此以下乃是天尊單爲作惡眾生說法。今於己酉元旦放光¶
　之時，大垂凡夫普度之恩。命孚佑諸臣，諦聽妙音。將所演救¶
<pb:CK-KZ_JY109_02p013a>¶
　生濟死之妙經，授而訓之凡夫；傳而佈諸人間。使背倫滅常¶
　者懼惡，有此的的報應，悔而生怕，不行自必改過，從善以體¶
　天尊之意。¶
究其淵旨，何爲在心。¶
　此惡皆從心生，天尊究竟此惡之淵旨在心者，何爲也。¶
心爲天君，百體從令。¶
　心一正，萬心皆正，五官百體皆從之无不正。心一歪，萬心皆¶
　歪，五官百體皆從之无不歪。以心爲一身主宰，卽是天君，百¶
　體一身卒徒，自當從令。¶
心乃血肉，只在七竅之靈。¶
<pb:CK-KZ_JY109_02p013b>¶
　七竅卽是本命，七元卽是真汞天君。此最靈通，要洩就洩，就¶
　得不正；要正就正，就得不洩。至如心不過血肉耳，總是七竅¶
　維持。¶
竅竅虛靈，竅竅光明，竅竅理道，竅竅性命。¶
　一竅有一竅之虛靈不昧，具眾理以應萬事；一竅有一竅之¶
　光明，透徹照本身而映萬物；一竅有一竅之道理，含󰙫本然¶
　自然、當然、所以然四者；一竅有一竅之性命，貫通水、火、鉛、汞、¶
　精、神、氣七寶。此竅亦大矣哉。爲人身之根本，爲智慧之法門，¶
　爲金丹運用爲採取之斡旋。¶
不混不迷，不嫉不淫，不貪不嗔，不姤不爭。勿損勿害，勿怒勿憾。¶
<pb:CK-KZ_JY109_02p014a>¶
樂莫樂於知足，貪莫貪於多慾。¶
　人一生下，臍帶一剪，靈性一負，心中竅個個通靈。自後不知¶
　足，便爲多慾遮蔽。故天尊於此處，力爲蔽竅者施開竅一法。¶
　人能不混沌而爲非理之事，不昏迷而爲作孽之徒，不嫉毒¶
　而爲有恩之事，不淫亂而爲淸心之賢，不貪求而爲安分，不¶
　嗔怒而爲平和，不姤狠而爲善良，不爭競而爲靜逸。勿損人¶
　之心，勿害人之意，勿遷怒於甲乙，勿懷憾於隱微。則是人之¶
　天君泰然，無時不有天理之樂。此樂莫不從知足中來，豈爲¶
　多慾内生乎？噫，人難得一個真樂，難去一個真貪。¶
多慾，慾以生慾；知足，足無不足。¶
<pb:CK-KZ_JY109_02p014b>¶
　如不能去一貪字，則竅終爲慾蔽。慾多，慾上生慾。反轉來，竅¶
　不爲慾蔽，一知足，足中无有不足。可見這竅，開也容易，蔽也¶
　不難。¶
竅本空虛，竅原寂靜。¶
　這竅又從足无不足中得來。空虛寂靜，乃是去了貪字，有了¶
　樂字的景象。¶
空無可空，此竅方空。虛無可虛，此竅方虛。寂而更寂，竅自寂寂。¶
靜中養靜，竅必靜靜。¶
　此八句正解『竅本空虛』二語。其中𨚫有无許功夫，何以言之？¶
　要得真空，必先從實處下手。做到无彼此相，无人我相，這般¶
<pb:CK-KZ_JY109_02p015a>¶
　如來自在。所以纔是一空，纔是一個无。可空此竅，方得真空。¶
　要到至虛，必先從真處着力。做到渾然一理，泛應曲當，這般¶
　貫通田地。所以纔是一個虛，纔是一個无可虛。此竅方得至¶
　虛，要得正寂。不是寂滅那般，乃是從真實至極的地位，源流¶
　融洽，本末渾化。此竅所以不求寂而自寂寂也。要得常靜，不¶
　是清靜那等，乃是從眞實至極的地位，到了寂然無累的境¶
　界。則萬天斂跡，百神歸靜，无思无慮，一派眞靈。觀乎世音，不¶
　求靜而此竅自必靜靜。此以上當看『无可』而『更中養』幾字，又¶
　當着眼在『方』字、『自』字、『必』字上，纔知這了性的學問。¶
竅一靜，萬事皆靜。竅一寂，萬物皆寂。竅一虛，萬欲皆虛。竅一空，¶
<pb:CK-KZ_JY109_02p015b>¶
萬理皆空。¶
　此八句又是上八句的効驗。何以言之？惟其用无可空，无可¶
　虛的功夫，纔得萬欲萬理，從竅一空一虛後，无不空无不虛¶
　也。惟其用更寂養靜功夫，纔得萬事萬物，從竅一寂一靜後，¶
　而无不寂无不靜也。此總見自在不是容易觀得，一得觀自¶
　在，便無往不觀自在矣。可見禪家一旦頓悟，可見鍊性家忽¶
　然通慧，有如此妙用。¶
致柔專篤，抱一守中。¶
　此二句方是上一節見性的正功夫。何以爲柔？乃綿遠不絕¶
　之意，非剛柔之柔。徐徐漸進，不燥弛亦不躐等。如銳進，其必¶
<pb:CK-KZ_JY109_02p016a>¶
　退速，所以綿遠不絕之意，切勿錯看。何以爲篤？乃確乎不拔¶
　之意，非篤實之篤。堅以行之，信以守之，不畏難，不苟安。以是¶
　爲的，總不思遷，所以爲確乎不拔之意。如是而推致其極，則¶
　得其一而緊抱不失。如是精專其功，則得其中而謹守不放。¶
　日積月累，念茲在茲，自不覺一旦豁然貫通焉。而靈虛寂靜，¶
　從太無中來也。此一字中字，切莫學近日習清靜者，看心腎¶
　兩家。談金丹者，認做鉛汞兩途。¶
内繫於臟腑，外繫於官骸，象懸乎南宮，體應乎北斗。¶
　此又將『一中』二字，推而言之。言此『一』與『中』本在乎内，乃臟腑¶
　之所繫持；發現乎外，爲官骸之所繫：映在臟腑中，其象專注¶
<pb:CK-KZ_JY109_02p016b>¶
　南宮，卻非實受其實虛；懸在官骸上，其體排列北斗，卻非虛¶
　假其實有應。故聖賢學問，允執厥中，一以貫之。世人不識其¶
　理，徒以己見，那知靈明大關係處也。¶
夫北斗爲萬星之樞紐，七元爲萬星之領首，左輔右弼，共成¶
九皇之體。¶
　此緊承『北斗爲體應』說。下天尊爲眾生說法，原在北斗九皇¶
　尊經，必先從存理、遏、欲、明心、見性元元說來，方到此正講。可¶
　見『斗』卽在人身，不見真性則斗不降，厄何能解生，何能延？必¶
　以心竅合斗，以性靈生光，厄卽自解，生卽自延，又何用天尊¶
　說法開度？特人不知惺惺耳。故天尊說到此處，諄諄曰：『北斗¶
<pb:CK-KZ_JY109_02p017a>¶
　爲天之樞紐，七元爲星之領首。』而萬星无不朝拱，加以輔弻¶
　有象，左右无缺，九星共成至大至尊之體，其斗之功用无窮，¶
　故能解厄延生，人當於此猛然一醒。¶
心乃萬身之綱維，七竅乃萬身之宰制，左龍右虎，共成九竅之¶
眞。¶
　此卽配上『北斗九皇』而言。天尊說到『北斗九皇』處，正好接著¶
　實發，如何又說到人之心處？此正是天尊叮嚀愚昧處，使人¶
　知心卽北斗，萬身卽萬星，九竅卽九皇，合并爲一方，好下手¶
　救生濟死。故必於此處反覆諄諄言之，總見天尊一種婆心¶
　處。¶
<pb:CK-KZ_JY109_02p017b>¶
竅以合斗，斗卽是竅。斗來應竅。竅卽是斗。¶
　此四句中上二句承上，下二句起下。何以見？『竅卽是斗』，『斗卽¶
　是竅』，天一大天，人一小天，天无心成化，人有心成能，都皆是¶
　七竅配成九。可見天人合應之理。¶
一曰貪狼。¶
　此北斗第一元，卽人心第一竅。此竅正在那心上第一個，名¶
　爲天元竅，得北斗之靑氣，應東方甲乙之木，爲肝氣相結。人¶
　能通肝炁以開此天元竅，則可以上明天文之理。¶
貪者貪，狼者狼。¶
　人生來此竅皆開，自後貪心一起，狼心一縱，便將此竅遮蔽。¶
<pb:CK-KZ_JY109_02p018a>¶
　此竅最怕的是這般襍慾。¶
我若不貪不狼，貪自不貪，狼自不狼。¶
　人若不貪不狼，謹守心和，則靈元自舒。貪狼在本命，亦不使¶
　我貪狼也。¶
宜用柔以尅剛，故曰：『陽明貪狼』。¶
　欲去貪狼，柔以尅剛，則陽明大現，便是原來陽明貪狼。總只¶
　此竅根子，在貪狼，只分好歹。開則便是北斗之貪狼，蔽則便¶
　是我之貪狼。¶
此竅屬陽，¶
　故爲子，生人之本命者。子乃天一生水，水以生東方肝木，木¶
<pb:CK-KZ_JY109_02p018b>¶
　炁旺，則能生此竅之陽火，使毫竅通靈，當用何功？默朝當用¶
　靜坐，北室面向東方，以[口*部][口*部]唏𠺅口訣工夫，運起肝氣，方得¶
　朝入心家。此竅纔能電徹通體，合我本來神光，致陽脈大長。¶
可陽以鍊陰，不可陰以搏陽。¶
　但[口*部][口*部]唏𠺅，七七四十九遍之先，須在子元宮用一唵字，提¶
　起肝家母炁，朝拜方呌，着陽以鍊陰，非陰以搏陽，然後得本¶
　命星君，降駕於靑衣靑冠之中。¶
二曰巨門。¶
　巨者大也，門者戶也。¶
巨有長短，門有翕闢。¶
<pb:CK-KZ_JY109_02p019a>¶
　此二句正解『巨門』二字，正是形容此竅之象。¶
北斗第二心竅次一。¶
　此竅上應地元，卽名地元竅。通此一竅者，能明地理之精微。¶
　何以能，通此竅屬脾家中央戊己之數，人欲運此脾氣，只在¶
　中主挕靈，養得中宫精氣足，自然葆得元神通，方使利走矞¶
　黃而通竅也。其用脾氣，以通此心竅之功，只在秉乎正直，用¶
　剛剛二字之訣，七七四十九遍之先，必用一唵字於脾家妻¶
　宫，提起纔得水來濟火，致丑土十數，合乎中央亥水六數，合¶
　乎祖氣之八。¶
道心精察，人心自退。¶
<pb:CK-KZ_JY109_02p019b>¶
　本命特朝，然後道心精於察理，人心退而聽命。¶
此竅屬陰，耦數成文，故曰：『陰精巨門』。¶
　所以屬陰者，以丑亥居乎陰命。所以爲耦者，以十六在乎雙¶
　數。故曰：『陰精巨門，降於黃衣黃冠之中。』¶
北斗第三眞人祿存。¶
　此位星君，明在命門。¶
三陽乾元，萬物含生。¶
　命門者，腎家之門也。有一點眞火，故爲『三陽』。『乾元』上應北方¶
　壬癸之氣，有黑氣存乎其中，萬物皆藉此眞一之水而滋潤。¶
　化生人身之五官百骸，皆賴此元陽之氣。而流通養脈，心腎¶
<pb:CK-KZ_JY109_02p020a>¶
　相交，則靈通無二。其功在日月金輪處，用升降運用，不待言¶
　也。卻在擠擠二字功夫，七七四十九遍之先，必用一唵字，在¶
　本宫一寸三分靈明處運起，纔使寅戍本命得水生木，木尅¶
　土，土被木尅，而求火生。¶
心竅靈通，懲慾窒忿。¶
　方得此竅靈通，而得明日元竅中精微。其實在慾，當懲忿當¶
　窒，方能行此功，運此炁、¶
自得真人，祿存司此，丙丁鍊魂。¶
　而見是祿存真人於黑衣黑冠之中，祿存司此竅。『丙丁鍊魂』¶
　者，必須赤赤兩字真氣，配合剛剛二字口訣，方得北液上昇，¶
<pb:CK-KZ_JY109_02p020b>¶
　而使那黑衣黑冠，到命門中盤旋不已。¶
北斗第四，文曲玄㝠，此竅難言。¶
　亦爲北方壬癸之候，有无許妙用，有无許功夫。¶
誠爲玄元太冥。¶
　此竅乃坎精，乃胞元，不是坎精何爲玄元？不是胞元何爲太¶
　冥？¶
有感皆通鬼神，擬靈不待握持，大化謂神。¶
　此四句内係透徹功夫，運用方得如此効驗。何功夫也？其功¶
　在休休意意四字，一炁運用，出來此竅，纔得使卯酉沐浴，生¶
　人本命。提此運用四十九遍，於任脈處提起唵字元神，上朝¶
<pb:CK-KZ_JY109_02p021a>¶
　此竅，大通光明。然後寔結娃娃之形，現於黑衣黑冠之中，凝¶
　成一團梵氣，便是月元象中，外明而内暗也。可以曉月殿嫦¶
　娥之形矣。¶
過此以往，丹元廉貞。¶
　此位星君大矣，至矣。在天爲北斗之中，在竅爲一心之靈。凡¶
　人皆得此竅不閉，只是難真炁入竅，必須用箴箴、森森、源源、¶
　晶晶、健健、健健、光光、光光，此十字口訣方得。¶
罡炁朝斗，萬邪灰塵。¶
　此竅不在別處，卽在本心絳靈宫。¶
修仙者得此罡炁，而保體衞眞，驅遣雷霆。凡夫心一正罡炁來¶
<pb:CK-KZ_JY109_02p021b>¶
臨，招使萬神，位列五斗，竅居玄靈。¶
　故得此本宫眞炁，而修仙可以呼遣風雲雷雨。至若凡夫，有¶
　辰申本命，能運用上十六字，加一唵字，四十九遍的口訣，默¶
　朝此竅，便能南方丙丁之眞炁降於我身，招玄靈宫廉貞丹¶
　元星君，降駕於赤衣赤冠之中也。¶
貴乎廉潔，守其利貞。¶
　但凡夫平生必須廉潔，凡事無不利貞。¶
一塵不染，鬼魔遁形。¶
　一毫塵賊不染，又能行持此訣，自然鬼魔遁形。此竅總在『午¶
　烈』二字，眞妙用處。¶
<pb:CK-KZ_JY109_02p022a>¶
六曰北極武曲高眞。¶
　此星乃居心竅第六，應西方庚辛之炁，爲天乙北斗之宫。上¶
　映肺俞二穴，左爲金吒，右爲金鉢，號曰『白虎二眼』，實映眞鉛，¶
　虛盈此竅，亦斗中難開者也。¶
經緯萬端，縱橫羣生，居所不動，樞紐天心。¶
　此四句不過形容此星爲北辰之象，不過擬合此竅爲一身¶
　之極耳。¶
斬妖滅爽，剛毅莫竝。¶
　此二句纔有功夫在内，其功盡在唵。先從金生之子宫，提起¶
　這口梵炁，方有蹈蹈蹈蹈四字，從肺俞二穴、金家吒鉢門戶¶
<pb:CK-KZ_JY109_02p022b>¶
　運來，降入此竅。則四大無不擴充，妖爽從何而來？此等功夫，¶
　非用剛毅狠手，難得開通。¶
故曰：『北斗第六，北極武曲紀星君。』¶
　蹈蹈蹈蹈，七七四十九遍，然後北斗第六，北極武曲紀星君，¶
　降於白衣白冠之中。一團[口*亡]然，梵炁盤旋不已。凡巳未生人，¶
　可不知此火生土，土生金之本命也哉。¶
六竅合符，懷抱乾坤。¶
　乾乃我身之首，坤乃我身之足。上而泥丸，下而湧泉。只用此¶
　六竅，默運乎唵蹈蹈蹈蹈的眞訣，自然合符而懷抱矣。¶
七曰天關破軍。¶
<pb:CK-KZ_JY109_02p023a>¶
　此星有内垣外垣之分，有天罡帝座之尊，此竅有優鉢娑呵¶
　之妙，有北元北液之降。大矣，至矣，功亦難言矣。¶
竅開天關，奚有鬼門，主宰一立，大破三軍。¶
　此竅二句，正形容天關二字處。在斗爲天關，在心爲守竅，故¶
　如是言之。此『主宰一立』二句，正是說此竅有功夫處。其功乃¶
　紀紀紀紀四字，先提唵字有聲，後運紀字无音，七七四十九¶
　遍，方得西方庚辛之金炁午命。主此要知金浮肺家妙用，方¶
　得乾元振振兩字，入此竅之門。何有一心之主宰不立，三軍¶
　之萬魔不破也哉？¶
鬼從此滅爽，妖從此亡魂。¶
<pb:CK-KZ_JY109_02p023b>¶
　正是紀字効驗。有此肺家金炁，被午火尅發，入於此竅，合并¶
　爲一，始能制三百六十骨節之鬼爽，降一萬二千大數之妖¶
　魂。此竅天元、地元、日月以下諸元俱開，本宫怎得那白衣白¶
　冠，幾種三百六十，降入朱陵天宫之中。人能如此默朝，无不¶
　効驗，无不通玄，无不成眞。大哉妙言。¶
七竅同度，萬慾不侵。¶
　有人能萬慾抛開，不染一塵，精心默朝此七元，用七竅全功。¶
　先用肝導腎炁，而上朝於心；接用肺傳心液，而下降於腎；中¶
　用戊己勾合，將吱、㕭、噠、哩、㖿、唵、嚤、唎、唧、𠴏、娑呵運動魁、𩲃、𩵄、¶
　䰢、魓、𩳐、魒，罡炁來臨，則七竅无不閃開，自與北斗七元同其¶
<pb:CK-KZ_JY109_02p024a>¶
　天度也。此能保命延年，此能南宫鍊度，人何不照吾訣而力¶
　行之。¶
至哉妙道，此理渾然無形，千古無人打破混沌。¶
　此數語乃贊上斗訣妙處，又嘆萬世罕得此言，故　天尊於¶
　此處說妙道二字，言此功夫，亦可以爲真妙之大道也已。¶
我今吿汝諦聽。¶
　乃　天尊復叮嚀之意也。已下又將左輔右弻二星，以應肝¶
　肺二竅。另有一段大功夫，開通此二竅門戶。¶
左有¶
天皇大帝右有紫微大神，爲輔爲弻，羊陀二尊。¶
<pb:CK-KZ_JY109_02p024b>¶
　此總只一輔弻名號也。¶
人能見此，道炁合真，主世長年，胎結聖成。¶
　人怎能得見此二星人，怎能得開此二竅？夫肝乃心之母也，¶
　母竅不開，怎使子竅能開？肺乃心之妻也，欲開夫竅，先開妻¶
　竅。此生尅之理，一定不移。人如用鈴、鈴、鈴、鈴、壯、壯、壯、壯、升、升、¶
　升、升，此十二字，在肝家盤旋四十九遍，則龍雷之火一發，而¶
　肝竅開，上而薰蒸子府，心竅同開。如能用里、里、里、里、甯、甯、甯、¶
　甯、平里、平里、甯里、甯里十六字，運用於肺家竅中，則金液降¶
　而肺竅開，下而流滴於心，則夫受而竅俱齊開。此以先當用¶
　唵字，從肝之母，肺之子宫中，提起一口眞炁，方得有如此妙¶
<pb:CK-KZ_JY109_02p025a>¶
　處。此　斗姆大法，語烏可忽焉。¶
上有三臺，映我一身，三宫合之，光照崑崙。¶
　三臺，卽虛精六湻曲生也。虛精者，映我泥丸宫。六湻者，映我¶
　百合宫。曲生者，映我玉枕宫。此雖俱在我巓頂，比爲崑崙光¶
　照。其實卻自華蓋，上肺俞兩穴而來。此二穴不開，三宫怎開？¶
　要他開，只一唵字長長提動起來。¶
聖卽以此而聖，　神卽以此而神，小人反是愚蠢不肖。¶
　此四句以上，有如此功夫，効驗反覆。這四等人指明，愚人省¶
　之。¶
大哉此理，包乎一心，心竅理明，斗注長生。¶
<pb:CK-KZ_JY109_02p025b>¶
　此四句總接上文，收於一心之内。天尊復加『大哉』二字，讚美¶
　之。¶
授汝指點，流傳警人。¶
　此二語天尊又復叮嚀於孚佑也。¶
臣孚佑方作禮，歡欣稽首而歌曰：¶
　『天清地甯，　日照月臨。　生人生物，　萬類咸亨。　上帝仁¶
　愛，　元始𢎞恩。　大慈大悲，　超度羣生。　千古以後，　此¶
　理闡明。　人能醒此，　乃聖乃神。　天罡在手，　北斗居心。¶
　　理以制欲，　一以合精。　保我身體，　錫我康甯。　綱常¶
　皆持，　性命各正。　太和周身，　與道長存。』¶
<pb:CK-KZ_JY109_02p026a>¶
爾時法筵會中，有一眞人，名曰¶
長春。越班而出，稽首作禮，而請曰：『仰惟¶
天尊聖慈，加憫蒼生劫數。¶
　此時光中孚佑聞說經法之後，長春眞人又出班請旨。說『劫¶
　數』二字者，有大小之劫數，有一日一時之劫數。不同下方發¶
　揮此二字。¶
或爲水火漂焚而死，或爲刀兵殘戮而亡。凶災流行，或疫癘瘟¶
㾮；天災默傳，或饑饉蟲荒，或水旱餓莩。天下眾生，遭此大厄，值¶
此磨難，固十惡不赦之罪，當發哀憫之心。¶
　此俱是劫數中事，以此求　天尊哀憫，說法濟度也。¶
<pb:CK-KZ_JY109_02p026b>¶
引誘開導，勸戒警覺，使改惡以從善，令懺罪而除殃。¶
　此係長春求　天尊說法，改過修善處。¶
更有眾生，或爲毒藥所害，或爲橫惡所傷，或爲虎狼噉食，或爲¶
欝悶憂亡，或爲吊頸懸梁，或爲枷鎻械死。一切寃枉，孤魂遊魄，¶
酆都鐵圍，幽冥地獄，一切罪眾，永難解脫。¶
　此亦眾生遭劫數中事，從生至死，求　天尊說法超離諸苦。¶
當爲超度，伏望¶
天尊廣開方便，大展𢎞恩。垂立教法，爲近世眾生救生濟死；設¶
值科律，爲末劫羣庶脫難超魂。』¶
　此是長春求　天尊說法超脫處。¶
<pb:CK-KZ_JY109_02p027a>¶
天尊凝神遐想，定氣嘯朗。良久沉吟，輾轉悲憫，曰：『汝今言，念末¶
劫眾生，而請問於我，豈不善乎？¶
　此　天尊開口說法處。¶
近世眾生，三塗五苦，九災八難，皆是前生不捨業垢，今生受其¶
罪障；今生不捨結習，來生受厥牽枉。¶
　以『業垢結習』四字，說眾生所以遭劫數處。¶
吾今嘯命，汝當諦聽，傳佈眾生，改惡歸仁。』¶
長春眞人於是再拜稽首，而請曰：『先請除業之法，次請救業之¶
策。』¶
　此　天尊叮嚀長春聽法，長春復請，除業救業所以然處。¶
<pb:CK-KZ_JY109_02p027b>¶
於是¶
天尊復吐紫炁，重放祥光，口詠洞章，宣說寶法：¶
　此正是　天尊開口說法處，便有紫炁祥光從元始口中而¶
　來，可見這洞章寶法，不可不聽。¶
言彼眾生，日用常行，多背大道，業垢重生。¶
　此言眾生之所以正遭劫數處。以『大道』二字加上『多背』二字，¶
　可見下文之所以背大道，而遭上許多劫數也。¶
妄言綺語，誹謗大乘。欺淩聖賢，毁瀆佛神。辱罵父母，敗傷天倫。¶
舌毒兄弟，傷損至性。¶
　此先從口業說起，可見口爲遭災惹罪之門。¶
<pb:CK-KZ_JY109_02p028a>¶
揚人之惡，短人之善，多造口業，罪過有犯天庭。口乃禍福之門，¶
言有休咎之程。生造口業，死則苦受舌刑。報應不爽，遲早分定。¶
　此將口業說盡，復以報應昭彰可見。古聖先賢，三復白圭之¶
　詩，不可不留連致味也。¶
若知口業除法，只在敬謹心，發乎言。言爲心聲，心敬口謹，言自¶
合心。¶
　此　天尊以『敬謹』二字，爲眾生作除業第一法門。¶
或講大道以盡五倫，或說仁義以勸化行，或注報應警醒愚昧，¶
或立功過董戒貪嗔，或演說靈章恢弘大化，或誦持寶經體貼¶
天心。勿出淫辭，勿啟邪論，勿發妖言，勿傳怪行。¶
<pb:CK-KZ_JY109_02p028b>¶
　此一段方指出口中脫劫離數之訣，以使人照此力行，『或』字¶
　俱活，『勿』字卻死。¶
口中出一切淸音法語，人所樂聞，鬼神尊敬，¶
上帝遙聽，吉神敬重，凶惡逃奔，獲保天年，與道長存。¶
　此首一句歸總上講，大道等類，俱是人所樂聞之淸音法語。¶
　『鬼神尊敬』云者，乃是口中有如此淸音法語，便有如此効騐。¶
　人當推開一層看，不可執着，只有這些子。¶
夫此一身，關係匪輕。¶
　是　天尊將口業除法說畢，又從身之元來，說至遭劫難處。¶
父母凝質，天地賦形。¶
<pb:CK-KZ_JY109_02p029a>¶
　乃說身之生成處。¶
頭似乾元，上住¶
三淸玉皇宫殿。泥丸崑崙，瑤臺瓊府，神室炁庭，俱在巓頂。下佈¶
三宫九府，臟腑羣神。¶
　乃形容頭之一處，爲身之至大，與天同體。可見身業第一不¶
　可爲也。¶
足履坤元，柔順合溟，湧泉寶穴，上注天庭，尾閭關口，直入黃庭。¶
　此以足爲身之至極處，亦是形容之辭。可見足與地同體，業¶
　之不可爲也，如是夫。¶
節節有神，神神有名。¶
<pb:CK-KZ_JY109_02p029b>¶
　此雖接上文，從頭至腳，皆有神有名，不可輕之。卻又起下文¶
　耳目等類，益見業之不可爲也。¶
耳本天聰，聰無不聞，巽氣風貫，兩腎穴門。自人好情，多聞邪聲，¶
聲以亂耳，敗我聰靈。¶
　此又分說，身之節節神神處。配卦言之，卽配道言之也。此耳¶
　爲腎家之門戶，壞在一個情字，故有亂泛出來。¶
目本至明，明無不視，慧眼天生，三魂永久，魄無喪傾，兌金尅木，¶
靑龍繞睛，肝府玄冥，黑白分明，上耀日月，下照太溟，中注丹田，¶
童子推輪。自人多慾，損其本明，邪視淫色，壞我精神。¶
　此又說目之所以然者，將神名於魂，日寓於目，夜含於肝，无¶
<pb:CK-KZ_JY109_02p030a>¶
　不指出與人看。壞在一個『慾』字，便有損壞出來。¶
鼻係乎肺，白虎大神，中藏呼吸，出牡入牝，天地正炁，定息結凝，¶
伏氣服炁，兌入坎吞，精液週流，玉柱胎成。自人好惡，嗅香避腥，¶
香以累鼻，腥以污金，散我妙香，喪我息音。¶
　此又說鼻之所關切處，内寓呼吸大道，人當着眼。亦將神之¶
　名，與所以去累去污，无不指出與人看。此壞在一『惡』字上，故¶
　有『散喪』二字出來。¶
口乃丹朱，吐穢除氛。齒神羅列，白玉森森，能剛能柔，驅邪含眞。¶
舌神活命，千口液精，華池湧濯，丹田水升。左有陽精穴，右有陰¶
精門。源頭正倫，乾液死門。靈臺心苗，離火騰騰。朱雀赤光，南宫¶
<pb:CK-KZ_JY109_02p030b>¶
飛昇。自人嗜味，業累口神，敗我元陽，傷我命門，酸甜損脾，胃傷¶
甘辛。¶
　此又將口中招業處，一一指出。其神之名，與所以招業者，无¶
　不指點出與人看。此之有敗傷元陽命門者，皆人不知眞味，¶
　上多去好世味也。此以上内有大道存焉，可見這些業，斷不¶
　可爲也矣。¶
五官排面，百體繫身。¶
　上一句以『五官』二字，結足上文耳、目、口、鼻等。下一句以『身』字，¶
　揭起下文身業一段。¶
内而周天之甲子，外而營衞之五行。¶
<pb:CK-KZ_JY109_02p031a>¶
　未說生如此，何有業與除業之法先。大身之内外，有如此實¶
　處。¶
不滅不淪，可保長生，一傷一損，促夀傾命。¶
　此又說學道修其身者，有長生之妙。嗜欲而敗其身者，有促¶
　傾之禍。先以此四句提明，下方暢言之。¶
人不愛身，賊毁彜倫，父母遺體，天地形骸。或鑿於淫慾，或斷於¶
酒色，或爲靡麗所擾，或爲富貴攻侵，或爲貧賤勞餓體膚骨筋，¶
皆爲業累。¶
　此一段正說，人之所以爲業累其身者，皆不自愛之過也。¶
生則人面獸心，死落枯骨化土一頃。¶
<pb:CK-KZ_JY109_02p031b>¶
　此種人旣不自愛，可見有身之名，无身之實。自然无惻隱、是¶
　非、羞惡、辭讓等心，非禽獸而何？到了一死固然，至賢皆不免¶
　黃土一坵。此卻枯得，化的更快。吾想　天尊這樣警覺，人人¶
　還不惺奈何？¶
若知身業消淨，修善避惡，積德累行。¶
　是　天尊開除身業大法門，要得清淨，只在『修、避、積、累、』四字，¶
　上看又只在『善、惡、德、行、』四字上斟酌。¶
如保赤子，似愛良金，不染淫穢，不粘色羣，不蹈羅網，不落火坑，¶
不立巖墻，不犯非刑，毫無身業，方是知命。¶
　此數句正是人人自愛處，先有善與德行三端爲綱領，次以¶
<pb:CK-KZ_JY109_02p032a>¶
　如保等類爲條目。此方是知命之人，焉有業累於一身哉？¶
更爲參道修身，鍊魂捉魄，採陽化陰，先天炁足，後天補精。精以¶
養炁，氣以生精，精氣充足，自現元神，鬼妖喪膽，精怪亡魂，呼風¶
吸雨掣電，驅使雷霆，證仙超道，保萬炁長存。¶
　乃是　天尊進一層說法。能如此淸淨行持，在生自无業累，¶
　死後自是鬼仙，何也？『鍊魂』則魂不散，『捉魄』則魄不走，『採陽』則¶
　陽氣常昇，『化陰』則陰氣常降。此二句一路功夫，不外子午運¶
　用，周天之甲子，總在卯酉沐浴，營衞之五行。先天居乎命門，¶
　後天存乎黃庭。有能鍊之採之者，自使元炁足於命門之中，¶
　元精補自黃庭之内，精一補，而先天之炁得其養，炁得養而¶
<pb:CK-KZ_JY109_02p032b>¶
　精更生其精。兩者充足於一身，則水火常得旣濟於中宫。心¶
　腎常得交感於神室。日復一日，月復一月，綿綿不已，而一點¶
　元神，自從充足之精炁中化現出來。元神得現，便是真人有¶
　象，一切鬼妖精怪見之，遁形亡跡，安得搬弄。元精、元炁、元神¶
　也。這種不是外來的，卻是自身中九幽八地𥚃藏伏的。人能¶
　於此常清常靜，一聲呼吸便成風雨，一點靈光便成神電，一¶
　陣罡炁便來雷霆，故大宋元城，有炁化爲長虹之說。總是養¶
　得足也。旣能參道如此，修身如此，則一身之萬炁，自長存於¶
　宇宙，不隨影逐形。這般靈性煉就，是仙可證，道可超，而身雖¶
　死，精炁神則萬古不死。人乎，人乎，其力行之乎。¶
<pb:CK-KZ_JY109_02p033a>¶
至若眾生，言必有行，行亦從身。¶
　又是　天尊降一等說法，爲眾生開一身中的内外之法門。¶
旣有形象，難免死生。¶
　言人一落後天炁質，便有生死。但自古人生誰无死，只要留¶
　得丹心照汗靑。¶
父母生我，行在家庭，顧復劬勞，罔極深恩，冬温夏凊，晨昏定省。¶
　此言爲子者，當自思其身從何來。如此行孝，便无業累於家¶
　庭。¶
君王養我，行在朝庭，位列三台，身爲大臣，靖共厥職，忠心主敬，¶
鞠躬盡瘁，成仁殺身。¶
<pb:CK-KZ_JY109_02p033b>¶
　此言爲臣者，當自致其身於彤殿。如此行在忠字上有，无業¶
　累於朝廷。此二者，乃人生一身之大行也。勿論凡人，不可不¶
　盡心竭力在此。卽修仙者，當要盡此二端，方得大行无虧。故¶
　俗云：『那有不忠不孝的神仙。』¶
子死孝，臣死忠，史貫乾坤，名聲萬古，魂超帝廷，罡炁變像，紅光¶
煉形，神王大聖，皆是此人驅魔降鬼，保護羣眞。¶
　此又是　天尊極言臣子之行處，一片赤衷丹心，浩然之炁，¶
　充塞天地。有如此魁罡，自必爲神爲將。觀十七史與諸神傳，¶
　多有此類。¶
行仁行義，行禮行智，行道德，行性命，行經典，行飛昇，行方便，行¶
<pb:CK-KZ_JY109_02p034a>¶
功行，廣種福田，廣結善緣，憐孤寡，恤貧賤，饑饉癃殘，疾痛顚連，¶
排難解紛，損事滅言。¶
　上之死忠死孝，人所難爲。　天尊故又以此人所易行者，指¶
　出此皆人性分之所固有，與職分之所當爲者。¶
皆善行也，非惡行也。¶
　乃總結之語，又點醒之詞。¶
善行而不行，終不得善根；惡行而强行，終久落惡魄。¶
　又是加一層點惺處。¶
不進天堂大路，走入地獄無門。惡鬼挐惡人，惡神審惡人，惡將¶
殺惡人，惡魔磨惡人，惡地生惡人，惡家載惡人。¶
<pb:CK-KZ_JY109_02p034b>¶
　此又是　天尊以强行惡行者抽出，狠狠提醒人處。¶
想來不可作惡人，還是爲善人。¶
　又是從惡轉到善處，亦點醒之詞。¶
不驕不謟，不殺不盜，不投財害命，不惹火焚身，不刁唆訟非，不¶
暗箭傷人。¶
　此又是　天尊接着，還是爲善人，當於此推行處。¶
一心行正道，那怕惡鬼神。¶
　又是　天尊將善行與惡行，總歸在一心。更從一心指出，爲¶
　善人的好處。¶
𨶒王見我齊拱手，無常見我讓道行，牛頭馬面遠遠遁形，童子¶
<pb:CK-KZ_JY109_02p035a>¶
夜乂箇箇逃奔。只見選仙橋上選亡魂，仙童仙女幢幡來迎。¶
無量佛，太乙救苦大天尊。¶
阿彌佛，慈悲救難觀世音。離地獄，上天堂，參三寶，謁¶
玉皇，脫鬼趣，列仙行。嶽府曹官俱是善人職，　土地社令總是¶
善人鄉，　仙鄉眞官皆是善人類，　城隍部將總是善人郎。¶
　此正是爲善人的，有這般善報。千古以來，凡爲鬼仙者，皆不¶
　外一善字。外又能鍊魂捉魄等，做淸淨許多功夫，自加上一¶
　等，爲地仙也。¶
爾等下方，善男善女，善有善報，緩待休忙。¶
　此總是一個『善』字，加在男女上。　天尊怕他望求速報不至，¶
<pb:CK-KZ_JY109_02p035b>¶
　有埋怨退悔處，故又以此提醒之。¶
䖍誠拜金剛，志心禮虛皇，自無地獄，必得天堂。¶
　此是爲吃素誦經念佛者說法。¶
更有修眞之子，怡神凝想，修持妙道，參透玄綱。¶
　此又轉到正爲地仙上，先有无許之善，更有勤修之功，能得¶
　淸靜妙道，精曉玄家的大綱，此等人可謂修眞之子。¶
靜中養靜，忘𥚃尋忘，靜無不靜，忘無所忘，爲無可爲，自然而然，¶
功成緣滿，神化無方。¶
　此正說修眞者，修持參透之處。旣已靜矣，何爲靜中又去養¶
　靜？旣已忘矣，何爲忘𥚃又去尋忘？此正是金丹下手兩口訣，¶
<pb:CK-KZ_JY109_02p036a>¶
　乾坤顛倒地天交泰。如若不靜則顚之倒之，難入玄關一竅。¶
　如若不於靜中養靜，怎能以汞知爲接鉛的景界？如若不忘，¶
　雖鉛來投汞，則鼎必有迸。如若不忘𥚃尋忘，怎能鉛汞際會，¶
　運入中宫。此皆是无爲而爲，自然而然，纔得靜无不靜，忘无¶
　所忘，出玄入牝，囘風混合田地，百日功靈，三年有成，面璧緣¶
　滿，陽神出現，變化无方。總皆從靜中一『養』字，忘𥚃一『尋』字上¶
　得來。此中有火候，有抽添，皆在中卷上，細玩之。¶
仰朝¶
玉帝勅封，玄皇登證仙果，永佐帝鄉。¶
　此乃得道之後，上而神爲玉帝之良臣。¶
<pb:CK-KZ_JY109_02p036b>¶
祖宗解脫，六親拔出地網，子孫玄嗣，繼續仙榜。¶
　此亦得道之後，下而神爲三代之津梁。¶
天地同體，太極包藏。¶
　此見修眞而得道者，有金丹爲不壞法身，有陽神爲先天眞¶
　炁。故而千劫萬劫，千會萬會，能與眞元一體也。¶
淨此三業，總由一心。¶
　此三業上邊，皆是人所自造之業。總來人心最壞，譬如先信¶
　大乘正教者，而後走入岔路，反生毁謗大乘正教，卽此一端。¶
　可見日用尋常之間，一切五官百體言行等類，无往不是業¶
　山業海。所以天尊指人欲盡除其業者，俱關乎一心之内。噫，¶
<pb:CK-KZ_JY109_02p037a>¶
　人當於清夜平旦時，向腔子𥚃摩問，我虛靈含愧否。¶
別業易除，心業更見難行。¶
　乃足上語。¶
心有五使：一曰志，二曰意，三曰念，四曰魂，五曰魄。志爲帥氣使，¶
意爲人鬼使，念爲在茲使，魂爲陽神使，魄爲陰神使。¶
　此從心業中分出言之。¶
志在心竅，氣之帥，吾之使。志衰吾衰，志弱炁弱，委頹不堪，綱常¶
難持，大道難爲。¶
　此見志爲心之第一使，必要先𥪡起，方好做事業。¶
譬之樹木無根，花果從何而生，枝葉從何而扶？譬之三軍無主，¶
<pb:CK-KZ_JY109_02p037b>¶
萬將從何聽令，百卒從何聽使？軍無主而自㪚，雖有大將之材，¶
無主罔然；樹無根而枯，雖有雨露之恩，無根罔然。¶
　此係　天尊加一譬語，欲眾生惺悟處。¶
人無志而無根無主，雖有學道之心，欲前不前，欲後不後，半上¶
半下，將信將疑，大道雖呌我而爲，只恐能說，難以力行。¶
　此正講到『志』字，不立獘病處，先從學道者，不立志說起，可見¶
　此經重在學道處。¶
是故爲亂臣，爲賊子，爲奸黨，爲惡人，皆是此志不立，因而此心¶
敗壞。志之所係於心，夫何大焉？¶
　此一段又將壞人，說他不立志處，方有此等壞心，大惡大奸¶
<pb:CK-KZ_JY109_02p038a>¶
　出來。¶
爲聖賢，爲神仙，爲忠孝，爲節烈，皆是此志堅立，確乎不拔。雖有¶
鼎鑊加身，刀斧劈頭，此志不衰。心之所貴乎志，豈曰小哉？¶
　此一段又將好人，說他能立志處，方有此等眞心，大善大忠¶
　出來。天尊以此兩段，好的也指人看，壞的也指人看，看人還¶
　是願做那一種。是如一臺戱，人當見岳武穆而生敬，見奸秦¶
　檜而生怒，方是一點本來眞靈明處。¶
意之在心機之微，動之萌善惡。此時而分理，欲此時而別禍福。¶
自此而始欺慊；自此而辨人所不知，我所獨知。鬼神不能測其¶
機，天地不能窺其微。¶
<pb:CK-KZ_JY109_02p038b>¶
　此一段又丟了『志』，說到『意』上。稱意有這般微處，可見這匹馬¶
　兒，人當仔細拴著。¶
於此時而不察，能察而不守，隨其意之所之，直任一巳之情慾，¶
不顧理道之安危，直圖一心之快樂，不計所爲之非禮，直戀一¶
日之遂願，不慮後來之憂患。則我卽非我，心卽非心，禽獸奚擇¶
焉？¶
　此一段先以『察』『守』二字，示人除心中意業之法，人當細玩。自¶
　不察而不守者，便有无許任意處，到了禽獸的田地。纔知此¶
　人鬼關，第一要過得去。過得此關，方是人；過不得此關，便是¶
　鬼。所以《大學》於《誠意章》，說到至精至微處。¶
<pb:CK-KZ_JY109_02p039a>¶
是故過此是人，着此是鬼，一愼其獨，自無厭然之醜。¶
　此是聖賢大學問，天尊提出，重在一『愼獨處』，下面方指出愼¶
　獨當這般這般。¶
若爾眾生不欺暗室，不懼衾影，不行私事，不起機巧，吉神護持，¶
惡神遠避。¶
　天尊先於眾生，當誠意除心業說來。以『不欺』四句，指意當如¶
　此，誠方得。『吉神護持』二句妙處，自誠字中致神，向真意𥚃感¶
　通而出。¶
更有修眞之子，一意不苟，意意不苟，心若太虛，意若明鏡。¶
　此五句有大講究，乃金丹正下手處。合前『靜中養靜』二句摘¶
<pb:CK-KZ_JY109_02p039b>¶
　來一齊看，方得精微處，何也？止在那空中色，色中空之際，必¶
　須如對上帝，如吾之父母，敬領玄中妙趣意。一苟心，便不若¶
　太虛之空了，只當一個昏鏡子，照見男女的形像。認不眞，怎¶
　得這玄中靈丹，入我寶藏庫𥚃來。果能意意无半點苟且，此¶
　便是明鏡高懸，照見太虛中无一毫氛塵，此何愁認不眞。¶
坦然無碍，廓然大公。¶
　又足上意，言此心之意，能如皓月當空，自必坦然廓然，那有¶
　罣碍，那有私念。便如阿羅漢，得了舍利子，空无半點著相處。¶
則心廣體胖，有如芝蘭之秀，冰玉之潔，玉液凝體，金液還丹，默¶
朝¶
<pb:CK-KZ_JY109_02p040a>¶
上帝，五色紫氣，常覆頂焉。¶
　此說的无苟且處景象，内着玉液凝體，金液還丹，人正當於¶
　此着眼。　　上帝紫炁，皆是自身中的，切不可看做另外來¶
　的。¶
至於念頭，最關於心。¶
　天尊又將心中之念使，大大說來。總見學神仙者，不可不先¶
　有個念頭。不惟此也，凡人在世，皆要有個好念頭，纔是個好¶
　正品人。¶
一念差，萬念皆差；一念善，萬念皆善。¶
　天尊先要人，從善字立起念頭來，一差便罷了。譬如走路，三¶
<pb:CK-KZ_JY109_02p040b>¶
　條路，畧只一差，便要走了許多路。¶
念頭卽是金丹頭，綿綿若存，乾乾不息，念茲在茲，允厥在茲，行¶
居坐卧，不離這個，語默動靜，常有一定，毛猿不狂，烈馬不奔。¶
　此是　天尊着力，在學神仙的人頭上說法。金丹出來時，要¶
　他念頭眞，出來者纔眞。金丹歸來時，要他念頭正，歸來者纔¶
　正。這念頭不是凡念頭，正是生死的關頭，學神仙者只要傳¶
　授眞念頭眞，縱是海底尋針我也去。纔是綿綿乾乾，念茲允¶
　茲，一番苦念。纔是行居坐卧，動靜語默，一段誠念，那怕道不¶
　得成，那怕海底針抹不着。有這樣十分念頭，猴兒沿山走，走¶
　不出我這念頭，馬兒放蹄跑，跑不過我這念頭。只人認不眞，¶
<pb:CK-KZ_JY109_02p041a>¶
　一時是這個念頭，一時是那個念頭。世上人還不將念頭挐¶
　穩，等待死後轉念說，這苦海无邊，囘頭是岸，則遲矣。¶
三魂常守其舍。¶
　此魂字雖從心使中說卻根，念頭一真來，纔有常守二字。¶
晝不外馳，夜不外遊，日寓於目，夜含於肝。¶
　此正是魂之常守其舍也。但此三魂者，一曰天魂，二曰地魂，¶
　三曰人魂。天魂屬陽，主乎晝；地魂屬陰，主乎夜；人魂主乎陰¶
　陽二炁，陽則日寓於目，司五藏之精華，瞳仁兒卽魂也，陰則¶
　夜含於肝，爲心腎之子母，夢神兒卽魂也。修眞之子，能把念¶
　頭挐在三才上，三魂自無馳遊，定然常守虛靈中。那有搬弄¶
<pb:CK-KZ_JY109_02p041b>¶
　者，能敵這一把降魔劍。¶
提元陽伏眞炁，存眞神煉眞精。¶
　此是常守三魂的正功夫，全在一『眞』字上。首一句乃下三句¶
　之綱。精炁神俱從元陽發來，伏存鍊俱從提字中足來。將他¶
　命門中一點元陽，提在我命門中，會合我之元陽，則我之後¶
　天精氣神，皆變爲先天之眞精炁神。纔可以伏得住，存得着，¶
　鍊得到。這搬提法，不是醍醐灌頂之提法，卻是如傀儡兒。我¶
　要提着一根眞消息，方得唱旦便是旦，粧生就是生。『伏』不是¶
　伏藏之『伏』，卻是内呼吸盤旋於三田之『伏』。只看夏天三伏，何¶
　曾藏着眞炁不生不長？雖曰伏天炎酷，卻眞炁在天地中盤¶
<pb:CK-KZ_JY109_02p042a>¶
　旋，做一團子不散。『存』字是存養之『存』，推得動的，不是死死存¶
　着那一塊，无所轉移。如是這般，何以呌做大？而化之之謂聖，¶
　聖而不測之謂神也。『鍊』字有沐浴，有抽添，不是死死只在我¶
　身中一塊出精處去鍊卻。在造化爐中常常鍊，方得偃月𥚃¶
　一點真精，鍊來成就我的一日輪中真精，如此念頭，只在命¶
　上着腳，那有三魂之不常守其舍乎？¶
魂不歸陰，常朝命門。¶
　此是言上有這眞功夫，魂自有這眞歸陽處。天尊提出『命門』¶
　二字，這命門不是臍下三步的命門，卻是我生我死的眞命¶
　門。魂之所以常朝者，豈魂去朝生我之門死我戶乎？乃是我¶
<pb:CK-KZ_JY109_02p042b>¶
　挐穩念頭，在生我之門死我戶上。則一點眞魂，自不離臍下¶
　一寸三分之命門中也。人當活看爲妙。¶
時會黃庭。¶
　這纔是我身中得他眞魂處，來會我眞魂地。我之魄，原不眞，¶
　一得眞魂，魄亦眞。他往那𥚃走，這黃庭眞處在何地。黃庭也，¶
　有比爲中宮者也，有比爲神室者。其名多端，何名是眞？此正¶
　藏藥處，結胎處。人將一黃字，認爲中央之色，便比做脾胃。殊¶
　不知脾雖土母，凡胎元固從脾家元炁提住，一經絡而另有¶
　一地。此地卽在脾胃夾中處，離外肉皮有三寸三分，單分一¶
　經絡，結爲婦人之子宫。男子欲懷胎，將何處是子宮？卻此地¶
<pb:CK-KZ_JY109_02p043a>¶
　一經絡，實通住男子之陽龍。故常人洩精時，心必一痒。非心¶
　痒，乃此一點真炁走洩，帶牽母之心酸。此理淵微，道書不傳，¶
　其眞恐洩天機，吾今旣盡大願，只得一一指出眞理。庭以黃¶
　名者，不過因脾家取號黃。而有庭者，卻實是夾居脾胃，上通¶
　心液，下通腎水，左通肝汁，右通肺液。人能修持神仙者，自於¶
　清夜中囘想，夫婦交姤時，那一點精液從何來從何去，便知¶
　這黃庭眞口訣也。妙哉，天尊洪慈普度。慈哉，孚佑婆心濟人。¶
　人當體貼神仙何難。¶
縱有七魄，搬弄其人，爲好爲歹，魄是禍根，名爲尸神，姓則三彭，¶
隨地作弄，便是死門。¶
<pb:CK-KZ_JY109_02p043b>¶
　此又因魂說到魄上，亦心業之一使也。夫魂屬陽，而魄屬陰，¶
　魂最怕人死，魄最樂人死。魂怕脫生，入於婦人血海苦地獄¶
　中，故怕人死。魄怕人之常在者，人一死則魂散，而獨有魄守¶
　其尸，只徒享祭祀，故樂人死也。能用提伏存鍊之功者，使魂¶
　修爲至眞妙道，縱有心之赤魄，肝之青魄，脾之黃魄，肺之白¶
　魄，腎之黑魄，頭之上關魄，足之下關魄，安能以好歹搬弄我¶
　之一身内外？此一種尸神，常爲我之三昧火、七曲水烹鍊，做¶
　一團，隨魂聽用。故　太上云：『三魂永久之後，七魄自然喪傾。』¶
　以此死門變爲生門，則三彭必變爲老彭。這其中，都要一番¶
　降龍伏虎的手段，方得眞魂，歸於結成之嬰兒内。七魄亦隨¶
<pb:CK-KZ_JY109_02p044a>¶
　附於陽神之外，聽我調動。他那能隨地作弄，爲禍根也。凡修¶
　道者，先於此魂魄上下狠狠功夫，仗眞眞降魔劍，方可斬盡¶
　六賊，安魂而定魄矣。¶
每日子時，奏我善惡之情；庚申甲子，啟我禍福緣因。一朝告准，¶
他去脫身，我則亡魂。¶
　子時者，陰極陽生之時也。心腎正交，人在貪眠之際，忽有一¶
　醒，便有无許欲念。此時陽一旺，這個東西，他便來搬你，做一¶
　段好快活事情。你去做，他卻去說，便將精也損，神也傷，炁也¶
　耗，更於庚申甲子。此二日子時，正　上帝提陰曹内一些陰¶
　魂陽魂，發在五殿點卯過數。人於此日此時，最難躱脫，此一¶
<pb:CK-KZ_JY109_02p044b>¶
　卯也。如修持，有三魂永久，七魄喪傾之妙者，到了手便无此¶
　等。若未到手，而欲躱此卯者，或靜坐挐住念頭，或誦經典靈¶
　文，或拜本命星君，或行金玉還丹，則尸神遠遠謹守，他豈敢¶
　弄我而去，自說其善惡，自說其禍福？縱有大意之時，他或去¶
　告奏，陰曹察對亦不准也。他那得脫身，我那得亡魂。故諸子¶
　丹書有云：『命之夀殀，俱在我自爲之。』又吾師云：『我命由我不¶
　由天。』總是從金丹中眞眞下手，降住七魄，我命自在我也。堪¶
　笑世之愚人云：『閻王注定三更死，定不留人到五更。』此言可¶
　對愚昧，壞了五臟六腑者說。若是修道者，能使元陽中精炁¶
　神，妙用於臟腑之内，則可道炁常存，焉有此哉。¶
<pb:CK-KZ_JY109_02p045a>¶
若爾眾生，當力爲善，切莫起惡心，急早囘頭，還有復程，若是終¶
久爲惡，永坐地獄之門，不得超昇。¶
　此係一總束語，仍轉到當爲善莫爲惡上。以一『善』字，爲修道¶
　之始，進德之基。以『急早囘頭，還有後程』八字，爲平素不知修¶
　省者，開一法門。人當斟酌此八個字，想超昇不想坐地獄，便¶
　向囘頭是岸上走一走。不想囘頭，只想爲惡，地獄也要人坐。¶
　堪笑俗人云：『只見活人受罪，那曾見死鬼帶枷。』此二句，真可¶
　爲地獄中無間的種子。¶
若要超昇，當誦此經。¶
　此則正轉，乃天尊無奈，人何說此妙經，爲救生濟死的一杯¶
<pb:CK-KZ_JY109_02p045b>¶
　甘露水。¶
長春眞人聞此妙義，不覺歡然稽首，作禮再拜，而請曰：¶
『天尊眞大慈心，眞大悲心，惟願眾生人人向善，箇箇成眞。敢啟¶
天尊重展洪恩，再呈秘法，普救眾生。使末劫眾生，生當何以消¶
災，死當何以解脫。』¶
　此又是長春子，聞　天尊說到無許造業除業處。更進一步，¶
　求天尊使眾生消災解脫。只重在『人人向善，箇箇成眞』，一『願』¶
　字，此八箇字上。人當看到此處，着力體貼神仙們度人的心¶
　腸。¶
天尊於是重宣寶經，吾今吿汝，汝當諦聽，非人勿傳，切勿輕䙝，¶
<pb:CK-KZ_JY109_02p046a>¶
敬之愼之，寶之重之。此乃妙法語，實是秘密言，以此超生消災¶
解厄，永除𡨚牽，大劫大難，皆得脫離。以此濟死酆都，銕圍長夜，¶
九幽孤魂野鬼，六親宗祖，一切罪眾，皆得解脫，超證仙境。¶
　此一段乃　天尊聞，『惟願眾生，人人向善，箇箇成眞』等語，不¶
　覺又大發慈悲，以消災解脫之法，實實說於後。先以鄭重其¶
　詞，使萬世欲上超宗祖，下拔幽魂，中成已道者，好去向後妙¶
　語秘言上行持也。¶
長春眞人歡喜踴躍，稽首頓首，靜默而聽。一切法筵清眾，皆誠¶
敬拱聞。¶
　此長春子聞　天尊如此慈悲語，便遂意而不覺歡喜踴躍。¶
<pb:CK-KZ_JY109_02p046b>¶
　長春子尚且靜默而聽，誠敬拱聞。後世看此註者，到天尊救¶
　生濟死處，亦當靜默參悟，誠敬行持可也。¶
天尊曰：『人人皆可作仙，人人皆可長生。不知本命，自喪天年。¶
　此以『人人皆可』十二字提出，人當夢中一驚：『呵，我的本命，原¶
　長生可作仙，何自向苦海中去，把天年喪也。』　天尊於此開¶
　口時，便說『本命』二字，可見人當向本命中，尋北斗七元，要一¶
　箇眞把柄。¶
各有本命，掌於七元。各認本命，各守一元。齋戒禮誦，䖍誠志心。¶
每逢三七庚申甲子，每遇朔望三元五臘，面朝北方，心注斗，口¶
酌水，獻花焚香燃燈，隨力建功，盡心懇願，始終如一，厯久不變，¶
<pb:CK-KZ_JY109_02p047a>¶
惟競惟業，不怠不惰。每逢子時沐浴凡體，洗濯凡心，廣呈凡儀，¶
特盡凡體。¶
　此　天尊將本命的源頭，竝朝本命的星君與日子時候，一¶
　切行儀，盡和盤托出。人只照此行之可也。但其中妙用機關，¶
　只在一箇『每逢子時』上。這子時，眞眞是我本命星君，當要認¶
　得實在。¶
子生人，口誦，　志心朝禮，¶
北斗一宫陽明貪狼太星君。¶
　『子生人』一段，先將『口誦志心朝禮』六字講明，以後便不復說。¶
　有『志心』二字，便不徒口口唱誦；有『朝禮』二字，便不徒心心謹¶
<pb:CK-KZ_JY109_02p047b>¶
　誌。此乃默朝運用之功也。口乃内炁出入之門戶，口開神氣¶
　散。欲要口中眞誦字，必須四門𦂳閉，將一團眞氣養定，於我¶
　本命宫中，然後纔好用志心朝禮之功。『心』字加一『志』字者，神¶
　寓於心，志乃心之所之之謂也。心神欲往本命宫，去必隨心¶
　之所之之志而去。人能將呼吸欲出不出，欲入不入，舌抵上¶
　腭，心注斗口，以自來津液，一口一口送下本命宫去，便是朝¶
　禮也。此一箇志心内，有七十二箇唵字，默運腎氣而起，必須¶
　有一點心痒處，纔是此本命星君所管。一箇竅開，活活現出¶
　一箇北斗來。此六字如此行持，先生後熟，有無窮的妙處。子¶
　生人必朝北斗第一者，何也？別生庚不在此第一分中，而必¶
<pb:CK-KZ_JY109_02p048a>¶
　以陽明貪狼屬之。豈別生庚不能朝，或此第一星君不能管¶
　乎？非也。其中有奧理存焉。夫心之爲竅，左三右四。左三竅經¶
　絡各有所管，右四竅經絡各有所繫，其精其炁其神各有專¶
　注處。且天下子生人亦多矣，豈盡爲此一位星君斡旋造化¶
　乎？但此子庚乃十二地支第一，本天一地六，合爲七數，乃眞¶
　天一之水，正在坎宫一點眞陽，正屬命門一點眞精處，所謂¶
　兩腎中間一點明是也。如人駁云：『命門中乃一點眞火，子屬¶
　水，何以爲命門中之眞精也？』殊不知，相火雖在命門，乃後天¶
　之火。眞精之在命門，乃先天之水。人能如火𥚃尋水，水𥚃尋¶
　金，便得坎卦中間一陽眞機，便是大羅天仙也。陽明貪狼，此¶
<pb:CK-KZ_JY109_02p048b>¶
　第一星君，卽在我心左第一箇竅中。這竅一根通乎肝之血¶
　海。一竅肝之血海，一竅卻與命門正相通連。子生人，欲見此¶
　位星君，降我本命，須靜養心神，靜伏腎氣，靜存真精，則『志心¶
　朝禮』四字，都向我。一箇箇唵字，在舌抵的舌根下，不覺一陣¶
　陣的，正朝於此一竅中去了。七日來復後，忽然青衣青冠，現¶
　光於我本命斗牛宫中也。¶
丑亥生人，口誦，　志心朝禮，¶
北斗二宫陰精巨門元星君。¶
　『丑亥生人』一段，運朝口訣前已註明。但此第二星，君居心左¶
　第二竅中，必丑亥生人屬之。以亥乃腎宫正位，丑乃脾土寄¶
<pb:CK-KZ_JY109_02p049a>¶
　旺，經絡俱通此竅。能照前訣運朝者，亦得如前見光。¶
寅戍生人，口誦，　志心朝禮，¶
北斗三宫眞人祿存眞星君。¶
　此位星君，屬心左第三竅。以寅戍生人，默朝感格更快者，以¶
　寅乃肝家正位，戍乃脾土正旺，經絡互通此第三竅。能照前¶
　訣講究行持，亦得如前見光。¶
卯酉生人，口誦，　志心朝禮，¶
北斗四宫文曲玄㝠紐星君。¶
　此位星君，又在心竅右第一宫。有能感格者，卯乃肝家輔位，¶
　酉乃肺家弻位，經絡各有相通。只照前訣運用，便見光照形¶
<pb:CK-KZ_JY109_02p049b>¶
　現。¶
辰申生人，口誦，　志心朝禮，¶
北斗五宫丹元廉貞罡星君。¶
　此位星君，正在心竅右第二，其實卻居心竅畧中，則六竅畧¶
　畧團住他。凡人雖別竅或間有未開者，此竅定然不閉。凡人¶
　一派應事應物，皆是此心竅爲之主宰。但此竅雖常開，此竅¶
　中一種真罡炁，除非是真真忠孝節義決烈漢，方得一時流¶
　露，卽我之先天一點眞性是也。必辰申生人感格者，以辰乃¶
　天罡正位，屬脾土中宫；申乃白元正，座屬肺家天蓬。經絡无¶
　不聯貫，此竅一得前訣，將一種罡炁卽時現象於紅光之中。¶
<pb:CK-KZ_JY109_02p050a>¶
巳未生人，口誦　志心朝禮，¶
北斗六宫北極武曲紀星君。¶
　此位星君，屬心竅右第三下，正映六腑上，正總五臟。此竅輕¶
　易難開，必巳未生人乃本命者，以巳爲地二之火，未爲地十¶
　之土，經絡度數各各相通，依前訣亦得前驗。¶
午生人口誦，　志心朝禮，¶
北斗七宫天關破軍關星君。¶
　此位星君，總握金星，上督雷門。此竅一開，成道不難，便有南¶
　宫護衞。必午生人屬之者，以午爲在天之眞火，在人之三昧，¶
　在罡爲正步，得七陽眞數，至剛莫敵。依前訣行之，不獨此一¶
<pb:CK-KZ_JY109_02p050b>¶
　位星君降駕，連七竅无不開矣。¶
此乃斗宫妙法語，元始密𦂳言。¶
　斗宫雖曰在天，實屬吾心七竅。元始雖曰在天，實屬吾身祖¶
　氣。此以上七星默朝，總要七竅中一點眞靈炁收攝，祖氣中¶
　一點眞靈元提起，方得各人本命，生庚做各人。如前所說功¶
　夫，纔是妙法𦂳言。¶
題於白玉龜臺之上，錄之中天梵炁之中。¶
　白玉龜臺，卽我之腎家也。一個靈龜，有七座寶臺，都是白玉¶
　森森裝成。中天梵炁，卽我之心家也。一箇中天，有生生梵炁，¶
　都是赤赤結成。爲像題，卽題於此，錄卽錄於此。¶
<pb:CK-KZ_JY109_02p051a>¶
人間稀有，古今未聞。¶
　此種眞臺眞炁，本是稀有未聞之事。¶
吾今授汝，汝當諦聽。¶
　乃叮嚀之詞。¶
設法演義，教導羣生。¶
　伸命之詞。¶
昔者¶
斗姥元君在西竺彌羅之國，圓明淸淨之天，修持玄靈妙道，勤¶
奉¶
三寶天尊。¶
<pb:CK-KZ_JY109_02p051b>¶
　此處說出，斗姥元君雖是七星之母，實是七竅之主。西竺彌¶
　羅，乃是肺罩心之上，中間一點梵炁盤旋之處。眞眞的圓圓¶
　明明，到極清淨地的一國中天，纔呌做　斗姥所居之處。世¶
　人烏知，方有玄靈二字出來，方得三寶天尊歸上，故下云『修¶
　持玄靈妙道』二句，人當體貼此『修持勤奉』四字爲妙。¶
怡神養頤，凝精結炁。¶
　怡神卽志心朝禮之功也，養頤卽口誦之功也，凝精結炁卽¶
　口誦志心朝禮之總功也。¶
充滿旋繞，結一寶臺，金光燎亮，輝煌覆一華葢。¶
　卽口誦，志心朝禮，内功夫純熟，做到无爲田地，得手處不獨¶
<pb:CK-KZ_JY109_02p052a>¶
　斗姥有寶臺華葢，卽我之眞精炁充於身、滿於體、旋繞於臟¶
　腑，金光出現，則一團眞靈結覆，自然下有寶臺座我，上有華¶
　葢遮我眞神也。¶
身坐七曲華池之中，光吐混元紫府之上。¶
　此身乃眞元陽得來鍊就之身，毫无前面一點業障。當日斗¶
　姥雖曰有七曲華池，而人之身孰无此也？我能捉定眞魂，如¶
　如不動，卽時在七曲華池之中，則如來自在其身坐之，焉有¶
　不如　斗姥之蓮花寶座也哉？特人認錯此華池耳。混元紫¶
　府，卽先天一炁之府也。卽卻七曲華池而身坐之，其自然光¶
　明透於混元紫府之上。可見元君之身，非凡身也，光爲神光¶
<pb:CK-KZ_JY109_02p052b>¶
　也。¶
現七眞彩炁，自然成文，結爲¶
七元眞君。¶
　此總是眞身眞光，所現所結也。¶
前有天罡，名曰螭[魅-未+爾]。¶
　此天罡乃在雷城十二門之前，觀雷經自知其妙，在人爲十¶
　二經絡之總。凡志心朝禮者，如不先運起天罡之炁，縱有前¶
　功妙訣，七竅卻難一開。此訣卽前七十二箇唵字，一口氣到¶
　底也。故名曰『螭[魅-未+爾]』。夫螭[魅-未+爾]者，一氣至之云爾。此可爲之一解，¶
　使智愚皆明。若論其實精微，則此二字在祖炁中藏，又於十¶
<pb:CK-KZ_JY109_02p053a>¶
　二時辰寓於臟腑，各有所運所主，方是此螭[魅-未+爾]眞名號也。¶
正氣充塞天地，左右輔弻，光如車輪精彩，眞貫斗口。¶
　『正氣充塞』一句，乃足天罡語，見此罡爲七元護衞，作七竅關¶
　頭，其氣甚大，不可藐視。『左右輔弻』，此說到擎羊陀羅，爲七元¶
　内外之隱光洞明，此二星把持婆羅帝座，上座二宫，其光甚¶
　大，无不貫徹雷神，皆爲洞洞灼灼，能見之者便可長生。此精¶
　彩之光，如何得見？内在肝肺眞竅通七竅處見，外在我兩目¶
　車輪連眞元處見。若得此見一見，必須先要鍊一鍊。¶
凡彼下方天子、侯王、學士、大夫，皆是七元主持，神化溥博，德潤¶
蒼生，道高千古，恩施萬物。可以超難超之眾生，可以拔難拔之¶
<pb:CK-KZ_JY109_02p053b>¶
窮魂，可以修自己之妙道，可以證最上之仙品，功德無量，不可¶
思議。可以使天下太平，王道興隆，致國家享萬年有道之福，使¶
家庭和順，人物康甯，獲百世慶衍之祥。¶
　此乃　天尊極讚七元主持人身處，先自天子，以至於庶人，¶
　壹是皆以七元爲本。¶
或遭水旱蟲蝗，持念是七元寶號，水旱卽平，蟲蝗卽滅。或遭兵¶
戈盜賊，持念是七元寶號，兵戈卽退，盜賊自安。或遇疫癘瘟㾮，¶
持念是七元寶號，疫癘鬼散，瘟㾮神滅。或爲疾病生產，持念是¶
七元寶號，而疾病皆痊，生產無恙。或爲星辰遲留，運限凶惡；或¶
爲妖怪鬼魅所侵；或爲吐血蠱毒，瘡疥癰疽所害；持念是七元¶
<pb:CK-KZ_JY109_02p054a>¶
寶號，皆得解厄除殃，消災散毒。或爲牢獄枷鎻，𡨚枉難伸；或爲¶
邪師敗聖，搬弄作殃；持念是七元寶號，皆得永清大定。一切口¶
業、身業、行業、心業，持念是七元寶號，皆得永無罪業。¶
　此乃　天尊極讚，持念七元効驗處，重在『持念』二字上。此『持¶
　念』非行持之持，非口念之念，卽前志心朝禮之大持念也。天¶
　尊於此處，將前所說一切業障，俱在持念七元寶號中，一併¶
　消除，眞救業之大法也。¶
一善解百惡，一念消百過。¶
　天尊又將前所說，无許處盡歸到一箇善字，一個念頭上來。¶
　故於此叮嚀不已，總欲世人先拿穩念頭行善，方好做多少¶
<pb:CK-KZ_JY109_02p054b>¶
　功夫。¶
此經至大，此經至妙，吾今所說，卽是¶
大淸紫微中天北斗九皇七元救生濟死妙經。¶
　此　天尊說畢，又以此經指明，卽是所說之本經也。玩味一¶
　『大』字，兩『妙』字，此謂一卷尊經，果大也，果妙之又妙也。人當時¶
　時念念，方得妙經之妙處。¶
授與下世，教化眾生，非道根深重，夙有善緣，不能得睹是經。汝¶
當遵之，切勿洩漏於匪人。』¶
　此　天尊叮嚀請說經人處，重在『道根善緣』四字上，又重『切¶
　勿洩漏』四字上，人當於此着眼。¶
<pb:CK-KZ_JY109_02p055a>¶
天尊於是重宣妙經，而說偈曰：¶
大道在一心，　泰然座天君。　包涵諸天象，　渾然化無形。¶
我今說妙法，　盡在此一經。　消災竝度厄，　濟死又救生。¶
亡魂得超度，　萬民皆遐齡。　滅去萬種罪，　錫我吉祥臨。¶
求子可得子，　保命卽長命。　生產無災難，　𡨚枉可自伸。¶
富貴皆如願，　證仙得歸正。　䖍敬拜七元，　必不負誠心。¶
此經故難遇，　永載此乾坤。¶
　　北斗呪曰：¶
北斗七元，　本命星君。　紫微天皇，　輔弻二星。　中天大聖，¶
號曰七眞。　貪狼巨門，　祿存玄冥。　丹元廉貞，　武曲破軍。¶
<pb:CK-KZ_JY109_02p055b>¶
上有三台，　天罡聽令。　[魅-未+尊][魅-未+帝][魅-未+摩][魅-未+尼]，　[魅-未+達][魅-未+里]大神。　[魅-未+吽]󰅉[魅-未+叱]將，¶
請降來臨。　金光覆護，　保衞身形。　三十六節，　節節生榮。¶
百千萬孔，　孔孔氤氲。　惟我七竅，　竅竅通靈。　七元合一，¶
道炁長存。¶
魁𩲃𩵄䰢魓𩳐魒，急急如律令。¶
　此一偈詞，一呪語，俱各有所重處。偈重在『大道在一心』上，呪¶
　重在『急急如律令』上。一起首，一煞尾，皆有極妙奧至理存焉。¶
　人只將此偈起句，此呪煞句，仔細玩味，便曉得首尾應合，與¶
　此一卷尊經所說地也。¶
長春真人與　諸天神王、飛天大聖、　日月星㝛、　官將雷神、¶
<pb:CK-KZ_JY109_02p056a>¶
一切會眾，聞說寶經，皆大歡喜，舞蹈瑤堦，稽首　紫庭，齊聲遙¶
唱，而作頌曰：¶
大哉此經，　萬世沾恩。　天地同休，　日月合明。　拔救眾生，¶
超度鬼魂。　玄座說法，　元始天尊。　寶光百道，　透出天門。¶
消愆賜福，　大顯威靈。　孚佑演義，　慈悲仁心。　拯提趣類，¶
拔濟漂沉。　監持鄧辛，　上將雷神。　鑒察無私，　責罰不誠。¶
主壇將軍，　木蘭之神。　都督號令，　誰敢不從。　代天宣化，¶
普救眾生。　大哉此經，　大哉此經。¶
太淸紫微中天北斗九皇七元救生濟死至眞妙道尊經。¶
　此乃長春子聞說，而喜以一頌詞作一卷大總結。重在三個¶
<pb:CK-KZ_JY109_02p056b>¶
　『大哉此經』上。首一個『大哉此經』先天之大哉此經也；後二個¶
　『大哉此經』乃後天之大哉此經也。人當着眼提出，鄧辛二君¶
　來監持。可見大道中少不得這二臟真炁，真經中少不得這¶
　二將監察。¶
吾註至此而畢，不覺歡然而說歌曰：¶
大哉此經，　先天無形。　大哉此經，　後天有名。　人欲修持，¶
先培善行。　除業消罪，　拜斗通心。　默運眞炁，　唵提罡臨。¶
念頭拿穩，　保固本命。　依訣朝禮，　子時志心。　雖曰斗法，¶
能延長生。　中有大道，　卽是仙京。　首卷如此，　中卷可併。¶
合而參之，　五仙自分。　天尊慈悲，　人當猛省。　萬世之下，¶
<pb:CK-KZ_JY109_02p057a>¶
恩頂此經。　若要識得，　夀陽玄根。　首善立念，　永遠刋行。¶
天地同體，　日月長明。¶
張大眞人偈曰：¶
法中有施，　施中有法。　大道起手，　先從心家。　借斗默運，¶
祖炁生發。　一爲鎻猿，　二爲拴馬。　三爲内觀，　四爲採霞。¶
五爲坐照，　六爲提撒。　七爲升降，　八爲抓挐。　九爲運用，¶
十爲搬踏。　從此起手，　鍊就丹砂。　紅光耀體，　眞人護咱。¶
故有孚佑，　於此實發。　人能體貼，　立證仙家。　道陵垂偈，¶
留萬世下。　欲求眞一，　翹首天涯。¶
葛大眞人讚曰：¶
<pb:CK-KZ_JY109_02p057b>¶
大羅大羅，　謂之大藥，　培德在善，　行善要樂，　植本以心，¶
養心在確，　心中有斗，　起手一着，　運用習熟，　好採大藥，¶
如不默朝，　節節阻卻，　如能志心，　節節得藥，　孚佑演註，¶
全重此處，　明明透徹，　字字當咀，　其味無窮，　指人如如，¶
照此行之，　金丹自許，　萬世之下，　當思葛語。¶
許大眞人讚曰：¶
道無煩言，　只一先天。　首在默運，　北斗七元。　次在鍊劍，¶
慧劍斬緣。　三在補築，　借用後天。　四在還元，　子午抽添。¶
末後一着，　默契先天。　卽是斗訣，　眞火緜綿。　熟之又熟，¶
始終同鍊。　孚佑大慈，　人當着眼。¶
<pb:CK-KZ_JY109_02p058a>¶
薩大眞人頌曰：¶
此經名爲尊經，　　卻自元始口生。　　此註名爲仙註，¶
寶賴孚佑洪仁。　　一字皆爲金玉，　　一句當作大乘。¶
上卷起首之卷，　　先斬六慾七情。　　次立善念一端，¶
專行默朝用運。　　梵炁祖炁元炁，　　純熟節節生榮。¶
先從此地起手，　　後好行持吞金。　　萬世有緣之子，¶
一得眞一法門。　　力而爲之不怠，　　傾刻可見三清。¶
巳未大種此德，　　名揚夀陽玄根。¶
<pb:CK-KZ_JY109_02p058b>¶
¶	
<pb:CK-KZ_JY109_02p059a>¶

* 九皇新經註解卷中¶

孚佑上帝純陽吕祖天師註¶
大道無形，玄理幽深，一粒金丹，得飛昇補還，成至眞道德眞經，¶
降生大天尊。¶
　寶卷開，金丹層層透出來。闡口訣，洗仙懷。丹經子書皆皮毛，¶
　惟此妙註多自在。萬世下，看悟者各自安排。一得天機，請上¶
　瓊眞臺。¶
玉皇赦罪大天尊玄窮高上帝¶
　凡修天仙者，能時時持念此寶號，神丹必成。凡修神仙者，時¶
　時持念此寶號，金丹必成。人地鬼仙亦然。故此卷首放此寶¶
<pb:CK-KZ_JY109_02p059b>¶
　號，非徒然也。乃欲修此五仙者，或臨爐火，或運鼎器，或採先¶
　天一炁，或取後天至寶，或行清靜水火，或修善德因緣，皆當¶
　時時如對上帝矣。¶
(臣)今稽首，統領壇下(弟子。)百拜丹墀，宣說《心印妙經》之精藴。恐¶
洩天機，請祈恕赦。(臣)無非爲世眾生多迷，大道多入邪徑，以訛¶
傳訛，不得其眞。¶
　此乃請演之序，只重在『《心印妙經》』四字上。¶
(臣)今演奧《十品妙經》，救生濟死，超昇眾生上天庭。(臣)孚佑再拜¶
稽首，敬說¶
《大淸紫微中天北斗九皇七元救生濟死至眞妙道尊經卷中》。¶
<pb:CK-KZ_JY109_02p060a>¶
　提出十品，便爲此卷一大綱也。¶
爾時法筵清眾，一切在會尊仙尊神，朝過¶
元始，聞過妙經，復謁　玉淸聖境¶
太上道君。是時¶
道君坐瓊臺，登紫府，放混元百千億萬變化之祥光，凝結混元¶
百千億萬層次之寶葢。玉女奇特，金童莊嚴，彩衣翩翩，妙香勃¶
勃。奏鈞天妙樂，歌八景洞章，文仙班列端拱執圭，凜天顏於咫¶
尺；武神飛揚舞蹈瑤堦，拜丹墀以謁聖。¶
己乃序此巳酉元旦，一陽初動。朝會元始之後，又朝道君，復請¶
　演至真妙道尊經，以度修玄之眾生也。¶
<pb:CK-KZ_JY109_02p060b>¶
但見班中有一¶
上帝，名曰昊天；有一¶
眞人，名曰薩公。俱鞠躬而出，稽首作禮，向¶
道君前而言曰：『今日朝元之期，有¶
元始天尊在淸微天宫，放百寶祥光，開南天之門，照見眾生近¶
世末劫，難以解脫，而說救生濟死之妙經。¶
　此處提出一『昊天上帝』見大道本之昊天。凡修鍊到得手時，¶
　丹必歸於昊天宫方成，故此宫𥚃有箇上帝主宰。提出『薩公¶
　眞人』，見得大道本證眞人。凡修鍊自起手時，必須罡炁護法，¶
　此薩公得天罡大法之正傳，故此眞人必學薩公。有此二位，¶
<pb:CK-KZ_JY109_02p061a>¶
　請演至眞妙道之經，道君方大闡玄藴，爲眾生證果法門。¶
仰惟¶
道君闡玄揚教，復說至眞妙道尊經。使近世末劫之眾生，皆入¶
玄門，俱守道法，不至爲惡失善，永遭劫難，永墮地獄。伏祈宣說，¶
使修眞之子，得鍊金丹，得證仙果，豈不善哉。』¶
　此只重『得鍊金丹』四字，啟道君傳訣之旨。¶
道君曰：『爾等臣工，在淸淨之天，處瓊瑤之府，寂淡逍遙，快樂自¶
在，度盡凡夫，固爾大願，凡夫難度，無如之何。』¶
　此敘道君開口說法，卻重在『淸淨瓊瑤，寂淡逍遙，快樂自在』¶
　處，何也？必是一身淸淨之子，有瓊瑤之富，能自寂淡逍遙快¶
<pb:CK-KZ_JY109_02p061b>¶
　樂自在，方可修金丹之大法也。¶
其班中　長春眞人，聞說及此，亦越班作禮而進曰：『承¶
道君慈悲，仰¶
玉帝法旨，賜天仙狀元之府，演龍門玄靜之教。下方眾生，凡在¶
道者，孰非吾徒？出吾正派，皆是支派。天下寺觀，樓閣之中，諸山¶
巖空洞之内，道貌道體，道形道像，儼然以道自居，究竟不得眞¶
道。¶
　此又提出長春眞人者，以長春爲七眞之首，天仙之元。凡修¶
　道得道者，無論『寺觀、樓閣、山巖、空洞』，皆爲長春收攝，故此云¶
　云。言『道貌、道體』等說者，乃是言一派假修道之人，未得金丹¶
<pb:CK-KZ_JY109_02p062a>¶
　正傳，徒向丹經上捉抹，自矜自張，終歸於死。空當修道講道¶
　之名者說法。¶
今旣承恩光，懸想宣揚。』¶
　正長春繼昊天薩公，請演之秘意也。¶
道君曰：『修鍊寶法，金丹大道。¶
　道君開口，便說『修鍊金丹』四字，乃一卷綱領，爲萬世之柱腳，¶
　作五仙之慈航，立死生之關頭，故開口下此二句。¶
亘古亘今，自混元之始，以至十二萬年甲子之末，孰能過乎？¶
《玉皇心印妙經》，藥品全備，奧旨無窮，持法棟梁，修鍊秘旨，莫過¶
於此。¶
<pb:CK-KZ_JY109_02p062b>¶
　此將《心印妙經》提出，作金丹一證。將混元與十二萬甲子提¶
　出，作修鍊者一柱。¶
心體力行，¶
　此四字至重，乃全卷修鍊金丹大道者𥪡一法，則照此四字¶
　向前行之，自是仙緣有分。¶
何患大道不成？除此之外，有何他說。』¶
　此是足上之詞。¶
長春眞人再拜，而進曰：¶
『《玉皇心印妙經》，妙道無窮，藴含莫測。凡夫愚昧，孰能省此？祈我¶
道君宣說寶音，大慈大悲，引度眾生。明白顯豁，淺近味深，使人¶
<pb:CK-KZ_JY109_02p063a>¶
易曉，淡而彌永。¶
　此是長春子聞道君言，《心印經》爲道之祖，恐凡夫不知深奧¶
　之味，懇求道君明言淺旨，以使賢智愚不肖眾生，同登道岸。¶
　此等此處說箇『心印』二字，要修鍊金丹者，與玉皇之心相印，¶
　方是眞經。¶
於是¶
道君歡然顏悅，大闡妙道曰：『吾卽抽《心印妙經》之精味，以闡大¶
道金丹之眞傳。¶
　此道君聞長春子說得度人之心，到十分慈悲處，不覺發歡¶
　然之悅顏，而大闡妙道，以度眾生。妙在一箇『抽』字，眞有意味，¶
<pb:CK-KZ_JY109_02p063b>¶
　兩箇『眞傳』字，最的確，人當默識，方可心通。此以下便將《心印¶
　妙經》首尾源流，一層一層向金丹眞傳上實發，將玉皇天尊¶
　一派，玄窮高上的仁恩，字字宣揚。¶
夫大道不外精炁神之三品，而必本先天之祖炁，始末源流，總¶
在人之一身。¶
　夫人身有精炁神爲三寶，藉先天祖炁爲本。腦爲精海，故修¶
　鍊者有補腦還元之說，心爲炁海，故修鍊者有補心養炁之¶
　說。神卽寓於精炁之中，實本命門祖炁而有丹。不先由祖炁¶
　補足精炁神三寶，安能得還先天一炁？此始末源流，總在人¶
　之一身。可見人身，卽大道之天根月窟也。¶
<pb:CK-KZ_JY109_02p064a>¶
身内是道，身外非道，要得身外道，必本身内道。¶
　此四句卽投汞採鉛之說，故曰『道貴同類者』，此也。¶
其理不外乎無極太極之一理，其數不出乎九宫八卦之大數。¶
　道必有理可憑，理必有數可㨿。道不合理則不正，理不合數¶
　則不大。至若無極太極、九宫八卦之理數，皆在其後自見妙¶
　用。¶
莫逃動靜，難出五行，陰陽二炁，道炁長存。¶
　此動靜、五行、陰陽、道炁，皆在無極太極、九宫八卦之内。觀後¶
　自知言此，以足理數之用耳，雖然大體亦在其中矣。¶
五臟六腑，必有至眞。功夫年月，豈無一定。下手得手，皆有途程。¶
<pb:CK-KZ_JY109_02p064b>¶
結丹還丹，自見分明。¶
　此『五臟六腑』乃金丹之室宅。『功夫年月』乃金丹之運用。『下手¶
　得手』，乃金丹之始末。『結丹還丹』，乃金丹之源流。其精微俱在，¶
　後人當細玩。¶
恐訛傳訛，不求真名，而宗假名。燒丹鍊汞，皆自强名，烹藥煮草，¶
皆自强名；丹砂水銀，赤汞黑鉛，黃金黑錫，皆是强名；閉穀縮龜，¶
採戰吞丹，皆自强名。旁門小道，切不可宗。¶
　此撥三千六百旁門之一枝也。¶
外丹大道，怎能得成。¶
　乃道君言此神丹，非三世天子福，十世狀元身不可也。總見¶
<pb:CK-KZ_JY109_02p065a>¶
　只是有金丹一途，爲神仙𥳑易法門也。¶
一切非我身中所有，一切不是天理至正，一切不是父母所種，¶
一切不是天地所凝，皆是異端邪行。¶
　此提出身中、天理、父母、天地等項，可見此外皆不是大道，怎¶
　能成仙。¶
惟我大道，廓然至公，泰然至正，本乎父母所生，本乎天地所凝，¶
豈是强持，捴要力行。¶
　此提出『至公至正』四字，乃見萬世無弊之道。道離天地，不是¶
　陰陽二氣之理。道無父母，不是精血會合之數。此所以貴明¶
　乎。『至公至正』之大，纔去力行，方不强持捴要，人得其眞傳耳。¶
<pb:CK-KZ_JY109_02p065b>¶
從有爲以至無爲，從當然而到自然，關乎陰陽造化，合乎日月¶
推輪。¶
　此正隱隱漸漸，說到行持金丹處了。起手必須有爲，一熟方¶
　到無爲；下功必自當然，一眞方得自然。此有爲、無爲、當然、自¶
　然，俱是陰陽造化之理，爲日月推輪之數。此處如演戱，已有¶
　一影子矣。¶
有象可指，有形可名，象歸無象，名復無名，便是上乘，天外有天，¶
身外有身。¶
　此形象，就是陰陽日月之有爲當然處。此歸無象復無名，乃¶
　卽無爲自然之本。陰陽日月處，始而形象可據，終而象名無¶
<pb:CK-KZ_JY109_02p066a>¶
　實，雖言不是空，卻是色中一箇眞空。此便是天外天，身外身¶
　之最上一乘也。人當從有爲想到無爲，從當然做到自然，方¶
　得見天外天，身外身矣。¶
明明白白，朗朗明明，未得難得，一得永得，此是至道，特說汝聽。¶
　此結上起下，以一派難得永得之明白處，俱在後註發揮。¶
世上抛父母，撇妻子，忘兄弟，背君臣，神仙豈逃五倫，總是凡夫¶
强爲。吾今細論其源，卻深不指迷途，此道終久難明。汝等復位¶
敬聽，良因從頭說起，層層推論，打破千古疑團，說出萬載仙經。¶
　此又將世上一種無五倫的，不明大道正理大數，動輙入山¶
　歸洞，以爲除俗塵，不知皆强爲也。故天地生人，於五倫之中，¶
<pb:CK-KZ_JY109_02p066b>¶
　總要人不離陰陽二炁，方是大道成仙，道君以後層層闡明，¶
　人有緣而得參悟者，自是仙經，總無疑團。此處便將敘到『至¶
　正至公』一一交結矣。再看下文精深處，纔好下手得手。¶
無極而太極，太極本無極。¶
　此二句卽先天後天之說，卽先天中有後天，後天中可復先¶
　天之義。觀下文分解便知之。¶
無極者天地之根，萬物之母，正乃元始之先，空洞之中也。¶
　此在洪濛未判，天地未分，一團元炁渾淪，故曰『天地根，萬物¶
　母元始先，空洞中』也。譬如一箇十四五嵗的處女，經未見，關¶
　未破，純乎一團元陽，眞是夫婦之根，兒女之母。一點元精元¶
<pb:CK-KZ_JY109_02p067a>¶
　氣元神，只當元始之先，空洞之中也。觀此譬如，自知無極之¶
　理。¶
無聲無臭，無形無名，渾渾噩噩，混混沌沌，卽先天之精氣神，胎¶
息氤氲。¶
　此『無聲』四句，乃正形容以足上語。卽『先天之精炁神』二句，正¶
　解無極之精微。可見修神仙者，最難得此一根一母之空洞¶
　中，元始天尊也。欲明此理此數者，當玩『胎息氤氲』四字。¶
太極者，天地之始，萬物之祖，有炁有理，有數有文，形形色色，變¶
化生生，亦是先天之精炁神。¶
　此太極本無極之混沌而來，天地從此而始生，萬物從此而¶
<pb:CK-KZ_JY109_02p067b>¶
　初成。故祖氣盤結，開化兩儀，真炁凝成，推移四象。凡人物之¶
　大數，皆從此見；凡宇宙之大文，皆從此出。形無不成形，色無¶
　不有色，此太極化生變動之至理也。如此譬之十四以後處¶
　女，天癸已至，巳水二星已判，明月猶未配合，猶未生育，其實¶
　一團元陽眞炁凝結，有上弦下弦之分。能識此譬如，便知此¶
　太極之理，亦是先天之元精元炁元神也。不將俗言譬說，怎¶
　能教醒愚人。若眞修鍊之子，能將無極太極兩大柱腳，誠敬¶
　參悟，便可神遊玉京矣。¶
識此則是後天之精炁神，先天弗違；後天奉時裁成天地之有¶
餘，輔相天地之不足。造化在手，運御乾坤，超仙位眞，何道不成。¶
<pb:CK-KZ_JY109_02p068a>¶
　自初太上垂教，著道德五千言，無句不是生死關頭，無句不¶
　是修鍊至言。無奈凡夫仙緣淺薄，功行不到，使自迷自愚，將¶
　先天正理，以訛傳訛，將後天培築，以假作假。不知從古得道¶
　者，皆有仁慈，惟愿眾生，箇箇俱離地獄苦海，人人都上天堂¶
　樂境。那知得失之理，如先天已過，便是後天修眞者，能知五¶
　千四十八歸黃道，而弗違乎先天之一炁？能知三十時辰兩¶
　日半，而奉行乎後天之一陽。此先天後天，非上下兩弦之說，¶
　卽無極太極之理。有能作上天梯，偷得蟠桃一枚；有能造鐵¶
　船兒，過得西海一囘；便是造化在手，運御乾坤。何愁天地間，¶
　地天上，有餘不足，不盡爲我所裁成輔相乎？噫，人要超仙位¶
<pb:CK-KZ_JY109_02p068b>¶
　眞，須當先明太極之理，再進而明無極之理。何患乎起手得¶
　手之大道，不爲我一大成也哉。¶
無極動而爲陽，眞水存焉。¶
　此非無極就有一動一靜出來，乃是無極中含住的眞動眞¶
　靜，當看一『存』字，便知此含住之理，下面火木金土皆然。夫此¶
　之謂陽動，而卽有眞水存者，以水爲天一所生，乃眞元之炁¶
　先化成此水，故屬無極中之陽也。¶
夫此眞水何水也？卽元精元炁元神也。¶
　乃正解眞水二字。¶
名爲太易，而生玄光。九皇上眞之炁，生於天一壬子之方，而成¶
<pb:CK-KZ_JY109_02p069a>¶
於地六癸亥之鄉。¶
　太易者，正混沌之先。又混沌一點玄光，從此太易而生。玄光¶
　者，卽元精元炁元神。合成眞水，一團玄元之光也。故此炁無¶
　形無名，居於九皇上眞之處，而謂之九皇上眞之炁者，乃一¶
　團九九純陽，上上眞宰。此在何處生，何處成？卽生於天一壬¶
　子，卽成於地六癸亥，卽位北方玄武渾元之眞鄉也。愚人乎¶
　就是渾渾噩噩的腎家處，爾可惺否？¶
無極靜而爲陰，眞火存焉，名曰太初，而生元命天皇。上眞之炁，¶
生於地二丁巳之方，而成其天七丙午之鄉。¶
　此由無極所存天一之水，說到地二之火上。水内有眞陽，故¶
<pb:CK-KZ_JY109_02p069b>¶
　爲動之陽；火内是眞陰，故爲靜之陰。此火在無極未形之時，¶
　亦屬混沌之先。又混沌一點太初眞炁凝住，而生元命者，此¶
　眞火爲眞眞的元命。此火一熄，人便歸陰，精炁神三者皆從¶
　此絶，非元命而何？此炁爲天皇上眞之炁者，天皇在至靜之¶
　處，内有上眞主持此眞火，方有此元命之炁。何處生來？從丁¶
　巳地二宫生來。何處成來？從丙午天七宫成來。此二七亦爲¶
　九數也，分之則有奇耦，與上一六合七分之者。然愚人乎，爾¶
　可知人生原有箇朱陵洞否？爾不知，當看丙丁是何如之天¶
　火，巳午是何如之地火。又當看地二丁必巳所生之火，必要¶
　天七所成之火。從此參透，自見水木金土四者，亦如是看來。¶
<pb:CK-KZ_JY109_02p070a>¶
靜極復動，而又爲陽，眞木存焉，名曰太始，而生太炁。太乙上元¶
之炁，生於天三甲寅之方，而成於地八乙卯之鄉。¶
　此又根靜極，說到復動之陽來。眞木本在太始，此太始所生¶
　之太炁者，亦在混沌之先，又混沌方名太始太炁。太乙上元¶
　之炁，卽肝家渾淪之一團眞炁也。生在何處？生在天三甲寅¶
　之方，成在何處？成在地八乙卯之鄉。此天三又自天一生之，¶
　此地八又自地六成之。有壬癸，方有甲乙，有子亥，方有寅卯。¶
　此等木雖曰水生，而天地合一，木自眞木也。愚人乎，爾可知¶
　此靜極復動之陽，在青華長樂界，内有東極妙嚴宮乎麼？¶
　明月子云：『太乙救苦天尊，卽太乙上元之炁者。太乙天尊，本¶
<pb:CK-KZ_JY109_02p070b>¶
　屬混沌無極，之先加了救苦二字聖諱，則是救太極分開已¶
　後，眾生之苦。了吾着此，凡道一答，使萬世參此註中之青華¶
　東極，在混沌之先便有。』¶
動而復靜，而又爲陰，眞金存焉，名爲太素，而生梵炁。太眞九光¶
輪之炁，生於地四辛酉之方，而成於天九庚申之鄉。¶
　此又由動極復靜，陽極復陰說來，亦是無極中所存者，并未¶
　說到太極已分後。此眞金何以爲陰，因地四辛酉耦數所生，¶
　天九庚申奇數所成，故爲陰。『名爲太素而生梵炁』者，此太素¶
　亦混沌之先，又混沌方有此梵炁，爲太眞九光輪之炁。¶
　壽陽子云：『梵炁卽眞一之炁者，僅說其統名，五行之炁皆可¶
<pb:CK-KZ_JY109_02p071a>¶
　通，那未說出此眞金中眞梵炁也。吾存此凡善，一答使參此¶
　註者，知『眞一』二字可移，『梵炁』二字不可移，何也？此梵炁必是¶
　西天竺國，方是太素月光王所生，故太眞有九光輪滿之炁，¶
　凝成一團眞金，寓於肺家華葢之下，正居大智光中，爲眞空¶
　妙相，爲無上玄元。愚人乎，爾可知聖慧先天，在盤古祖劫之¶
　先，便知此無極中動而復靜之理？』¶
四炁已備，形質俱成。¶
　此二語乃道君總上，無極中水火木金四炁全備，則形質方¶
　得具成。此四炁，仍是九皇上眞、天皇上眞、太乙上元、太眞九¶
　光輪，混沌之炁。先有之炁，方有水火金木之形質具成，寓於¶
<pb:CK-KZ_JY109_02p071b>¶
　無極之内，存於動靜無象之中。有此二句，足上作一小結，方¶
　好接下。¶
生人之本，生物之根，必然賴土而生。¶
　此『本根』二字，雖自水火木金四炁，而兩『生』字卻𦂳賴乎土之¶
　一炁，故下『必然』二字。¶
人得土而成形，萬物得土而長養，大道得土而上乘，金丹得土¶
而聚凝，精得土而入黃庭，炁得土而歸神室，神得土而座牝門。¶
各極其位，是曰太極。¶
　此又是從無極，說到太極來了。如玄根子撥問曰：『水火木金¶
　旣屬無極中所存，難道土不屬無極中所存乎？』吾教之曰：『土¶
<pb:CK-KZ_JY109_02p072a>¶
　爲寄位，如仁義禮智之信然。水火木金，皆不離乎土，言水火¶
　木金，便有土在，何也？土尅水，是水不離土；火生土，是火不離¶
　土；木尅土，是木不離土；土生金，是金不離土。土在無極中之¶
　正中，渾淪無形，爲水火木金四炁之主，又爲水火木金之寄。¶
　若無極中之土必曰無，何以有太極出來。故土一隨水火木¶
　金四炁，而一動一靜，則人物、金丹、大道、精炁神三寶，皆賴之¶
　而成形、長養，并得之而入、而歸、而座，以聚凝乎上乘也。此土¶
　之所以爲根，爲本也。　玄根子聞此，拜而請曰『黃庭、神室、牝¶
　門，各極其位，是曰太極』之理。吾又教之曰：『黃庭居脾胃之中，¶
　神室居脾胃之上，牝門居脾胃之下，故土皆入歸座此。』¶
<pb:CK-KZ_JY109_02p072b>¶
　玄根子復敬撥問曰：『丹經謂黃庭卽神室，牝門卽生門。¶
　道祖何以謂精入黃庭，炁歸神室，神座牝門俱不離土。所教¶
　弟子者，俱與丹書相異，恐爲後世撥』　吾正容教之曰：『丹書¶
　多不明指，僅言其名目，未指其實地，至使後人認不眞，以此¶
　爲彼以彼爲此，訛中傳訛。如吾旣設慈航普渡，便指人一箇¶
　的的明處，方不致人在黑暗中坐。夫黃庭，亦混沌之名也。故¶
　　道君以黃庭二字爲一經名，司周身百節。何得以神室二¶
　字？亦在周身百節之神名中乎，乃人不自參求耳。如知參求¶
　者，便曉此黃庭，爲流戊就己之祖；此神室，爲鍊精化炁之所；¶
　此牝門，爲採藥行符之宫。三者各得土，而極其各居之位，會¶
<pb:CK-KZ_JY109_02p073a>¶
　而爲三寶合一，便曰太極。故曰太極，有水火木金土。又精炁¶
　神，從水火木金土而出。一團先天充足，欲有發揮出來，是以¶
　分陰分陽，生人生物，皆自太極中開化也。子其知之乎？但愿¶
　萬世下，皆明此太極本無極之至理也矣。』¶
太極純陽，總領四象，中冲五靈。¶
　上旣出了太極二字，此便根太極說出，所以然之理來。此太¶
　極，卽是上流戊就己，合成一太極也。故曰『純陽四象』，爲水火¶
　木金之四象。此皆爲一太極之所總領，存於無極之中。中能¶
　總領，則合四象而爲五靈。但先天一粒黍米，後天一點眞炁，¶
　皆從此五靈冲滿冲合而來。若五靈之炁不冲眉光，必無彩¶
<pb:CK-KZ_JY109_02p073b>¶
　色牝門，焉得眞一？人當從此參透，『總領、中冲』四字，便知此道¶
　非常道也。¶
生於天五戊辰戊戍之方，而成於地十己丑己未之鄉。¶
　此雖配合天干地支，而言其理。其實戊己皆有本位，辰戍丑¶
　未總是煞炁，能除四金之煞炁，便得土字之眞炁也。故中黃¶
　老人，獨立鎭星之位，而爲北斗南極、東公西母之所對待矣。¶
　此理本屬至理，打得穿，便是黃婆勾引之景也。¶
一動一靜，以互根分陰分陽，以合形一粒先天，開天立地，化生¶
品類，人人統體一太極，物物各俱一太極，人能修持太極，仍還¶
於無極。¶
<pb:CK-KZ_JY109_02p074a>¶
　此互根之動靜，合形之陰陽，皆從太極中分來。有這眞陰眞¶
　陽，爲之一動一靜，方有一粒先天出來，開天立地，使清濁定¶
　位，然後化生品類，結成性命根蒂，此皆是太極本有之理。合¶
　而人人統一太極，原無二致；分而物物各一太極，本同一原。¶
　人能參透此理，精心修持，這太極中眞陰眞陽，久久純熟，道¶
　歸自然，體復如來。則太極仍還於，無極之元精、元炁、元神也。¶
　此由始及終，扼流溯源之學。¶
無極合虛而生炁，炁生於空，空生於始，始生於元，元生於玄。¶
　無極本無形無名，渾然一太虛也。卽合虛而生先天之一炁，¶
　此一炁雖生於太虛中，卻生於太虛之空處，空無可空，又有¶
<pb:CK-KZ_JY109_02p074b>¶
　一始；始有自始，又爲一元；元極無元，又名曰玄；玄之又玄，方¶
　曰無極。此五句，正說無極之所以爲無極者也。故道君從無¶
　極說到太極上，又於太極上追到無極之無極處，闡發此理，¶
　使凡人知無極，又非無根之無極也。¶
混沌太原無始之炁，九萬九千九百九十億萬炁；赤混太元元¶
之炁，九萬九千九百九十萬炁；冥寂通玄太元之炁，九萬九千¶
九百九十萬炁。¶
　此三種炁，都是無極之先，玄之又玄時，一派眞炁。道君於講¶
　無極的源頭下，着此三種九萬九千等炁者，欲起下文三丹¶
　田也。故混沌太原無始之炁，在上丹田，有九萬九千九百九¶
<pb:CK-KZ_JY109_02p075a>¶
　十億萬炁，盤結於此。赤混太元元之炁，在中丹田，有九萬九¶
　千九百九十萬炁，盤結於此。冥寂通玄太元之炁，在下丹田，¶
　有九萬九千九百九十萬炁，盤結於此。此皆三丹田中，父母¶
　未生前，卽有此炁。混凝於太虛無之中，爲金丹之祖，爲玉液¶
　之宗。人不知此三丹田，有這等玄之又玄炁，在空講採藥鍊¶
　丹，徒說長生道炁，總是枉然。故天仙不易爲，故道不易傳也。¶
　道君此處提明，欲修天仙者，必先得此三種炁，方成至寶；修¶
　神仙者，必先復此三種炁，方證靈通。至若地仙，不先明此三¶
　種炁，空爲清靜，死而後已。¶
人能存養上田，涵養中田，温養下田。¶
<pb:CK-KZ_JY109_02p075b>¶
　問玄樞子曰：『上田在何處，中田下田各在何處？』玄樞子敬請¶
　曰：『愚味不識眞三丹田，口訣雖看，諸家丹經所載，恐有訛處。¶
　此三丹田，乃修鍊𦂳要處，祈師明指。』吾教之曰：『上丹田乃泥¶
　丸宫，司上部之元炁。中丹田乃絳神宫，司中部之眞炁。下丹¶
　田乃命門，司下部之梵炁。周身百節，皆爲三丹田所管；營衞¶
　經絡，皆爲三丹田所總。卽曰：前從任脈，至後尾閭督脈，與兩¶
　腎并夾脊，雙關玉枕以上，巓頂百合，玉皇宫太和宫，同十二¶
　重樓，乃美女口，黃庭神室等，更及三車三橋，竝下鶴膝臁根，¶
　鞋帶湧泉等，一派穴道關節，皆不離此三丹田領屬。故精炁¶
　神三品，爲一身之聖藥；上中下三田，爲三品之宫殿。勿論金¶
<pb:CK-KZ_JY109_02p076a>¶
　液玉液，不以存者存，涵者涵，温者温，問他藥從何來，丹從何¶
　結，神從何出，道從何成？』於是玄機子進而問曰：『三丹田同一¶
　養也。何以上田之養曰存，中田之養曰涵，下田之養曰温？道¶
　君下此三字，必有眞口訣，祈師明指，以惺愚昧。』吾又教之曰：¶
　『上田乃神所居，只存神以養其神；中田乃炁所凝，只涵炁以¶
　養其炁；下田乃精所主，只温精以養其精。此起手之所以存¶
　涵温之養也。至於得手時，三田皆有至寶。且下田之寶，可移¶
　中田；中田之寶，可昇上田。雖養有存、涵、温三者之分，其實精¶
　炁神到此得手時，三已會一，道至得一萬事畢矣。故曰：「鍊精¶
　化炁，鍊炁化神，鍊神還虛。只在雍雍存養、涵養、温養而已。」是¶
<pb:CK-KZ_JY109_02p076b>¶
　說，非將大清靜，一部周天運意存用，不能得知此三田所養¶
　之妙用也。¶
一生三，三生九。¶
　此『一』字，乃丹田所養之精氣神，會凝爲一之一，卽一陽也。旣¶
　有一陽久久，則生三陽；三陽久久，則生九陽；到了九，便是純¶
　陽。其中有加進功夫，非白白生之此一陽。不是一陽初動之¶
　一陽，乃是精炁神變化之一陽。未有功夫，則爲陰；旣得眞功¶
　夫，行持到地，則陰卽化爲陽。由此叅之，三陽亦非三陽開泰¶
　之三陽，乃是陽漸生陽之三陽；九陽不是亢龍有悔之九陽，¶
　乃是陽漸爲純之九陽。人當悟此妙用，方得『一生三，三生九』¶
<pb:CK-KZ_JY109_02p077a>¶
　之至理也。纔好向金丹中下手得手，不然終亦必亡而已。¶
九生萬炁而凝神，則精華遍體，炁㪚寒瓊，神充溢盈，心廣體胖，¶
晬面盎背，返老還童。¶
　此根九九純陽之體，說出効驗來。有此純陽則無極，先一種¶
　九萬等炁，便仍復生，而凝先天之元神，則元精元炁，皆充足¶
　於内，發著於外，一身無不復還，始初生來本面目也。故曰『返¶
　老還童』此可見三田之功，乃一大功夫也。¶
有復於無，始歸於元，元歸於玄，玄歸於太無，則生生不窮之道¶
具矣，而金丹聖胎成矣。』¶
　此『有復于無』四句，卽鍊精化炁，鍊炁化神，鍊神還虛，三言也。¶
<pb:CK-KZ_JY109_02p077b>¶
　修到歸虛之時，得道炁常存，而生生不已，金丹聖胎焉有不¶
　成者乎？此自無極而太極，太極本無極，立綱至此，其中雖多¶
　闡發，修來修去，只是無極而太極，從太極仍返於無極，纔是¶
　一箇神仙天仙的景界。　道君於此二大講，句句不脫太極，¶
　處處皆含無極，看此註而悟此經者，當焚香靜坐，默識心通¶
　可也。¶
斯時¶
昊天上帝默然不言，¶
薩公眞人緘口敬凜，惟¶
長春眞人再拜而進問曰：¶
<pb:CK-KZ_JY109_02p078a>¶
『道君爲開天闢地，道德之祖；萬仙百帝成證之師；發五千之秘¶
言；成八十餘度之教化。¶
　又是一大敘頭，雖是再加請問，卻是更求精深。發明起手得¶
　手工夫處，俟有仙緣者，依之而成。¶
握太極而開天地，渾一炁而化三清。¶
　雖亦在敘頭之間，此二語實爲修金丹者，大題目。人當嚼此¶
　兩句，自見精味。¶
伏望哀憐蒼生，慈念末代。祈將至眞妙道，透露勿秘，恢廓明揚。¶
敢啟大道如何必要三品？如何必當九轉？如何必從九宫八卦¶
而成？如何必由二炁五行而結？如何謂之先天？後天如何謂之¶
<pb:CK-KZ_JY109_02p078b>¶
金液玉液？如何謂之龍虎水火？如何謂之鉛汞黃芽？如何謂之¶
黍米聖胎？如何得至百日飛昇？如何得至尸解脫殼？如何謂之¶
天仙、地仙、人仙、神仙、鬼仙？¶
　此亦敘中語也，卻乃長春子將道中由始至終，一一呈於¶
　道君之前，請說詳序，爲後面道君發揮的地步。¶
人間未嘗無書，書中未嘗無言。非顚倒錯亂，必傳訛假借，不得¶
眞傳，怎證大道？¶
　此數句便將後世，一種隱隱籠籠的道書經丹，說吊了。¶
天機固難盡洩，程途何妨指點？露而不露不露，而露。¶
　此四語乃長春子口雖言，不敢求道君盡洩天機，意中卻實¶
<pb:CK-KZ_JY109_02p079a>¶
　欲　道君，將天機從程途中一一洩出。妙在『露而不露』，一隱¶
　又妙在『不露而露』，一顯。長春子眞善啟問人也。¶
人人易曉，個個可行。道根深重者，就是智者，易悟。分薄緣淺者，¶
就是昧者，難行。上智明此而頓悟，下愚見此而亦不敢爲惡人。¶
仰惟¶
道君，(臣)等稽首，敢不靜聽，敢不宣行。下方眾生，敢不尊敬，敢不¶
寶愼。』¶
　此一段雖是敘中語，卻重在『道根深重，分薄緣淺』兩語上。纔¶
　見得『易悟』與『難行』者，之有緣無緣。¶
道君曰：『大道無窮，一字難言。汝旣哀眾生，而必欲吐出。吾當發¶
<pb:CK-KZ_JY109_02p079b>¶
仁慈，而亦宣說。以使末代蒸民，末劫眾生，雖不能超度天界，箇¶
箇飛昇，亦可保養身體，脫劫延年。且先論工夫之凖繩，次談修¶
鍊之藥物，再宣得手之効驗。定爲十品，卽是《十品妙經》。汝等復¶
位，敬聽吾言。¶
　此乃　道君開口說法，先敘出《十品妙經》四字，爲後一部大¶
　主宰。卻看首二句八箇字，眞眞有味。¶
經者數之體，數者經之用，經乃大道之大路，數乃大道之坦途。¶
　此四句中，　道君提一『經』字、一『數』字，正金丹之𦂳要先明白¶
　處。明白此經數兩字，則大道都穿了下，手也易，得手也不難。¶
　縱任金丹子書，說來說去，支離煩解，都不能說破此兩字。呌¶
<pb:CK-KZ_JY109_02p080a>¶
　世上人不得眞傳者，怎樣修鍊。吾爲度盡凡夫之愿，不能了。¶
　只得將此二字，說穿與人看經者。雖在諸經典上，有曰『尊經』，¶
　有曰『妙經』，有曰『寶經』，其實不講出所以然之經，怎見得是尊¶
　又是寶又是妙經也？必以此經字，爲無字經，方得見是先天¶
　第一點眞經。能救生，能濟死，能脫劫，能證至眞妙道。纔算得¶
　這經，的的有五千四十八一藏之數足來，爲一粒黍米，又爲¶
　一顆明珠，圓陀陀，赤灼灼，活潑潑，在造化窟𥚃含住。只待眞¶
　人搯指，算得眞見，那紅光閃耀，一口念來，卽到我身中，化成¶
　無邊法界，現出三十三天，諸位眞仙菩薩。此纔呌做，是一部¶
　尊經、寶經、妙經也。故道君以此經數二字，而爲體用，指人以¶
<pb:CK-KZ_JY109_02p080b>¶
　大路坦途，使合掌向西天去取眞經者，好往前進。想世人只¶
　痴想見活佛，不知活佛卽在目前。故聖人云：『道不遠人，人之¶
　爲道而自遠也。』¶
天地以數而運，人物以數而生生，成也以數，敗壞也亦以數，仙¶
神隱括而不言，百姓日用而不知。¶
　此數語，特證其數之不可不明耳。¶
不知理可合數，數不可合劫。數可合氣，而不可稱大有。劫無數¶
猶可以逃，有數無劫亦可以生。劫數共一，太數已定，理不能解，¶
氣不能化。¶
　此數語中，因一『數』字，透出理、大、劫、炁四字來，亦以證數在道¶
<pb:CK-KZ_JY109_02p081a>¶
　有。若是之大，本乎先天，而爲眞經之用。到了後天，便有劫數、¶
　炁數、一定之理數、大數。若修金丹者，不能透徹眞經一藏之¶
　數，更難逃乎劫數、炁數、大數也，尚能知理數乎？此一段，正道¶
　君提醒修鍊人處。¶
故劫不要數，數不要大，人能明乎大數，何懼劫數。¶
　道君以是之故，特足上文耳。¶
數卽太極、陰陽、動靜之理，數卽河圖洛書之文，天數五，地數五，¶
五位各有相得，五位各有相合。¶
　此　道君又將先天之數發出，明所自然來，說箇太極陰陽¶
　動靜，便有箇無極爲本，上已發明所存五行之數矣。又說箇¶
<pb:CK-KZ_JY109_02p081b>¶
　河圖洛書之文，其理在下文一一解出。天地之數，各有五者，¶
　相得相合之理，俱在下文發明。¶
得則生，不合則死。¶
　此二句乃數之大要語。道君言修金丹者，得先天元始眞經¶
　之的數，則生生不已。如行之不合五千四八大藏之數，則死¶
　死不已。此大藏之數，已有天五地五之二五矣，人當惺之。¶
天數二十有五，地數三十無五，五十五數，交相變化，交相交感，¶
而生先天之精炁神。¶
　此五十五數，亦眞經中五千四八内之一數也。闡眞經者，有¶
　此天地五十五數，交相變化交感，將五五叠之又叠，將五十¶
<pb:CK-KZ_JY109_02p082a>¶
　五數重之又重，從天屬之天，地屬之地，一一算來，便是生先¶
　天之精炁神也，此非歸算不可。¶
五十五數，交相絡繹，交相錯綜，而復先天之精炁神。¶
　此係念眞經者，的的認得，是五十五數之絡繹錯綜，便可復¶
　自已失了之先天精炁神。此何妨又用小九九也。¶
奇陽輕淸之數，一五七；耦陰重濁之數，二六十。¶
　此又將一五七、二六十提出，與人算這五千四八之數，加減¶
　成文，方得純是奇陽，毫無耦陰，纔呌做是先天元始的，一部¶
　眞經大藏數也。¶
爲乾元資始，我以純陽資身；爲坤元資生，我以純陰資腎。¶
<pb:CK-KZ_JY109_02p082b>¶
　此言闡經者，有資始之乾元，我借來爲純陽資身；有資生之¶
　坤元，我借來爲純陰資腎。此是　道君配合而言其理，大總¶
　只在一箇『經數』二字上。¶
五配二三，四五合八九十。¶
　此二句又呌人借乾元之六箇九，坤元之六箇六，合着兩箇¶
　五，加上二三四八九十，合盤算來，看五千四八之數中，有一¶
　藏真經否。¶
爲兩儀分象，我以兩腎分臟；爲四象分八卦，我以五臟生六腑。¶
　此四句又是合配言之，亦接上之詞，亦要人從。闡經者，照我¶
　身中兩腎與五臟六腑算算，這五千四八大數，可的的否。此¶
<pb:CK-KZ_JY109_02p083a>¶
　以將數說畢，又下面從數字說到眞經處，故出出『一』字來。『一』¶
　卽經也，人當善看、活看、側面看、正面看、折散看、合來看。¶
九宫萬炁，八八六十四卦，三百六十週天，不外乎極中一點理。¶
五官百體，三百六十骨節，皆起於中間一點明。¶
　此　道君把一字當眞經，經字言經，從元始祖炁天演出，卽¶
　是一。從九宫萬炁，八八六十四卦，三百六十週天，與五官百¶
　體，三百六十骨節中生來，一點理與一點明，同一也。只在『極¶
　中』與『中間』四字，内外分別。此要講一字眞訣，須在下文，當俟¶
　夀陽子來同聽，方是玄根。人纔有明月當空，照住樞機。¶
是一也，本乎父母未生前，原於天地未分先，性命之本，生死之¶
<pb:CK-KZ_JY109_02p083b>¶
原，聖神之門戶，仙佛之槖籥。¶
　此乃　道君根上『一』字，說明『一』字之理。是一卽先天一點眞¶
　炁，無形無名，恍恍惚惚，杳杳冥冥。在聖父則爲一顆眞汞，在¶
　靈母則爲一粒眞鉛。此鉛非凡鉛也，亦非後天三三弦弦之¶
　鉛也，乃是混元結就之鉛。所以謂之在『父母未生之前，天地¶
　未分之先，』正人身『性命之本，生死之原』。這種偃月門戶，乃聖¶
　神出入之處；這種玄牝槖籥，乃仙佛往來之地。謂之門戶者，¶
　卽生我之門，死我戶也。謂之槖籥者，卽地上天上之槖籥也。¶
　非世人所說有形有象之門戶，亦非世人所說用金用銀之¶
　槖籥也。門戶中有龍入虎躍之象，槖籥中有抽鉛添汞之法，¶
<pb:CK-KZ_JY109_02p084a>¶
　如此認得印堂中一點眞炁現出，方可取得虎穴中一箇虎¶
　子。先不明此一字，安能明六十四卦卦炁，三百六十週天天¶
　度？又安能明極中一點理，卽是三百六十骨節中一點明乎？¶
　道君說到此地，眞令鐵石點頭也。¶
失此一點則爲鬼，散此一點則爲魔。能變化嬰兒而突出，能脫¶
現元神以遊天。保養乎此而延年，鑿喪乎此而妖亡，充滿乎此¶
而卻病，輕薄乎此而刮骨。一之所係，大矣、至矣、蔑以加矣。¶
　此是　道君把一字第一贊嘆也。言一字有如此利益，如此¶
　大害。¶
帝道從一而化生諸天。¶
<pb:CK-KZ_JY109_02p084b>¶
　帝乃開天之祖，正五行之宗，卽無極也。有此一一字，而死生¶
　諸天，皆是從無極中一點先天真炁。¶
金丹從一而超昇上界。¶
　金丹卽一也。又何以言『從一而超昇上界』乎？金丹乃一總名，¶
　一乃金丹骨髓。金爲西王母之至寶丹爲西王母之大藥。不¶
　從先天眞一之炁鍊成至寶，焉得爲長生大藥，怎使修鍊者¶
　超昇上界乎？此以金丹，配帝道言之者，金丹亦不外無極中，¶
　九萬九千九百九十等炁矣。¶
孚玄胎元，誕始傳眞。¶
　此二句根金丹從一來。金丹有是一，則玄元精炁神卽孕胎¶
<pb:CK-KZ_JY109_02p085a>¶
　於此處，亦可以生誕。此始之一炁，而傳于修眞之子也。¶
天得一淸，地得一甯，人得一生，物得一亨，性得一盡，命得一致，¶
心得一養，意得一誠，念得一專，魂得一守，魄得一留，情得一復，¶
炁得一充，神得一化，聖得一貫，佛得一證，仙得一昇。一之所係，¶
大矣、至矣、蔑以加矣。¶
　此又是　道君把一字第一贊嘆法，人當惺豁許多一字處。¶
所謂精因形生，形以炁立，炁以神充，神以一盈者，此也。先天在¶
此，後天何如。得丹則靈，不得則傾者，豈非此卽迴風混合之所¶
哉。¶
　凡人之精，皆後天物也。金丹之精，乃先天炁也。後天精將混¶
<pb:CK-KZ_JY109_02p085b>¶
　元破失之時，卽當依先天炁，于抽添時生之。精一得生，而炁¶
　神無不立，無不充。要得炁立神，充非一盈於身中不可也。此¶
　係先天在此，而謂後天何如者，卽用一者，將自己之後天永¶
　去，得丹便通靈，不得便連一也傾也。曰『迴風混合』者，此卽將¶
　後天接先天之時，以玄關玄牝兩相混合，用吾巽風皷起運¶
　動離火，轉過眞鉛，迴於巽風離火交會之處，便呌做得丹則¶
　靈也。稍有一失，便傾至寶，墮於地獄，永無人身矣。¶
自男子二八一泄，混元破而先天失，元陽走而生死分。¶
　此　道君將先天眞炁一字說過，又說到修鍊者之失卻本¶
　身先天，只有後天來。從男子二八一十六嵗混元時說來。吾¶
<pb:CK-KZ_JY109_02p086a>¶
　想男子當二八以前，能如韓真人知道綠英，色中空，空中色，¶
　挐穩念頭修來，何愁不成天仙乎？無奈世上男子，當一曉得¶
　知識之時，便慾火燒心，將那一團眞精走洩出來。可憐如一¶
　的的水晶石，又如一眞眞珀琥丸，把此至寶喪於無用之地，¶
　把此眞汞失於夢昧之中。或又從指頭上放出，或又從骷髏¶
　𥚃迸走，此元陽一失，生死便分。如有道根玄炁者知此，去做¶
　迴風混合功夫，那消鍊甚麼眞汞，此便是一箇活活的，西方¶
　如來佛也。¶
先天旣失，當用後天以補之；元陽旣走，當用眞陽以復之。¶
　此自『二八一泄』到後，皆是道君單就，男子大丈夫決烈漢身¶
<pb:CK-KZ_JY109_02p086b>¶
　上說法了。故曰：『先天之精，旣已向一切骷髏場中失了，卻當¶
　靜養後天以補之。元陽之炁，旣已向本來夫婦頭上走了，卻¶
　當訪的眞陽以復之。』此中有眞功夫，在後註出。¶
亦不出乎九宫之數，亦必關乎八卦之文。¶
　此是鍊精補精，鍊炁復炁人，之九宫八卦也。非比前說。¶
在先天則一乾，二兌，三離，四震，五巽，六坎，七艮，八坤。老陰老陽，¶
生我之尊；少陰少陽，養我之神。¶
　道君以此先天伏羲卦，配合人身之老陰老陽，少陰少陽說¶
　也。原先人本一箇乾體，自後二八一泄，混元破，元陽走，便虛¶
　其上而爲兌，虛其中而爲離，又虛其上中而爲震，漸漸到了¶
<pb:CK-KZ_JY109_02p087a>¶
　五十已後，他又自下而虛乎上則爲巽、爲坎、爲艮、爲坤，一團¶
　純陰，毫無一陽。此在配合人身者如此說，非比伏羲當日畫¶
　卦之理說也，不過是借來與人看。¶
我之一身所關匪輕，乾圓象頭，足方合坤，身體如艮山，呼吸似¶
巽風，聲音符雷霆，精液同兌澤，營血坎水合，衞炁離宫同。¶
　此係　道君卽根先天八卦，配做一箇人說。從生來就是如¶
　此，可見人之爲八寶羅漢者，亦不小矣。¶
八卦旣備於我，我旣備乎八卦，從此童體捉一，握元，󰙫精，養神，¶
保氣，合眞，何患乎百日不功成？¶
　此　道君以先天八卦，爲人身之童體。呌人從此童體，一團¶
<pb:CK-KZ_JY109_02p087b>¶
　眞汞，捉得𦂳𦂳的；一點眞元，握得穩穩的。精以󰙫之，神以養¶
　之，炁以保之，將一派眞清靜功夫，用存涵温於三丹田之中，¶
　則通身節節生榮，窔窔光明，自然百日功成。如此一下手，安¶
　得不有迴風混合之妙哉？惜乎，人當不省事時，眞不省事，如¶
　禽獸也已。此註一出，如後世倘有賢父兄，見子弟有些仙風¶
　道骨，將此經此註與他，讀書時偷閒教訓，不至迷本喪失人¶
　身，一得覺悟，便可明了。惜乎，世之爲父兄者，見子弟有些聰¶
　明智慧，便追他向功名路上走，反止他休參神謁佛，恐悞正¶
　事，此種人舍正路而不由哀哉。¶
若在後天，乾居西北，坤居西南，已俱三男三女之象，宜退休於¶
<pb:CK-KZ_JY109_02p088a>¶
無用之位。¶
　此以下皆言破過體者。道君將後天八卦來配說，亦指與人¶
　看。西北者，金水之鄉也，而乾反居之；西南者，金火之方也，而¶
　坤反居之。一乾坤皆居於西，只分南北，此老陰老陽配合，已¶
　有生三男育三女之象，到了生育，便精炁神㪚矣，可見宜『退¶
　休於無用之位』也。故下文又言，已『具三男三女』二句。¶
坎離正居中宫，纔用子午正位。¶
　此是一正南，一正北，一居子，一居午，皆得其正。此一男一女，¶
　配合得眞眞好看，何也？一虛中，一實腹，人若到生過男女後，¶
　能虛其心，實其腹，便可學得取坎塡離之法，便可學得子進¶
<pb:CK-KZ_JY109_02p088b>¶
　陽火、午退陰符之理。¶
震乃陽交之始，宜居東方生長之鄉；兌乃陰交之初，宜建西方¶
媾凝之場。¶
　此震爲東方之木，一陽初動，其炁足而生長不已。兌爲西方¶
　之金，一陰在上，其炁越而媾凝無厭。於子午抽添後，加此卯¶
　酉沐浴之卦，可見到了後天者，便少不得此抽添、沐浴、築基¶
　鍊己之事也。¶
艮巽駁雜，難交無感，偏居一隅，同我修鍊。¶
　艮有一陽在上，巽乃一陰在下，不當在上而上，不當在下而¶
　下，乃駁雜難交之時也。故八卦於後天中，把此二卦偏處一¶
<pb:CK-KZ_JY109_02p089a>¶
　隅，以伺我靜養神炁，而修之鍊之矣。¶
出震齊巽，勞坎入坤，悅兌成艮，必當使離火文明，以後乾元用¶
九。¶
　此係　道君教後天人修鍊者，當於一陽初動之時，讀《易經¶
　繫詞》。從出乎震起手，一步步做到，依然還了，乾元用九止。其¶
　中雖曰『齊勞入悅成』五字，内有無窮精義包涵，總在一箇『離¶
　火文明』。無火難修鍊，無火難復乾元，人能玩味，自見用九妙¶
　處。噫，萬不可使亢龍有悔也。¶
九乃陽數，非陽不生，九九八一，還丹方成。¶
　此係　道君說復乾元者，須當用九陽補築之功。要得破乾¶
<pb:CK-KZ_JY109_02p089b>¶
　體者復還乾元，須用九九眞炁，將此一點陽丹，還於我身。用¶
　九九八十一囘之功，再無不成矣。¶
丹母眞陽。眞陽者，鉛產於坤方。丹父火王。火王者，汞種在乾鄉。¶
　此六句明明將火藥說出，一箇母字，一箇父字，譬如人間夫¶
　婦，只見陰陽會合，生男育女一般。吾想　道君以一鉛字，說¶
　在丹母身上，必定這坤方實在有箇眞陽，方呌是鉛。以一汞¶
　字，說在丹父身上，必定這乾鄉實在有箇火王，方呌是汞。不¶
　然這鉛乃金銀之類，何以比做眞陽；這汞乃流利之物，何以¶
　比做火王。必定鉛中有一點眞炁，在癸水須急採之時；必定¶
　汞中有一點眞機，在心火一陽動之時。纔能如此，以乾坤至¶
<pb:CK-KZ_JY109_02p090a>¶
　大者配來，人當玩『產』字、『種』字，自有妙義存焉。¶
奪天地爲爐鼎，採日月爲藥粮，黃婆歡合，木公金母入房，雌雄¶
混一，交合陰陽。¶
　天炁下降，地炁上昇，或生萬物，或死萬物，皆此一升一降之¶
　炁也，只分一順逆耳。順則生人生物者，世俗法也；逆則成佛¶
　成仙者，道中法也。欲要逆，除非把地反轉來做天，把天反轉¶
　去做地。然後纔呌做一箇逆字。不如此，怎奪得來。謂之爐鼎¶
　者，爐爲偃月爐。我道中將此一頂黃冠做爲此象，頂在頭上，¶
　可爲太上至寶也，切不可輕視此物。鼎爲三足鼎。在我道中，¶
　鍊丹時，用一足，將一爲朝屯，一爲暮蒙。守看寶色時候，方得¶
<pb:CK-KZ_JY109_02p090b>¶
　不斷工夫。想此一鼎，必定天造地設，神完炁足，方好用造化¶
　功，烹鍊性命根。不然何以謂之，『奪天地爲爐鼎』乎？爐鼎卽是¶
　天地，藥粮必是日月。日有赤黃二道；月有晦明兩期；日行黃¶
　道則，月必圓而應之；日行赤道，則月必缼而應之；若日行黑¶
　道，月則一線皆不現矣。譬人中男子，卽一太陽當空，要光足，¶
　方照十方女子；如一太陰當空，要光足，方得普照萬國。故男¶
　有日精之象，女有月信之說。不譬些俗語說，則天高地厚，日¶
　月照臨之理，不能明矣。此『採』字當配『奪』字講，有此爐鼎藥粮，¶
　必須黃婆這箇意土，方得東方木公，西方金母，一雌一雄一¶
　陰一陽，混合於流戊就己之時。故道以心腎相交，水火旣濟，¶
<pb:CK-KZ_JY109_02p091a>¶
　必須脾胃中宫，兩相歡合也。不歡合，又焉得爐鼎中一藥粮，¶
　自虛無中奪之採之也。¶
腎炁直上，冲心府；心液直下，媾元陽。¶
　此二句正混一交合之功也。¶
黃芽生而胎結，黍米成而神昇嬰兒突現，大道頃刻而成。¶
　此正混一交合之効也。¶
追二炁於黃道，合一元於三清，渾是太極，何有五行。¶
　此正混一交合之大成也。此一功、一効、一大成之精微，俱在¶
　後面經中，故不繁註。¶
我觀眾生，好慾多損，騁性馳情，㪚了眞陽，何處覓眞陽？喪了元¶
<pb:CK-KZ_JY109_02p091b>¶
神，那裏尋元神？¶
　此係　道君，將復乾元一段功効說畢，又警戒勸勉，破了乾¶
　體之眾生，急早復還，切莫只是㪚眞陽、喪元神。速把六慾斷¶
　絶，五性莫騁，七情勿馳。『何處覓，那裏尋』六箇字，眞眞有味。¶
吾今哀憫爾等眾生，死𥚃逃生，闡出後天，以補眞陽元神。¶
　此又是　天尊將後天之理，叮囑眾生，速補眞陽元神。有能¶
　如此依行，自然死𥚃逃生。¶
少年頓悟，可以一紀飛昇；中年醒覺，可以二紀長春；老年豁闊，¶
可以三紀復源。¶
　此又叮囑眾生中三等人，自少至老，皆可通行，以復乾元。¶
<pb:CK-KZ_JY109_02p092a>¶
精固是先天精，精亦有後天精。炁固是先天炁，炁亦有後天炁。¶
神固是先天神，神亦有後天神。¶
　此言尋後天中一點眞陽元神，來復還我身之眞陽元神。將¶
　精炁神三品藥說，這後天中亦有先天。此須詳癸，生須急採，¶
　一語便知月出庚方之時，後天中亦有先天含住也。¶
失了先天精，就尋後天精，後天精補精，自然復還先天精裏精。¶
失了先天炁，就尋後天炁，後天炁長炁，自然復還先天炁上炁。¶
失了先天神，就尋後天神，後天神壯神，自然復還先天神中神。¶
　此　道君急救人復還也。¶
要得精補精，炁還炁，神益神，卻向土府問元音。¶
<pb:CK-KZ_JY109_02p092b>¶
　此將精炁神三品，欲要補還益功夫者，只在土府内有元音。¶
　提出『土府』二字，開下之張本。此土乃眞土，非生萬物之土，亦¶
　非屬脾胃之土，乃眞意是也。精無此眞意，何以運來補精？炁¶
　無此眞意，何以行來還炁？神無此眞意，何以往來益神？故意¶
　爲玄關玄牝之至玄。凡一切玉液還丹，金液還丹，陰還丹，陽¶
　還丹，陰陽兩還丹，三千六百旁門，七十二品丹法，除了眞意，¶
　便不是皇天大道。卽如書符呪，用祖炁，用罡炁，少眞意，焉能¶
　用乎？¶
是土府也，戴九履一，三七作腹，以配九一之陽。二四以合，六八¶
之陰，爲肩爲足，以成九一之形象。而獨土府位列中宫，扼五以¶
<pb:CK-KZ_JY109_02p093a>¶
貫九一、二四、六八之絡脈。¶
　青城丈人云：『是土府也者，卽運用先天之眞意也。意由心神¶
　凝聚而發，意由虛機閃灼而動，意到神到，意動炁動，意留精¶
　留，上至泥丸宫，下至湧泉穴，前至任部六脈，後至督部六脈。¶
　非一已眞意，不能上下前後周流。非搬運之意也，乃神交之¶
　意也；非有爲之意也，乃無爲之意也。故道君以九宫大數配¶
　合言之。總在九一中，正理參參，無許精微，俱從『戴』字、『履』字中¶
　出。修鍊者欲安身立命，當先知眞意爲金丹之媒妁也。』　純¶
　陽師曰：『青城丈人，將此一段土府眞意，明透玄機，使萬世下¶
　修眞之子，起手得手，皆有把柄，不至東摸西捉，荒蕪嵗月，至¶
<pb:CK-KZ_JY109_02p093b>¶
　死無門可尋。』¶
一十五數，通乎五十五數。變化錯綜，以成三才之大道；經天緯¶
地，而結丹田之眞炁。¶
　正陽老祖註曰：『此一段，係　道君，從河洛大數，透出眞炁二¶
　字。十分慈悲，人當體貼此數，卽五千四八中一段小數。我有¶
　眞意一出，則眞汞卽隨眞意而出，半留於玄關之地。則是眞¶
　意，不獨一人要運，當『西南得朋』之時，朋亦有眞意也。方是變¶
　化錯綜之理，故曰天、曰地、曰經、曰緯。天有眞意，地亦有眞意，¶
　方是經緯之道。然後出玄入牝，眞炁從眞意中得來，始結丹¶
　田至寶。此道不明明透出，焉得使眾生人人向善，箇箇成眞。¶
<pb:CK-KZ_JY109_02p094a>¶
　吾本金丹正宗，特將一十五數、五十五數，酙酌出眞意二字，¶
　運用眞炁一點，庶後天者，不費大力，復還先天也。　純陽師¶
　曰：『思吾當日悟道之時，從黃梁一夢，大地皆醒。　吾師始口¶
　口相傳，方將地天大數顚倒，指出眞意斡旋之功。今　道君¶
　垂此法乳，　吾師又明透，眞汞隨眞意而出、而留、而收、而放，¶
　此亦天地中之一大造化也。』¶
水從眞炁而肥，火從眞炁而瘦，金從眞炁而鍊，木從眞炁而發。¶
　果老張祖曰：『此金木水火，水火金木四種法象，配合身中肺¶
　肝心腎。人自有生以來，被一切粉面油頭，遭踏身中三寶靈¶
　物。則五臟之眞炁，皆爲他枕上床間，用一把無形劒，向有情¶
<pb:CK-KZ_JY109_02p094b>¶
　中，盡行殺得我枯骨成堆。我這肺𥚃金液，肝中木汁，心中火¶
　熖，腎𥚃水源，都被他一一消耗。　道君憐憫，著此《九皇七元¶
　救生濟死至眞妙道靈文》，救一切苦，度一切人。把眞炁二字¶
　根，眞意二字說來，眞要人端然正坐，口對口，窔對窔，你運去¶
　我運來，肺入肺，肝入肝，心合心，腎合腎，體一隔，神一交，呼一¶
　呼，吸一吸。那怕神仙做不成，此是的的語，眞眞言、萬世下，行¶
　方便，度盡眾生，無爲天，出苦海，脫塵緣。講甚麼天爲地，地爲¶
　天；用甚麼鼎中器，器中鼎；入甚麼爐中火，火外爐；行甚麼陰¶
　配陽，陽配陰；靠甚麼骨肉；言甚麼頃刻天堂地獄；道甚麼業¶
　海無邊。』　純陽師曰：『這老果然是老，乃上古眞仙中一大老¶
<pb:CK-KZ_JY109_02p095a>¶
　也。說這些天話，果有趣味。但有根深蒂固者，欲證果成眞，須¶
　當用此確確的，清靜眞一不二法門。』¶
木尅土，土旺而又生木；火生土，土潤而濕以尅火；土生金，金被¶
火尅而又生土；土尅水，水遇木生而又尅土。¶
　皓翁妄註曰：『此係　道君，一段顚倒五行生尅之理也。生中¶
　有尅，尅中有生，夫妻對待，乾坤定位，五行生成，八卦有象，此¶
　道正是玉清中一眞道也。非吾祖所垂，《玉樞尊經》中云：「以誠¶
　而入，以默而守，以柔而用。」非三句，不可行也。　純陽師曰：『此¶
　五行，係一大關節處。有《玉樞寶經》上三句行持口訣，人當遵¶
　之欽之。如有違此正理者，便打入阿鼻地獄矣。』¶
<pb:CK-KZ_JY109_02p095b>¶
水不得土尅，而邪穢何以除？眞水何以凝？火不生其土，而火何¶
以得土，而勾引眞水，上生下尅？¶
　達摩師妄註云：『此語水火一段眞功，俱要土生土尅。是土也，¶
　卽㗳哩喞𠴏娑婆訶，卽南無叱吒吽喃呠。人能明乎此理，打¶
　得破這意中無形的乾坤，便可以打得水水，過長江大河也。¶
　只怕力量小，難得勾引眞水入乒乓中來也。』　純陽師曰：『此¶
　達摩先生一段，又言其意，卽佛法中眞景象空哆囉。欲學金¶
　丹者，須要三教通達，方可識這一水分開、一兵合形之運用¶
　也。能合能分，纔得勾引的眞消息出來。』¶
生尅交加，夫妻對待，方可俱藏土而媾精；上下相求，陰陽閤闢，¶
<pb:CK-KZ_JY109_02p096a>¶
方可俱入土府而含孕。¶
　丹陽馬子妄註曰：『　道君於洪濛未判之先，只將此土爲無¶
　極之眞，二五之精，左來右去，總以是土作主。可見鍊己築基，¶
　不離乎土；起手得手，不外乎意；意之運用，全在呼吸一窔。故¶
　曰生尅之夫妻，俱入土府之中宫。兩下媾凝，上下之閤闢，俱¶
　在中宫之土府，兩下含孕。此一點眞土，能生尅萬物；此一點¶
　眞意，能生死人命。欲以性就命者，當於此處抓挐，方有箇眞¶
　南海中一普陀岩也。』　純陽師曰：『箇中人，方說箇中話。馬丹¶
　陽乃從眞意中得道，方透出此眞意語。不然，那說得如此活¶
　潑潑的。』¶
<pb:CK-KZ_JY109_02p096b>¶
使其上生下生，生生不已，各去投生，誰肯向中宫而問信使；其¶
上尅下尅，尅尅交戰，各去尋尅，誰來入中宫而講好。¶
　重陽妄註曰：『妙哉此經，妙哉此文。反足乎上，正起乎下，天造¶
　地設。　道君一管好筆寫來，頭頭是意，字字是金。人生世間，¶
　凡日用動靜，語默行持，五官百骸，有形有象者，孰不從意中¶
　運用。凡一飮一食，一綿一絲，一草一木，誰不是土中造化。使¶
　其只有生，沒有尅，天地内只該有箇春夏，便不該有箇秋冬。¶
　使其只有尅沒有生，天地内只該有箇女人國，便不該有箇¶
　丈夫鄉。何以自乾坤、日月、山水，以至昆蟲、草木，皆有陰陽配¶
　合，之一生一尅也。可見這點眞意，要挐來做生意，便生生不¶
<pb:CK-KZ_JY109_02p097a>¶
　已；要挐來做死意，便尅尅交戰。人當體之，卽如《西遊記》内，說¶
　出唐三藏以東土和尚，向西天取經。東本木炁，有生生之意；¶
　西本金方，有尅尅之理。以東土人，往西方去，豈不爲西尅乎？¶
　所以處處生妖，時時遭魔，便是一段生尅之理寓於其中。若¶
　非有箇孫行者，這一點眞三昧火，怎能除得這些妖魔；若非¶
　有這一匹白馬兒，是一點通明意，怎能把三箇，五千四八藏¶
　中大和尚，走得這些路。西旣有尅東土之意，怎麼到底東土¶
　和尚，必然取得西天眞經來也？可憐那白白的，喪了多少妖¶
　魔，卻終爲眞經超化。人當體貼這土，是箇眞奈煩的長久意¶
　思。不然那千百年的，一箇大團團的魚兒，便把這眞經，閃在¶
<pb:CK-KZ_JY109_02p097b>¶
　愛河𥚃打濕也。¶
惟其一生一尅，又遇上生下尅，下尅上生。¶
　壺公妄註曰：『口吐道德自然之香，敬獻　玉清太上之前，䖍¶
　念《九皇七元新經》内幾句眞言，云：是一生也，五行中眞意之¶
　一生；是一尅也，五行中眞意之一尅。上有眞意者生我，下有¶
　眞意者尅他。只可於此顚倒五行，切不可學世俗法，順去五¶
　行，又敬讀曰：¶
『中有生者尅者，樞紐於中。向生者說生，向尅者說尅。¶
　是中卽五行中中宫也，正是生水火金木，正是尅金木水火¶
　者。有此無極内眞土，合成刀圭，在嬰兒姹女之中，自然一炁¶
<pb:CK-KZ_JY109_02p098a>¶
　貫成。生者由我說生，尅者由我說尅。若非此眞意，從流戊就¶
　己中用得停當，安能水火旣濟，心腎相交也乎哉。¶
久而生與尅合，尅與生合，自然旣濟成文。¶
　長桑公妄註曰：『此生乃無極中水生木，木生火，火生土，土生¶
　金，金生水。此尅乃無極中水尅火，火尅金，金尅木，木尅土，土¶
　尅水。又是還丹内隔傍相生相尅，顚倒復生復尅。久而三年¶
　五載，自然水火之相尅者而會合，金木之相尅者而交併，可¶
　見一團生意，只在土府中盤旋。故黃庭爲還丹之宗，眞意爲¶
　交媾之祖。此一種大文，本乎自然而然，卻也非識可識。此處¶
　已結完生尅字面也。下文又說臟腑中之歸宗於脾胃也已。¶
<pb:CK-KZ_JY109_02p098b>¶
是故先兩腎而後生肝，肝生心，心生脾胃，胃生肺，肺復生腎。¶
　桂花子妄註曰：『此由先天講來，人生先生兩腎。腎天一水也，¶
　腎炁旺而接生肝。肝，天三木也。腎中一神，名曰桃康君，主管¶
　一身祖炁。肝中一神，曰無英君，主持一身血炁。此係玄中𦂳¶
　要處，先把眞意於桃康君，復還祖炁，方得無英君不發龍雷¶
　之火，燒乾一身之血氣也。肝旣天三之木，心亦天七之火。心¶
　中有一神，名曰丹元，司一身符炁，能通修眞之意。此火乃君¶
　火也，使任督二脈之總經，能剛能柔，知取知舍，故曰：『心爲肝¶
　之子女，腎之妻也。』心旣天七之火，脾胃亦天五地十之土。此¶
　土爲腎之夫，肝之妻心之子女，其神名曰黃庭君。這點眞脾¶
<pb:CK-KZ_JY109_02p099a>¶
　胃乃後天之祖，欲先天復還正位，以歸神室，非是黃庭君上¶
　命美女口接甘露，下命田、大帥捉祖炁不可也。脾胃旣曰中¶
　宫，其實無形無象，非停飲注食之口袋比也。故肺爲天九之¶
　金，以生地六之水，合爲一十五數，又是中宫成數也。金爲水¶
　母，水中有眞金，水又復爲金母也。此中設若無戊土，以與癸¶
　水化合，焉得一粒水中金出來。人當思此，爲先天正五臟也。』¶
青龍左輔，白虎右弻，朱雀上衞，玄武下護。¶
　白雲子妄註曰：『此在清淨法門，則青龍屬肝，白虎屬肺，朱雀¶
　爲心，玄武爲腎，脾胃卽爲勾陳騰蛇也。在金液還丹，青龍乃¶
　東方青衣郎君，白虎乃西方素鍊玉女，郎爲左輔，女爲右弻，¶
<pb:CK-KZ_JY109_02p099b>¶
　中有黃帝居焉。雌一，雄一，帝一，三一之道，是爲金丹之祖。故¶
　朱雀口吐眞火，燒斷無情慾念；玄武翅動眞水，攪起無形法¶
　象；上衞黃帝；下護黃帝；總不使眞元下洩。　道君將此四句，¶
　配合六神說來，雖賛嘆有味，其中實將大道明明合盤托出，¶
　人當細玩。¶
土處其中，坐黃庭，卧神室，黃帝之尊，中央之位，上係血海，下注¶
炁海。¶
　麻姑妄註曰：『醫書云：「心爲血海，肝爲炁海。」總是脾胃上係下¶
　注二臟，方得元神週流。至若肝導腎炁，而上朝于心，必須黃¶
　庭神室，樞紐中央。欲下手者，先須脾胃運足眞土，貫徹五臟¶
<pb:CK-KZ_JY109_02p100a>¶
　六腑，然後得丹辟谷，自有路徑，不難也。吾今幾句畧言，人當¶
　體貼道君仁恩。』¶
炁海足，必要脾胃足；血海充，必要脾胃充。脾胃乃後天之根本，¶
正土府之源頭，爲五臟六腑之大關，作百骸千窔之樞機。¶
　魏伯陽妄註曰：『此在八卦震巽之木，内有元汁週通，則震上¶
　之二陰，巽上之二陽，兩相交會而成血海。離之火中有元液¶
　聚凝，則中之一陰，外之二陽，合成虛實而爲炁海。此一血一¶
　炁，爲一身之營衞，欲得充焉、足焉，必須肝得艮土，心得坤土，¶
　一生一尅，兩下充足，方使足無不足，充無不充。若非此艮坤¶
　之眞土，一寄於西南，一寄於東北，安得此還丹，從西方正位¶
<pb:CK-KZ_JY109_02p100b>¶
　金鄉而來，入東方本位之地乎？』¶
食入㪚液於五臟，而眞炁生焉；飮入灑汁於六腑，而眞水生焉。¶
關乎性命之大，係乎死生之會。¶
　費長房妄註曰：『數句單說脾胃中宮，爲一身之本，飲食皆爲¶
　雷火薰蒸，五臟六腑皆爲此把持。眞炁者，修眞之元炁也。眞¶
　水者，修眞之神水也。性命生死，皆所關係。故談大道者，先用¶
　侶伴補足後天之說，其實侶伴者，調理之功也，人當省之，休¶
　入迷途爲妙。』¶
穀化則昌，穀滯則亡，一日不食則饑，七日不食則絶，四時以胃¶
炁爲本，八節以脾神爲寄。¶
<pb:CK-KZ_JY109_02p101a>¶
　採和眞人妄註曰：『　道君諄諄，只在脾胃上叮囑。以凡做神¶
　仙、人仙、地仙、鬼仙四種仙人，先當補足後天，方好運動一身，¶
　以眞意採取行持也。故將凡人飲食不飲食說來，生死關頭¶
　打破，使修持四仙者，好做後來地步。至若天仙，先要固脾胃，¶
　後得神丹，可以拔宅，一粒餌之，何用長將飲食講求也。　純¶
　陽師曰：『自壺公以至採和子，八家說來一理同源，總在眞意¶
　上着腳。可見眞意是金丹第一祖宗，是修鍊第一法門。後世¶
　欲得眞傳，起手先向眞意中來。故曰：「念頭卽是金丹頭。」結丹¶
　田者此也，益神室者此也，送黃庭者此也，傳牝門者此也。先¶
　天不足，補以後天，後天不足，補以味食。』　拐李妄註曰：『丹田¶
<pb:CK-KZ_JY109_02p101b>¶
　中能生無形黃芽，神室中能居無象靈光。丹田中能生，黃庭¶
　内能收，彼我眞炁牝門内，能出虎口金液。此皆有先天，方可¶
　結之、益之、送之、傳之。如有不足養道者，當養後天以補足一¶
　身血炁，使運用有本，不至枯槁，難以修鍊。故　道君以味食¶
　二字，根脾胃之後天說來。雖然仙子又有一種，至甘至潔之¶
　味食，在華池中，尋神水也。』¶
味必淡食而益腎，味必甯靜而寡慾，味能生精，味能補炁，味能¶
壯神。¶
　李青蓮妄註曰：『此腎在卦爲坎，内有一陽；在天爲水，内有眞¶
　金。形如刀圭，有日光月華之象；靈仙劒環，有龍飛鳳騰之勢。¶
<pb:CK-KZ_JY109_02p102a>¶
　中藏一點眞明，與天地合其德；外敷萬有火生，與四時合其¶
　序。鷄無腎卻得巽上之二陽，只下一斷龍淫腎，而卻本乎乾¶
　元之三陽，故多生亢。山有腎而生玉石，水有腎而生明珠，人¶
　有腎而生命門。如此而可以不益之乎？蓋必淡泊甯靜，方至¶
　腎中有鳴高致遠之美也。可見交梨火棗，爲心中之眞味；龍¶
　肝鳳髓，爲腎家之佳餚。飲石漿者，夀可無數甲子；吞玉汁者，¶
　算可添至海屋。至若曼倩盜蟠桃，而伐毛退髓，又作一異味¶
　解也。爾凡人焉得乎鹿脯，以足督脈，菊泉以換肌膚？但欲生¶
　精補炁壯神，非寡欲之飡雲食霞不可。此五句係　道君以¶
　蒼松古栢，烹爲玄霜冰藕也。此一段係鄙陋之語，倘有後世¶
<pb:CK-KZ_JY109_02p102b>¶
　高明，自知撈月非空景象也。』¶
精不足者，補之以味；炁不足者，補之以味；神不足者，補之以味。¶
神得味補，而神益生神；炁得味補，而炁益和炁；精得味補，而精¶
益添精。精添而精則生炁，炁和而炁則生神，神生而神則鍊精。¶
精得神鍊，而復還先天之精；炁得精生，而復還先天之炁，神得¶
炁生，而復還先天之神。¶
　翠玄子稽首妄註曰：『此一段文章，從虛無中做來，實有着腳¶
　處。將精炁神三寶，俱在味字𥚃添補，說得親切清繳至極。可¶
　見這味，非凡味也。雖難得先天之味，卻要後天之味得。卻後¶
　天之味亦可復，我先天之精炁神復足，再尋先天之味來化¶
<pb:CK-KZ_JY109_02p103a>¶
　我，復足先天之精炁神，亦不遲也。這味果然在甚麼地？此味¶
　卽是烏肝八兩，兔腦半斤。有此一斤烏肝兔腦，用黃金買來，¶
　放在造化爐中，用文武火烹鍊出，添些油加些水，合做一箇¶
　鐵饅頭，將四門𦂳閉，用眞意吞下，咀嚼到一百二十分田地。¶
　吃時用蟠桃好酒一嚥，吃得薰薰大醉，猶如死的一般。則腎¶
　𥚃桃康君，心中丹元君，神室内黃庭君，血海中無英君，華蓋¶
　下白元君，五君問我：「此般佳餚從何處得來，可常有否？」我對¶
　曰：「此般佳餚，從一箇黃婆婆，挐十萬貫錢，去向赤城縣𥚃，一¶
　箇高門大戶人家，是那無情無欲，的姹女兒󰙫藏的珍饈。過¶
　了三伏，撿了三冬，藏得𦂳𦂳的，一團好醬油。被黃婆婆，甜言¶
<pb:CK-KZ_JY109_02p103b>¶
　蜜語買得來，我方能如此受用。你說常有，只要有錢便有緣，¶
　有緣便有鉛。是這般得此真味，方得精炁神三寶，復還先天¶
　故。」　道君哀我生死，出此法語，只在『生』字、『和』字、『添』字、『鍊』字上¶
　著腳，何愁性命沒得好飲食養之，雖然杏林亦妄言也。¶
總要爾等眾生，不泄元陽，不破混元，不得子難，免夫妻之理。旣¶
得子，當保父母之體，何必常把元陽耗㪚，何必常把眞精走作。¶
縱無情之欲，止圖一時之樂，過此以往，淡而無味。不知情慾之¶
勝，便是地獄之門，陽盡精竭，喪無日矣。¶
　翠虛子稽首妄註曰：『此道難言，非難言也，說不出口，故難言¶
　也。經無一字，非無一字也，經在混元，故無一字也。但爾等眾¶
<pb:CK-KZ_JY109_02p104a>¶
　生，須要明　道君所說，『不得子難，免夫妻之理。旣得子，當保¶
　父母之體』這四句。雖曰勸勉之詞，實係董戒之語。吾想人自¶
　婚姻以來，一種元陽眞精，都爲那一片白舌頭，兩塊赤紅肉，¶
　奪去奪來。可憐枕邊柔媚，白骨生涯，鏡𥚃嬌姿，黃梁公案。日¶
　間費盡千辛萬苦，投衣投食，夜間一上一下，抽骨抽髓。無子¶
　者，旣向三十時辰，兩日半中交媾，以接祖宗之禋祀。故曰：「不¶
　孝有三，無後爲大。」或得一子，便曰：「獨子不如無。」又去交媾，或¶
　生二子三子，以至六七八九子，亦云足矣。還向樂中尋樂，三¶
　妻四妾，今夜抱此，明夜眠彼。人有幾多元陽，幾多眞精，或勞¶
　或蠱，或痰火或痢瘧，皆從此元陽一泄，眞精一走，或四十或¶
<pb:CK-KZ_JY109_02p104b>¶
　五十或六十，難免無常之大數也。死後還要問箇，到底有何¶
　好處。且而未交媾時，慾火一動，其樂無涯；旣交以後，眞水一¶
　敗，四肢酸軟。有何撘撤，到不如反轉來看。虎項金鈴誰人繫？¶
　解鈴還是繫鈴。人不入虎穴，焉得虎子。他得我的便生男育¶
　女，我得他的亦可成佛爲仙，何樂不爲？是必要臨死方悔前¶
　非乎？人生在世，如一鷄犬。知惺悟者，鷄能聽經聞法，犬能隨¶
　修伴鍊。不知惺悟者，鷄遭一刀而死，犬被一棍而亡。吾但愿¶
　後世之下，脫卻陷阱之中，出乎網羅之外，不爲美人枷住，而¶
　爲色空法象，是吾之大愿也，亦道祖純陽之大愿也。』¶
凡彼眾生，當知臟腑之理，可識保養之功；不知臟腑之理，爲鬼¶
<pb:CK-KZ_JY109_02p105a>¶
爲蜮；不知保養之功，乃禽乃獸；能知臟腑之理，可神可仙；能知¶
保養之功，永夀永年。¶
　紫賢道光子稽首妄註曰：『此一段有知與不知數字，知卽孔¶
　子云：「朝聞道，夕死可矣。」不知卽孟子云：「人之異於禽獸者，幾¶
　希。」人孰無五臟六腑，都是淫臟色腑；如有保身養命功夫，便¶
　是道臟玄腑。鬼蜮壞了臟腑；禽獸細小臟腑；神仙無爲臟腑，¶
　夀年長久臟腑。此只在陰陽中，分一箇天堂地獄，便是死生¶
　關頭。可憐哉，人爲男子身，八寶羅漢體，一入粉面𥚃，喪卻前¶
　世根。今奉　帝勑降註眞經，　道君赦罪人當惺省。』¶
人之初生，固是此人；人之未生，豈易成人？母血先進，而父精後¶
<pb:CK-KZ_JY109_02p105b>¶
行爲男；父精先進，而母血後行爲女。玄黃未兆，形色未分，而兩¶
腎先立，一點元陽，一身之本，萬形之根。資之以爲造化，藉之以¶
爲性命。修仙者修此，保己者保此。¶
　紫陽張子稽首妄註曰：『　道君言父之精、母之血，先進後行，¶
　爲男爲女，總是玄黃之始，形色之初，先有兩腎中間一點元¶
　陽，從虛無中，立人身之本，作萬形之根。蟻想　道君此言，要¶
　人從父交媾時，從母懷胎時，仔細思量，到傷心的田地，原來¶
　我身，卽父母之身，不該造業琢踏，理應反本還源。知此造化，¶
　借此性命，保之而爲仙家修行妙道。則父母生成之恩，不惟¶
　根之，并可以超之，且與天地同體，日月同光，鬼神同其吉凶，¶
<pb:CK-KZ_JY109_02p106a>¶
　四時同其節度。亦不枉在陽世三間，把靈光靈性來一囘也。¶
　何苦不向五行中尋造化，反去順洩中壞了性命。今有道祖¶
　純陽，開演法註，以垂萬世，欲遂度盡凡夫之愿。吾于《悟眞篇》¶
　中，已透金丹要言。今又神赴乩沙，繼續一註，以爲驥尾之附。¶
　愿後世修仙者，思父精母血，而悔此身不易得，可也。』　純陽¶
　師曰：『此自東華，以至紫陽諸家，前後口說，皆是教人做性之¶
　根，命之蒂，鍊其己，築其基，妙用功夫。總欲萬世下，有緣子，一¶
　覺便醒，好向虛無中，尋舍利子也。』¶
命門之火，腐熟五穀，烹鍊眞水。此火一動，眞水一泄。¶
　始靑天大覺子註曰：『火爲相火由於木生。水爲元水，由於金¶
<pb:CK-KZ_JY109_02p106b>¶
　傳。水火共居，火水同源，可謂尅中求生也。人當保此，水火内¶
　一點眞明之炁，於夫婦未交已媾之際可也。』¶
此水一泄，相火必騰，萬邪蜂起，百病蟲生。人而無此炁，盡神飛。¶
由於眞精損喪，故而龍雷難當。¶
　太靑天大悟子註曰：『水隨火泄，火亦隨水滅。故一身空乾，六¶
　淫之炁入，而百病生焉。若修鍊人學得孫行者，過得火熖山，¶
　入得東海宫，便先保此水火，做運用眞意法，活潑筋骨，成一¶
　箇通天教主，何難爲金液眞人也。』¶
吾今所垂，眾生當養，目多邪視，精以視耗，炁以視㪚，神以視傷。¶
　始素天大元子註曰：『此　道君於木本水源後，示人以斷六¶
<pb:CK-KZ_JY109_02p107a>¶
　賊之法。先於目示洞明象，故將精炁神三寶，先皈洞明君，不¶
　使洩于盜元賊夥中去。¶
耳多亂聽，精以聽耗，炁以聽㪚，神以聽傷。¶
　此又於耳示以洞空象，欲人把三寶，次皈洞空君，不使入于¶
　盜聽賊夥中去。此耳目二者，最是弄人的壞猴屬也。¶
心多邪思，精以思耗，炁以思㪚，神以思傷。¶
身多邪勞，精以勞耗，炁以勞散，神以勞傷。¶
　太素天火明子註曰：『此二段　道君繼耳目示以洞玄象，洞¶
　淸法。欲人於心尋靈臺君，於身尋太無君。把三寶接皈無爲¶
　天，不使墮入三塗五苦中去。此一思一勞，乃人日用之常，當¶
<pb:CK-KZ_JY109_02p107b>¶
　以思神鍊液，不可以勞形費躬也。¶
如此之類，皆是耗精、㪚炁傷神。精耗而走，炁㪚而損，神傷而困。¶
　始丹天大靈子註曰：『此乃警覺語、淸淨言，人當推而看之。玩¶
　耗、㪚、傷』三字，誨人一行一止，無時不然，無處不有。¶
更有色慾過度，斧鉞相加，凶暴橫行，刀鋸着身。¶
　太丹天大動子註曰：『此進一層說法，人當血炁方剛，莫不好¶
　色。色雖床間芙蓉，粉塗牡丹，人人愛之，但二八佳人，腰藏巨¶
　劒，暗割人頭，胸懷火車，暗燒人髓，是何？如之斧鉞刀鋸，有若¶
　此之兇暴乎。人能躱得此鋒快刀山，看破得此月月血海，便¶
　是箇淸淨法身。¶
<pb:CK-KZ_JY109_02p108a>¶
若爾眾生，以美色爲枷鎻，以膏梁爲刮剔，以旨酒爲牢獄，以暴¶
氣爲桁楊，明哲保身，下愚蹈網。¶
　大眞子居始玄之天，下降註曰：『若此一段，以明哲保身，下愚¶
　蹈網』作一大結，内寓大解大勸，人當留心。』　大洞子居太玄¶
　之天，下降註曰：『大眞明來王所註，　道君戒勸一段，僅說其¶
　大要，未透其精微。吾細而論之，此卽酒色財氣，少一財字，卻¶
　含於中。明哲者知此理，一味誠意正心修身，自可保父母之¶
　體，而走道中徑路，常淸常淨，無染無着，自號人中聖，卽人仙。¶
　一分也下，反此仰有愧，俯有怍，暗欺室，幽欺影，自爲人中禽¶
　獸，永入四生六道也。可見聖人教人，先在一心正，一身修，一¶
<pb:CK-KZ_JY109_02p108b>¶
　意誠，乃大關鍵也。』¶
更有修眞之子，明乎我之一身，心爲液之源，腎爲炁之根。液中¶
生炁，炁中生水，腎傳肝炁，肝導腎炁；而眞炁朝心，心傳肺液；肺¶
導心液，而眞液入腎；液中正陽之炁，會合炁中眞元之水。¶
　始梵天大玄子，太梵天大妙子，併出臆見，合註曰：『此一段正¶
　講玉液源頭，地仙本領。先有此玉液源頭，然後方有金液本¶
　領；先有此地仙本領，然後方講神仙源頭。心、腎、肝、肺，在玉液¶
　中爲𦂳要工夫地也。液炁在淸淨中爲𦂳要藥物也。修眞之¶
　子，欲學金液神仙，先從玉液地仙起手。用一部大周天，運肝¶
　炁運肺液。此功先，從任脈用眞意，運動臍下一寸三分，九九¶
<pb:CK-KZ_JY109_02p109a>¶
　八一，使𤍠炁動於腎，腎中以盤旋緜緜之象，傳於肝炁，以周¶
　囘修修之象動肝，引導腎炁，過黃庭，越腕中，出美女口，一點¶
　眞炁，如有龜蛇頭，而朝心家之上帝也。此前一周天也。又從¶
　督脈用眞意，運九九八一，在尾閭上一寸三分，盤旋剛剛送¶
　上夾脊雙關，九九八一周囘，升升直入肺窔。此入要從風門¶
　入，入了肺，肺一煖而液從火𥚃自生，引導心液，過絳神宫，越¶
　神室，從文昌宫透入兩腎，而耳忽一响，目忽一亮，便是心液¶
　到腎景象也。此後一周天也。此方呌前昇後降，至於頭足皆¶
　爲此四臟所管。四臟之眞炁動，眞液動，則中八景生神，而上¶
　八景下八景，無不生神矣。炁原通天徹地，液原周流一身，至¶
<pb:CK-KZ_JY109_02p109b>¶
　於送上頂，而用聳肩法；降下泉，而用伸足法；皆糊言也。吾本¶
　中央教主，不得不以黃庭眞景，現身說法，指人用玉液，好尋¶
　金液也。』¶
用年中之盛衰，而養液炁之盛衰；用月中之遞遷，而行液炁之¶
遞遷；用日中之子午，而保液炁之周流；用時中之分刻，而養液¶
炁之添減；觀天地升降，而知液炁升降；觀日月晦明，而知液炁¶
晦明。¶
　赤腳子妄註曰：『　道君以液炁，配合年、月、日、時、分、刻，極其明¶
　醒。欲人知天一大天，人亦小天也。不須揭遍丹經子書，只觀¶
　天地升降、日月晦明，而悟金丹正理。依持玉液工夫，皆是自¶
<pb:CK-KZ_JY109_02p110a>¶
　然而然，何有一毫勉强。搬運枯坐，皆非正途。有天，卽有一地¶
　配之，天亦帝也，而何常離乎地，而孤行週天度數。有日，卽有¶
　月配之，日亦陽也，何常離乎月，而孤行赤黃二道。人亦天地¶
　之正氣所生也，人亦日月之精華所成也。怎麼便不照，天地¶
　大父母修持，而必講靜坐孤修，而配合一身獨立，之孤陰孤¶
　陽乎？怎麼不照日月大光明行爲，而必講空修盲鍊，而運用¶
　一箇臭皮囊，之獨陰獨陽乎？人能省此，可悟無爲大道。則一¶
　身之液炁，何難復還，本來自在菩薩矣。』¶
春生夏長，秋收冬藏。生則培之，長則充之，收則保之，藏則歛之。¶
天地年年循環，液炁年年周身。何以天地陰陽，年年如是？何以¶
<pb:CK-KZ_JY109_02p110b>¶
吾身液炁，年年非常？¶
　此將液炁，單根上天地升降說來。惺人於迷霧之中，斗見天¶
　地循環正理。春如人少年時，液炁止是圓明；夏如人中年時，¶
　液炁還可充足；秋如人老年時，液炁便漸衰朽；冬如人臨歸¶
　時，液炁皆難發生。顏子三十二嵗歸，豈曰：『非保養之人，耗㪚¶
　炁液乎乃？』父母種植之天元薄，故大數與炁數合休。其精炁¶
　神三者，至今猶浩然常存。人當思此少年亡一理，切莫把那¶
　輕薄少年，短命自死，卽來比彭祖八百嵗終。豈曰：『能保養如¶
　是足乎？』卻有四十九妻，獨非耗㪚眞元者乎？而卻不爲大數¶
　所拘，不爲氣數所迫，而獨脫壳尸骸而去，至今猶在仙中往。¶
<pb:CK-KZ_JY109_02p111a>¶
　來人當思此，老夫娶少妻，名曰枯楊生稊者一理，切莫把那¶
　老來色心不斷者，抱着十七八嵗女子，滾來滾去，良心何在，¶
　天理何存？這種地獄種子，休得一比。如有囘頭眞心，向道理¶
　參求，看破莊周夢者，須把天地春夏秋冬正理，一一思到鬼¶
　神通的田地。自將三丹田，摩一摩，實在否；自將泥丸宫，搖一¶
　搖，可暈否；自將湧泉穴，搯一搯，可空否。若是不實在，常常暈，¶
　已有空，只恐後面粘着無常。此時要悔自己做錯了多少事，¶
　便遲矣。倘能稍明一二層玄家之理，或早晚間一二玄家講¶
　究，或每夜在演經解註臺上，侍立如木偶人，便當自己活潑¶
　一活潑，睡到一陣醒時，囘頭一想，光陰有限，　祖師這番慈¶
<pb:CK-KZ_JY109_02p111b>¶
　悲，還不囘頭，等到棺木一蓋，休矣。¶
月受日魂，而何以爲上弦？月受日魄，而何以爲下弦？又何以月¶
滿而盈爲望明？何以月缺而損爲晦朔？¶
　此又將液炁，單根上文日月晦明說來。上弦下弦，凡丹經子¶
　書，皆未明言。不過指出兩弦之炁，以教人認先天後天耳。吾¶
　今欲遂，度盡凡夫之大愿，明透眞機，以惺萬世迷途。夫上弦¶
　者，月光之金水二星，將生而出之時也。下弦者，月光之金水¶
　二星，過身落後之時也。上弦在癸生之前，下弦在壬足之後。¶
　上弦爲未來，如草木將萌之際，正是先天一點元葉，在月宫¶
　丹桂枝上盤旋。下弦已過又淸時，如草木開過花，又逢春發¶
<pb:CK-KZ_JY109_02p112a>¶
　芽之際，雖未見芽，其實濁過反淸，七日來復之時也，亦是後¶
　天後一點先天。人當明此二弦之炁，便有朝屯暮蒙之理。故¶
　曰：『三足爲鼎，不可缺一。』卻觀蟾宫形象打破。築基鍊己關頭，¶
　先固要運動周天骨節，豁羅世界，好尋眞人，看摩泥寶珠。若¶
　不吹此無孔笛，鼓此沒弦琴，焉得關節，俱從兩弦眞液之炁¶
　而開也。若有此一築一鍊，然後方好向先天無爲中，尋一藏¶
　眞經，得西天如來之骨髓也。不然何以月中有唐明皇之一¶
　遊，而張大眞人之設上天梯乎？故此處，　道君先將天地升¶
　降，比一身液炁。又將日月晦明，比同類之液炁。乎又足二句¶
　云：¶
<pb:CK-KZ_JY109_02p112b>¶
明乎此理，何慮大道不成。¶
　人當急進可也。¶
液中眞一之炁，名曰陽龍；炁中眞元之水，名曰陰虎。虎躍眞水¶
而得眞鉛，龍騰眞炁而得眞汞。汞以鍊鉛，而鉛中生鉛；鉛以烹¶
汞，而汞中添汞；陽以鍊陰，而陰變爲陽；陰以養陽，而陽純制陰。¶
陰無陽而丹不結，陽無陰而丹不成。抽鉛須添汞，不添汞，而正¶
陽之水不能生鉛；添汞須抽鉛，不抽鉛，而眞一之炁不能加汞。¶
　三丰祖師註曰：『此一段，　道君透出龍虎、鉛汞、抽添，正要後¶
　世有根有緣，從此下手。雖曰：「神仙還得神仙做。」吾卻偏曰：「凡¶
　人亦可做神仙。」只怕不明金丹理，方入地獄爲獸員。此龍屬¶
<pb:CK-KZ_JY109_02p113a>¶
　陽，自陽一失，卻是一陰；此虎屬陰，自陰有寶，卻是一陽。龍卽¶
　我之玄關也，虎卽彼之玄牝也。龍卻好淫，我卻不洩，一水添¶
　一點土，偏要成一箇瑤字，成爲玉液至寶；虎卻好吃人，我卻¶
　不洩眞火，加一柬字，偏要成一箇煉字，收爲金液至寶。虎虎¶
　虎，那怕你張口漏牙，把人亡魂喪膽，我卻有伏虎手段，將你¶
　爲空中色，色中空；用龍一戱，把你爲龍虎風雲會，不怕你不¶
　爲我；把你虎穴中虎子得來，入我三田之中。龍龍龍，縱任你¶
　是淫慾之物，我卻有降龍手段，那怕你變化無窮，我用一那¶
　吒金剛圈降住你，抽你筋，做爲一条養性接命的金帶，時時¶
　繫着。那怕你不去向太極眞人前，請一點眞一不二法門來¶
<pb:CK-KZ_JY109_02p113b>¶
　與我，爲混合之大道也。鉛卽兩弦之鉛，汞卽我身天地之汞。¶
　有日月之光明，天地纔成地天泰，不爲天地否。人身自父母¶
　生來，原有一汞一鉛，男女交媾之理，故曰：「乾爲父，坤爲母。」男¶
　女媾精，萬物化醕，易爲先天之太極。人不明此一理，只把汞¶
　去投鉛，生男生女；不把鉛來投汞，成佛成仙。這箇鐵饅頭，打¶
　得破何難？爲三丰中之三丰也。』¶
保腎必要養心，不養心而心火常熾，腎終不能保之；󰙫精必要¶
固炁，不固炁而炁常散，精終不能󰙫之；養神必要添精，不添精¶
而精常泄，神終不能養之；還先天必要補後天，不補後天而先¶
天終不能還；補後天必要健脾胃，不健脾胃而後天終不能補；¶
<pb:CK-KZ_JY109_02p114a>¶
養腎家必要培壬水，不培壬水而腎終不能養；正心家必要收¶
意馬，不收意馬而心終不能正。¶
　此一段，　道君明明指人，不須煩註，功夫在後、還、返、之中也。¶
心不正，而丙火見色而起慾，見情而發風。下則眞精泄，兩腎傷，¶
命門損，元陽走，眞炁耗，陽神㪚。因而脾土弱，飲食不能以保身；¶
肝木衰，而邪火常來冲頂門；肺金鈍，而痰喘常來入絳宫。若能¶
不耗不損，不傷不斷，苦海無邊，囘頭是岸。¶
　此一段，　道君明明戒人不須煩註功夫在前土府之中也。¶
一心向善，萬慾撇開，挐穩心火，𦂳閉命門，動𥚃養靜，靜中尋靜，¶
陽時鍊陰，陰時補陽，養成白玉之體，鍊就金精之質。¶
<pb:CK-KZ_JY109_02p114b>¶
　此一段先要善字根源，方得養靜補陽，養成鍊就大事。不然¶
　後半仙家玄宗功夫効騐，從何做，從何得也。¶
向子至卯，而用陰中陽半之功；向卯至午，而用陽中陽之功；向¶
午至酉，而用陽中陰半之功；向酉至子，而用陰中陰之功。¶
　漢武侯妄註曰：『此一段係　道君將鍊己築基眞訣，用在三¶
　鼎分足之象。一箇爲朝屯子卯時用之；一箇爲暮蒙午酉時¶
　用之；一箇守他金花現於子午，進退用之；沐浴則在屯蒙之¶
　上。向子至卯，子至卯正在水生木時，故有陰中陽半之功夫；¶
　向卯至午，卯至午正在木生火時，故有陽中陽功夫；向午至¶
　酉，乃火盡金生陽極陰來，故有陽中陰半功夫；向酉至子，正¶
<pb:CK-KZ_JY109_02p115a>¶
　是金盡之中，癸水又生，乃陰盡無陰之時，故有陰中陰功夫。¶
　此由一子循環無端，凡爲修鍊金丹者，安可一時無鼎，使火¶
　熄也。必是陰中有陽，陽中生陽之鼎，方足補我陽中陰，陰中¶
　見陰之體也。不然焉得爲仙，又焉得爲仙中之神乎？¶
子時一陽生，心腎相交，端然正坐，定息伏炁，𥪡起脊骨，運動湧¶
泉，闊開泥丸，不使神昏外遊，夢昧希有，日日如此，神完炁足。午¶
時一陰生剝卦欲變坤端然正坐閉口吞津運動神室吞入黃¶
庭，心無毫念，靜𥚃養元，日日如此，補老還元。卯酉二時，推論自¶
見。¶
　紫陽張子妄註曰：『此係採藥行符之功也。如無孔笛吹盡之¶
<pb:CK-KZ_JY109_02p115b>¶
　後，沒弦琴彈盡之時，便豈空空無功以運用乎？　道君爲金¶
　丹天仙之始祖，尚且至今猶在採藥鍊丹，以爲十二萬年會¶
　會不壞之功也。凡夫烏知僅爲一笑，殊不知此理，自混元之¶
　始，以至復混沌之際，皆難脫此眞一法門。此一段不須煩解，¶
　只用兩語盡之，訣曰：「玉枕泥丸常寄信，夾脊雙關每流泉。」叅¶
　此二語，打通關節，自好向先天一粒中下手也。』¶
此是秘密語、精微言，妄傳獲罪於天，謹愼自保長年。有能從此，¶
年用年，月用月，日用日，時用時，刻用刻，分用分，丹結丹田，上含¶
下含，金液玉液，龍交虎媾，黃芽顆圓，九轉七返，脫質昇仙，超凡¶
入聖，拔祖歸天。¶
<pb:CK-KZ_JY109_02p116a>¶
　此一段正從上，許多功夫說來，呌人不放年、月、日、時、分、刻、做¶
　去，先有玉液，後得金液，獲了神仙景界，脫質超凡，入聖拔祖，¶
　歸入天仙之景象。故下文又將九轉七返，細細言之，何爲？九¶
　轉一段，係　道君親囑傳教大眞人總註，口訣在『何爲難言』¶
　四字之中也。『子時一陽』，生(至)『拔祖歸天』(止)。　希夷陳子妄註¶
　曰：『智者秉天地之淸炁，能悟大淸靜，起手可以行週天之運¶
　用。愚者受覆載之駁雜，須悟眞搬運，起手可以活筋骨之貫¶
　通。行居坐卧，皆有龍虎騰躍；語默動靜，不離水火升降。是功¶
　也，先將兩手交扳兩肩頭，站立腳根，顚來四十九次，一起一¶
　頓，尾閭動，天潮下降，脊骨通；又將兩手乂腰擺，擺動雙腰，兩¶
<pb:CK-KZ_JY109_02p116b>¶
　腰開，前後任督皆通窔，四十九次，休放倒；卽用左手向右，右¶
　向左，如同開弓勢相當，左右各分四十九，雙關可開，通泥丸；¶
　開了此關，又托天，兩手上升四十九，托天夾脊，一路俱已開；¶
　揚頸泥丸宫，盡得自在；玉枕也從此處開。做過此，點頭點腦¶
　運下來，從此端然乂腰坐，坐下凝精定神，眞意注中宫；中宫¶
　一注百節到，一呼一吸數天然；如此已後來睡下，一足伸來¶
　一足縮，左手托着玉枕骨，不落枕頭是天然，用意只在泥丸¶
　上，泥丸百節都有神；如此日日不放閑，玉液不洩在小便；又¶
　能運化骨節去，關關開通是眞言。此又𥳑，此又便，愚者行之¶
　活活現，堅心百日如此用，再接陰陽鍊己圓。吾平生只會養¶
<pb:CK-KZ_JY109_02p117a>¶
　一牯牛兒，先是又放又要收，自後熟來，不放也不收，常在家¶
　園同卧處，不覺人間四十秋。¶
何爲九轉，九轉難言；何爲七返，七返難言。三陽聚頂，五炁朝元，¶
先有層次，難逃月年。¶
　關尹子妄註曰：『此一段人之未生也，無精無血；人之有生也，¶
　父精母血；人之已生也，我精我血；人之婚姻也，妻精妻血；人¶
　之交媾也，奪精奪血；人之生育也，傳精傳血；人之常淫也，㪚¶
　精散血；人之行洗也，耗精耗血；人之中年也，敗精敗血；人之¶
　將老也，枯精枯血；人之耳聾、目盲、手酸、足軟也，墮精墮血；人¶
　之炁斷、神飛、魂㪚、魄走也，乾精乾血；人之欲修性也，保精保¶
<pb:CK-KZ_JY109_02p117b>¶
　血；人之欲修命也，養精養血；人之淸淨一身也，運精運血；人¶
　之築基鍊己也，採精採血；人之子午抽添也，攝精攝血；人之¶
　鍊火還丹也，尻精積血；人之點化陽丹也，還精返血；人之懷¶
　胎出神也，凝精聚血；人之超凡而入聖也，開精化血；人之面¶
　壁九年也，一精一血；人之脫壳尸骸也，精無其精，血無其血；¶
　人之謁帝封仙也，精神其精，血神其血。如此始終，無非精血；¶
　起手得手，不離精血。打破精血，自見精血；精中有血，血裡有¶
　精，精包乎血，血包乎精。三丹田之三陽，隨精血而聚於泥丸；¶
　五眞臟之五炁，隨精血而朝於元海。照吾註精血之層次，自¶
　難逃鍊精鍊血之年月。此段吾師自李下腋生以來，皆著於¶
<pb:CK-KZ_JY109_02p118a>¶
　竹帛，以垂教愚智。明者可以頓悟，返者亦宜猛省。《道德》五千¶
　言，句句不脫補還精血；《黃庭》一卷書，字字皆含骨節精血；我¶
　今一字經，經經俱向精血中化生。萬世下負陰抱陽者，皆當¶
　於此精血中，作一雙慧眼觀看，自可見龍復爲龍，麟復爲麟，¶
　復龍復麟，更當復還元根。』¶
一月生胞，金丹一還。想人始生，父母媾精，二炁化醕，懸入元宫，¶
會於脾土，土能生物，因結胞元，凝形於己，六陽純全，先有壬水¶
以生，次有丁火相合，更有己土寄旺，自然丁壬化木而結胎元。¶
誠能修鍊，卦用豫隨，火候抽添，而用丁丑、戊寅周天，自得東方¶
九陽之木炁凝成，必獲帝眞胞命元一正潢之炁，而生胞元，宫¶
<pb:CK-KZ_JY109_02p118b>¶
主泥丸，天號鬱禪無量天。¶
　純陽師曰：『凡修大還丹者，於築基鍊已之後，要修此十月懷¶
　胎工夫，須用先天無爲之鼎，當作先天自然之功。婦人受精¶
　而懷孕也，先於一月生胞，此胞非胞裹之胞，卽人之泥丸也。¶
　故人生先生鼻而爲鼻祖，此鼻卽從泥丸生形，所以鼻之窔，¶
　通乎肺筒十二重樓，其根實通泥丸之百節。　道君於此經¶
　中，講出生胞之理，無非闡明此理，以醒世人。欲修大還丹者，¶
　先於無爲中奪此一點精血，收入元宫，用脾土眞意鍊成一¶
　胞，長就泥丸，好爲下步成胎之地岸也。此一月工夫，只在注¶
　意於自己泥丸上，其胞自成一泥丸也。故螟蛉子有似我似¶
<pb:CK-KZ_JY109_02p119a>¶
　我之說。¶
二月生胎，金丹二還。想人始生，精入血凝，含入胞元，亦會脾土，¶
土能成物，因結胎形，卻屬戊土，乃陽中藏陰，先有癸水成壬，更¶
得戊來化火，故而始生命門，而成胎炁。誠能修鍊，卦用蠱臨，火¶
候抽添，而用己卯、庚辰，周天，自得南方三陽之火炁凝成，必獲¶
帝眞胎命元眞一之炁，而生胎根，宫主明堂，天號上禪無量彌¶
壽天。¶
　此已生胞，便有成胎之氣。婦人懷孕，先於一月，已生小兒泥¶
　丸之形，卽將自己精血盤旋，又於泥丸生出明堂宫之象，有¶
　明堂宫，方成胎形。　道君於中說出此理，照此醒豁，欲修大¶
<pb:CK-KZ_JY109_02p119b>¶
　還丹者，如此成胞生胎之時，自將先天無爲之精炁眞血，奪¶
　一點於命門成胞之處，用眞意鍊就，自成明堂宫之象。明堂¶
　宫，卽玉皇宫也。有此宫象，便有上帝眞元附也。此第二箇月，¶
　只用意注明堂宫處，自亦得似我似我之理也。¶
三月生魂，金丹三還一返。想人始生，一點靈魂，就是這點靈性。¶
人生魂存，人死魂昇。先從門戶而入，次從門戶而出，出入無時，¶
莫知其鄉。生從靈性而來，死從靈性而去，去來有定，不可耗傷。¶
操則存，舍則亡。誠能保靈性，透靈光，三魂鍊就，純陽要脫壳，必¶
先變象，當以西方七陽之金氣凝成，自得帝眞魂命元長靈明¶
仙之炁，而復三魂，宫主上丹田，天號梵監須延天。火候主乎辛¶
<pb:CK-KZ_JY109_02p120a>¶
巳、壬午，還當觀與噬、嗑抽添。¶
　此中正理，　道君已明言於上。但婦人懷孕成了胞胎之時，¶
　便有靈魂盤於胎中。只將自己精血，盤旋爲一無爲之象。修¶
　大還丹者到此，便加進一層功夫，於先天無爲之精血運來，¶
　招我台光幽精爽靈之眞魂，用一步呼之之法，將靈性含於¶
　此眞精眞血之内，把一箇上丹田成完一形。自頂以至兩眉¶
　間，左右前後，無不是靈光透徹。此第三箇月，雖曰將先天精¶
　血，還於自身無爲之中。卻自己本來之精血，已得一返矣。此¶
　從生胞、生胎、生魂，乃一部大還丹，乃三天大仙鼎成就。到此¶
　功夫，接接不斷，自必似我皆眞矣。』　三丰張子妄註曰：『一月¶
<pb:CK-KZ_JY109_02p120b>¶
　一月都是少，連花裡眞精血，不須安爐立鼎，只用無爲抽徹。¶
　也不候兩弦炁到，候只候印堂星閱，也不候八兩半斤爲活¶
　子，候只候五千四八正當月。不用神交與體隔，只用上呼下¶
　吸兩口說。一來渾身煖；二來顖門徹；三來天目開，便見大千¶
　世界。此等效驗處，方是生胞、生胎、生魂，的的來吩咐。世上修¶
　仙子，須向雲中跨鶴，切莫沙土中埋。』　紫陽張子頫顖作禮，¶
　而妄註曰：『三月功夫三箇丹，箇丹不離釣魚竿。眞精血眞寶¶
　船，撑來會合精血了大還。不須三三又三三，但用盤盤又盤¶
　盤。何曰應星應潮，宜運圓陀圓團，丹田中鶴息綿緜，絳宫内¶
　火炁聯聯。泥丸宮第一仙，明堂宫第二仙，上丹田第三仙，此¶
<pb:CK-KZ_JY109_02p121a>¶
　一部乃修仙之首着，爲大羅之妙天。道君明言，孚佑恩無邊，¶
　張三丰直透眞言，我紫陽敢曰知薄識淺，不將悟眞骨髓垂¶
　留萬年。』¶
四月生魄，金丹四還二返。想人始生，恨有七魄，引人作過作善，¶
一塊純陰，歸室只在午時，出門則在子時。午時正陽，陰見陽而¶
懼，故修鍊者，於午而用武火。子時一陽初動，純陰乘一陽而遊，¶
奏我心意，告我常行，故修鍊者，於子而用文火。誠能拘制七魄，¶
保肺金而生眞陽之水，養心火以尅肺金七魄之陰，自獲北方¶
五陽之水炁凝成，必得帝眞魄命元𥓘冥潢由之炁，而復七魄，¶
宫主洞房，天號寂然兠率天。火候豈外癸未、甲申，抽添難少賁、¶
<pb:CK-KZ_JY109_02p121b>¶
剝週天。¶
　張大眞人註曰：『婦人家一塊純陰之體，便是十二時中女妖¶
　魔障。自受夫精而懷孕，成胞、成胎、生魂、生魄，則陰中一陽凝¶
　聚，化成男兒形象。在姙娠中，便有九靈眞炁入窔。是九靈也，¶
　在《玉樞寶經》中「召之」一段内參詳，有此九靈召入修鍊大還¶
　丹者。這七魄之一名尸狗，二名伏矢，三名雀陰，四名天賊，五¶
　名飛毒，六名陰穢，七名臭肺。此七魄從三尸之蹻踞躓搬弄，¶
　而作禍作善。又有三尸中之三蟲，一曰靑姑，作人之耳目六¶
　賊蟲也；二曰白姑，作人之嗜味嗜慾之五臟蟲也；三曰黃姑，¶
　作人之好淫好貪之六腑蟲也。人死都爲此三蟲生九蟲，九¶
<pb:CK-KZ_JY109_02p122a>¶
　蟲生一萬二千蟲，孔孔有蟲，窔窔有蟲，死則蟲飛，蟲飛則尸¶
　神㪚，尸神㪚則眞魄走，眞魄走則陽魂飛。了大還丹者，必須¶
　務鍊陽魂，以伏七魄；伏七魄以助陽魂；則眞炁不㪚，精血凝¶
　成，而爲先天一點。欲行此功，肺金當爲心火鍊入洞房宫中。¶
　此宫在明堂宫入一寸三分内，名爲寂然兠率天，卽人之腦¶
　海也。眞魂常在泥丸，陰魄常寓腦海，此理不可不透徹參悟，¶
　以了大還。修天仙神仙者，先不於兩箇魂魄，鍊就一箇眞魂¶
　魄，如同嬰兒，怎成爲大羅也？』　玄玄孫紫陽張子，繼老祖稽¶
　首妄註曰：『七魄七魄，聽我分說，源從肺金，流自腦徹。人之好¶
　善好淫，皆爾作業。道君制度，慧劒斬滅，胎形化解，陰轉陽鐵，¶
<pb:CK-KZ_JY109_02p122b>¶
　不生亦不滅。先天採來配日月，鍊成一團萬萬劫劫。常存宇¶
　宙，道炁揮閱。紫陽特說，萬世當爲金剛不壞老祖爺。』　玄玄¶
　孫三丰張子，繼老祖而妄註曰：『老祖名爲降魔護道祖，貫通¶
　七魄制於酉。酉内有眞金，金能保長生帝，眞魄命元從此妙¶
　玄玄。洞房花燭夜，對景忘情耶。㗳哩㖿嚤唎㖿，唫叱木叱啘，¶
　喃㖿唵似我㖿，南無般若波羅蜜㖿。』　純陽子曰：『七魄爲第¶
　一魔王，非龍虎山大眞人出現，用雌雄二劍，急急如律令法¶
　水一口，不能制也。　老祖有眞魂制度之說；紫陽又有慧劍¶
　斬滅之說；三丰又請觀音，從南海中來，觀世上一切音；可謂¶
　說之盡矣。縱任萬世下有大羅出焉，未敢於畫蛇處添一足¶
<pb:CK-KZ_JY109_02p123a>¶
　也。¶
五月生五臟，金丹五還三返。五臟以心爲主，心之神曰司命，肝¶
之神曰無英公子，肺之神曰白元尊神，脾之神曰黃帝，主宰腎¶
之神曰保命。修鍊者誠能以心神而生五神，以腎神而運五神，¶
便得東北之炁凝成，而獲帝眞五仙中靈之炁，以復五臟，宫主¶
絳宫，天號波羅尼不驕樂天。火候則在乙酉、丙戍，抽添必由復、¶
无妄週天。¶
　婦人懷孕到了五月，小兒便有心、肝、脾、肺、腎，則五臟之眞神¶
　皆付焉。修大還丹者，如此一月内，採先天無爲之精血，保護¶
　嬰兒之眞體。以心爲主，三昧眞火蒸之。蒸之故宫主絳宫天，¶
<pb:CK-KZ_JY109_02p123b>¶
　號波羅尼不驕樂天。絳宮如一帳然，乃心之眞包絡是也。司¶
　命之神寓於此宫，故天亦有是號也。其功務俯視五臟，仰呵¶
　眞炁，使五臟精華變爲四象，歸於中宫，以爲養命之元也。¶
六月生六腑，金丹六還四返。六腑爲五臟之使，胃有運化尊神，¶
膽有決斷將軍，大腸有九曲文昌，小腸有七元郎宫，惟膀胱津¶
液之府神曰導引童子。修鍊者誠能不絕胃炁，不滯隔腸府，不¶
竭膽汁，不耗民火，自得西北之炁凝成，而獲帝眞腑命元高蒸¶
冲融之炁，而生六腑，宫主中丹田宫，天號洞靈元應聲天。火候¶
不免丁亥、戊子，抽添難少大畜、頤週天。¶
　婦人懷孕到了六箇月，小兒便有六腑生焉。六腑皆有神名，¶
<pb:CK-KZ_JY109_02p124a>¶
　寓於經上。修大還丹者，於先天無爲之精血，生成嬰兒有象¶
　之六腑。此功當從泥丸一齊做下，自上丹田以至中丹田，將¶
　洞靈元應聲天，時時不放，則天耳通，天目通，他心通，我性通，¶
　㝛命通，如意通。舉此六通力，放大光明。此六腑自輔五臟，而¶
　成似我之眞炁矣。¶
七月開心七窔，金丹七還五返。人有此心，而虛靈具天地造化¶
之理，應無極太極之眞，惟賴七窔含北斗七元之靈。修鍊者誠¶
能以窔開窔，以心鍊心，惟見紅光照體，白炁冲頂，必得帝眞廓¶
然靈元之炁，以合東南梵寶之炁，而開心窔。火候不免己丑，抽¶
添難少太過與坎週天。宫主元谷宫，天號靈元梵輔天。¶
<pb:CK-KZ_JY109_02p124b>¶
　婦人懷孕到了七箇月，小兒心便有七窔俱成。此七窔上應¶
　北斗之生炁，自應一己之七孔。修大還丹者，以先天無爲之¶
　精血；用爲一己之心血。心見此先天之精血，不用些須力，七¶
　窔之心血便不覺自開，能知過去事、未來事、古今人物相。故¶
　道君曰：『誠能以窔開窔，以心鍊心。』彼此兩箇窔，一對心，將彼¶
　窔開此窔，將彼心入此心，心無其心，窔合其窔。心家之紅光，¶
　自照胞胎之魂魄；肺家之白炁，自冲臟腑之眞液。要得此七¶
　窔，生成於嬰兒之體中，當把腕中元谷宫，開通我身之七窔。¶
　故《玉樞寶經》有慧、光、生三字，從忘形忘物忘我中來也。方得¶
　與道爲一，始呌做道在天地，天地不知，有情無情，惟一無二¶
<pb:CK-KZ_JY109_02p125a>¶
　矣。　紫陽張子妄註曰：『臟腑有眞炁，五老煥元神。無極中含¶
　象，原是道常存。淸靜爲寂靜，金丹專鍊金。人能識三一，玄牝¶
　自通靈。慶雲與祥烟，死戶合生門。三十六節處，臟腑炁來榮。¶
　欲修大還丹，挐稔白心猿。心能透三昧，七窔合七星。天聰與¶
　天明，天虛竝天靈。天元與天玄，天眞降七眞。此爲七窔名，北¶
　元斗有聖。借人精同血，返我心無心。一旦眞皇臨，恍惚智慧¶
　生。了性又了命，雙修號丹成。』　三丰張子妄註曰：『道君坐太¶
　微，降生大天尊。垂此眞法語，引人上玉清。一箇〓〓字訣，七箇¶
　月象形。左二右三名爲五，太極渾然有五靈。五靈方得七窔¶
　開，須把天目運此來。呌人修眞的的是，穿破機關上瓊台。¶
<pb:CK-KZ_JY109_02p125b>¶
　此爲玄關天根子，火鍊眞金不壞體。能將壁直有剛柔，便得¶
　谷神眞不死。』¶
八月八景生神，金丹八還六返。神卽先天元神，先有此元神而¶
生炁，炁以生精，精復生此元神以足炁，炁以化精。修鍊者誠能¶
復還元神，必得帝眞自然玄照之炁，以合東北正陽之炁，而生¶
神。火候豈少庚寅，抽添不免離、咸週天。宫主極陰宫，天號高虛¶
清明天。¶
　純陽師曰：『此段卽是鍊精化炁，鍊炁化神，鍊神化精，循環鍊¶
　化，還於虛一之地也。婦人懷孕到此，已有形象完成，只少一¶
　口炁，㘞地一聲也。修大還丹者到此，精炁神皆借先天無爲¶
<pb:CK-KZ_JY109_02p126a>¶
　之精血，而復返先天也。神爲元神，精炁皆歸於元神之中，合¶
　而爲一，其功猶在命門之極陰宫，時時用眞精血盤旋，這高¶
　虛清明天主，降於此天。盤膝而坐，請問明堂宫之玉皇上帝，¶
　演說，一十七道大光明，照徹無極世界，一如同琉瓈。玻瓈便¶
　於元神之後，九窔通時，化爲陽神，出現於泥丸之宫，以朝三¶
　清矣。¶
九月九窔開通，金丹九還七返。修鍊者最難九窔開通。九窔通，¶
萬窔通；九窔開，萬窔開。現出九頭獅子，身坐九朶蓮花寶臺。金¶
液鍊成金體，玉液鍊成玉質。陽還陰丹，而返老轉童；陰還陽丹，¶
而換影脫形。元神常現，眞陽常出，卽是神仙境界，猶少聚頂飛¶
<pb:CK-KZ_JY109_02p126b>¶
昇，朝元脫質。修鍊者誠能以中央戊己之炁，而得帝眞上皇仙¶
境之炁，以開道九窔，則宫乃下丹田宫，天號波黎答光天。其火¶
候至此而辛卯、壬辰、抽添至此而恆、遁週天。¶
　婦人懷孕到此九月，便有爪熟自落之機，卻少圓通佛一段¶
　圓光來。修大還丹者，到了上八景生神，中八景生神，下八景¶
　生神，三八二十四景，合乎二十四炁，成爲一大週天，合乎黃¶
　帝九鼎之象，則金液充足，玉液渾化，神仙已是我了，我卽是¶
　神仙了，此身此體已爲劫劫常存。但猶有功夫，在下丹田焉。¶
　九窔卽在下丹田，有九箇門列爲九宫象，有眞精眞血，九九¶
　八十一囘數。則此九窔開通，橫身之萬窔無不開矣。賊窔開¶
<pb:CK-KZ_JY109_02p127a>¶
　則六賊去，情窔開則七情㪚，苦窔開則五苦除，塗窔開則三¶
　塗滅，幽窔開則九幽之七祖昇天，天窔開則三十六天之天¶
　尊降，蟲窔開則一萬二千之蟲皆去。此無數光景，皆難逃乎¶
　心中七窔之一開也。¶
十月形神堅固，脫質昇仙，金丹十還。聖胎成丹，炁滿元陽，聚頂¶
眞炁朝元，指日飛昇，超入仙界，拔祖出幽，救宗脫冥。修鍊者誠¶
能以黃芽而變爲白玉，以黍米而長爲玄珠，則大道成而宫主¶
黃庭，金丹就而天號極至尊。火候猶有癸巳、甲午，抽添只在大¶
壯與晉週天。¶
　婦人懷孕至此，而生者多多矣。故修大還丹者，到了九箇月¶
<pb:CK-KZ_JY109_02p127b>¶
　是神仙，十月滿足是天仙。此也不用鼎，不用月，只用面壁開¶
　通泥丸穴。泥丸正照黃庭處，胎移黃庭要出穴。至於一尺到¶
　一丈，一丈至十丈，試試陽神膽何如。到了此，各爲極，至尊便¶
　有玉旨下天門。傳玉符，授金籙，功夫滿足，百日昇天，鶴跨飛¶
　在十二金樓，掃卻一切前面苦行，收了一切無邊法界。便是¶
　自在如來南無佛，南無僧，南無法。只有玉皇大天尊那有十¶
　殿與泰華眞人。』　紫陽張子妄註曰：『自純陽道祖闡教以來，¶
　眞玄已洩七八。今於此十月懷聖胎之時，又將天機十分透¶
　徹。只在好道求命者知十月，月月不離先天精血；知我身，身¶
　身不外梵炁。總是忘中尋忘，靜裡養靜八字。眞窔以通乎玄¶
<pb:CK-KZ_JY109_02p128a>¶
　牝之二窔也。』　三丰張子妄註曰：『弄玉仙姑吹玉簫，聲聲吹¶
　入玄關窔。此窔名爲天地根，先天足來八景自生神。八景生¶
　了二十四諸天，九窔自通靈。聖胎原借眞一炁，王母瑤池汛¶
　金液。蓮花心心心含着黃芽，生香在裡錦。乾坤奪得眞香，妙¶
　氤氳，保我劫劫常存。自我純陽道祖一洩此，萬世賢良細用¶
　心。蓬萊島當留名，瀛洲會須效許眞君，白日間拔宅飛昇。三¶
　丰今日苦叮嚀，但愿人人俱有夀陽合玄根。』¶
凡彼眾生，在道之子，欲得修持，必如婦人懷孕，次第年月，方可¶
成就。若不得眞傳，妄執一見，泛濫羣書，不謀眞本而依假借，徒¶
費嵗月，死而後已。¶
<pb:CK-KZ_JY109_02p128b>¶
　此一段在叮嚀欲得修持者，必如婦人懷孕。上又在切戒妄¶
　執一見者，不可依定假借。¶
吾今所說，卽是至眞妙道尊經。¶
　以了此一卷經名也。¶
定爲十品，以爲眾生入道之門，進德之基。第一品九還七返，超¶
證天仙。第二品鍊丹結元，脫質神仙。第三品保炁固液，夀永人¶
仙。第四品養心益腎，魂歸地仙。第五品修善積德，奪胎鬼仙。第¶
六品功深行大，廣種福田，生爲帝子。第七品修身方便，普濟孤¶
窮，生爲王子。第八品博施濟眾，哀憐癃殘，生爲宦子。第九品解¶
事分難，正直無私，生爲富子。第十品持齋誦經，向道歸玄，生爲¶
<pb:CK-KZ_JY109_02p129a>¶
貴子。¶
　此將五仙分明，又示人以歸着之路也。¶
除此十品之外，生在中國，上有父母，下有妻子，左有兄弟，右有¶
朋友，六親不至於鰥寡孤獨。猶是前生善念，但善不能始終如¶
一；或一念好善，又一念行惡之人；多招如此。¶
　此乃叮嚀好善者，當樂善不倦，始終如一，爲來世之根本。¶
或生在困苦，又屬孑立絶嗣，短食少衣；或生在邊地苦寒之地；¶
或生在無人荒僻之鄉；皆是前生十惡等罪，不好善行，不存善¶
心，誹謗正教，大斗小秤，明瞞暗騙，遭踏穀米，損壞五倫。大則雷¶
擊、火燒、水淹、刀砍，小則爲苦、爲孤，更有胎生卵生，變禽、變獸，皆¶
<pb:CK-KZ_JY109_02p129b>¶
因前生爲惡造罪；更有男變女身，或作娼妓，或作乞婆，皆是前¶
生色慾過度，遭踏水家兒女，生則不見報於妻女，死則亦現報¶
以還㝛債。此理一定，斷不爽失。吾今垂此教法，由爾受下宣行。』¶
　此一段乃說遭踏尊經，迷惑大道，一味爲惡者，有如此報應¶
　不爽。正老君云：『天網恢恢，踈而不漏』是也。¶
長春眞人聞說及此，不覺欣然鼓舞，稽首作禮而謝曰：¶
『道君眞大慈悲，眞大恩澤，立此教法，淺而易明，𥳑而易行，人雖¶
至愚，皆可以爲。¶
　此一謝恩語，又一指人語。在『淺而易明，𥳑而易行』八字中，參¶
　求眞是大道，不費些須力，眞經原無一字求也。¶
<pb:CK-KZ_JY109_02p130a>¶
如有不從者，眞永墮地獄，無出日矣。』¶
　此三句乃戒執着，并一世爲人者，又爲結足上文之詞。¶
如是而作頌曰：¶
妙哉此經，　妙哉此經。　超度眾生，　可出幽冥。　智者易悟，¶
愚者可行。　大道活現，　修品廣呈。　諄諄誥誡，　循循誘人。¶
提耳面命，　棒打腦心。　從此前進，　罪滅福生。　孽消愆除，¶
福祿來臨。　修眞之子，　此理一明。　大可飛昇，　小可長生。¶
卻病驅疾，　保體固身。　道君說法，　大慈悲心。　妙哉此經，¶
妙哉此經。　贊莫能窮，　贊莫能盡。¶
　如是一頌，在四句『妙哉此經』上，參一頌字眞味。¶
<pb:CK-KZ_JY109_02p130b>¶
斯時¶
昊天上帝　薩公眞人皆作禮而退，與一切法筵淸眾，俱大歡¶
喜，皆嘆此義而作偈曰：¶
太上功德大，　寶臺說妙經。　道味無窮盡，　玄理最幽深。¶
九宫八卦數，　層層闡玄藴。　九轉七返訣，　一一透光明。¶
坦視一大路，　指人向前行。　無隔亦無碍，　可仙亦可神。¶
不論聖合智，　從此皆可成。　此經眞難遇，　冬天加葛巾。¶
此經眞難遇，　黃河年年淸。　此經眞難遇，　東海波日平。¶
此經眞難遇，　日出南北分。　此經眞難遇，　月向南北行。¶
旣得遇此經，　前緣亦非輕。　我今說偈辭，　萬古放光明。¶
<pb:CK-KZ_JY109_02p131a>¶
　斯時一偈，在幾箇『此經眞難遇』上，參這一偈中眞訣。¶
《太淸紫微中天北斗九皇七元救生濟死至眞妙道尊經中卷》¶
終。¶
　又找完經名，可見這先天之尊經，本自太淸發於紫微，在於¶
　中天，合乎北斗九皇七元。人能於九皇眞炁上，用七元神窔¶
　眞功夫，念動尊經入我神會中，能救生於長生不老，能濟死¶
　於脫壳昇天，豈非至尊妙道也乎哉？¶
吾於此註一畢，不覺掀髯而大歌曰：『經兮經兮，實爲西方眞金¶
兮。道兮道兮，實用南方火盜兮。一粒兮一粒兮，實是亘古永厯¶
兮。聖胎兮聖胎兮，實乃精血結胎兮。¶
<pb:CK-KZ_JY109_02p131b>¶
道君慈悲兮，立爲萬古長生之碑。　純陽廣化兮，又作費偉辛¶
鶴之畫。設此度凡夫兮，凡夫只須根基有能。眞體貼兮，體貼當¶
要着力。一言難盡兮，靜裡乾坤須叅之。叮嚀不已兮，口含眞窔¶
入希夷。¶
　又偈曰：¶
中卷一部，　大道滿載。　金液次得，　玉液先在。　淸靜起手，¶
打通靈台。　先天得手，　無爲安排。　中有後天，　鍊築所待。¶
年老修法，　全倚月胎。　此註一演，　候有緣來。』¶
張大眞人偈曰：¶
　開闢以來，混沌之後。先天大道，無爲居首。能度生死，能超枯¶
<pb:CK-KZ_JY109_02p132a>¶
　骨。此一先天，名爲首經。元炁未破，靈寶常存。含入虎口，吞自¶
　龍腹。臟腑皆春，骨節皆靈。覓之最難，得之最易。不須採取，只¶
　須呼吸。三昧火到，來自虛無。有緣得此，金剛不壞。可與三清，¶
　同證天台。¶
　道陵留偈，萬世蓬萊，借吾慧劍，斬斷塵埃。¶
葛大眞人頌曰：¶
妙哉天尊語，　仁哉孚佑言。　字字傳口訣，　行行吞先天。¶
欲少以至老，　皆有妙玄玄。　由男以至女，　皆有眞汞鉛。¶
人能體貼爲，　立證通明天。　如有不知悟，　永墮獄無間。¶
許大眞人偈曰¶
<pb:CK-KZ_JY109_02p132b>¶
白虎首經至寶，　　華池神水眞鉛。　　火文火武煆煉，¶
採取鉛内先天。　　先將水銀死過，　　次用硃砂成元。¶
不用白鉛黑鉛，　　不須硫黃砒仙。　　只用金鼎溫養，¶
獨取丹田三元。　　人能明此至理，　　白銀黃金皆全。¶
一粒吞入中宫，　　可爲大羅天仙。　　孚佑仁慈演正，¶
恢𢎞大德無邊。¶
薩大眞人頌曰：¶
一朶金蓮竝頭開，　卻向瑤池火種來。　蓮台先爲斗姆座，¶
默朝功夫先自裁。　蓮花卻爲斗姆踏，　一駕鐵船採靈台。¶
萬世有緣修眞子，　可上蓮舟會蓬萊。¶
<pb:CK-KZ_JY109_02p133a>¶

* 九皇新經註解卷下¶

孚佑上帝純陽吕祖天師註¶

太淸紫微中天北斗九皇七元救生濟死至真妙道尊經卷下¶

　乃經名也，前已註過。¶
爾時有　九天應元雷聲普化天尊，統領五百雷神上將，仰朝¶
玉帝。¶
玉帝曰：『時有　元始天尊，在淸微天宫，說救生濟死妙經。¶
太上道君在玉淸上宫，說至眞妙道尊經。吾已勅令按法宣行，¶
爾旣主宰雷府，賞善罰惡，霹𩆝無私，雷光驚透人心，雷聲震動¶
天地，十惡五逆，決不饒恕，邪魔外道，膽戰魂驚。平日有一念差¶
<pb:CK-KZ_JY109_02p133b>¶
惡者，聞雷聲戰戰競競；平日有一事欺心者，見電光躱躱藏藏；¶
平日有不孝父母者，聞雷聲而皆悚慄；平日有不敬公姑者，聞¶
雷聲而皆遁形；平日有圖財害命者，聞雷而皆束手受死；平日¶
有奸淫邪盜者，聞雷而皆惶恐。人心本有良知良能也，有怕惡¶
悔善，如何雷過依然如舊，不知天地本有好生之德。¶
太上皆有仁慈之心，百姓不知其故，皆妄意施爲。今旣垂此二¶
經，汝當鑒察人心，倘有不順，按律施行。¶
神霄雷祖，帝於是命。　鄧辛二天君，鑒察此經。¶
　是經中必先以神霄雷祖居乎首，者非徒言報應也，乃謂至¶
　眞妙道之中，肺之華蓋三台，居乎九天之上，爲金丹之祖。人¶
<pb:CK-KZ_JY109_02p134a>¶
　能將十字聖諱念得過，便得一切邪障，見下龍雷之火而消¶
　滅也。雷祖之必用鄧辛二天君，以監此尊經者，乃是心火不¶
　發，則鄧君不降；肝木不動，則辛雷不明。此二天君，在心肝二¶
　臟之中。正是金丹中一大運用，請來護法，不可不明也。¶
爾時　三元三品三官大帝，統領七十二曹，三百六十感應天¶
尊，上朝¶
玉帝。玉帝曰：『時有　元始天尊，在淸微天宫，說此救生濟死妙¶
經。¶
太上道君，在玉淸上宫，說此至尊妙道尊經。旣有此經，吾已勅¶
令宣行。汝旣統掌人間生死，執典天下善惡。平日有爲惡而遭¶
<pb:CK-KZ_JY109_02p134b>¶
天厄者，一念囘轉，諷誦是經，當命　天官以解天厄。平日有爲¶
惡而遭地厄者，一念囘轉，諷誦是經，當命　地官以解地厄。平¶
日有爲惡而遭水厄者，一念囘轉，諷誦是經，當命　水官以解¶
水厄。平日有爲惡而遭火厄者，一念囘轉，諷誦是經，當命　火¶
官以解火厄。三元皆稽首，奉命而退。卽差　女靑眞人，護持是¶
經，倘有不順，按律施行。¶
　是經必次以三元主宰，繼乎雷祖者，亦非徒言報應也，乃爲¶
　至眞妙道之中，以三丹田爲考較之總領，作金丹之必厯。人¶
　能將三元黑簿躱過，便得一切罪過，從三丹田眞炁以消滅¶
　也。三元之必用女靑眞人，以監此尊經者，乃是肝木之靑方¶
<pb:CK-KZ_JY109_02p135a>¶
　不來，則腎液之陽不上昇，脾土之中宫不降，則美女口不開。¶
　此一眞人，在中宫一部藏住。欲運用金丹者，全在此女靑眞¶
　人；明奏三丹田之三元三品大帝也。人當明此三元之理，以¶
　爲金丹先天中好出陽神也。¶
時有五方煞神，統領部下煞兵煞將，瞻禮　金闕。¶
玉帝曰：『爾等煞神，執掌刀兵殺戮之厄，典守剖刮砍剔之灾，權¶
衡巍峩，法令森嚴。今有　元始天尊，在太淸上宫，說救生濟死¶
妙經。¶
太上道君，在玉淸聖境，說至眞妙道尊經。吾已勅令汝等敬聽。¶
倘有下方眾生，平日有爲惡而理應斬戮者，一念囘向是經，汝¶
<pb:CK-KZ_JY109_02p135b>¶
當削去斬罪。平日有爲惡而理應[寡*刂]剖者，一念囘向是經，汝當¶
削去[寡*刂]罪。吾今命汝，汝當諦聽。於是五方煞神卽時稽首，奉命¶
而退。卽差煞兵煞將，檢察煞刑，倘有不順，按律施行。¶
　道君於此，又將煞神演出。用玉帝吩示者，以丹在三丹田結¶
　就，默朝明堂宫。玉皇上帝恐一身諸魔盜寶，須用天罡煞炁¶
　以制之。此煞神卽心家一點眞火光，從三昧中出，掃卻無明¶
　也。故於此處，必將煞神演說一段，非徒言報應也，如有不能¶
　尊敬此尊經者，自然當爲白虎大神之煞星煞去也。¶
時有　衞房聖母與　痘痳夫人，統領　催生娘娘、　送子仙¶
姬、　痘公、　痘母、　痘哥、　痘嫂，參謁¶
<pb:CK-KZ_JY109_02p136a>¶
玉帝，欲領法旨。¶
玉帝曰：『汝等執掌生產之事，權守天花之衡，代天宣化，決不狥¶
私。今有　元始天尊，在太淸天宫，演說救生濟死妙經。¶
太上道君，在玉淸聖境，演說至眞妙道尊經。吾已勅令，汝等諦¶
聽倘有下方眾生，平日有爲惡而理當絕嗣者，一念囘轉是經，¶
汝當降賜貴子，以傳後人。平日有爲惡，而子孫當於痘痳而亡¶
者，一念囘轉是經，汝等當令善神護持，保其痘痳平安，以得酬¶
謝。於是　衞房聖母、　痘痳夫人，聞說卽時作禮，奉命而退。卽¶
差　催生、　送子列神，佈種天花諸仙，檢察天下，倘有不順，按¶
律施行。¶
<pb:CK-KZ_JY109_02p136b>¶
　此處又將衞房聖母演出者，以聖母乃護衞丹房之聖母也。¶
　人身原有洞房一宫，在心腎相交之處，此聖母卽居於是宫¶
　中，總領多少姻眷仙侶，故有催生痘痳等諸元君在也。卻雖¶
　是報應案中一段故事，寔爲金丹中一段作證。痘痳名爲天¶
　花夫人，種得是天花，一身上來，收功結果，保了一個嬰兒。這¶
　催生者，自不免催生。送子者，自不免送子。此中𦂳要處，全在¶
　『夫人娘娘』幾字上，珍重敬戴也。不然何以必安於此尊經之¶
　上也。¶
時有　瘟㾮大帥、　疫癘魔王，統領瘟兵、瘟將、瘟神、瘟鬼、疫兵、¶
疫將、疫神、疫鬼，參謁　金闕，欲領法旨。¶
<pb:CK-KZ_JY109_02p137a>¶
玉帝曰：『汝等瘟疫之神，執掌瘟病疫災。今有　元始天尊，哀憫¶
眾生，在太淸天宫，說救生濟死妙經。¶
太上道君，垂念蒼生，在玉淸聖境，說至眞妙道尊經。吾已勅令，¶
汝等敬聽。倘有下方眾生，平日有惡積而理應瘟㾮者，一念轉¶
向是經，汝當削去瘟病，而喝退兇神。平日有惡累而理應疫死¶
者，一念轉向是經，汝當削去疫病，而斬退癘鬼。於是¶
瘟㾮大帥、疫癘魔王，叩首奉命而退。卽時命部下瘟鬼、瘟神、疫¶
鬼、疫神，檢察天下，瘟疫之厄，倘有不順，按律施行。¶
　此一段正是修道的魔頭。人身中有天瘟、地瘟、陰㾮、陽㾮、内¶
　疫、外疫、魂癘、魄癘，十二經絡中之流利瘟，三十六節中之透¶
<pb:CK-KZ_JY109_02p137b>¶
　骨瘟，五臟六腑之凝結疫，五官百體之壞骸疫。這些魔鬼皆¶
　是自身中招承。人一爲惡，遭踐自身中三寶天尊，輕損先天¶
　中無爲眞經，百神皆散，諸魔便來。若修金丹者，雖曰得丹，則¶
　靈把守不到徧地，魔起如之奈何？必須運用默朝上帝之功，¶
　上帝自然吩示他，尊善卑惡，按律施行也。修眞之子，第一要¶
　打得魔王開，便可掃卻得九幽中、酆都内一帶陰鬼也。可得¶
　命門安靜，大寶不致終洩也。¶
時有　東嶽天齊仁聖大帝，統領十殿　𨶒羅，仰朝¶
玉帝。玉帝曰：『汝等執掌幽冥，權衡生死。今有　元始天尊，在太¶
淸宫中，演說救生濟死妙經。¶
<pb:CK-KZ_JY109_02p138a>¶
太上道君，在玉淸聖境，演說至眞妙道尊經。吾已勅令，汝等諦¶
聽。倘有下方眾生，有平日爲惡，而理應短命惡死者，一念轉向¶
是經，汝當削去罪簿，增延上夀，賜善病而終。平日有爲惡而理¶
應永坐地獄者，一念轉向是經，汝當削去地獄，昇入天堂，重復¶
人身，生長中國。於是　東嶽大帝、十殿　𨶒羅，作禮稽首而退。¶
卽時命掌簿判官、輪迴法王、牛頭馬面、童子夜乂、催命無常、諸¶
大鬼王，檢察生死簿籍，考核罪孽輕重，倘有不順，按律施行。¶
　可以伏制得十大魔王、二十四大鬼王，方可逃得脫仁聖大¶
　帝生死案。得卻金丹者，雖曰已出生死關頭，若德行不加，功¶
　行不滿，一念有差，魔鬼盜去至寶，便要於仁聖大帝生死案¶
<pb:CK-KZ_JY109_02p138b>¶
　上，加一等罪也。故得卻金丹者而證仙果，還有五百年一大¶
　劫，三百年一小劫之劫過。或過雷火鍊劫，或過天兵刀劫，或¶
　過溺水劫，或過罡風劫。此已成道者，尚且過劫，躱劫況未成¶
　道而爲魔鬼盜去至實者？乎故吾於梁灝公躱劫，可作一証¶
　觀也。此種報應亦當省悟。¶
時有　文昌七曲開化梓潼帝君，與　大成至聖文宣王，統領¶
文昌宫中羣仙諸將，上聖高眞，仰朝¶
玉帝。玉帝曰：『汝等文星，執掌天下俊秀祿秩，典守古今英才夀¶
算。今有　元始天尊，在淸微天宫，演說救生濟死妙經，内貫儒¶
理。¶
<pb:CK-KZ_JY109_02p139a>¶
太上道君，在玉淸聖境，演說至眞妙道尊經，中含儒學。汝等諦¶
聽，吾已勅令。下方眾生業儒者，倘有平日損心敗德，而理應削¶
除功名者，一念囘轉，敬受此經，汝當削去原罪，增上功名。有平¶
日誹謗大乘欺忤神將，理應減算短夀者，一念囘轉，敬受此經，¶
汝當削去原罪，增上夀紀。於是　梓潼帝君與　文宣王，作禮¶
奉命而退。卽時命復聖曾公、　桂花眞人，檢錄功簿，考核罪册，¶
查點天下，如有不順者，按律施行。¶
　脫得仁聖大帝生死案了，便入文昌宫開化本性也。故此處¶
　又有梓潼帝君一段。得此本性，便是金仙。此本性如何得開¶
　化？須在文昌七曲宫鍊來。此文昌宫，卽得金丹之宫也。故《大¶
<pb:CK-KZ_JY109_02p139b>¶
　洞經》中有鈞天胡檀寶珠等說。此經中雖爲文人說法，只是¶
　當看『桂花眞人』四字。¶
時有南瞻部洲，普陀巖中，紫竹林内，　觀世音大士菩薩，叅謁¶
玉帝。玉帝曰：『汝乃千變萬化，以救苦救難爲心。今有　元始天¶
尊，在淸微天宫，演說救生濟死妙經，以拔眾生而出苦海。¶
太上道君，在玉淸聖境，演說至眞妙道尊經，以拯提趨類而超¶
正果，吾已勅令，汝當授之。下方眾生，倘有經厯三災八難，起心¶
誠誦是經，汝當念善慈而救苦。倘有孽債三途五苦，起心敬領¶
是經，汝當哀痛切而救難。於是　觀世音作禮，奉旨而退。卽時¶
命善財、龍女，捧楊柳淸靜之水，以灑人間濁垢之魂。如有不順，¶
<pb:CK-KZ_JY109_02p140a>¶
按律施行。¶
　得卻開化本性，便可觀得世音也。故此處又將大士菩薩說¶
　來，救一切苦，救一切難。能觀得世音，自然能救一切苦，救一¶
　切難。甘露水卽金丹變化之法水，龍女君卽姹女含眞體道¶
　之元神。有此眞眞伽囉吠哆，自必摩呵娑也。¶
時有九天　東㕑司命府君，仰朝¶
玉帝，欲領善惡之法旨。¶
玉帝曰：『汝執掌善惡，典守功過。汝在天爲北斗之喉舌，在佛爲¶
凖提之化身，在人間爲司命之主宰。大矣，尊矣。凡彼下方眾生，¶
一家之善惡，一年之善惡，一月之善惡，一日之善惡，一時之善¶
<pb:CK-KZ_JY109_02p140b>¶
惡，莫能逃汝。汝逢庚申、甲子、三元、五臘、本命、生辰，又於臘月二¶
十五日，統領尸神，上奏吾庭，領吾法旨，下傳陰曹，賞善者賞善，¶
罰惡者罰惡，增福者增福，降殃者降殃，延年者延年，減夀者減¶
夀，賜子者賜子，絶嗣者絶嗣，惟令是從，毫不狥私。今有¶
元始天尊，在　淸微天宫，演說救生濟死妙經。¶
太上道君，在　玉淸聖境，演說至眞妙道尊經。倘有下方眾生，¶
一家信受是經，汝當賜一家之福；一人信受是經，汝當賜一人¶
之福；閤門尊敬是經，汝當降閤門之吉祥；若有始信而終疑者，¶
始降之百祥，而終降之百殃；若有誹謗而竝妄言者，汝當卽時¶
奏吾，按律施行。司命府君於是稽首作禮，奉命而退。護持此經，¶
<pb:CK-KZ_JY109_02p141a>¶
嚴察此人。¶
　司命爲一家之主，卽一身之主也。心之神曰司命，火爲木生¶
　故曰東㕑，肺傳心液，故曰九天東㕑司命府君。修道得了還¶
　丹者，能觀一世之音，便能觀世世之音。到此地只有心之神¶
　用事，便無他臟主宰，何也？萬法歸一也。此中報應，人當惺悟。¶
　可見是七元之眞經，不可不尊也。¶
時有北方¶
玄天上帝蕩魔天尊，統領十二雷神，二十四大天君，三千神兵，¶
五百靈官，仰朝¶
玉帝。玉帝曰：『汝威鎭北方，神化無邊。今有¶
<pb:CK-KZ_JY109_02p141b>¶
元始天尊，在　淸微天宫，演說救生濟死妙經。¶
太上道君，在　玉淸聖境，演說至眞妙道尊經。吾已勑令，汝當¶
敬聽。下方眾生，倘有平日爲邪魔妖魅所纏者，一念囘轉，誠誦¶
是經，汝當遣神兵爲此人以除之。有平日爲惡，而爲山魈魍魎，¶
所害者，汝當遣神將爲此人而滅之，以報一念囘轉誠誦是經¶
之功。北方¶
玄天上帝於是稽首，奉命作禮而進曰：¶
『玉帝慈悲，敢不奉行。¶
玉帝法旨，敢不奉命。但此經旣演，以救眾生。今僅錄於上舘，未¶
傳於下方。仰惟¶
<pb:CK-KZ_JY109_02p142a>¶
玉帝勑旨，當令何(臣)傳授何方，宣布天下，流傳萬古，以使下方¶
遵而行之。』¶
玉帝曰：『汝旣威鎭北方，汝當領此妙經，以爲宣傳。』¶
玄天上帝復稽首而進曰：¶
『玉帝旣命，(小臣)敢不奉命。但望聖慈勑命，班中何卿下界演說¶
靈章？時班中閃出一卿，名曰¶
天雷上相純陽演正警化孚佑帝君廣化天尊。稽首作禮而進¶
曰：『此經功德，讓於(小臣)，敢領法旨，下界宣行。』¶
玉帝曰：『汝領吾法旨，下界宣行，以救眾生，以度凡夫。固大慈心，¶
固大悲心。汝當設何法宣行，當在何處闡揚？』時北方¶
<pb:CK-KZ_JY109_02p142b>¶
玄天上帝稽首而進曰：『(臣)化身威鎭木蘭，有唐朝得道，忠心報¶
國，孝心感天，烈性超古，已蒙¶
玉帝慈悲，勅封忠孝烈女驅邪降魔都督崔將軍，今在闕下已¶
謁¶
玉帝，敢啟　聖恩法旨宣示？』¶
玉帝卽下勅旨，都督將軍卽時稽首階下，俯伏而進曰：『敢領法¶
旨，宣(臣)何示？』¶
玉帝曰：『汝性稟天地淸剛之性，氣賦天地浩然之氣。只頋忠孝，¶
不頋刀斧只計君親，不計利害。抱此大志，方享血食於千古。吾¶
旣勅令，永鎭木蘭。爾卽木蘭之王，威鎭此山，廣行方便，多開利¶
<pb:CK-KZ_JY109_02p143a>¶
益之門。功德如山，可謂神中之帝也。今有¶
元始天尊，在　淸微天宫，演說救生濟死之妙經。¶
太上道君，在　玉淸聖境，演說至眞妙道之尊經。已錄於¶
紫府，未傳於下界。吾已勅令，仰加法旨，命爾保護¶
孚佑下界演傳。有功之日，特賜　帝號。』斯時¶
都督崔將軍敬領法旨，跪受勅令，再拜稽首，俯伏而進曰：『領此¶
法旨，授此勅令。(小臣)下界，願擇淸淨之地，願撿霜潔之所，保護¶
孚佑帝君演說靈章。願竭心力，不敢惰弛。』斯時北方¶
玄天上帝不勝歡喜踴躍，作禮而退。¶
玉帝復曰：『木蘭之神，鎭山之王，旣願保護，旣願演傳。吾賜爾十¶
<pb:CK-KZ_JY109_02p143b>¶
律，錫爾諱號，汝掌此經之權，伺吕相演經之後，垂示下方，流傳¶
人間。諷誦者畏此一律，而堅心改惡者，卽得一方之福。有畏此¶
十律，而堅心從善者，卽得十方之福。有得見是律，而宣傳戒人¶
者，吾卽勅令十方善神擁護其人。有得見是律，而寫錄流傳者，¶
吾卽勅令三界吉神保持其人。勅令第一律，雷擊電掣。以定忤¶
逆父母，淩辱公姑，糞污穀米，謀殺孤客之罪。　勅令第二律，火¶
焚水漂。以定欺心欺天，害人害物，投財奪財之罪。　勅令第三¶
律，刀斬兵戮。以定持强持暴，行惡行兇，唆是唆非之罪。　勅令¶
第四律，瘟病疫災。以定白口呪詛，瞞心昧已，奸盜邪淫之罪。¶
勅令第五律，刑害絶嗣。以定欺孤淩寡，辱鰥罵獨，倚富欺貧之¶
<pb:CK-KZ_JY109_02p144a>¶
罪。　勅令第六律，減夀削名。以定爲官不清，爲士不仁，爲民不¶
良之罪。　勅令第七律，妖精魔纏。以定鬼眼鬼心，邪肝邪肺，淫¶
腸淫肚之罪。　勅令第八律，妻淫女賤。以定淫人妻女，奪人妾¶
倖，奸人奴婢之罪。　勅令第九律，急症暴死。以定挾賍舞文，擢¶
訟翻事，作媒拐騙之罪。　勅令第十律，缺衣短食。以定奢華銀¶
錢，過費口味，作沓絲綿之罪。¶
勅此十律之外，或疥癩癰疽，或損目、聾耳、缺足、跛手之類，皆前¶
生大秤小斗，挾私害公，無許口過、身過、心過、行過之罪所致。汝¶
受此十律，下界施行。倘有犯令者，決不容情；倘有悔過者，卽時¶
削去，不待消停。於是都督崔將軍，奉命作禮而退。¶
<pb:CK-KZ_JY109_02p144b>¶
　到了此地，便有雷神護衞，天君保持。故此處將玄帝說來，以¶
　爲北方壬癸之主宰也。此主宰一立，萬魔皆灰，自可見金闕¶
　之化身也。故玄帝爲混元六天傳法教主，以收北方一切魔。¶
　修了還丹者，玄天一宫有是法寶，必見是法象也。此中報應，¶
　亦當着眼，以尊是經，爲北方之至寶矣。凡在北方，得壬癸水¶
　炁而生者，皆口喊南無報恩教主無量夀佛。伹要思此無量¶
　夀佛滋味，從何處得來？伹此尊經，演到此處，必將吾純陽演¶
　經說出，爲是經演主。雖然是如此說，其實非純陽安得廣化¶
　乎？北方玄帝又將木蘭將軍說出，爲保演佐經之人者，以木¶
　蘭將軍爲忠孝勇烈之神，又是北方輔佐第一大帥，可以驅¶
<pb:CK-KZ_JY109_02p145a>¶
　邪逐魔，可以救生濟死。是至眞妙道中，若非決烈漢，能盡忠¶
　盡孝持節義者，焉能證金丹大果。故此一部經，必要木蘭將¶
　軍，方可保得純陽道祖下界演說也。體貼此注者，當玩願『擇¶
　淸靜之地，霜潔之所』一句，『斯時北方玄帝』一段。此一段中，¶
　玉帝復賜木蘭將軍之十律，此十律都爲不尊是經者說法。¶
　如能尊是經，以爲性命之津梁，自免此十律之罪。後世又有¶
　能尊是經，而更能體貼信從是經之註者，亦當如是觀。十律¶
　之外，又有如許等罪，收到口過、身過、心過、行過上，卽上卷所¶
　云一切業處，都歸總結畢。¶
時有¶
<pb:CK-KZ_JY109_02p145b>¶
紫光金尊摩利攴天大聖圓明道姆，統領　九皇、　三台、　二¶
十八㝛，聚會東斗、西斗、南斗、中斗，普皆來集，仰朝¶
玉帝。玉帝曰：『汝等斗宫，冠居天象，職在星曜，掌人間功過之事，¶
判死生善惡之期。今有¶
元始天尊，在　太淸仙宫，所說與北斗宫中，　九皇星君救生¶
濟死之妙經，以超拔下方眾生。¶
太上道君，在　玉淸聖境，所說至眞妙道尊經，卽是輔汝¶
九皇救生濟死之經下行。吾已勅令，許布人間。吾之已頒法旨，¶
命天雷上相，下界演說，命木蘭將軍，下界護持。汝等斗㝛，當從¶
吾法旨所頒十條，下界主宰。各各眾生，今在以逃劫難，以消灾¶
<pb:CK-KZ_JY109_02p146a>¶
厄。¶
勅令第一條，命北斗第一陽明貪狼太星君，護好善子生人，以¶
解一律之罪。¶
勅令第二條，命北斗第二陰精巨門元星君，護好善丑亥生人，¶
以解二律之罪。¶
勅令第三條，命北斗第三真人祿存真星君，護好善寅戍生人，¶
以解三律之罪。¶
勅令第四條，命北斗第四玄冥文曲紐星君，護好善卯酉生人，¶
以解四律之罪。¶
勅令第五條，命北斗第五丹元廉貞罡星君，護好善辰申生人，¶
<pb:CK-KZ_JY109_02p146b>¶
以解五律之罪。¶
勅令第六條，命北斗第六北極武曲紀星君，護好善巳未生人，¶
以解六律之罪。¶
勅令第七條，命北斗第七天關破軍關星君，護好善午生人，以¶
解七律之罪。¶
勅令第八條，命北斗第八洞明外輔星君，護好善始終如一者，¶
以解八律之罪。¶
勅令第九條，命北斗第九隱光内弻星君，護好善年深月久者，¶
以解九律之罪。¶
勅令第十條，命北斗三台，護好善修正成眞者，以解十律之罪。¶
<pb:CK-KZ_JY109_02p147a>¶
竝解眾生前九律之罪，吾今勅令汝等斗㝛諦聽。』¶
　此一段落，後說到斗姆竝北斗九皇七元身上。將上中二卷¶
　盡行收過，仍說到是經源頭上去了。但凡講金丹大道者，不¶
　先體貼北斗九皇七元，從斗姆蓮花九苞化生處，安得謂知¶
　道者也？是金蓮九苞，乃從華池中湧出，卽在　西天結胎生¶
　竺國之處也。明月子當場一問，後世理當體貼，　聖母於西¶
　天結胎，生竺國之地可也。至若　玉帝，將十條付九皇星君，¶
　救人生，濟人死云者，雖曰解十律之罪，實爲十二時辰生人，¶
　運動華池中神水，默朝心家七窔中之元辰者，說法也。故曰：¶
　『神水華池。非舌下實，爲命門祖炁根。神獬寶座托猪輩，亥宫¶
<pb:CK-KZ_JY109_02p147b>¶
　天一地六神。白玉龜台能靜怡，大梵天宫坐元君。人能知此¶
　眞妙訣，寶月光中現長生。夀陽子又當場一問曰：『知此斗窔¶
　卽知金丹乎？』　吾正容答曰：『金丹原是三一道，大葉本從玉¶
　兔搗。七元方能降眞炁，北斗原從西天生。』立根子又當場問¶
　曰：『三一道何名？』吾正容對曰：『帝一雌一雄一，名爲三一。修玄¶
　靈妙道者知此三一，定明金丹。故曰：「雌是陰中陽，雄是陽中¶
　陰。能爲默朝者，帝卽七元君。」』斯時抱陽子默默不言，吾則指¶
　之曰：『是元君也，卽從金蓮九苞化生也。是金蓮也，卽金汁所¶
　結之蓮也。内有眞香氤氳，種子不壞。人能得是九苞蓮馨，亦¶
　可頃刻見斗姆，於白玉龜台之上也。』惟玄樞子、玄機二子，欣¶
<pb:CK-KZ_JY109_02p148a>¶
　欣然有喜色而相問曰：『是白玉龜台，在何處實落？』吾亦開顏¶
　而答曰：『是白玉龜台，在大智光中，是卽黃庭上一美女口是¶
　也。能修玄靈妙道，到節節生榮之時，便能結此白玉龜台之¶
　形。』秘書郎又注目而問曰：『黃庭則爲中宫正色，美女口亦係¶
　脾胃關口，如何謂之白玉？』吾則明指之曰：『寶樓閣卽肺腑也。¶
　肺液下降於心，心中眞火鍊結是眞液，到美女口上，聚成於¶
　洞房宫中，故成爲龜台，則名白玉是也。』明月子復稽首俯問¶
　曰：『三十九節，師何以止言三十六節。是三節於是經註中，何¶
　以隱而不言？三一之名已聞，三一之地何所指實？』吾復啞然¶
　笑而答曰：『雌一卽靈母也；雄一卽聖父也；帝一卽混合之帝¶
<pb:CK-KZ_JY109_02p148b>¶
　一也，卽玄關玄牝玄窔，用七元眞炁運來，囘風混合之三一¶
　也。如所謂三十九節，止名三十六節者，是三十六節，按「三十¶
　六宫盡是春」，　邵堯眞所云是也。外三節乃玉枕一宫，泥丸¶
　一宫，明堂一宫。此三節居一頭上，前於談金丹註中，己明指¶
　實處，故只統言三十六節，不是言三節也。子其知之乎？道在¶
　目前一節所言，只一心中眞形也，故曰『魁𩲃』等九字。若非心¶
　中眞火出現，焉得罡炁來臨？若非心中眞元生光，焉得節節¶
　生榮？子當省之，愿後世觀此註者，反到自身上，細心體貼也。』¶
惟願眾生諷誦時，各各信心，不徒口頭念過，必當見之於行。若¶
能口誦心維，身體力行，汝等卽時按此條示，奉命而行。於是¶
<pb:CK-KZ_JY109_02p149a>¶
斗宫諸㝛，皆領　法旨，稽首作禮而退。¶
　乃　上帝慈悲語，其中所重『口誦心維，身體力行』八字上。此¶
　八字爲一部　尊經大結，之主宰教誨語。¶
於是¶
玉帝復召崔將軍曰：『以此十條，合同十律，下界宣行。』於是¶
崔將軍不勝欣喜踴躍，稽首作禮而謝曰：¶
『玉帝大慈，¶
玉帝大聖，萬佛之主，萬天之師。敢領　法旨，願在下方施行，重¶
宣此意。』而作頌曰。¶
　乃上帝將此十條十律，專付崔將軍主此尊經。故崔將軍領¶
<pb:CK-KZ_JY109_02p149b>¶
　其意，而大作歌頌也。¶
太上彌羅主，　玉皇高上尊。　垂此大法旨，　勅此我小臣。¶
仰賴恩光遠，　願及我眾生。　善惡報不爽，　人心感帝心。¶
天律眞可畏，　森嚴似雷霆。　天條不可犯，　犯之遭天刑。¶
倘有善男女，　信之誦此經。　上帝自賜福，　九皇保本命。¶
我今領法旨，　執法不順情。　但願皆行善，　和合得安甯。¶
玉帝復下勅旨，宣命雷府，復召鐵筆　鄧上將、歘火　辛天君。¶
二神見召，一時赴命，舞蹈　玉階，稽首　闕下。¶
玉帝曰：『仰爾二將，保護此經，下傳十方。倘有不信心者，爾可按¶
律施行。差經漏字，陰杖八十；暈口讀誦，陰杖八十；床榻不淨，便¶
<pb:CK-KZ_JY109_02p150a>¶
將安置，陰杖八十；污手觸犯，穢衣瞻禮，陰杖八十；覩此眞經，而¶
誹謗譏笑者，陰杖八十；陽降喉㾮，有覩此眞經，而妄言綺語，嬉¶
笑常言者，陰杖八十；陽降嚼舌。　吾今勅令，汝等諦聽。於是¶
鄧辛二將拱手俯伏，作禮而歌曰：¶
玉帝慈悲主，　玄穹至上尊。　妙相冠諸天，　玄化總十方。¶
帝今垂法語，　儆戒世眾生。　賢智超正果，　愚昧亦驚醒。¶
消災竝度厄，　永劫無漂沈。　如有不知務，　鄧辛不順情。¶
卽時請法旨，　按律迅火霆。¶
　又將雷府鄧辛二將，監察此經。是鄧辛二將，在天一爲鐵，筆¶
　一爲歘火；在人身一居心元，一居肝元。故金丹非此二臟，不¶
<pb:CK-KZ_JY109_02p150b>¶
　能爲招攝也。故鄧辛二將領其慈悲，而大作歌頌也。¶
說此歌畢，稽首而退。一切法筵清眾，歎未曾有，皆稽首而作偈¶
曰：¶
至道無敵，　玄理幽深。　智者易悟，　昧者難行。　今日大吉，¶
帝發綸音。　垂此戒飭，　普救眾生。　苦者得樂，　悲者得伸。¶
可拔七祖，　能超三魂。　誦持一遍，　萬罪灰塵。　誦持十遍，¶
百禍不侵。　誦持百遍，　松鶴遐齡。　誦持千遍，　永年長生。¶
誦持萬遍，　大道必成。　超證仙果，　拜謁玉京。　仰朝上帝，¶
賜仙三品。　爾等眾生，　何樂不爲。　爾等眾生，　何不修行。¶
有此功德，　如何迯遁。　我等說偈，　體貼帝心。　惟願眾生，¶
<pb:CK-KZ_JY109_02p151a>¶
箇箇長生。　惟願眾生，　人人善人。¶
　乃一切法筵淸眾，得聞玉帝慈悲之意，故又作偈，以願其大¶
　聖大慈也。¶
諸仙諸神說此偈畢，不覺天花亂墜，妙樂齊鳴，龍飛鳳舞，麟戱¶
鸞鳴。(臣)孚佑見此希有，鞠躬上伸，稽首復請曰：『有此效驗，有此¶
奇特，(臣)願領勅旨，願受法戒，願統領鄧辛二將、　木蘭崔神，願¶
率諸　城隍、　社令、　眞官、土地，下界演說。』卽時作禮而退。方¶
同　木蘭共議。　木蘭崔將軍曰：『我有門徒，乃¶
太上之弟子，乃　玉淸之郎君。而今二百餘年，未復原根，願求¶
帝君赴乩，隨感演說靈章，判斷眞經。使此子得復根原，更願演¶
<pb:CK-KZ_JY109_02p151b>¶
經功德，普及於眾生。更願¶
天尊慈悲，¶
道君仁聖，¶
玉帝恩光普及於眾生。』¶
孚佑帝君於是下界臨壇，統領善信弟子吳傅馬任諸士，演說¶
於公善堂。其經功德不可思議。¶
　又歸重孚佑與崔將軍，演經佐演者身上。内提出扶演之人，¶
　竝所演之處。人當在『公善』二字上着眼。可見是經爲天下萬¶
　古之公經，是道卽爲天下萬古之公道也。¶
吾發十願，一願君王萬嵗，二願國土清平，三願官清吏明，四願¶
<pb:CK-KZ_JY109_02p152a>¶
人物康甯，五願五穀豐登，六願父母長齡，七願富貴充盈，八願¶
子孫盈庭，九願七祖解脫，十願十方超昇。　願以十願，普及於¶
眾生。壇下弟子，聞此妙經，皆灰百念，堅心信從。聞此十願，皆大¶
歡喜，皆大踴躍，皆稽首頓首，誠惶誠恐，作禮而讚曰：¶
元始天尊，　哀我眾生。　太上道君，　哀我眾生。　玉皇上帝，¶
哀我眾生。　玄座說法，　救濟生靈。　玉淸演教，　至妙玄文。¶
上帝勅令，　發示宣行。　諸神護將，　羣仙衞眞。¶
慈悲普及於遐方，恩光遠照於海濱。願¶
九皇眞君，願¶
七元大聖，常照我生靈，常主持我本命。¶
<pb:CK-KZ_JY109_02p152b>¶
　此十願，乃天下萬古之公愿；此一讚，乃天下奇緣難逢之一¶
　大讚也。後將太淸紫微經各一結完。此一卷，人能常如吳傅¶
　馬任，何愁時時無眞人下界，演說靈章？人能如蔡夀陽楊玄¶
　根，又何愁時時無　純陽祖師臨世，恢宏正化也？特世人皆¶
　爲七情六慾所迷，不能一心淸靜，因而不能一身淸，靜因而¶
　不能一世淸靜。不能一世淸靜，因而不能世世淸靜也。吾於¶
　己酉嵗，　卽臨漢上公善堂，演此眞經，以度凡夫。又於是己¶
　未年，復臨漢上紫炁院，演說尊經大註，中闡五仙靈文，朝斗¶
　眞訣，金丹大道，玉液口訣。吾之心，卽天地生成萬物之心也，¶
　惟願箇箇成眞。吾之身，卽眾生自在之身也，惟願人人超證。¶
<pb:CK-KZ_JY109_02p153a>¶
　吾對萬世發一誓，倘有虛言，定復降塵世。　如萬世執迷不¶
　體吾心，亦當永墮無間地獄，不復輪迴。吾今留此，惟願有根¶
　緣者，復還根緣；有道本者，仍歸道本；有福田者，仍獲福田；有¶
　仙種者，仍歸仙種。　三淸在上，監臨吾心。　上帝在上，酙酌¶
　吾心。吾心亦婆心，度盡凡夫之願，從此一立。翹望不執著，不¶
　迷惑，不墮毁者，皆上蓬萊仙島，與諸仙諸眞同爲雲侶霞友¶
　也巳。¶
《太淸紫微中天北斗九皇七元救生濟死至眞妙道尊經卷下》¶
終。¶
<pb:CK-KZ_JY109_02p153b>¶
¶	
<pb:CK-KZ_JY109_02p154a>¶

* 張大真人偈序¶

斯時¶
高明大帝對小葛而言曰：『夫下卷者，有辟邪衞眞之法也，有諸¶
天現象之妙也。故首以　雷祖爲主將。　玉淸聖境、¶
神霄天界，打通一箇大光明世界，現出麒麟當空，如意懸虛九¶
天，亦得其慧光生，何愁諸天法界，不從此而照徹大千也。未以¶
斗姆作結，以斗姆爲人一身之主宰，乃心腎相關之司命，故七¶
元合乎七窔。經中教人先默朝　七元，以開七窔，使人好用唵¶
字作大還丹運用也。』吾聞¶
高明大帝此言，不覺拱手而敬答曰：『妙哉　眞人之法乳，誠爲¶
<pb:CK-KZ_JY109_02p154b>¶
萬世之慈航。先必要大眞人雌雄二劍，法水一口，將急急如律¶
令，方呼得十界通靈，萬象朝眞也已。』¶
葛大眞人偈曰：¶
上卷勸善，　鬼仙地仙。　中卷演道，　天仙神仙。　上中二卷，¶
内藏人仙。　至於下卷，　諸神諸天。　報應懲戒，　其寔通玄。¶
寶劍三口，　内寓未言。　一無情劍，　北方玄天。　一神通劍，¶
神霄九天。　一摩利劍，　斗姆西天。　有此三劍，　安入三田。¶
得道得仙，　先朝三元。　文昌檢錄，　司命取結。　三官保舉，¶
方引朝謁。　先見王公，　次見王母。　方見四相，　始朝玉帝。¶
帝發勅旨，　東嶽啟奏。　毫無過愆，　純是善德。　然後發牒，¶
<pb:CK-KZ_JY109_02p155a>¶
檢選洞天。　加號授籙，　始曰眞仙。　如此證果，　下卷難言。¶
妙哉大哉，　玄之又玄。¶
許大眞人偈曰：¶
先闡妙道後闡法，　萬世度人上仙槎。　何用讚嘆多言語，¶
註中行行是仙歌。¶
薩大眞人偈曰：¶
下卷爲輔，　中上不離。　三卷合一，　成爲尊經。　經在元始，¶
道在玉淸。　法在上帝，　註内諸眞。　可度生死，　可超仙眞。¶
有緣一遇，　劫劫常存。¶
韓眞人偈曰：¶
<pb:CK-KZ_JY109_02p155b>¶
一部新經有眞訣，　難以講明其中穴。　若能參透眞骨髓，¶
何愁還丹不全得。¶
正陽眞人偈曰：¶
太極大道，　内藏眞奧。　七元輪轉，　上下通窔。　北斗新經，¶
探若精妙。　垂之千古，　且任歌嘯。¶
藍眞人偈曰：¶
無根樹，　卻有根。　斗中訣，　内觀心。　紫炁運用先天，¶
詳究精微有本。¶
東華帝君高明偈曰：¶
七星拱照北斗中，　鳳凰運推入洪濛。　天地交泰水火轉，¶
<pb:CK-KZ_JY109_02p156a>¶
如雷如潮菩提空。¶
果祖眞人偈曰：¶
人生世上如螻蟻，　洪濛未開道難知。　眞心觀住無窮妙，¶
一點靈光落橋西。¶
曹眞人偈曰：¶
理微意深眞難識，　訣全法備有功夫。　若要金闕化身日，¶
先從金丹鍊子午。　一陰一陽通心窔，　海底蓮花便生枝。¶
何眞人偈曰：¶
醍醐灌頂甘露水，　一步一趨到紫微。　結成一塊金靈霜，¶
泥丸湧波有輪迴。　偈垂千古竝萬世，　自有成仙駕鶴飛。¶
<pb:CK-KZ_JY109_02p156b>¶
己酉演經眾生未悟修習。已未奏演註解，(弟子)等蒙¶
祖師之仁慈同¶
天地，恩德竝¶
日月，乃稽首頓首，俯伏而敬獻頌曰：¶
善哉元始，　妙道之祖。　太上道君，　尊經拔苦。　上帝勅律，¶
書於紫府。　玄帝朝謁，　請頒下土。　己酉三春，　孚佑演主。¶
臨乩公善，　眾生得覩。　中天北斗，　右弻左輔。　救生濟死，¶
仁慈恩溥。　愚昧難醒，　請勅演註。　己未季秋，　復臨漢土。¶
紫炁道院，　天象雲護。　斗示默朝，　玄生臟腑。　五仙修習，¶
智愚皆悟。　恩同天地，　覆載今古。　德竝日月，　運行寒暑。¶
<pb:CK-KZ_JY109_02p157a>¶
斯註留傳，　萬世普度。　八極靜談，　九華宜住。　皇圖帝道，¶
綿遠鞏固。¶
<pb:CK-KZ_JY109_02p157b>¶
¶	
