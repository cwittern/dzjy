#-*- mode: org; -*-
#+DATE: 2012-11-16 14:31:31
#+TITLE:九皇新經註解 Jiuhuang Xinjing Zhujie
#+PROPERTY: BASEEDITION YP
#+PROPERTY: EXPORT_ID JY109
#+PROPERTY: WITNESS JYE CK-KZ
#+PROPERTY: JUAN 1
#<md:CK-KZ_JY109_01p001a>¶
<pb:YP-C_JY109_08douji-03-0001a>¶
* 重刊九皇新經註序¶
** 　　張大眞人序¶
吾想太初之古太上親自度人無人得度入函關始化西胡尹¶
喜望紫氣而得聖傳此後太上無法方注靈文欲人向文精進¶
世人愚昧不省察其意認爲誦讀之篇又不得已授先天正傳¶
吾方演科文亦欲度世也不意日趨日下世人皆以爲科文二¶
字可以超生死濟吉凶招福禳禍孰知先聖苦心寓於内人不¶
向𥚃參求隨口唱念自後諸眞一出各著道書行世隱隱顯顯¶
顯顯隱隱欲吐不吐不吐又吐使人難摸難捉是以天仙無人¶
神仙少種地仙失傳人仙不眞鬼仙雜出且幸有純陽開化將¶
#<md:CK-KZ_JY109_01p001b>¶
<pb:YP-C_JY109_08douji-03-0001b>¶
己己所演九皇新經一部復於己己又闡玄藴細註精微五仙¶
口訣一盤托出朝斗延年訣一口說盡使後世得所歸宿將修¶
鍊有所的指全無朦混一語竝可以證諸天之寶經亦可以實¶
諸眞之道書將太上開化之心始全而後世度人有傳仙脈庶¶
可以不絶矣吾本開教一老慈爲純陽度盡凡夫之願不覺一¶
敘¶
#<md:CK-KZ_JY109_01p002a>¶
<pb:YP-C_JY109_08douji-03-0002a>¶
** 　　葛大眞人序¶
夫道也者不可須臾離也可離非道也此見大道不遠於人根¶
於性人不可一日離性則一日不可離道修於教人一日不可¶
離教則人一日不可離道但是道也放之則彌六合無物不有¶
卷之則退藏於密無時不然此不可離者一大柱腳也惟吾道¶
有天仙正理不離乎鉛汞交媾有神仙正傳不離乎陰陽顚倒¶
有地仙正派不離乎清靜常應有人仙功夫不離乎福善二字¶
有鬼仙憑據不離乎功行一端此五者皆難離乎戒愼恐懼動¶
靜互爲之功如無此省察涵養之學則道卽離我我卽離道何¶
也人欲一起鉛不能投汞陰不能際陽卽此兩途尚不可離此¶
#<md:CK-KZ_JY109_01p002b>¶
<pb:YP-C_JY109_08douji-03-0002b>¶
純乎天理之正而況地人與鬼乎今有九皇新經註解一出則¶
修天仙者不難吞金進火修神仙者不難行符得藥至於人地¶
鬼三者自不難勇猛精進而成吾忝天仙正途鍊丹於真明之¶
天修持於三元之所茲爲純陽度盡凡夫之願只得略敘大意¶
以爲註中一引云¶
#<md:CK-KZ_JY109_01p003a>¶
<pb:YP-C_JY109_08douji-03-0003a>¶
** 　　許大眞人序¶
自斗姆從西竺國靜怡以來修元始大道以金蓮九苞化生九¶
子主持造化掌握陰陽其爲天之樞紐人之司命此理渾然未¶
傳下世至永夀元年太上化身坐玉局授天師北斗秘訣下方¶
始知人有斗爲之主持此理又未透徹迨漢明帝在崑崙山遇¶
斗姆化身開方便門說北元統章一星吐一理一元演一道後¶
世方知七元各有所掌九皇各有所拜及諸眞無法度人又從¶
斗中精微之理闡出拜斗之法七十二家或爲奇門或爲默朝¶
或爲運用或爲唱念等類皆未吐出天機使人各授而行死而¶
後已若夫筆錄與梵音二斗一以降性一以覩光自青田删亂¶
#<md:CK-KZ_JY109_01p003b>¶
<pb:YP-C_JY109_08douji-03-0003b>¶
將梵音之字音失眞將筆錄之符訣失形遂有顚者顚而魔者¶
魔何益之有哉惟吾玉清内相廣化度人之純陽子爲度盡凡¶
夫之念不得遂設法闡教奈煩臨乩於己酉年己月演九皇新¶
經内寓本命斗訣僅以引証未曾講明今又於己未嵗己月復¶
演註解以本命斗訣闡出所以然之理功夫効驗無不指點使¶
門下各認本命依訣而行七日頓見本命星官降駕何災不滅¶
何福不臻此亦千古難遇之奇緣也如所演五仙等訣吾不必¶
復贊且聊爲眾善誠信畧敘斗法一端以爲萬世鑑之¶
#<md:CK-KZ_JY109_01p004a>¶
<pb:YP-C_JY109_08douji-03-0004a>¶
** 　　薩大眞人序¶
宇宙之内混混茫茫萬物之中躋躋蹌蹌渾然大道行持有方¶
惜乎失傳精微隱藏百家雜出碌碌忙忙不得一正端緒汪洋¶
人多忽爲沈淪無常永劫流轉怎上天堂雖曰上古經典煌煌¶
雖曰中古眞文彰彰雖曰下古科教成行隱顯莫測藴奧未揚¶
惟有慈悲莫如純陽大闡玄風宏立道場處處方便人人有相¶
不辭辛苦醫救多方己酉演己煥乎文章又慮難測特奏¶
玉皇奉勅下界復臨楚江奉道弟子吳劉蔡楊諸等善士各力¶
共勷設乩堅念演說靈章五仙大道炯炯煌煌本命斗訣浩浩¶
蕩蕩起手成功示我周行吾今奉命¶
#<md:CK-KZ_JY109_01p004b>¶
<pb:YP-C_JY109_08douji-03-0004b>¶
上帝勅相身乘紫雲來赴乩廠特敘一二萬世津梁¶
¶
¶
¶
¶
¶
¶
¶
¶
¶
#<md:CK-KZ_JY109_01p005a>¶
<pb:YP-C_JY109_08douji-03-0005a>¶
* 　　玉清内相純陽演正警化孚佑上帝自序¶
大道渾淪無名無形¶
　此卽先天一炁也有何名形¶
大道顯微有象有聲¶
　此卽太極一理也豈无形聲¶
謂之有形有名非大道也¶
　故有形有名則不爲先天一炁之大道¶
謂之無象無聲非常道也¶
　无象无聲豈爲太極一理之常道¶
道在天地未判之先乾坤依此而清甯日月依此而光明風雷¶
#<md:CK-KZ_JY109_01p005b>¶
<pb:YP-C_JY109_08douji-03-0005b>¶
賴之而變化人物藉之而成形¶
　此先天一炁之道本在天地未判之先渾渾淪淪所以乾坤¶
　依此一炁而清者清甯者甯日月倚此而光者光明者明風¶
　之一呼一吸雷之一闔一闢皆賴此一炁而變者變化者化¶
　變而化化而變人之一動一靜物之一枯一榮皆藉此一炁¶
　而成者成形者形成而有形形而必成¶
道在太極旣分之後兩儀奠定者此也四象闔闢者此也八卦¶
分列者此也九宫呈現者此也¶
　若道在太極一理旣分天地之後兩儀賴此一理而奠定四¶
　象賴此一理而闔闢乾坎艮震巽離坤兌之八卦藉此一理¶
#<md:CK-KZ_JY109_01p006a>¶
<pb:YP-C_JY109_08douji-03-0006a>¶
　而分列方位天一地二天三地四天五地六天七地八天九¶
　地十之九宫本同戴九履一左三右七二四爲肩六八爲足¶
　五十爲腹兩相表𥚃皆藉此一理而成形現相¶
聖人得之而爲聖賢人得之而爲賢神將得之而爲神天仙得¶
之而爲仙愚昧背之而爲愚鬼邪反之而爲鬼¶
　自有此一炁一理聖人得之一貫而爲聖賢人得之一豁而¶
　爲賢神將得之一正而爲神天仙得之一粒而爲仙愚昧背¶
　之一竅而爲愚鬼邪反之一心而爲鬼¶
固有方土之不同亦關氣數之有異清可以濁清者自濁也濁¶
可以清濁者自清也¶
#<md:CK-KZ_JY109_01p006b>¶
<pb:YP-C_JY109_08douji-03-0006b>¶
　此聖賢神仙愚邪固有剛柔燥濕方土之不同亦關上中下¶
　末氣數之有異得乎方土氣數之清者可以教乎濁者清者¶
　如不能得其清亦自濁也濁者有能得乎清者濁者自當可¶
　清乃濁者自反於清也¶
爲仁由己善由己自¶
　自清者之聖賢仙神皆由己爲仁己自爲善非由人也¶
逃乎五行之數出乎二氣之外¶
　自濁者之愚昧鬼邪皆不由己爲仁己由自爲善亦非由人¶
　也豈方土氣數之所能囿哉能如是反濁爲清便逃五行之¶
　數出乎二氣之外如不能反濁爲清自安於濁妄心欲逃乎¶
#<md:CK-KZ_JY109_01p007a>¶
<pb:YP-C_JY109_08douji-03-0007a>¶
　五行之數出乎二氣之外豈道也耶¶
吾今憐爾凡夫之强持不由大道之自然¶
　吾今憐爾凡夫不知一炁一理而强持東抹西捉總不由先¶
　天太極之大道一點自然之一炁一理始混終忽死而後已¶
體¶
太上好生之德演¶
元始恩慈之意不憚木鐸之震醒而搖金鈴以喚發¶
　純陽方體　太上好生度人之德演說　元始闡法恩慈之¶
　意喚發愚昧不啻搖木鐸之金鈴以振醒醉漢¶
闡玄蘊抉秘語繼千秋垂萬古¶
#<md:CK-KZ_JY109_01p007b>¶
<pb:YP-C_JY109_08douji-03-0007b>¶
　總之玄蘊未透秘語未徹闡之抉之演於經上註於經中使¶
　千秋之仙脈得繼使萬古之口訣常垂¶
旣啟方便之門戶何敢隱其程途¶
　吾於此旣念羣生萬物啟度人方便之門戶何敢欲吐不吐¶
　隱其五仙之秘訣人能照秘訣之程途一步一步走來¶
是經也探斗宫之玄奧呂九皇之秘密¶
　方得是先天之經太極之經庶可探心中七竅北斗宫分之¶
　玄奧庶可出面上七孔叅九皇之秘密¶
人有一心心有七竅面有七孔孔應乎竅竅應乎斗受南宫之¶
熬鍊取北方之温養¶
#<md:CK-KZ_JY109_01p008a>¶
<pb:YP-C_JY109_08douji-03-0008a>¶
　後得南宫鍊度而成五仙先得北方養元而朝　上帝¶
人無此竅而迷竅不應斗而死¶
　愚人不知此竅而迷惑則必不能應斗宫而死也自然爲鬼¶
　爲邪爲愚爲昧¶
元始哀憫眾生故垂教法¶
　元始天尊哀憫眾生到此一步故垂救生濟死之教法以設¶
　慈航普度¶
孚佑姑念羣魂故演奧義¶
　姑念羣魂到此一步故演至眞妙道之奧義以臨壇勸戒¶
下方蒸民各各自澟身中主人時時若存¶
#<md:CK-KZ_JY109_01p008b>¶
<pb:YP-C_JY109_08douji-03-0008b>¶
　爾等下方天生之蒸民各各當自澟然把身中靈臺上一箇¶
　主人翁時時存察不使他出入無鄉¶
符乎元始之炁感乎七元之星庶幾乎與大道合一矣¶
　便可與元始先天之炁合符便可與七元包在太極中之星¶
　相感安有不與渾淪顯微之大道合一也哉¶
#<md:CK-KZ_JY109_01p009a>¶
<pb:YP-C_JY109_08douji-03-0009a>¶
玉皇赦罪大天尊¶
先天一炁¶
　寶典未開先闡玄偈一偈包羅全部幾言道破眞機夫先天¶
　一炁者乃天仙神仙之先天也乃鉛汞陰陽之一炁也¶
化生萬物¶
　有此先天方能化生有此一炁方有萬物¶
太極一理¶
　太極從無極而來卽天仙神仙鍊成之太極也一理自玄元¶
　肇端卽天仙神仙合竝之一理也¶
包涵羣生¶
#<md:CK-KZ_JY109_01p009b>¶
<pb:YP-C_JY109_08douji-03-0009b>¶
　必是太極方可包涵必此一理方度羣生¶
圖書旣現卦數之靈文¶
　此先天太極皆在圖書之内此一炁一理皆寓卦數之中如¶
　无此靈文焉得化生萬物包涵羣生河圖洛書旣將此先天¶
　太極之一炁一理現於靈文之上¶
河洛復闡龍馬之精義¶
　故河洛復闡龍馬之精義者此也¶
胎息大道開化聖眞¶
　若夫胎息大道者天仙無胎息安能使鉛汞交媾而生黃芽¶
　神仙無胎息安能使陰陽顚倒而結嬰兒兩者得此大道可¶
#<md:CK-KZ_JY109_01p010a>¶
<pb:YP-C_JY109_08douji-03-0010a>¶
　成自然立功累行而開化聖眞也¶
一顆寶珠奪盡乾坤之造化¶
　此寶珠原是乾坤二炁結成之寶珠天仙神仙如不下手奪¶
　盡來安得先天太極中這造化成就一顆寶珠而生光也¶
一粒金丹採取日月之精華¶
　金丹原是日月合明凝成之金丹天仙神仙如不下手採取¶
　來安得先天太極中這精華發出一粒金丹而成胎也¶
終而龍躍虎伏始而心猿意馬¶
　有此奪盡採取功夫方得龍躍虎伏要此龍躍虎伏必先鎻¶
　住心猿拴住意馬¶
#<md:CK-KZ_JY109_01p010b>¶
<pb:YP-C_JY109_08douji-03-0010b>¶
動則裁成天地之有餘輔相天地之不足靜則正性命於一身¶
保太和於九竅¶
　有這般始終功夫得𨚫先天中之一炁養卻太極中之一理¶
　自然動則裁成天地之有餘輔相天地之不足靜則正性命¶
　於一身保太和於九竅但有餘與不足必按上下二弦方知¶
　裁成輔相之宜但一身九竅必按上下二橋方知性命得正¶
　太和得保¶
分陰陽之對待運剛柔於上下¶
　如是知之則陰對陽而成聖父靈母陽待陰而行子午抽添¶
　陰卽是柔陰中有一點純陽又卻至剛陽卽是剛陽中有一¶
#<md:CK-KZ_JY109_01p011a>¶
<pb:YP-C_JY109_08douji-03-0011a>¶
　點純陰又要至柔陽不柔安得在上之陰運於我陰旣至剛¶
　又當柔以濟之方得陽安於下此皆先天太極之至妙一炁¶
　一理之精微乃天仙神仙一大畧也¶
清甯不寧元始之安鎭¶
　乃人地兩仙總語人仙不知先天何物不識太極何理僅乘¶
　前世根緣福田廣種今生方落樂土福祿壽三者俱全富與¶
　貴兩端安然不入於邪徑不起乎奸巧憐貧恤孤植善種德¶
　自反无一過尤自入於萬靈之中此從元來一點始生之氣¶
　便安鎭於此地仙不透徹乎先天一炁不貫通乎太極一理¶
　僅知一段修心養性或運水濟火或運腎朝心清靜自應内¶
#<md:CK-KZ_JY109_01p011b>¶
<pb:YP-C_JY109_08douji-03-0011b>¶
　觀心外觀物心无心物无物生則費此一番苦鍊陰神之功¶
　總是他從元來一點始生之氣安鎭在此故死則三魂不散¶
　七魄不飛一種靈性靈光自入於方靈之内此二者皆稟天¶
　清地甯之寧德而來也¶
生死皆係虛靈之存亡¶
　人生從虛靈中來其元本如如自在自後爲人欲氣稟拘蔽¶
　便有生死存亡分關亦有生不負乎虛靈者或忠貫千古孝¶
　欽百世節標千載義重人倫將生死二字丟開只顧虛靈不¶
　昧此虛靈自復還本來的如來土官真官城隍社令自然堪¶
　讓一席此鬼仙又次乎人地者也總之天地神人鬼五者皆¶
#<md:CK-KZ_JY109_01p012a>¶
<pb:YP-C_JY109_08douji-03-0012a>¶
　有緊要親切處註入尊經中此不過大畧耳¶
今開實笈口咏靈章天啟十二玄瑞照世界地發二十四應護¶
真玄¶
　乃玄陽因五仙失傳欲透漏天機超化羣生萬物方開演九¶
　皇之寶笈始以口咏七元之靈章不意天啟十二時辰之玄¶
　瑞照映宇宙世界地發二十四氣候之靈應護乎真玄仙人¶
　但寶笈乃先天一炁之寶笈靈章乃太極一理之靈章此寶¶
　笈靈章從天姆十二時辰中來自地父二十四氣候中結¶
妙道通梵氣至理費眞思彩氣旋繞於塵宇琳琅震响於中天¶
　是顚倒之妙道通乎先天之梵氣是交泰之妙理費乎太極¶
#<md:CK-KZ_JY109_01p012b>¶
<pb:YP-C_JY109_08douji-03-0012b>¶
　之真思有此運用得來方有彩氣旋繞於塵宇有此彩氣充¶
　足方得琳琅震响於中天¶
剖秘奧揚精微瑤池羣仙皆降駕紫府列神咸護持¶
　吾乃純陽爲度眾生不得不今日剖先天之秘奧揚太極之¶
　精微自純陽一剖一揚瑤池玉女一種羣仙皆來降於羣生¶
　之中誰知爲仙駕紫府金童列神咸來護我身軀在萬物之¶
　内誰知爲天持¶
普消一世之氛穢漙濟萬方之災魂¶
　此能普消一世氛穢之氣只有先天一氣漙濟萬方之災魂¶
　之理總是太極一理¶
#<md:CK-KZ_JY109_01p013a>¶
<pb:YP-C_JY109_08douji-03-0013a>¶
恩光遠大慈悲靡窮大量玄玄𢎞仁恢廓開經演說至眞妙道¶
大天尊¶
　這種恩光慈悲自然遠大靡窮皆因純陽玄玄之眞有此大¶
　量故而發恢廓之𢎞仁開九皇之新經註五仙之靈文演七¶
　元之眞機說拜斗之秘訣眾生有能體貼者方口口不離至¶
　真時時修鍊妙道焉有不感大天尊之𢎞恩大量也哉¶
¶
¶
¶
¶
#<md:CK-KZ_JY109_01p013b>¶
<pb:YP-C_JY109_08douji-03-0013b>¶
