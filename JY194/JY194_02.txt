#-*- mode: org; -*-
#+TITLE: 長春真人西游記
#+DATE: 2011-11-02 10:43:17
#+PROPERTY: kxid KX192
#+PROPERTY: title 長春真人西游記
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1429
#+PROPERTY: id JY194
#+PROPERTY: JUAN 0
#+PROPERTY: JUAN 000
<pb:CK-KZ_JY194_02p001a>¶
#+PROPERTY: JUAN 001
<pb:CK-KZ_JY194_02p001a>¶
@fw重刊道藏輯要¶
* 長春眞人西遊記¶
　　　　　　　　　　　　　@by門人眞常子李志常述¶
父師眞人長春子姓邱氏名處機字通宻登州棲霞人未冠出¶
家師事重陽眞人旣而住磻溪龍門十有三年眞積力久學道¶
乃成暮年還海上戊寅歲之前師在登州河南屢欲遣使徵聘¶
事有齟齬遂已明年住萊州昊天觀夏四月河南提控邊鄙使¶
至邀師同徃師不可使者攜所書詩頌歸繼而復有使自大梁¶
來道聞山東爲宋人所據乃還其年八月江南大帥李公彭公¶
來請不赴爾後隨處往往邀請萊之主者難其事師乃言曰我¶
<pb:CK-KZ_JY194_02p001b>¶
之行止天也非若輩所及知當有留不住時去也居無何成吉¶
思皇帝遣侍臣劉仲祿縣虎頭金牌其文曰如朕親行便宜行¶
事及䝉古人二十輩傳旨敦請師躊躇間仲祿曰師名重四海¶
皇帝特詔仲祿踰越山海不限歲月期必致之師曰兵革以來¶
彼疆此界公冒險至此可謂勞矣仲祿曰欽奉君命敢不竭力¶
仲祿今年五月在乃滿國兀里朶得旨六月至白登北威寧得¶
羽客常眞諭七月至德興以居庸路梗燕京發士卒來迎八月¶
抵京城道眾皆曰師之有無未可必也過中山厯眞定風聞師¶
在東萊又得益都府安撫司官吳燕蔣元始得其詳欲以兵五¶
千迎師燕等曰京東之人聞兩朝議和眾心稍安今忽提兵以¶
<pb:CK-KZ_JY194_02p002a>¶
入必皆據險自固師亦將乘桴海上矣誠欲事濟不必尓也從¶
之乃募自願者得二十騎以行將抵益都使燕元馳報其師張¶
林林以甲士萬郊迎仲祿笑曰所以過此者爲求訪長春眞人¶
君何以甲士爲林於是散其卒相與接轡以入所歷皆以此語¶
之人無駭謀林復給以驛騎次濰州得尹公冬十有二月同至¶
東萊傳皇帝所以宣召之旨師知不可辭徐謂仲祿曰此中艱¶
食公等且往益都俟我上元醮竟當遣十五騎來十八日卽行¶
於是宣使與眾西入益都師預選門弟子十有九人以俟其來¶
如期騎至與之俱行由濰陽至青社宣使已行矣問之張林言¶
正月七日有騎四百軍于臨淄青民大駭宣使逆而止之今未¶
<pb:CK-KZ_JY194_02p002b>¶
聞所在師尋過長山及鄒平二月初届濟陽士庶奉香火迎拜¶
於其邑南羽客長吟前導飯於養素庵會眾僉曰先月十八日¶
有鶴十餘自西北來飛鳴雲間俱東南去翌日辰巳間又有數¶
鶴來自西南繼而千百焉或頡或頏獨一鶴拂庵盤桓乃去今¶
乃知鶴見之日卽師啟行之辰也皆以手加額留數日二月上¶
旬宣使遣騎來報已駐軍將陵艤舟以待明日遂行十三日宣¶
使以軍來迓師曰來何暮對以道路榛梗特往燕京會兵東備¶
信安西備常山仲祿親提軍取深州下武邑以闢路構橋於滹¶
沱括舟於將陵是以遲師曰此事非公不克辦次日絶滹沱而¶
北二十二日至瀘溝京官士庶僧道郊迎是日由麗澤門入道¶
<pb:CK-KZ_JY194_02p003a>¶
士具威儀長吟其前行省石抹公館師於玉虛觀自爾求頌乞¶
名者日盈門凡士馬所至奉道弟子以師與之名往往脫欲兵¶
之禍師之道廕及人如此宣撫王巨川楫上詩師答云旌旗獵¶
獵馬蕭蕭北望燕山度石橋萬里欲行沙漠外三春遽别海山¶
遙良朋出塞同歸鴈破帽經霜更續貂一自玄元西去後到今¶
無似北庭招師聞行宮漸西春秋已高倦冒風沙欲待駕迴朝¶
謁又仲祿欲以選處女偕行師難之曰齊人獻女樂孔子去魯¶
余雖山野豈與處子同行哉仲祿乃令曷刺馳奏師亦遣人奉¶
表一日有人求跋閻立本太上過關圖題蜀郡西遊日函關東¶
别時群胡皆稽首大道復開基又以二偈示眾其一云雜亂朝¶
<pb:CK-KZ_JY194_02p003b>¶
還暮輕狂古到今空華空寂念若有若無心其二云觸情常决¶
烈非道莫參差忍辱調猿馬安閑度歲時四月上旬會眾請望¶
日醮於天長師以行辭眾請益力曰今兹兵革未息遺民有幸¶
得一覩眞人䝉道廕者多矣獨死者冥冥長夜未沐薦拔遺恨¶
不無耳師許之時方大旱十有四日旣啟醮事雨大降眾且以¶
行禮爲憂師於午後赴壇將事俄而開霽眾喜而歎曰一雨一¶
晴隨人所欲非道高德厚者感應若是乎明日師登寶玄堂傳¶
戒時有數鶴自西北來人皆仰之焚簡之際一簡飛空而滅且¶
有五鶴翔舞其上士大夫咸謂師之至誠動天地南塘老人張¶
天度子眞作賦美其事諸公皆有詩醮竟宣使劉公從師北行¶
<pb:CK-KZ_JY194_02p004a>¶
道出居庸夜遇羣盜于其北皆稽顙以退且曰無驚父師五月¶
師至德興龍陽觀度夏以詩寄燕京士大夫云登眞何在泛靈¶
楂南北東西自有嘉碧落雲峰天景致滄波海市雨生涯神游¶
八極空雖遠道合三清路不差弱水縱過三十萬騰身頃刻到¶
仙家時京城吾道孫周楚卿楊彪仲文師諝才卿李士謙子進¶
劉中用之陳時可秀玉呉章德明趙中立正卿王銳威卿趙昉¶
德輝孫錫天錫此數君子師寓玉虛日所與唱和者也王覯逢¶
辰王直哉清甫亦與其遊觀居禪房山之陽其山多洞府常有¶
學道修眞之士棲焉師因契眾以游初入峽門有詩云入峽清¶
遊分外嘉群峰列岫戟查牙蓬萊未到神仙境洞府先觀道士¶
<pb:CK-KZ_JY194_02p004b>¶
家松塔倒縣秋雨露石樓斜照晚雲霞卻思舊日終南地夢斷¶
西山不見涯其地爽塏勢傾東南一望三百餘里觀之東數里¶
平地有湧泉清冷可愛師往來其間有詩云午後迎風背日行¶
遙山極目亂雲橫萬家酷暑熏腸熱一派寒泉入骨清北地往¶
來時有信東皋遊戲俗無爭(耕夫牧竪堤陰讓坐)溪邊浴罷林間坐散髮¶
披襟暢道情中元日本觀醮午後傳符授戒老幼露坐熱甚悉¶
苦之須臾有雲覆其上狀如圓蓋移時不散眾皆喜躍讚歎又¶
觀中井水可給百眾至是踰千人執事者謀他汲前後三日井¶
泉忽溢用之不謁是皆善緣天助之也醮後題詩云太上弘慈¶
救萬靈眾生薦福藉群經三田保護精神氣萬象欽崇日月星¶
<pb:CK-KZ_JY194_02p005a>¶
自揣肉身潛有漏難逃科教入無形且遵北斗齋儀法(南斗北斗皆論¶
齋醮)漸陟南宮火煉庭八月初應宣德州元帥移刺公請遂居朝¶
元觀中秋夜有賀聖朝二曲其一云斷雲歸岫長空凝翠寶鑑¶
初圓大光明弘照亘流沙外直過西天人間是處夢魂沈醉歌¶
舞華筵道家門别是一般清朗開悟心田其二云洞天深處良¶
朋高會逸興無邊上丹霄飛至廣寒宮悄擲下金錢靈虛晃耀¶
睡魔奔迸玉兎嬋娟坐忘機觀透本來眞任法界周旋是後天¶
氣清肅靜夜安閑復作二絶云長河耿耿夜深深寂寞寒窗萬¶
慮沈天下是非俱不到安閑一片道人心其二云清夜沈沈月¶
向高山河大地絶纖毫唯餘道德渾淪性上下三天一萬遭朝¶
<pb:CK-KZ_JY194_02p005b>¶
元觀據州之乾隅功德主元帥移剌公因師欲北行剏構堂殿¶
奉安尊像前後雲房洞室皆一新之十月間方繪祖師堂壁畫¶
史以其寒將止之師不許曰鄒律尚且迴春况聖賢陰有所扶¶
持邪是月果天氣温和如春絶無風沙由是畫史得畢其功有¶
詩云季秋邊朔苦寒同走石吹沙振大風旅鴈翅垂南去急行¶
人心倦北征窮我來十月霜猶薄人訝千山水尚通不是小春¶
和氣暖天教成就畫堂功尋阿里鮮至自斡辰大王帳下使來¶
請師繼而宣撫王公巨川亦至曰承大王鈞旨如師西行請過¶
我師首肯之是月北遊望山曷剌進表迴有詔曰成吉思皇帝¶
勅眞人邱師又曰惟師道踰三子德重多方其終曰雲軒旣發¶
<pb:CK-KZ_JY194_02p006a>¶
於蓬萊鶴馭可遊於天竺達磨東邁元印法以傳心老氏西行¶
或化胡而成道顧川途之雖闊瞻几杖以非遙爰答來章可明¶
朕意秋暑師比平安好指不多及其見重如此又勅劉仲祿云¶
無使眞人飢且勞可扶持緩緩來師與宣使議曰前去已寒沙¶
路綿遠道眾所須未備可往龍陽乘春起發宣使從之十八日¶
南往龍陽道友送別多泣下師以詩示眾云生前暫別猶然可¶
死後長離更不堪天下是非心不定輪迴生死苦難甘翌日到¶
龍陽觀過冬十一月十有四日赴龍巖寺齋以詩題殿西廡云¶
杖藜欲訪山中客空山沉沉淡無色夜來飛雪滿巖阿今日山¶
光映天白天高日下松風清神遊八極騰虛明欲寫山家本來¶
<pb:CK-KZ_JY194_02p006b>¶
面道人活計無能名十二月以詩寄燕京道友云此行眞不易¶
此別話應長北蹈野狐嶺西窮天馬鄕陰山無海市白草有沙¶
場自嘆非玄聖何如歷大荒又云京都若有餞行詩早寄龍陽¶
出塞時昔有上牀鞋履別今無發軫夢魂思復寄燕京道友云¶
十年兵火萬民愁千萬中無一二留去歲幸逢慈詔下今春須¶
合冒寒遊不辭嶺北三千里(皇帝舊兀里多)仍念山東二百州窮急漏¶
誅殘喘在早教身命得消憂辛巳之上元醮於宣德州朝元觀¶
以頌示眾云生下一團腥臭物種成三界是非魔連枝帶葉無¶
窮勢跨古騰今不奈何以二月八日啟行時天氣晴霽道友餞¶
行於西郊遮馬首以泣曰父師去萬里外何時復獲瞻禮師曰¶
<pb:CK-KZ_JY194_02p007a>¶
但若輩道心堅固會有日矣眾復泣請果何時邪師曰行止非¶
人所能爲也兼遠涉異域其道合與不合未可必也眾曰師豈¶
不知願預告弟子等度不獲已乃重言曰三載歸三載歸十日¶
宿翠帡口明日北度野狐嶺登高南望俯視太行諸山晴嵐可¶
愛北顧但寒沙衰草中原之風自此隔絶矣道人之心無適不¶
可宋德方輩指戰場白骨曰我歸當薦以金籙此亦余北行中¶
一叚因緣耳北過撫州十五日東北過蓋里泊盡邱垤鹹鹵地¶
始見人煙二十餘家南有鹽池迆邐東北去自此無河多鑿沙¶
井以汲南北數千里亦無大山馬行五日出明昌界以詩紀實¶
云坡陁折疊路彎環到處鹽場死水灣盡日不逢人過往經年¶
<pb:CK-KZ_JY194_02p007b>¶
時有馬迴還地無木植唯荒草天産邱陵没大山五穀不成資¶
乳酪皮裘氈帳亦開顔又行六七日忽入大沙陁其蹟有矮榆¶
大者合抱東北行千里外無沙處絶無樹木三月朔出沙陁至¶
魚兒濼始有人煙聚落多以耕釣爲業時已清明春色渺然凝¶
冰未泮有詩云北陸祁寒自古稱沙陁三月尚凝氷更尋若士¶
爲黃鵠要識修鯤化大鵬蘇武北遷愁欲死李陵南望去無憑¶
我今返學盧敖志六合窮觀最上乘三月五日起之東北四旁¶
遠有人煙皆黑車白帳隨水草放牧盡原隰之地無復寸木四¶
望唯黃雲白草行不改途又二十餘日方見一沙河西北流入¶
陸局河水濡馬腹傍多叢柳渡河北行三日入小沙陁四月朔¶
<pb:CK-KZ_JY194_02p008a>¶
至斡辰大王帳下氷始泮草微萌矣時有婚嫁之會五百里內¶
首領皆載馬湩助之皂車氈帳成列數千七日見大王問以延¶
生事師謂須齋戒而後可聞約以望日授受至日雪大作遂已¶
大王復曰上遺使萬里請師問道我曷敢先焉且諭阿里鮮見¶
畢東還須奉師過此十七日大王以牛馬百數車十乘送行馬¶
首西北二十二日抵陸局河積水成海周數百里風浪漂出大¶
魚䝉古人各得數尾並河南岸西行時有野薤得食五月朔亭¶
午日有食之旣眾星乃見須臾復明時在河南岸(蝕自西南生自東北)其¶
地朝涼而暮熱草多黃花水流東北兩岸多高柳䝉古人取之¶
以造廬帳行十有六日河勢遶西北山去不得窮其源西南接¶
<pb:CK-KZ_JY194_02p008b>¶
魚兒濼驛路䝉古人喜曰年前已聞父師來因獻黍米石有五¶
斗師以斗棗酬之渠喜曰未嘗見此物因舞謝而去又行十日¶
夏至量日影三尺六七寸漸見大山峭拔從此以西漸有山阜¶
人烟頗眾亦皆以黑車白帳爲家其俗牧且獵衣以韋毳食以¶
肉酪男子結髮垂兩耳婦人冠以樺皮高二尺許往往以皂褐¶
籠之富者以紅綃其末如鵝鴨名曰故故大忌人觸出入廬帳¶
須低囘俗無文籍或約之以言或刻木爲契遇食同享難則爭¶
赴有命則不辭有言則不易有上古之遺風焉以詩敘其實云¶
極目山川無盡頭風煙不斷水長流如何造物開天地到此令¶
人放馬牛飲血茹毛同上古峩冠結髮異中州聖賢不得垂文¶
<pb:CK-KZ_JY194_02p009a>¶
化厯代縱橫只自由又四程西北渡河乃平野其旁山川皆秀¶
麗水草且豐美東西有故城基址若新街衢巷陌可辨制作類¶
中州歲月無碑刻可考或云契丹所建旣而地中得古瓦上有¶
契丹字蓋遼亡士馬不降者西行所建城邑也又言西南至尋¶
思干城萬里外回紇國最佳處契丹都焉歷七帝六月十三日¶
至長松嶺後宿松栝森森干雲蔽日多生山陰澗道間山陽極¶
少十四日過山度淺河天極寒雖壯者不可當是夕宿平地十¶
五日曉起環帳皆薄氷十七日宿嶺西時初伏矣朝暮亦有氷¶
霜已三降河水有澌冷如嚴冬土人云常年五六月有雪今歲¶
幸晴暖師易其名曰大寒嶺凡遇雨多雹山路盤曲西北且百¶
<pb:CK-KZ_JY194_02p009b>¶
餘里旣而復西北始見平地有石河長五十餘里岸深十餘丈¶
其水清冷可愛聲如鳴玉峭壁之間有大葱高三四尺澗上有¶
松皆十餘丈西山連延上有喬松鬱然山行五六日峰迴路轉¶
林巒秀茂下有溪水注焉平地皆松樺雜木若有人煙狀尋登¶
高嶺勢若長虹壁立千仞俯視海子淵深恐人二十八日泊窩¶
里朶之東宣使先往奏禀皇后奉旨請師渡河其水東北流瀰¶
漫没軸絶流以濟入營駐車南岸車帳千百日以醍醐湩酪爲¶
供漢夏公主皆送寒具等食黍米斗白金十兩滿五十兩可易¶
麵八十斤蓋麵出陰山之後二千餘里西域賈胡以橐駞負至¶
也中伏帳房無蠅窩里朵漢語行宮也其車輿亭帳望之儼然¶
<pb:CK-KZ_JY194_02p010a>¶
古之大單于未有若此之盛也七月九日同宣使西南行五六¶
日屢見山上有雪山下往往有墳墓及升高陵又有祀神之跡¶
又三二日歷一山高峰如削松杉鬱茂西有海子南出大峽則¶
一水西流雜木叢映於水之陽韮茂如芳草夾道連數十里北¶
有故城曰曷剌肖西南過沙場二十里許水草極少始見囘紇¶
决渠灌麥又五六日踰嶺而南至䝉古營宿拂旦行迤邐南山¶
望之有雪因以詩記其行當時悉達悟空晴發軫初來燕子城¶
(撫州是也)北至大河三月數(卽陸局河也四月盡到約二千餘里)西臨積雪半年程(卽此¶
地也山常有雪東至陸局河約五千里七月盡到)不能隱地迴風坐(道法有迴風隱地攀斗藏天之術)¶
卻使彌天逐日行行到水窮山盡處斜陽依舊向西傾郵人告¶
<pb:CK-KZ_JY194_02p010b>¶
曰此雪山北是田鎮海八剌喝孫也八剌喝孫漢語爲城中有¶
倉廪故又呼曰倉頭七月二十五日有漢民工匠絡繹來迎悉¶
皆歡呼歸禮以彩幡華蓋香花前導又有章(缺)二妃曰徒單氏¶
曰夾谷氏及漢公主母欽聖夫人袁氏號泣相迎顧謂師曰昔¶
日稔聞道德高風恨不一見不意此地有緣也翌日阿不罕山¶
北鎮海來謁師與之語曰吾壽已高以皇帝二詔丁寧不免遠¶
行數千里方臨治下沙漠中多不以耕耘爲務喜見此間秋稼¶
已成余欲於此過冬以待鑾輿之迴何如宣使曰父師旣有法¶
旨仲祿不敢可否惟鎮海相公度之公曰近有勅諸處官員如¶
遇眞人經過無得稽其程蓋欲速見之也父師若需於此則罪¶
<pb:CK-KZ_JY194_02p011a>¶
在鎮海矣願親從行凡師之所用敢不備師曰因緣如此當卜¶
日行公曰前有大山高峻廣澤沮䧟非車行地宜減車從輕騎¶
以進用其言留門弟子宋道安輩九人選地爲觀人不召而至¶
壯者効其力匠者効其技富者施其財聖堂方丈東厨西廡左¶
右雲房無(瓦皆土木)不一月落成榜曰棲霞觀時稷黍在地八月初¶
霜降居人促收麥霜故也大風傍北山西來黃沙蔽天不相物¶
色師以詩自嘆云邱也東西南北人從來失道走風塵不堪白¶
髮垂垂老又踏黃沙遠遠巡未死且令觀世界殘生無分樂天¶
眞四山五嶽都遊徧八表飛騰後入神八日攜門人虛靜先生¶
趙九古輩十人從以二車䝉古驛騎二十餘傍大山西行宣使¶
<pb:CK-KZ_JY194_02p011b>¶
劉公鎮海相公又百騎李家奴鎮海從者也因曰前此山下精¶
截我腦後髮我甚恐鎮海亦云乃滿國王亦曾在此爲山精所¶
惑食以佳饌師默而不答西南約行三日復東南過大山經大¶
峽中秋日抵金山東北少駐復南行其山高大深谷長坂車不¶
可行三太子出軍始闢其路乃命百騎挽繩縣轅以上縛輪以¶
下約行四程連度三嶺南出山前臨河止泊從官連幕爲營因¶
水草便以待鋪牛驛騎數日乃行有詩三絶云八月涼風爽氣¶
清那堪日暮碧天晴欲吟勝概無才思空對金山皓月明其二¶
云金山南面大河流河曲盤桓賞素秋秋水暮天山月上清吟¶
獨嘯夜光毬其三云金山雖大不孤高四面長拖拽腳牢橫截¶
<pb:CK-KZ_JY194_02p012a>¶
大山心腹樹干雲蔽日競呼號渡河而南前經小山石雜五色¶
其旁草木不生首尾七十里復有二紅山當路又三十里鹹鹵¶
地中有一小沙井因駐程挹水爲食傍有青草多爲羊馬踐履¶
宣使與鎮海議曰此地最難行處相公如何則可公曰此地我¶
知之久矣同往咨師公曰前至白骨甸地皆黑石約行二百餘¶
里達沙陁北邊頗有水草更涉大沙陁百餘里東西廣衺不知¶
其幾千里及囘紇城方得水草師曰何謂白骨甸公曰古之戰¶
場凡疲兵至此十無一還死地也頃者乃滿大勢亦敗于是遇¶
天晴晝行人馬往往困斃唯暮起夜度可過其半明日向午得¶
及水草矣少憩俟晡時卽行當度沙嶺百餘若舟行巨浪然又¶
<pb:CK-KZ_JY194_02p012b>¶
明日辰巳間得達彼城矣夜行良便但恐天氣黯黑魑魅魍魎¶
爲祟我輩常塗血馬首以厭之師乃笑曰邪精妖鬼逢正人遠¶
避書傳所載其孰不知道人家何憂此事日暮遂行牛乏皆道¶
弃之馭以六馬自爾不復用牛矣初在沙陁北南望天際若銀¶
霞問之左右皆未詳師曰多是陰山翌日過沙陁遇郊者再問¶
之皆曰然於是途中作詩云高如雲氣白如沙遠望那知是眼¶
花漸見山頭堆玉屑遠觀日腳射銀霞橫空一字長千里照地¶
連城及萬家從古至今常不壞吟詩寫向直南誇八月二十七¶
日抵陰山後回紇郊迎至小城北酋長設蒲萄酒及名果大餅¶
渾葱裂波斯布人一尺乃言曰此陰山前三百里和州也其地¶
<pb:CK-KZ_JY194_02p013a>¶
大熱蒲萄至夥翌日㳂川西行厯二小城皆有居人時禾麥初¶
熟皆賴泉水澆灌得有秋少雨故也西卽鱉思馬大城王官士¶
庶僧道數百具威儀遠迎僧皆赭衣道士衣冠與中國特異泊¶
於城西蒲萄園之上閣時囘紇王部族勸蒲萄酒供以異花雜¶
果名香且列侏儒伎樂皆中州人士庶日益敬侍坐者有僧道¶
儒因問風俗乃曰此大唐時北庭端府景龍三年楊公何爲大¶
都護有德政諸夷心服惠及後人于今賴之有龍興西寺二石¶
刻在功德煥然可觀寺有佛書一藏唐之邊城往往尚存其東¶
數百里有府曰西涼其西三百餘里有縣曰輪臺師問曰更幾¶
程得至行在皆曰西南更行萬餘里卽是其夜風雨作園外有¶
<pb:CK-KZ_JY194_02p013b>¶
大樹復出一篇示眾云夜宿陰山下陰山夜寂寥長空雲黯黯¶
大樹葉蕭蕭萬里途程遠三冬氣候韶全身都放下一任斷蓬¶
飄九月二日西行四日宿輪臺之東迭屑頭目來迎南望陰山¶
三峰突兀倚天因述詩贈書生李伯祥生相人詩云三峰並起¶
插雲寒四壁橫陳遶澗盤雪嶺界天人不到冰池耀日俗難觀¶
(人云向此冰池之間觀看則魂識昏昧)巖深可避刀兵害(其巖險固逢亂世堅守則得免其難)水眾¶
能滋稼穡軋(下有泉源可以灌溉田禾每歲秋成)名鎮北方爲第一無人寫向畫¶
圖看又歷二城重九日至回紇昌八剌城其王畏午兒與鎭海¶
有舊率諸部族及回紇僧皆遠迎旣入齋于臺上洎其夫人勸¶
蒲萄酒且獻西瓜其重及秤甘瓜如枕許其香味蓋中國未有¶
<pb:CK-KZ_JY194_02p014a>¶
也園蔬同中區有僧來侍坐使譯者問看何經典僧云剃度受¶
戒禮佛爲師蓋此以東昔屬唐故西去無僧道回紇但禮西方¶
耳翌日並陰山而西約十程又度沙場其沙細遇風則流狀如¶
驚濤乍聚乍散寸草不萌車䧟馬滯一晝夜方出蓋白骨甸大¶
沙分流也南際陰山之麓踰沙又五日宿陰山北詰朝南行長¶
坂七八十里抵暮乃宿天甚寒且無水晨起西南行約二十里¶
忽有大池方圓幾二百里雪峰環之倒影池中師名之曰天池¶
㳂池正南下左右峰巒峭拔松樺陰森高踰百尺自巓及麓何¶
啻萬株眾流入峽奔騰洶湧曲折灣環可六七十里二太子扈¶
從西征始鑿石理道刊木爲四十八橋橋可並車薄暮宿峽中¶
<pb:CK-KZ_JY194_02p014b>¶
翌日方出入東西大川水草豐秀天氣似春稍有桑棗次及一¶
程九月二十七日至阿里馬城鋪速滿國王暨䝉古答刺忽只¶
領諸部人來迎宿於西果園土人呼果爲阿里馬蓋多果實以¶
是名其城其地出帛目曰秃鹿麻蓋俗所謂種羊毛織成者時¶
得七束爲禦寒衣其毛類中國柳花鮮潔細軟可爲線爲繩爲¶
帛爲綿農者亦决渠灌田土人唯以瓶取水戴而歸及見中原¶
汲器喜曰桃花石諸事皆巧桃花石謂漢人也師自金山至此¶
以詩記其行云金山東畔陰山西千巖萬壑攢深溪溪邊亂石¶
當道卧古今不許通輪蹄前年軍興二太子修道架橋徹溪水¶
(三太子修金山二太子修陰山)今年吾道欲西行車馬喧闐復經此銀山鐵壁¶
<pb:CK-KZ_JY194_02p015a>¶
千萬重爭頭競角誇清雄日出下觀滄海近月明上與天河通¶
參天松如筆管直森森動有百餘尺萬株相倚鬱蒼蒼一鳥不¶
鳴空寂寂羊腸孟門壓太行此斯大略猶尋常雙車上下苦敦¶
攧百騎前後多驚惶天池海在山頭上百里鏡空含萬象縣車¶
束馬西下山四十八橋低萬丈河南海北山無窮千變萬化規¶
模同未若兹山太奇絶磊落峭拔加神功我來時當八九月半¶
山已上皆爲雪山前草木暖如春山後衣衾冷如鐵連日所供¶
勝前又西行四日至答剌速没輦(没輦河也)水勢深闊抵西北流從¶
東來截斷陰山河南復是雪山十月二日乘舟以濟南下至一¶
大山北有一小城又西行五日宣使以師奉詔來去行在漸邇¶
<pb:CK-KZ_JY194_02p015b>¶
先往馳奏獨鎮海公從師西行七日度西南一山逢東夏使迴¶
禮師於帳前因問來自何時使者曰自七月十二日辭朝帝將¶
兵追算端汗至印度明日遇大雪至囘紇小城雪盈尺日出卽¶
消十有六日西南遇板橋渡河晚至南山下卽大石林牙(大石學士¶
林牙小名)其國王遼後也自金師破遼大石林牙領眾數千走西北¶
移徙十餘年方至此地其風土氣候與金山以北不同平地頗¶
多以農桑爲務釀薄萄爲酒果實與中國同惟經夏秋無雨皆¶
疏河灌溉百穀用成東北西南左山右川延衺萬里傳國幾百¶
年乃滿失國依大石士馬復振盜據其土繼而算端西削其地¶
天兵至乃滿尋滅算端亦亡又聞前路多阻適壞一車遂留之¶
<pb:CK-KZ_JY194_02p016a>¶
十有八日㳂山而西七八日山忽南去一石城當途石色盡赤¶
有駐軍古跡西有大塚若斗星相聯又渡石橋並西南山行五¶
程至塞藍城有小塔囘紇王來迎入館十一月初連日雨大作¶
四日土人以爲年旁午相賀是日虛靜先生趙九古語尹公曰¶
我隨師在宣德時覺有長往之兆頗倦行役嘗䝉師訓道人不¶
以死生動心不以苦樂介懷所適無不可今歸期將至公等善¶
事父師數日示疾而逝蓋十一月五日也師命門弟子塟九古¶
於郭東原上卽行西南復三日至一城其王亦回紇年已耄矣¶
備迎送禮供以湯餅明日又厯一城復行二日有河是爲霍闡¶
没輦由浮橋渡泊於西岸河橋官獻魚於田相公巨口無鱗其¶
<pb:CK-KZ_JY194_02p016b>¶
河源出東南二大雪山間色渾而流急深數丈勢傾西北不知¶
其幾千里河之西南絶無水草者二百餘里卽夜行復南望大¶
雪山而西山形與邪米干之南山相首尾復有詩云造物崢嶸¶
不可名東西羅列自天成南橫玉嶠連峰峻北壓金沙帶野平¶
下枕泉源無極潤上通霄漢有餘清我行萬里慵開口到此狂¶
吟不勝情又至一城得接水草復經一城回紇頭目遠迎飯于¶
城南獻蒲萄酒且使小兒爲緣竿舞刀之戲再經二城山行半¶
日入南北平川宿大桑樹下其樹可蔭百人前至一城臨道一¶
井深踰百尺有回紇叟驅一牛挽轆轤汲水以飲渴者初帝之¶
西征也見而異之命蠲其賦役仲冬十有八日過大河至邪米¶
<pb:CK-KZ_JY194_02p017a>¶
思干大城之北太師移剌國公及䝉古回紇帥首載酒郊迎大¶
設帷幄因駐車焉宣使劉公以路梗留坐中白師曰頃知千里¶
外有大河以舟梁渡土寇壞之況復已及深冬父師似宜來春¶
朝見師從之少焉由東北門入其城因溝岸爲之秋夏常無雨¶
國人疏二河入城分遶巷陌比屋得用方算端氏之未敗也城¶
中常十萬餘戸國破而來存者四之一其中大率多囘紇人田¶
園自不能主須附漢人及契丹河西等其官長亦以諸色人爲¶
之漢人工匠雜處城中有岡高十餘丈算端氏之新宮據焉太¶
師先居之以回紇艱食盜賊多有恐其變出居于水北師乃住¶
宮嘆曰道人任運逍遙以度歲月白刃臨頭猶不畏懼況盜賊¶
<pb:CK-KZ_JY194_02p017b>¶
未至復預憂乎且善惡兩途必不相害從者安之太師作齋獻¶
金叚十師辭不受遂月奉米麵鹽油果菜等物日益尊敬公見¶
師飲少請以蒲萄百斤新作釀師曰何必酒邪但如其數得之¶
待賓客足矣其薄萄經冬不壞又見孔雀大象皆東南數千里¶
印度國物師因暇日出詩一篇云二月經行十月終西臨囘紇¶
大城墉塔高不見十三級(以磚刻鏤玲瓏外無層經內可通行)山厚已過千萬重¶
秋日在郊猶放象夏雲無雨不從龍嘉蔬麥飯蒲萄酒飽食安¶
眠養素慵師旣住冬宣使洎相公鎮海遣曷刺等同一行使臣¶
領甲兵數百前路偵伺漢人往往來歸依時有算厯者在旁師¶
因問五月朔日食事其人云此中辰時食至六分止師曰前在¶
<pb:CK-KZ_JY194_02p018a>¶
陸局河時午刻見其食旣又西南至金山人言巳時食至七分¶
此三處所見各不同按孔穎達春秋疏曰體映日則日食以今¶
料之蓋當其下卽見其食旣在旁者則千里漸殊耳正如以扇¶
翳燈扇影所及無復光明其旁漸遠則燈光漸多矣師一日故¶
宮中遂書鳳棲梧詞二首于壁其一云一點靈明潛啟悟天上¶
人間不見行藏處四海八荒唯獨步不空不有誰能覩瞬目揚¶
眉全體露混混茫茫法界超然去萬刼輪迴遭一遇九玄齊上¶
三清路其二云日月循環無定止春去秋來多少榮枯事五帝¶
三皇千百祀一興一廢長如此死去生來生復死生死輪迴變¶
化何時已不到無心休歇地不能清淨超於彼又詩二首其一¶
<pb:CK-KZ_JY194_02p018b>¶
云東海西秦數十年精思道德究重玄日中一食那求飽夜半¶
三更强不眠實跡未諧霄漢舉虛名空播朔方傳直教大國垂¶
明詔萬里風沙走極邊其二云弱冠尋眞傍海濤中年遁跡隴¶
山高河南一别昇黃鵠塞北重宣釣巨鼇無極山川行不盡有¶
爲心跡動成勞也知六合三千界不得神通未可逃是年閏十¶
二月將終偵騎迴同宣使來白父師言二太子發軍復整舟梁¶
土寇已滅曷剌等詣營謁太子言師欲朝帝所復承命云上駐¶
蹕大雪山之東南今則雪積山門百餘里深不可行此正其路¶
爾爲我請師來此聽候良便來時當就彼城中遣䝉古軍護送¶
師謂宣差曰聞河以南千里絶無種養吾食須米麵蔬菜可迴¶
<pb:CK-KZ_JY194_02p019a>¶
報太子帳下壬午之春正月把欖始華類小桃俟秋採其實食¶
之味加胡桃二月二日春分杏花已落司天臺判李公輩請師¶
遊郭西宣使洎諸官載蒲萄酒以從是日天氣晴霽花木鮮明¶
隨處有臺池樓閣間以蔬圃憩則藉草人皆樂之談玄論道時¶
復引觴日昃方歸作詩云陰山西下五千里大石東過二十程¶
雨霽雪山遙慘淡春分河府近清明(邪米思干大城大石有國時名爲河中府)園林¶
寂寂鳥無語(花木雖茂並無飛禽)風日遲遲花有情同志暫來閑睥睨高¶
吟歸去待昇平望日乃一百五旦太上眞元節也時僚屬請師¶
復遊郭西園林相接百餘里雖中原莫能過但寂無鳥聲耳遂¶
成二篇以示同遊其一云二月中分百五期玄元下降日遲遲¶
<pb:CK-KZ_JY194_02p019b>¶
正當月白風清夜更好雲收雨霽時市地園林行不盡照天花¶
木坐觀奇未能絶粒成嘉遁且向無爲樂有爲其二云深蕃古¶
跡尚橫陳大漢良朋欲徧巡舊日亭臺隨處列向年花卉逐時¶
新風光甚解留連客夕照那堪斷送人竊念世間酬短景何如¶
天外飲長春三月上旬阿里鮮至自行宮傳㫖云眞人來自日¶
出之地跋涉山川勤勞至矣今朕已迴亟欲聞道無倦迎我次¶
諭宣使仲祿曰爾持詔徵聘能副朕心佗日當置汝善地復諭¶
鎮海曰汝護送眞人來甚勤余惟汝嘉仍敕萬戸播魯只以甲¶
士千人衛過鐵門師問阿里鮮以途程事對曰春正月十有三¶
日自此初發馳三日東南過鐵門又五日過大河二月初吉東¶
<pb:CK-KZ_JY194_02p020a>¶
南過大雪山積雪甚高馬上舉鞭測之猶未及其半下所踏者¶
復五尺許南行三日至行宮矣且師至次第奏訖上說留數日¶
方迴師遂留門人尹公志平輩三人于館以侍行五六人同宣¶
使輩三月十有五日啟行四日過碣石城預傳¶
聖旨令萬戸播魯只領䝉古回紇軍一千護送過鐵門東南度¶
山山勢高大亂石縱橫眾軍挽車兩日方至山前㳂流南行軍¶
卽北入大山破賊五日至小河亦船渡兩岸林木茂盛七日舟¶
濟大河卽阿毋没輦也乃東南行晩洎古渠上渠邊蘆葦滿地¶
不類中原所有其大者經冬葉青而不凋因取以爲杖夜橫轅¶
下轅覆不折其小者葉枯春換少南山中有大實心竹士卒以¶
<pb:CK-KZ_JY194_02p020b>¶
爲戈戟又見蜴晰皆長三尺許色青黑時三月二十九日也因¶
作詩云志道旣無成天魔深有懼東辭海上來西望日邊去雞¶
犬不聞聲馬牛更遞鋪千山及萬水不知是何處又四日得達¶
行在上遣大臣喝刺播得來迎時四月五日也館舍定卽入見¶
上勞之曰佗國徵聘皆不應今遠踰萬里而來朕甚嘉焉對曰¶
山野奉詔而赴者天也上悅賜坐食次問眞人遠來有何長生¶
之藥以資朕乎師曰有衛生之道而無長生之藥上嘉其誠實¶
設二帳於御幄之東以居焉譯者問曰人呼師爲騰吃利䝉古¶
孔(譯語謂天人也)自謂之邪人稱之邪師曰山野非自稱人呼之耳譯¶
者再至曰舊奚呼奏以山野四人事重陽師學道三子羽化矣¶
<pb:CK-KZ_JY194_02p021a>¶
唯山野處世人呼以先生上問鎮海曰眞人當何號鎮海奏曰¶
有人尊之曰師父者眞人者曰神仙者上曰自今以往可呼神¶
仙時適炎熱從車駕廬於雪山避暑上約四月十四日問道外¶
使田鎮海劉仲祿阿里鮮記之內使近侍三人記之將及期有¶
報囘紇山賊指斥者上欲親征因改卜十月吉師乞還舊館上¶
曰再來不亦勞乎師曰兩旬可矣上又曰無護送者師曰有宣¶
差楊阿狗又三日命阿狗督回紇酋長以千餘騎從行由佗路¶
迴遂厯大山山有石門望如削蠟有豆石橫其上若橋焉其下¶
流甚急騎士策其驢以涉驢遂溺死水邊尚多橫屍此地蓋關¶
口新爲兵所破出峽復有詩二篇其一云水北鐵門猶自可水¶
<pb:CK-KZ_JY194_02p021b>¶
南石峽太堪驚兩崖絶壁攙天聳一澗寒波滚地傾夾道橫屍¶
人掩鼻溺溪長耳我傷情十年萬里干戈動早晚迴軍復太平¶
其二云雪嶺皚皚上倚天晨光燦燦下臨川仰觀峭壁人橫度¶
俯視危崖栢倒縣五月嚴風吹面冷三膲熱病當時痊我來演¶
道空囘首更卜良辰待下元始師來覲三月竟草木繁盛羊馬¶
皆肥及奉詔而回四月終矣百草悉枯又作詩云外國深蕃事¶
莫窮陰陽氣候特無從纔經四月陰魔盡(春冬霖雨四月純陽絶無雨)郤早¶
彌天旱魃凶浸潤百川當九夏(以水溉田)摧殘萬草若三冬我行往¶
復三千里(三月去五月囘)不見行人帶雨容路逢征西人囘多獲珊瑚¶
有從官以白金二鎰易之近五十株高者尺餘以其得之馬上¶
<pb:CK-KZ_JY194_02p022a>¶
不能完也繼日乘涼宵征五六日達邪米思干(大石名河中府)諸官迎¶
師入館卽重午日也¶
<pb:CK-KZ_JY194_02p022a>¶
#+PROPERTY: JUAN 002
<pb:CK-KZ_JY194_02p022a>¶
宣差李公東邁以詩寄東方道眾云當時發軔海邊城海上干¶
戈尚未平道德欲興千里外風塵不憚九夷行初從西北登高¶
領(卽野狐嶺)漸轉東南指上京(陸局河東畔東南望上京也)迤邐直西南下去(西南¶
四千里到兀里朶又西南二千里到陰山)陰山之外不知名(陰山西南一重大山一重小水數千里到邪米¶
思干大城師館於故宮)師旣還館館據北崖俯清溪十餘丈溪水自雪山¶
來甚寒仲夏炎熱就北軒風卧夜則寢屋顛之臺六月極暑浴¶
池中師之在絶域自適如此河中壤地宜百穀唯無蕎麥大豆¶
四月中麥熟土俗收之亂堆於地遇用卽碾六月始畢太師府¶
<pb:CK-KZ_JY194_02p022b>¶
提控李公獻瓜田五畝味極甘香中國所無間有大如斗者六¶
月間二太子迴劉仲祿乞瓜獻之十枚可重一擔果菜甚贍所¶
欠者芋栗耳茄實若粗指而色紫黑男女皆編髮男冠則或如¶
遠山帽飾以雜綵剌以雲物絡之以纓自酋長以下在位者冠¶
之庶人則以白麽斯(布屬)六尺許盤於其首酋豪之婦纏頭以羅¶
或皁或紫或繡花卉織物象長可五六尺髮皆垂有袋之以緜¶
者或素或雜色或以布帛爲之者不梳髻以布帛䝉之若比邱¶
尼狀庶人婦女之首飾也衣則或用白氎縫如注袋窄上寬下¶
綴以袖謂之襯衣男女通用車舟農器制度頗異中原國人皆¶
以鍮石銅爲器皿間以磁有若中原定磁者酒器則純用琉璃¶
<pb:CK-KZ_JY194_02p023a>¶
兵器則以鑌市用金錢無輪孔兩面鑿囘紇字其人物多魁梧¶
有膂力能負戴重物不以擔婦人出嫁夫貧則再嫁遠行踰三¶
月則亦聽他適異者或有鬚髯國中有稱大石馬者識其國字¶
專掌簿籍遇季冬設齋一月比暮其長自刲羊爲食與席者同¶
享自夜及旦餘月則設六齋又於危舍上跳出大木如飛簷長¶
闊丈餘上搆虛亭四垂纓絡每朝夕其長登之禮西方謂之告¶
天不奉佛不奉道大呼吟於其上丁男女聞之皆趍拜其下舉¶
國皆然不爾則弃市衣與國人同其首則盤以細麽斯長三丈¶
二尺骨以竹師異其俗作詩以記其實云回紇丘墟萬里疆河¶
中城大最爲强滿城銅器如金器一市戎裝似道裝剪鏃黃金¶
<pb:CK-KZ_JY194_02p023b>¶
爲貨賂裁縫白氎作衣裳靈瓜素椹非凡物赤縣何人搆得嘗¶
當暑雪山甚寒烟雲慘淡師乃作絶句云東山日夜氣濛鴻曉¶
色彌天萬丈紅明月夜來飛出海金光射透碧霄空師在館賓¶
客甚少以經書遊戲復有絶句云北出陰山萬里餘西過大石¶
半年居遐荒鄙俗難論道靜室幽巖且看書七月載生魄遣阿¶
里鮮奉表詣行宮禀論道日期八月七日得上所批答八日卽¶
行太師相送數十里師乃曰回紇城東新叛者二千戸夜夜火¶
光照城人心不安太師可回安撫太師曰在路萬一有不虞奈¶
何師曰豈關太師事乃迴十有二日過碣石城十有三日得護¶
送步卒千人甲騎三百入大山中行卽鐵門外别路也涉紅水¶
<pb:CK-KZ_JY194_02p024a>¶
澗有峻峰高數里谷東南行山根有鹽泉流出見日卽爲白鹽¶
因收二斗隨行日用又東南上分水嶺西望高澗若氷乃鹽耳¶
山上有紅鹽如石親嘗見之東方唯下地生鹽此方山間亦出¶
鹽囘紇多餅食且嗜鹽渴則飲水冬寒貧者尚負缾售之十有¶
四日至鐵門西南之麓將出山其山門嶮峻左崖崩下澗水伏¶
流一里許中秋抵河上其勢黃河流西北乘舟以濟宿其南岸¶
西有山寨名團八剌山勢險固三太子之醫官鄭公途中相見¶
以詩贈云自古中秋月最明涼風届候夜彌清一天氣象沉銀¶
漢四海魚龍耀水精呉越樓臺歌吹滿燕秦部曲酒肴盈我之¶
帝所臨河上欲罷干戈致太平泝河東南行三十里乃無水卽¶
<pb:CK-KZ_JY194_02p024b>¶
夜行過班里城甚大其眾新叛去尚聞犬吠黎明飯畢東行數¶
十里有水北流馬僅能渡東岸憩宿二十二日田鎮海來迎及¶
行宮上遣復鎮海問曰便欲見邪且少憩邪師曰入見是望且¶
道人從來見帝無跪拜禮入帳折身叉手而已旣見賜湩酪竟¶
乃辭上因問所居城內支供足乎師對從來䝉古回紇太師支¶
給邇者食用稍難太師獨辦翌日又遣近侍官合住傳旨曰眞¶
人每日來就食可乎師曰山野修道之人唯好靜處上令從便¶
二十七日車駕北迴在路屢賜蒲萄酒瓜茶食九月朔渡航橋¶
而北師奏話期將至可召太師阿海其月望上設幄齋莊退侍¶
女左右燈燭煒煌唯闍利必鎮海宣差仲祿侍於外師與太師¶
<pb:CK-KZ_JY194_02p025a>¶
阿海阿里鮮入帳坐奏曰仲祿萬里周旋鎮海數千里遠送亦¶
可入帳預聞道話於是召二人入師有所說卽令太師阿海以¶
䝉古語譯奏頗愜聖懷十有九日清夜再召師論道上大悅二¶
十有三日又宣師入幄禮如初上温顔以聽令左右錄之仍勅¶
誌以漢字意示不忘謂左右曰神仙三說養生之道我甚入心¶
使勿泄於外自爾扈從而東時敷奏道化又數日至邪米思干¶
大城西南三十里十月朔奏告先還舊居從之上駐蹕于城之¶
東二十里是月六日暨太師阿海入見上曰左右不去如何師¶
曰不妨遂令太師阿海奏曰山野學道有年矣常樂靜處行坐¶
御帳前軍馬雜還精神不爽自此或在先或在後任意而行山¶
<pb:CK-KZ_JY194_02p025b>¶
野受賜多矣上從之旣出帝使人追問曰要秃鹿馬否師曰無¶
用于時微雨始作青草復生仲冬過半則雨雪漸多地脈方透¶
自師之至斯城也有餘糧則惠飢民又時時設粥活者甚眾二¶
十有六日卽行十二月二十三日雪寒在路牛馬多凍死者又¶
三日東過霍闡没輦(大河也)至行在聞其航橋中夜斷散蓋二十¶
八日也帝問以震雷事對曰山野聞國人夏不浴於河不浣衣¶
不造氊野有菌則禁其採者畏天威也此非奉天之道也常聞¶
三千之罪莫大於不孝者天故以是警之今聞國俗多不孝父¶
母帝乘威德可戒其眾上悅曰神仙是言正合朕心勅左右紀¶
以囘紇字師請徧諭國人上從之又集太子諸王大臣曰漢人¶
<pb:CK-KZ_JY194_02p026a>¶
尊重神仙猶汝等敬天我今愈信眞天人也乃以師前後奏對¶
語諭之且云天俾神仙爲朕言此汝輩各銘諸心師辭退逮正¶
旦將帥醫卜等官賀師十有一日馬首遂東西望邪米思干千¶
餘里駐大果園中十有九日父師誕日眾官炷香爲壽二十八¶
日太師府提控李公别去師謂曰再相見也無李公曰三月相¶
見師曰汝不知天理二三月决東歸矣二十一日東遷一程至¶
一大川東北去賽藍約三程水草豐茂可飽牛馬因盤桓焉二¶
月上七日師入見奏曰山野離海上約三年迴今兹三年復得¶
歸山固所願也上曰朕已東矣同途可乎對曰得先行便來時¶
漢人問山野以還期嘗答云三歲今上所諮訪敷奏訖因復固¶
<pb:CK-KZ_JY194_02p026b>¶
辭上曰少俟三五日太子來前來道話所有未解者朕悟卽行¶
八日上獵東山下射一大豕馬踣失馭豕傍立不敢前左右進¶
馬遂罷獵還行宮師聞之入諫曰天道好生今聖壽已高宜少¶
出獵墜馬天戒也豕不敢前天護之也上曰朕已深省神仙勸¶
我良是我䝉古人騎射少所習未能遽已雖然神仙之言在衷¶
焉上顧謂吉息利答剌汗曰但神仙勸我語以後都依也自後¶
兩月不出獵二十有四日再辭朝上曰神仙將去當與何物朕¶
將思之更少待幾日師知不可遽辭徊翔以待三月七日又辭¶
上賜牛馬等物師皆不受曰秪得驛騎足矣上問通事阿里鮮¶
曰漢地神仙弟子多少對曰甚眾神仙來時德興府龍陽觀中¶
<pb:CK-KZ_JY194_02p027a>¶
常見官司催督差發上謂曰應干門下人悉令蠲免仍賜聖旨¶
文字一通且用御寶因命阿里鮮(河西也)爲宣差以䝉古帶喝剌¶
八海副之護師東還十日辭朝行自答剌汗已下皆攜蒲萄酒¶
珍果相送數十里臨别眾皆揮涕三日至賽藍大城之東南山¶
有蛇兩頭長二尺許土人往往見之望日門人出郊致奠于虛¶
靜先生趙公之墓眾議欲負其骨歸師曰四大假軀終爲弃物¶
一靈眞性自在無拘眾議乃息師明日遂行二十有三日宣差¶
阿狗追餞師於吹没輦之南岸又十日至阿里馬城西百餘里¶
濟大河四月五日至阿里馬城之東園二太子之太匠張公固¶
請曰弟子所居營三壇四百餘人晨參暮禮未嘗懈怠且預接¶
<pb:CK-KZ_JY194_02p027b>¶
數日伏願仙慈渡河俾壇眾得以請教幸甚師辭曰南方因緣¶
已近不能遷路以行復堅請師曰若無佗事卽當往焉翌日師¶
所乘馬突東北去從者不能挽於是張公等悲泣而言曰我輩¶
無緣天不許其行矣晩抵陰山前宿又明日復度四十八橋緣¶
溪上五十里至天池海東北過陰山後行二日方接元歷金山¶
南大河驛路復經金山東南北並山行四月二十八日大雨雪¶
翌日滿山皆白又東北並山行三日至阿不罕山前門人宋道¶
安輩九人同長春玉華會眾宣差郭德全輩遠迎入棲霞觀歸¶
依者日眾師下車時雨再降人相賀曰從來此地經夏少雨縱¶
有雷雨多於南北兩山之間今日霑足皆我師道廕所致也居¶
<pb:CK-KZ_JY194_02p028a>¶
人常歲疏河灌田圃至八月禾麥始熟終不及天雨秋成則地¶
鼠爲害鼠多白者此地寒多物晩結實五月河岸土深尺餘其¶
下堅氷亦尺許齋後日使人取之南望高嶺積雪盛暑不消多¶
有異事少西海子傍有風塚其上土白堊多粉裂其上二三月¶
中卽風起南山嵓穴先鳴蓋先驅也風自塚間出初旋動如羊¶
角者百千數少焉合爲一風飛沙走石發屋拔木勢震百川息¶
于巽隅又東南澗後有水磨三四至平地則水漸微而絶山出¶
石炭又東有二泉三冬暴漲如江湖復潛行地中俄而突出魚¶
蝦隨之或漂没居民仲春漸消地乃䧟西北千餘里儉儉州出¶
良鐵多青鼠亦收麻麥漢匠千百人居之織綾羅錦綺道院西¶
<pb:CK-KZ_JY194_02p028b>¶
南望金山其山多雨雹五六月間或有大雪深丈餘此地間有¶
沙陀出肉蓯蓉國人呼曰唆眼水曰兀速草曰愛不速深入山¶
陰松皆十丈許會眾白師曰此地深蕃太古以來不聞正教唯¶
山精鬼魅惑人自師立觀疊設醮筵旦望作會人多以殺生爲¶
戒若非道化何以得然先是壬午年道眾爲不善人妬害眾不¶
安宋公道安晝寢方丈忽於天䆫中見虛靜先生趙公曰有書¶
至道安問從何來曰天上來受而視之止見太清二字忽隱去¶
翌日師有書至魔事漸消又毉者羅生橫生非毁一日墮馬觀¶
前折其脛卽自悔曰我之過也對道眾服罪師東行書教語一¶
篇示眾云萬里乘官馬三年别故人干戈猶未息道德偶然陳¶
<pb:CK-KZ_JY194_02p029a>¶
論氣當秋夜(對上論養生事故云)還鄉及暮春思歸無限眾不得下情伸¶
阿里鮮等白師曰南路饒沙石鮮水草使客甚繁馬甚苦恐留¶
滯師曰分三班以進吾徒無患矣五月七日令宋道安夏志誠¶
宋德方孟志温何志堅潘德冲六人先行十有四日師挈尹志¶
平王志明于志可鞠志圓楊志靜綦志清六人次之餞行者夾¶
谷妃郭宣差李萬戸等數十人送二十里皆下馬再拜泣別師¶
策馬亟進十有八日張志素孫志堅鄭志脩張志遠李志常五¶
人又次之師東行十六日過大山山上有雪甚寒易騎于拂廬¶
十七日師不食但時時飲湯東南過大沙場有草木其間多蚊¶
虻夜宿河東又數日師或乘車尹志平輩諮師曰奚疾師曰余¶
<pb:CK-KZ_JY194_02p029b>¶
疾非醫可測聖賢琢磨故也卒未能愈汝輩勿慮眾愀然不釋¶
是夕尹志平夢人曰師之疾公輩勿憂至漢地當自愈行又經¶
沙路三百餘里水草絶少馬夜進不息再宿乃出地臨夏人之¶
北倕廬帳漸廣馬易得後行者乃及師六月二十一日宿漁陽¶
關師尚未食明日度關而東五十餘里豐州元帥以下來迎宣¶
差俞公請泊其家奉以湯餅是日輒飽食繼而設齋飲食乃如¶
故道眾相謂曰清和前日之夢驗不虛矣時已季夏北軒涼風¶
入坐俞公以蠒紙求書師書之云身閒無俗念鳥宿至雞鳴一¶
眼不能睡寸心何所縈雲收溪月白炁爽谷神清不是朝昏坐¶
行功扭捏成七月朔復起三日至下水元帥夾谷公出郭來迎¶
<pb:CK-KZ_JY194_02p030a>¶
館於所居來瞻禮者無慮千人元帥日益敬有雞鴈三七夕日¶
師遊郭外放之海子中少焉翔戲於風濤之間容與自得師賦¶
詩曰養爾存心欲薦庖逢吾念善不爲肴扁舟送在鯨波裏會¶
待三秋長六梢又云兩兩三三好弟兄秋來羽翼未能成放歸¶
碧海深沈處浩蕩波瀾快野情翌日乃行是月九日至雲中宣¶
差總管阿不合與道眾出京以步輦迎歸于第樓居二十餘日¶
總管以下晨參暮禮雲中士大夫日來請教以詩贈之云得¶
旨還鄉早乘春造物多三陽初變化一氣自沖和驛馬程程送¶
雲山處處羅京城一萬里重到卽如何十有三日宣差阿里鮮¶
欲往山東招諭懇求與門弟子尹志平行師曰天意未許雖往¶
<pb:CK-KZ_JY194_02p030b>¶
何益阿里鮮再拜曰若國王臨以大軍生靈必遭殺戮願父師¶
一言垂慈師良久曰雖救之不得猶愈於坐視其死也乃令清¶
和同往卽付招諭書二副又聞宣德以南諸方道眾來參者多¶
恐隨庵困於接待令尹公約束付親筆云長行萬里一去三年¶
多少道人縱橫無賴者尹公到日一面施行勿使教門有妨道¶
化眾生福薄容易轉流上山卽難下坡省力耳宣德元帥移剌¶
公遣專使持書至雲中以取乘馬奉師八月初東邁楊河歷白¶
登天城懷安渡潰河凡十有二日至宣德元帥具威儀出郭西¶
遠迎師入居州之朝元觀道友敬奉遂書四十字云萬里遊生¶
界三年别故鄉迴頭身已老過眼夢何長浩浩天空闊紛紛事¶
<pb:CK-KZ_JY194_02p031a>¶
杳茫江南及塞北從古至今常道眾且云去冬有見虛靜先生¶
趙公牽馬自門入者眾爲之出迎忽不見又德興安定亦有人¶
見之河朔州府王官將帥及一切士庶爭以書疏來請若輻輳¶
然止迴答數字而已有云王室未寧道門先暢開度有緣恢弘¶
無量羣方帥首志心歸向恨不化身分酬眾望十月朔作醮於¶
龍門川望日醮於本州朝元觀十一月望宋德方等以向日過¶
野狐嶺見白骨所發願心乃同太君尹千億醮于德興之龍陽¶
觀濟度孤魂前數日稍寒及設醮二夜三日有如春醮畢元帥¶
賈昌至自行在傳旨神仙自春及夏道途匪易所得食物驛騎¶
好否到宣德等處有司在意館穀否招諭在下人戸得來否朕¶
<pb:CK-KZ_JY194_02p031b>¶
常念神仙神仙無忘朕十二月旣望醮于蔚州三館師於龍陽¶
住冬旦夕常往龍岡閑步下視德興以兵革之後村落蕭條作¶
詩以寫其意云昔年林木參天合今日村坊徧地開無限蒼生¶
臨白刃幾多華屋變青灰又云豪傑痛吟千萬首古今能有幾¶
多人研窮物外閑中趣得脫輪迴泉下塵甲申之春二月朔醮¶
於縉山之秋陽觀觀在大翮山之陽山水明秀松蘿煙月道家¶
之地也以詩題其槩云秋陽觀後碧巖深萬頃煙霞插翠岑一¶
徑桃花春水急彎環流出洞天心又云羣山一帶碧嵯峨上有¶
羣仙日夜過洞府深沈人不到時聞巖壁洞仙歌燕京行省金¶
紫石抹公宣差便宜劉公以下諸官遣使者持疏懇請師住大¶
<pb:CK-KZ_JY194_02p032a>¶
天長觀許之旣而以驛召乃度居庸而南燕京道友來迎於南¶
口神游觀明旦四遠父老士女以香花導師入京瞻禮者塞路¶
初師之西行也眾請還期師曰三載歸三載歸至是果如其言¶
以上七日入天長觀齋者日千人望日會眾請赴玉虛觀是月¶
二十五日喝剌至自行宮傳旨神仙至漢地以清淨道化人每¶
日與朕誦經祝壽甚好教神仙好田地內愛住處住道與阿里¶
鮮神仙壽高善爲護持神仙無忘朕舊言仲夏行省金紫石抹¶
公便宜劉公再三持疏請師住持大天長觀是月二十有二日¶
赴其請空中有數鶴前導傃西北而去自師寓玉虛或就人家¶
齋常有三五鶴飛鳴其上北方從來奉道者鮮至是聖賢欲使¶
<pb:CK-KZ_JY194_02p032b>¶
人歸向以此顯化耳入會之眾皆稽首拜跪作道家禮時俗一¶
變玉虛井水舊鹹苦甲申乙酉年西來道眾甚多水味變甘亦¶
善緣所致也季夏望日宣差相公劄八傳旨自神仙去朕未嘗¶
一日忘神仙神仙無忘朕朕所有之地愛願處卽住門人恒爲¶
朕誦經祝壽則嘉自師之復來諸方道侣雲集邪說日寢京人¶
翕然歸慕若戸曉家諭教門四闢百倍往昔乃建八會於天長¶
曰平等曰長春曰靈寶曰長生曰明眞曰平安曰消災曰萬蓮¶
師旣歸天長遠方道人繼來求法名者日益眾嘗以四頌示之¶
其一云世情無斷滅法界有消磨好惡縈心曲漂淪奈爾何其¶
二云有物先天貴無名不自生人心常隱伏法界任縱橫其三¶
<pb:CK-KZ_JY194_02p033a>¶
云徇物雙眸眩勞生四大窮世間渾是假心上不知空其四云¶
昨日念無蹤今朝事亦同不如齊放下度日且空空每齋畢出¶
遊故苑瓊華之上從者六七人宴坐松陰或自賦詩相次屬和¶
間因茶罷令從者歌游仙曲數闋夕陽在山澹然忘歸由是行¶
省及宣差劄八相公北宮園池并其近地數十頃爲獻且請爲¶
道院師辭不受請至于再始受之旣而又爲頒文牓以禁樵採¶
者遂安置道侣日益脩葺後具表以聞上可其奏自爾佳時勝¶
日師未嘗不往來乎其間寒食日作春遊詩二首其一云十頃¶
方池間御園森森松栢罩清煙亭臺萬事都歸夢花柳三春卻¶
屬仙島外更無清絶地人間唯有廣寒天深知造物安排定乞¶
<pb:CK-KZ_JY194_02p033b>¶
與官民種福田其二云清明時節杏花開萬戸千門日往來島¶
外茫茫春水闊松間獵獵暖風迴遊人共嘆斜陽逼達士猶嗟¶
短景催安得大丹冥換骨化身飛上鬱羅臺乙酉四月宣撫王¶
公巨川請師致齋于其第公關右人也因話咸陽終南竹木之¶
勝請師看庭竹師曰此竹殊秀兵火而後蓋不可多得也我昔¶
居於磻溪茂林修竹眞天下之奇觀也思之如夢今老矣歸期¶
將至當分我數十竿植寶玄之北軒聊以遮眼宣撫曰天下兵¶
革未息民甚倒懸主上方尊師重道賴師眞道力保護生靈何¶
遽出此言邪願垂大慈以救世爲念師以杖叩地笑而言曰天¶
命已定由人乎哉眾莫測其意夏五月終師登壽樂山巓四顧¶
<pb:CK-KZ_JY194_02p034a>¶
園林若張翠幄行者休息其下不知暑氣之甚也因賦五言律¶
詩云地土臨邊塞城池壓古今雖多壞宮闕尚有好園林綠樹¶
攢攢宻清風陣陣深日遊仙島上高視八紘吟一日師自瓊島¶
迴陳公秀玉來見師出示七言律詩云蒼山突兀倚天弧翠柏¶
陰森遶殿扶萬頃煙霞常自有一川風月等閑無喬松挺拔來¶
深澗異石嵌空出太湖盡是長生閑活計脩眞薦福邁京都九¶
月初吉宣撫王公以熒惑犯尾宿主燕境災將請師作醮問所¶
費幾何師曰一物失所猶懷不忍況闔境乎比年已來民苦徵¶
役公私交罄我當以觀中常住物給之但令京官齋戒以待行¶
禮足矣餘無所用也於是約作醮兩晝夜師不憚其老親禱于¶
<pb:CK-KZ_JY194_02p034b>¶
玄壇醮竟之夕宣撫喜而賀之曰熒惑已退數舍我輩無復憂¶
矣師之德感一何速哉師曰余有何德祈禱之事自古有之但¶
恐不誠耳古人曰至誠動天地此之謂也重九日遠方道眾咸¶
集或以菊爲獻師作詞一闋寓聲恨歡遲云一種靈苗體性殊¶
待秋風冷透根株散花開百億黃金嫩照天地清虛九日持來¶
滿座隅坐中觀眼界如如類長生久視無凋謝稱作伴閑居繼¶
而有奉道者持蠒紙大軸來求親筆以鳳棲梧詞書之云得好¶
休來休便是贏取逍遙免把身心使多少聰明英烈士忙忙虛¶
負平生志造物推移無定止昨日歌歡今日愁煩至今日不知¶
明日事區區著甚勞神思一日或有質是非于其前者師但漠¶
<pb:CK-KZ_JY194_02p035a>¶
然不應以道義釋之復示之以頌曰拂拂拂拂盡心頭無一物¶
無物心頭是好人好人便是神仙佛其人聞之自愧而退丙戌¶
正月盤山請師黃籙醮三晝夜是日天氣晴霽人心悅懌寒谷¶
生春將事之夕以詩示眾云詰曲亂山深山高快客心羣峰爭¶
挺拔巨壑太蕭森似有飛仙過殊無宿鳥吟黃冠三日醮素服¶
萬家臨五月京師大旱農不下種人以爲憂有司移市立壇懇¶
禱前後數旬無應行省差官賚疏請師爲祈雨醮三日兩夜當¶
設醮請聖之夕雲氣四合斯須雨降自夜半及食時未止行省¶
委官奉香火來謝曰京師久旱四野欲然五穀未種民不聊生¶
賴我師道力感通上眞以降甘澍百姓僉曰神仙雨也師答曰¶
<pb:CK-KZ_JY194_02p035b>¶
相公至誠所感上聖垂慈以活生靈吾何與焉使者出復遣使¶
來告曰雨則旣降奈久旱未霑足何更得滂沱大作此旱可解¶
願我師慈悲師曰無慮人以至誠感上眞上眞必以誠報人大¶
雨必至齋未竟雨勢海立是歲有秋名公碩儒皆以詩來賀一¶
日有呉大卿德明者以四絶句來上師復次韻答之其一云燕¶
國蟾公卽此州超凡入聖洞賓儔一時鶴駕歸蓬島萬劫仙鄉¶
出土丘其二云我本深山獨自居誰能天下眾人譽軒轅道士¶
來相訪不解言談世俗書其三云莫把閑人作等閑閑人無欲¶
近仙班不於此日開心地更待何時到寶山其四云混沌開基¶
得自然靈明翻小大樁年出生入死常無我跨古騰今自在仙¶
<pb:CK-KZ_JY194_02p036a>¶
又題支仲元畫得一元保玄素三仙圖云得道眞仙世莫窮三¶
師何代顯靈蹤直教御府相傳授閱向人間類赤松又奉道者¶
求頌以七言絶句示之云朝昏忽忽急相催暗換浮生兩鬢絲¶
造物戲人俱是夢是非嚮日又何爲師自受行省已下眾官疏¶
以來憫天長之聖位殿閣常住堂宇皆上頽下圮至於窓戸堦¶
砌毁撤殆盡乃命其徒日益修葺罅漏者補之傾斜者正之斷¶
手于丙戌皆一新之又創修寮舍四十餘間不假外緣皆常住¶
自給也凡遇夏月令諸齋舍不張燈至季秋稍親之所以預火¶
備也十月下寶玄居方壺每夕召眾師德以次坐高談清論或¶
通宵不寐仲冬十有三日夜半振衣而起步於中庭旣還坐以¶
<pb:CK-KZ_JY194_02p036b>¶
五言律詩示眾云萬象彌天闊三更坐地勞參橫西嶺下斗轉¶
北辰高大勢無由遏長空不可韜循環誰主宰億劫自堅牢丁¶
亥自春及夏又旱有司祈禱屢矣少不獲應京師奉道會眾一¶
日請師爲祈雨醮旣而消災等會亦請作醮師徐謂曰我方留¶
意醮事公等亦建此議所謂好事不約而同也公等兩家但當¶
慇懃遂約以五月一日爲祈雨醮初三日爲賀雨醮三日中有¶
雨是名瑞應雨過三日雖得非醮家雨也或曰天意未易度師¶
對眾出是語萬一失期能無招小人之訾邪師曰非爾所知也¶
及醮竟日雨乃作翌日盈尺越三日四天廓清以終謝雨醮事¶
果如其言時暑氣煩燠元帥張資胤者諸師遊西山再四過勤¶
<pb:CK-KZ_JY194_02p037a>¶
師赴之習日齋罷雨後遊東山庵師與客坐于林間日夕將還¶
以絶句示眾云西山爽氣清過雨白雲輕有客林間坐無心道¶
自成旣還元帥第樓居數日來聽道話者竟夕不寐又應大谷¶
庵請次日清夢庵請其夕大雨自北來雷電怒合東西震耀師¶
曰此道之用也得道之人威光烜赫無乎不在雷電莫能匹也¶
夜深客散師偃息草堂須臾風雨駭至怒霆一震窓戸幾裂少¶
焉收聲人皆異之或曰霹靂當㳺至何一舉而息邪有應者曰¶
無乃至人在兹雷師爲之霽威乎旣還五月二十有五日道人¶
王志明至自秦州傳旨改北宮仙島爲萬安宮天長觀爲長春¶
宮語天下出家善人皆隸焉且賜以金虎牌道家事一仰神仙¶
<pb:CK-KZ_JY194_02p037b>¶
處置小暑後大雨屢至暑氣愈熾以七言詩示眾云溽暑熏天¶
萬里遙洪波拍海大川潮嘉禾已見三秋熟旱魃仍聞五月消¶
百姓共忻生有望三軍不待令方調實由道化行無外暗賜豐¶
年助¶
聖朝自瓊島爲道院樵薪捕魚者絶迹數年園池中禽魚蕃育¶
歲時遊人往來不絶齋餘師乘馬日凡一往六月二十有一日¶
因疾不出浴於宮之東溪二十有三日人報巳午間雷雨大作¶
太液池之南岸崩裂水入東湖聲聞數十里黿鼉魚鼈盡去池¶
遂枯涸北口山亦摧師聞之初無言良久笑曰山摧池枯吾將¶
與之俱乎七月四日師謂門人曰昔丹陽嘗授記於余云吾没¶
<pb:CK-KZ_JY194_02p038a>¶
之後教門當大興四方往往化爲道鄉公正當其時也道院皆¶
勅賜名額又當住持大宮觀仍有使者佩符乘傳勾當教門事¶
此時乃公功成名遂歸休之時也丹陽之言一一皆驗若念符¶
契況教門中勾當人內外悉具吾歸無遺恨矣師旣示疾于寶¶
玄一日數如偃中門弟子止之師曰吾不欲勞人汝等猶有分¶
别在且偃寢奚異哉七月七日門人復請曰每日齋會善人甚¶
眾願垂大慈還堂上以慰瞻禮師曰我九日上堂去也是日午¶
後留頌云生死朝昏事一般幻泡出没水長閑微光見處跳烏¶
兔玄量開時納海山揮斥八絃如咫尺吹噓萬有似機關狂辭¶
落筆成塵垢寄在時人妄聽間遂登葆光堂歸眞焉異香滿室¶
<pb:CK-KZ_JY194_02p038b>¶
門人捻香拜别眾欲哭臨侍者張志素武志攄等遽止眾曰眞¶
人適有遺語令門人宋道安提舉教門事尹志平副之張志松¶
又其次王志明依舊勾當宋德方李志常等同議教門事遂復¶
舉似遺世頌畢提舉宋道安等再拜而受黎明具麻服行喪禮¶
奔走赴喪者萬計宣差劉仲祿聞之愕然歎曰眞人朝見以來¶
君臣道合離闕之後上意眷慕未嘗少忘今師旣昇去速當奏¶
聞首七之後四方道俗遠來赴喪哀慟如喪考妣於是求訓法¶
名者日益多一日提舉宋公謂志常曰今月上七日公暨我同¶
受師旨法名等事爾其代書止用吾手字印此事已行姑㳂襲¶
之繼而清和大師尹公至自德興行祀事旣終七提舉宋公謂¶
<pb:CK-KZ_JY194_02p039a>¶
清和曰吾老矣不能維持教門君可代我領之也讓至于再清¶
和受其託遠邇奉道會中善眾不减往昔戊子春三月朔清和¶
建議爲師構堂于白雲觀或曰工力浩大糧儲鮮少恐難成功¶
清和曰凡事要人前思夫眾可與樂成不可與慮始但事不思¶
已教門竭力何爲而不辦況先師遺德在人四方孰不瞻仰可¶
不勞行化自有人贊助此緣公等勿疑更或不然常住之物費¶
用靜盡各操一瓢乃所願也宣差便宜劉公聞而喜之力贊其¶
事遂舉鞠志圓等董其役自四月上丁除地建址歷戊己庚俄¶
有平陽太原堅代蔚應等羣道人二百餘賚糧助力肯構是堂¶
四旬告成其間同結兹緣者不能備紀議者以爲締構之勤雖¶
<pb:CK-KZ_JY194_02p039b>¶
由人力亦聖賢陰有以扶持也期以七月九日大葬仙師六月¶
間霖雨不止皆慮有妨葬事旣七月初吉遽報晴霽人心翕然¶
和悅前一日將事之初乃炷香設席以嚴其祀及啟樞師容色¶
儼然如生遠近王官士庶僧尼善眾觀者凡三日日萬人皆以¶
手加額嘆其神異焉繼而喧播四方傾心歸嚮來奉香火者不¶
可勝計本宮建奉安道場三晝夜預告齋旬日八日辰時玄鶴¶
自西南來尋有白鶴繼至人皆仰而異之九日子時後設靈寶¶
清醮三百六十分位醮禮終藏仙蛻于堂異香芬馥移時不散¶
臨午致齋黃冠羽服與坐者數千人奉道之眾又復萬餘旣寧¶
神翌日大雨復降人皆嘆曰天道人事上下和應了此一大事¶
<pb:CK-KZ_JY194_02p040a>¶
非我師道德純備通于天地達于神明疇克如是乎諒非人力¶
所能致也權省宣撫王公巨川咸陽巨族也素慕玄風近歲又¶
與父師相會于燕雅懷昭映道同氣合尊仰之誠更甚疇昔故¶
會兹葬事自爲主盟京城內外屯以甲兵備其不虞罷散之日¶
畧無驚擾於是親榜其堂曰處順其觀曰白雲焉師爲文未始¶
起稿臨紙肆筆而成後復有求者或輒自增損故兩存之嘗夜¶
話謂門弟子曰古之得道人見于書傳者略而不博失其傳者¶
可勝言哉余屢對汝眾舉近世得道之士皆耳目所親接者其¶
行事甚詳其談道甚明暇日當集全眞大傳以貽後人師旣没¶
雖嘗口傳其概而後之學者尚未見其成書惜哉¶
<pb:CK-KZ_JY194_02p040b>¶
¶
¶
¶
¶
¶
¶
¶
¶
¶
¶
<pb:CK-KZ_JY194_02p041a>¶
@fw附錄¶
　　
** 詔書¶
成吉思皇帝勅眞人邱師省所奏應詔而來者備悉惟師道踰¶
三子德重多方命臣奉厥玄纁馳傳訪諸滄海時與願適天不¶
人違兩朝屢詔而弗行單使一邀而肯起謂朕天啟所以身歸¶
不辭暴露於風霜自願跋涉於沙磧書章來上喜慰何言軍國¶
之事非朕所期道德之心誠云可尚朕以彼酋不遜我伐用張¶
軍旅試臨邊陲底定來從去背實力率之故然久逸暫勞冀心¶
服而後已於是載揚威德略駐車徒重念雲軒旣發於蓬萊鶴¶
馭可遊於天竺達磨東邁元印法以傳心老氏西行或化胡而¶
<pb:CK-KZ_JY194_02p041b>¶
成道顧川途之雖闊瞻几杖以非遙爰答來章可明朕意秋暑¶
師比平安好指不多及¶
聖旨¶
成吉思皇帝聖旨道與諸處官員每¶
邱神仙應有底修行底院舍等係逐日念誦經文告天底人每¶
與¶
皇帝祝壽萬萬歲者所據大小差發稅賦都休教著者據邱神¶
仙底應係出家門人等隨處院舍都教免了差發稅賦者其外¶
詐推出家影占差發底人每告到官司治罪斷按主者奉到如¶
此不得違錯須至給付照用者¶
<pb:CK-KZ_JY194_02p042a>¶
　右付給邱神仙門下收執¶
照使所據神仙應係出家門人精嚴住持院子底人等並免差¶
發稅賦准此¶
　　　癸未羊兒年三月(御寶)　日¶
宣差阿里鮮面奉¶
成吉思皇帝聖旨邱神仙奏知來底公事是也㬠好我前時已¶
有聖旨文字與你來教你天下應有底出家善人都管著者好¶
底歹底邱神仙你就便理會只你識者奉到如此¶
　　　癸未年九月二十四日¶
宣差都元帥賈昌傳奉¶
<pb:CK-KZ_JY194_02p042b>¶
成吉思皇帝聖旨邱神仙你春月行程别來至夏日路上炎熱¶
艱難來㳂路好底鋪馬得騎來麽路裏飲食廣多不少來麽你¶
到宣德州等處官員好覻你來麽下頭百姓得來麽你身起心¶
裏好麽我這裏常思量著神仙你我不曾忘了你你休忘了我¶
者¶
　　　癸未年十一月十五日¶
　　請疏(三)¶
燕京行尚書省石抹公¶
　　　謹請¶
　　眞人長春公住持天長觀者¶
<pb:CK-KZ_JY194_02p043a>¶
竊以必有至人而後可以啟箇中機必有仙闕而後可以待方¶
外士天長觀者人間紫府主上福田若非眞神仙人誰稱此道¶
場地仰惟長春上人識超群品道悟長生舌根有花木香胷襟¶
無塵土氣實人天之眼目乃世俗之津梁向也乘青牛而西邁¶
不憚朝天今焉奉紫詔而南迴正當傳道幸無多讓早賜¶
光臨謹疏　癸未年八月　日¶
　　　又¶
宣撫使御史大夫王¶
　　　敦請¶
　　眞人師父住持燕京十方大天長觀者¶
<pb:CK-KZ_JY194_02p043b>¶
竊以應變神龍非蹄涔所能止無心野鶴亦何天不可飛故䝉¶
莊出遊漆園增價陳搏歸隱雲臺生光不到若輩人難了如此¶
事伏惟眞人師父氣清而粹道大而高已書絳闕之名暫被玉¶
壺之謫以千載爲旦暮以八極爲門庭振柱史之宗風提全眞¶
之法印昔也三朝之教主今兹萬乘之國師幾年應¶
詔北行本擬措安於海內一旦迴轅南邁可能獨善於山東維¶
太極之故宮實大燕之宏構國家元辰之所在遠近取則之所¶
先必欲立接人之基莫如宅首善之地敢輒伸於管見冀少駐¶
於霓旌萬里雲披式副人天之望四方風動舉聞　道德之香¶
謹疏¶
<pb:CK-KZ_JY194_02p044a>¶
　　　癸未年八月　日¶
　　　又¶
燕京尚書省石抹公¶
　　　謹請¶
　　邱神仙久住天長觀¶
竊以時止時行雖聖人不凝滯於物爰居爰處而君子有恒久¶
之心於此兩端存乎大致長春眞人重陽高弟四海重名爲帝¶
者之尊師亦天下之教父昔年應聘還自萬里尋思于今日接¶
人久住十方天長觀上以祝¶
皇王之聖壽下以薦生靈之福田頃因譏察於細人非敢動搖¶
<pb:CK-KZ_JY194_02p044b>¶
於仙仗不圖大老遂有遐心況京師者諸夏之本根而遠近取¶
此乎法則如或舍此而就彼是謂下喬而入幽輒敢堅留幸不¶
易動休休莫莫無爲深山窮谷之行永永長長而作太極瓊華¶
之主謹疏¶
　　　丙戌年八月　日¶
侍行門人¶
　虛靜先生趙道堅　冲虛大師宋道安¶
　清和大師尹志平　虛寂大師孫志堅¶
　清貧道人夏志誠　清虛大師宋德方¶
　葆光大師王志明　冲虛大師于志可¶
<pb:CK-KZ_JY194_02p045a>¶
　崇道大師張志素　道眞大師鞠志圓¶
　通玄大師李志常　熈眞大師鄭志修¶
　玄眞大師張志遠　悟眞大師孟志穩¶
　清眞大師綦志清　保眞大師何志清¶
　通玄大師楊志靜　冲和大師潘德沖¶
特旨䝉古四人從師護持¶
　　　　䝉古打　喝剌　八海¶
　　　宣　差　阿　里　鮮¶
　　　宣　差　便　宜使劉仲祿¶
¶
<pb:CK-KZ_JY194_02p045b>¶
¶
¶
¶
¶
¶
¶
¶
¶
¶
