#-*- mode: org; -*-
#+TITLE: 太上黃庭中景經
#+DATE: 2011-05-31 15:53:40
#+PROPERTY: kxid KX074
#+PROPERTY: title 太上黃庭中景經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1401
#+PROPERTY: id JY079
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY079_01p001a>¶
* 太上黃庭中景經¶
　　　　　　　　　　　　@by上清元命眞人李千乘注¶
黃老黃庭經¶
　洞房經云人有大室正房黃庭庭中黃老君所居元始也龜¶
　山籙經云黃老君在上淸金珠府理化黃者是中正色也庭¶
　者四方之中也外取在天中地中雲霞之上內取於腦中心¶
　肝脾之間爲道者莫不鍊存形神尅成羽化以致長生超出¶
　圓羅之表故曰黃庭者也¶
念吾頭頂戴天神¶
　三元之氣降生三八景神生於人身上洞天部一景生腦神¶
<pb:CK-KZ_JY079_01p001b>¶
　之府有元氣人腦有九瓣內生九眞皆列次位以遶丹田而¶
　外其面以禦不祥上眞上向高眞南向太眞東向神眞西向¶
　玄眞北向二十四神行事訣云腦神在頭九宮正九當頂內¶
　腦膏之中形長一寸一分高五分半向前面外坐守丹田神¶
　是也¶
髮爲星辰萬餘綸¶
　髮神名玄父華字道衞形長二寸一分色正玄在軀皮內膏¶
　外周流髮根正在頭上萬物之中人之最貴一形之內包含¶
　天地日月星辰社稷剛柔無所不法亦立天子置三公九卿¶
　二十七大夫八十一元士百二十郡千二百縣萬八千鄉三¶
<pb:CK-KZ_JY079_01p002a>¶
　萬六十亭長十八侯亦有宮闕宅舍門戸竈井諸神飲食而¶
　知修者卽得長生所以頭圓象天足方象地髮爲星辰目爲¶
　日月眉爲北斗耳爲社稷口爲江海齒爲玉石綸理也髮之¶
　始必一又存神也¶
紆長槃屈光若玄¶
　紆迴屈曲槃結櫛髮不必解髻面有神庭髻腦之華心悲髮¶
　焦髓滿骨堅不洩精氣頂上中央名通天入髮際一寸頂名¶
　通天棲神之宅也¶
孔德之容大如錢¶
　道德經云孔德之容唯道是從爲眾妙之門者也¶
<pb:CK-KZ_JY079_01p002b>¶
天星和氣從此間¶
　頭爲三臺天星九眞君其上矣¶
養人骨髓浸靈根¶
　綘宮三景合明養人眞靈根舌也本靈根者是也¶
下合六府紹五宮¶
　腸胃大小腸膀胱三焦爲六府心肝肺脾腎爲五宮¶
消除惡氣出臍門¶
　下丹田入命根精神之本截五氣分陰陽之戸也朝餐玉饌¶
　暮爲穢滓之氣是也¶
還念兩目白黑分¶
<pb:CK-KZ_JY079_01p003a>¶
　目者身之明鏡也林夫人咒曰目童三雲兩目眞君丹字紫¶
　書云常存目中三神合眞內視卽見五藏腸胃久行神仙矣¶
左目爲日天神存¶
　左目象日神名上明字英玄一名飛靈也¶
象長一寸衣丹玄¶
　目中童子人長一寸服玄衣¶
十二神女迴四邊¶
　左目外有十二眞人周迴營衞目也¶
右目爲月太一然¶
　右目象月神名太一字晨嬰一名明珠雞鳴時存東方淸氣¶
<pb:CK-KZ_JY079_01p003b>¶
　從月來滿泥丸泥丸中有靑煙又從目出鬱鬱然變成二童¶
　子著靑衣如嬰兒形狀者矣¶
神長一寸衣白紈¶
　右目眞人長一寸白紈素衣也¶
十二神女周成還¶
　右目十二神女十二眞人周還坐衞目也¶
日月相去三寸間¶
　日月兩目相去三寸¶
中有北斗七政陳¶
　存北斗七星天中帝卿帝卿玄宮玄宮從准頭直上至髮際¶
<pb:CK-KZ_JY079_01p004a>¶
　五寸於夜半東向平坐散髮呼上元三眞眞中嬰兒大人面¶
　各有門戸七政如北極紫房也面上眞人神皆有方位若視¶
　北極紫房玉闕是也¶
上有元一五華君¶
　元一五華五藏神也¶
當頭如居圓如槃¶
　太一在頭頭法天圓槃堅固者也¶
象長七寸變化神¶
　形長七寸¶
耳象晝夜空如聰¶
<pb:CK-KZ_JY079_01p004b>¶
　修道先令目明耳聰爲事主也耳目是尋眞之梯級綜靈之¶
　門戸夫目欲得數按抑其左右亦令無數使人聰徹所以營¶
　理城郭名書玉皇也¶
中有黃庭主聽門¶
　黃庭是腦中眞人也¶
欲下天神如赤丹¶
　九眞降下於腦宮丹者仙服也¶
蓋長三寸靑幘冠¶
　耳神名嬌女一名空閑字幽田形長三寸靑幘冠也¶
常居鼻上候百神¶
<pb:CK-KZ_JY079_01p005a>¶
　大洞經云鼻神名山源一名鬼井有三元之山嶽能候萬神¶
　爲邪正之主也¶
念鼻通利芳如香¶
　引靈注體調和百神也¶
中有一人衣黃金¶
　鼻中眞人黃金仙服¶
神長二寸出居人¶
　鼻神長二寸二分半向外坐主神他居在人中上¶
淸虛神氣處中央¶
　鼻中嶽處中央內通腦雙孔丹田淸眞之氣爲邪正之氣都¶
<pb:CK-KZ_JY079_01p005b>¶
　府是一身之宰津道者先塞山源鬼井悔吝不動長生無咎¶
令我不惑知四方¶
　齋戒常革夷心注立是不惑耳鼻舌各居一處爲四方者¶
念口鴻赤大如方¶
　含氣養精易曰觀我朶頤自求口實¶
多淤玉液涌金糧¶
　口中津爲玉液不食五穀吸風飲露金糧不飲之兒是也¶
神長七寸赤如强¶
　口中眞人名赤虛丈人字素明在玄扉之下形長七寸一分¶
　高三寸半向外服赤衣强者猶堅盛之兒也¶
<pb:CK-KZ_JY079_01p006a>¶
左右展轉吸玉漿¶
　展轉反覆中有眞人能吸津液往來不倦¶
象斗鉞初受四方¶
　眞人器鉞遏邪之狀初調神之物學道之士先當拘魂魄消¶
　滅尸鬼常以月晦日庚申甲寅之辰淸齋入室以眞朱筆點¶
　左目眥下雄黃筆點右鼻下令一小入谷中訖微咒叩齒三¶
　通咽液三過以左手第二指捻右鼻孔下右手第二指捻左¶
　目下各七遍當按之勿舉手也於是都畢此二處是三魂七¶
　魄之門戸鉞減精邪之津梁也故朱黃之精塞尸鬼之路乃¶
　太極上法行之則魂魄和氣尸穢散絶靈通徹視行之三年¶
<pb:CK-KZ_JY079_01p006b>¶
　色念都泯四支無疾以長生者也¶
神長三寸衣玄黃¶
　神在腦中第一節居於骨形長三寸高一寸七分半向外坐¶
　也¶
固其神女東西廂¶
　體中皆有男女眞君列陰陽之位廂左右洞房明堂宮眞人¶
　在其中央位相望也¶
扶持黃泉五味長¶
　黃泉是頷下喉上五味入口咀嚼而咽皆眞人扶持¶
此道妙神利鋒芒¶
<pb:CK-KZ_JY079_01p007a>¶
　自然妙有神通鋒芒利器夫人道所生神所育含靈受爽以¶
　成乎身百姓日用不知萬物得之而不見潛行內運或曜無¶
　方矣¶
神長七寸衣赤丹¶
　神長七寸在玉枕中腦內戸髓膏內向前坐丹赤衣¶
羣神化養滋五常¶
　眞人爲羣神五常陰陽之主眾聚曰羣滋生也眞人化養生¶
　人身也¶
大管蕃茂令上方¶
　大管玄膺在舌下喉上一名下管受上下膺其管受精蕃茂¶
<pb:CK-KZ_JY079_01p007b>¶
　形長八寸故曰蕃也¶
能知舌道壽未央¶
　舌者无英之龍機若能修之至長生¶
舌根玉𦞣赤如丹¶
　玉𦞣舌名也若用機行能以消剛柔者也¶
主禀滋味通醴泉¶
　舌是心之官舌和則審五味醴泉津唾者也¶
下念喉嚨十二環¶
　喉神名虎賁眞氣之路津液之源一名重堂在頷下故曰下¶
　念綘宮重樓十二級外應十二時亭長也¶
<pb:CK-KZ_JY079_01p008a>¶
自下通流兩乳間¶
　喉嚨向下也兩乳名天府玉堂眞人居其間¶
中有陰陽夫妻仙¶
　左乳屬陽男眞所居右乳屬陰女眞所居形長八寸高四寸¶
　各面就坐相對向似人相對曰夫妻也¶
對持玉戟四方邊¶
　持猶執也玉㦸猶眞人之以守喉嚨四方謂胷隔上下乳內¶
　外也¶
飲食不累詎令還¶
　上焦旣通水穀不積能歸下元也¶
<pb:CK-KZ_JY079_01p008b>¶
念肺五葉象玉光¶
　五藏次第肺最爲上對胷有五葉如紗映縠者也¶
青白皓皓若氷霜¶
　氷霜皓皓肺主西方金之正位也¶
鄒震覆心衞四方¶
　肺在心上故曰覆鄒仙兵也衞近也肺葉四垂以近心故曰¶
　四方也¶
上有玄童象月光¶
　肺神名皓華字虛成在肺中神長四寸半白衣向斗坐月陰¶
　精肺主陰如月光也¶
<pb:CK-KZ_JY079_01p009a>¶
眞精華蓋內修明¶
　肺心之華蓋在肝上故曰明也¶
肺中空洞上下行¶
　肺藏魂魄之官魂性虛浮鼻通天氣垂五葉以掩內孔相應¶
　爲上下行也¶
大如銳孔通太常¶
　保氣則得通神保精也保精則神明肺體輕浮隱孔內屬精¶
　氣往來自然昇降也¶
乏絶道使享之亡¶
　六府調和神明則住三部不甯我眞必散享去聲¶
<pb:CK-KZ_JY079_01p009b>¶
絶立无萬神不詳¶
　道去身人死水乾魚終萬神皆散豈不亡也¶
養性審之喘息端¶
　修身養性閉氣一名鍊氣一名胎息從夜半至日中爲生氣¶
　從日中至夜半爲死氣常以生氣時偃仰冥目握固閉氣無¶
　息於中心至百二十口中出之日增其數如此身神見五藏¶
　安至二百五十日卽綘宮神守泥丸常滿丹田盛數至三百¶
　日華蓋自明耳舉身无病引息之法寒熱不畜水穀无滯一¶
　日一夜萬三千五百息經千焉具能養一身具元氣則無門¶
　不通無脈不齊無畜不散仰頭縮鼻而氣上昇龜導縮頭含¶
<pb:CK-KZ_JY079_01p010a>¶
　息精氣下行虵導正屈不直而氣上昇卽周旋人導閉口徹¶
　息氣入丹田能明噓吸神眞內備飛上紫淸由喘息之所致¶
　也¶
上有流神五形彰¶
　流神五臟神明彰明審而思之其形乃明矣¶
風伯雨師調陰陽¶
　風伯名比君號曰長齋雨師名馮修號拊徒在人腦戸曰廟¶
　在人項後名仕在脾端名稷在人大腸曰風伯在臍傍名雨¶
　師易曰一陰一陽之謂道近取諸身遠取諸物南華經曰天¶
　在人中地在人中包含萬物自然玄運在身也¶
<pb:CK-KZ_JY079_01p010b>¶
伏羲女媧或存亡¶
　伏羲三皇之王女媧上古之君皆創立革抉制造權輿人三¶
　宮五藏之內有此君王胃太倉乃三皇五帝府傳之也¶
肺合太白華陰鄉¶
　肺雍州之分主西嶽華山也¶
出駕白虎乘風雨¶
　肺神在外爲白虎大洞經云肺君白元君也居洞房宮出駕¶
　白虎或乘白氣從官太和君三千六百騎矣¶
心紫五寸銳下行¶
　心爲帝君居肺下肝上對尻尾下一寸心者一名綘宮爲一¶
<pb:CK-KZ_JY079_01p011a>¶
　身之主以管萬民呼吸諸神無不到者銳者心中孔應八門¶
　萬神出入也¶
營若靈根扶中央¶
　靈根命根也玉液化淸水灌之子能修三寸長存心居中央¶
　也¶
明珠赤白如日光¶
　明珠卽心中精面色如縞映綘也¶
中有三孔氣堂堂¶
　心有三孔精氣流行堂堂施張兒也¶
千乘一朝導明堂¶
<pb:CK-KZ_JY079_01p011b>¶
　夫修道者皆灰心槁體坐忘遺彼聰內自爽形神羅照一身¶
　之內見千乘萬騎眉間卻入一寸爲明堂也¶
精營霍山在南方¶
　心揚州之分衡嶽霍山¶
心君要妙衣太陽¶
　心神童子一名要妙要妙太陽之正色是也¶
縝綠曜赫履朱冠¶
　縝綠仙髮或心中暉赤之色也戴華蓋朱雀是也¶
九度明帶服赤兵¶
　三部內各爲九度上元九氣爲冠蓋使者中元九氣爲諫議¶
<pb:CK-KZ_JY079_01p012a>¶
　下元九氣爲鴻臚三九二十七大神皆部制神靈主運驅體¶
　然義有兩說九度九竅也明帶赤脈交加連兵捍武上部九¶
　變中部九孔下部九名以通九州也¶
飲食華澧太陽東¶
　飲食水穀華澧津液旣從上流下須攝運運心次肝左主東¶
　方故曰太陽之東也¶
當如赤子精神澄¶
　赤子嬰兒心神長九寸高四寸半赤衣面向外坐也¶
出駕丹車御三雙¶
　丹車心正色居綘宮元陽府出或赤氣三亭人心面主南方¶
<pb:CK-KZ_JY079_01p012b>¶
　陽心之位與面相應出則從官南老人三千六百騎衞也¶
隆蓋朱輿赤帷裳¶
　隆高赤烏蓋丹蛇爲轝也¶
丹烏持符鼓翼翔¶
　丹烏朱雀乃敗外象故玄武水玉液朱雀見終日用之故不¶
　遍符氣也人氣從下向上出仰如飛烏舉翼也¶
出入上下論九星¶
　九氣化爲九神在人身中大洞經云天皇九魂變化爲之也¶
計曾清神絶存亡¶
　計念曾易清神五藏神人能胎息養氣必易生死則神仙可¶
<pb:CK-KZ_JY079_01p013a>¶
　得也¶
遷徙得天制其裳¶
　心爲身主制動爲神微妙飛形深誠正靜則五映也¶
下厯長城度九梁¶
　崑崙山有五城十二樓人內亦有之在下部九梁下元九氣¶
　是也¶
肝青七葉寄膽倉¶
　肝東方木青左三右四葉色如縞連膽故言寄也¶
狀如鳬翁鳥翼翔¶
　取鳬外喻鳬水鳥若胎息旣眞神虛必備肝滿則超如鳬欲¶
<pb:CK-KZ_JY079_01p013b>¶
　翔¶
復似鵲䓗走日中¶
　似九鶴鴝鵒也氣滿肝盛如雉高飛若昇天入日中也¶
中多諸神東西王¶
　神者天映君一名公子一名含明肝元眞神靈寶經云元英¶
　公子白元尊神下鎭人身在泥丸宮是也¶
宫屬皇疊紫亭鄉¶
　肝有青陽宫中有無英眞人其神主生錄疊精也紫亭鄉目¶
　也目氣紫主肝也人飲濁肝盛則目暗至人道虛肝滿則目¶
　明若吐納旣備肝膽內充則精神和精以成一德無傾覆殆¶
<pb:CK-KZ_JY079_01p014a>¶
　也¶
肝之妙神衣青光¶
　肝色青東方木星正色也¶
形長八寸乘青龍¶
　長八寸青色之衣居明堂宮出乘青龍青色之車從官東極¶
　老人三千六百騎也¶
上色嵗星岱嶽宗¶
　嵗星角亢岱宗東嶽青州¶
膽在肝中色綠漿¶
　膽在肝中左右葉之間水延下碧綠色盛水青黃白綠漿是¶
<pb:CK-KZ_JY079_01p014b>¶
　也¶
大如雞子中正黃¶
　二十四神行事訣云膽青色黄緑大如雞子是也¶
神長三寸衣青陽¶
　膽名龍躍形長三寸八分青黃色向外坐也¶
精爲騰虵辟蜚祥¶
　膽爲六府外爲螣蛇亦爲青龍膽剛勇奮發能除不祥蜚毒¶
　虫或云三尸虫是也¶
名曰軌敵御四方¶
　六府之神膽最壯勇人行邪正皆在膽膽正則無事自安膽¶
<pb:CK-KZ_JY079_01p015a>¶
　邪竅之見滅常能外禦軌則法膽主捍敵夫修上道莫不由¶
　於膽也¶
胃受三升應日月¶
　胃太倉隨五臟逐四季而行胃水穀之海大腸之委輸神靈¶
　所含¶
上白中澤赤文章¶
　胃色外白中則潤赤有文章也¶
中有和氣上微王¶
　和氣眞氣也微王胃中眞人胃開五臟明胃閉五臟暗爲萬¶
　靈之溢塞成一軀之要津雲行雨施皆由其始也¶
<pb:CK-KZ_JY079_01p015b>¶
渴思其水當玉漿¶
　大洞經云夫服玄根之法心存胃口有女子如嬰兒無衣正¶
　立胃管張口承注魂液仰吸五氣口中津液滿口咽之遣入¶
　玄女口中五過畢叩齒三通咽液九過皆依是法也¶
飢思其內象黃糧¶
　飢則咽液是自然之糧黃中央正也¶
神長三寸衣中央¶
　神名黃帝子形長三寸衣黃衣向外坐消磨食物也¶
變化丹田百病亡¶
　赤子居上丹田眞人居中丹田嬰兒居下丹田一神名眞人¶
<pb:CK-KZ_JY079_01p016a>¶
　字子丹一名光堅人能存之卽無病夭眞人貴三田合而成¶
　一神仙之本也¶
脾之嬖媵色正黃¶
　脾黃庭之宮也脾橫胃上色黃明也¶
兩木頗銳迫太倉¶
　兩木兩邊銳堅迫著胃爲太倉兩邊也¶
狀象金墜色混熿¶
　金堅剛脾有竅膏膜如縞裹黃白混熿是也¶
常甘包裹開庭堂¶
　凡爲道者令三關常調是根精固髓三關調五臟安則身無¶
<pb:CK-KZ_JY079_01p016b>¶
　病也¶
神長九寸衣黃光¶
　脾長九寸黃衣八景神童名字人欲存時則形長三寸橫於¶
　胃上朝爲老君暮爲明堂太一君是也¶
出乘蒼車駕龍翔¶
　脾爲明堂宮太崇府中有玄光玉女丹田之女出乘黃龍之¶
　車從官黃老君三千六百騎也¶
上連鎭星少室堂¶
　鎭星玄房少室者中嶽豫州也¶
主生五味養四行¶
<pb:CK-KZ_JY079_01p017a>¶
　脾分五味制强四方是爲主¶
可以不飢稟神明¶
　精液內備神具體安不飢不渴長生久視定慧自然也¶
腎黑俠脊當臍居¶
　腎居下部水宮在臍下三寸附著脊左爲命府右爲太和左¶
　司徒右司寇腎在臍內兩邊主運三焦之氣灌溉津液通之¶
　路元陽子云寒暑相生男女相形腎中二神青衣左男戴日¶
　右女戴月至夜半時人能精存思則可得見也¶
大如一拳如覆杯¶
　下丹田人命根神宅藏五氣左青右黃上黑下白如大拳是¶
<pb:CK-KZ_JY079_01p017b>¶
　也¶
又似大鼠如關臺¶
　腎如伏牛大小如鼠臺向腎形腎部之宮玄關臺也¶
快如純漆鳥憧來¶
　腎色如黑漆旣若秠鼠又復如鳥若胎息旣滿引腎氣雙孚¶
　上如飛鳥而欲飄舉憧憧然是也¶
黃白足脂若軀中¶
　眞精溢滿如人體光悅也¶
中多無形萬物神¶
　無形生於有形隱伏能生赤子也¶
<pb:CK-KZ_JY079_01p018a>¶
大寶之宮中天部¶
　夫無用卽有所寶無用而常足者莫妙乎道故三度之中各¶
　有九人右有司命左有司錄左司廷尉皆內外速記人善惡¶
　腎爲玄元君元陽子命門一名玉都下丹田也精氣出入神¶
　居之所當臍後是也故尋眞之士外身幽巖屏絶人事恐犯¶
　女穢則下丹田危人鬱錄冥司奪算三一經云以夜半時甲¶
　子戊子壬子日呼之曰北極名玄通女某乙欲得金液玉漿¶
　醴泉可飲者因冥思念腎間有白氣左有司命右有司錄呼¶
　之曰司錄六丁玉女削去某乙死籍皆當言之生我能知三¶
　一神名可長生矣易曰聖人之大寶曰位言萬象在人身內¶
<pb:CK-KZ_JY079_01p018b>¶
　也¶
神長六寸衣赤褐¶
　神名玄冥字育嬰長六寸七分半衣白外向坐是也¶
出駕玄武御神龜¶
　玄武神龜北方正色腎爲幽暗府中有太一君出駕玄武與¶
　飛龜從君官北極老人三千六百騎是也¶
戴水上下浸九州¶
　腎兩邊名溪水中有神龜呼吸養流行爲兩分通四支週遍¶
　三一經云腎有神龜亦爲玄武乃布流潤澤通九竅應九州¶
　也¶
<pb:CK-KZ_JY079_01p019a>¶
百脈孔竅盛以治¶
　三部中九竅神龜戴水上下九孔百脈皆和潤所以治也¶
上有星辰相合持¶
　五星藏內皆內應外運夫至人不矜其細行朗然玄照與天¶
　地合其德與星辰合其度一體離羅萬象內應迴元行事訣¶
　云諸步七星之道存眞人星從斗而來下飛八兆口注在肝¶
　中使光照五臟內外洞明畢北向再咽液九過矣¶
下與恆山相連扶¶
　四維上下之中北方最下恆山北嶽屬冀州分野是也氣合¶
　玉泉下丹田也大洞經云三光陰化成三宮籍三宮中九神¶
<pb:CK-KZ_JY079_01p019b>¶
　上中下三元君主命是也¶
神長六寸衣玄黃¶
　神名嬰兒字元陽子一名谷玄形長六寸高一寸八分赤衣¶
　面外坐¶
神妃十二同帷帳¶
　神妃則青腰玉女玄光玉女並隨母所帷帳丹田中也同守¶
　下元也¶
五光玄曜照四方¶
　臍下都五藏故云五光周圓四方故云四方是也¶
青赤白黑服外黃¶
<pb:CK-KZ_JY079_01p020a>¶
　腎在臍外臍近腎上是故名外黃¶
周衛五重四門張¶
　上下相連周衛五藏相通五星相通五重精液周流五氣和¶
　釋四門臍四門也上通於頂下徹包囊是也¶
中虛靈臺華屋堂¶
　中虛脾部靈臺心居華蓋之下臍爲下海總通六氣府與心¶
　連也¶
朱樓二寸自相通¶
　上清經云臍有黃闕金室銀城朱樓是帝一君之內宅三眞¶
　之寶宮是也¶
<pb:CK-KZ_JY079_01p020b>¶
神女游戲集中央¶
　二十四神行事訣云神女名逐元馬字道極生男則陰莖內¶
　女在子藏中形長二寸二分紫色向外坐能爲男女生雌雄¶
　仙經云人臍中有崑崙弱水玄冥之淵日月所行與外崑崙¶
　不異也唯至人游神於內則見矣有□切神仙飛遊其上故¶
　天有日月下臨地萬物皆明人亦如之日月下照臍臟腑常¶
　明夜則日在胃照於臍故臍正當天地三元中央是也¶
駕無極乘焉陰陽¶
　陰陽下丹田神陰陽之主含二氣變化成形故男女媾精萬¶
　一化生是眞神也¶
<pb:CK-KZ_JY079_01p021a>¶
御六蒼龍建左方¶
　左主陽六蒼龍亦陽三如六生象之始成形之質仙經云左¶
　三右七戴九履一故求眞之人存三守一也¶
白虎把弓居右方¶
　右陰白虎弓弧也主陰易曰先張之弧遇雨則吉此言陰陽¶
　成象斟酌變化也¶
朱雀前引把五兵¶
　心爲朱雀居脾上故引前五臟之中各有神守是五兵也¶
玄武提鼓在後行¶
　玄武爲腎當脊兩邊故在後下近胞囊爲提鼓是也¶
<pb:CK-KZ_JY079_01p021b>¶
千乘萬騎引縱橫¶
　夫一體云內有三萬六千眞神千二百精光營衛成形故至¶
　人若隳支體黜聰明養精靈則千乘萬騎西昇經云神生形¶
　形生神形不得神不能自生神不得形不能自成言神人內¶
　省能便致神仙是也¶
軒如高舉登九蒼¶
　鶴鳴子和修成則應貞羣仙翼軒乃登九天也¶
持我黃神轉八關¶
　黃神黃庭也八關八方若道行內修備則周行六虛必遊晏¶
　八方也¶
<pb:CK-KZ_JY079_01p022a>¶
與道合同相候迎¶
　提嚮必應養神見報與道合同上昇紫極也¶
還復返我形中央¶
　天道不遠三五復返可乎不可然而不然是形返神歸乎妙¶
　寂是也¶
恍惚出入面無常¶
　老子經云恍惚中有物眞誥曰面爲尺宅西昇經云面常欲¶
　兩手摩拭高下隨形使之令極熱令人面光澤皺班不生行¶
　之五年色如少女可謂山川行氣常盈不設也¶
莫能知之存與亡¶
<pb:CK-KZ_JY079_01p022b>¶
　能知眞道則不衰憊耳¶
故曰五臟六府王¶
　五臟六府各有司主之神¶
法象會一於丹田¶
　名之爲一盛德日生道與一布化生三才人得一成形而生¶
　三部存三守一與道同子能知一萬事畢一身精神是也¶
誠能通之度世方¶
　誠實也方道也能守其身必獲度世之道也¶
臍下一寸名丹田¶
　下丹田名利機一名精露一名交陰一名命門三焦右府之¶
<pb:CK-KZ_JY079_01p023a>¶
　命也¶
諸腸之紆與脊連¶
　諸腸大小腸也博著脊雙承胃口對臍大腸左迴十六曲小¶
　腸右迴十六曲通津流迴入腸爲滓穢之物清者後胃過入¶
　腎胞注陰陽爲溺濁者從肺而分入腸出乃爲糞故通者絶¶
　飲食而神靈爽是也¶
方圓三寸名關元¶
　關元在臍三寸一名關明一名液門男子藏精之閣女子藏¶
　胎之宮¶
縱橫四方爲朱垣¶
<pb:CK-KZ_JY079_01p023b>¶
　四方四向也縱橫交會於垣墻者也¶
常在中央兩關門¶
　對兩腎中央也¶
神長五寸衣金文¶
　旦暮存之令人不衰長二寸一分是也¶
能大能小變化神¶
　神妙萬而爲言變化自然運載一體是也¶
下念天門依命門¶
　命門臍也一神名桃孩君攝景氣之命始君也是天地之元¶
　陰陽之宗金門玉闕房戸之寶夫人命由桃君所制魂化精¶
<pb:CK-KZ_JY079_01p024a>¶
　液而生也¶
去臍一尺變化神¶
　一尺陰下胞上在大便前小便後兩陰交會之門也中有眞¶
　人號曰制命又人主年月之本命攝壽夭之間太一變魂而¶
　並列司命之會而合對魂帝君故云司命之神主典年壽魁¶
　柄長短之期是以混合之府籍莫不由之一名靈華神宗也¶
兩女夾侍敗亂人¶
　兩女陰中之神居命門下和合陰陽皆由此若眞神竭而精¶
　液不通女則胎落男則內神耗竭而禍自連也子欲不死收¶
　精內視子欲長生收精返形夫人誰不知生之可貴乎只自¶
<pb:CK-KZ_JY079_01p024b>¶
　不能止交接耳旣泄之以尾閭而氣濁液漏腦減髓竭徒益¶
　以消潰故非本眞而邪其內與元神漸喪而衰朽日逼也西¶
　昇經云人所以輕命早終者自令返污之然非天地毀鬼神¶
　害以其形故也養生之夫懇絶世事湊彼山林將欲斷諸浮¶
　俗塞兌鍊形保正吉也¶
能爲大小惑人心¶
　不見是而无悶欲何所惑也自然心清意定也¶
意審三神病去身¶
　三丹田也志誠必感也¶
安樂道經可備矣¶
<pb:CK-KZ_JY079_01p025a>¶
　一勞永逸乃得長生然後復何言乎唯天道三一爲首門乾¶
　坤是也¶
合乾坤定六府¶
　三生六府寂然不動感而不生寂無爲也遂使念之¶
知機眞神窮理盡性¶
　彼膚耳莫不遂內修成辟災厄長離膏肓利貞无咎讀如法¶
　精義八神深研妙賾神精運化引息相擁形質已具還部矣¶
　五藏生靈三田內實卻眾邪魔若干犯鬼賊迯亡去萬里入¶
　水不濡猛獸不據祕五道守我黃庭蜜掘闕鏡傳賢士受者¶
　獲福當朝太上也¶
<pb:CK-KZ_JY079_01p025b>¶
¶
¶
¶
¶
¶
¶
¶
¶
¶
¶
