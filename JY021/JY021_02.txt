#-*- mode: org; -*-
#+TITLE: 洞玄靈寶自然九天生神玉章經解
#+DATE: 2011-05-27 18:45:30
#+PROPERTY: kxid KX020
#+PROPERTY: title 洞玄靈寶自然九天生神玉章經解
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0397
#+PROPERTY: id JY021
#+PROPERTY: JUAN 0
#+PROPERTY: JUAN 000
<pb:CK-KZ_JY021_02p001a>¶
#+PROPERTY: JUAN 001
<pb:CK-KZ_JY021_02p001a>¶
@fw1重刻道藏輯要¶
* 洞玄靈寶自然九天生神玉章經解卷上¶
　　　　　　　　　綿州冲虛觀道士王希巢隱賢解¶
天寶君者則大洞之尊神天寶丈人則天寶君之祖氣也丈人¶
是混洞太無元高上玉虛之氣九萬九千九百九十億萬氣後¶
至龍漢元年化生天寶君出書時號高上大有玉淸宮¶
　天地者形之大劫運者時之大有形斯有數有時斯有變數¶
　窮時變會歸於壞獨惟三淸至聖九天眞王非形之所拘非¶
　數之所攝故劫劫長存後天不老天寶君者乃萬道之祖號¶
　大洞尊神故教中三洞之上有大洞一法論迴風混合之道¶
<pb:CK-KZ_JY021_02p001b>¶
　非下格小仙之所參見在人身爲太一帝君謹按上淸大洞¶
　經云上結三元下結萬物靜用爲身動用爲神又稱丈人者¶
　爲眾父父者也三元者一混洞太無元二赤混太無元三冥¶
　寂玄通元正一經云太無變化三氣明焉太無爲未始之始¶
　三元爲造始之根根於無而始於元三氣於是生焉元始之¶
　名蓋取於此是以三元乃生三氣三氣乃太空自然之氣也¶
　空生於玄玄生於元元生於始故開天經曰元氣生而天地¶
　立焉三氣雖生未始有封也乃名混洞度人經云混洞赤文¶
　無無上眞開明祖劫化生諸天是也三元宮中三氣正神乃¶
　水火之元精下應人身心宮兩腎在天主治北斗及符璽靈¶
<pb:CK-KZ_JY021_02p002a>¶
　文盟劵等人若修道保眞功德圓備於是三神與已俱升卽¶
　混合之道也三神乃唐葛周三將軍也昔至和間仁宗不豫¶
　已三日矣病少間自言夢行荊棘中周章失路有神人被金¶
　甲謂帝曰天以陛下有仁心錫一紀之夀帝曰吾何當歸神¶
　人曰請以臣之車輅相送帝登車問神何人對曰臣所謂葛¶
　將軍者帝寤令檢按道藏果有葛將軍主天門事因增其位¶
　立廟京師惜是時無人上奏以爲身之神也玉虛之氣本一¶
　氣也故三號並同藏中有玉虛玉皇之號蓋尊稱也玉以比¶
　德皇乃天也龍漢元年乃祖劫也龍取其變漢取其大天地¶
　未形一氣遊旋於太空蜿蜒其體變化無常構靈結精天眞¶
<pb:CK-KZ_JY021_02p002b>¶
　皇人見其劫開名之曰龍漢所以神變經載三皇皆龍身人¶
　首劫初有龍神大帝又有龍祖之星三十二天有龍變梵度¶
　天帝皆此義也¶
靈寶君者則洞玄之尊神靈寶丈人則靈寶君之祖氣也丈人¶
是赤混太無元玄上紫虛之氣九萬九千九百九十九萬氣後¶
至龍漢開圖化生靈寶君經一劫至赤明元年出書度人時號¶
上淸玄都玉京七寶紫微宮¶
　玉淸爲天寶君上淸爲靈寶君太淸爲神寶君乃知三寶所¶
　屬之號則天寶君當稱爲洞眞之尊神今也獨稱爲大洞之¶
　尊神而不稱爲洞眞何耶蓋三洞未分總名大洞如二儀未¶
<pb:CK-KZ_JY021_02p003a>¶
　判名之太極然大洞本迴風混合之道混合乃天地未分也¶
　元始法王乃造化之主先天聖人得而名焉洞眞則見於三¶
　洞旣分之後元始又兼稱之今經旨言大洞者從本而言也¶
　靈寶君者從跡而言也按藏經眾篇序義云洞玄是本靈寶¶
　爲跡是從跡而言也大洞之氣本生於空流而爲洞眞次爲¶
　洞玄洞玄之教專名靈寶寔教之祖也所謂跡者文字是也¶
　龍漢元年未有文字及至開圖文字始露道教所起云道家¶
　之教起自三元從本降跡方演經誥今靈寶君生於龍漢開¶
　圖之初寔出書度人之始觀其號與其時乃知教之祖也又¶
　號元都玉京七寶紫微宮乃藏經之所也然高上玉虛之氣¶
<pb:CK-KZ_JY021_02p003b>¶
　極於九萬九千九百九十億萬氣才至赤混太無之氣已少¶
　億氣則知劫運氣數差殊不復如前蓋人之自召也且上古¶
　有夀千萬𡻕者唐虞之時尙有百餘𡻕者今人止及七十豈¶
　今不同古耶均受是氣奚爲之不同蓋生死周遭旣生卽滅¶
　旣滅復生智識漸昏氣數耗損今不如昔後不如今也如一¶
　升之水屢易其器涓滴浸失漸不及升日往月來其涸可待¶
　所以生死往復如轉圓輪不曾暫停深可悲愍恭惟飛天神¶
　王以生死爲已任冒禁懇請俾人知生神之本滅度轉輪終¶
　歸仙道其用心可謂至矣旣得爲人勿浪自生死當返照囘¶
　光免至失身於異類則於仙道尚庶幾焉¶
<pb:CK-KZ_JY021_02p004a>¶
神寶君者則洞神之尊神神寶丈人則神寶君之祖氣也丈人¶
是冥寂玄通元無上淸虛之氣九萬九千九百九十萬氣後至¶
赤明元年化生神寶君經二劫至上皇元年出書時號三皇洞¶
神太淸太極宮¶
　玉蟾子趙先生以玉淸爲金宮上淸爲火宮太淸爲土宮不¶
　及木與水也學者嘗疑其說而不求其理然五行以金爲主¶
　金本無氣孕氣於震方乃木也金又剋木有夫婦之理與水¶
　相生有母子之情五物受壞惟金不壞入火不焦入水不濡¶
　入土不傷入木不損至人悟此以鍊丹則金火土觸類而求¶
　之其於水木不約而會也古仙詩云五行全在土四象不離¶
<pb:CK-KZ_JY021_02p004b>¶
　金三寶君之祖氣本於三元今攷經本冥寂玄通漏元字不¶
　獨蜀本在處皆然九天生神章須經本朝王公欽若校勘尙¶
　且如此况於諸經乎又太一試觀錯爲戒觀似此者多矣混¶
　洞太無元高上玉虛之氣赤混太無元無上紫虛之氣上旣¶
　云高上玉虛之氣則赤混太無元疑少一字直云上玉虛之¶
　氣天寶君稱高上靈寶君自當稱元上并無上二字及冥寂¶
　玄通又漏元字直云無上玉虛之氣頃因校之蓋道藏無字¶
　與元字點畫相似恐當初傳寫之時誤爲字體重疉因而除¶
　去不然漏寫豈有三元之氣止有兩元也其理不通冥寂玄¶
　通下當添元字其上玉虛之氣竢識者正之此春秋疑以傳¶
<pb:CK-KZ_JY021_02p005a>¶
　疑之説也三元見三洞宗元經希巢入道以來嘗患教宗太¶
　漫學無宗師謬誤大半間有知音者妄自高大所謂刻劃無¶
　鹽也且以近世齋醮刊行文字觀之往往指白爲黑以無爲¶
　有識者當自見之¶
此三號雖年殊號異本同一也分爲玄元始三氣而治三寶皆¶
三氣之尊神號生三氣三號合生九氣九氣出於太空之先隱¶
乎空洞之中無光無像無形無名無色無緒無音無聲¶
　羿工於中彀不能使人無已譽道降而爲氣不能使人無名¶
　號自一分三從三合九雖三號之殊異本一致以同歸當其¶
　摶之而不得非形而上者乎號而讀之者非形而下者乎三¶
<pb:CK-KZ_JY021_02p005b>¶
　號卽天寶君號高上大有玉淸宮靈寶君號上淸玄都玉京¶
　七寶紫微宮神寶君號三皇洞神太淸太極宮元始之初未¶
　有天地以一身而生萬有故號大有玉淸宮及乎龍漢開圖¶
　天地始分靈寶誕於西那天鬱察山中是時元始天王坐於¶
　玉京山仰吸天氣俯飲地泉其玉京山宮殿皆七寶金玉飾¶
　之中統紫微上宮靈寶君旣生之後元始天王卽命主之故¶
　有斯號赤明之時乃三皇分化之際神寶君生焉適洞神下¶
　降之始故號三皇洞神太淸太極宮太極宮乃九宮之一也¶
　諸仙得道者居之宮中官僚眞人大夫公卿各有攸序三號¶
　雖異本元始之一身以龍漢爲前劫赤明爲中劫開皇爲今¶
<pb:CK-KZ_JY021_02p006a>¶
　劫玄元始者無生玄氣積淸成靑洞生元氣積虛成白空生¶
　始氣積光成黃三氣既足然後合生九氣九氣卽一黃演之¶
　氣九氣是也三氣皆本於三空太無屬玉淸太空屬上淸空¶
　洞屬太淸一氣生於太無是名太初出於太空之先是名太¶
　始隱於空洞之中是名太素昔元始天王與九天眞王竝生¶
　於九氣之先爾時未有𡻕月毎以一氣相去九萬九千九百¶
　九十一萬里爲一𡻕當其出於太空之先隱乎空洞之中迎¶
　之不見其首隨之不見其後無光像形名色緒音聲人孰得¶
　而識之故曰道法自然¶
道運御世開闢玄通三色混沌乍存乍亡運推數極三氣開光¶
<pb:CK-KZ_JY021_02p006b>¶
氣淸高澄積陽成天氣結凝滓積滯成地九氣列正日月星宿¶
陰陽五行人民品物並受生成¶
　天其運乎孰爲之主必資氣而後運當天地乍判之際神寶¶
　君御以冥寂玄通之氣開而闢之蓋闔戸謂之坤闢戸謂之¶
　乾闔則萬物始包闢則萬物始生此乃三生萬物也混沌旣¶
　分靑黃白三氣始露如存若亡不見形狀謂其有而非有謂¶
　其無而非無孰推移是運至則動孰闔闢是數極則開天地¶
　待是而後立日月待是而後明於是九氣列正列則有條不¶
　紊正則範圍不過陰陽五行錯綜而成序人民品類皆得而¶
　生成造化之功孰大於此¶
<pb:CK-KZ_JY021_02p007a>¶
天地萬化自非三元所育九氣所導莫能生也三氣爲天地之¶
尊九氣爲萬物之根故三合成德天地之極也¶
　氣來於身謂之生氣去於身謂之死凡含齒戴髮蠨蛸蠢動¶
　無不同焉自非三元所育九氣所導莫能生也惟人者最靈¶
　於萬物居三才之一可謂尊矣莊子所謂天地與我並生是¶
　也旣得其生其來無不同賦與之後所爲無不異則天地之¶
　長久人命之短促何耶蓋不曉三合成德天地之極之理所¶
　謂極者中是也春秋左氏傳云人受中以立命書云上帝降¶
　衷於下民卽道家黃庭也黃者土之色庭者四方之中天一¶
　生水在人爲精藏之於腎腎有左右中夾黃庭經云左爲少¶
<pb:CK-KZ_JY021_02p007b>¶
　陽右太陰後有密戸前生門腎旣爲生死門戸則涵養之功¶
　必自黃庭始腎中藏精精中生氣交合於心心液相交鍊於¶
　黃庭儻知交合不差則精合於氣氣合於神神合於道則生¶
　生之理不失天地之中故曰三合成德天地之極也¶
人之受生於胞胎之中三元育養九氣結形故九月神布氣滿¶
能聲聲尙神具九天稱慶太一執符帝君品命主錄勒籍司命¶
定算五帝監生聖母衞房天神地祇三界備守九天司馬在庭¶
東向讀九天生神寶章九過男則萬神唱恭女則萬神唱奉男¶
則司命敬諾女則司命敬順於是而生九天司馬不下命章萬¶
神不唱恭諾終不生也¶
<pb:CK-KZ_JY021_02p008a>¶
　謹按大丹隱書夫人受生於天魂結成於元靈轉輪九氣挺¶
　命太一開闢三道積神幽宮所以玄液七纒流津敷澤日月¶
　映其六虛口目運其神氣雲行雨施德擬天地胞胎内結五¶
　因來具立人之道如此其重也故五因者五神也三道者三¶
　眞也五神天之魂三眞天之道九氣天之胎太一天之源日¶
　月天之眼玄液天之潤六虛天之光幽宮天之府神氣天之¶
　化元靈帝之變又云元父玄母元父主氣化理帝先玄母主¶
　精變結胞胎太一混合五神捧籍列符五神各有所主於是¶
　三宮鎭眞百節受靈帝君定籍宿命無傾千乘萬騎舉身唘¶
　晨詳味此篇其義與生神章大同所謂受生於胞胎之中三¶
<pb:CK-KZ_JY021_02p008b>¶
　元育養九氣結形卽玄母生精變結胞胎轉輪九氣三道精¶
　神是也九月神布氣滿能聲卽日月映其六虛口目運其神¶
　器是也九天稱慶太一執符帝君品命主錄勒籍司命定算¶
　五帝監生未至終不生也卽太一混合五神捧符帝君定籍¶
　宿命無傾千乘萬騎舉身唘晨是也太一者謹按玄鏡經曰¶
　太一者長生之大主蓋教中有太一帝君太一眞君太一元¶
　君太一眞人太一尊神此太一卽非外神乃上淸大洞之太¶
　一也形如始生之男不着衣服身長四寸所謂大洞返胎始¶
　形之神也名務猶收恆守人玉枕之下人之初生執符而混¶
　合萬神也帝君者一名七靈又名神丈人恆守人兩眉之上¶
<pb:CK-KZ_JY021_02p009a>¶
　品命者定其高下司命卽中央丈人也守人心中定算則注¶
　其年夀也五帝卽東方靑帝雕梁際赤帝長來覺白帝彭安¶
　幸黑帝保成昌黃帝含光露監人之生也聖母卽九天聖母¶
　也蓋獨陽不生獨陰不成聖母卽至陰之主喜於成生衞其¶
　房室祓除不祥也司馬在庭東向誦生神章者卽長生法師¶
　大司馬也姓栢成名歘生乃上淸眞人也男則敬諾而唱恭¶
　女則敬順而唱奉則分貴賤也如詩中弄璋瓦之異已上莫¶
　非一身之神纔候氣滿則百神竝集然神以氣爲母神乃氣¶
　之子神能住氣氣能留形則長生久視又何難哉惜乎人不¶
　曉此以欲滅命以利輕生深可歎哉¶
<pb:CK-KZ_JY021_02p009b>¶
夫人得還生於人道濯形太陽驚天駭地貴亦難勝天眞地神¶
三界齊臨亦不輕也當生之時亦不爲陋也所以能愛其形保¶
其神貴其氣固其根終不死壞而得神仙骨肉同飛上登三淸¶
是與三氣合德九氣齊并也但人得生而自不能尊其氣貴其¶
形保其命愛其神自取死壞離其本眞耳¶
　混元述稟曰人生天地之間稟二氣之和冠萬物之首居最¶
　靈之地總五行之秀參於三才與天地並可謂至貴無倫矣¶
　儻得人身當自保愛蓋生死界畔迷謬甚多矣人身者如立¶
　板走丸得人身者如泝流上船此神王所以區區愍眾生不¶
　自覺知輕生徇死不貴人身而發爲此問也才得人身必須¶
<pb:CK-KZ_JY021_02p010a>¶
　詣南丹火鍊池中滌以黃華之水然後投胎就舍方始成人¶
　今此經乃謂之濯形太陽而不謂之黃華者何耶蓋黃華者¶
　陽之精在日之上館一名洞陽宮中有流火之池中有黃華¶
　之水彼間神人常以此水灌濯形容故吾教薦亡有長生簡¶
　符指此也自從爲人經許多節次誠所謂驚天駭地三界齊¶
　臨不爲陋也每每誦至此篇掩卷太息蓋此身與天地並氣¶
　與陰陽通此身乃三寶之身此氣乃陰陽之氣尊莫過於三¶
　寶神莫大於陰陽動其機萬物化宜乎驚天駭地三界齊臨¶
　不爲過也旣得此生不勝慶幸豈可忽諸但人不自愛形保¶
　神貴氣固根與三氣合德九氣齊并者切緣私心勝而智慧¶
<pb:CK-KZ_JY021_02p010b>¶
　少每以隋侯之珠彈千仞之雀者比比皆是安得不離其本¶
　眞乎¶
九天生神章乃三洞飛玄之氣三合成音結成靈文混合百神¶
隱韻内名生氣結形自然之章¶
　天地之大非氣不運人之一身非氣不立三洞寶經非氣不¶
　結謂之自然之章者非從人說也謹按太眞十二科以自然¶
　本文爲初寔先天之教也九天丈人告三天玉童曰九丹胎¶
　精中記乃生玄之初結太空自然之氣以成寶文今生神章¶
　是也飛玄者以三氣之中玄氣爲終其氣如雲飛徊於太空¶
　之中三合而後成音三合者本始經云夫人形體爲一身爲¶
<pb:CK-KZ_JY021_02p011a>¶
　二氣爲三形體神氣具方乃成人又以神爲一氣爲二精爲¶
　三然後成神又以天爲一地爲二人爲三然後成天地道德¶
　也故云三合成音音者取其聲律相協今本章是也文以氣¶
　而結神以氣而合以類相感故云混合百神又紫微上元宮¶
　中有延生之符置之八方則八方之氣歘然響應皆卽成人¶
　復藏其符則復化爲氣是也混合則歸於一身故救苦經云¶
　眞人混無分天氣歸一身莫非自然之氣矣¶
天寶誦之以開天地之光靈寶誦之以開九幽長夜之魂神寶¶
誦之以制萬靈太一誦之以具身神帝君誦之以結形九天誦¶
之以生人學士誦之以昇天¶
<pb:CK-KZ_JY021_02p011b>¶
　道不遠人人之爲道而遠人當其天人合同本無間別以理¶
　推之天寶卽元始靈寶卽道君神寶卽老君天寶生於龍漢¶
　之初天地乍分上無復色下無復淵溟涬大梵寥廓無光天¶
　寶君以自然生神玉章開而闢之則上下列位卽度人經云¶
　無文不光是也靈寶君生於龍漢開圖之初爲度人之首故¶
　云開九幽長夜之魂度人經云無文不度是也神寶君生於¶
　赤明元年萬範旣張太虛毓妙大象炳靈以陽精之氣化生¶
　上聖高眞以沖靜之氣化生元君聖母剛烈之氣化生天丁¶
　力士餘氣化育萬靈故云以制萬靈度人經云五文開廓普¶
　殖神靈是也制則使其無妄作之威卽身而言之天寶君之¶
<pb:CK-KZ_JY021_02p012a>¶
　氣處於泥丸神泄於目而爲光故云開天地之光靈寶君之¶
　氣處絳宮是爲靈府血之所生血乃陰也藏之於肝肝主魂¶
　故云開長夜之魂大洞經云爲我斷塞死戸使上帝玉華固¶
　我丹元之鄉披解七祖幽魂上昇南宮神寶君之氣處下丹¶
　田卽黃庭也乃生神之府也經云散化五形變萬神是名黃¶
　庭曰内篇故云以制萬靈太一以總眾神卽務猶收也帝君¶
　則逢陵梵也已上卽一身之神也詳解於下形旣結則四肢¶
　五體無不完備九月神布將欲成人也學道之士能知是理¶
　卽三宮爲三寶九天齊竝終不死壞上昇九天其道豈遠人¶
　邪患其不爲也¶
<pb:CK-KZ_JY021_02p012b>¶
鬼靈聞之以昇遷凡夫聞之以長存幽魂聞之以開度枯朽聞¶
之以發煙嬰孩聞之以能言死骸聞之以還人¶
　自天寶至學士言之葢得吾道者上爲皇而下爲王自鬼靈¶
　至死骸言之失吾道者上見光而下爲土然誦之與聞之者¶
　固自有間葢誦之者以得其道誦堯之言行堯之行是也今¶
　也不幸不得其道陷爲鬼靈凡夫幽魂之列與道寥遠一旦¶
　歸聞是經在鬼靈者上可昇遷名入東華不隸三官之鬼謹¶
　按飛仙寶劍經云有肖貌之才絕眾之望旣終受三官書爲¶
　善爽之鬼四百年乃得爲地下主者從此以進三百年爲一¶
　階今聞是經不待限期可以昇遷凡夫者六欲具全是名凡¶
<pb:CK-KZ_JY021_02p013a>¶
　夫今聞是經六欲不染在世長年是也幽魂則地獄幽囚之¶
　人今聞是經度品南宮是也枯朽者乃草木也枯朽則質不¶
　存矣今使發煙是何理耶此經乃飛玄之氣結成靈文世之¶
　草木無過以氣而生今也使之發煙煙卽木之氣也木中有¶
　火質具乃火然今也枯朽生理不存今感是經以氣相滋漸¶
　有生質故云枯朽聞之以發煙若以人推之則喪靈矣精者¶
　卽枯朽之物也煙卽如人之氣氣若不存豈不爲枯朽之物¶
　耶故東坡和淵明形影詩曰君如煙上火火盡君乃別經言¶
　及此方知神妙之功與物無間昔重陽曰有道挈一瓢内貯¶
　大丹雜之以粟信手與人至日暮粟盡而丹在乃曰世人福¶
<pb:CK-KZ_JY021_02p013b>¶
　何尠耶於是將大丹留於玉局枯海棕樹上而去明日視之¶
　海棕再生枯朽發烟豈無是理耶嬰孩者能啼而不能言今¶
　聞是經卽得言語葢孔竅開聰也死骸者則魂魄各離人道¶
　已遠今聞是經復過爲人昔徐甲已死經厯多載一旦老君¶
　以太玄生符投之再活彼以符力此以經力同歸殊途也¶
三寶神奥萬品生根故非鬼神所知凡夫所聞也¶
　三寶者卽天寶靈寶神寶是也生天生地神鬼神帝至靜而¶
　不變至純而不雜覆至大之天地而無所遺藏至幽之鬼神¶
　而弗能狀萬品芸芸消息不已而不可窮可謂神奥矣故經¶
　曰道者萬物之奥三寶者又道之奥也奥者深邃之地大本¶
<pb:CK-KZ_JY021_02p014a>¶
　大宗之所由焉太玄曰天奥西北鬱化精也地奥黃泉隱營¶
　魄也人奥思慮蘊至神也又南華經曰祥生於奥舊疏以未¶
　爲奥言坤也今太玄指黃卽坤也大梵之氣起自西北生物¶
　者咸往資焉乃立天之道也魄營於坤品物咸亨立地之道¶
　也天地旣立陰陽乃備生者不得不生化者不得不化故云¶
　三寶神奥萬品生根前云鬼靈聞之以昇遷凡夫聞之以長¶
　存今又云非鬼神所知凡夫所能聞若鬼神未知之前凡夫¶
　未聞之日與旣知旣聞之後故自有間不可同日而語也得¶
　是道者不可致詰豈聞世俗常聞耶至言不可苟得神仙之¶
　道鮮矣¶
<pb:CK-KZ_JY021_02p014b>¶
夫學上道希慕神仙及得尸解滅度轉輪終歸仙道形與神同¶
不相遠離俱入道眞而無此文則胞胎結滯死氣固根眞景不¶
守生氣無津九戸閡塞體不生神徒受一形若寄氣而行學得¶
此法可坐致自然¶
　夫上眞之道有七太上之道有三中眞之道有六下眞之道¶
　有八生神章經其義與大洞三十九章相爲表裏今攷大洞¶
　三十九章係上眞之道故云上道夫學上道希慕神仙者恐¶
　其力量蹇淺未能帶骨上昇止得尸解且以滅度轉輪若轉¶
　輪未息則生死之根猶在未免六道循環故靑童君曰欲植¶
　滅度根當拔生死栽沉吟墜九泉但坐惜形骸生死栽者轉¶
<pb:CK-KZ_JY021_02p015a>¶
　輪是也若入轉輪恐乖人道難復人身人身尚且難復則希¶
　慕神仙者愈更並越已今經言尸解者方免轉輪終會仙道¶
　然功行未充鬼錄有名不免三官追攝故暫寄形於嵌嵓窮¶
　谷之間令太一守尸三魂營骨七魄護肉胎靈結氣久久更¶
　生且尸解之道方法多門服刀圭而蟲流潄流胎而決死飲¶
　瓊漿而叩棺服金丹而告終或頭尸異處身脫髮存大抵一¶
　生未就故也是以仙公七世而登眞太極百身而證果旣作¶
　尸解必以生神之章以固其尸形則生津不涸而死戸𨳲矣¶
　列紀經云人之一體所以死爛者有三十九處以受鬼氣形¶
　有間孔血有虧迭死氣日進邪氣引入精神不通津液沉滯¶
<pb:CK-KZ_JY021_02p015b>¶
　百神奔走故經言死氣固根眞景不守生氣無津是也眞景¶
　者眞神也徒受一形若寄氣而行雖有此身不曉生神之道¶
　何異行尸邪若得此法可坐致自然此專指生神經爲捷徑¶
　不作尸解直入大乘而言也此法何在經曰九天生神章乃¶
　三洞飛玄之氣三合成音結成靈文混合百神人之一身莫¶
　非三氣之所生旣受此氣則與元始爲一便可混合百神氣¶
　之所在神卽隨之初以三氣生三神三部八景則爲二十四¶
　神若常混合二十四神變化三五眞人混成正一合爲帝君¶
　雖百千萬億之多亦能混合則呼陽召陰出入無方陽氣化¶
　爲龍車陰氣變爲玉女舞輪空玄之上坐致自然豈欺我哉¶
<pb:CK-KZ_JY021_02p016a>¶
三寶尊重九天至眞祕之大有九重金格紫陽玉臺自非天地¶
一開其文不出元始禁書非鬼神所聞竊之者風刀萬劫魂死¶
無生依科尊奉形神同仙¶
　聖人濟物之心無時而已然處於萬天之上世孰得而知之¶
　故以三洞之經流布人間莫非聖人之心聲也今誦其經卽¶
　得其心因其心而會諸聖其經見在卽聖人之見在也可不¶
　重歟生神經乃天地之祖氣羣生之父母三寶猶自重之况¶
　於人乎酆都六洞宮中有專治誹謗三寶大乘之罪其經乃¶
　三寶之言也不重其言則與誹謗奚異九天至眞至者上也¶
　祕之大有乃藏經之所也謹按七變舞天經載上淸寶經三¶
<pb:CK-KZ_JY021_02p016b>¶
　百卷玉訣九千篇符圖七千章及自然之章祕在九天之上¶
　大有之宮大有之宮乃玉淸宮也又按金眞玉光經九重金¶
　格紫陽玉臺九重乃緘鐍之深也格則几案之類按道寶經¶
　有玉格焉金格焉二者皆屬九天三關之上有玉臺臺上有¶
　玉格安上皇太眞高帝玉名之處也詳此不惟重之又且祕¶
　文不因龍漢開圖神王冒禁懇請則此文豈得而見之宜乎¶
　竊之者受罪尊奉者同仙竊之者良可爲戒奉之者可不勉¶
　哉¶
三元宮中宿有金名紫字刻書來生應爲三淸神仙之人當得¶
此文有其緣會當賫金寶奉師効心依科盟受閉心奉行愼勿¶
<pb:CK-KZ_JY021_02p017a>¶
輕泄風刀考身¶
　三元考校不獨死魂而已凡得道者與未得道者皆預焉惟¶
　金名紫字常以旌別學仙之人故藏中所載三元考官地獄¶
　之品謂之墨錄則得金名紫字者誠與之有間矣昔李玨江¶
　陽之小民也其功行久在仙籍雖未得登天然姓名已用金¶
　書於華陽洞天矣不特學仙之士品格有如此者世書梁元¶
　帝爲湘東王時嘗記錄忠臣義士及文章之美者以三品筆¶
　書之忠孝者用金管德行者用銀管文章美者用班竹管太¶
　上玉訣經云紫微宮中有金格玉書赤金書靑玉𥳑皆此類¶
　也若人宿植善功盡此報身來生當爲三淸神仙之人自然¶
<pb:CK-KZ_JY021_02p017b>¶
　與此經相値必次賫金寶依科盟受方可修行如其不然必¶
　有風刀之考三復斯言此皆爲中小乘設也風刀之考蓋屢¶
　言之前章載風刀萬劫魂死無生後云風刀相刑可不愼焉¶
　獨中間飛天神王受拜之時元始天尊謂曰寶書秘重九天¶
　靈音施於上聖非鬼神所聞明眞有格四萬劫一傳今冒禁¶
　相付子祕之矣愼勿輕傳其詞止於愼勿輕傳而已風刀之¶
　考豈不爲中小乘人設耶太上科令云傳受天書而鍾其殃¶
　祖先者是重其宣言之罪防其漏泄之盟爾所以黑錄上篇¶
　載水火官外又有風刀左右二官左風考官主治受經符寶¶
　訣無盟修行受財賣道將損天科之罪右刀考官治伏誓告¶
<pb:CK-KZ_JY021_02p018a>¶
　盟背違師友去彼適此評論善惡攻伐根本莫大之罪與太¶
　霄琅書遇賢便傳不拘定數者相去遠矣¶
修行之法千日長齋不關人事諸塵漏盡夷心默念淸香執戒¶
入室東向叩齒九通調聲正氣誦詠寶章¶
　招眞以鍊形形淸則氣合含道以鍊氣氣淸則神怡此長齋¶
　之法也莊子云宇泰定者發乎天光宇泰定者夷心是也生¶
　神之旨無出於此捨此之外莫非人事眾生之心未齋之時¶
　心如游塵與物相刃相靡風馳而火熾漸染塵垢無時暫止¶
　旣齋之後神氣歸一蓋神者在耳而聽在目而視在舌而味¶
　在心而變化在意而倐忽其神長游於六根今也六根不納¶
<pb:CK-KZ_JY021_02p018b>¶
　諸塵漏盡教中有八漏目之淚肝漏鼻之涕肺漏口之唾腎¶
　漏外汗心漏夜盜汗小腸漏寢而涎者腦漏夢與鬼交神漏¶
　婬欲者身漏已上諸漏無非五廕六入十二根塵之所交接¶
　若使形充空虛聰止於耳心止於符則諸塵無自而入也昔¶
　葛仙公長齋於天台山未經一年遂致感通上聖曲眄幽房¶
　後人修齋之法始原於此嚴眞君云虛心以原道德靜意以¶
　期神明緣眾生之心未合於道先授之以齋法使其因齋而¶
　息心息心而入道後世熾以人事涉以形器面視齋法蓋何¶
　謬耶祭酒道士只成一尸祝矣入室東向取生氣也調聲所¶
　以正氣玄感所以集神皆誦經之節要也¶
<pb:CK-KZ_JY021_02p019a>¶
誦之一過聲聞九天誦之二過天地設恭誦之三過三界禮房¶
誦之四過天王降仙誦之五過五帝朝眞誦之六過魔王束身¶
誦之七過星宿停關誦之八過幽夜光明誦之九過諸天下臨¶
一切神靈莫不衞軒¶
　前章載修行之法莫非返身成誠之説旣能返身則與天爲¶
　一則是知天之所爲知人之所爲者至矣所謂至者和同天¶
　人之際使之無間故誦經至於一過聲聞九天誦之在此聞¶
　之於彼言其上下察也二過天地設恭度人經有天地設禮¶
　其義大同蓋恭之與禮輕重之別恭而能禮方見盡善至於¶
　三過三界禮房則知禮字又過於恭也四過天王降仙經中¶
<pb:CK-KZ_JY021_02p019b>¶
　有法王天王之號莫非高聖之尊稱降仙則感會神仙來集¶
　其所如葛仙公研思齋法感召太極仙人徐來勒降於靜室¶
　之中是也五過五帝朝眞如魏夫人道成之時五老帝君降¶
　於其室傳以五帝策杖之類六過魔王束身衞靈咒有魔王¶
　束首身首之分字雖不同其理則一束字訓縛至於六遍魔¶
　王始束其身不令妄動恐生干試學道之士魔試甚多初厯¶
　子魔後厯大魔二試若過魔王方能保舉上登仙品且魔王¶
　束身不於五過七過至於六數功方及之何耶蓋六天大魔¶
　乃六天故氣謂之至陰之鬼帥其力量與天齊同元始命化¶
　其魔並生故道家經誥齋醮之法必先制之然後成功六爲¶
<pb:CK-KZ_JY021_02p020a>¶
　老陰其威盛大是以齋法必先午時命魔謂此者也一陰生¶
　於午故先杜其漸若後時而作必不救也每見黃壇上十案¶
　香初夜宿啟始於正北乃子位也如修鍊大丹必以一陽之¶
　候發火次第而厯六乃東北艮位正當鬼地乃六魔所居之¶
　方此浮山玉蟾子命魔之法昧者不曉其說止爲命地魔殊¶
　不知六洞大魔卽上天之大魔也漢天師時分別人鬼先自¶
　驅逐六天魔鬼令歸北酆雖曰酆都六洞寔天界也不可以¶
　方所泥之北都羅酆雖至陰之地其中亦有六洞仙官常考¶
　算學仙之士通理三界之籍如度人經云阿人歌洞章以攝¶
　北羅酆旣歌洞章與酆都有何相涉必曰攝北羅酆者此羅¶
<pb:CK-KZ_JY021_02p020b>¶
　酆之魔寔羣魔之首也下云束送妖魔精斬馘六鬼鋒其義¶
　甚分明又今命魔呪後有三天運明六天運終全不曉何等¶
　語旣曰命魔所命何事强作聰明者甚多近看通教集其承¶
　習可知然玉蟾子教人口口相傳不可載於毫楮恐生泄漏¶
　予亦不敢妄言之七過星宿停關元始天尊說度人經時璇¶
　璣玉衡一時停輪本經乃謂之停關蓋指斗柄而言也北斗¶
　第七號天關星亦曰破軍所指之方鬼神避位行法之家謂¶
　之剛氣是也八過幽夜光明至陰之所日月不照沉魂滯爽¶
　何以昇度此李若冲誦之以薦張麗華是也九過諸天下臨¶
　一切神靈莫不衞軒九過旣備功德所感尸居而龍見淵默¶
<pb:CK-KZ_JY021_02p021a>¶
　而雷聲有不期然而然者昔李順興常誦大洞經積之三年¶
　忽於一夕有飛仙千數集於空中神光照室作之於此應之¶
　於彼豈得而誣焉¶
** 一過徹天胞原宣通¶
　道之眞以治身諸餘以爲國家土苴以治天下必先身以及¶
　物此修身之序也然此經自千日長齋不關人事諸塵漏盡¶
　夷心默念然後記誦經之過數有感物之品功下至此章亦¶
　記九過始及於身豈先後失序耶蓋修行之法有自内及外¶
　者有自外及内者自内及外者修之身其德乃眞有自外及¶
　内者後其身而身先詳味經旨與前章不少差異但當時一¶
<pb:CK-KZ_JY021_02p021b>¶
　過之功聲聞九天又能胞原宣通其理自是兩說所以別而¶
　紀之如度人經説經一遍諸天大聖同時稱善後至十遍枯¶
　骨更生皆起成人此記十遍之功也其次又云説經一遍東¶
　方無極無量品至眞大神無鞅之眾浮空而至此紀感發之¶
　義也與此經所紀先後一同學者不可執一而求之一過徹¶
　天胞原宣通乃指人受生之始也至乎九過關節本始一時¶
　生神則又示人以修身之説也謂之生神章其意始見蓋人¶
　未生時謂之不覩光明處冥冥之中無所作用雖無煩惱繫¶
　係使經千百劫祇成游魂苦爽何益於事雖莊子悲在冶之¶
　金蓋惜其爲人之後空與草木腐爛不若不生之爲安也學¶
<pb:CK-KZ_JY021_02p022a>¶
　者不悟便執以爲口實談長生者指爲疣贅誠爲教中之罪¶
　人也此乃修行不至中道而夭得以藉口豈足貴哉有人於¶
　此不貴其生認四大爲逆旅忍渴不飲忍飢不食無術以禦¶
　寒無法而致飽形骸枯悴口説苦空坐待至死譬如有屋拆¶
　而露居身本無病飲藥使病此豈人之情也哉若執之以爲¶
　然則乾坤幾乎息矣天眞神王愍斯人之倒見於是區區述¶
　生神章令悟此身與天地並生若能因其所生修其所當生¶
　卽長生之道也若也不然則莊子在冶之金又可悲也邵康¶
　節詩云但教枉死一千遍恰似不曾生一般人之受生以精¶
　血爲胞寄於母宮三百日胎始完具精血纔胞之初便有一¶
<pb:CK-KZ_JY021_02p022b>¶
　黃演之氣爲之生端使其宣通其氣昇降不失其度則生理¶
　有漸若也胞源不通則中道夭閼者有焉故太丹隱書云若¶
　太一凝結者九氣止不變三一悲而不攝所以致其死氣運¶
　入無得而成也¶
** 二過響地胎結解根¶
　天一地二天地之數也聲發響應陽唱陰和也人之初生二¶
　月成胎乃形兆之始然生者死之根胎形旣具有死氣故根¶
　爲之結固所以因胎而亡在胎而死者往往有之故二章云¶
　斬根斷死戸熙夷養嬰童若胎根旣解生理漸成如太一帝¶
　君解三關十二結符以朱書於靑竹膜中用之解結是也見¶
<pb:CK-KZ_JY021_02p023a>¶
　上淸洞玄經¶
** 三過神化魂門練仙¶
　天一生水在人爲精天三生木在人爲魂正當三過魂始具¶
　矣玉芝仙經云人之在胎三月而陰陽分陰陽旣分左則生¶
　魂右則生魄此必然之理修行之士必先拘魂而制魄魂乃¶
　汞之屬魄乃鈆之黨汞性易飛人纔死則魂先去度人經云¶
　高上淸靈爽悲歌朗太空蓋傷人之死也人之受胎魂具則¶
　質成謂之太素門則分陰陽出入也左爲魂門右爲魄戸魂¶
　旣受鍊則死者可以爲生生者可以成仙故須延天謂之明¶
　仙之氣是也鍊字乃繒練也經中多從此字不從鍊字意謂¶
<pb:CK-KZ_JY021_02p023b>¶
　太素也人之生本本立而道生當太素之時剛柔始分取其¶
　純素如繒練之潔易於成仙矣故後章有飄飄練素華義與¶
　此同¶
** 四過天王降仙魄戸閉關¶
　地四生金在人爲肺肺所以藏魄三過旣云魂門四過云魄¶
　戸者蓋一身之門戸也且人之初生腎爲始脾次之脾又生¶
　肝肝方生肺肝之與肺爲傳導之門戸且腎爲水也水中有¶
　火升之爲氣乘氣上升朝之於心心中生液負陰而下以歸¶
　於腎若無肝肺爲之傳導安得交媾而成龍虎耶古仙至人¶
　所以煉丹不成大患金木間隔今若使肝能傳導其腎氣以¶
<pb:CK-KZ_JY021_02p024a>¶
　朝於心肺能傳導其心液以至於腎時候不差黃芽乃生是¶
　曰金丹豈不偉歟旣云傳導又云魄戸閉關何耶此乃始生¶
　之戸未能修煉恐招死氣以傷生氣故以令閉關也¶
** 五過五帝朝眞藏腑淸涼¶
　人生五月五藏乃分則脾數始足見於内者爲藏見於外者¶
　爲肉則五帝自然相朝靑帝護魂白帝侍魄赤帝養氣黑帝¶
　通血黃帝中主萬神無越六腑者地二生火次生小腸小腸¶
　生大腸大腸生膽膽生胃胃生膀胱兼三焦爲六腑也嗚呼¶
　非彼無我非我無所取則是亦因彼彼亦因是生神之妙豈¶
　特不得其联可謂自然也¶
<pb:CK-KZ_JY021_02p024b>¶
** 六過魔王伏諾胃管生津¶
　五藏皆有津獨左腎爲之主然胃屬土水得土則止所以胃¶
　管爲承津之所仙經存想訣云心存胃口有姹女嬰兒裸而¶
　無衣正立胃管張口承注靈液仰吸五氣歸口嚥之遣入玄¶
　女口中是也凡人飲食皆聚於胃暗受亢火磨化淸者爲津¶
　若雲雨之潤升於九天濁者下沉若糞土傳泄九地聚於口¶
　成水剋於肺成唾剋於心成血剋於腎成精莫非是津也如¶
　指玄篇以心腎爲丹元以肝腎爲火候至午靜坐幽室閉目¶
　冥心口含津液鼻中細細出息引極含津以壓之眞龍不上¶
　升矣引息以抽之眞虎不下降矣過於黃庭是爲玄珠之常¶
<pb:CK-KZ_JY021_02p025a>¶
　用之則洗滌胸腸故經云靈鎭津液源張潤子眞人常以此¶
　語人云人身要滋潤多不曉此惜哉¶
** 七過星宿朗明孔竅開聰¶
　天有七曜人有七竅夜行五轉者七曜也内行五藏者七竅¶
　也人生七月七星之精開其七竅將用視聽食息其七竅則¶
　與人均其聰明則人各異然聰明之人本出於心心爲神屬¶
　火火能照物七又少陽之數屬金得金爲器而後能開鑿焉¶
　故上智之人心有七孔中人五孔下者三孔明達者二孔尋¶
　常一孔愚癡者無也莊子云豈惟形骸有聾盲哉夫智亦有¶
　之倥侗顓蒙聰明不開非係於孔竅矣蓋稟賦有厚薄也¶
<pb:CK-KZ_JY021_02p025b>¶
** 八過幽夜顯光三部八景整具形神¶
　人之受生自一氣爲祖以一生三以三合五是名八景三八¶
　爲二十四神此陰陽之變也若知其變則宇宙在乎手造化¶
　生乎身道家盟威籙以三元五德將軍爲體用變爲二十四¶
　階應二十四氣正指此也所謂變者莫過於陰陽然三五爲¶
　日月之數戊己配於坎離人稟陰陽之氣三元五運合於一¶
　身變而通之與太極中二十四氣自然冥合故黃庭曰治生¶
　之道了不煩但修洞玄與玉篇兼及形中八景神二十四眞¶
　出自然故素靈經曰二十四氣混黃雜聚結氣變化而氣中¶
　有二十四神結靈生成非由胞胎皆三一帝星之氣也然則¶
<pb:CK-KZ_JY021_02p026a>¶
　三部八景整具形神旣曰非由胞胎爲人身者安得而致之¶
　能致之者必自修行始如神仙許長史訣云以平旦存上景¶
　日中存中景夜半存下景苞玄玉錄曰不存二十四氣不知¶
　三部八景名字者不得爲太平民亦不得爲後聖臣故西城¶
　王君桐柏眞人皆行此法方可得道二十四神名數謹錄於¶
　下上八景𦠊神髮神皮膚神目神頂𩕳神□神鼻神舌神中¶
　八景喉神肺神心神肝神膽神左腎神右腎神脾神下八景¶
　胃神大腸神小腸神胴神胸膈神兩脇神左陰左陽神右陰¶
　右陽神其餘形狀呪訣不得盡書之曩見鄱陽王侍宸所注¶
　三部八景謂之八卦甚可笑故併書之以曉後學免有謬誤¶
<pb:CK-KZ_JY021_02p026b>¶
　矣¶
** 九過諸天下臨三關五藏六腑九宮金樓玉室十二重門紫戸¶玉閤三萬六千關節根原本始一時生神¶
　人未受生於芒芴之間是爲太易變而有氣是爲太初氣變¶
　而成形是爲太始陰承陽生氣隨胎化是爲太素靈光入體¶
　與母分形十月歸足是爲太極當生之時萬神皆備從何而¶
　致之蓋生者天地之大德天道貴生因生以致之也三關者¶
　黃庭經以口爲天關手爲人關足爲地關仙經以泥丸爲上¶
　關絳宮爲中關下元爲下關惟正陽眞人以夾脊之節有二¶
　十四凡一關有三節焉腦之下名曰玉關其夾脊名曰中關¶
<pb:CK-KZ_JY021_02p027a>¶
　内腎相對名曰下關又以目爲上關鼻爲中關口爲下關五¶
　藏見上注五藏六腑旣生神則大腸爲玉堂腑小腸爲元陽¶
　腑左膀爲太和腑右胱爲太素腑胃爲中黃腑膽爲太淸腑¶
　是名六腑也九宮者腎爲丹元宮小腸爲朱陵宮肝爲商臺¶
　宮膽爲天霐宮脾爲黃庭宮大腸爲玄靈宮肺爲尙書宮膀¶
　胱爲玉房宮心爲絳霄宮洞眞經云兩眉間入三分爲雙丹¶
　宮卻入一寸爲明堂宮卻入三寸爲丹田宮亦名泥丸宮卻¶
　入四寸名流珠宮卻入五寸爲帝宮明堂上一寸名爲天庭¶
　宮洞房上一寸名爲極眞宮丹田上一寸爲玄丹宮流珠上¶
　一寸爲太皇宮金樓則喉嚨是也一名重樓中有十二亭長¶
<pb:CK-KZ_JY021_02p027b>¶
　皆持玉㦸以守之眞人在其内主通上下氣者也近世蘇東¶
　坡有云凍合玉樓寒起粟蓋指此也黃庭經云重中樓闕十¶
　二環自高自下皆眞人玉室者腦宮之別名也黃庭經謂之¶
　瓊室十二重門言喉嚨之十二環也紫戸者素靈中篇云兩¶
　眉之上其裏有紫戸洞房内經云兩關紫戸至於玄精紫戸¶
　之神名平靜字法王玉閤則黃庭謂之玉堂是也三萬六千¶
　關節根原本始一時生神已上莫非一身之神也陽神一萬¶
　八千爲外景陰神一萬八千爲内神合而爲三萬六千可謂¶
　至貴無倫矣人知其神而神可與造化遊於無朕不知其神¶
　而神則終身役役不見其成功可不爲大哀哉¶
<pb:CK-KZ_JY021_02p028a>¶
九過爲一遍一遍周竟三界舉名五帝友別稱爲眞人十遍通¶
氣制御萬靈魔王保舉列上諸天百遍通神坐致自然太乙度¶
符元君受生千遍通靈坐在立亡仙童玉女役使東西萬遍道¶
備馳騁龍駕白日登晨¶
　言道者莫先於陰陽言陰陽者必求於通變吾之一身位乎¶
　兩間其生與天地並其數與陰陽通前後相繼高下相續利¶
　故無常終始不一相濟相生相制相治無非一氣也苟知變¶
　通則造化有可易之理其於坐在立亡而爲過當經以九過¶
　爲一遍十遍通氣百遍通神千遍通靈萬遍道備方可登晨¶
　然誦經之數必取於九者九爲陽極物極則變身有九宮外¶
<pb:CK-KZ_JY021_02p028b>¶
　有九竅天有九天下列九壘丹有九轉法有九成七八者陰¶
　陽之推六九者陰陽之究推不變而究則變也至於九過而¶
　三關五藏六腑九宮處處生神備足於三萬六千此非牽合¶
　演成三萬六千之數乃氣氣通變自然而然也如誦經一過¶
　便見胞原宣通之一字已見於此苟不能通之則此身與塊¶
　土何異安得坐在立亡是以十遍通氣氣結爲神百遍通神¶
　神生則有靈千遍通靈靈則變通盡利鼓舞盡神方可會道¶
　所以萬遍道備白日登晨三界舉名名書上天信矣五帝友¶
　別稱爲眞人旣爲五帝之友則位與五帝並何故又稱爲眞¶
　人蓋同門爲友而友別者又分別當令入何等地如黃帝四¶
<pb:CK-KZ_JY021_02p029a>¶
　十四方經載凡讀太丹隱書金華洞房及雌一寶章者便得¶
　稱爲三洞法師及元景眞人眞人之位配帝一高仙洞玄法¶
　師上景眞人位配九宮上仙大夫今依四十四方經便得爲¶
　三天法師太上眞人位准太極仙卿是也魔王保舉初則試¶
　之功成則保舉之坐致自然者能致六甲之行廚是矣太一¶
　度符元君受生者然太一有五神捧符五籍皆上淸帝君混¶
　合之道求長生神仙之訣按五符以白紙青書可以本命之¶
　日書之盛以錦囊帶之長生不死元君則女子得道之號所¶
　以大道有雌一之神指此也謹按大有妙經人分有九宮玉¶
　帝宮有玉淸神母居之天庭宮有上淸眞女居之極眞宮太¶
<pb:CK-KZ_JY021_02p029b>¶
　極帝妃居之太皇宮太上君后居之此四宮乃天元始生之¶
　陰官元氣未立五正未聞混化萬物天地得存皆由於此四¶
　眞也不知雌眞之内名則萬不得仙此之四宮人皆有之若¶
　不修行眞宮空矣今至百遍其神自生故黃庭曰瓊室之中¶
　八素集泥丸夫人當中立是也坐在立亡仙童玉女役使東¶
　西者此乃守三一之法也旣至千遍何往不通所謂殊途同¶
　一會要終謹按上淸明堂玄丹眞經若道士行太上召三一¶
　守形之法服符五年得與眞人相見九年通靈徹視坐在立¶
　亡役使六丁天給玉童玉女各一十二人乘雲駕龍遊宴玉¶
　宮至於登晨能事畢矣晨者乃雞鳴之時也謹按太玄帝君¶
<pb:CK-KZ_JY021_02p030a>¶
　洞玄經呪曰舉身登晨白日升天中爲白日雞之始鳴爲登¶
　晨是以存太一混合多用此時乃生氣時也黃庭經曰羽服¶
　一整八風驅控駕三素乘晨霞豈不快哉¶
¶
¶
¶
¶
¶
¶
¶
<pb:CK-KZ_JY021_02p030b>¶
¶
¶
¶
¶
¶
¶
¶
¶
¶
¶
#+PROPERTY: JUAN 002
<pb:CK-KZ_JY021_02p031a>¶
* 洞玄靈寶自然九天生神玉章經解卷中¶
　　　　　　　　　綿州沖虛觀道士王希巢隱賢解¶
元始天尊時靜處閑居偃息雲宮黃房之内七寶帷中熙夷養¶
素空碧鍊眞耽咀洞惠俯研生神理微太混嘯朗九天¶
　此經無序分爰自三寶啟氣天地始立人民品物並受生成¶
　至於人之受生尤爲至貴方云九天生神章乃三洞飛玄之¶
　氣結成靈文天寶誦之以開天地之光則知天地旣立待是¶
　而後明非由演說故無序分若無序分則一經之旨無自而¶
　入當以此爲序分夫學士上道及得尸解之士若無此文如¶
　寄氣而行以至紀誦經之九過旣得此文必須長齋執戒諸¶
<pb:CK-KZ_JY021_02p031b>¶
　塵漏盡夷心默念方行此法旣得此法必至九過方可三界¶
　舉名五帝友別稱爲眞人旣稱眞人未能大備乃至萬遍道¶
　備白日登晨始見體用也乃正宗分今經旨至此元始天尊¶
　授與飛天大聖無極神王旣付之後法事旣畢諸天復位天¶
　尊重告飛天神王此九天之章乃三洞飛玄之氣云云者此¶
　係流通分中間言詞雖多於正宗分反復詳味其功用已盡¶
　見於正宗分中所以丁甯告戒者止謂元始禁書不敢輕傳¶
　於是飛天神王再三懇請元始天尊亦再三告戒言詞所以¶
　多也至於九章雖係一經之旨載之於後正如度人經大梵¶
　隱文乃道君所撰附於度人經中序之後非有別義也學者¶
<pb:CK-KZ_JY021_02p032a>¶
　當自得之夫聖人濟物之心非不欲焦毛髮濡手足急於度¶
　人然不將不迎應而不藏元始天尊所以靜處閑居必待其¶
　叩而發焉一而不變靜之至也居蘂珠而作七言閑之至也¶
　靈宮黃房乃偃息之所靈書經曰東海靑帝君淸齋於丹闕¶
　黃房三年諸天内音經云黃房之室主開日月飛天眞人之¶
　功七寶幃中義有二焉法身七寶以天地五行生成此身不¶
　可闕焉在修行之士言之精也涕也唾也津也血也汗也淚¶
　也此七寶也熙夷養素淵乎其居也空碧練眞凝乎其淸也¶
　耽咀洞惠味道之全也俯研生神抱神以靜也理微太混嘯¶
　朗九天後章載理微太書嘯詠琳琅大意一同其字少異天¶
<pb:CK-KZ_JY021_02p032b>¶
　尊旣以熙夷養素空碧練眞耽咀洞惠俯研生神則知此道¶
　之玄妙理微而無形無形則無以寄跡所以嘯朗於九天之¶
　上聊以自適焉是道也誰足以識之嘯之發激於喉而成聲¶
　後世長嘯本乎此也¶
是時飛天大聖無極神王玉輔上宰四恊侍晨淸齋建節侍在¶
側焉憑瓊顏而妙感仰靈眸而開襟竊神章而踊躍飡天音而¶
蒙生敢乘機而悟會冒靈盼以披心¶
　是時者當時也元始天尊所臨之處自然萬靈參軒千眞拱¶
　侍今經中所指神王與玉輔上宰四協侍晨乃近臣也神王¶
　卽河圖經所載天之十方有飛天神王眾神之主飛行三界¶
<pb:CK-KZ_JY021_02p033a>¶
　統領眾神凡有三焉有結氣而生不由胎誕者次有報生宿¶
　有善功於鬼神之中今受其報爲神王之位者又有業感乘¶
　其積劫因緣所感而生者金闕有四天帝謂之輔臣者父也¶
　尊之如父制斷宣揚卽謂之宰四恊如世之前疑後丞左輔¶
　右弼恊者和也侍晨則如本朝宣政間興隆道學置侍晨大¶
　夫之類是也侍帝側者當虛心以待問故云淸齋也建節用¶
　以徵召三界鬼神此神王之所持也瞻覩瓊顏則妙感於心¶
　仰奉靈眸則襟懷開爽此聖人閑居之時虛緣而保神淸心¶
　而容物物無道正容以悟之使人之意也而瓊顏言其玉潔¶
　靈眸言其通照於是飛天神王竊窺元始天尊俯研生神嘯¶
<pb:CK-KZ_JY021_02p033b>¶
　朗九天之際心生踊躍願有請問先自言曰若乘此機會可¶
　以披其宿心雖曰干冒靈眸然捨此機會則生神之章無由¶
　傳焉正當飛天神王潔己以進之時則元始天尊烏得而拒¶
　焉¶
於是飛天大聖無極神王前進作禮稽首而言上白天尊賤臣¶
幸會得仰侍靈軒不以短狹叨濯冥津重悟凝玄位登神王總¶
御生死領括天仙賞監七覺遠覽遐方雍觀上宰對司侍晨¶
　此一節卽飛天神王欲乞傳受生神之章先自致詞於元始¶
　曰賤臣幸會得仰侍靈軒不以短狹叨濯冥津乃神王之謙¶
　詞也至於重悟凝玄位登神王總御生死領括天仙此當仁¶
<pb:CK-KZ_JY021_02p034a>¶
　不讓之際孟子謂當今之世捨我其誰乎詳味經言正如龍¶
　景玄文經載太極眞人侍於道君之前伏請奇文太上俯據¶
　而吟微乎深哉諒不可勝子位登太極領括神宗今以子相¶
　告勤奉之焉詞之大同至於賞監七覺遠覽遐方雍觀上宰¶
　對司侍晨方見神王位登高上生神之章必當相委焉且生¶
　死交會善惡分判之際使毫分無失若非智識高邁之士疇¶
　克爾哉賞監則帝命寵綏也七覺乃智慧也其數有七故云¶
　七覺事載消魔經遠覽遐方則其智明周於萬物雍觀上宰¶
　對司侍晨指上段經文當時同共玉輔上宰四恊侍晨立之¶
　際非猶神王有乘機悟會之心欲請生神之章傳於下世然¶
<pb:CK-KZ_JY021_02p034b>¶
　雍觀上宰爰乃侍晨皆有是心焉然神王不避僣越之罪前¶
　進作禮蓋仁者必有勇也¶
方當乘機應會履九太陽洞理陰符撫掌兆民大運將期數終¶
甲申洪流蕩穢凶災彌天三官鼓筆料別種人考算功過善惡¶
當分¶
　干越之劍匣而藏之非無用也不當其時見之爲不祥豕零¶
　之子賤不類藥當其用也可以爲帝師蓋志學之士非不欲¶
　立功業援生死蓋其時有可不可之間焉觀夫飛天神王總¶
　御生死以撫掌兆民爲已任正當大運將終教法陵遲天人¶
　塗炭之際而神王敢忘惻隱之心哉蓋機者動之微吉凶先¶
<pb:CK-KZ_JY021_02p035a>¶
　見者也見機而作不俟終日况於神人乎然飛天神王其職¶
　統御三界正當履九太陽洞理陰符職當然也履云遇也九¶
　乃陽數又云太陽六氣自卯至午爲太陽蓋言其盛也陽極¶
　生陰乃爲大水洞則通也通理陰籍故云陰符大運將期數¶
　終甲申此言劫運也劫運之説教中言之甚多每考同異互¶
　有不同赤書經以三十日爲一交十二交爲一度三千三百¶
　度爲小劫九千九百度爲大劫若以大演之數考之十九年¶
　爲一章四章爲一部二十部爲一統三統爲一元四千六百¶
　二十年數盡三元是爲一劫若以度人經御注考之玉淸交¶
　運三千億萬九百五十一年上淸變精七十億萬三十九年¶
<pb:CK-KZ_JY021_02p035b>¶
　太淸纒煉五十億萬一十二年此赤書大演御注各有不同¶
　之説也又據正法經文言之天圓十二綱地方十二紀天綱¶
　運關三百六十輪爲一周地紀推機三百三十輪爲一度天¶
　運三千六百周爲陽勃地轉三千六百度爲陰蝕天氣極爲¶
　太陰地氣極爲太陽故陽激則勃陰否則蝕陰陽勃蝕天地¶
　炁變乃謂之小劫小劫交則萬帝易位九炁改度日月縮運¶
　竟不言甲申之運也及觀太平抄九六中必有大小甲申甲¶
　申爲期鬼對人也以鬼對人雖知其爲生死交會而不别指¶
　甲子甲寅而專言甲申者何也以愚考之乃運氣之交也有¶
　運交而劫未盡也亦謂之劫甲申者乃運交之劫也據本經¶
<pb:CK-KZ_JY021_02p036a>¶
　云大運將期數終甲申又云大數有期甲申垂終又云大運¶
　啟期三五告辰乃知甲申雖爲洪災實非劫也蓋甲申屬水¶
　位乎坤井宿在其傍六陰之所會又晉天文推之井有八星¶
　天之亭候主水衡事運至於此豈不爲大水耶所以洪流蕩¶
　穢凶災彌天故言水而不及火也蕩穢則去惡人也經云大¶
　小甲申之至除凶民度善人善人爲種民凶民爲混齎善人¶
　君子可不勉哉¶
自赤明以來至上皇元年依元陽玉匱受度者應二十四萬人¶
　六合之外聖人存而不論爲其難窮難測故也生神玉章乃¶
　元始之禁書非世人之所常聞故略而不言者多矣至於年¶
<pb:CK-KZ_JY021_02p036b>¶
　劫前後在人必有一定之説至於世人終不免於顚倒錯亂¶
　本經以龍漢元年生天寶君天寶君旣生之後龍漢方始開¶
　圖乃生靈寶君經一劫至赤明元年靈寶君方始度人是時¶
　神寶君方生經二劫至上皇元年神寶君方始出書此乃本¶
　經之劫運先龍漢至赤明後至上皇不見延康若以太玄道¶
　曲論之凡前劫之後後劫之前在混茫之時通號延康也則¶
　龍漢赤明上皇三劫之中豈無劫前劫後全不言延康之劫¶
　何耶又度人經云龍漢延康眇眇億劫言延康而不載赤明¶
　上皇又云延康在龍漢之前依道門次第經及龜山元錄止¶
　言三劫又不載上皇延康也而龍漢止於元年而上皇有三¶
<pb:CK-KZ_JY021_02p037a>¶
　年八年之不同又按徵考度人經龍漢赤明延康開皇上皇¶
　合於五行通爲五劫之次序若以本經定之自赤明以來至¶
　于上皇度二十四萬人方云開皇則知上皇在開皇之前也¶
　又與五劫之次序有差使學者茫然難定高明之士更自詳¶
　之元陽乃紫微之宮玉匱有明眞科條言善惡也上智童子¶
　請問元始天尊善惡報應天尊於是命召十方飛天神人披¶
　長夜之府九幽玉匱出明眞科條以度人上智童子明眞之¶
　科自此始也載十四罪條故三籙懺云彰十四之罪條通九¶
　幽之懺請近川中儀本改爲十惡之罪條不知義理擅改儀¶
　文者鮮不爲笑¶
<pb:CK-KZ_JY021_02p037b>¶
開皇以後數至甲申諸天選序仙曹空廢官僚不充遊散職司¶
皆應選人¶
　前以甲申爲小劫開皇之後數至甲申方驗甲申之劫非一¶
　次也適當劫運更始之時則神仙之有職事者必行選序如¶
　世之銓量也仙曹空廢官僚不充則知爲善者少爲惡者多¶
　道寶經云歸至天堂尚有退落降至地獄亦有進升定錄君¶
　曰昨東華集諸司命及土地靈神典司之徒檢課世間錄見¶
　天下民人爲善者五十分無一而况於神仙乎萬萬之中不¶
　過一二矣其中功成而落除者亦不少吾將憂仙籍無復人¶
　也兼運度已迫災世益切雖見東華上簿紫錄内格中有上¶
<pb:CK-KZ_JY021_02p038a>¶
　上眞錄者五人已落二人補地下仙官無復進補者上中眞¶
　也二十八人一落七人二人補下仙五人復過人中惟上一¶
　人補矣上下眞者三百人一落二十六人十一人補地下主¶
　者十五人過民中以此推之仙曹空廢實難其人又有遊散¶
　職司者皆怠惰不能効職上眞者落爲下仙下仙者落爲地¶
　下主者俾其改悔勤修仍復舊職昔上元夫人位至元君不¶
　勤地局虧替正事降適過禮朝宴失節輕泄天寶降授下眞¶
　皆削眞皇之籙退紫虛之任則福至天堂尙有退落置於中¶
　元淸微遊散靈官七百年中隨勤進級則禍至地獄亦有進¶
　升旣預仙選者可不兢兢而保之¶
<pb:CK-KZ_JY021_02p038b>¶
依元陽玉厯當於三代更料有心積善建功爲三界所舉五帝¶
所保名在上天者取十萬人以充其任又當別舉一十二萬人¶
以充儲官¶
　前云元陽玉匱此曰元陽玉厯玉匱則校定死魂善惡玉厯¶
　則記功劫運交會之期有合預仙曹之職當紀於玉厯之中¶
　者三代則必非上古三代乃夏商周三代也莊子亦云三代¶
　已下何其囂囂也蓋囂囂則事務已多更當料理有心積善¶
　建功之人旣有是心則何患三界之不保五帝之不舉然善¶
　非一日之積功非一日之來所以名在上天豈非素已定於¶
　冥冥之中以其時而舉之若善惡不預定則豈免分毫之失¶
<pb:CK-KZ_JY021_02p039a>¶
　別舉一十二萬以充儲官蓋儲者貳也仙曹空廢之後官僚¶
　尚少又求儲官以副之何求之汲汲也退之詩曰上界足官¶
　府誠有謂而云¶
如此之例或以宿名玄圖¶
　方以類聚物以羣分料別種人考算功過得無類聚羣分以¶
　定其品位乎所以應受度者止二十四萬人名在上天者取¶
　十萬人別舉者一十二萬人如此之例必先類聚其人數然¶
　後羣分而別之蓋有仙骨者不取陰功有陰功者不在仙骨¶
　宿名玄圖此修大洞之法也三元玉檢經云明玄周於上館¶
　理五符於胎尊方可名載玄圖如司馬正一先生名在丹臺¶
<pb:CK-KZ_JY021_02p039b>¶
　之類是也¶
或以骨像合仙¶
　龍犀日角聖人之表河目龜文公侯之相骨像合仙者豈無¶
　然乎背如河魁胸有偃骨眼有四䂓中有紫光腹有白誌有¶
　紫氣腦錫舌玄誌鬢際緣隨朱腸方天員額凡有此相皆上¶
　仙也紫虛元君內傳載景林眞人語華存曰今見子之質霄¶
　景爲煥圓睛重照夙骨腦色寶曜五藏紫絡心有明文是以¶
　形棲神霞神受靈津此之骨像比之急流中勇退者異矣¶
或以滅度因緣轉輪¶
　有罪曰死有福曰滅度未能圓成道果其福未艾且示以滅¶
<pb:CK-KZ_JY021_02p040a>¶
　度之身然後遷轉爲仙昔鄭安仁生於禪黎世界三日能言¶
　便知宿命年及十二面有玉光棄世離俗遠遊山林運應滅¶
　度死於北戎之阿暴露死尸三十餘年形骸不灰以赤明三¶
　年𡻕在丙午方獲證果受號丹靈老君是也¶
或以篤好三寶善功徹天¶
　生天生地神鬼神帝道也道則誰歟三寶是也功蓋天下而¶
　不自已化貸萬物而弗恃豈三寶區區求人之篤好哉經言¶
　篤好三寶之經文而不篤好三寶之行業彼爲彼我爲我何¶
　益於事次云善功徹天蓋篤好三寶行業方始徹天殊不知¶
　三寶者切身是也黃庭經曰眞人在已莫問鄰此正古人不¶
<pb:CK-KZ_JY021_02p040b>¶
　謾心處所謂三寶者貪瞋癡是也謹按内祕眞藏經曰貪性¶
　寂滅塵累無染戒行不虧名曰法寶瞋性不起不憤外塵定¶
　無生轉是名師寶癡性無取無惱無患惠通無礙是名道寶¶
　此三寶者非内非外非聲非色然篤好者豈徒然哉若無貪¶
　瞋癡則是三毒亡矣三毒旣滅則三寶見前善功昭著信乎¶
　其徹天以成仙故云迷則三界悟是三淸是也¶
或供養師寶爲三官所稱¶
　有天上之師寶有人世之師寶合而論之師者本也生成之¶
　德須資於父母教導之恩非師而莫成古者上學之士若逢¶
　賢師名曰更生不得賢師名曰亂經凡學道者非師不傳老¶
<pb:CK-KZ_JY021_02p041a>¶
　君之師太上道君道君之師元始是也雖先天聖人必資於¶
　師而况於人乎供養者乃皈向其門也服勤勞苦無所不至¶
　乃得三官所稱錄其功勤謂其不忘本矣古人禮樹以登仙¶
　拜山而得道則爲師寶者豈無成就之功耶¶
或修齋奉戒功德積感¶
　夫淨心之謂齋防患之謂戒齋有二種不同一則極道一則¶
　濟度極道者謂發心學道從初至終念念持齋不退復有二¶
　門一謂忘心二謂滅心忘心始終運意行坐忘形寂若死灰¶
　同於枯木滅相滅念唯一而已滅心者隨念隨忘神行不係¶
　歸心於寂直至道場濟度者囘心至道翹想玄眞願降福惠¶
<pb:CK-KZ_JY021_02p041b>¶
　度及眾生戒蝕其身諸患不入身心安稳俱入道眞積習久¶
　可以感格五神經云積感則靈通也洞玄禁戒經云昔有道¶
　士二萬六千人持齋奉戒專心不退依法修行十二年中地¶
　司保舉奏名諸天一百年中白日升天今在梵度天中列爲¶
　眞人功德積感豈欺我哉¶
或施散財寶建立道堂¶
　財貨有餘是謂道誇財用不足是以爲盜二者俱失其中是¶
　以仁人君子有餘則散施不足則節用安有道誇爲盜非也¶
　建立道堂乃廣立宮殿安置尊像使人生皈向之心也施有¶
　三焉一者施法二者施身三者施財業報因緣經曰散施之¶
<pb:CK-KZ_JY021_02p042a>¶
　法一則内財不起二則外賊不生内外安靜眾禍消除所以¶
　法有命施破彼慳心聖力冥通隨功受報建立道堂者如妙¶
　法本相經載太玄紫虛眞人本玄丠國王名曰賓靈遇天尊¶
　説本相妙經天景大混之因卽悟前生於南方閻浮地震旦¶
　國中任子智家生以造招賢習仙天宮三級三十六宮七十¶
　二窗仙房一百二十間養道三百六十人寫經萬卷恆以果¶
　食衣服供養之具種種之物悉以散施朝夕不輟功德所鍾¶
　逮及今身得登玄邱國王之位自後更修升仙之道得爲紫¶
　虛眞人由是言之散施於道家者理固如是苟施於貧窮者¶
　功又當何如¶
<pb:CK-KZ_JY021_02p042b>¶
或救䘏窮乏載度天人¶
　貧富不齊物之情也貧富相救理之常也一鄉之中必有一¶
　鄉之富者貧者賴以相救苟富者慳吝不仁則天之使是富¶
　者耶烏所用焉此近世撞江載雨穀化可以鑑矣經云救䘏¶
　窮乏載度天人凡爲人者皆天之所予不幸而窮乏得人而¶
　救䘏之恩孰大焉太上眞科令云濟䘏十人以生咸合所願¶
　便得保度家口惠及十年已上家口並得仙夀載度言其德¶
　重窮乏之人賴之以活如地之載物如船之渡人昔許映學¶
　道赤山中道未成時三官都禁左郎遣典炳侯魴主非使者¶
　嚴白虎來於赤山中執映以去且詰其罪狀頼神人馳啟司¶
<pb:CK-KZ_JY021_02p043a>¶
　命司命卽遣中侯李遵握火鈴而來呵攝之於是魴及白虎¶
　乃走散李遵未來之時映恐怖失膽亦氣喪矣亦賴龔初節¶
　李開林助爲答對亦幾而敗也魴詰之亦有實映答對兩番¶
　矣三官出丹𥳑罪𥳑罪簿各一通問映云夫欲學道慕生上¶
　隸眞人玄心栖邈恭誠高靈者當得世功相及禍惡不構陰¶
　德流根仁心上逮乃可步眞素仙度命淸府矣云何父手殺¶
　謝弓且亂逆三光又許朝斬李杞之頭以代蔡秩之級又斬¶
　射藩慕等支解鈴下曹表符水沉湯雲之尸火燒徐昻之骸¶
　絞殺桓整剖割振噲酷虐暴刑濫四十有三張皇訟冤事在¶
　天帝禍戾山積善功無一又汝本屬事帛家之道血食生民¶
<pb:CK-KZ_JY021_02p043b>¶
　逋愆宿債列在三官而越行脫網奉隸眞氣父子一家各事¶
　師主同生乖戾不共祭酒罪咎之大陰考方加有此積罪亦¶
　無仙者豈可得欺太上之曹使名列不死之紫錄耶汝其無¶
　對有司必執也映答曰天道無親惟善是與天地無心隨德¶
　乃矜是以版泉流血無違龍髯之舉三苗丹野涿鹿絳學豈¶
　妨大聖靈化高通上達耶吾十世父許子阿積仁著德陰及¶
　鳥獸遇凶荒之年人民飢饉加之疾癘百遺一口阿家財極¶
　其眾庶親營藥方勤勞外舍臨人之喪如失其親救人之患¶
　如已之患如己之疾已死之命懸於阿手垂窮之年撫之如¶
　子度脱凶年賴阿而全者四百八人仁德墜沒當鍾我等是¶
<pb:CK-KZ_JY021_02p044a>¶
　以功書上帝刊名靈𥳑生而好仙應度世者五人登升者三¶
　人錄名太上束𥳑靑宮是豈爾輩所可豫乎觀許映之宿世¶
　善惡各十五矣竟以子阿之積仁著德解三官之追攝幾不¶
　免虎口矣自後度名東宮其善足以勝惡嗚呼一善在身可¶
　除百惡眞不虛矣¶
或爲三師建功充足天官有名¶
　受經籍之師曰度師度師之師曰籍師籍師之師曰經師乃¶
　三師也此厯世之大宗師實後人之父母若人紹隆正教廣¶
　建福田化度羣生繼承香火能羮牆而不忘誠謂之建功也¶
　雖然三師已經其遠乃德澤繩繩而不絶實自後人爲之太¶
<pb:CK-KZ_JY021_02p044b>¶
　極天虛眞人問高上老子曰昔奉聖教令勸男女勤修功德¶
　不審何名功德高上老子曰以力勤行謂之功功及於物謂¶
　之德功若充足天官紀名此必然也若謝冲寂乃華岳道士¶
　也無所因功惟事焚香每日三百爐逐日不輟以梁開平元¶
　年三月二日朝有二靑童下迎而去此其功充足之證也古¶
　者三師不過經籍度三師玉籙經存三師之法甚明前輩以¶
　爲定式自後巢時賓加爲五師是謂分上安分也定制集中¶
　有𤣥中法師又有監齋法師卽不知二者卽一矣所謂二五¶
　爲十不知五五乃十也¶
考算簿錄三官相應皆逆注種民上下有别毫分無遺¶
<pb:CK-KZ_JY021_02p045a>¶
　三元有三官分爲九宮總二十七府百二十曹左陽生宮右¶
　陰死宮左府靑簿書有功者右府黑簿書有罪者若罪中涉¶
　福福中涉罪不專於一曹也所以轄實其事有三年之考有¶
　九年之考二十四年考三官相應者其功罪與三府一同前¶
　後不差方行奏列至於逆注種民切緣開皇之後至於甲申¶
　官僚不充又别舉一十二萬人以爲儲官則種民之數其額¶
　未敷雖有善未足者亦令入種民之數謂之逆注八素眞經¶
　曰服日月之法得其道者皆靑宮逆注於未生之前乃知大¶
　道奬進之門嘉善而矜不能善之熟者在所奬進善之不熟¶
　者猶所矜憐也¶
<pb:CK-KZ_JY021_02p045b>¶
又九幽之府被東華靑宮九龍符命使拔九幽玉匱男女死魂¶
宿名有善功德滿足應受開度者取三十二萬人以充甲申驅¶
除之後開大有之民¶
　北都羅酆爲天官所治泉曲河源爲水官所治九幽地獄卽¶
　地官所治若九幽乃罪之大者宜乎無應受開度之人緣甲¶
　申之劫當行驅除人之死者靡有孑遺於是東華靑宮又有¶
　九龍符命下闢九幽之獄揀擇功德之魂東華靑宮接黃氣¶
　陽精經云乃扶桑洞陽也得入此宮結爲飛仙太霄琅書云¶
　凡有四極明科之身四司五帝列兆之名上言靑宮乃知東¶
　華者主領生籍也大有之名號曰更生故紫文上經云涉乎¶
<pb:CK-KZ_JY021_02p046a>¶
　三災而不傷又曰必觀更生於太平然則太平卽大有無疑¶
　也¶
當此之時生死交會善惡分判得過者眞爲樂哉¶
　樂莫大於長生知生爲可樂而不能修憂莫大於一死知死¶
　爲可憂而不能避非生之遠人人自遠也善人天地之紀惡¶
　人天地之賊善者卽修生之本也舜始乎匹夫捨已從人以¶
　爲善眞積力久王於天下後至登仙位爲太極眞人則知爲¶
　善可樂正當生死交會善惡分判之時若無善功以爲憑藉¶
　未免糜潰其軀流離苦海總眞王君曰往返三塗中良由自¶
　苦辛可不爲大哀耶¶
<pb:CK-KZ_JY021_02p046b>¶
然三官相切文墨紛紜龍門受會鳥母督仙萬聖顯駕晝夜無¶
間功過平等使生死無偏此之昏鬧亦臣之憂矣大期旣切觸¶
事闕替恆恐一旦受罹公門¶
　有天下者爲天下憂有一身者爲一身憂天下之與身所憂¶
　雖不同其於憂則一也飛天神人總御生死所憂尤大於天¶
　下當甲申之期有功者舉之有惡者罰之又有萬聖顯駕於¶
　太空之中使功過平等宜乎無憂而云此之昏鬧亦臣之憂¶
　矣其所憂者恐善善者未彰惡惡者不顯有虧公道故曰昏¶
　鬧恆恐一旦受罹公門且三官相切文墨紛紜者言簿書之¶
　多也龍門受會鳥母督仙言洪災也淮南子曰龍門未闢呂¶
<pb:CK-KZ_JY021_02p047a>¶
　梁未鑿河出孟門之上大溢逆流無有邱陵高阜滅之名曰¶
　洪水按水經龍門在河東猗氏縣卽書云導河積石至於龍¶
　門是也然龍門實天下河源所會之地甲申乃洪災之期先¶
　於此處會四海之水定以劫期之日然後洪流彌天無有高¶
　下當是時善人種民得免洪災者卽有鳥母之神以鳳車迎¶
　學仙之子上崑崙之墟鳥母乃水之候神也故五老禳大劫¶
　經云九河受對洪災激川水母徘徊鳥馬合羣太眞夫人亦¶
　云八炁蒸於山澤流沙壅於源口於是四海俱會羣龍鼓舞¶
　爾乃須甲申之年將飛陰洪水倒流矣觸事闕替如七十四¶
　方經觸事未闕運有良由然當行之事觸處皆是而未暇料¶
<pb:CK-KZ_JY021_02p047b>¶
　理惟憂洪災之劫也¶
伏聞天尊造大慈之化垂憐蒼生開九天之奥以濟兆民明科¶
有禁戒非賤臣所可參聞然大數有期甲申垂終運度促急大¶
法宜行¶
　玉淸經脩行四法以慈爲先玉淸隱書師跡有九以大慈爲¶
　第一吾有三寶一曰慈則知慈者非獨聖人有之眾人皆有¶
　之惟聖人先得我心之正擴而充之所以周遍咸無一物不¶
　頼其澤今甲申垂終正大法宜行之日若捨其慈且廣又安¶
　得人人而濟之明科有禁戒者言明眞之科限期有六第一¶
　四萬劫一傳第二四萬年第三四千嵗第四四百齡第五四¶
<pb:CK-KZ_JY021_02p048a>¶
　十載第六正四周周劫限竟得傳一人運促時急大慈廣救¶
　遇賢便傳不拘定數也¶
使有心者得於考算之中聞於法音開示於視聽勸化於未悟¶
者也緣兹上陳懼觸天顏願見哀愍賜所未聞¶
　前輩曾説有心得道不若無心而得道此兩句多端解説終¶
　不明白愚之所見安有無心而得道耶若謂無心何異木石¶
　學道之人但辦受道之心得焉失焉付之自爾所謂無心者¶
　無此心也纔有得失繫於其心則心不專心苟不專雖百工¶
　居肆難期其成其於道也不亦遠乎今經旨謂有心之人近¶
　於修善未覩法門難以造入雖有耳目聞見皆非眞實行之¶
<pb:CK-KZ_JY021_02p048b>¶
　而不著習以而不察若非開示於視聽勸化今悟入則終身¶
　由之不知者眾矣所以飛天神王不懼觸天之罪期於考算¶
　之間俾有心者得免洪災之運則其用心不亦廣矣¶
於是天尊撫几高抗凝神遐想仰誦洞章嘯詠琳琅良久忽然¶
歎曰上範虛漢理微太幽道達重𤣥氣冠神霄至極難言妙亦¶
難超¶
　飛天神王懇請生神玉章天尊未許之前先乃嘆息言道法¶
　高妙不可卒焉而得於是撫几高抗撫几則有接下之容高¶
　抗乃疑獨不可致窮之狀凝神遐想仰誦洞章嘯詠琳琅此¶
　一節全賴上淸變化七十四方經長生司命君請問七十四¶
<pb:CK-KZ_JY021_02p049a>¶
　方經先目陳曰觸事未闕運有良由遭遇天尊乃一生之幸¶
　莫知所陳願垂衷愍賜以成眞於是元始天尊撫几高抗嘯¶
　詠太空良久而有接下之容中間詞旨稍異理則大同凝神¶
　則疵癘不作遐想則遊心初德之和洞章乃大洞之章嘯詠¶
　琳琅言其聲之震激而請之良久嘆曰上範虛漠理微太幽¶
　道達重𤣥氣冠神霄蓋指生神經也然生神之章乃三洞飛¶
　𤣥之氣結成靈文其模範虛曠義理幽遠其道實冠於重𤣥¶
　其氣肇自於神霄雖因劫運垂終當宣下世開示於視聽勸¶
　化於未悟然此經旨至極至妙非小仙下格之士得之故曰¶
　至極難言妙亦難超此兩句歎前文也神霄乃九天之一天¶
<pb:CK-KZ_JY021_02p049b>¶
　也此見近世神霄儀與賓仙傳九霄不同識者當自知之¶
子旣司帝位受任神王飛天翼於瓊闕四宰輔於明輪遐盼極¶
覽領綜無窮雍和萬化撫料蒼生¶
　子旣司帝位此元始天尊指神王而言也前段經文神王自¶
　云賤臣幸會仰侍靈軒今云司帝位無乃進之躐等乎自太¶
　平下教之後事務繁於三代之前所以稱爲後聖帝君非一¶
　事也大厦非一木之支天下非一人之治而况三界生死事¶
　務之冗乎蓋飛天神王其位則神王其職則帝也故經云總¶
　御生死領括天仙賞監七覺遠覽遐方以此而觀以其不測¶
　稱爲神王總御生死稱之爲帝神之與帝其實一也飛天翼¶
<pb:CK-KZ_JY021_02p050a>¶
　於瓊闕四宰輔於明輪言飛天神王常遊行三界統領鬼神¶
　舉功遷善推其德業實與後聖齊同所以翼讃於瓊闕又按¶
　三十九章注訣云瓊闕在太微之館乃天帝玉字也諸天日¶
　月爲眞精諸洞日月爲伏根人間日月爲明輪食明輪者爲¶
　仙人今神王不獨功齊後聖又輔成於學仙之士故云四宰¶
　輔於明輪至於雍和萬化撫料蒼生遐盼極覽則知飛天神¶
　王領綜事務又非一端也¶
今大運啓期三五告辰百六應機陽九激揚洪泉鼓波萬災厲¶
天四官選舉以充種民三代昏亂善惡宜分子當勞心兆庶疲¶
於三官興廢之際事須開能今以相委其勉之焉¶
<pb:CK-KZ_JY021_02p050b>¶
　前云大運將期數終甲申今曰大運啓期三五告晨大運啓¶
　期或者指堯時乃甲申垂終之際有洪水之患也三五告辰¶
　或云卽三皇五帝也此乃相傳之言經所不載又紫文上經¶
　云承唐之年積數有四十六丁亥之末前後中間之際午獸¶
　之二十國祚再竭東西稱霸以扶主有縱橫九一之名又且¶
　陽鏡圓眸之子及建號興泰光延或有昌元之後有甲申之¶
　嵗其言近於庾辭難可覈實或又以三五爲陰陽運炁之交¶
　終無一定之議若以鳳臺曲素上經言之云大劫有終終運¶
　交二像傾龍門斷天河涸三五反相征以爲陰陽之説則似¶
　近之矣百六卽洪災之運也所謂百六應機陽九激揚洪泉¶
<pb:CK-KZ_JY021_02p051a>¶
　鼓波萬災厲天旣云百六爲洪災下云洪泉鼓波中間又云¶
　陽九激揚何也太眞王夫人云陽九者大旱海涌而陸焦百¶
　六海竭而陵間自塡旣爲洪災蓋必先聚水於九河之口會¶
　以時日然後洋溢故使海竭焉則陽九海涌又可見也或云¶
　海竭必用陽炁以激之故云陽九激揚四官者男則童初蕭¶
　閑女則易遷含眞此四官係桐柏山華陽所管子當勞心兆¶
　庶疲於三官正如墉城仙傳云三天煌於省察司陰疲於謹¶
　按矣興廢則是大運啓期甲申垂終也正當俲力使善惡平¶
　分今以有委其勉之焉¶
寶書妙重九天靈音施於上聖非鬼神所聞明眞有格四萬劫¶
<pb:CK-KZ_JY021_02p051b>¶
一傳今冒禁相付子袐之矣愼勿輕傳¶
　九天生神昔元始高上玉帝稟承自然之章學者得其篇目¶
　立登眞皇元妙深重如九天之高卽妙而難超之義也神章¶
　乃飛𤣥之炁三會成音故云靈音明眞之格已見前解元始¶
　天尊授之於飛天神王豈師弟子不得其人耶尚云冒禁相¶
　付受授之間可不謹與¶
登命九天司馬侍仙玉郎開紫陽玉笈雲錦之囊出九天生神¶
玉章四輔列位五老監眞太一命辰玉帝唱盟一依俯仰明眞¶
具典南向長跪以付飛天無極神王法事旣畢諸天復位¶
　司馬之名見於經中屢矣又云侍仙玉郎必典經之官也隱¶
<pb:CK-KZ_JY021_02p052a>¶
　訣云玉淸上淸太極太淸九宮並有官僚公卿大夫侯伯此¶
　必玉淸宮官僚也紫陽玉笈雲錦之囊又有鬱林之笈雲錦¶
　之囊紫陽乃藏經之所雲錦乃盛經之囊也昔太微大帝授¶
　太極四宮眞人神光𤣥變經一轉以雲錦之囊中黃太一上¶
　帝授與南極長生司命君九赤斑符一十二卷亦封以雲錦¶
　之囊四輔列位五老監眞太一命辰玉帝唱盟蓋列位則定¶
　其上下監眞則總其人數命辰則擇以日辰唱盟則執誓三¶
　界五帝內眞經云非盟而不告授受不關而失眞彼此死生¶
　之責宜依文而奉焉若以一身論之四輔卽兩手足之神也¶
　五老一白元二無英三桃君四司命五太一爲五老也太一¶
<pb:CK-KZ_JY021_02p052b>¶
　卽胞胎之神玉帝卽泥丸中神也黃庭經云天中之嶽精謹¶
　修靈宅旣淸玉帝遊是矣若以元始天尊所臨之地則左輔¶
　右弼前疑後丞爲四輔也以玉淸昊極元老虛皇靈光始老¶
　𤣥華寶天眞老露眇太靈祖老娑鬱洪京仙老爲五老太一¶
　卽中黃太一玉帝則高上玉帝一依俯仰乃傳經之威儀也¶
　三元宮中俯仰之格總二千四百條自龍漢之後淪於混沌¶
　其文改移不全至赤明元年上聖校集止有二百四十條南¶
　向長跪乃三元品戒中法也南爲左官生方也傳道於弟子¶
　向生之說也西城眞人云學道者不可倉卒期求仙者不可¶
　卒爾至觀生神經受授之間有許多節次則知黃帝周行一¶
<pb:CK-KZ_JY021_02p053a>¶
　紀厯八十餘師受三千餘説未見𤣥門誠有以□¶
天尊重告飛天神王此九天之章乃三洞飛𤣥之氣三會成音¶
結成眞文混合百神隱韻內名故太一試觀攝生十方領會洞¶
虛啓誓丹靑¶
　天尊重告飛天神王此九天之章乃三洞飛𤣥之氣三會成¶
　音結成眞文混合百神隱韻內名指此經之尊袐也已具前¶
　解所以尊秘者故常委太一之神試觀於人間其試若過又¶
　須啓誓方行傳受試觀之事謹按要妙立成訣云昔受神經¶
　人有試吾者無故以杖槌吾手而血出吾猶傾心向之情不¶
　它念是試之過也經法有試投之約未受之前無故舉火燒¶
<pb:CK-KZ_JY021_02p053b>¶
　其衣衣盡而不言雖爾奸醜之氣不形於外非惡之言不發¶
　於口方爲過也經本多作戒字其理不明金𤣥羽章經載傳¶
　授之法皆五老授圖太一試觀故能攝生方領會洞天又玉¶
　淸隱書云帝君領括眾天試觀十方則知試字誤爲戒字審¶
　矣金𤣥羽章乃云攝生十方領會洞虛何耶蓋六洞之中以¶
　洞虛爲西然元始天尊令太一攝生十方攝生氣又兼死籍¶
　而言故云領會洞虛如飛天神王總御生死是也啓誓丹靑¶
　歃血爲丹繒帛爲靑皆以執信效誠也如太極靑精乾石飢¶
　飯上仙靈方太極眞人昔受之於太素三元君尚云啓誓金¶
靑况生神玉章乃元始禁書乎¶
<pb:CK-KZ_JY021_02p054a>¶
自無億劫因緣宿名帝圖不得參見得盼篇目九祖同仙當採¶
擇其人應爲仙者七百年中淸齋千日齎金繒誓心依盟以傳¶
愼之則享祚漏之則禍臻享祚則福延九祖德重山海招禍則¶
考流億劫痛於毒湯風刀相刑可不愼之焉¶
　因緣之報如種植之功耕而卥莽其報亦鹵莽種而滅裂其¶
　報亦滅裂億劫因緣非一日之積也故修行之士非一生便¶
　成如許眞君上升之時帝詔云子自多劫之前勤修至道萬¶
　法千門罔不師厯然則名載帝圖者豈不有然哉得盼篇目¶
　九祖同仙修行之人須有宿緣方可得盼其篇目如五帝內¶
　眞經云得道之人自無仙骨玉名刻書來生不得盼其篇目¶
<pb:CK-KZ_JY021_02p054b>¶
　有得其文便爲五嶽之宗師此云得盼篇目九祖同仙與彼¶
　何異但大洞之法先解冥結故稱九祖與五帝內眞經稍異¶
　矣又有大洞經玉訣云解七祖百結隨風離根配合遷基達¶
　變入𤣥修行之功孰大於此由是言之大洞眞經與生神章¶
　豈不殊途而同歸然學道之士功未及身必先鬼錄盡除如¶
　有傳受當擇其人有仙骨者方可付焉七百年中淸齋千日¶
　此言傳經之限也如元始天王授南極長生司命君七十四¶
　方經云子更齋七百年當授子三經元始丈人授洪崖先生¶
　內眞經文以九千年一開則知七九者取陽數也齎金繒誓¶
　心依盟以傳按三元品戒云施財以對心推心以對財其功¶
<pb:CK-KZ_JY021_02p055a>¶
　等爾古人求心末世求財古人非心不傳末世非財不度金¶
　繒誓心者金取其堅剛繒以代割髮本經首尾丁甯戒約初¶
　云竊之者風刀萬劫魂死無生次云閑心奉行愼勿輕泄風¶
　刀考身此云愼之則享祚漏之則禍臻以至風刀相刑可不¶
　愼之焉也¶
