#-*- mode: org; -*-
#+TITLE: 洞玄靈寶自然九天生神玉章經解
#+DATE: 2011-05-27 18:45:30
#+PROPERTY: kxid KX020
#+PROPERTY: title 洞玄靈寶自然九天生神玉章經解
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0397
#+PROPERTY: id JY021
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY021_01p001a>¶
* 九天生神章序¶
形不能長存能存者氣爲之運氣不能常運常運者精爲之根¶
三者混而爲一則神仙之道不難致焉¶
九天生神章大要有四一曰愛其形二曰保其神三曰貴其氣¶
四曰固其根人之有形如人有屋雖云假合豈可任其損壞使¶
日就頽剝耶則世間無露居之民也且形者百神之所寓一性¶
之所存聰明之所託修行者待是而後成功必先曰愛其形夫¶
積陽生神積陰生形形之與神須臾不可離也形堅則神能久¶
留屋堅則人能久居功業未充而陰㲉先悴者常爲學者之患¶
愚者不知自謂外形骸遺耳目視之若塵垢秕糠便爲了達之¶
<pb:CK-KZ_JY021_01p001b>¶
士一旦投形於利害榮辱之境終身無成則是人也與死奚擇¶
今也不但愛之必使形之與神以相爲用貴乎骨肉同飛也暑¶
不當風夏不卧濕坐久傷骨勞久傷筋推是理也動容周旋無¶
一時而不愛也外無單豹之食内無張毅之病始於愛形終於¶
踐形豈苟然哉形與神同不相遠離故二曰保其神神者陽之¶
精天之分莊子曰不離乎精謂之神人神何由降有命以降之¶
故九月神布命乃具也神旣來舍如屋之有人列棟宇鑿戸牖¶
視聽食息無不由焉其生也驚天而駭地其動也手執而足行¶
通而變之坐在立亡皆爲我用矣有終身由之而不知者一旦¶
溘然而逝與糞壤俱腐則神者不待夜半負之而去斯人也竟¶
<pb:CK-KZ_JY021_01p002a>¶
不知神之爲何物也悲哉經曰何爲死作令神泣神能御氣故¶
三曰貴其氣天地之大非氣莫運日月之光非氣不明人及萬¶
物咸同稟焉有不同者正與不正也龜鶴之不悴得氣之淸也¶
松栢之後彫得氣之剛也惟人者得氣之正而不全也經曰三¶
氣爲天地之尊九氣爲萬物之根若人者能保九氣之根上合¶
三氣之尊貴孰甚焉患乎不知矣人但貴其氣而不知其所從¶
來不亦淺乎氣本生乎精精藏乎腎則知氣者精爲之根也旣¶
知其根則可以言致命也故四曰固其根經曰萬物芸芸各復¶
歸其根歸根曰靜靜曰復命修行之士必以靜守之然後根深¶
而蔕固矣故莊子曰無搖汝精乃可以長生形得神以住神得¶
<pb:CK-KZ_JY021_01p002b>¶
氣而靈可以還元可以成丹是與三元合德九氣齊并也原夫¶
九天生神章寔上天禁書不因刼運之交無因而傳焉蓋歎夫¶
倒置之俗勝必欲躋之於仁夀之鄉開化於未悟者也上陳三¶
寶開化天地人及萬物咸稟育焉次演九章生立九天人稟九¶
氣以爲命元頭象九天上列九宮身藏九府以象九州外開九¶
戸以象九野一身之用豈外夫九氣耶用之全者上升九天用¶
之次者終於尸解不知其用者徒受一形若寄氣而行是道也¶
人人具有而不能致之者何耶私心勝而事物奪矣三皇之時¶
民湻事𥳑大道不隱人皆知修身之要故有千二百𡻕猒世而¶
上升者故聞經曰上古有眞人提挈天地把握陰陽呼吸精氣¶
<pb:CK-KZ_JY021_01p003a>¶
獨立守神肌肉若一故能夀比天地無有終時自經秦火之變¶
三皇之書湮没不見於世獨惟難經素問存而爲醫者之學故¶
書序曰三皇之書言大道也自後世窮遂喪修身養命之法雖¶
不斷如綫繼之佛法浸入中國以寂滅爲樂然指斷臂去本益¶
甚則吾大道之學愈不明矣頃日東南歸因鄉人任公賢良謂¶
曰生神章寔道家之大原人多看轉前雖有玉蟾子注疏其詞¶
𥳑要恨學者難造焉若詳解之使人人易曉不爲無補也其言¶
有當於心焚修之暇願所學焉昔歐陽文忠公平生不喜道家¶
之學晚年守亳社始有所悟一日訪道於石塘隱者願有學焉¶
隱者曰公屋舍已壞難復語此但能明了前境猶庶幾焉文忠¶
<pb:CK-KZ_JY021_01p003b>¶
公道德文章卓絶當世豈無受道資質耶尙謂失之東隅僅了¶
前境又况資質不如文忠公者耶得是道者九祖同仙奚前境¶
之可患强自取枉柔自取束可不勉哉大宋開禧元年𡻕次乙¶
丑五月初一日綿州冲虛觀道士王希巢隱賢序¶
¶
¶
¶
¶
¶
