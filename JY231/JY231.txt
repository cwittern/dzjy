#-*- mode: org; -*-
#+EXPORT_ID: JY231
#+TITLE:仙佛合宗語錄 Xianfo Hezong Yulu
#+WITNESS: CK CK-KZ JYE
#+BASEEDITION: YP
<pb:CK_JY231_01p001a>¶
@fw1重刋道藏輯要¶

* 　仙佛合宗語錄¶
冲虛眞人伍守陽著　　　　　　眞陽子伍守虛校註¶
　　吉王朱太和十九問(法名太和，號雲水，在宗人府玉牒，名派常湻，𥈠皇帝重孫。)¶
一問曰：䝉指我以眞藥物，猶未明辨所以爲藥物之眞？¶
　嘗聞上古聖眞及師仙所言，只是口說眞藥物，猶不知自身¶
　中，辨何爲眞，何爲不眞？故不免疑而再問之。¶

伍冲虛答曰：眞藥物卽眞精也。¶
　精何故言眞以修仙。道可用者名曰眞，不可用者不名眞。¶
彼後天交媾之精卽不眞。¶
<pb:CK_JY231_01p001b>¶
　交媾淫精，已有重濁形質，不能變化，復返爲無形質之元炁¶
　而化神。旣不能化炁化神，便是不可用者，故不眞。　莊子《南¶
　華經》：云旣以爲物矣，欲復歸其根，不亦難乎？　陳眞人云：貪¶
　嗔愛慾不能離，安得此身延夀考。　《抱樸子》云：有一等專守¶
　交媾之術，以規神仙，而不作金丹大藥，亦愚之甚也。¶
先天元精，乃謂之眞精。¶
　未有天形之先，只是元炁。如未有人形之先，亦是此元炁。然¶
　生天、生人、生仙、生佛，皆是此炁。故云：至靜未動曰元炁，靜而¶
　時動曰元精，元精實卽元炁，非二也。而强名爲精，乃修仙成¶
　道之根基，始是修仙可用之眞精。¶
<pb:CK_JY231_01p002a>¶
第世人人人能說眞精。¶
　世人見仙只言眞精，遂亦藉口亂說，知眞精以誑人。况彼不¶
　遇眞仙親傳，何由知得精之眞者。¶
不過執後天交媾之精，冐認指爲眞精者也。¶
　凡斥稱世人以其迷戀世法之人，非眞苦修志學者，仙何肯¶
　傳大道？假令聞道，亦無用處。及至誑人，皆指媾精爲眞精也。¶
或有暗與道合，偶似一遇其眞者有之，終不知其所以然之妙¶
理也。¶
　顧與韜庠友在道隱齋中問曰：所以然之理，願得再詳之冲。¶
　虛子答曰：靜動生滅之有循環，人人之必然者。且循環不窮¶
<pb:CK_JY231_01p002b>¶
　焉。不一遇由學不得眞傳，雖遇先天發見而竟失卻，亦不知¶
　辨眞與不眞，而用皆由，不知所以然也。何爲所以然？蓋人自¶
　有淫媾之後已來精耗，而因以耗元炁。炁曰元，是元頭始初¶
　之炁，無形者耗而少矣。必補而足，方可長生不死。必用無形¶
　一樣元炁補之，纔方相受。若有形之淫精，則自炁變落下一¶
　層，故不相受、不相補。旣身形與精形相隔，有形與無形不相¶
　受，此理之所以也。不知者蓋精生有眞時，要知而不知，則精¶
　中眞炁不足，卽補炁亦不得足，不能成仙。當採取配合，亦有¶
　眞時，當知若不知，則炁精不能眞足者，卽補精，亦不得足，而¶
　化炁亦不成仙。能知此所以足者以補，則身中元炁自能長¶
<pb:CK_JY231_01p003a>¶
　旺圓滿。可伏胎入定，出神入仙故古聖云：杳杳冥冥，其中有¶
　精，其精甚眞。得所以然之眞，方能成仙而了道。此正所謂道¶
　之原也。必先知此所以然者，而後能求，求而能得。若世人浮¶
　慕，而聞其粗淺套語安能知。¶
彼人有從有念而爲精者，卽交媾精之類也。¶
　與韜問此有念。答曰，有念者，有淫媾之妄念也。因淫念而生¶
　之精，卽同交媾精。因淫事而生之精，亦卽交媾之敗精。精已¶
　敗者，炁已耗矣，更何以得長生？故《華嚴經》中佛言，初禪念住。¶
　《楞嚴經》中佛言，汝以淫身求佛妙果，輪轉三塗必不能出。如¶
　來湼槃，何路修証。陳虛白云：大道教人先止念，念頭不住亦¶
<pb:CK_JY231_01p003b>¶
　徒然。是仙佛皆同除此一念也。¶
有從無念而爲精者，卽先天元精也。¶
　與韜問：無念。答曰：無念者，無淫媾之妄念。虛極靜篤，乃未有¶
　天之先，未有念之先。在杳冥中之精，爲先天元精。世人每有¶
　無念而遇，未得師度仙機，竟棄而不用。或知元精之虛名，而¶
　不知當用之眞時實用，故不免當靣錯過。¶
於斯二者亦有鍊之，而亦竟無成功，是何故？¶
　二者，是言有念無念之淫精眞精也。淫精鍊之無成固宜矣，¶
　而有略知眞精鍊之，亦無成功，不知此是何故？¶
蓋由不知辨所以妙理，則亦不能辨所以妙用。¶
<pb:CK_JY231_01p004a>¶
　眞精由鴻濛杳冥判來，其妙有可長旺得身中之精炁者，猶¶
　有不能長旺中之精炁者。若人不知當採時之妙理，卽不知¶
　用當採時之妙工也。¶
不過祇是遇得世間凡夫，傳得世間凡夫法耳。¶
　凡夫法皆是邪淫事，或有被人譏貶恥笑，不敢說邪，轉爲口¶
　說淸淨，而身心所行，實不淸淨。口說眞精，竟是杜譔，空亡幻¶
　說，皆爲欺人之謀，詭取衣食。學者遂執而信行，希望成仙，亦¶
　大誤矣。與𡸅曰：或亦有執實行淸淨者否？答曰：雖有實行淸¶
　淨，終不得遇仙傳藥生之眞時採取烹煉之眞時，不能得丹，¶
　成仙證道，修至炁盡老死，依舊是一凡夫死亡而已。絕無不¶
<pb:CK_JY231_01p004b>¶
　死而長生者，總因與仙家辨眞時不同，我故曰凡夫法。¶
子已從凡夫學鍊藥矣，按其不成，便見其藥之猶不眞也。當知¶
有異於彼，而爲眞藥者在也。¶
　子者，對吉王殿下言也，不成者，是由不知藥生之眞時，不知¶
　採藥之眞時，故不得眞藥，不能補足身中未發動之元炁。炁¶
　補足卽是丹成，炁補之不能足則是丹不成、仙不成，止是凡¶
　火之妄爲，非仙傳之眞藥也。旣見不成，怎不求眞傳，尋眞藥¶
　之妙理妙用者乎？¶
夫無念而得爲眞精者，固是矣。¶
　人而無念，則心眞虛靜矣。至於靜篤鴻濛時，似有動而忽有¶
<pb:CK_JY231_01p005a>¶
　動機，正是眞元精之先天也。此人人之本有，可遇而可得者，¶
雖有知眞精而不得，元神靈覺如是。如是精雖眞，而亦不得爲¶
眞精用。¶
　或有聞師言眞精，而知眞精之名，但因初學淺見，時至而猶¶
　不知，不能以元神配合宰運，採取烹鍊，亦至當面錯過，如何¶
　能得眞精用。如此亦是知之不眞，信受奉行之不篤耳。　《玉¶
　淸上妙功德經》云：不善修持，而失法本，不能長生。　《天來子¶
　白虎歌》云：月無庚氣，金無水，縱有眞鉛枉用心。¶
此上天所祕之妙，實在如是。¶
　天所祕，是祕之不傳無德，以傳有德也。人與天相隔甚遠，人¶
<pb:CK_JY231_01p005b>¶
　德合天，則與天爲一矣，故傳與以如是。德之不修以合天，則¶
　不能得傳也，如是者。是以元神辨藥生之時爲配合。得知此¶
　則得長生不死，入定出定，神通無極。此上天之所以當祕也。¶
　　《靈寶度人經》云：水火二用，非聖不傳。¶
舉世間人所不得知之妙，實在如是。¶
　天仙以如是祕法，得證仙於天，惟天仙之所知、所行者。而世¶
　間人，何以知人能修德合天，卽是天人，則可得知。如是不修¶
　德以求合天，卽是凡夫下鬼，終於不得知。如是者而已，欲學¶
　道修仙者，先當自勉，修合天德。¶
海誓山盟，而不敢輕洩者，實在如是。¶
<pb:CK_JY231_01p006a>¶
　世有善根聖眞，專心修德，精進學道，上仙高眞固肯傳以道¶
　矣。猶且令設盟誓，如海樣之深，如山樣之大，懴悔其已前之¶
　或有錯者，禁戒其日後之不爲非，不緩怠於自修，不妄傳於¶
　無德，其不輕洩藥生採藥生眞時者如是。　《度人經》云：長生¶
　久視之法，上天其禁至重。¶
得此眞卽天仙矣，卽同世尊佛矣。¶
　得此元精眞，則精炁能化炁，而成漏盡通，出陽神而超浩浩¶
　劫運。惟此眞者，方是天仙之道同佛道。¶
不得此眞，則談禪說道，皆爲幻妄虛言矣。¶
　若不得知此藥生採藥之眞時，則不成漏盡通，不出陽神超¶
<pb:CK_JY231_01p006b>¶
　刧運，只成一個空談妄語而已。¶
子今得此於明言，精始眞矣，藥始眞矣。¶
　言吉王如今得明白說，此藥生眞時，始知仙道所用之眞精¶
　眞藥，始可成漏盡通，出陽神等事。始知不同於昔所學之世¶
　法，所言世法中之濁精而已者。¶
一試修之起，首便能合道。¶
　古云：起頭不遇作家，到底翻成骨董。若傳得眞，便行得合。起¶
　頭修也合道，到證果極處也合道。古云：九轉工夫總一般是¶
　也。¶
悟一步則行一步，行一步則入一步，入一步則得一步，則知不¶
<pb:CK_JY231_01p007a>¶
傳之妙，得果之靈，證道之速。¶
　旣悟藥生及採藥之眞時，則時眞卽是藥眞、精眞，便行此採¶
　眞精藥之工。旣行採工，令精隨神，凝入炁穴，周天烹煉薰蒸，¶
　久而煉精之工足矣。化炁足而得大藥，成漏盡通，長生不死¶
　之初果。始知天仙所不輕傳，有如是之妙，得長生之果，有如¶
　此靈驗。總之百日而得長生，十月而入定，胎成出陽神，而神¶
　通無極，證道如此速。所以古云，成就只一二年。不似淫邪旁¶
　門，窮年採戰，至於老病苦死，而追悔不及者比。¶
非彼世人所得知、所及證也，而世人之誤信邪師誑惑者，可勝¶
惜哉。¶
<pb:CK_JY231_01p007b>¶
　世人不修仙德，而妄求仙道。又不知果有眞仙道之正理在，¶
　而求之，安得知而安及證。更被邪師，以仙書眞道之言，巧釋¶
　彼邪說，詐以欺之。世世人人，盡信其誑而不能疑，絕無能改¶
　過者，可惜被害而迷失仙道，且喪失本自有之現在性命也¶
　已。¶
二問曰：古云水源淸濁要分别，敢求指示如何分别？答曰：水喻¶
眞精，淸卽先天，濁屬後天。源者，精炁之所由以生者也，此仙聖¶
示人分别至切要之語，奈何世人妄解聖言，罔誣後學。¶
　仙聖之言垂世，必世人得受仙度者，而後悟解始眞。若凡夫¶
　但聞凡夫之教，甚至不受凡教，而徒然看妄人之妄註，而亦¶
<pb:CK_JY231_01p008a>¶
　爲妄精妄解聖言，自稱能悟得悟，不顧欺誑害人而以迷指¶
　迷徧古今也。¶
若不向源字上用辨，只於淸濁字勞心，謂後天中以無形之精¶
爲淸，以有形之精爲濁。¶
　元精只是無形元炁，不可以形辨。可形辨者，後天。旣爲後天，¶
　又爲後天之神所宰。雖未見形，亦已耗㪚，不得復元。若精不¶
　合淫念淫事，必不至於有形。及至有形，則中之眞炁已爲淫¶
　事耗盡矣。是邪門外道所言，而仙道必不以如此爲辨。¶
嗚呼，此地獄中種子之說也。¶
　凡言有形無形者，必是以淫媾爲辨，淫敗炁耗。古聖言：炁盡¶
<pb:CK_JY231_01p008b>¶
　則死，故爲地獄中種子也。仙聖因元炁之生人，故教人鍊住¶
　元炁，令人長生不死。¶
殊不知先天元精，由靜極而自動，炁至足而源至淸，卽謂眞藥¶
物矣。¶
　靜而動，是天地循環自然之機，仙道亦如之。不是人心念妄¶
　所動者，故曰：自動。　《元始天尊說得道了身經》云：不識動靜¶
　眞機，不達眞常全眞妙理，如何得道成眞。　此問水源淸濁¶
　辨法，與上章問中事同理同而問異，故兩答之。各有詳略，亦¶
　互爲發明。¶
而元神靈覺卽能合和，是謂以覺合覺，隨而採取，隨而烹鍊。不¶
<pb:CK_JY231_01p009a>¶
作世緣念想。用工一刻，卽長一刻之黃芽，而金丹可就，仙道可¶
冀。¶
　元精元炁有覺，而元神亦有同覺。卽得時至神知之妙，以兩¶
　所覺而配合，故云覺合覺。如一夫一婦，始終不相離也。　許¶
　旌陽云：内交眞炁存呼吸。　俞玉吾云：眞機妙處，在杳冥之¶
　内。冬至之時，必先閉塞其兌，澄心守默，使金與汞，同歸於爐¶
　中，如日月合璧，則神凝氣聚，金液乃結。倘忘其緘默，任重樓¶
　浩浩而出，則自取傷敗也。　本註云：用工者，卽採取配合烹¶
　鍊之工也。一刻者，卽一小周天火候也。黃芽者，卽神炁内鍊¶
　所成之眞炁也。　純陽仙翁問曰：何爲黃芽？鍾離眞人云：眞¶
<pb:CK_JY231_01p009b>¶
　龍眞虎是也。龍乃陽，龍出在離宫眞水之内；虎乃陰，虎出在¶
　坎宫陰火之中。　本註云：金丹者，金液還丹也，卽元神煉元¶
　精所成之靈炁。又曰：黃芽曰大藥。所以服食者，服之而結胎¶
　養神，神定而全，卽是仙成。金丹成時是命住，神得定是性住。¶
　故曰：金丹就，仙可冀。言必成仙也。¶
若念想塵緣，擬議習染，而後精因之以生，則純是後天思慮之¶
神所致，此源濁者之不可用。以其眞炁不足，不産黃芽，而有生¶
必有死之决然者也。¶
　世人口稱學道，而妄想凡情愛慾者多矣。情慾有動，則精必¶
　生。此精之生，不以靜而内生，唯于身外偶生。故靜篤之眞炁¶
<pb:CK_JY231_01p010a>¶
　不足而源濁，不可用以内修者。故廣成子云：毋摇汝精，精摇¶
　則少而漸竭，無以還丹。故陳眞人云：精少則還丹不成是也。¶
　若此者，皆因塵緣習染，淫慾未斷，皆凡夫事，猶在欲界最下¶
　處，與有生死凡夫同類，故與凡夫同必死者。¶
或有水雖自靜而動，而源亦淸矣。其元神靈覺，雖覺而不能眞¶
覺，依然墮于塵緣習染，轉爲後天思慮之神所攝，則不復爲淸¶
眞，而妄用其採取烹煉，亦無成聖果之理。¶
　南岳魏夫人云：若抱淫慾之心，行上眞之道者，淸宮落名，生¶
　籍被考於三宫也。宗道者貴無邪，棲眞者貴恬愉。　白玉蟾¶
　云：學仙非爲難，出塵離慾爲甚難。　王玉陽眞人云：隨情流¶
<pb:CK_JY231_01p010b>¶
　轉定落空亡，更道難成，功難就，業難富。¶
於此辨得源字，眞藥斯眞矣。¶
　水源卽是藥源，淸眞是藥淸眞。源濁不淸眞，是藥濁不淸眞。¶
　長生仙道，必分别源字爲要。¶
又問：水之淸濁，何關神之淸濁？答曰：靜定之中，神炁如一，皆靜¶
也。如是靜亦神炁一，動亦神炁一。古云：時至神知，卽神炁同動¶
是也。¶
　學者不知神淸是不著妄念，隨水源皆淸，是聖種。神濁是水¶
　源著妄而濁，卽皆濁，是凡夫輪迴種。故仙聖教人，辨此爲至¶
　急。　《靈寶大乘妙法蓮華眞經》云：性者靜也，炁者動也，動靜¶
<pb:CK_JY231_01p011a>¶
　一如，非至人安能措心于此。　廣成子云：靜則靜于神意，動¶
　則動于神機。¶
動而外馳逐妄，則爲二。動而不妄馳，猶然合一。非眞淸之同而¶
何。元神一馳，炁亦馳。元神一染，精炁亦耗。非濁之同而何。¶
　動而爲二者，神固有不知攝氣歸根者爲二也。或有不遇本¶
　根之對境，散漫馳于六根之别境，亦爲二也。　俞玉吾云：金¶
　火要同爐，在人一念返還耳，此淸同合一者皆如是。仙道之¶
　當然。反是則根塵相觸，而不能返還，此濁同合一者亦如是。¶
卽《元始天尊得道了身經》云：意定神全水源淸，意動神行水源¶
濁之說也。陳虛白云：心動則神不入炁，身動則炁不入神。故我¶
<pb:CK_JY231_01p011b>¶
邱祖眞人，亦有心地下工，全抛世事之旨在也。《楞嚴經》亦云：塵¶
旣不緣，根無所偶，反流全一，六用不行是也。¶
　此四條皆結證上文神炁靜動合一不合一之旨，仙佛同然¶
　者。而禪宗人又言：動念卽乖者，亦是此意。按丘祖教人心地¶
　上用工，卽照而寂，寂而照之意，明心見性也。禪心無想，禪性¶
　無生，正與世事大相反者。法尙應捨，而世事必抛也，抛至無¶
　生，便是性地。按《楞嚴》所言：塵者是外來，六塵之事與物也。緣¶
　者，相依著之意。根者，眼耳鼻舌身意六根也。偶者，根與塵相¶
　對也。言心不著於外塵，則不使眼根用見，與外色塵對偶。不¶
　使耳根用聞，與外聲塵對偶之類。反流者，逆流之水。故洞山¶
<pb:CK_JY231_01p012a>¶
　和尙言：洞水逆流，卽仙家返還眞一之水。意眞一之流得反¶
　則命根斷，性獨明靈。六根之用皆不用，則心地之工成而得¶
　證此。¶
又問曰：辨淸何爲？答曰：淸炁者，天之本體。欲爲天仙，必以淸炁，¶
同於天之本體，而後能與天合德。所以純陽仙翁云：煉藥方可¶
昇仙。譚長眞仙翁《水雲集》云：今生若要登雲路，不合虛無不能¶
仙。¶

　　此言得同天之淸炁，卽可必證天仙。¶
若有一毫形不能妙，則同于重濁之地體，而止合於地德，止證¶
得地仙而已矣。¶
<pb:CK_JY231_01p012b>¶
　地仙不能離于地，故名地仙。¶
所以純陽仙翁云：煉形止于住世。¶
　可得百千萬億𡻕夀，不能昇於天者。¶
有志于修天仙者，不得不辨之，尋向上去。¶
三問曰：古云：鍊精者鍊元精，非交感之精。未審元精，未及鍊者¶
亦成形，似交感之精否？抑止於元精而不至似交感之精否？請¶
詳之。答曰：精一也，有元精、淫精之異名者，是由主宰之者而致¶
有異也，豈自異哉？然元精在身中，靜篤時無形之精也，卽元炁¶
卽先天。¶
　廣成子答黃帝云：至道之精，杳杳冥冥是也。¶
<pb:CK_JY231_01p013a>¶
雖能生諸後天有形，不得神宰，亦止於先天，無形而不自爲，後¶
天生有形，雖久而不採不鍊，亦只成先天之散炁而巳。¶
　世人皆言，成有形之精，謂採之遲者及不採者，皆老而成形。¶
　此言大非也。彼是妄談房術，淫媾之精必至如是，而不可以¶
　語仙道元精也。畢竟仙道不同於世說。¶
有神宰爲交感之用，而後變化成後天，非自成後天也。當其隱¶
於寂靜之中，靜極而自動曰：生精。是天地人自然循環之生，理¶
當如是也。故修丹者由靜極而生之精，名曰精，而實非精。故曰：¶
元精未妄動，而炁本自足，炁足則能成丹轉運，而胎神出神也。¶
　所謂以精補精，因精以淫耗，而炁爲之不足。仙聖教人以身¶
<pb:CK_JY231_01p013b>¶
　中發出之元精，不令再耗，返還而補，未發動之炁令足，所以¶
　補者補之令足也。精炁足如十六𡻕童子，卽是長生不死根¶
　本。若不能補足炁，而氣不得補足，終非長生不死之仙道。¶
　《玉淸上妙功德經》云：不善修持而失法本，不能長生。　《大還¶
　心鑑》云：至陽生不修行益生，何得長生乎？¶
然鍊丹必不用交感之精者，是何故？以其或偶觸目觸耳而生，¶
或念妄而生。¶
　觸目者，是眼根偶見淫色。觸耳者，是耳根偶聞淫聲。念妄者，¶
　是心中偶起淫念。皆所以生淫精者。¶
生不由靜而炁不足，炁不足者原非丹本，卽不能成丹，以長生¶
<pb:CK_JY231_01p014a>¶
不死。彼又以將見精爲幸，不知及將見精其勢卽爲後天之敗¶
精而已。¶
　昔廣成子答黃帝曰：毋摇爾精乃可長生。陳泥丸云：樹根巳¶
　朽葉徒靑，氣海波翻死如箭。¶
焉得有已敗之形枯炁盡者，而能復返爲先天，入於無形之炁¶
乎。故仙道與邪門之所以異，必不用淫精也。¶
　王重陽眞人云：回首處便要識希夷，煆煉須將情滅盡，修行¶
　緊與世相違。¶
故紫陽眞人云：幻丹者，由未靜心田，遽採一陽，陽非眞陽，神非¶
元神。以欲念而交會陽，生此幻丹。所以有直採之升至臍，又無¶
<pb:CK_JY231_01p014b>¶
安頓處，後天的一敗精蕩然而去，先天又無主。此非長生之丹，¶
乃促命之法，此深示人以後天有形者，必有壞也。¶
　《黃庭經註》云：學仙之人一交接，則傾一年之藥勢，二交接則¶
　傾二年之藥勢。巳往之藥都亡于身，所以眞仙常愼於此。¶
　伍子又申明：前註旣學仙，則精炁常聚而多。倘一交媾，把所¶
　聚精炁亦傾多。說傾一年之藥勢，大約言也。我謂更多傾者¶
　也。有精炁甚難成藥，萬幸得成藥，豈忍媾傾，最宜愼保精也。¶
　張翁所言先天主者，是先天所由生之根本意也。後天精不¶
　耗散，則先天精亦不耗散，後天盛則所生先天亦盛。淫媾用¶
　精竭者，則先天之精炁無由所生，而有陽絶之病。故云：先天¶
<pb:CK_JY231_01p015a>¶
　無所主。　張紫陽自家又云：大藥不離精。氣神要識藥材，又¶
　精炁神之所産也，非便用精炁神也。¶
總之，知鍊元精，必先要知個精生有時，知其眞生時，及當採之。¶
眞時者則得元精而鍊，若不知眞生時採時者，而元精猶不能¶
得，何以虛浮用鍊。予有一詩，子其悟之。詩曰：元精何故號先天，¶
非象非形未判乾。¶
　乾者，天也。言未分判天地之時，無形無象，惟虛無之炁耳。判¶
　爲天時，則有形有象。元精是未有天，以先之名號。故云：未有¶
　象，未有形。¶
太極靜純如有動，仙機靈竅在無前。¶
<pb:CK_JY231_01p015b>¶
　太極者，虛極靜篤之極至，總包含陰陽靜動。每靜篤時而自¶
　動，故曰：靜純有動。如者，動無拘定之時，如或速或緩，活動而¶
　生之意然。曰如有動者，初動之機，未判天之時，喻天之生先¶
　天精，似有不有，卽當用我似有不有之妙用。若動而成，動則¶
　判天，動極則所生皆後天矣。非仙佛之所用，必其仙機有動¶
　之靈竅，雖然如動，猶是在天無形之前，必不可至。天有形象¶
　之後，取元氣也。¶
夢回妙覺還須覺，識到眞玄是便玄。¶
　妙覺者，知如動之妙也。覺在外境，世人每妄猜而言之。覺在¶
　内境，惟天仙知之行之，唯由天仙傳之故也。世人不知，而由¶
<pb:CK_JY231_01p016a>¶
　無傳此仙道，所以與世之凡夫異也。修仙者必要知内之妙¶
　覺始得。故我顯言之曰：還須覺眞玄者，再申前言妙覺如動¶
　也。¶
說與後來修道者，斯言不悟枉談仙。¶
　此詩將仙機洩盡，指示後學聖眞仙佛天人，必當于此參悟。¶
　而眞修不然無下手處，雖欲空談無下口處。¶
四問曰：如何是藥生採取？如何是運火鍊丹？如何是得丹服食？¶
如何是成仙了道？答曰：陽炁生來塵夢醒。¶
　陽炁生是眞陽之精炁生而爲藥物也。呂仙翁所謂『一陽初¶
　動，便是塵夢』者。是百日關中欲界凡夫初修時，未絕塵，未絕¶
<pb:CK_JY231_01p016b>¶
　睡魔，而有塵有夢者也。塵卽六塵中之色塵、聲塵是也。大修¶
　行凡有塵，卽當如佛言背塵，有夢卽當醒覺，夢與醒原來循¶
　環無端者也。夢亦靜裏將動之一機，所以夏雲峯亦云：自然¶
　時節夢裏也。教知夢醒者，喻有妙覺在，此句答藥生之說者。¶
攝情合性歸金鼎。¶
　以神馭炁，凝神歸入于氣穴也。白玉蟾云：以端坐習定爲採¶
　取，此句答採取之問者。¶
運符三百足周天，伏炁四時歸靜定。¶
　符者，周天之火符也。周天本三百六十五度四分度之一，此¶
　言三百則足者。内有卯酉二時，沐浴用無數之候也。陳泥丸¶
<pb:CK_JY231_01p017a>¶
　亦云：但守火爻三百刻，産成一顆夜明珠是也。伏炁者，如古¶
　人所言，長生須伏氣也。四時者，四正之時，又順四季之時，故¶
　《參同契》云：順時須謹節是也。靜定者，是火候至微妙處。此一¶
　句答運火鍊丹之問。¶
七日天心陽復來，¶
　百日關初下工時，只有微小陽炁來復。及百日之工用足，則¶
　築基已成金丹，乃採之于七日之間。則陽炁滿足之大藥，隨¶
　採而至此，正陽炁來復也。若于此陽不來復，卽是藥不眞，不¶
　合當採之時。火不眞，不合周天之當行當住。此句答運火之¶
　問。¶
<pb:CK_JY231_01p017b>¶
五龍捧上崑崙頂。¶
　旣煉成丹得大藥，則用五龍之仙機，捧過三關上頂，轉降而¶
　服食之也。此答得丹服食也。¶
黃庭十月産靈童，駕鶴龍霄任遊騁。¶
　服丹後而服二炁于黃庭，養胎十月而成神，神全而産陽神¶
　之靈童，出殻超凡，駕鶴上昇，玉京金闕，無不可遊之處。正是¶
　通天徹地，知古今，知來者之能事成矣。¶
五問曰：世人學道各立一門戸，有言必調息者，執呼吸而不已，¶
障於道而無所成。¶
　此是不知從有入無者。¶
<pb:CK_JY231_01p018a>¶
有言不必調息者，縱呼吸而不顧，背於道而無所事。¶
　此是不知從無入有者，一無所修，則與凡夫原來不别。上文¶
　執者，與佛說事障，與法縳者同。下文縱者，與佛祖所說無記¶
　空同。¶
我屢習爲，不唯無功，而且有大害。始知彼凡夫外道，偏執斷見，¶
常見擬議，作知見者耳。未審必當，如何是天仙大道之調息？答¶
曰：調息之義難言也。¶
　難言者，難以一言而盡，徹始徹終也。凡對初機之言，必由于¶
　粗而淺，以漸進悟。旣悟粗淺明了，而後可言精深眞修。實悟¶
　學者，未有不悟淺入深，悟粗入妙者。¶
<pb:CK_JY231_01p018b>¶
汝自悟來而後，可言曰參悟。到不知旨處，故詳問之。答曰：調息¶
者，初機小周天火候之用，本具有進火、退符、沐浴、温養之義也。¶
一呼一吸故爲息，¶
　仙家謂之太極之○也，佛并諸祖謂之圓相之○也。¶
不呼不吸亦爲息。¶
　仙眞謂之太極中無極之丶也，佛并諸祖禪謂之圓相中之¶
　丶也，所以有水牯牛之喻。¶
當呼吸之息，心與息不相依則不調。¶
　是神不能馭炁也，神炁不曾配合，而相離矣。間隔不調，唯交¶
　併則調，《黃庭經註》云：出爲呼氣，入爲吸氣，呼吸之間，心當存¶
<pb:CK_JY231_01p019a>¶
　之。又佛言：隨順是隨息，而順其自然之妙也。皆言心息要相¶
　依。若相依而强制執著呼吸，而不隨順自然，則亦不調。¶
心息依矣，蕩然漫行，而不由眞息之道則不調。¶
　心息相依時，行則同行，住則同住。行所當行之路，住所當住¶
　之處，無不是相依，方可曰調眞息。道者，卽黃赤二道也。神炁¶
　同行，必由之道。若能由此道，採取而能得炁，烹鍊而能成丹，¶
　胎息而能冲和大定。不能由此，則不能得炁成丹而定神也。¶
古仙所謂行之不精，是也。¶
　門人問丹陽眞人：弟子行道數年，道眼不明是何故？眞人曰：¶
　行之不精。¶
<pb:CK_JY231_01p019b>¶
能由眞息之道矣，行之太速則近蕩而不調。¶
　行貴速而忌太速，恐太速之似浮而不就息。道若浮而不就¶
　路者，則神氣皆似散漫，而不凝聚。心息雖依，而不成相依之¶
　功。¶
行之緩則滯，有相之呼吸氣，而必成大病。¶
　緩則神氣滯而不行，或欲行而不見有神氣之行，或欲行必¶
　資於呼吸有相之氣。然呼吸全不宜執著者，呼吸之氣一著。¶
　便起邪火，而爲疾病。¶
古所謂非煉呼吸之氣是也，亦不調。《華嚴經》云：爲踐如來所行¶
之道，不遲不速，審諦經行是也。又問曰：必如何而後可言調？答¶
<pb:CK_JY231_01p020a>¶
日：速而不蕩，緩而不滯。¶
　純陽眞人云：繞電奔雲飛日月，驅龍走虎出乾坤。¶
自然能由眞息之道者是。¶
　俞玉吾云：火候之進退，不可毫髮差殊，然後九轉之間，可保¶
　無咎。¶
不見其有，謂之勿助。¶
　眞息似有而不有，若見爲有息，則助長邪見。¶
不見其無，謂之勿忘。¶
　眞息本無而似不無，若起見無息，則不成眞息。¶
非有非無，非見非不見，¶
<pb:CK_JY231_01p020b>¶
　見有見無，皆是偏見。卽是斷見、常見，皆有害於眞息，故皆非。¶
合乎自然，同乎大道。¶
　見有見無，固是邪見，執著偏著。不見有無，亦是用意執著，而¶
　不免有偏執之爲害，何以成丹，而得大藥。必合乎自然者，而¶
　後可同大道。¶
此有一呼一吸者，不得不如是也。¶
　若不如是，則火候差失，不合天機，必不成丹而證道。¶
又問曰：不呼不吸之息如何？答曰：更有自然之妙在焉。¶
　馬丹陽眞人曰：調息者，不得著于口鼻。調是作用，息是自然¶
　定息。¶
<pb:CK_JY231_01p021a>¶
非强閉氣也。¶
　劉海蟾云：莫將閉炁爲眞炁，數息按圖俱未是是也。¶
閉極則失於急而不調。¶
　閉炁是外道邪術之强制閉，必至於極也，而非自然眞息之¶
　能無極，故不調。¶
禪家云：轉得身，吐得氣，亦似此意，而後可稱爲禪那拄杖子。¶
　禪者，靜也。那者，息也。言靜定之息也。拄杖子，亦言息也。人手¶
　執拄杖，相依而行路，喻人修佛，心必依息，而后能離塵離境，¶
　解脫而見性。欲大修行，心不依息而禪定，則止於外道。凡夫¶
　口頭禪而巳。¶
<pb:CK_JY231_01p021b>¶
非縱氣也，¶
　劉云：專氣致柔神久留，往來眞息自悠悠。言不可縱放如凡¶
　夫。上句强閉，卽前所問執呼吸者。此句縱氣，卽前所問縱呼¶
　吸者。¶
縱則失於無知而不調。¶
　旣縱放不照管，則念不在息，便似不知有息，而息何得調。¶
禪家故云：未到水窮山盡處，且將作伴過時光。亦似此意。而後¶
可能攝心寂滅。又問曰：如何是此大用？答曰：古云：自有天然眞¶
火候，不須柴炭及吹噓。¶
　《生天得道經》云：心目内觀眞炁，所以淸淨光明，杳杳冥冥，昏¶
<pb:CK_JY231_01p022a>¶
　昏默默，正達無爲，安靜六根，淨照八識，空其五藴，證妙三元，¶
　得道成眞，自然修度。佛經所言佛理，皆與此同。¶
如此便是自然定靜。定靜不已，百尺竿頭猶進一步，至於久而¶
安。¶
　佛言輕安是也。¶
安者和也。¶
　佛曰法喜，曰禪悅。¶
和而能冲，冲而無極，沖和之理得矣。¶
　冲和理者，卽《入藥鏡》所云：先天炁，後天炁，得之者，常似醉也。¶
　　《靈光集》云：顚倒循環似醉人。　《翠虛篇》云：骨肉融和都不¶
<pb:CK_JY231_01p022b>¶
　知。　王重陽眞人云：尋自在，覔逍遙，漸漸歸禪定。皆同此義¶
　者。¶
卽《華嚴經》所云：以定伏心究竟無餘者。《梵網戒經》亦云：如如一¶
諦，而行於無生空。一切佛聖賢，皆同無生空。¶
　無生至空，是寂滅至極處。正所謂窮空，又能窮盡空理，卽無¶
　餘湼槃，亦同於仙之和而冲，冲而無極者。¶
然眞息在内，本有息之實相，而若空。空無息，非果無息，而實有¶
也。¶
　旣曰眞息，則與凡息不同。言眞息在内，則有眞息之實相。實¶
　相者似空，空而無息，始可入定，到眞無息、眞空地位。若不能¶
<pb:CK_JY231_01p023a>¶
　空空而逼塞，不似無息，而浩浩然，乃是凡息，而非眞息也。故¶
　《中和集》云：守似有郤如無。深言眞息在内之妙用也。蓋眞息¶
　者，是入湼槃寂滅必由之路也。凡息者，是墮凡夫不脫生死¶
　輪迴之事也。學者當知之，此節文義，皆言初習入定時之旨。¶
不息則無相，無相則實不見有也，而亦若不見無也。¶
　上文言，初習定，雖欲無息，乃習爲無而未得無，故曰：實有。及¶
　今不息之久，而得定于無，全無凡息之相。旣無息相，則直入¶
　無息爲大定，而證聖證性地。若起一見，有見無之見，則不可¶
　起見，則非定旨，故總不見有無。如此方爲得眞定，而後可以¶
　還虛。¶
<pb:CK_JY231_01p023b>¶
所以空而不空，不空而空，而猶不見空，不見不空，方是空。而眞¶
空卽王重陽眞人所云：虛空返照，虛空景照，出眞空，空不空。卽¶
世尊之空不空，如來藏者，皆是。¶
　當不空之時，而只知乎不空者，此墮常見矣。故不空而又若¶
　空，正是照而常寂也。當空之時，而頑然乎空者，此墮斷見矣。¶
　故空而又若不空，正是寂而常照也。佛宗乃有分明不受燃¶
　燈記，自有靈光耀古今之說。故云：空不空，是眞如來藏。予云，¶
　畢竟在寂照雙修，寂照雙亡而巳矣。凡仙佛二宗，言空言寂，¶
　言有言無，皆言心息相依之定者。言心性則有息在其中，言¶
　息則心在其中。若非心非性，則不能定息非息，則不得性定¶
<pb:CK_JY231_01p024a>¶
　心定。學者不可執文偏悟，便墮空亡，而無證果。能悟之者，《仙¶
　佛合宗》之旨見矣。¶
悟得眞空實性者，方能調此眞息。息不能調，終難大定。¶
　本是以心主宰而定息，息不調不定，卽是心性不定，何以至¶
　于合道。　傅大士云：六年雪嶺爲何因，大定調和氣與神。一¶
　百刻中都一息，方知大道顯三乘。¶
人能卽此息，而離此息斯可入滅盡定矣。¶
　卽息而離息，是萬法歸一，一無歸之說。同旨滅盡者，心無生¶
　滅，息無出入，得眞大定也。¶
咦¶
<pb:CK_JY231_01p024b>¶
　警醒後學仙佛聖眞之辭也。¶
滅盡定而後能出定。¶
　未入到滅盡定而妄出，仙宗謂之走丹，佛宗謂之入魔，皆非¶
　所謂出定，而亦無神通可顯，正有退墮之危險，宜防慮者。¶
神通境界向上，正有還虛合道之旨在。¶
　滅盡生滅，出入之定，是所當出。出而神能通達無障礙，不爲¶
　六塵所障碍而不通。此眞神通，方能上天入地，六通，十通，百¶
　千萬億，無所不通，此證還虛合道之至極處。¶
六問曰：藥火之說紛紛，不知所以信受。一云：神是火，炁是藥，以¶
神馭炁，卽以火鍊藥，此言神言炁二也。一云：火卽是藥，藥卽是¶
<pb:CK_JY231_01p025a>¶
火，此言火藥不分，神炁一也。一云：採時謂之藥，鍊時謂之火，意¶
若神炁，皆可言藥，皆可言火。三說何不同耶？答曰：同。又問：言句¶
似異，而理旨何同？答曰：皆以神馭炁也。採時氣回神中，神炁合¶
一，而同升同降得藥矣，則謂之藥也可。卽得汞之物，而名眞鉛¶
者是也。¶
　凡言眞鉛，言眞汞，言眞息，皆仙道中合二者之全而言眞。是¶
　二者不合一，不可言眞，只是凡息凡鉛凡汞而巳。¶
鍊時神歸炁穴，神炁混融，而同行同住。有火矣，則謂之火也可。¶
卽得鉛之物，而名眞汞者是也。¶
　眞鉛者，卽身中所採取歸根之精炁也。眞汞者，卽心中配合¶
<pb:CK_JY231_01p025b>¶
　精炁，而爲採取烹鍊，主之神也。蓋言汞中有鉛，則曰眞鉛。鉛¶
　中有汞，則曰眞汞。如是妙義，世所不知。故丘眞人云：白日同¶
　行，晚來同眠同卧。正言神炁不相離之說。¶
總是二物交併歸一矣。¶
　李玉谿云：以神馭炁爲採藥，以炁合符爲行火，皆言神炁合¶
　一，同行，同住之說。¶
謂藥謂火，爲一爲二，何所不可。¶
　《靈寶度人經》元始天尊云：令此神炁，妙合太空。空體自然，不¶
　屬陰陽，自無生死。升入無形，克證道位，方名得道。¶
我有一詩，子其悟之。詩曰：汞言火藥總皆非，¶
<pb:CK_JY231_01p026a>¶
　非火藥而强喻名火藥者，乃聖眞示人，神炁之妙用，而發明¶
　之者也。二者本宜合一，故聖眞每併一而言之。¶
日月齊輪御炁飛。¶
　凡日喻神，月喻炁。日月有同度而行之時，神炁有相隨而行。¶
　相依而住之理。然神本無，在有知時而似有。炁本有，在無相¶
　時卽似無。有無不同者不相合，必因呼吸之氣而合之。故仙¶
　聖皆喻以火鍊藥，非此必不能使神炁合，亦不能行能住如¶
　法也。邱眞人云：運行周迴，自有逕路。不得中氣斡旋則不轉，¶
　故我曰御炁飛。¶
子並後升天上去，午同前降地中回。¶
<pb:CK_JY231_01p026b>¶
　純陽眞君曰：子後午前定息坐，夾雙輪崑崙過。卽此所言。¶
　子時神炁相並，從後升上。午時神氣同，于前降下而循環。¶
厯辰十二皆留伏，¶
　十二者，身中之時也。皆者，言神炁當火候之時，行則皆行；當¶
　火候留伏而住之時，住則同住。¶
灌頂三雙默轉移。¶
　灌頂者，取元精眞一之水，逆回升上，而灌注於頂也。此卽採¶
　藥之說。佛宗諸菩薩修行，每一處說法談經，必先以水灌頂，¶
　皆同此妙喻。奈何僧總不知不究，使佛教爲虛設矣。蓋由不¶
　除淫，掃去欲界，離欲梵行，雖見其說，竟置之無用之地故也。¶
<pb:CK_JY231_01p027a>¶
　三雙者，尾閭、玉枕、夾三關及骨、兩傍，皆一竅。謂之黃赤¶
　二道三關，皆有雙竅。故曰：三雙默轉移者，神炁從三關雙竅¶
　中默轉循環也。¶
古聖强名爲火藥，不離神炁自相隨。¶
　卽是凝神入炁穴一句，了郤仙佛大修行事。¶
七問曰：請問古喻如猫捕鼠之義。答曰：以性攝情，以神召炁之¶
喻爲然也。彼猫捕鼠時，四足踞地，寂然存不動之勢。¶
　此心專意誠，卽呂仙翁所謂齋戒等候一陽生之旨。¶
兩眼熟視凝然，俟擒鼠之專。¶
　謹防當面錯過之義。¶
<pb:CK_JY231_01p027b>¶
故《陰符經》云：機在目。¶
　卽《楞嚴經》云：佛阿難所云，若不知心目所在，則不能降伏塵¶
　勞。¶
又云：長生久視。佛所云正法眼藏，皆此義也。¶
　皆言機在目之義，此文正合仙佛之所同者。¶
究此所云，寂然不動者以待通，可不似知白守黑，知雄守雌，於¶
百日關中者乎？¶
　此仙家之語。謂知金之白者，出於水之黑者之中，則待黑中¶
　發生白時，而採白也。雄是陽，卽腎水中之元精炁。雌是陰，喻¶
　腎水也。下句重言上句之義。¶
<pb:CK_JY231_01p028a>¶
可不似晝夜靜思，以除六賊者乎？¶
　此佛世尊自修之案，在雪山六年，晝夜靜思，以除六賊。六賊¶
　者，是眼、耳、鼻、舌、身、意六根中，所妄起色、聲、香、味、觸、法之六賊¶
　也。靜思者，寂靜而守正定正念，于二六時不間斷。若生一欲¶
　念，則大爲心害，墮欲界下矣，急持正念除之。¶
究此之熟視無二，則知用志不分，凝神于十月關中者乎？¶
　此仙家之語，謂鍊炁化神之中關者。¶
亦可知佛說：偃坐室，恒作是念者乎？¶
　此佛家《圓覺經》語也。可知仙佛二家之說，皆與猫捕鼠同喻。¶
故以猫喻主人，以鼠喻眞陽藥物。但捕鼠喻採藥，乃初關有爲¶
<pb:CK_JY231_01p028b>¶
之事耳。過此則必忘猫忘鼠，非採非捕，而後可稱了道。我今又¶
爲子原其始。當知鼠來有候，卽藥生有機。若不能辨眞陽生機，¶
將何能當其眞機，則謂之如猫守空窟。若有知陽生眞機，而不¶
知當採時眞機，不能得歸根復命，徒然枯坐頑空，則亦謂之如¶
猫守空窟。¶
　雖有身心自然生機，總成一個當面錯過。¶
此所以又當防爲癡猫也。¶
八問曰：何謂冲和？答曰：冲和者，言不息之息中妙義也。¶
　《詠去集》云：冲和者，乃其二炁混同，最玄之理也。¶
充塞天地，薰蒸一身。¶
<pb:CK_JY231_01p029a>¶
　天地并一身之間，全是氤氲，充滿無空隙處。若有空隙不足，¶
　不名冲和。鍾離眞人云：運周天則火起焚身。焚身之義，卽充¶
　塞薰蒸義。¶
不爲呼吸之所障，亦不爲升降之所囿。¶
　有呼吸則無沖和，若吸升呼降之不已。不能與沖和迭爲循¶
　環，亦囿于升降障沖和。必離囿離障，方行得宜沖和之妙處。¶
沐浴固曰當然，守中亦稱密法。¶
　當百日關中小周天之用者曰，沐浴當十月關中大周天之¶
　用者，曰：守中。守中者，不偏著有墮常法，不徒然著空墮斷法。¶
　以有入無，合乎中道之必然者，而自然，故曰：守中。正言所以¶
<pb:CK_JY231_01p029b>¶
　沖和之妙用。後來之聖眞仙佛得師降授之後，方能印證解¶
　悟於此。劉長生眞人云：沖和炁養神。¶
世人不知調息之謂何，我則曰：調其息之和而可沖也。¶
　王重陽眞人云：能全呼吸，定喘息，實非難，會養氣神，調沖和，¶
　應甚易。又云：神氣沖和成大藥。¶
世人不知于此，當防危慮險之謂何？我則曰：防其不和，而不可¶
沖之危險也。¶
　不和則墮于强制之旁門邪法，非不空而空之旨，焉能得沖。¶
唯和，故可沖。不和，故不能沖。¶
　此二句重申明，總上文四句之義。¶
<pb:CK_JY231_01p030a>¶
採藥以是，鍊藥以是，野戰以是。¶
　此卽仙機佛法之行所當行者。¶
守城以是。¶
　此卽仙機佛法之住所當住者。¶
結胎以是，養胎亦以是也。¶
　此言：百日而十月，小大周天火候之中，當不外于沖和也。昔¶
　劉長生眞人云：沖和，結坎離，言百日關也。云：沖和，氣養，神言¶
　十月關也。¶
又問曰：是何景象爲沖和？答曰：不偏不倚。¶
　偏倚是拘執著有相而非中。¶
<pb:CK_JY231_01p030b>¶
無過不及，¶
　勿用意太急而過，勿用意太緩而不及。¶
不疾不徐，¶
　不疾速而忽爲浮蕩，不徐緩而失爲停滯。¶
非無非有。¶
　不縱放爲無而實似有，不强執住有而實似無。卽是空而不¶
　空，不空而空，除此八病方和而可沖，有此則不能沖。¶
又問曰：是何作用以沖和？答曰：夫妻並肩，¶
　心息相依也。¶
陰陽合一。¶
<pb:CK_JY231_01p031a>¶
　二五之精妙合而凝也。¶
晝則同行，不前不後。¶
　心隨意動也。前則墮於旁門之導引，後則不足爲宰運，皆非¶
　合和之實義。此處最有危險之必當防慮者。故佛亦言：隨順。¶
夜則同住，不逼不離。¶
　息隨心止也，逼則太過於沖而不和，離則不及於沖而不和，¶
　不和卽是此之危險。¶
如斯了悟，便是沖和作用，眞三昧。¶
　若著前後逼離，皆差于沖和。沖和者，禪定之妙義三昧者。《華¶
　嚴經》云：正定中眞受用。¶
<pb:CK_JY231_01p031b>¶
九問曰：何處當防危慮險？答曰：自始至終，事事皆有危險，且略¶
言之。¶
　除不敢輕洩者，遵天律重禁而不言，但以粗迹之可言者，而¶
　略言之。¶
如藥生有時，不知其生之眞時，而當面錯過，此危險也。採藥有¶
候，失其當採之候而不得其眞精、眞炁，此危險也。¶
　仙道之藥生有眞時，與世俗人造言誑人者不同時。若不眞，¶
　雖曰採藥而無藥可得，所自虛稱爲得者，非眞藥不能成丹，¶
　空勞而無益。生之眞時，卽當採之眞候于此，急採而後可得¶
　眞精、眞炁。¶
<pb:CK_JY231_01p032a>¶
火候之行周天，泛然于黃赤二道之外，茫然不見其循由，此危¶
險也。¶
　火之行于子後午前，有黃赤二道，乃周天火。子後逆運之所¶
　必由者，若泛然于道外，而行𣺌𣺌茫茫，不見循道，而由行此¶
　火，必不就爐鼎而煉丹者，甚是危險之當防處。¶
進火不至於進之所當止之地，亦不至進之所當添者之分數。¶
退火不知退所當抽減者之程限，不合於多寡之仙機，此危險¶
也。¶
　當止者，《黃庭經註》云，出入呼吸，俱入丹田。程限者，非不及，而¶
　火小不能成長旺之功，而變化；非太過，而火大，火輪不能轉¶
<pb:CK_JY231_01p032b>¶
　運，而烈熖無所制。　陳泥丸云：採取有法，運用有度，斤兩有¶
　則，水火有等。與夫抽添進退之妙，沐浴交結之奥，無不防危¶
　慮險。　白眞人云：温養之時，用心不謹不防，其危不覺，汞走¶
　鉛飛。¶
火足而不知止火者，有傷丹之危險。¶
　崔眞人《入藥鏡》云：火候足，莫傷丹。鍾離云：丹熟不須行火候，¶
　更行火候必傷丹。張紫陽云：煉了還須知止足，若也持行未¶
　已心，不免一朝遭殆辱。¶
得藥衝關而竅不能眞通，有藥敗之危險。¶
　此正由前知藥生，而不合當採之眞候，雖似丹而藥力微弱。¶
<pb:CK_JY231_01p033a>¶
　不能長生者，亦不能衝關，故藥必復敗而同凡夫。¶
關竅初通，而不能升三關。聚者，而或倐退散，是危險。¶
　聚由神以主之，或不精誠勇猛，以一箭透三關，一怠緩則火¶
　卽退散，正當行而不能同行者。¶
三關過矣，而危險在鵲橋。¶
　鵲橋本無路可通，借橋以通行。鵲者，似喻南離心神之朱雀¶
　義也。全憑心神領炁渡過此處。故喻鵲橋渡之。少有不合仙¶
　機，則有危險矣。¶
鵲橋渡矣，而危險在服食。歸黃庭，步步向竿頭進一步，無著腳¶
處虛空，著一腳大有危險者。¶
<pb:CK_JY231_01p033b>¶
　重陽眞人云，尖竿尖上細搜尋。¶
鍊陽神而微陰未絕，神胎就而魔障百出，大有危險者。神無出¶
景而妄出，固爲危險。有出景至，而不能出其當出，亦不能無危¶
險。及乎出定而入定，危險之最甚者，豈能盡言耶？如是諸多危¶
險，俱能究竟，勘盡無餘，過得去了，僅僅超脫，得一個生死輪迴。¶
實證長生不死，方爲有分，與道相應。向後證到虛空，始無危險。¶
所謂『萬般有壞，虛空不壞』是也。¶
十問曰：何爲沐浴？何名沐浴？答曰：沐浴者，煉精、煉炁之要，法火¶
候之祕機，機之祕法之要。故不能直言以輕洩，而託喻爲沐浴¶
也。¶
<pb:CK_JY231_01p034a>¶
　沐浴者，本卯酉二位，所寓生死之說也。時當卯酉乃借以喻¶
　之，而詳于下文。世尊行神說法之時，亦以沐浴爲喻，可見仙¶
　佛宜有相合同之要法也。在小周天時，又名曰陰符，乃不行¶
　有數之火，而用無數以合于有數者。所以《玉皇玉訣》云：陰者，¶
　暗也。符者，合也。究合天地之機，操運長生之體。故曰：陰符在¶
　大周天者；又曰：焚身三昧火。¶
喻意云：何夫五行在世，道中别有所論生死之理，卽長生一，沐¶
浴二，冠帶三，臨官四，帝旺五，衰六，病七，死八，墓九，絕十，胎十一，¶
養十二者之十二位，是也。¶
　此屬子丑寅等十二支辰位者。其說曰：火生在寅，金生在巳，¶
<pb:CK_JY231_01p034b>¶
　水土二者，生在申，木生在亥。五行干支之陽者，卽生于此四¶
　位。陽之死位，卽五行陰，干支之生位。陰之死位，卽陽之生位。¶
　亦似喻彼處死，而我此處生，死于此而卽生于彼處之義。聖¶
　眞以人生死大事之機，在沐浴法，故借以爲喻也。¶
生必有死，死處則生。¶
　言天地陰陽之與人同。未有生而不死，未有死而不生者也。¶
仙家以煉丹之法比之，謂其所云：火之長生在寅，第二之沐浴¶
在卯位，故借卯位沐浴之名，而稱卯時所當用之機，以陰符其¶
火候者也。又云：水之長生在申，第二之沐浴在酉位，故借酉位¶
沐浴之名，而喻酉時所當用之機，亦陰符其火候者也。¶
<pb:CK_JY231_01p035a>¶
　此正見陰符，卽是沐浴。而黃帝、驪山老姥、李筌等陰符之說，¶
　皆大明矣。¶
卯酉在四正之位内。¶
　卯在正東，酉在正西，子在正北，午在正南。《入藥鏡》亦云四正。¶
而金木二行，甯無長生沐浴之理，在子午乎？¶
　如金之長生在巳，則沐浴在午位。木之長生在亥，則沐浴在¶
　子位也。¶
故崔眞人《入藥鏡》云『看四正』是也。¶
　崔眞人洩萬古不洩之機于三字。　王重陽眞人云：子午沖¶
　和連卯酉，春冬秋夏相攜。　達摩所云：一時用六候，二候採¶
<pb:CK_JY231_01p035b>¶
　摩尼，四候别有妙用，卽此之言是也。¶
又問曰：人皆言卯酉沐浴不行火候，今乃謂之要法，謂之祕機，¶
得無有火候，而與眾言相違乎？¶
　世人皆執言不行火，是全無火候。由不遇仙傳，故不知。古云¶
　不行火候所以然之理，俱是初學凡夫者之知見。所聞者曰¶
　不行。所見者曰不行。及已之對人言亦曰不行。流結妄局，絕¶
　無一人直信有法、有機。唯伍子獨言法、言機，于是彼皆學世¶
　法口談者，竟不知眾言或是或非，伍子抑非抑是。莫不以相¶
　違而相疑。殊不知眞仙之言，已有可考證處。¶
答曰：聖眞言此四時之火，以不行有數之候者，爲候也。此隱言¶
<pb:CK_JY231_01p036a>¶
也。¶
　《參同契》魏伯陽眞人曰：耳目口三寶，閉塞勿令通。離氣内營¶
　衞，坎乃不用聰。兌合不以談，希言順鴻濛。陳泥丸眞人云：沐¶
　浴，交結之奥。陸子野註《悟眞篇》云：卯酉不進火，但以眞氣薰¶
　蒸，而爲沐浴者。此俱發明隱言而已，爲眞洩之說者矣。¶
非全無火候，爲不行也。我得聞於聖師而知眞。¶
　聖師者虎皮坐張眞人、李虛庵眞人、曹還陽眞人，三聖自證¶
　之眞而傳眞。¶
印之仙書而同是。¶
　卽魏、陳、陸等諸書。¶
<pb:CK_JY231_01p036b>¶
實不違于眾也，而眾自違之。彼眾人依傍仙聖之隱言，而嘔吐¶
其愚迷之臆見，遂言卯酉二時之沐浴，爲全然不行火候，而妄¶
𧩊爲已之知見。謬造假書，妖言惑世，而世皆後學淺見，安敢置¶
一辯言以爲自信而救世哉。我則詠之曰：世稱沐浴不行火，且¶
道吹噓寄向誰。要將四正融抽補，纔得金丹一粒歸。亦以此語¶
爲未來際刧聖眞辯明之也。更精言不行有數之候，爲沐浴要¶
法祕機也。後聖能眞修實悟者，必當取証於此歟。有謂二八卯¶
酉之月不行火候，而爲沐浴者，可顯知其非也。且論知非之法，¶
安在以其有。重陽眞人云：子午俱無，何須卯酉。白玉蟾眞人云：¶
無去無來無進退，不增不減不抽添。鍾離眞人之言曰一年沐¶
<pb:CK_JY231_01p037a>¶
浴防危險。薛紫賢眞人亦云一年沐浴更防危。俱可證也。以此¶
證知十月懷胎皆沐浴，爲眞傳。非止執於二八兩月爲沐浴，而¶
妄言之者，非也。¶
　旣說一年皆沐浴，則知二八月在年内者，皆然。有《眞元通仙¶
　道經》云：得之大者，沖和而久視。此亦言非比二時之沐浴，要¶
　久視也。旣皆誡人防危，則必有沐浴之候，而防其不能沐浴。¶
　若彼謂不行火者，更有何危可防？我今又誡後聖甚宜體究¶
　仙言。¶
又問曰：古人何故言二八月，而豈無因者乎？答曰：古言二八月，¶
因屬卯酉矣。火之沐浴工，卯酉時虛比。借謂大周天，欲似其名¶
<pb:CK_JY231_01p037b>¶
理，勿執其幻稱，誤人千萬紀。¶
　借言發明沐浴之機，如佛所謂善巧方便而說，豈可强執爲¶
　實不行火，而敗壞將成之大丹哉。更誤害千萬世信心學者¶
　哉。¶
又觀紫陽眞人云火候不用時。¶
　火候之用小周天有十二時，時完則有間斷。行大周天之火，¶
　不用時，則無間斷。時且不用不間，又豈可以二八兩月爲間¶
　斷。¶
又云：及其沐浴法，卯酉時虛比。石杏林亦云：冬至不在子時，沐¶
浴亦非卯酉。皆言小周天，且不用時，而虛此沐浴。而謂大周天¶
<pb:CK_JY231_01p038a>¶
可實用月爲沐浴乎？我說旣云莫向天邊尋子午，又豈於厯數¶
中尋卯酉耶？若使養胎而廢二八兩月之工，則神炁散而背道¶
矣。¶
　十月關中，乃大周天養胎息之工，爲轉神入定也。若不行火，¶
　卽是不轉神。不入定則炁不化，神何以得成陽神，而出身外。¶
抑可使婦人懷孕，而二八兩月不懷乎？¶
　卽婦人無兩月不養胎之理，斷言修仙養胎亦無兩月不養¶
　胎之說，斷然無惑。¶
今此破萬古之疑，洩萬古之祕，同我《天仙正理直論》之所時書¶
者，而發明大用。後之聖眞、仙佛遇天人、神師授道，嗣我丘祖長¶
<pb:CK_JY231_01p038b>¶
春眞人滴派者，必當從斯印證過，而後可謂之眞知仙道沐浴。¶
　張紫陽云：地獄不囚傳道者，教存經籍度三師。¶
附錄和吉王朱太和詩二首。¶
道憑一字作根基，¶
　道在無極，且無形無數，乃生有形有數之一太極也。一而生¶
　二，陰陽也，二而生三，精、氣、神也。三而生萬，變化無窮。¶
運化從心妙轉移。¶
　煉精化氣，以心主宰乎其化。煉氣化神，亦心證成其化。此有¶
　心之運化轉移，固不外于心。及煉神還虛，得虛靈獨耀，非執¶
　着幻妄爲虛空者，實無心之妙用也。亦不外于心，正三界爲¶
<pb:CK_JY231_01p039a>¶
　心之說也。¶
金自水鄕還白液，¶
　白金生于黑鉛水中，亦喻腎水中生眞陽之氣。白，乾金、兌金¶
　者是也。¶
木由丙穴返青瓈。¶
　丙穴，南方火地也。言汞木之青者，由丙丁火生出，乃回返于¶
　丙内，是汞出硃砂内之義，亦喻外馳之神復凝返于内也。¶
丹凝神氣棲玄谷，¶
　玄谷者，卽氣穴。神馭氣，凝于玄谷。氣凝神亦凝。二者凝而成¶
　丹，故曰丹凝，卽凝神歸氣穴之說。¶
<pb:CK_JY231_01p039b>¶
星拱罡台照碧溪。¶
　碧溪者，卽神水華池也。罡者，北斗第七破軍星之稱，遁法中¶
　所謂指者。吉台星者，罡前之三台星也。同罡旋十二位，卽斗¶
　柄運周天之說。拱罡台，是神行，卽氣行也。照碧溪是神住，卽¶
　氣住也。¶
待到無垠坱北境，¶
　垠，音寅，言無涯無際也。坱，音秧。北，音扎。言鴻濛混沌也。卽澄¶
　虛無境界時，同佛生滅滅已也。¶
黃庭獨坐伴夷希。¶
　夷希者，不見不聞也。黃庭者，中宫也。獨坐者，絕對待也。伴夷¶
<pb:CK_JY231_01p040a>¶
　希者，卽佛寂滅爲宗也。¶
　　其二¶
旌陽曾爲斬蛟來，¶
　晉時，許旌陽眞君斬蛟精，至長沙府。¶
一劍功神逕自回。¶
　斬蛟已回于南昌。¶
千二百年吾復至。¶
　旌陽回後，于今又千二百餘年矣。吾復至此，雖非爲江上蛟¶
　精，卻爲斬腎水中蛟精而來也。¶
幾微一竅氣重開，¶
<pb:CK_JY231_01p040b>¶
　一竅者，玄關一竅也。氣重開者，先天一氣生。生不已開，而復¶
　開也。採藥有時，時至神知。亦予所謂『覺而不覺，復覺眞玄』之¶
　說也。¶
丹凝玉鼎風生耳。¶
　三寶合煉于鼎中，眞陽與眞性凝結而成丹。玉鼎者，古人金¶
　爐玉鼎者，喻氣穴。丹旣凝，謂之大藥玄珠，採之將至，先有風¶
　生于耳後。風聲至，則大藥亦至。¶
火伏金爐息注胎，¶
　下三字申明上四字。息注胎者，安神定息，謂之懷胎還神。時¶
　時息定，則成胎。胎成則息自住，不出不入。神息常住，而頓至¶
<pb:CK_JY231_01p041a>¶
　滅盡定矣。¶
此道久將無用處。¶
　總言十月還神定性，從有入無而實證無生以無爲，寂滅爲¶
　大用者。¶
求生舍我更尋誰。¶
　此句有二說。雙關一說，是汝今求長生之道，於我旣得問正¶
　法仙道，更不舍我所說，而别尋邪說，乃由汝之眞性篤，故能¶
　如是也。一說是求道悟道而求生證道，必由我自已所爲篤¶
　信堅心。凡精密工夫，他人一毫力着不得。¶

　　伍太初六問(法名太初，號見初，第四叔父之子，眞陽之親弟也。)¶
<pb:CK_JY231_01p041b>¶
一問曰：眞修工夫如何起首？答曰：仙道不過鍊陽精以化炁爲¶
首者也。¶
　仙家必先以元精返還於身中，而復歸于元炁。佛家則泛言¶
　戒淫欲，以出欲界。俱是除淫之義。起首若不如是，則爲落空¶
　亡。若有一死，便是萬生萬死，輪迴不斷，六道難離矣。若人能¶
　修如是離欲之行，謂之淸淨梵行；成得離欲之果，謂之淸淨¶
　梵德，爲轉神入定之眞基也。究之佛門，惟浙僧間有談及除¶
　淫離欲者，由天台智顗和尙之遺教。智者之兄名陳鍼，出于¶
　張果眞人之門故也。¶
第少壯之人神炁盛，動靜循環之機速。¶
<pb:CK_JY231_01p042a>¶
　言鉛汞不少，故藥生亦速。¶
陽炁生而後採取烹鍊。所謂一陽生，是興工日。又謂『一陽初動，¶
中宵漏永』是也。乃有藥而後行火也。¶
　鍾離眞人云：難得者是少年。少年修時，根元完固，易爲見功，¶
　止於千日而可大成。又難得中年，中年者先補之完備，次下¶
　手進工，始也返老還童，後乃超凡入聖。¶
老邁之人神炁衰，謂之老來鉛汞少者。¶
　純陽六十四𡻕遇鍾離。白玉蟾六十四𡻕遇陳泥丸。馬自然¶
　六十四𡻕遇劉海蟾。劉朗然子亦六十四𡻕遇師者。劉寛于¶
　漢靈帝時，棄司徒太尉而學道，年已七十三，受青谷先生傳¶
<pb:CK_JY231_01p042b>¶
　道而道成。《翠虛篇》云老少殊途有易難。馬丹陽云：有心入道¶
　當回首，况流年六九，性命宜乎早救，莫直待身枯朽。¶
動靜循環之機，遲則敲竹鼓琴，爲喚龜招鳳之權法，而後陰極¶
陽回而爲應採之珍。¶
　此《悟眞篇》之旨也。¶
又云不定而藥不生。¶
　此《玉淸金笥祕文》之旨也。¶
重陽眞人曰：純陰之下，須是用火煆煉，方得陽氣發生，神明自¶
來是也。¶
　神明者，卽眞精元陽之妙覺。¶
<pb:CK_JY231_01p043a>¶
龍眉子亦謂『風輪激動産眞鉛，都因靜極還生動』者之說，皆是¶
也。乃有機先一着，而後生藥以行火也。¶
　《靈寶畢法》鍾離云：晚年修持先論救護，次論補益。自小成積¶
　功，至中成中積，至返老還童，煉形住世是也。¶
此起首玄妙天機，而世人不得知者，有如此。今舉世但言衰老¶
者，不可修，蓋不聞此理也。¶
　重陽眞人云：若還悟此，目下便回頭，蓬萊路，彩雲端，有分相¶
　隨入。¶
我則曰：有此一口氣在，皆可爲之。¶
　凡有一口呼吸之氣，皆由元氣之所化生。一口氣在，卽元炁¶
<pb:CK_JY231_01p043b>¶
　之猶有在，是長生之根本在也，故可爲修仙之事。馬丹陽云：¶
　氣不斷，神可固。先把馬猿用工擒住，自然得性命停住。¶
盍亦觀之《黃庭經》云百二十𡻕猶可還。我祖師重陽眞人云：便¶
如百𡻕未爲遲，只在心中換過時。¶
　陳泥丸云：若欲延年救老殘，斷除淫欲之旁門。¶
一云：古人八十尙還丹，¶
　泥丸云：果欲留形永住世，除非運火煉神丹。¶
老子自言頭尙白。¶
　老子者，李老君也，卽太淸太赤天太上老君，分神化現，下降¶
　于世。蓋由元始天尊初開闢爲成刧，而至刧壞。次開爲成刧，¶
<pb:CK_JY231_01p044a>¶
　分神化生大道君及刧壞，已厯四刧。次開爲第五成刧，而初¶
　又分神化生老君以主太淸。因其已厯至五刧，而稱老故也。¶
　頭亦示以白故也。及老君分神降于李下，亦示人以頭白。其¶
　曰：頭尙白，自言修之遲者。指人雖老者，猶可修成，惟要精進¶
　以求成也。馬丹陽贊勉人云：六旬有九纔方修補。眾人言晚¶
　了時光，馬風道未暮。又答人云：八旬有四，因甚發心修，勿言¶
　老休夀相。氣不斷，亦可修。持速澄心爲尙。¶
白玉蟾云：今已九旬來地，尙且是童顔。此皆言雖老猶可修也。¶
葛仙翁云吾今六十憂赴三塗。王重陽眞人自敘云：五十二年¶
光陰急，活到七十有幾日。前頭路險是輪迴，一失人身萬刧休。¶
<pb:CK_JY231_01p044b>¶
如何能得此中修？¶
　劉朗然曰：莫待老之將至，甯知身後何如？丹陽云：尋思最𦂳¶
　是修持，急急修持尙嫌遲。這性命于身𦂳，一息不來身爲土¶
　糞。願省悟疾速，修持固氣，精神仙準。¶
衰老者，又安可以老自諉，而不决志速修之哉。少壯者，見斯毋¶
謂老，旣可修而縱心自怠，以至於老。鍾離云：過了一年無一年，¶
過了一日少一日。丹陽云：七十光陰能幾日，大都二萬五千日。¶
過了一日無一日，看看身似西山日。又云：夀數休言百𡻕，從今¶
古人生七十難得。¶
　張紫陽云：莫教燭被風吹滅，六道輪迴難怨天。¶
<pb:CK_JY231_01p045a>¶
有緣遇此，當知爲萬古仙眞催人早修之特旨也。¶
二問曰：甚時候是初用工之時？答曰：凡人之炁與神，皆日主動，¶
而夜主靜。由天道以日而生動、生陽於靜，後至夜則環爲靜也。¶
人受天生，亦順受其日動夜靜者。¶
　動作休息，是人所以順天者。¶
求修行之靜，莫不以唯夜爲然也。¶
　俞玉吾云：修鍊力久，更無夢覺之異。雖當寢寐，神亦不昧。精¶
　生之時，不待喚醒，亦自覺悟。夏雲峯云：自然時節，夢裏也教¶
　知。¶
靜而復動，則用工也。此純陽祖所謂『動則施工，靜則眠』之訓也。¶
<pb:CK_JY231_01p045b>¶
我於萬厯壬寅春，初試百日關于家，而鍊精以化炁。首一月調¶
習，次一月精進，時至神知，運一周天斡(音豁)旋斗柄，默悟世尊所¶
謂『見明星而悟道』之說，契我妙用。¶
　古仙所謂北斗望南看，禪師所謂北斗裏藏身之說，皆同。¶
自是以來一夕行，過三五周天，至七八周天，又至十餘周天，則¶
工將徹夜而無間歇矣。精盡化炁矣，火候斯足矣，遂得止火之¶
景而止之。¶
　法丹陽云：所謂當下手，暗修完功，行不許人知。¶
約兩月之餘，總三月之季，而成大藥。古言：百日築基者信哉。¶
　重陽眞人云：睡則擒猿捉馬，醒來復採瓊芝。每依時，這工夫¶
<pb:CK_JY231_01p046a>¶
　百日只許心知。¶
昔曹還陽老師下工時，年方三十，神淸氣盈，夜靜工勤。¶
　無世緣之累。¶
不五十日而火足，採其大藥，五日而得。¶
　此行工之精，而得大藥之易者。¶
眼有金光，鼻有氣搐，耳後有風生，腦後有鷲鳴。¶
　鷲爲水鳥，卽白鷺也。腦後虛空中若有鷺鳥之聲，亂噪不住，¶
　則大藥將至之先兆也。故世尊示人曰鷲嶺。又曰鵲巢灌頂¶
　是也。¶
身有踴動，丹田有火珠馳驟，上衝下突，如是六種見驗已。¶
<pb:CK_JY231_01p046b>¶
　六種者，六根有所證果之驗也。俞玉吾作《參同契註》亦有六¶
　種應驗之說，同此。《華嚴經》世尊亦有六種震動之說，同義。¶
則火珠有自然投關之妙。¶
　火珠者，元精、元氣鍊成金丹大藥，如火珠也。投關者，欲自衝¶
　過三關。顧與𡸅問：如何得自欲衝關？答曰：昔曹老師云馬行¶
　熟路。陳泥丸云，其次膀胱如火，然内中兩腎如湯煎，時乎挑¶
　動冲心源。皆言得金丹大藥之景也。¶
始知天仙金丹大道獨異於世，而同於佛。吾師獨早成之於身，¶
是爲知修、能修仙道之偉丈夫者歟，是亦起首得眞時還陽精，¶
陽炁化陽神而出者歟。若所證不得陽精、陽炁，陽神便墮在外¶
<pb:CK_JY231_01p047a>¶
道。陰神之類者，是不知起首之眞時者。後來吾門學者，可不以¶
起首時，而切切早究之哉。¶
　末後句，勉之，戒之也。¶
三問曰：止火之候，何爲至要？答曰：藥熟丹成，則必止火。¶
　顧與𡸅問曰：止火者，是止而不行乎？是止而復行，行而復止¶
　乎？伍子答曰：鍊丹之法以火鍊藥，用小周天火也。藥已熟，丹¶
　已成，則不用火而止，是止小周天之火。棄卻有爲之工，行採¶
　大藥之工，則藥漸見不生向外。旣不生向外馳，何必强用火，¶
　故必止火。若得大藥，則將大周天無候、無爲之火，以鍊炁化¶
　神。蓋小與大，有與無，不同工者，故必要先止此火，而全然不¶
<pb:CK_JY231_01p047b>¶
　用。¶
丹藥未成熟，則火無止景。¶
　有火足之候見，卽丹成之候見也。于是當止而止之，得其宜¶
　矣。丹未成，無止景，不當止火。又宜精進火，必鍊至于成丹而¶
　後止。¶
若已熟而不知景止火，縱經多刧，而温火養丹，守住陽精、陽炁¶
於丹田，能暫得長生不死。¶
　葛仙翁云：固形保神，莫大于精。¶
畢竟未脫凡胎、凡質，猶有死生在，非證聖也。¶
　藥物眞，火候眞，鍊法眞，而得成大藥者，固是出世之聖眞也。¶
<pb:CK_JY231_01p048a>¶
　何又不知止火？蓋由學者前生之積修功行淺，今生之志願¶
　止于求長生不死，欲長於短夀，長享富貴安樂而巳。故仙師¶
　亦止以長生與之，遂其志耳。故精氣住于丹田者，必不死，卽¶
　陳希夷所謂『留得陽精，决定長生』之說也。凡夫精之洩者，皆¶
　由丹田中元炁所發而化。卽此仙凡而觀，則丹田乃可守、可¶
　洩之地，亦可生、可死之基。若留精守于此，久之而復洩之，同¶
　于凡夫之常見，猶不脫凡夫之死生。故暫守之者，必求化神。¶
所有超脫服食、轉神入定、出神之事，皆在止火之候。是止火爲¶
超凡入聖關頭第一玄機也。安得不爲至要？夫火旣止，當採金¶
丹大藥於混沌七日。¶
<pb:CK_JY231_01p048b>¶
　前百日關中固言採藥，乃初陽之微氣。採之易者，只用片响¶
　之候，一瞬息之工而可得藥。故達摩云：二候採摩尼，言此也。¶
　及烹煉薰蒸補得元炁已足，則陽盛而可見形。然炁何以有¶
　形？非形質也，乃有似火𤍠之形也。故古云丹田火熾，曰兩腎¶
　湯煎，曰火珠是也。唯有此形而後能出神變化。有形爲身外¶
　身，此是無中生有，採之而後生者。故採之難，必用採工於七¶
　日，方有得，不如是則不得。¶
除一日、二日、三日之前，日少而不能得丹之外，於四日、五日、六¶
日、七日之間，其中或有一日，見丹田火熾，兩腎湯煎，¶
　火熾者，内景也。湯煎者，外景也。¶
<pb:CK_JY231_01p049a>¶
風呼耳後，¶
　呼者，似風之聲也。¶
鷲噪京山。¶
　玉枕關上，名玉京山，卽腦后之處。仙家有雀聲嘖嘖之喻，言¶
　其似有也。佛家有鷲嶺之喻，亦言其似有鷲鳴，非實有鷲鳥¶
　所鳴之嶺。¶
斯時也，眼底金光，¶
　眼光圓滿如金光，陽氣復還圓滿之徵也。仙家有《金光咒》，佛¶
　家有《金光明經》，皆此。¶
田中大藥一粒至矣。¶
<pb:CK_JY231_01p049b>¶
　丹田中有火珠之說，卽所謂一粒刀圭。卽所謂一粒復一粒，¶
　從微而至著者。¶
正世尊所謂火化以後，收取舍利者，此也。¶
　火化後，同仙家小周天之候也。收舍利者，同仙家採大藥，得¶
　玄珠之喻。¶
有名曰水裏玄珠。¶
　黃帝以罔象得玄珠。罔象如言無象，卽是以無爲之工，無象¶
　之火，以求玄珠意。¶
有因以青龍姹女採取而來，故畧言之曰龍女獻珠。得此者，獲¶
無漏果，證無量夀。¶
<pb:CK_JY231_01p050a>¶
　初證長生，後超刧運，皆由得此而成證果。¶
豈可忽之，而不知究之哉？所以《直論》直示人曰止火景。¶
四問曰：世人不知止火法者，最多其後所證何如？¶
　仙聖不言止火者亦多。雖見仙書遺言，亦不知此爲要。間或¶
　見有言者，亦不知其洩祕之要。旣不知仙機，不能證仙果。我¶
　不知彼還可證甚果？¶
答曰：祗可長生不死，爲欲界初成之果，人仙是也。能守一日，則¶
爲一日不死之人仙。¶
　陽精盛滿是長生之本根，由其歸于丹田，而後可得滿。滿而¶
　守于此中，則不虧，而得長生。暫守暫得，久守久得。故純陽祖¶
<pb:CK_JY231_01p050b>¶
　云：世間甲子管不得，壺裏乾坤只自由。¶
百千萬億𡻕刧，不死之人仙，卽百千萬億𡻕刧久守之功也。¶
　王果齋云：一日十二時，時時不絕；一年十二月，月月長存。《海¶
　客論》云：汝能遠離房室，元炁不散，可以長生。¶
又問曰：用如何法守？答曰：陽精凝聚已結丹者，謂之不死之基。¶
守在下田，當不離小周薰蒸之候，而温養之。¶
　《胎息經》云：知神炁可以長生，固守虛無以養神炁。又云：若欲¶
　長生，神炁相住。《太上久要心印經》云：存其神而守其炁。又象¶
　伏龜，故名神龜。龜含水中，有炁曰神炁。人之根蒂俱在此處。¶
不復泄漏，則眞炁常住，所以不死。有眞炁足，則無可死之理。¶
<pb:CK_JY231_01p051a>¶
　鍾離祖云：眞水眞火合一，鍊成大藥，永鎭丹田，浩刧不死，夀¶
　齊天地。《胎息經》云：炁入身來，謂之生天眞皇人云：炁不散則¶
　命不亡；命不亡則形不滅也。仙經云：還精胎息，延夀無極。重¶
　陽祖云：惜眞炁在丹田，其人不死。¶
若不久守以鎭下田，其眞炁猶可散於欲境，而基亦可壞。¶
　蕭紫虛云：爲報近來修道者，煉精不住亦徒然。¶
是必要知火所當止而止之。止了之後，方可採大藥而超脫向¶
上。斯時卽得六通之一，爲漏盡通也。¶
　漏盡通者，陽精無漏，成神通也，爲六通之根本。¶
男根如童子矣。卽《華嚴經》所謂『具丈夫形，成就如來馬陰藏相』¶
<pb:CK_JY231_01p051b>¶
是也。¶
　卽老者返爲童之說。精有洩竅者，修成無洩竅。精巳枯竭者，¶
　修成滿足大人之身，根如童子之小根。昔世尊修如來時，成¶
　三十二相。其一曰陰藏如馬蝗。馬蝗能縮短，腎莖縮短似之。¶
　故以爲喻，卽此說也。此與眞仙修證同。若假稱佛宗而爲外¶
　道者，不能有此。¶
不知止火者，則不能别用採工，以求大藥而超脫。何以得成眞¶
了道哉？知止者，採而得藥力足以通關，實由得淸源之水，煉到¶
火足而知止，候不差之力也。¶
　此五句是言修之眞，證之實者，成仙必矣。¶
<pb:CK_JY231_01p052a>¶
若藥不應採而不來，卽丘祖眞人所云火少則金精不飛之故¶
也。¶
　修士不知火有止候之景，亦不知無景之不當止，乃妄止之，¶
　而致火少，則眞炁未滿足，大藥未成，雖採而無藥可來。此正¶
　教誡學者，要知當止之景也。¶
或得藥來而力不足以通關。是知水源之初，未知調藥，不及於¶
當採之時，而炁微之病。雖得藥來，猶是氣微力弱，不能衝關而¶
成大道。¶
　藥生時，採之太早則不眞，而生炁微。正謂初九勿用，若誤用¶
　微炁，决無大成之功。¶
<pb:CK_JY231_01p052b>¶
以此久守於丹田，亦可爲長生人仙。如炁足者，亦如留得陽精、¶
决定長生者之小効。¶
　此卽次子炁足者，愈于凡夫之不妄洩者。¶
所有八百𡻕，如籛鏗者。¶
　此欵何舉籛鏗爲證？由其從來只見稱其夀，不見稱其神通¶
　者，蓋以採補小術，小効而巳。不知先天自然之足炁，乃不得¶
　先天足炁之，功可以延年止于八百，不可逃生死以超刧運，¶
　卽此之類，故足以證此。¶
有七百年老古錐，如佛弟子迦葉者。¶
　老古錐，是言其端坐卓然如寶塔。昔世尊言其不能不生死，¶
<pb:CK_JY231_01p053a>¶
　如阿羅漢。若如阿羅漢無生死，則向上可超刧運，不能無生¶
　死，終有生死不能免。故只見當時稱其七百年。¶
有一千七十二𡻕，如寶臺和尙者。¶
　一云：寶臺和尙亦西土人來東者，遇達摩于東度之。¶
皆是此類。但不能至年刧多，求其夀齊天地，而更能超刧運，唯¶
知止火得藥，而通關服食，入定出神者能之。故《靈寶度人經》道¶
言：道夀無極，天夀有窮，人夀無定。眞與道通夀，則無數。所謂長¶
生久視，夀厯無極。¶
　呂祖眞人云：一點元陽以煉形化炁，使形化炁，超凡軀入聖¶
　品，以三萬六千年爲一𡻕，三萬六千𡻕爲一刧，三萬六千刧¶
<pb:CK_JY231_01p053b>¶
　爲一浩刧，浩浩之刧，不知𡻕月之幾何，而與天地長久。仙經¶
　云：服丹守一，與天相畢。¶
所以知止後有大異者，如此。昔鍾離祖仙翁云：丹熟不須行火¶
候，更行火候必傷丹。張紫陽亦云：未鍊還丹須速鍊，鍊了還須¶
知止足。若也持盈未巳心，不免一朝遭殆辱。又彌勒云：饒經八¶
萬刧，終是落空亡。後聖可不知急於止火之候與。¶
五問曰：何爲周天火候？答曰：周天者，如日月行天，一晝一夜，行¶
天一周是也。又問：日月火候以何相如，應喻一周？答曰：天體周¶
圍三百六十度有餘者，而火候亦三百六十餘者，以此爲相如¶
也。借以太陽日理言之，初自地之下而上升，轉逆上於天之上，¶
<pb:CK_JY231_01p054a>¶
復下於地之下，所行完，過三百六十度矣，謂之一周。¶
　許旌陽云：神運炁化，上則經天，下則緯地。¶
一日一周，而明日又一周，積三百六十周而爲一年，故鍊金丹¶
時之火候實似之。當神炁並行之初，亦從地之下逆升於天之¶
上。¶
　天上，乾之首也。地下，坤之腹也。古謂之黃河水逆流，一謂之¶
　曹溪水逆流，一謂之洞水逆流者。¶
亦復降于地之下，如一周於天之理。故以喻一周於身者，又三¶
百六十周爲一年之日，喻三百六十周，亦爲一煉之火候也。¶
　此發明了周天，又收結前句。　俞玉吾云：若能回天關，轉地¶
<pb:CK_JY231_01p054b>¶
　軸，上下相應，則一息一周天也。又云：上升下降，一起一伏，徘¶
　徊於子午。　韓逍遙云：法輪要轉常須轉，只在身中人不見。¶
　又云：法輪轉得莫停留，念念不離輪自轉。此言詳於内指，通¶
　玄祕訣者。¶
然言三百六十周之度，兼言三百六十日之一年，卽此身中有¶
一年之象，便能還復身中一年所損之炁。故古來聖眞皆以之¶
取喻也。又問：身中造化如何有三百六十，去合天上之周數三¶
百六十？答曰：許旌陽眞君云：二百一十六用在陽時者，言陽時¶
依陽之策數用九，¶
　《易繫辭》云：乾之策二百一十有六，坤之策百四十有四。¶
<pb:CK_JY231_01p055a>¶
子至已爲六陽時，若四九三十六爲度也。云：一百四十四行於¶
陰候者，言陰時，依陰之策數用六，午至亥爲六陰時，各四六二¶
十四爲度也。合之得三百六十，正同天度之周數，故取喻亦宜¶
也。又問：古仙皆分小周天、大周天之說，果何所用而分别大小¶
意，或非以三百六十周數而可分别異名？答曰：旌陽之說，卽小¶
周天之所用。¶
　有三百六十數者。¶
鍾離仙祖之云一年沐浴防危險者，卽大周天之所用也。¶
　無三百六十數者。¶
張紫陽之云只此大周天一場，大有危險者，不可以平日火候¶
<pb:CK_JY231_01p055b>¶
例視之。其言平日火候者，卽從前百日關中所用之小周天也。¶
言不可例視者，正分别小周天之有象數，大周天不限度數之¶
各異用也。小周天用於化炁時，¶
　百日關中鍊精化炁也。¶
其中玄妙有子午十二時之陽火陰符，¶
　古云：子巳六陽時進陽火，午亥六陰時退陰符。及伍子受曹¶
　眞人密旨，又若十二時中時時皆有陽火陰符。凡進則曰進¶
　陽火，凡退則曰退陰符。亦以陽用者曰火，陰用者曰符。重承¶
　眞人囑又加囑，而不替伍子意欲疑問眞人，咄曰信受，著天¶
　命不可違。¶
<pb:CK_JY231_01p056a>¶
卯酉二時之沐浴也。故《華嚴經》亦云諸物定能應時轉妙法輪¶
是也。¶
　皇甫履道云：十二時中無令間斷。俞玉吾云：天道無一息不¶
　運，丹道無一息間斷。¶
大周天用於化神時，¶
　十月關中，鍊炁化神也。¶
其中玄妙有不息，卽有無息。從不息而無息者也。¶
　許旌陽云：有火隨爻變，無火遂無生。¶
如是而言，火候之周天少彷彿其大略者。¶
　再合併以《直論》中之《火候經》與《語錄》中之眾問答，而後始得¶
<pb:CK_JY231_01p056b>¶
　全火候之粗迹。¶
而玄妙之妙，合於天機者，猶在眞參實悟。坐據蒲團較勘處，自¶
有眞知，而口頭語言終不能以一塗而盡。¶
　參悟則實有心得。若徒求知于口耳間聞，恐後用心悟時，又¶
　生大疑病。¶
六問曰：䝉喻精雖眞，而不得爲眞精用，是何故？¶
　此疑旣知精之眞，或必能用其精之眞。若反不得用者，無乃¶
　猶有天機未得眞而使然矣。¶
答曰：未調藥之故也。¶
　藥必先調，調其生之時合于當生之時，調定其機而後用當¶
<pb:CK_JY231_01p057a>¶
　採之工。調者，當未採未煉先之工。非若火爲行火時，用調者。¶
又問曰：從古以來，但言調息爲火候，未言調藥。而今又何始有¶
此言？答曰：此萬聖萬眞至祕之天機也。只爲前聖高眞奉持天¶
尊科禁祕之，不敢輕言者。後之聖眞成道者，皆必由於得此。世¶
俗之小根不得此者，卽不能成道也。我輩金蓮法眷也，從曠刧¶
修來，必因未得此句，則不得眞可長生不死之元炁，不能成仙¶
了道。直至今生有幸得聞老師曹還陽眞人云『忙裏偷閑調外¶
藥，無中生有採先天』之句，是李虛菴眞人口授來天仙金丹之¶
祕訣也。正不敢獨善一身，又恐後來人不知有此一機所必當¶
知者。而爲請求，乃至不得所以證了。只得吐露一句消息，與後¶
<pb:CK_JY231_01p057b>¶
來聖眞，好向此句尋個眞實入頭，方有得金丹成道分。若不向¶
此句請求，正無緣於丹道。正所謂說盡萬般差别法，總與金丹¶
事不同。陳泥丸云：若非金液還丹訣，不必空自勞精神。調藥者，¶
正所以調金液也。又問：如何用調法？答曰：藥生時用調，調其合¶
於當採之時。然邪正兩門皆言藥生有時，今世人所巳知之時¶
乃邪說。旁門之所謂時，非天仙聖道之所謂時。¶
　好邪淫之人不信修仙另有眞道，迷執淫事爲道，故不用調¶
　藥之時及法。若天仙聖道必調藥之眞時，而后合同於天上¶
　之事。故最闢邪淫之說，只恐門下法眷誤犯，喪失見在性命，¶
　怨悔不及。¶
<pb:CK_JY231_01p058a>¶
人若不信便將他自身所巳知巳行者勘過，不合於仙道百日¶
十月有成之期，空勞𡻕月。爲何無成？再將他前代師家曾巳行¶
過者，皆無成而必死，卽見邪說虛假。便當知天仙之道，言藥有¶
不同，調藥更甚異。唯天仙知之、調之。應得成天仙者，得聞知調¶
之。凡世人不得知，不能調也。不能調，則精生時之老嫩不齊，則¶
其補精之用，有所不可。¶
　白玉蟾云：藥物不精，神丹不靈。¶
必單單先如法用工調藥，調其藥生炁足，而可採煉補精，能至¶
滿足者爲是。¶
　藥不知調，則不得眞足之元炁。不唯藥有不生之時，或生有¶
<pb:CK_JY231_01p058b>¶
　遲促之異，是其採取之假而無驗。不證長生不死，便當知非¶
　改過。若不改過，便是自投地獄。¶
若藥不調其機而亂採，失於遲早之候，而徒採不足之炁，欲補¶
精而不得其補，欲滿足而不得滿足，便成盲修瞎煉。得其調者，¶
凡藥之生皆如是時，皆可採補，方名眞陽，方成眞藥。生生如是¶
不差别，而後可謂之調。不然，炁不足，用精不能補，則大藥不能¶
生也。不可謂之天仙大道。¶
　調得眞覺，則得眞炁。不得眞覺，則不得眞炁。炁嫩微而急採¶
　之，故不足以成丹。必要得旺炁之精，方可用以補精。精到滿¶
　足，卽是炁到滿足。精炁到滿足，卽是大藥。有炁之發生，則謂¶
<pb:CK_JY231_01p059a>¶
　之大藥生，能沖三關而成神仙、天仙。不滿足者，不發生大藥，¶
　不能沖過三關。此見調藥爲至祕要機關。¶
又問：若以辨時而調藥，世人皆言有老嫩之分别。或是彼已知¶
者，今何言其俱不知不能？答曰：天仙於藥生之時候辨老嫩爲¶
調。凡世邪道以藥生之形質辨老嫩而不用調。由此不同，所以¶
不知不能。又問：何爲藥生之時用調，何爲藥生之形質？答曰：辨¶
時候者，辨之合於淸眞先之先天。辨形質者，辨於重濁後之後¶
天。又問：何爲淸眞先重濁後？答曰覺覺是眞覺。調之皆得眞覺，¶
全無妄覺，卽是淸眞之先。若以妄念貪淫事，而求至於濁質微¶
露，卽是重濁之後。信奉如是辨者，未有不得眞精爲用者也。¶
<pb:CK_JY231_01p059b>¶
　按佛與祖言淫事，卽塵境、魔境。淫念，卽妄識。覺而依塵則入¶
　魔，而爲六道種。覺不依塵背塵合覺，此六門先入一妙，亦佛¶
　法初機時同于仙道初機者。¶
¶	
¶	
¶	
¶	
¶	
¶	
¶	
<pb:CK_JY231_01p060a>¶
* 仙佛合宗語錄¶
　伍太一十九問(法名太一，官名達行，字際可，予之堂姪。)¶
一問曰：仙道至要，聞有三：藥物，火候與鼎器。世有藥物鼎器失¶
眞者，妄用女人爲鼎，交媾取精爲藥。已䝉指爲妖人淫心邪說，¶
惑世誣人不足論矣。¶
　陳泥丸云：身内夫妻實妙哉。白玉蟾云：薄福癡人不斷淫，尾¶
　閭閉卻採他陰。元陽搖撼無墻壁，錯認黃泥喚作金。　或問：¶
　房術可致神仙，抑可信乎？《抱樸子》曰：此妖妄之言。由好事者¶
　增加潤色，致令失實，亦奸人造以欺世隱藏端緒，以求奉養¶
　以窺世利耳。大抵彼言御女而不知道而用之，雖一二女亦¶
<pb:CK_JY231_01p060b>¶
　足以速死。又云：欲守交接之術，以窺神仙愚之甚也。　《谷神¶
　篇》曰：旁門多技巧，俱不免無常。　《玉皇本行集經》云：雜法開¶
　化，有三萬六千種道。雜氣普消，吾眞道乃行。¶
今言精雖眞而不得爲眞精用者，願聞何旨？答曰：不得爲眞精¶
用之，違於妙者是言欲學淸淨仙道者，亦有已知未知兩端之¶
不能用之故也。一是未聞生有眞時，及其精眞時，至畢竟失於¶
靈覺而神不配合爲之，主而不能留。¶
　精雖眞者，是人無淫念淫事，而身心亦有虛極靜篤景象。此¶
　是靜極而動之精甚眞，所謂人人本有者。學者不得仙傳，眞¶
　中辨眞之機，乃不知我身中已有精生之眞時，是神無覺知¶
<pb:CK_JY231_01p061a>¶
　也。神旣失于靈覺，則不用主宰乎。採取配合之工，以留此眞¶
　而還于靜爲長旺。後動漸採漸補之機。所以云：不得爲眞精¶
　用者有此。¶
一是聞知生精眞時，亦不實求身中生精眞時。¶
　此卽儒書所謂思而不學則殆者。¶
是故不得以神配合採取所宜之時。所以不能得其精之眞於¶
當用、不當用，則或過早炁嫩，過遲炁散，而不能結金丹，成大藥¶
也。¶
　精生時，人人皆有自然之眞可辨而用。若世俗愚人學旁門¶
　小術，妄認爲仙道者，其癡癡志得意滿不用此眞，則眞固不¶
<pb:CK_JY231_01p061b>¶
　得用爲眞矣也。有談淸淨大仙道者，亦信奉經書以淸爲眞¶
　取眞有，信之言，但不得仙傳，辨至眞於清眞之法，不能實求¶
　身中之淸眞，是何時爲非嫩非老而用。其不嫩不老之眞以¶
　行採鍊，則眞精亦錯過而不得用；及至所用者又非眞，必不¶
　能補精化炁而成金丹大藥。所以不得爲眞精用者，又有此。¶
　予謂無怪乎世人不知不能得用也。葢仙道乃天上所有而¶
　世間絕無。唯仙眞所知所用，而世人無由得知用之天機也。¶
　縱有虛聞而不能實用，設或有一人知用，是必前生有苦修¶
　之根，今生自少至壯皆苦志精修不怠，得天仙下降獨傳，且¶
　囑之懇切者，而後能用。故我今囑後聖所以亦由是懇切也。¶
<pb:CK_JY231_01p062a>¶
　後聖亦宜體究斯言。¶
故彼盲修者俱已無成。¶
　此句總結上言二者。¶
又問：古人只言時至神知，然神知之果又有知眞時之妙乎？答¶
曰：然。¶
　眞精生時，神固有知其機眞於可用不可用之妙。尤所當知。¶
又問：眞中辨眞之祕妙，固不敢輕聞。我今願聞，抑可得乎？答曰：¶
道以勤求而聞，以苦修而得，當知此精生眞時之道。非世法中¶
人所可知可有之道，乃遺世苦志所有進修天仙聖眞之道也。¶
實在大羅天、三淸四種民天、三界外内三十六天尊帝聖眞之¶
<pb:CK_JY231_01p062b>¶
所共祕，皆不輕洩者。¶
　按《道藏度人上品妙經》云：四種民天以上之三淸大羅，在三¶
　界之外。自二十八天以下之無色界、色界、欲界，謂之三界内¶
　也。最下之界六欲之六天，一曰皇曾天，二曰玉完天，三曰何¶
　重天，四曰平有天，五曰文舉天，六曰魔夷天，此欲界之六天¶
　也。中之色界有十八天，第七曰越衡天，八曰濛翳天，九曰和¶
　陽天，十曰恭華天，十一曰宗飄天，十二曰皇笳天，十三曰堂¶
　曜天，十四曰端靖天，十五曰恭慶天，十六曰極瑤天，十七曰¶
　孔昇天，十八曰皇崖天，十九曰極風天，二十曰孝芒天，二十¶
　一曰浮容天，二十二曰江由天，二十三曰阮樂天，二十四曰¶
<pb:CK_JY231_01p063a>¶
　曇誓天，此色界之十八天也。并六欲界，共二十四天也。此以¶
　上之界無色界有四天，故第二十五曰霄度天，二十六曰元¶
　洞天，二十七曰妙成天，二十八曰禁上天，此無色界之四天¶
　也。合三界共二十有八天也。三界之上則有四種民天，第二¶
　十九曰常融天，三十曰騰勝天，三十一曰梵度天，三十二曰¶
　賈奕天，此四種民天之四天也。此以上則有三淸起，下之太¶
　淸大赤天也，卽洞神。此上名曰上淸禹餘天也，卽洞元。此上¶
　曰玉淸淸微天也，卽洞眞。故三淸又名三洞。洞者，通也，通達¶
　無窮也。此以上則有大羅天，言極高至大包羅眾天，共三十¶
　六天也。各有一帝，又《諸天靈書度命妙經》云：大羅天是五億¶
<pb:CK_JY231_01p063b>¶
　五萬五千五百五十五天之上天也。又按《佛藏經》言：三十三¶
　天皆在三界之内，而以外則無天之名。但佛經由阿難所集¶
　記，是凡夫學者之言。《道藏》則由天尊上帝所說者耳。¶
所以天上天下萬古不輕洩之旨，正在於斯。絕與世間凡夫所¶
談者不同，故不有誰敢輕洩，不有誰敢輕聞。¶
　玄科天律禁誡甚重。犯者有風刀之考，三塗之苦。天仙有六¶
　通，固自知人善惡而不輕洩，卽有仙緣先得仙傳者，亦不敢¶
　洩。無眞心堅志學道者，固不敢容易輕聞。每有災禍切身，功¶
　德淺小者，亦不能輕聞。何以騐知？昔有勤苦人幸得輕聞師¶
　道，而卽易與人以輕聞，遂至有得輕聞者。葉莫徐三人皆卽¶
<pb:CK_JY231_01p064a>¶
　以痢速死。而輕洩者，亦屙血三年。以是而知有前修、今修者，¶
　福緣所繫最深重。¶
所以世無金丹之道，生不能長、刧不能超者，皆爲無此淸眞之¶
中。又有辨其至淸、至眞、易修、易成之仙機也。¶
　陳泥丸云：修仙唯有金丹門，金丹亦無第二訣。所以爲第一¶
　難遇者。　顧與𡸅問曰：至淸至眞何以爲易修易成之仙機？¶
　伍子答曰：若不得至淸至眞，卽是元炁不足，無金丹之本，任¶
　人費多𡻕月，採鍊炁皆不足。所謂猶將水火煮空鐺。原無飯¶
　本之米，如何煮得有飯出來，故爲難修難成。若知得至淸至¶
　眞，則可採得元炁之足者。一採鍊卽一得，何其易修。每採鍊¶
<pb:CK_JY231_01p064b>¶
　皆得炁，精漸滿而化炁。足百日之内，得至精。無可採炁，無可¶
　化何，其易成。我固叮囑學者，必要辨至淸眞。¶
唯是至淸眞眞陽之精生於虛極靜篤之時，固曰：淸矣。唯淸固¶
眞，旣已淸眞，便是可用之機。若有仙傳能覺知者，當其覺初覺，¶
其炁之未甚足，則不可必其急於用，必要眞覺其炁之眞。有足¶
則眞足之炁方可補精化炁，而還足本根之炁。然炁精在禀賦，¶
原本至足，只緣愛慾淫妄而耗虧，則有不足，故欲補足。所以必¶
取此根本足處發生者，可爲補足之用，以凑補爲禀賦，靜體之¶
至足，非至淸至眞之有足，何以補得至足？是以不得不覺求炁¶
足者。此足炁，人人本有欲取爲用，人皆自有不待外求，唯知足¶
<pb:CK_JY231_01p065a>¶
者而後知得足，則以覺神便主之爲配合，採歸根而留能得足，¶
而成金丹大藥。所以於淸眞必要辨至淸至眞之足也。得足炁¶
則得長生不死而仙矣。知足炁亦知可必得仙矣。必長生不死¶
而不復投生矣。世人只浮慕仙名，虛稱學道，亦終不知此理。唯¶
自家此精補精，此炁補炁，不必别行異術。何其易修，不過百日¶
之工，採取烹鍊，築基成丹，何其易成。此所以爲眞仙機也。若傳¶
不得于眞仙，知不明于正理，行不合於仙機，焉能得眞精爲用，¶
故我冒犯天譴而輕語輕錄于世，爲現在未來聖眞說之。能因¶
名言以求法，必得易修易成之實果，剋日上升，朝謁三淸大羅¶
矣。我又囑諸後聖得句之後，必當愼言密悟。我雖出此多言，不¶
<pb:CK_JY231_01p065b>¶
過摹冩其粗迹，指人以尋究之門，令人八咸入正道，易於修證，¶
不致誤歸老死。効力於呂祖所謂度盡眾生之意耳。每遇後學¶
入道之淺，信道不篤，學道不專之人，雖能問爲所以辨，我則猶¶
是遵天科誡而應之曰：别有辨法，非敢戲論。更不敢因其懵然¶
泛問而遂輕言。¶
　此所言者，是修仙一定之理。不敢言者，是眞修實悟之機，必¶
　後聖能勤苦參究，奉持禁戒，體天行道有功，行不退怠者，奏¶
　告上界而奉天傳道可也。故馬丹陽云：天機未敢輕分付，細¶
　細看眼悟不悟。遇有艱難不憶家，恁時指汝長生路。薛道光¶
　云：休將大道付人情。又云：堪憐自古神仙輩，時故如愚不作¶
<pb:CK_JY231_01p066a>¶
　言。禪宗和尙亦云：寧可將身墮地獄，不將佛法做人情。鍾離¶
　眞人云：三淸祕密之事，忘言忘象，無問無應，恐子之志不篤¶
　而學不專，心不甯而問不切，彼此各爲無益。¶
此而若有輕言言者，聞者皆有天責。¶
　言者犯漏泄天機之罪。聞者犯無德無志，不足以載道。凡欲¶
　學道必先持齋戒精勤，參悟奏告上帝，帝命仙度而亦有成。¶
　如有不奏吿而敢私相授受者，則泄道及竊道之罪尤速矣。¶
　　《三元品誡經》云：或得仙經妙法，妄傳非人之罪，傳授經法，¶
　不爲宿奏諸天，盟吿五帝三官，不合儀典之罪。或妄解經義，¶
　不合聖心，並屬天官三十六度風刀之考。又云：洩漏神仙祕¶
<pb:CK_JY231_01p066b>¶
　術寶藏靈書之罪，或妄造經論毁謗玄元聖道之罪，並屬三¶
　元靈曹考之。¶
前聖有犯已獲禁誡之報者，詳傳記中久矣。¶
　茅君曰：華僑漏泄天文，妄說虛無。乃今父子被考於水官。張¶
　紫陽眞人三傳非人，三遭天譴。李虛菴眞人輕言于葉莫二¶
　人之非者，遂有大便痾血三年之責，而葉莫皆以痢死。¶
而可不知天律禁重哉。然而後世眞心悟道者出吾，又不知恐¶
其無以爲辨。有慈悲救世者出吾，又恐其無徵不能見信，故必¶
留此一語，以爲綱目，以待後來聖眞之憤悱者。¶
二問曰：古云：聖人傳藥不傳火，從來火候少人知。¶
<pb:CK_JY231_01p067a>¶
　此二句薛道光詩也。又方便眞人云：聖人傳藥不傳火，神仙¶
　祕易不祕難。¶
今更聞藥有不傳之祕，而聞之，果不聞其世人之有此聞，是聞¶
之信有前因主之也。¶
　此言藥之不傳者，今得聞之。果與世人之所說所聞者不同。¶
　而我獨得聞，亦是從前累刧積修，有功之因而得聞也。不然¶
　世之願學者，亦多而亦皆不聞。¶
而火之不傳，又何以言之？¶
　此正詳問火候不傳之祕。¶
答曰：火候最要自悟。¶
<pb:CK_JY231_01p067b>¶
　自悟者，卽不敢輕言之意，亦不徒口說耳。聞而已是必專心¶
　勤苦，實實用功求，必知其候之精妙處，必行之合于精妙之¶
　機，必得其精妙眞火候之所証果。若不合于如是，則墮落在¶
　外道邪法行氣之類矣。所以馬自然遇張紫陽之後，有自悔¶
　闢邪之言曰：道人拜了千千個，盡是行氣並咽唾。摇筋擺骨¶
　至三更，使得渾身汗如水。也有生，也有死，也有世人皆如此。¶
　有文學齋長周南餘，武學秀才胡茂元，同在道隱齋中問之¶
　曰：行火候，亦若行氣降重樓，亦若咽唾于此二者，計如何辨¶
　仙道與邪門之所以異？答曰：仙道借呼吸有形者爲火候，以¶
　行先天元炁之無形者。而有形之火亦同歸于無形，方是精¶
<pb:CK_JY231_01p068a>¶
　妙自然。若邪門單行呼吸，以有形爲事，故必致有病。何以爲¶
　病？升提太遲重則提爲邪火。其病頭暈、病目、赤腫、翳障、病咳、¶
　𠻳痰、火病、癰腫等症。若降下而遲重，則逼沉粗氣，貫入腎子¶
　爲疼病、偏墜病、腹脹等病症。上下兩病皆致人速死，故大異¶
　於仙道也。仙道降重樓者，是元炁返還而降歸根，非嚥唾也。¶
　唾者，口之精，有形之物，亦非無形元炁者。比然元炁降歸炁¶
　穴，則有補炁養神之果。唾津嚥至脾肚而歸于濁溺無証果¶
　者，此亦正邪之大異者。¶
悟其順時，合則¶
　時者，子午卯酉之四時。春夏秋冬之四時，日中之四時，有沐¶
<pb:CK_JY231_01p068b>¶
　浴沖和之候。此則之宜順而合者，年中之四時。有木火金水¶
　之和法，以和而爲沖。此亦則之宜順而合者，故《參同契》云：四¶
　時順宜與炁相得則者，是法則。¶
非言之所可罄也。¶
　言語出于口舌，必不能盡說心之妙悟，以口心本是二故也。¶
亦非言之所能肖也。¶
　肖者，相似之文，雖明言之，猶是屬于口而浮於外，終不似心¶
　悟，卽是實得。¶
夫火何以不可罄，不可肖也。且言火所當起之候，隨藥生之候，¶
故然矣。¶
<pb:CK_JY231_01p069a>¶
　火起之候名曰子，是合我身中之生機。當活用以虛比爲子¶
　者，以周十二時也。若天時夜半之子，非仙家金丹之用，乃旁¶
　門邪法所用者。然火子固活用，亦不能自起，必因藥生了則¶
　起火採而鍊。故云：隨藥生爲起候，亦所謂有藥方能造化生¶
　也。故火必因有藥而後可起，餘無藥時起火不得。又必以起¶
　時稱活子，故藥生亦因火生之子，而皆稱爲活子，以藥生而¶
　卽火生之故也。¶
於其火藥同用之機，有兩情相知之微意，固同用不同用歟？果¶
相知不相知歟？未可言其似也。¶
　同用者，卽以神馭炁也。神行則炁行，神住則炁住，神炁合一¶
<pb:CK_JY231_01p069b>¶
　而不相離也。于此必要相知方是眞得不離。若神爲徒用，不¶
　知有炁，是不能馭炁。若炁爲徒用，不知有神爲主，是不能隨¶
　神如是。皆不相知，則悖同用之機；不同用則金木間隔矣。如¶
　炁同神用，炁卽可證長生不死之本。神同炁用，神卽爲神通¶
　超刧之主。果同用則必長生。果不同用則不脫凡夫死亡輪¶
　轉。果用而相知是眞同用。不相知是不眞同。相知者，神知氣¶
　合一而隨之，卽凝神歸入氣穴。不相知者，神行而不知炁隨¶
　行石，神住不知炁隨住否。或氣行而神反止之爲不知。或氣¶
　住而神反馳之爲不知。如是則神炁二者，依舊爲二，不成採¶
　取、烹鍊、築基、養胎、化神之理。¶
<pb:CK_JY231_01p070a>¶
文柔之候用進而升，剛武之候用退而降。¶
　俞玉吾云：丹法先以文升，後以武降。¶
文不過柔，武不過剛。¶
　文武法必當適中，合乎自然，過柔則似不及，過剛則似太過。¶
剛而變柔，柔而變剛。¶
　文完則必用武，武完則必用文。當柔不變柔，則傷過矣。當剛¶
　不變剛，傷不及矣。皆屬勉强，必不可差毫髮，循環變化以完¶
　周天。¶
升而不離二炁，降而能順四時。¶
　神當升時，則先天元炁及後天呼吸炁相隨，以升而不離爲¶
<pb:CK_JY231_01p070b>¶
　採取也。卽心息相依，神當降時，則二炁隨時之凝，而歸于二¶
　炁之根，以日中四時合于年中四時，順春夏秋冬四時之令，¶
　而和其沖融薰沐之妙于烹鍊。¶
前此聖眞之所已言者，抑曾以是爲言乎？而謂胎息又豈可易¶
言乎？¶
　古聖皆巧喻，並不如上文之眞語。神炁妙用，唯此語中一字¶
　一句皆發前聖之未言。不似已言者之爲喻上加喻，使後學¶
　于小周天，且不能明其大周天，爲科禁律戒之尤重者。上界¶
　仙眞不肯易言在世聖師，又豈敢輕忽而易言之乎？後學又¶
　豈得易聞乎？¶
<pb:CK_JY231_01p071a>¶
此固小周天之妙理也。中亦有合大周胎息理者。何爲胎息？其¶
肇(音趙始也)也。結胎之息從無入有而實。若無於不息中而或暫有，¶
有無兼用之際也。¶
　結胎者，成化神入胎之初也。神馭元炁，及呼吸氣歸于炁穴¶
　之根而爲胎。得此住定，謂之胎結。然炁穴中自從元炁及呼¶
　吸炁，皆發散于外而爲人生日用。直至于今，則此中本無了¶
　胎中之息。於此時而歸復幻化，作有息以凝神住炁，故曰從¶
　無入有。若執爲實有息而强制爲息相，則墮外道邪說旁門¶
　之妄，舞弄後天者矣。眞仙道則入有不見有息，故曰若無，卽¶
　所謂有不著，有不空而空也。不息者入于有息而爲胎。雖入¶
<pb:CK_JY231_01p071b>¶
　有，猶妙似于不息，故曰不息。此上上天仙聖眞眞胎息之妙¶
　相也。不同外道旁門之不息，由强制爲不息者。比然極致時，¶
　亦暫有息，少循其屈伸之理，不至如旁門强制不息者之散¶
　漫，故此曰：眞胎息，卽道一禪師所謂未有住而不行者。然有¶
　而必無，無而必有，故曰：有無兼用。¶
其旣也，¶
　末後之時，¶
脫胎之息從有入無矣。而實無無息中而靜定寂滅，此正所謂¶
無餘湼槃者也。¶
　從有者，卽從入爲有息之胎，乃不息之定息爲有息，是有定¶
<pb:CK_JY231_01p072a>¶
　息也。非曰有呼吸之息，如凡夫浩浩然者比。卽我上文所說¶
　實若無也。由若無而至實無，故曰入無而實無，則滅盡息而¶
　得大定，謂之滅盡定矣。然無息而或不能盡無息，猶是有餘¶
　湼槃言。尙有餘息未滅盡，及息無而至寂滅。滅已至大定而¶
　常在大定，方可陽神出見，而出定爲無餘湼槃之實証也。必¶
　至如是爲眞成陽神，眞出定，卽《華嚴經》云謂如來出現者是¶
　也。¶
夫以不息之功爲胎，謂之萬法歸一矣。有一在則爲目之所易¶
見，心之所易知，亦猶可易言易傳者也。卽《金剛經》所謂云『何應¶
住佛言應如是住。菩薩但應如所教住者』是也。¶
<pb:CK_JY231_01p072b>¶
　不息爲胎者，是以胎中之息爲法，而求證無息也。昔人問胎¶
　息，蕭紫虛眞人答曰：能守眞一則息不徃來，謂心歸一息而¶
　住定。旣定于一，往來自無。若有往來是二非一，謂常見也。唯¶
　有一胎息在也。而目必見此，心必知此，所謂萬法歸一者，歸¶
　此也。所謂歸依法者，歸此也。是爲眞胎息，故《楞嚴經》佛云：若¶
　不識知心目所在，則不能得降伏塵勞。故《金剛經》言：應住卽¶
　言住心住息爲道胎，覺𦙍也。卽言悟佛知見，入佛知見習學¶
　禪定者之必然者。故如是直言心，必依眞息三昧而定住，則¶
　不住于六塵而生迷惑。其六根應當住如是正定而成正覺¶
　也。由是佛得住定法而成佛，亦卽以住定法垂教于世菩薩。¶
<pb:CK_JY231_01p073a>¶
　修佛時，《華嚴經》已云菩：薩住佛所住。故于《金剛經》又言：菩薩¶
　欲要修佛應當如佛所垂教而住，卽能住佛所住，亦能成佛¶
　所證。¶
以無息大定而圓胎，則一又歸於無矣。¶
　此言滅盡定所証。陳泥丸云：虛心凝神，得神氣俱定，息不往¶
　來謂之大定。《趙眞人法語》云：眞火本無候，時人休强猜。要知¶
　端的意，無去亦無來。¶
無者，無其先天後天之炁二也。¶
　元炁及呼炁吸二者俱得到，旣無是炁証大定矣。¶
無其心之生滅動靜之環也。¶
<pb:CK_JY231_01p073b>¶
　凡夫之心有生，後有滅動而有靜，相爲循環不已。修行人旣¶
　已得大定，全無生滅動靜循環，卽性證寂滅矣。¶
無其六脈而性眞寂滅盡定也。¶
　陳泥丸云：我昔工夫行一年，六脈已息炁歸根。正言十月關¶
　中之實証也。六脈者，兩手寸關尺，共六部脈也。脈住由于息¶
　能先住息。雖住必至滅盡而後脈住。故《華嚴經》云：二禪息住，¶
　三禪脈住，四禪滅盡定者。言息與脈俱滅盡定也。¶
故重陽眞人云：也無減，也無增，不生不滅沒昇騰。¶
　沒昇騰者，住而不行，滅盡定後景象，卽世尊不起于座之義。¶
《金剛經》亦云：菩薩于法應無所住，行于布施。¶
<pb:CK_JY231_01p074a>¶
　了心必先依法而住，心旣住矣。若不捨法而久住法，則法又¶
　縳心，同于六塵之縳。心俱爲不了之心。如何得常樂我淨。故¶
　云：必勿住法而施捨其法。¶
如藏經亦云：恒以淨念，住無上覺。¶
　淨念者，不生不滅之念。旣不住塵妄，所不住法之念也。無上¶
　覺者，佛覺極上圓滿之覺，再無可上得住于此，則證最上上¶
　乘矣。卽靈光耀古今之極證也。¶
又云『安住寂靜諸禪定，智入不死道者』是也。¶
　安住寂靜者，佛言大定而常定于無餘湼槃，自然且常樂也。¶
　禪定智者，卽定中之眞覺也。安定禪定正覺，入于不死之道，¶
<pb:CK_JY231_01p074b>¶
　故能不死。此世尊當時所實證者是如此。後世僧人竟不知¶
　佛證不死，不信佛証不死，掃去禪定而不修，皆甘心死亡，成¶
　空亡斷見。¶
無之見目，有所妙其見無之知，心有所妙其知，¶
　此證入佛知見，爲心目所在之極證。妙見者，不見色，不見空，¶
　離所見。而若見妙知者，無思議之所知。離所知而若知，證到¶
　于此，無知見、無佛之地，是爲眞歸于無者矣。¶
而謂無之無知見也，不可。何也？嫌于晦昧，非妙覺也。¶
　無者是無有爲之法，無有見執之相，卽眞空也。知見者，是正¶
　覺之正知見，非世法及凡夫執相之知見，非外道斷空之知¶
<pb:CK_JY231_01p075a>¶
　見也。當入無之時，用佛法正覺之正知見，以入定而后始能¶
　無。若無正知見，則無入者之主宰，則是神不能凝炁穴，不能¶
　入，不能圓滿胎神，而出定墮在晦昧無知之空亡，不成正覺。¶
　晦昧者，黑暗不明之義，喻人之無知妙覺者，卽正覺之精妙¶
　處。証入洞虛玄妙之境。于無天地時，覺猶獨在覺道圓滿而¶
　超刧者是也。覺旣圓滿，卽是妙覺。由始覺本覺而至非别有¶
　所至。所以覺道必由仙佛正知見，以入以成，故曰：無知見也¶
　不可。故陳泥丸云：無心無念神已昏，安能凝聚成胎仙。¶
而謂無之不可知見也，不可何也。嫌于不知所以復性眞之體¶
也。¶
<pb:CK_JY231_01p075b>¶
　無者，心之無生滅，以定息至無出入，而俱無也。無生滅則無¶
　妄覺，而有正覺之所至。無出入則無妄動，而有禪定之眞寂¶
　靜，方是眞無。無出入，故有寂定。無生滅，則有覺照。如是者，唯¶
　有佛知見者能之。故云：不可說，不知見。若世之邪人誑語自¶
　稱知仙佛，妄言不可知見，只因不知寂而常照之義。是不住¶
　正覺，將何者名爲仙，名爲佛？葢正覺原是我性眞之體，人人¶
　心中本所自有。人必由正覺知見而復見性體。性體卽是仙¶
　佛。彼皆不知仙佛正理，反要無了正覺知見，便是墮頑空矣。¶
　何以復性眞之體而成仙佛？所以彼皆不成超刧正果，爲大¶
　錯矣。《内祕眞藏經》云：大乘之道離一切相，離一切行，覺法空¶
<pb:CK_JY231_01p076a>¶
　寂，覺無所覺，寂無所寂，無覺而覺，無寂而寂，名無上道。¶
若此者，¶
　總上文以知覺知見，成正果義。¶
皆妙悟深入，密修密証，而可致言者乎？¶
　密修證者，至精妙之大用，悟到至精妙之地，故曰妙悟。《道藏》¶
　内《妙法蓮華眞經》云：不滯有無，永絕生滅，是名眞人。¶
予斯多言，猶是摹冩粗迹之教言也。猶非心悟所到之萬一也。¶
　言語只能少言其似，心悟則能妙合其宜。¶
子勿執此火傳便自以聞，爲得以知爲得也。¶
　傳火則言之必淺，心悟則入之必深。聞言若止，徒知不若心¶
<pb:CK_JY231_01p076b>¶
　悟之深入。¶
唯决烈精勤以實悟修之，萬幸，萬幸。¶
三問曰：《直論》中所云：當吸機之闔，我則轉而至乾，以六升不降。¶
當呼機之闢，我則轉而至坤，以六降不升。此旨玄深，實不能測，¶
願再詳之。¶
　言行火之機當在吸之時，順吸機而至乾。乾爲天，爲首，位在¶
　上，故曰升不降。非全然不降，以滅闔闢，乃不重于降而重于¶
　升，只見升不見降也。當機在呼，則順呼機而至坤，坤爲地，爲¶
　腹，位在下，故云：降不升。非全不升，但輕其升若無，而專重于¶
　降，只見有降不見有升也。¶
<pb:CK_JY231_01p077a>¶
答曰：昔鍾離仙翁度純陽翁時，巳言可升之時不可降。¶
　此卽吸機之妙用也。¶
我言可降之時亦不可升。¶
　此卽呼機之妙用也。¶
謂若一陽初動，¶
　陽精生而喻活子時者是也。¶
元精流布而欲下，¶
　元精之根在丹田。若將生精，則必欲下行于淫根。我不令往¶
　下而返歸于根，非升不可，故必升之曰採取。¶
故六陽時從子而後升。¶
<pb:CK_JY231_01p077b>¶
　六陽者，子丑至巳六時爲陽也。子後者，純陽祖曰『子後午前¶
　定息坐，夾雙關崑崙過者』是也。¶
皆升以升之升之，卽採取也。¶
　陽生隨用火之子，亦曰子。此而採取卽子後升六陽時，皆以¶
　升。故能令藥氣歸于乾，卽所謂『還精補腦』是也。¶
卽機中之○也。○之卽無可降之理，則不降也。升而轉歸於本¶
根之穴矣。¶
　歸于根，卽凝神入炁穴。¶
故六陰時，從午前當降而降。¶
　凡採取烹煉過身中午位而降，此旨由張紫陽《金丹四百字》¶
<pb:CK_JY231_01p078a>¶
　序巳露其機，故午當尊其言而降。¶
皆降以降之，¶
　六陰時皆重于用降。¶
降之卽烹煉也。¶
　烹煉必用鼎器，卽丹田之炁穴也。¶
卽丶也，丶之時，無可升之理則不升也。¶
　不升者，雖有升降轉運如北斗天罡，猶若不升取，功在降煉¶
　故也。　門人胡太眞問曰：如何六陽皆用升，六陰皆用降？答¶
　曰：凡用火必從子起，子及六陽在先行，因眞精要往下，必令¶
　還于上，必升方還得，皆升者取其上轉也。至午以後，陽炁巳¶
<pb:CK_JY231_01p078b>¶
　全還矣。只要薰蒸長旺，因在炁根穴内用工，所以旣要補塡¶
　炁穴滿足，焉得不歸下炁穴，此必然之理也。¶
所以妙于升降者，由顚倒用之始得其妙。¶
　升時有降而若無降。降時有升而實若無升。此其所以爲妙¶
　也。顚倒者，卽是用升降之顚倒也。¶
此萬古萬眞不洩之天機在是也。修士可不識之哉。又重陽眞¶
人云：子後看時知日短，午前坐處覺宵長，此可證也。學者當以¶
此印證之。¶
四問曰：《直論》中論鼎器以爲下丹田、中丹田也。今日教言又聞¶
有乾坤爲鼎器之說。雖皆出於古言，不知是一說，是二說？答曰：¶
<pb:CK_JY231_01p079a>¶
非有二說也，用之時異也。¶
　時異者，有用百日工之時，煉精化炁而築基是也。有用十月¶
　工之時，煉炁化神，入定胎成而出陽神也。¶
今言鼎器是也。坤是百日煉精化炁時之用。凡採下之炁，必向¶
上至於天頂之上。¶
　下之炁者，卽腎中眞精陽炁也。又爲地之炁，本不自升上，故¶
　採而升上。邱長春眞人云：地炁本不升，因天氣降下混合至¶
　極，復升引帶而上至于天頂極高之上是也。¶
取上之炁，必向下至於地腹之中，¶
　上之炁者，卽言天之炁，喻心中之神也。蕭紫虛眞人云：天上¶
<pb:CK_JY231_01p079b>¶
　日月地下轉。海底嬋娟天上飛。乾坤日月本不運，皆由斗極¶
　轉其機是也。¶
斯有歸著於用乾坤也。¶
　白玉蟾云：上至天谷，下至陰端。二景相逢，打成一塊。與此義¶
　同。¶
故云：歸根自有歸根竅，復命焉無復命關。是此云乾坤，卽所謂¶
關竅。雖云：舍乾坤而别指鼎器不能也。又問曰：何故有向上向¶
下之理？答曰：純陽仙翁云：坎離顚倒，金木浮沉是也。¶
　此節詳言鼎器所用之顚倒，兼發明藥物所用之顚倒。¶
葢由在腎之元精屬水，¶
<pb:CK_JY231_01p080a>¶
　腎有坎水之象。元精雖是炁，亦名曰眞一之水。¶
本往下流，易用於淫根。¶
　精之本體，曰元精。著于用，則曰淫精，每依附淫根爲用者。故¶
　靜則藏於炁穴，動則依于淫根。¶
而五臟皆有精炁，皆由系管，而行于脊後二十四椎之間。¶
　五臟有管，皆繫連于脊椎間之竅，以通行五臟之氣。凡淫媾¶
　時，一身内外唯脊腰獨用氣力。故五臟之氣隨通身之氣，皆¶
　聚于此，皆化成精之形，由此過而洩。故人勞氣力于淫事者，¶
　皆腰疼是故。仙機要旨皆必由此，逆行上以返還。¶
欲逆之而回，故必由之以向上。能向上，則離習炁而得眞炁矣。¶
<pb:CK_JY231_01p080b>¶
　習炁者，言淫媾之事也。¶
佛經云：以海水灌太子頂是也。¶
　仙機以元精之炁，升至上田，謂之還精補腦。又謂之醍醐灌¶
　頂。諸菩薩佛法亦謂之醍醐灌頂。仙佛起首，同此妙喻。¶
在上之元神發動，皆依念慮爲用。本似火而炎上，易出入於眼¶
耳鼻舌。欲逆之而返還，故向下依于精炁，而同返還。入于炁穴，¶
旣向下炁穴，則離外境而盡脫四生矣。¶
　念慮者，如眼之念慮爲用視，耳之念慮用聽之類。脫四生者，¶
　是眼不住色而不生色心之魔，耳不住聲而不生聲心之魔，¶
　鼻不住香而心不生香魔。舌不住味而心不生味魔。此言離¶
<pb:CK_JY231_01p081a>¶
　了外境之色聲香味，而心脫四者之識，皆得向下之所證也。¶
卽世尊於娑竭陀龍宮說法。¶
　此卽下丹田之說。¶
又於迦羅龍宮入定。¶
　此卽仙家中丹田入定之說。¶
經七日不起是也。又問曰：中下二田爲鼎器之理，如何？答曰：下¶
田卽煉精化炁時之說，已詳矣。¶
　《三十六部尊經》云：眞精在腎，餘精自還下丹田；眞炁在心，餘¶
　炁自朝中元。¶
而《華嚴經》亦云一切諸佛臍中皆放光明，名菩薩受生自在燈。¶
<pb:CK_JY231_01p081b>¶
張紫陽云：黃庭爲鼎，氣穴爲爐。黃庭正在氣穴之上。王重陽眞¶
人云：臍中丹田，内有黃庭宮。古云一點落黃庭，卽此處方眞。¶
　此上文一節，皆言下田之理畢矣。下文一節，皆言中田之用。¶
而中田則煉炁化神也。《重陽眞人全眞集》云：姹娘嬉嬰子卧，搬¶
上中田，總向明堂過。又云：拾得眞金堅又剛，放在綘宮封閉了，¶
滿宮明耀現霞光。譚長生眞人云：欲覔眞空，只在南山盡靜中。¶
《谷神篇》云：百朝沐浴忙移鼎。純陽翁云：一從提上中宮帳，萬里¶
羣魔不敢當。亦有《本行經》世尊云：若至恒河水南岸，安稳住定¶
如須彌。又達摩祖《胎息論》云：鍊胎息者，鍊炁定心是也。常息炁¶
于心輪則不著萬物，氣若不定禪亦空也。¶
<pb:CK_JY231_01p082a>¶
　此一段明中丹田之說，猶詳在李生三遷之問。彼此相爲互¶
　明者。眞修實悟之人必要先知用中丹田之眞處，而後可成¶
　陽神。¶
前之鍊精以化炁，用上田之乾，下田之坤。¶
　卽紫陽眞人所言乾坤爲鼎器。如《易》所言『乾爲首，坤爲腹』是¶
　也。¶
極致其上下二者，而虛其中田，故天皇眞人云：以形爲爐，首爲¶
鼎也。精滿于腦，火鍊成丹。白玉蟾亦云：鼎用乾坤，藥須烏兔是¶
也。化神時用在中田。馬丹陽眞人云：保養下田無漏洩，方遷綘¶
闕鍊中丹。¶
<pb:CK_JY231_01p082b>¶
　綘闕者，心屬火，赤也。¶
常若曠中下而爲一，如世尊于欲色天二界中間，化七寶坊，如¶
三千大千世界，說甚深佛法，令法久住，卽此時義而上，則其所¶
經行之虛道耳。¶
　言上田亦我神炁所經行過之路道。葢三乘之工，皆有三田¶
　反覆之理，以爲行所當行者。若用初成時，住于下田。用中成¶
　時，住于中田。用大成時，住于上田。此我所謂住所當住者是¶
　也。¶
鍊神還虛時，唯虛寂于上田。¶
　上丹田者，仙云泥丸，佛云泥洹，又云佛事不周終，不取于泥¶
<pb:CK_JY231_01p083a>¶
　洹。¶
不用中下二田者，炁已無而神已虛也。¶
　到此地位，巳無返還化神化炁之工，則不用返還化炁神之¶
　地。¶
是由三田各有當用之時，故亦各爲之說。有緣高士見聞此說，¶
當識之爲定論。¶
五問曰：法中有五龍捧聖，前此未聞，果凡耳之不得聞，抑前此¶
聖眞無此法，名之可聞乎？願一明示。答曰：有而且多，皆設爲工¶
法之喻名耳。¶
　古聖仙佛借喻言以說法者，心切于度人也。法不說則人不¶
<pb:CK_JY231_01p083b>¶
　知求，不知用。未來者，何以得超凡入聖。欲直說之，天律明科¶
　禁重，天機又不敢輕洩，以犯冥考。故以意義近似於道法者，¶
　而爲喻。以言，使後人因名以求實用，卽所用而求証聖果。故¶
　皆立一喻名也。又或有名雖不同，而工則一。¶
昔世尊佛喻之曰蘆芽穿膝。¶
　王重陽眞人亦云：若人收定三寶，搬運寄歸何處。先用蘆芽¶
　穿膝之法運炁，然後七返還丹。又曰：蘆芽穿膝，上下河車，搬¶
　精補腦，水火雙行。此見我此仙宗，卽同佛法。¶
而後世凡愚不知爲喻，而疑爲實有穿膝。豈有所坐磬石之上，¶
眞能長蘆芽以穿膝乎？達祖喻之日折蘆渡江。¶
<pb:CK_JY231_01p084a>¶
　梁武帝建都于金陵八年十一月朔，祖渡江往少林。其時江¶
　邊已無蘆可折矣。不知佛與祖皆以蘆爲喻者。海與江，喻人¶
　之愛河，欲海流浪之苦。西江水、黃河水逆流，亦是此意。¶
豈有航海之胡僧，海不能以蘆渡，而江能以蘆渡乎？¶
　初達摩在南天竺國，欲東遊震旦，謂此東土有大乘氣。由是¶
　國王以巨舟實以重寶，與之渡海。凡三周寒暑，而至廣州登¶
　岸。事詳在《傳燈錄》及《五燈會元》。¶
皆有此妙喻，而濁惡愚夫執謂世境之言妄以誑世，似亦可羞¶
也。夫又問曰：此五龍捧聖之喻，亦喻出於古人乎？抑今日之新¶
爲喻乎？答曰：前於佛，而有《玄帝經》云：刧初，太古修來證道於軒¶
<pb:CK_JY231_01p084b>¶
轅黃帝。五十七年之甲子𡻕，當其超凡質以養神胎之際，用此¶
法矣。後留法象於武當山，曰捨身崖，脫凡胎也。曰五龍捧聖，入¶
聖位也。喻此以示後人，度人之心何殷殷也。故修仙之士得遇¶
眞仙傳道者，得聞而濁惡世，皆凡夫無聞也。¶
　《元始天尊說眞武妙經》云：淨樂國王與善勝夫人夢呑日光¶
　而有娠，懷胎十四個月，于第五刧，名開皇，刧初元年甲辰三¶
　月初三日午時，一云甲寅日也，生于王宮。神靈勇猛，不統王¶
　位。唯務修行，攝離坎眞精歸根復位，得玉淸聖祖紫虛元君¶
　之傳道，成後于黃帝五十七年甲子九月初九，白日昇天。又¶
　按淨樂國在奎婁宿之下，海外國也武當山煉眞之所在翼¶
<pb:CK_JY231_01p085a>¶
　軫宿之下。又《啟聖錄》云：前厯八十二化而後成道，乃太上之¶
　第八十二化也。濁惡世無聞者，葢濁惡世人皆行濁惡之事，¶
　無志修眞，何以有聞？無緣遇仙，仙不屑與之，愚何以有聞故¶
　終于無聞也。捧聖者，非别有所爲，乃仙佛超凡入聖所同用¶
　而必用者，卽冲透三關之祕法，非凡世所言之比。及世人遇¶
　有此言出，後聞此皆茫然不知何用。殊不知卽三關祕法。故¶
　陳泥丸眞人云最隱無過九曲灣是也。¶
昔我祖師虎皮座張眞人，¶
　眞人張其姓，靜虛其法名，宣德壬子年生于邳州，爲丘眞人¶
　北宗龍門靜字仙派也。得道於蜀之碧陽洞，受師仙旨以廣¶
<pb:CK_JY231_01p085b>¶
　教門，周行四部洲，厯西番轉北番，還中華，雖有大明嘉靖皇¶
　帝徧求請而不肯出以復命，常以虎皮爲座具，故當時十方¶
　皆稱曰虎皮張。¶
常幽棲於武當山，¶
　坐於武當山之虎耳崖石竅中，不與世人相接，唯顯示學人，¶
　知當避世。¶
深得此名理以吐露祕機。其後口授於廬江縣之李虛菴。¶
　姓李號虛菴，法派名眞元也。嘉靖乙酉年生于廬江縣城西。¶
　初以醫濟世，乃結菴於城外，延訪仙師，自十九𡻕至五十五，¶
　萬厯巳卯也，始得張眞人盡傳内外金丹天仙大道，捧聖超¶
<pb:CK_JY231_01p086a>¶
　凡功成顯聖。¶
虛菴眞人口授於南昌縣南武陽里之曹還陽。¶
　還陽爲號，常化爲法名，曹爲姓，嘉靖壬戌年元旦前三日二¶
　十八爲生辰。廢盡千金家而學道。甘貧淸苦爲精修，得五龍¶
　捧聖轉神入定爲懷胎，至天啟壬戍六月十二爲出陽神，入¶
　新建縣西之西山面壁還虛爲大隱。¶
還陽眞人來口授於我，及汝父眞陽，登仙派名守虛也。皆得聞¶
此者。¶
　凡修仙道者，知此而行得此而証，則得長生不死，而永無生¶
　死神通無極是爲證聖矣。若不知此，不得此，則必不能脫了¶
<pb:CK_JY231_01p086b>¶
　生死，不免六道輪迴，此聖凡分路至祕天機。¶
得與聞者，有熊秀菴、亦名守虛、鄧紹元、名守空二者。新建縣之¶
西山仙種也。并曹老師之子，號希還，命名守玄者數人。虛菴得¶
聞此以證道，大顯神通，濟世救民。¶
　一日大旱無以治農事，諸祈禱者皆無應，眾官民哀求李眞¶
　人，禱以救民，眞人乃以墨塗掌心向日默言數句，卽有黑雲¶
　蔽日，遂致彌天，不數刻而大雨如傾，及鄰封六邑皆得有秋。¶
　一手舉五六千斤之石，如弄丸之輕，竟不知其力之能舉多¶
　少，其神通最多，此不暇數。¶
仙隱於萬厯乙卯𡻕。¶
<pb:CK_JY231_01p087a>¶
　時縣宰，貪酷無度，求見眞人，欲求服食點化，眞人不屑與之¶
　見。遂以違命懷仇，連及姻家被禁，誓必追捕辱之，以洩忿。此¶
　亦可笑，可鄙也。視黃帝肘膝下風者之必得，視劉海蟾卽棄¶
　宰相者之必得，視呂純陽卽棄德化縣令者之必得，如彼挾¶
　勢位捕師者之必不得。爲孰愈哉。與退步而求至行前者何¶
　異？有冠冕者，求道之禁戒也。眞人由是託尸解之狀，以避之。¶
　宰以爲眞死，遂解其忿。而眞人似死入棺者，七日棺卽空矣。¶
　其形神俱妙，仍居於姻家。其子名李能培，充生員，竟不丁憂。¶
　後繼宰者，深羡其肉身菩薩，名遂播於十方，神遂煉其還虛。¶
　此亦有神通，不必顯之一案也。所以大修行者，安肯令世人¶
<pb:CK_JY231_01p087b>¶
　知之。¶
還陽得聞此以成仙，含光太虛妙覺無極。¶
　出陽神，入常定，寂滅于無極。¶
亦仙隱於天啟壬戍夏，當此欲藏跡西山之時，巳形其五龍之¶
名於筆矣。¶
　曹老師將仙去之時，謂其子索紙筆，留記于伍子云：『五龍捧¶
　聖萬金機，齋戒焚盟巳受之。初願臨期能妙用，眞眞皆此上¶
　天梯。』從此始有『五龍捧聖』之名在紙筆矣。¶
我亦因之，以筆永其形，¶
　我因師之筆形而再言之，以夀諸梓，則流行于永久矣。吾弟¶
<pb:CK_JY231_01p088a>¶
　眞陽，初見《直論》有五龍之名，責我曰：『古謂仙機必不書於紙¶
　筆，五龍祕機，祕而又祕，安敢書於紙筆乎？』予曰：『師巳肯形于¶
　筆，我何必不肯其所筆乎？雖有五龍虛名，似亦不妨。』¶
代爲口授，普開來學。而凡大仙行仙佛最上上乘妙道者，只此¶
是聖凡分路。他如縱說能修有證，非此一法，無以透關，而脫凡¶
證聖也。唯其爲至要至祕之機，不得不露一句，令後學聖眞有¶
仙道福分者，知所參求，知所信奉。凡有志於仙佛者，俱不得輕¶
忽此言。背此不求者，雖修萬刧，終難逃其六道，可不思之爲急¶
務耶？問曰：『玄帝之喻五龍，有法象可證者，人可易信。』¶
　法象者，卽武當之捨身崖，及五龍捧聖等之說，便是有據。¶
<pb:CK_JY231_01p088b>¶
今以蘆芽穿膝，爲佛說五龍之喻，以折蘆渡江，爲達摩說五龍¶
之喻。但我尙似凡夫之見，同於信心不及，不知何所證據而可¶
令人必信不疑乎？答曰：昔王重陽眞人云：『蘆芽穿膝，上下河車，¶
搬精補腦，水火雙行』等語，巳先指示，在世流通，亦詳《道藏》中久¶
矣。又西竺經目有所謂《五龍經》，其曰無字經，三十二卷；有字經，¶
二十卷。豈虛名哉？卽三藏來東，五千四十八卷内，三十五部大¶
經之一，觀其名則有義在。若無據而說，則爲幻說。無授而言，則¶
爲妄言。旣非幻妄，後學甯可疑而不知參究之哉？¶
六問曰：如何是養胎？如何是胎成？答曰：養胎者，煉炁化神之喻，¶
非實有胎也。¶
<pb:CK_JY231_01p089a>¶
　《太上靈寶大乘妙法蓮花眞經》云：淸靜之義，天尊言：『專養精¶
　神，不爲物雜謂之淸，反神伏氣，安而不動謂之靜』卽此也。¶
又問：旣無胎，何云養？又答：似胎之理，故借喻以言其似也。以鍊¶
炁之初，本要似胎中之無呼吸者，而又不能無呼吸。¶
　習入定，而求至無，不能頓然全定全無，此仙佛聖眞，初習禪¶
　定，自然必由之漸法也。¶
若胎孕之將産時也，¶
　人胎十月滿足，將生之時，呼吸全有，故初習定似之。¶
生滅之相尙在，¶
　心起一妄念，思想平日舊習，便是有了一生相。又起一念滅¶
<pb:CK_JY231_01p089b>¶
　妄，便是有一滅相。如安國師讀《楞嚴經》四句偈云：知見立之¶
　說，卽所以爲生滅。凡習定之初，求無相而不能頓無，云尙在¶
　者，生滅不能滅，已盡之說也。¶
出入之迹猶存。¶
　生滅者，心也。出入者，息也。心有生滅，則無以攝息。其息焉能¶
　不浩浩然爲出入？懷胎者，必存神以攝氣，存氣以留神，乃可¶
　得神在胎中。¶
名二乘，亦名曰如來。以有來，故名如來。又謂之如理而來，如理¶
而去。¶
　來去，卽是出入之義，習定之理。¶
<pb:CK_JY231_01p090a>¶
故《華嚴經》云：『如來大仙道，微妙難可知。』燃燈佛又言：『諸行無常，¶
是生滅法。』皆謂此也。入湼槃而未實証，世尊謂之有餘湼槃。由¶
此而漸趨者也，猶稱爲漸法。卽此法此理，而仙聖喻之曰：養胎¶
也。¶
　《胎息法》云：『心定則神凝，炁住而胎長矣。』胎之長，由于息之住。¶
　無息則不胎，無胎則不息。卽此是也。¶
其終成也，¶
　《胎息論》云：『動念則泄眞炁，故胎息不成，如何得道？』¶
無呼吸而滅盡定矣。若人世男女始媾之時，祇二氣合一而未¶
成胎，渾然無物也，生滅之相滅已。¶
<pb:CK_JY231_01p090b>¶
　眞實用四禪許多定力，而後得生滅滅已，卽六祖盧能所謂¶
　『禪心無想，禪性無生』是也。¶
出入之迹寂滅，¶
　鼻息無出入之迹，得證滅盡定矣。¶
心爲不生不滅之心，身爲不生不死之身。¶
　此時神形巳俱入妙。六祖盧能亦謂：『心是地，性是王，王居心¶
　地上，性在身心存，性去身心壞』是也。¶
從此一得，頓然直與虛空同。¶
　張紫陽云：『覺此身如在虛空，常至如此，則禪定也。』¶
故仙聖喻之曰：胎成也。世尊佛謂之無餘湼槃，¶
<pb:CK_JY231_01p091a>¶
　無餘者，無有不入寂滅之心與息也。¶
而後脫胎出神。¶
　出神是定，性成而出定。世尊謂之如來出現。¶
所以《楞嚴經》云：『旣遊道胎，¶
　同仙家懷胎之喻。¶
親奉覺𦙍，如胎已成，人相不缺。』¶
　喻定成神全，而性妙靈覺。¶
身心合成，日益增長。又曰：『形成出胎，親爲佛子』是也。¶
　胎息，養得神全而純陽，仙家出陽神，稱曰神仙。佛言得大定¶
　而出定，稱之曰佛。卽此說之同者。¶
<pb:CK_JY231_01p091b>¶
燃燈佛所謂『生滅滅已，寂滅爲樂』，正謂此也。過此向上，則爲眞¶
圓頓門矣，不隨天地同壞者。¶
　史太素、胡太眞問曰：仙家人修到出陽神，佛家人修到出定，¶
　似亦圓成了矣。今乃曰，過此向上爲眞圓頓門，我不知出神¶
　出定後，更有向上？我亦不知仙佛爲如何圓頓？我聞自佛法¶
　入中國至于今，上下千古，人人皆說，凡夫發心修行時，便頓¶
　然了了爲頓門。今言出神出定過了後，方名頓。然則眾言皆¶
　非與？答曰：果非也。尤可笑，彼凡愚漸且不知，誑言知頓，竟不¶
　知如何爲頓？冐認爲知頓、能頓，以自妄爲尊大，實竊據衣食¶
　財利之竇，而亦更不肯悟《華嚴經》所謂：如來始成正覺，在寂¶
<pb:CK_JY231_01p092a>¶
　滅塲現盧舍那身，說圓滿修多羅，名爲頓教之說。今之一切¶
　凡夫俗子，皆未到寂滅塲，安可妄稱我自頓教頓門？此是未¶
　得爲得入魔道而不省悟者。又何不解《圓覺經》所云：『如來境¶
　界，漸進至於佛地，名頓教大乘，頓機從此開悟』之說。所以不¶
　知七地菩薩，上至八地成佛，尙要加持。修上至九地、十地、十¶
　一地等覺，而後竟道始圓滿，正爲眞頓教也。葢初修行時，用¶
　功行以至七地，而功行止了矣。八地以上，則無功行，乃不可¶
　言修，言証。此時若强加功，則是同于退席者之知見。若未到¶
　七地，而誤不用功行，則是斷見，空亡外道之知見。後學皆犯¶
　此，卽墮入此魔坑矣。汝當自詳之。能如是說，則同佛說。不如¶
<pb:CK_JY231_01p092b>¶
　是說，則同魔說。不可頓爲仙佛，但可頓入魔界獄矣。¶
夫旣喻之曰胎，宜若有似於胎矣。雖曰似胎，而實非胎也。何也？¶
生人之理，胎嬰在腹。修仙之理，胎神在心。世人但聞胎之名，而¶
遂謂腹中實有一嬰兒，出而爲身外身者，此又可咲其愚癡之¶
甚也。有志修仙佛者，不可不以此破疑，而自啟其迷。又問：古人¶
皆言身外有身，伯師今日獨言非身外有身，何也？答曰：人性至¶
虛至靈，無形無體，無論動出靜入，本然皆無形體，我今不過以¶
得定之性，出定而爲神通，亦只虛空無形體，¶
　《洞玄靈寶諸天世界造化經》云：『得道者，與虛空合體，無盡者¶
　也。』¶
<pb:CK_JY231_01p093a>¶
非拘拘於身外有身形也。若欲顯身，令人見之，身外便能了身。¶
一身多身，百身千身，萬億身，皆能變化無窮。¶
　初出定之神，現身亦少，乳哺神旺，方可變化百千萬億多身。¶
如此者，是因陽精陽炁歸元還虛所能也。古仙遂卽所能然者，¶
爲鼓舞人趨向决烈之志，如佛之善巧方便化人，豈拘拘以身¶
外身爲言哉？昔《洞靈神鑒書》云：『念動意動，處處出神。念停意停，¶
處處歸眞。』先我言之者，亦如是。¶
七問曰：如何得成陽神？抑何以出？答曰：先天元精，謂之眞陽，得¶
此眞陽，而煉性通神，入定而出定，謂之陽神。不得眞陽之精，配¶
合性眞以入定得定者，只名陰神。¶
<pb:CK_JY231_01p093b>¶
　陽神者，顯然出現，變化莫測。世人所不能見知者，而能見知¶
　之。世人所不能爲者，而能爲之。世所無者，而能有之。有者，而¶
　能無之。人人共見。此神通之能，顯于陽世者曰陽神。若不能¶
　以身形顯現於陽世，則人不能爲者，亦不能爲。世所無者，不¶
　能使之有。有者，不能使之無。無陽剛之炁，故也。僅僅能先知¶
　先見，勝于人而巳。亦只能陰陰暗現于世，故曰陰神。全與陽¶
　神相反，故不及其神通。所以得成陽神者，由元精眞陽也。葢¶
　元精是無形質之陽氣，能化補其炁，能助胎養其神，乃成金¶
　丹，成仙道，顯神通變化之眞物，故曰眞陽，曰陽神。若炁非眞¶
　無形，便是陽不眞，爲陰濁，無虛靈之變化，縱陽神到空，只是¶
<pb:CK_JY231_01p094a>¶
　陰神。旣無陽炁之因，故不成陽神之果。¶
所以王重陽眞人門下孫不二元君云：『偏執性爲宗，如何出陽¶
神？十個九個墮頑空，若得命基帶了性，¶
　命基者，卽眞陽元精也。¶
白麵做燒餅有準。』又長春仙祖門下徐復陽眞人云：『未煉還丹，¶
切莫内觀照。恐出陰神，投舍迷眞道』是也。¶
　還丹者，機有將動之元精，用還返之法，化炁成丹。丹成，則以¶
　之養神入定，内觀照之化陽神。内觀照者，觀照此炁還之丹¶
　也。若未得還丹，内無所觀照。强欲觀照，乃無着落，必墮空亡¶
　死境，故曰：恐出陰神。陰神者，死而性靈之鬼也。投舍者，此身¶
<pb:CK_JY231_01p094b>¶
　形氣已死，不能存住此性，故又投胎生身爲居舍。迷眞道者，¶
　迷失長生不死之陽神道。¶
若止習枯禪，當下了得，¶
　卽行内觀照之法，而萬緣不掛。¶
息無出入，¶
　息禪定而滅盡定也。¶
心不生滅，¶
　心禪定而滅盡定也。故《皇經集註》云：『心生則地獄生，心滅則¶
　地獄滅。』¶
到眞空境界，方能出得個陰神。¶
<pb:CK_JY231_01p095a>¶
　必要心息俱到眞空，方出得陰神。故長春眞人云：『未到眞空，¶
　雖陰神亦出不得。』可見陰神，亦非容易出的。¶
猶是有生死在，不免輪迴者之小果耳。¶
　有死則有生，不能長生則有死。有死生，卽是輪迴。入地獄、餓¶
　鬼、畜生三惡道，同是輪迴。雖生于人，生于天，亦是輪迴。故曰¶
　不免。¶
所以四果之徒，有生天、生人之階者，以此。天福盡而還墮，¶
　《皇經集註》云：『豈知積福生天，福盡猶不免復墮。』¶
故我祖先虎皮座張眞人謂之，『謊花兒不結果』者，言不及陽神¶
之實證果也。¶
<pb:CK_JY231_01p095b>¶
　初李虛菴眞人得山東劉寶珠内觀照之法，遂内觀照至七¶
　七日，卽有慧光發現，隔城墻能見人所爲，城墻如琉璃，透徹¶
　明亮，自謂一心息相依而得此妙，證此果。及出靜室，依舊是¶
　凡夫無能見。故張眞人云：謊花兒不結果。¶
夫陰神出，而亦有慧光發現，洞見百千萬里，如在掌中，¶
　此亦有天眼通之微意。¶
房舍墻壁不足爲隔礙，山河城郭不足爲阻攔。我形在此，而慧¶
光亦在此。惺惺靈照，而洞見遠視之爲妙也。非離此而逐諸境¶
也。不如是，卽昏夢中之魔境，而誑語人爲陰神者也。於此著之，¶
卽入魔道矣。¶
<pb:CK_JY231_01p096a>¶
　《楞嚴經》云：『若大妄語，卽三摩地，不得淸淨。成愛見魔，失如來¶
　種。所謂未得謂得，未証謂證。』如窮人妄號帝王。¶
豈知眞陰神者耶？又有一等人，似戲似誑，言曰：我能出陰神。明¶
明出于街市，而往返焉，而人遂敬信之。¶
　陰神之慧光，亦能普照，無所不見，無障不徹。豈但只見街市¶
　而往返，行之街市兩旁之房舍便隔礙，不能徹見耶？若果如¶
　此，是春夢，非陰神也。若再强誇得此陰神，便是誑語。有心以¶
　欺世者，非正人君子之言也。《洞玄靈寶》之所禁，《楞嚴》四律儀¶
　之深戒，學者自愼之。犯在《洞玄》，則得女青律風刀之考。犯在¶
　《梵網》，則招酆都山拔舌之愆。若不愼，則此罪有準。¶
<pb:CK_JY231_01p096b>¶
彼見人敬信，而益誇其能出陰神，此又可恥，其無恥之甚也。若¶
眞陰神者，有神通矣。亦止有神境通，¶
　神通變化無窮也。¶
宿命通，¶
　知自身前世人，後世事，及見他人過去未來事。¶
他心通，¶
　知他人心上陰謀之事。¶
天耳通，¶
　徧天之下，人與物之聲音、言語，俱可遠聽而知。¶
天眼通，¶
<pb:CK_JY231_01p097a>¶
　見徧天下人與物，有形、無形，可盡一見而知，絕無有障隔者。¶
能六通之五耳。¶
　仙佛陽神，皆有六通。此偏于一性靈者，只有五通。¶
世稱五通爲鬼者，正此類也。¶
　世間每有五通鬼侵淫女人者，蓋由少此一通，不能除陽精¶
　之漏，不得漏盡通也。陽漏至枯竭則死，而至於爲陰鬼，必然¶
　之理也。故生死者，皆非仙非佛。《太霄琅書》云：『太極大法師曰：¶
　「五通尙在三界，未爲仙也」。』夫仙道，無不無，有不有，能覺有無¶
　之間，於其際而無際，乃能超三界。¶
今時自稱誑人曰能出陰神者，果能五通與？不知所少於陽神¶
<pb:CK_JY231_01p097b>¶
者，乃漏盡通，不與也。¶
　陽精無漏，則成漏盡通。此通一成，卽得長生不死，爲天仙諸¶
　眞佛世尊之基。若精漏不住，不得此通，則不長生而不死。凡¶
　有死，則有生。死不斷，有輪迴六道相續。世之愚人不知有死¶
　者，必有輪迴。盡信誑言欺哄，反求死者，正投入輪迴的門路，¶
　不得脫離。妄誇如是爲證佛，當其現在生有人身時，愚不知¶
　懼，尙不知求不死、不輪迴，乃至橫生異類。性愈迷惑，愈不知¶
　求不死、不輪迴。不知釋迦眞佛，皆能漏盡通，而後能長生不¶
　死、不輪迴者。雖曰愚不足教，我願後來人見此一辨，少有所¶
　悟，而知求學不死、不輪迴。唯人自信自勉之可也。○《無上内¶
<pb:CK_JY231_01p098a>¶
　秘眞藏經》云：『法無二念，當知三界之中，有漏眾生，無方便慧，¶
　終無悟解。』¶
佛教中，言阿私陀山迦㫋延等，得四禪五神通。所少於佛者，卽¶
漏盡通。正是淫欲未淨，而陽精之漏未除，只成陰神。¶
　陰神者，無陽精之所證也。陽精無漏則無死，有漏則有死。死¶
　則爲陰鬼。故儒者亦云，鬼者，陰之靈。《元始九老眞經》云：『人不¶
　保生，神炁不全，流爲下鬼』是也。¶
其天眼、天耳二通，能見、能聞天之下，不能見聞色界以上天者，¶
卽是無眞精之陽炁，不合純陽之天體，陰性不能達天之陽中¶
故也。¶
<pb:CK_JY231_01p098b>¶
　《三皇玉訣》云：『陽者天道，故神炁合道乃神仙。』¶
若天仙之道，煉精得陽精，¶
　陽精無得則不長生。因長生無根，卽天仙無基，故經中巳說，¶
　精爲長生根。眞得者，是知藥生之時眞，知藥生之地亦眞，知¶
　採藥之時，煉藥之時皆眞，唯知如是皆眞，故能得眞陽精，有¶
　一不眞則不得。况邪淫門之全不眞者，與陰神門不求知眞¶
　者，何亦癡望修成仙佛耶？¶
煉炁，陽炁化，¶
　二炁煉到眞寂定則眞化爲神，無了生死。若炁不到化盡，猶¶
　是色界之眾生。¶
<pb:CK_JY231_01p099a>¶
頓悟直證陽神，¶
　精盡化炁，炁盡化神，則炁極定，神極通，皆决烈精進，煉精煉¶
　炁，方能修到得此證者。¶
乃陰陽二者合一之道者也。¶
　陰陽合一者，乃神炁合一以爲工，炁寂滅而神靜定，亦合一¶
　之爲證果。¶
入而靜，則神同太虛而爲性體。¶
　入者，入而住于常定也。神已同於太虛，卽常靜定于太虛，此¶
　正性體圓明之實相，無法界可拘，無世界可染，唯得成陽神¶
　已出陽神之後者能如此。非若未成陽神者之必依胎息法，¶
<pb:CK_JY231_01p099b>¶
　而後能趨太虛。¶
出而顯，則通天徹地而爲神通。¶
　出者，出神于身外而顯神通。凡陽神出殻則無重濁者，無窒¶
　礙者，巳定色界。禪定之功超出色界之上矣。此以前有功用¶
　行，而有爲之功，巳歸于無矣。此以後是巳成仙佛之正果，無¶
　功用行時，無爲而至于無無者也。通天者，上通欲、色二界，二¶
　十四天之上，卽世尊佛出白毫光，上照阿迦尼吒天是也，此¶
　卽天眼通之所見。其天耳之通，亦能聽至于此天。徹地者，可¶
　見二十四地獄及所謂十八地獄，八大地獄等處，皆能見之，¶
　而亦能聞彼之所語，卽世尊佛出白毫光，下照十八地獄是¶
<pb:CK_JY231_01p100a>¶
　也。通與徹，言神能至、能見、能聞無隔礙也。¶
千變萬化，眼見宇宙，¶
　上下四方曰宇，卽前所言欲、色二界天及地獄等處，神境通¶
　之所能見也。古往今來曰宙，卽過去、未來之事，此宿命通之¶
　所能見者也。¶
手斡乾坤，¶
　斡者，移轉之義。天地之形有不便於人者，能損益之。天地之¶
　化有不利於人者，能轉移之。如漢欒巴在朝噀酒一口，化大¶
　雨而遠救成都之火灾。如唐一行禪師以袋囊七豕，而在天¶
　之北斗藏形，蓋由斗姥者，是豕形身也。如丘長春眞人在燕¶
<pb:CK_JY231_01p100b>¶
　京住天長觀，值熒惑火星犯尾箕宿，屬燕京之分野，將灾全¶
　城，百官請眞人禱之，本夜星退數舍。如大明初，鉄冠道人張¶
　景和助太祖皇帝平陳友諒，南風之天舟，後使北風，送舟而¶
　逆上蘄黃也。如虎皮座張眞人謂李虛菴曰：『汝傳道及於非¶
　人，汝大數及盡。但北斗中有本命星君，注生死，我爲汝指而¶
　勅之，添夀一紀十二年，以便精修。』見其星雖形如小豆，能化¶
　大如五尺圍，湧如浪沸，白毫光燦爛，旣而漸復小形，此仙家¶
　之演斗法也。如李虛菴眞人在廬江縣家中時，苦旱農不下¶
　種。應眾請禱，塗墨于掌以蔽日，黑雲隨手掩日，而㴻雨救本¶
　縣及鄰封六邑之灾，此皆斡乾坤之顯案也。¶
<pb:CK_JY231_01p101a>¶
是爲眞陽神也。眞陽神，卽眞空性體也。¶
　王玉陽眞人云：『一悟眞空總了仙。』¶
故王重陽眞人云：『靈性分明作大仙』是也。不能見性，則不得眞¶
空，¶
　見性者，性中原是寂靜，絕無生滅的。人能修心到大定，而常¶
　在定，便見性體，此正到仙佛地位者。于淸風眞人云：『不到眞¶
　空，陽神難出。』譚眞人《水雲集》云：『今生若要登雲路，不合虛無¶
　不得仙。』¶
不成陽神。¶
　見性眞空，卽六祖所謂若修不動時，同無情不動，方是成陽¶
<pb:CK_JY231_01p101b>¶
　神。¶
不到見性眞空實地，必不能出陽神也。¶
　修到見性，此性出定，卽爲陽神顯神通。若未修見性成佛，卽¶
　是未成陽神，故不能出陽神。若性有妄出，乃是外馳之病，無¶
　定力也。¶
又問曰：若何知是眞空實地出陽神之時？答曰：性合虛空而不¶
神用，¶
　《元始先天道德經》云：『妙法無因，妙境無緣。』又禪宗六祖云：『禪¶
　心無想，禪性無生。』¶
一緣不染，一塵不動，絕無出入生滅，¶
<pb:CK_JY231_01p102a>¶
　《先天道德經》云：『唯無生，然後爲長生。』¶
正是眞空實地。¶
　心性中有念生染緣與塵者，則不住胎息，故息有出入。凡息¶
　有出入者，則是性不住之凡夫，外道而已。若滅郤緣與塵，及¶
　滅郤出入息，復還於胎息而常住定，方是無出入生滅。如此¶
　者，是仙佛禪定必由之理也。眞空者，性地無妄可生其心眞，¶
　息定得絕無出入。故空爲眞。若心未全定而少有生滅，息未¶
　全滅而少有出入，則空不眞，而生死亦未了。實地者，非似空¶
　而不能空者比，亦非暫能空而不能頓然全空者比，乃頓空¶
　而直至無量刧，常空始是眞空實地。故重陽眞人云：『要見眞¶
<pb:CK_JY231_01p102b>¶
　空，元始虛無是祖宗。』¶
一見天花亂墜，神念湧出頂門，陽神超矣，脫矣。向上煉神還虛¶
而合道，超刧運矣。¶
　《無上内秘眞藏經》云：『道行絕空，無心無意，無覺無觀，是爲眞¶
　道。』又云：『眞道寂滅，滅無所滅。』¶
又問曰：古往聖眞皆未言及天花亂墜，何也？答曰：上天所禁秘¶
機，不肯輕言洩道者，有之。¶
　仙佛正道眞機，本上天科律重禁，不肯輕洩于狂者、愚者之¶
　共聞。及憫世人時，未有不奉天命略露一句。智賢者，則能悟¶
　而成道。下愚迷惑不悟者，及造一句假言，煽惑善信。上天聖¶
<pb:CK_JY231_01p103a>¶
　眞，又爲善信憫，又多語二三句、四五句以救世。而狂愚不悟，¶
　不棄邪歸正，又造二三句、四五句假言誤人。由是眞言愈多，¶
　而假言亦愈多，卽世諺所謂『一法立，一獘生』之意，同也。今憫¶
　世人被誤害者眾，又露出此一法及五龍法，焉知後之棍惡¶
　又不造一假言以欺人乎？故以不肯輕洩者，而亦洩之。於世¶
　尊達摩，神光及重陽眞人，邱眞人，金口之先宣洩，重詳揭示¶
　于我之言也。後之學者，甯信此書之語，明者自明，顯者自顯。¶
　若有不能悟明顯者，猶待仙授，愼毋聽棍惡之誑言，可也。¶
不知而後知之不暇言者，亦有之。根基淺薄之愚夫，不遇仙傳¶
者，亦有之。昔藍養素養胎於南岳，十月功成而不知此，久定不¶
<pb:CK_JY231_01p103b>¶
能出。劉海蟾以李玉谿十詠寄之，遂大咲而出。世尊說法至天¶
花亂墜，而亦以此指示人者。二祖神光說法亦至天花墜，猶懼¶
未脫𨶒君之手。¶
　天花墜，乃聖凡生死之分路。見天花而出定，離了生死，超出¶
　凡胎之聖也。見天花而不出定，猶是有生死之凡夫。聖由自¶
　手握住生死，凡由𨶒君手握生死。¶
斷臂達摩前求於此向上事。鍾離正陽眞人云：『雷震天關鬼神¶
驚，¶
　天門開如雷震，言出陽神者。¶
掀翻宇宙飛白雪。』¶
<pb:CK_JY231_01p104a>¶
　將出陽神而未出，先之景。見此而後出，不見此則不出。¶
呂純陽眞人云：『寒雲散後留殘月，¶
　言胎息滅盡定也。¶
臘盡來時向太虛。』¶
　言見雪來則離實有之幻體，而向太虛無。¶
王重陽眞人云：『忽然間振動，天花偏墜，前面刧有個眞人。』又云：¶
『空中早仙樂來迎，感天花偏墜。』邱長春眞人云：『若到天庭，忽有¶
天花飛，方出陽神，得初地果也。』¶
　初得聖果，初証仙佛者，皆如此。¶
學者當知仙佛同一工夫，同一景象，同一陽神證果。¶
<pb:CK_JY231_01p104b>¶
　史太素、胡太眞問曰：何謂同一工夫？古言佛教離宮修定，仙¶
　教水府求玄，何彼言之不同也？答曰：彼言不同者，由于凡夫¶
　俗子之口，非聖眞得道者言也。我今再詳言，其所同者，蓋仙¶
　言『煉精化炁』，又言『留得陽精，决定長生』，卽同佛言『戒淫修梵¶
　行，以出欲界』者也。仙言『轉神入定，伏炁胎神』，卽佛言『四禪定，¶
　息定心定而滅盡，以出色界』者也。仙言『煉神還虛』，卽佛言『七¶
　地菩薩修上八地，如來出現，已成佛時，加持至九地十地，更¶
　加持上至十一地等覺，以超出無色界之上』者也。工夫之同¶
　也如是，亦有如是証果。同入仙門，學仙者，同此卽成仙。同入¶
　佛門，學佛者，同此卽成佛。若一切學人，能見聞此，能信受此，¶
<pb:CK_JY231_01p105a>¶
　能知悟此，猶可望成仙佛。若不聞此，不信此，不悟此，則是旣¶
　不知修仙修佛，何以妄想成仙成佛耶？世之言當下就了者，¶
　是言臨死時，逢惡道魔境，離之而能就了，實於大道仙佛，不¶
　能就了也。有言當下回機者，是言死于此而生於彼時，用躱¶
　輪迴之機，雖入惡道，能速回其機，而不墮入也。此皆凡夫之¶
　所修，亦仙佛初修之前刧七生天上，七生人間者，一生天上，¶
　一生人間者之初果根基也。仙佛二宗，人亦當知。¶
彼嘐嘐(音交)然强談爲二者，眞下愚不移者歟。又問曰：世之從事¶
仙佛者，皆分爲二宗，各立門戸以爭高。今獨言工夫一，景象一，¶
證果一，然觀仙佛之言若不一，¶
<pb:CK_JY231_01p105b>¶
　如世人淺見寡聞，只知仙言虛無，佛言寂滅。不知仙家《先天¶
　道德經》已先言寂滅矣。世人只知仙言性命雙修，佛則單言¶
　見性，不知不見性者，不成仙。惟其不知，是以訛傳訛，而若不¶
　一。¶
我亦未識其爲一，不能不同世人之分，¶
　自六祖不傳衣鉢之後，則性學不眞。皆言和尙操轉刧之性，¶
　全不究竟。如來佛超刧之性，以是而分仙佛爲二矣。雖佛教¶
　五祖之下，猶分神秀爲北，漸法之教。以盧能爲南，頓法之宗。¶
　一佛氏學而同居中國，且分漸、頓二途，况東土西方，仙佛而¶
　不至于分乎？世世人人浮慕修行，妄稱得悟者，而强爲誑語，¶
<pb:CK_JY231_01p106a>¶
　以分之不分之，則不得，以已勝于人也。人人得，不自誇，而愈¶
　分乎？絕不聞合一之言，何以識爲一？且人全不見仙藏内典，¶
　或有略見佛藏，又無一言能解悟領受，所以終于不識一。雖¶
　智者，無不在分不分之疑似間也。¶
卽不能不疑今一之說。¶
　太一自言曰：我之疑，非疑仙佛不可一，而當分。亦非疑可一，¶
　而亦可分。祗見古仙以來，皆言一以救世迷，而僧流皆分以¶
　惑眾信。古來人何不救正妄分誤人者，而直切指其一于仙¶
　佛諸經之自言者？又何不具一慈悲救世心，直言其若一者¶
　而示卽一？如今之所說，乃直待今說卽一，是以未有不疑。今¶
<pb:CK_JY231_01p106b>¶
　古兩說。¶
請再詳之。答曰：道修于有爲，以至于無爲。¶
　仙宗張眞人《悟眞篇》曰：『始于有作無人見，及至無爲眾始知。¶
　但言無爲爲要妙，孰知有作是根基。』佛宗中四來僧肇曰：『有¶
　爲雖僞，棄之則佛道難成。無爲雖眞，執之則慧性不朗。』東土¶
　宗鏡禪師云：『有爲雖僞，棄之則功行不成。無爲雖眞，擬之則¶
　聖果難證。』此皆仙佛二宗若一之說，人人共見，奈彼欺瞞而¶
　不令人共知何？¶
道成於有證，以至於無所証。¶
　仙之養胎成神而猶煉神還虛，雖已得道，不以爲得實。若無¶
<pb:CK_JY231_01p107a>¶
　所得，是爲眞得。若已爲有所得，則心被有相、有妄繫縛，不能¶
　解脫得道。故《無上内秘眞藏經》云：『眞道寂滅，滅無所滅。』佛教¶
　《圓覺經》云：『若得如來，寂滅隨順，實無寂滅，及寂滅者。』此亦仙¶
　佛若一之說也。¶
仙佛皆然者也。¶
　不但仙佛同然，雖沙門之四果所言『萬法歸于一，而一歸于¶
　無』，亦有似于如此。¶
故呂純陽仙翁云：『不問神仙與佛，共同覺照。』¶
　覺者，是佛是仙。當禪定時，則覺照在禪定。當虛無時，寂滅時，¶
　則覺照在虛無，在寂滅。所以仙佛自始至終，皆由覺照。覺照¶
<pb:CK_JY231_01p107b>¶
　者，心中之實悟也。若不覺照，乃是假說修行，而全無實悟，只¶
　爲口頭三昧是也。仙家人見呂翁言仙佛同一覺照，遂誑言¶
　曾參黃龍禪師。然我昔常究此，而見爲謗仙之惡口，自知仙¶
　佛决可兩從，亦欲與眾謫之，令知爲可兩從故。按呂翁以唐¶
　德宗貞元十二年四月十四日生，於唐文宗開成二年丁巳¶
　舉進士時，四十二𡻕也。爲德化縣令，出城遊廬山遇異人，自¶
　言是鍾離權，其話有契，呂遂棄職隨之七八年而聞道，後修¶
　成道于六十四𡻕五月二十日，黃鶴樓前，飛昇虛境，超出天¶
　地五行之外，世人皆知，不可昧者。若黃龍者，在豫章南昌府¶
　甯州東鄉黃龍山，寺僧晦堂和尙一語言僧俗耳，與黃庭堅¶
<pb:CK_JY231_01p108a>¶
　居鄰，爲言語文字友，并其徒號死心者，皆宋季人也。豈有已¶
　大定之出陽神，而神通能厯過五百餘年不死者之呂？反問¶
　五百餘年後之不能大定出神通，而有死者之僧，以學死耶？¶
　况呂翁至今屢屢顯聖度人，由已得定、出定，不落生死輪迴¶
　者而後能之。若黃龍則死後至于今，獨不能顯一聖。如世尊¶
　之度人，如呂翁之度人。反言能顯聖之仙，而參不能顯聖之¶
　凡僧。雖則毁謗仙眞，黃何足榮，呂何足辱。細觀黃在未死時，¶
　不能神通如呂。已死後，又不能復出現於世如呂。此乃死後¶
　入輪迴，胎去久矣故也。彌勒佛所謂『終是落空亡』是也。我今¶
　旣得二宗合一之妙，見彼二宗學者皆趨小路，妄分仙佛而¶
<pb:CK_JY231_01p108b>¶
　爭高，自誤致死。我示知一，便可不墮死，入輪迴之塗。縱惹僧¶
　狂，日後毁我，亦惟盡我度盡後際仙佛聖眞之念耳。我又按¶
　自太上傳鍾離，鍾離傳之純陽、海蟾二人，遂分爲南北二宗¶
　之首。葢呂傳之王重陽，王傳之邱、劉、譚、馬、郝、王、孫爲北宗，七¶
　眞及下而王棲雲、尹淸和、宋披雲、徐復陽等法眷諸仙。又劉¶
　海蟾傳之張紫陽，張傳石，石傳薛，薛而陳，陳而白爲南宗之¶
　五祖，及下而彭鶴林，彭而蕭紫虛等法眷諸仙，皆傳仙佛合¶
　一之道。所修者，合一所度人者，皆同一法，其言之現在諸集，¶
　諸語錄者，有徵後之眞修實悟者，後要依樣自悟自修，方有¶
　實得，而後可以不失人身。¶
<pb:CK_JY231_01p109a>¶
第仙宗詳言其始，所以必詳始者，是何故？蓋以其煉眞精之難¶
得也。¶
　凡遇眞仙傳辨藥之眞時，則煉之可得。不然世法中所傳之¶
　煉，終不能得。¶
凡出言爲丹經者，莫不章章句句，反復宣明，不過明小成初果¶
之要法。¶
　初關百日用煉精化炁之法化炁，而炁足如全體童子，便是¶
　得長生不死初成之小果，鍾離三成之說，謂之小成。¶
不如是，則不得眞精，不能成其大道。¶
　成大道者，卽養胎化神于十月，出陽神爲得中成神仙，九年¶
<pb:CK_JY231_01p109b>¶
　面璧還虛，成天仙上眞大成之大道。¶
人遂疑其止能乎此耳，故一以小成視之，而不知其後之大，而¶
不可復有加者也。釋氏子，乃借仙言爲小者，而小之以爲貶，併¶
不自知其佛法亦如是也。佛但略言其始其爲，言曰：『若不除淫，¶
修禪定者，如蒸砂石，欲其成飯，經百年刧，祗名熟砂，何以故？此¶
非飯本。』¶
　此《楞嚴經》文也。飯以米爲本，炊之成飯。喻修行必除淫離欲，¶
　成金剛寶座，此卽仙家之煉精，化成乾元白金之炁，同以此¶
　爲神之所依。佛故以此爲座，坐此以修禪定，證湼槃成佛而¶
　得如來出現，卽仙之十月凝神入炁，禪定寂滅成仙而出陽¶
<pb:CK_JY231_01p110a>¶
　神，是如以米炊飯，爲仙佛二宗之所同也。若不除淫離欲，妄¶
　稱修佛，必不成佛。蓋淫慾失生身之根本，身心速壞，而性無¶
　定位，故無以證湼槃。入泥洹者，是卽砂石蒸飯，必不成飯。此¶
　我佛示人，以决然不可易之詞也。然佛言離欲者，小乘也。禪¶
　定者，中乘而大乘也。後人掃去離欲禪定，自稱當下卽佛，愈¶
　于往昔佛修，直似謗法謗佛。不但如蒸砂作飯，猶甚似無水、¶
　無火、無米而曰作飯。予誡智者，當思此義。¶
汝以淫身，求佛妙果，縱得妙悟，皆是淫根，輪轉三塗，必不能出。¶
如來湼槃，何路修證？¶
　除淫者，是如來初修行之路。淫身，是凡夫行淫事之身，身旣¶
<pb:CK_JY231_01p110b>¶
　有淫漏，則漏盡通不能成。漏盡通成，則眞無漏。精全、炁全而¶
　長生。漏盡通不成。漏之不止，則精枯炁竭而必死。死必沉溺¶
　三惡道中。輪轉之苦，只因不行如來除淫之路，所以不能成¶
　如來湼槃之果。淫性之根不除，漸長淫事，雖有偶知佛性當¶
　悟，畢竟淫性多而間雜妙悟，亦無成也。當知六祖所說淫性¶
　卽是淨性，因除淫卽是淨性身。後人豈可不除淫，而誑人曰¶
　參禪悟道哉？¶
必使淫機，身心俱斷，斷性亦無。¶
　淫機，而曰身心者，言淫機于身，斷淫事而不交姤。淫機于心，¶
　斷滅而不妄生淫念。故曰身心俱斷。初由勉强斷，而後得實¶
<pb:CK_JY231_01p111a>¶
　証斷。勉强斷者，是欲界六天。有妻妾可淫事者，而執身不行¶
　淫事，戒淫而修梵行。淸淨成，身之機斷矣，身根于是亦斷，成¶
　自然永不可行淫事。如世尊佛之三十二相之馬陰藏相。又¶
　云：『陰藏如馬蝗』，卽仙眞返老還童子之陰，是爲實證身斷。證¶
　到此，不可復行淫時，始可言斷，超欲界之頂，而出欲界矣。由¶
　此上昇入色界。初入時，淫念未滅盡。然大修行人，有大志以¶
　超世，何故有念未盡？蓋日間惺然有眞覺時，本是無念。及至¶
　昏沉時，有睡魔，未必無女色魔。定心力微者，或有隨此念，而¶
　妨害道力，正是念未滅盡之過。能心有定力勝者，執心念歸¶
　正覺，斬絕魔事魔念，此亦初入定時，勉强斷念之說也。念念¶
<pb:CK_JY231_01p111b>¶
　皆斷，至于無念可斷，此謂之自然。眞實斷者，皆由禪定到念¶
　住，而得初禪。如六祖所謂『禪心無想，實證淫機心斷』也，方是¶
　自性戒定慧也。從此而大定，而常定滅盡，方是斷性亦無也。¶
於佛菩提，斯可希冀？¶
　將身心求斷淫機，是修仙佛初發心地之正因，身斷念住是¶
　證入仙佛地之正果。若能以此修，便可希望成佛。不如是修，¶
　而癡癡地言成佛，何異向大海水求火熾，洪爐𥚃求冰堅？不¶
　過只爲外道邪說之人，依傍佛名，假借門戸以誑世耳。恨不¶
　向《楞嚴》看此一句，以醒心回頭。¶
明淫欲之非佛本，必除淫寶精，爲淸淨梵行之佛本也。又曰：修¶
<pb:CK_JY231_01p112a>¶
禪定者，不除淫根，必入魔道。¶
　禪定者，安定其心於禪静。世尊在雪山六年，行四禪九定以¶
　入佛道是也。此言魔道卽淫事也。魔王以魔女惑世尊，而未¶
　爲所惑，淫根已除，故不入魔。世人若爲淫色所惑，所以隨入¶
　魔道，便不是佛道，要知魔與佛相反者。¶
又曰：其心不淫，則不隨其生死相續。¶
　修行人，或色界未證初禪，念猶不住定，心中忽起一淫念，着¶
　貪愛，卽隳入胎中矣。古人參禪入在定而投胎去者，皆因此¶
　也。或欲界人命終而死，此生而有死續者，生氣絕而淫念未¶
　絕，故見人行淫而亦生心欲，與之行淫卽隨此淫念、淫事而¶
<pb:CK_JY231_01p112b>¶
　入其胎矣。此死而有生續者，及轉生而淫念又不絕，又至有¶
　死相續，當知如是生死相續不了，由于心淫。心斷淫能見色¶
　不淫，以及有色不見，雖死亦不受生于後胎，已証天人矣。生¶
　亦不死者，已証不死生阿羅漢果矣。以證佛之八千刧，說一¶
　會法，八萬四千刧入一定而長生不死也。昔世尊云：最不欲¶
　母人入我教中。雖不淫，壞人道行，亦有壞道之具，正防人之¶
　淫心，因彼而生也，亦卽生死輪迴之機也。故云：『動念時，卽受¶
　生時』是也。又說沙門戒律，皆禁沙彌侍者絕其淫具也，亦防¶
　後人生惡行之因，後人可不亦遵戒之哉？又馬丹陽眞人戒¶
　門人云：『眞實修行，不許用少年童稚，只老成四五十𡻕者，一¶
<pb:CK_JY231_01p113a>¶
　二人足矣，方是淸淨境界。』¶
又云：淫心不除，塵不可出。¶
　淫心者，卽六根之意識。心之淫，卽根識中之内塵。根中有塵¶
　而著之，不知捨去，卽是合塵而背覺。故云：不可出。¶
而謂作佛氏子，學佛宗者，可不信受佛言，除淫根以脫魔道乎？¶
　史太素問曰：我亦嘗聞，佛教人說法，雖聞巧喻，似亦妙高，但¶
　不聞如何除淫脫魔道者？答曰：此言人當遵奉佛法，戒除淫¶
　以脫魔道，爲凡夫及僞學者言，非槩言及聖智者，有悟而聖¶
　者，自戒必嚴，淨修眞梵行爲佛種子。若吾人自願志心修佛¶
　所修，行佛所行，豈可違佛至要之戒哉？¶
<pb:CK_JY231_01p113b>¶
昔迦㫋延先學四禪，已得五通矣。¶
　迦㫋延在雪山修行禪，現得四禪五神通，爲八百飛仙之首。¶
　五通者，天耳通，天眼通，神境通，他心通，宿命通也。¶
後又必學於佛，而修梵行。得漏盡通，爲六通。此是知除淫以脫¶
魔道，出欲界斷生死者也。¶
　梵行淸淨則得戒力，便生定力、慧力。故五戒先于除淫。無淫¶
　則無塵，無魔，無欲界，無生死，故萬法必以除淫爲首。¶
彼世之濫名修佛，而不求知佛道，因其略于言始，¶
　略言者，非佛不言，但言之而簡略耳。¶
而遂謗佛，始之不以此爲要也。¶
<pb:CK_JY231_01p114a>¶
　因佛止言除淫之名，未聞除淫之法，故皆謗佛，不以除淫爲¶
　要。¶
若可不以爲要，佛何故屢囑重宣爲至要？¶
　卽上文《楞嚴經》反覆重言除淫之義，但不及仙宗煉精化炁¶
　之明言。¶
而反掃盡之者，竟不用其爲要。¶
　眾僧流不說，自不知究，自不能用，反言佛不用其法。¶
嗚呼，可惜佛道由此一根滅絕，而無果證矣。¶
　修六通之行，則得六通，得証佛果。不信受除淫，則無六通之¶
　行，無佛果証。故云：『如來湼槃，何路修證？』¶
<pb:CK_JY231_01p114b>¶
然仙宗又略言其終，所以可略終者，¶
　非仙不言，乃有一言而總徹矣。故云：『一言半句便通玄。』¶
以其煉神還虛而合道。斯時也，絕無所爲，至虛至無，¶
　至虛，則無相。至無，則無法可說。何以多言？¶
無極至極，¶
　至無之極也。¶
不可以言言者也，¶
　無言之可言。¶
亦不必以言言者也。不得已於救度後聖第。曰：『唯見於空，所空¶
旣無，無無亦無，湛然常寂。』¶
<pb:CK_JY231_01p115a>¶
　此四句是《太上淸淨經》中語。¶
後世愚夫不識此一言，巳徹矣。與寂滅何異？¶
　此皆卽同冷灰無火者，亦有《無上内秘眞藏經》元始天尊云：¶
　『眞實寂滅，滅無所滅。』¶
只因其略，而遂謗爲不如佛之湼槃寂滅，¶
　《内秘眞藏經》元始天尊云：『心性寂滅謂之妙因，意根不動，故¶
　名妙果。』¶
併亦不識佛之詳言湼槃寂滅，祗是息無出入，心無生滅，¶
　《内秘眞藏經》元始天尊云：『無生無滅，無因無果，而爲眞果。』¶
定而已矣。卽同仙經，旣無亦無，常寂之說也。千言萬語，明性見¶
<pb:CK_JY231_01p115b>¶
心之旨，總不出仙宗煉已、煉神還虛後際半句之義。¶
　此實二氏之同，言若異而理不異，佛門末法人强爭爲異，正¶
　所謂矮人擔板，只見得一邊。¶
奈何事佛氏者，競爭爲自大，不知佛之何以成其大，而仙本同¶
其大？¶
　皆超刧運，而至未有天地之先。此靈光獨耀，不隨天地而成¶
　壞，同有此爲大。¶
事仙家者，貶佛爲幻空。不知仙何以異於佛幻而爲眞空？而佛¶
本同其眞空。¶
　空以何義爲眞空，卽佛所說『空而不空，不空而空』是也。葢心¶
<pb:CK_JY231_01p116a>¶
　性靜寂而有正覺，是爲空中而不空也。寂而無正覺，則隳幻¶
　空而頑矣。不可也。心性住于定，似乎不空之定相，妙于不拘¶
　定相，洞虛太空不着一所，是爲不空中而空也。若托相爲定¶
　而爲法所繫縳，不解脫，墮在二乘知見矣。非眞空佛果也。故¶
　亦不可也。¶
茫茫二宗學者，徒曰學仙而仙且不知，又焉能知佛？枉稱學佛，¶
而佛法不信，又焉能識仙道乎？妄相譏議不當，皆末法學者之¶
愚也。¶
　若不高誇自已，貶别他人，如何能爭奪得衣食？¶
終於不知二宗之道，皆以如是而了也。乃同理而異詞者耳。¶
<pb:CK_JY231_01p116b>¶
　如是而了者，皆除淫欲以出欲界，皆禪定以出色界，皆証上¶
　四空定天以出無色界，此所同之理也。異詞者，卽此上文兩¶
　樣之說是也。¶
然而從此究其言之詳，亦不爲勝愈於略，言之略，亦不爲負墮¶
於詳者也。¶
　『負墮』二字，出《傳燈錄》，乃西土佛說不勝之義。¶
今而後，吾又爲佛宗惜，而爲仙宗幸，何也？事佛道者，迷其始而¶
執其終。¶
　始者，離欲梵行也。徒只口說《梵網經》，而身行世法事，不以爲¶
　始。當精進之法，迷而不悟，一併掃去不用。執終者，似終之四¶
<pb:CK_JY231_01p117a>¶
　空定，而實無因得空定。掃郤世尊習四禪而入定者，上五不¶
　還天，四空天定，而九大定者。不遵世尊得如來出現時而爲¶
　頓，自以凡夫之流無修無證而爲頓了，任其墮空而不肯悟，¶
　是爲執妄惑迷者也。能從此理而回心實悟，于舉步起而行¶
　以到家，徹上徹下至大休歇而頓了，斯足爲我佛門龍象矣。¶
　若只嗔我云，代佛宣言，别其眞僞，反誣曰我請，則佛法終于¶
　不得明，害郤未來無量數諸佛世尊。則四禪九定，正法終無¶
　有一人肯修取證而已矣。¶
棄其命，而猖狂談性，雖曰秉教普度眾生，而實普䧟眾生者也。¶
爲其無可以入首，則無前修之根基。不知耕田博飯吃，終歸于¶
<pb:CK_JY231_01p117b>¶
死亡之禪。¶
　若不耕田以博飯吃，則如彼之畫餅，必不充飢。又且有不畫¶
　餅充飢者，有墮口頭禪外道者，以人之必有死爲開示。以一¶
　口氣不來爲實悟當機處，安然待其死，是空亡也。此悖佛了¶
　生死之說矣。或有肯實悟禪定者，只知四禪五神通，而不能¶
　成漏盡六通，以免死亡。皆悖佛之四願，曰不老，曰不死，曰恒¶
　少壯，曰恒無病者。¶
按其滾芥，難於投針，¶
　此亦禪宗人之所說者，曰：昔佛說須彌頂山上，以芥菜子一¶
　粒投之，滾以下山，其山下以一針𥪡立，使尖向上，芥子投遇¶
<pb:CK_JY231_01p118a>¶
　針尖，焉能有遇？此事甚難者。喻人生於世，得人身甚難，得回¶
　心修行甚難，遇仙佛正法亦甚難。借曰，萬幸遇沙門四果之¶
　初，自求生死之法，似滾芥投針之難。甚言知死此生彼之難¶
　遇，則其死此生于彼，到輪迴不能逃者亦多。若能于今除郤¶
　外來六塵輪迴，除郤内起六塵輪迴，于修佛仙正法相應，則¶
　于針芥相投處，方可望一遇。¶
而輪迴有能逃、不能逃者矣。¶
　能逃者，能知達摩歸空十信，又知世尊自擇父母之法，則能¶
　逃三惡道，而生于人中洪福。不能逃者，不知十信擇法，不知¶
　一線之下有投逩，必不能逃三惡道而墮入矣。故蕭眞人云：¶
<pb:CK_JY231_01p118b>¶
　『今生若不悟修眞，未必來生得怎地。』¶
所以彌勒佛謂『饒經八萬刧，終是落空亡』者，正爲此輩醒也。¶
　地不湧金蓮，法華不能轉，不坐金剛座，不能超刧，所以空亡。¶
事仙道者，泥其始，而以少得爲足，未能究其終者，有之。¶
　或有初學，少得長生僊人小果，便自志得意滿，而不進悟入¶
　定神通。反出定神通者，則不成神仙。《内秘眞藏經》云：『學小乘¶
　行，終無得道。』又《玉淸道德經》云：『或有不明正性，未全六乘，不¶
　發智慧，亦能墮落』是也。¶
究而未能了其終者，亦有之。¶
　此二節，言始終者，是言修神仙之始終，非言天仙之更在後¶
<pb:CK_JY231_01p119a>¶
　者。其或有在十月入定養胎神之時，頻有出入而不滅盡定，¶
　惟修内神通而不能成神炁不空，則不發智慧，不超生死也。¶
　未能成大定時，而頻出入不絕，只成妄走。雖欲外顯神通而¶
　亦不能，此卽所謂不能了其終者。¶
或有未到最上上乘，¶
　上上乘，卽煉神還虛，與道合眞。¶
能住持於此終處，不退念，亦不失此形軀，暫可長生不死而可¶
久爲參請之具。爲其入首，少得實地。¶
　實地者，言旣得長生不死，則非落空亡之類。¶
得實地，便可進修了。末後句子，以証最上上乘，則善於佛氏子¶
<pb:CK_JY231_01p119b>¶
者矣。求其混處世法中，能以戒行爲寶者，則佛氏子實有勝者¶
焉。¶
　僧流，雖庸下之流，每有道高明受戒者。道流，每有高明之輩，¶
　同于庸下無戒，此便是道者不及僧者處。是何故？葢僧有戒¶
　經，頒行于徧世界，專習戒經者，名曰律師，以講明律義，大眾¶
　便于聞戒，易于習學。及披戒衣求乞者，俗人不擇眞僞，曰戒¶
　僧也，慨施之，以是借戒者多。至于仙戒，天律明科甚多，有全¶
　說之戒經，有諸經之内，皆有戒條戒語，俱在《道藏》内。盡用住¶
　持者秘藏，不令世界中學道者得知得見，又無律師傳戒，遂¶
　使徧世界人，疑爲仙眞無戒。彼何由以發心受戒？抑從何處¶
<pb:CK_JY231_01p120a>¶
　得以聞戒？及至求乞者無戒衣可披，俗人亦不以如有戒之¶
　僧一樣視之而施。故出家者，以易化緣之故，入佛教者多矣。¶
　故浙杭有一諺云：『和尙化緣，如猫捕鼠，一開口便咬一個。尼¶
　姑化緣，如狗捕鼠，或偶有咬得一個者。道士化緣，如馬捕鼠，¶
　舉一世亦不能咬得一個。』以此諺觀之，則浙地不學仙，間有¶
　出談仙道者，終不知談眞正仙道也。¶
後之高賢，當知人一類也，¶
　其性命、精、氣、神等，仙佛二宗之人皆同。¶
身一生也，¶
　皆由父母二炁所生，不如此者，便是卵生、濕生、化生之眾生。¶
<pb:CK_JY231_01p120b>¶
心一性也。¶
　皆具純眞不昧之體，有至靜不動之理。¶
入佛宗者，幸毋廢起首脚跟下所行，以自絕於佛道者也。¶
　凡言脚下所行，起初必有所行之工也。從一步行起，直行到¶
　極處，不可少者。諸佛、諸菩薩未有不依法修行者，古人所謂¶
　『若少一法，不成佛法』是也。¶
亦毋二視其性，而併自絕於仙道者也。人一而性豈二耶？¶
　人生來所具同一性，所修亦同一性。所以超刧運而不隨刧¶
　壞者，亦同一性。故我有幸得深明，此一性也。昔《華嚴經》云：『護¶
　持諸佛法，攝取大仙道。』此世尊且取仙道而修，眾凡豈可不¶
<pb:CK_JY231_01p121a>¶
　取乎？又云：『大仙所有施戒法，忍辱、精進、禪、智慧，及以方便慈¶
　悲道，佛淸淨行願皆說。』此亦不二視仙佛性之道也。¶
遇有仙可學，則學。仙卽佛也。遇有佛可入，則入。佛卽仙也。¶
　言仙佛本皆難遇，遇而不聞其言，不見其神通，亦不知其爲¶
　仙佛。言而不言及超世大道，則仙佛之道尤爲難遇。世人有¶
　何德何功之大，何修何福之力，而可輕易能得遇仙佛，遇仙¶
　佛之道耶？我故重示之曰：在佛宗之人，倘偶遇仙則學仙，卽¶
　是學佛，何碍于秃頭、秃嘴？在仙宗之人，倘偶遇佛則學佛，卽¶
　是學仙，亦何嫌其留髮、留鬚？本來了在一性，何必差别分于¶
　外相爲哉？後學其能聽之否也？¶
<pb:CK_JY231_01p121b>¶
唯眞修正覺以頓了，而各自努力精進，可矣。¶
　言仙佛性固同，道固同，則所修者，當有同証。唯精勤修者，則¶
　證同有。不同者，是各人勤惰之不同，眞修僞說之不同，故所¶
　證亦不同，而又分别門戸爲不同。今重示：正覺者，爲禪定中¶
　寂而常覺。二宗之小乘，趨大乘上乘，必須皆努力，而後能得。¶
不然，必爲無知頑空者之所害，二宗俱不得所利益。予故說：不¶
可以有爲單說仙，亦不可以無爲單說佛，以其皆有有爲，皆有¶
無爲，不能分而不分也。¶
　仙家言有爲者，卽煉精用小周天，煉炁用大周天是也。言無¶
　爲者，卽炁定，神定，還虛合道是也。佛言有爲者，卽燃燈說法，¶
<pb:CK_JY231_01p122a>¶
　常轉法輪。言無爲者，卽龍宮天宮，入定靜室中，入八萬四千¶
　刧定是也。又沙門禪師言有爲者，卽萬法歸一。言無爲者，卽¶
　一歸無。又西來肇師云：『棄有爲，則佛道難成。執無爲，則慧性¶
　不朗。』當知皆由戒而得定慧，皆以有爲而精進無爲也。若不¶
　如是，墮空亡矣。¶
昔見《佛藏》有《正法念處經》，亡先世三十三天帝釋，¶
　《佛藏》中言三十三天者，卽指欲界六天之第二天，忉利天也。¶
　又名淨居天。言有三十三人同爲此帝釋，故云如此。《華嚴經》¶
　云：『如來十四天下中，或名釋迦牟尼，或名第七仙，或名帝迦。』¶
　此世尊之自名仙，自名爲帝釋也。非可指爲仙家之人而妄¶
<pb:CK_JY231_01p122b>¶
　貶之也。¶
以天福盡，故退生下世。佛釋迦出世，爲其說法，得不退失。旣云¶
帝釋是仙宗，天帝因佛說法而得道，仙道卽佛法也，有可稽也。¶
又何分仙佛爲二？卽又何誑言修仙者不用禪耶？惟大聖智而¶
後知同悟於極也，亦唯後聖，心自信之，以圖自究自悟，愼勿向¶
濁惡愚夫言，徒然致其一咲，所謂『不咲不足爲道』也。彼咲而爭¶
人我者，何人從地獄、畜生二道來者，原無自修、自證，而又無見、¶
無聞，又且不信見、不信聞，必不足以知此。雖然予爲憂世有餘¶
說焉，卽此仙佛正宗修證而觀之，試審二教末學，果有誰知一¶
悟於此乎？抑亦有聞而信受於此乎？皆爲根淺福薄，見邪所障¶
<pb:CK_JY231_01p123a>¶
也。是以仙教末學，不學仙道，以按導郤病爲多能，以房術採戰¶
爲樂計，以烹鉛鍊汞爲服食，猖狂行教于世，索謝禮于郤病之¶
塗，縱淫媾於採戰之局，挾騙機於烹鍊之塲。¶
　《元始報恩成道經》元始天尊言：『世人生入邪道，顚狂惑亂，自¶
　製一法，敗黷道要，以求利用。賍滿罪積，生身被考，種種苦惱，¶
　死入地獄，遍遭湯炭，永無出期。』正同此類。¶
舉世皆然，可有一人不如是乎？不如是者，則眞志於眞仙者也。¶
　有學眞仙之志，乃前刧有眞修正道之根，不入旁門，不學邪¶
　法，不行騙局，務修德恐不及，豈肯喪德？¶
奈何濁世凡夫中，絕無眞仙、眞道，而世何由以學？¶
<pb:CK_JY231_01p123b>¶
　世間因無仙道，只有採戰淫術，故學者只學此而聞此，被其¶
　迷惑，雖至于耗精神，喪性命，不知改過。¶
祗聞祇自天降，而度人者，¶
　邱長春眞人云：『了悟仙地，出神登仙者，悉是虛空㸃化，非凡¶
　師所度。』¶
内而神炁成眞，外而煉汞點化，心口密授而已。不意凡夫棍黨，¶
諸能内外，而遂誑人，則世世被其害者，幾多人耶？又見佛教末¶
學，不學佛法。予以佛經諸法所開示者，而宣示之。彼若視爲刀¶
加彼頸，忿若仇讐。¶
　《無上内秘眞藏經》云：『聞大乘而生不信，此人從無量刧來，受¶
<pb:CK_JY231_01p124a>¶
　六畜身，故生我慢，不信三寶。』¶
徒以勸修功德，而自竊庇爲遇緣，以化人布施，而自享利爲護¶
法，以打人一棒，而得勝機爲超宗。¶
　陳眞人云：『饒他傾河之辯，反爲入道之魔。』《内秘眞藏經》云：『繫¶
　業不住，業業相牽，云何解脫？』¶
皆凡夫外道空亡事耳。全與佛法不生不滅而湼槃者不相干¶
涉。而公然駭俗驚僧，不以求眞佛法爲志願，不以不求諸佛法¶
爲愧恥，爲釋迦三十三祖之罪人，爲哄誘善信墮輪迴之魔鬼。¶
　《楞嚴經》佛言：『如不斷淫，必落魔道。彼等魔眾，自謂成無上道，¶
　我滅後，多此魔民，廣行貪淫，爲善知識，令諸眾生，墮愛見坑，¶
<pb:CK_JY231_01p124b>¶
　失菩薩路。』¶
害人甯有巳哉？以若所爲，爭相冐認，曰會佛法。何異說眞方賣¶
假藥者乎？其不如勸人行善之有補於世道也，遠矣。噫。有志仙¶
佛者，幸毋䧟入此二種外道局中，斯有可向上之望。不然這般¶
種子蟠結心田，何生識得滅郤，而眞修實性，陽神出而還于虛¶
耶？¶
¶	
<pb:CK_JY231_02p001a>¶
@fw1重刋道藏輯要¶

* 仙佛合宗語錄¶
　伍太一十九問¶
八問曰：乳哺何爲？答曰：鍊神以後之喻也，神炁定而爲一神，¶
　神炁定，是在胎中養成之陽神也。¶
神出矣，所謂常定者，正當在是也。¶
　以大定，而至常常大定，一定而永定，喻之爲乳哺。¶
不常定，則失已定者矣。卽神仙與菩薩，有退墮之謂也。¶
　不定，息則有呼吸如凡夫，則亦可同凡夫之生死。¶
夫乳之養孩，養臟腑而令具足，養形軀而令成人，乳哺之功至¶
<pb:CK_JY231_02p001b>¶
大矣。乳哺之用至要矣。蓋初定之神易搖，¶
　易搖者，或定中起一調神出念，雖不遇境，但入之遲，而出之¶
　久則搖，或出遇一境而少着之，則搖。所以云初出定時，必倏¶
　出而倏入，正要防危慮險也。¶
必定而久定，而後了其大成。¶
　初定者，滅盡出入息，而證一日之滅盡定。久定者，一七、二七、¶
　七七，若年若劫，悉俱定中，而滅盡定久也，方是寂滅爲樂之¶
　實地。此正到天仙、佛、世尊之圓滿覺道也。¶
以鍊神還虛之義，明之乳者，卽鍊之義也。鍊而又鍊，至合於自¶
然眞虛，卽取喻乳，而又乳成其全體者也。¶
<pb:CK_JY231_02p002a>¶
　初出陽神定力小，則神通小。依定久，久而爲乳哺，則定力大，¶
　而得神通亦大。如人初生，只一小孩，乳養長大成人，氣力大，¶
　才能亦大。¶
倘不常定，¶
　只得初定小力，則不能千變萬化。¶
則上上乘而非上上，¶
　從初定成時，而乳至常定還虛，便是上上乘。如造寶塔，合頂¶
　尖完矣。若不常定，雖已在上上之路，亦不能到上上矣。¶
頓而非頓，¶
　頓者，卽是不二法，絕無生滅往來出入。不似漸之，鍊了精又¶
<pb:CK_JY231_02p002b>¶
　煉炁，化了炁又化神，一定直至常定之極處，方謂之頓。若不¶
　入爲常之大定，至圓覺了義，則非頓也。¶
神而不神，¶
　初成神仙，得大定，必乳哺而常定，則神之通十方而普現，分¶
　神萬變，所謂百千萬億化身也可，此神之所以神也。不神者，¶
　不能大顯神通也。由初得定而出神，定力微而不可離定。若¶
　離定，則與凡夫不入定者等耳。離定畧久，則曰有危險之當¶
　防慮。以其離定之故，使内失神通，而外亦不能有神通。必常¶
　大定，則内常通，而外亦通。我故曰：不常定，則不神通。¶
或退滯於小果者，有之。¶
<pb:CK_JY231_02p003a>¶
　大定而出陽神後，能常常大定，卽佛之加持向上事也，則佛¶
　之覺道可圓滿，仙之神可還虛，而了郤最上上矣。若不常定，¶
　則退於出入生滅，所以佛言《大湼槃經》云：『一切法眞如中，爲¶
　有三乘差别相否？』謂有退住聲聞乘者，或有退除獨覺乘者，¶
　或有證得旡上乘者，是也。仙家所言三界有眾生者，亦言不¶
　常定，則生死或有至於不能絕盡故也。所以寒山、拾得、達摩、¶
　傳大士，皆由菩薩而退滯，轉劫復生爲此身。惟持守前念具¶
　在，則此俱不墮，猶是菩薩，尙能修證向佛。若有前念迷者，則¶
　墮凡夫，逐情愛，而輪迴無出期矣。後之僞學者，妄談仙道佛¶
　法，自誇頓了，不信如此，乃無前修福力之下愚。我勸諸人，宜¶
<pb:CK_JY231_02p003b>¶
　愼之。¶
則難免於移居奪舍。¶
　移居也，奪舍也，及投胎也，舊住也，仙家謂之四果。張眞人《悟¶
　眞篇》，遵大藏，已明標其目于世間，而諸家註未詳其由。蓋以¶
　舊住者，言住舊房舍，卽長仙不死人仙之身，能住舊是亦或¶
　能常入定，而或亦有不入定，此四者中之最上正果，卽不死¶
　而不生之阿羅漢果。可趨佛地，爲可超小果而向上者。以其¶
　守住小果，不再退而下，曰舊住。故于退小果之類不言。惟投¶
　胎、奪舍、移居三者，是小果時之所墮，亦向上大修行，宜防慮¶
　之危險。移居者，言此身無可居，彼身有可居，乃移神于彼身¶
<pb:CK_JY231_02p004a>¶
　中而居也。蓋有不常定，乃妄出而迷。猶似十月内，有餘之湼¶
　槃。或偶遇刀兵劫災壞身，而不可居神。或偶遇火劫災焚毁¶
　壞身，水劫災漂溺壞身，而不可居神，則移神入他人新死之¶
　身未壞者而居。此小果之所不能逃三災者之所當知。故退¶
　下小果者，遇災劫不能保，身亦如之不能免也。此由世之參¶
　方者，傳言如此，不必深信。予謂若人之此身老壞，或曾經大¶
　危廢疾，而不可還丹者，未免不再生後有少壯之身。亦謂之¶
　移居，棄舊居而移新居也。亦兼有投胎奪舍之類在其中。又¶
　昔張紫陽眞人，謂其入室外護之徒劉永年曰：吾去赴瑤池¶
　宴，七日不來，焚吾蛻。未及六日，劉以母死，焚張蛻而去。張囘¶
<pb:CK_JY231_02p004b>¶
　則見蛻焚，己無可居而移之。此亦初出定不常定，而危險當¶
　防慮之一案也。此亦雖出于作仙傳者之言，有無不能辨，亦¶
　可備存一端之理也。奪舍者，父母已成胎，性命隱然可備，存¶
　則可爲神居之舍，勿令他人得而居，而我爭先奪而居之，可¶
　得富貴之洪福，或得修行之淸福。不墮惡道，亦小果有生死¶
　者之必至，而得定者之當防退以至者，卽佛教中三陰認景，¶
　投胎中陰之一機也。投胎者有三，曰：初陰、中陰、後陰也。有死¶
　之時與胎產之時相遇，則相投入，此不住胎中者。有死之時¶
　在先，胎未滿足，產期在後，則安身于胎息而俟投入者。有入¶
　胎而俟產者，或死于父母媾之先，因見媾而起淫念，投入爲¶
<pb:CK_JY231_02p005a>¶
　胎，隨十月滿而產。凡人欲認景而般者，亦當知此。然此事在¶
　凡夫，則死而投轉劫生後身。在果位，則起淫媾之妄念，卽乘¶
　淫事而投入。如《化書》，梓潼帝君前劫飛空，見漢高祖與戚后¶
　之媾，遂犯淫事投入胎中，爲如意太子是也。又如世尊在兜¶
　率陁天宮，天夀盡，下降自擇父母，投入摩耶夫人胎中，爲須¶
　達多太子是也。此二案也。在奮志精修，必欲卽成仙佛者，皆¶
　當防此爲危險也。若不幸而轉一胎，則遲一劫矣。不肯墮下¶
　者，敢不認洪福淸福，保護來世决定修仙佛耶？然初大定而¶
　出神，未可遽離形，若不定而久離之，必有移奪投三者之危。¶
　若常定後乃可離形，是神已合天德之虛矣。凡初定能出，而¶
<pb:CK_JY231_02p005b>¶
　能常定，卽永在十月外，而向上還虛極矣。不常定而少有未¶
　定，只退似十月内，則果小矣。我故曰：出定之初，卽爲入定之¶
　始，言當常常在大定也。¶
或墮䧟於異趣者，有之。¶
　異趣者，是六道中之三惡道，爲言畜生道、餓鬼道、地獄道也。¶
　以及魔道，亦與天道、人道之正趣不同者。墮䧟者，念邪之所¶
　至也。如六根迷其六識入於六塵然。塵識卽異趣之境也。旣¶
　迷入其境，雖曰不爲，不可得也，况貪著者乎？故我邱長春眞¶
　人授法已來，皆有斬退無常一法。凡精修百日，十月之間，倘¶
　見無常鬼使一到，卽用法斬退。不隨以去，則正異兩趣俱無。¶
<pb:CK_JY231_02p006a>¶
　故令大修行者，當死而不死，亦謂之：我命在我也。¶
固不宜逐境而定遲。¶
　心逐六塵外境，而未卽囘定，則氣亦隨之馳外而不定，俱住¶
　六塵異趣矣。故張虛靜天師云：『神一出便收來，神返身中炁¶
　自囘。』此正示人速常定之理。¶
所謂無色界尙有生死者，此也。¶
　此言失定者之墮生死，爲其不復速定之似凡夫也，非言正¶
　定還虛有生死。蓋定而言，愈入玄妙，愈遠生死矣。古人云：『到¶
　此，正要腳踏實地。』叮嚀得定者，最要常在定。¶
乳至還虛，同虛空體矣。出三界之外，死生不能縛，天地不能拘，¶
<pb:CK_JY231_02p006b>¶
又皆乳哺之力也。乳哺又豈可忽乎哉？自此以後，卽釋迦所謂¶
『虛空界盡，我此修行，終無有盡。』¶
　無盡之定，正是超劫運之修行。若劫運至，只在定中，故不隨¶
　劫壞。¶
言定之無已也。¶
　定有已，則限於虛空之不盡，卽是不超劫運。¶
學者知之。¶
九問曰：李虛菴眞人、曹還陽眞人，相傳以來，言句以何爲秘要？¶
願再言之。答曰：皆以採先天陽精，而鍊金丹爲秘要也。¶
　上天明科之所重禁，不許輕妄漏洩天機，厯代仙眞，莫不皆¶
<pb:CK_JY231_02p007a>¶
　以此爲秘也。¶
還陽眞人每教人，便淺說其道之原，以究竟其先天。¶
　人能知道之原，則知天之先，所以化生天地、化生成人、成仙¶
　佛者，而後眞知返其本，歸其根，復其命之有趨向。若世人無¶
　眞知眞聞者，不知所備如何爲法，不知所證如何爲道，妄猜¶
　瞎想，欺誑眾愚。故眞人見古之說喻，遍後世皆執喻而愈迷，¶
　由不知所以然之道。乃重宣明示以提醒人，知要而已。¶
我已發明之，而揭於《天仙正理直論》之首矣。虛菴眞人，言句甚¶
多，遺於廬江。今且借二眞人言初用工者一言之。虛菴仙祖有¶
截句二章律詩三首，截之一曰：一陽初動漏遲遲，正是仙翁採¶
<pb:CK_JY231_02p007b>¶
藥時，速速用工依口訣，莫教錯過這些兒。¶
　一陽初動者，陽精之炁於陰極而復動之初也。遲遲者，陽炁¶
　漸生漸旺而至炁定於成丹。凡修士用以還丹，亦當勿急迫，¶
　而失之氣嫩也。古人立喻，以朔旦首一月之令，必詳審以三¶
　日，見庚方之月，爲藥生採藥之候。速速者，言時當採則速採。¶
　不速，則望遠不堪嘗矣。月減光，則陽炁亦漸散，不能長生不¶
　死。故囑之曰：莫錯過。眞人因這些子是長生不死超劫之本，¶
　秘密天機，天上有，地下無，故叮甯之也。¶
截之二曰：一陽初動卽玄關，不必生疑不必難。正好臨爐依口¶
訣，自然有路達泥丸。¶
<pb:CK_JY231_02p008a>¶
　一陽動者，卽玄關之藥炁生也。隨而由此採鍊，卽玄關之火¶
　氣生也。古人云：『識得玄關，金丹了郤。』世人疑之曰：必有秘竅。¶
　及聞機關之玄妙，有猜這件也不是，有猜那件也不是，又問¶
　這樣不是，那樣不是，果以何爲著落？故眞人破其疑曰：一陽¶
　初動卽是也。又何必疑其難知、難行哉？依師仙機口訣，由順¶
　路而逆囘爲採、爲鍊，卽灌頂之路也。泥丸者，頂門乾也。所謂¶
　『夾脊雙關透頂門，修行徑路此爲眞』是也。又云，『一孔玄靈竅，¶
　乾坤共合成』者，亦是。又《谷神篇》云：『得採玄關路的端，教君容¶
　易鍊還丹。』¶
律之一曰：識破乾坤顚倒顚，金丹一粒是天仙。要尋不必深山¶
<pb:CK_JY231_02p008b>¶
裏，所得無過在眼前。忙裏偷閑調外藥，無中生有採先天。信來¶
認得生身處，下手工夫要口傳。¶
　乾坤顚倒者，坤陰主靜在下，乾陽主動在上。下之靜者，不能¶
　自升。因動者下降和合，而後能同升。卽此升降之機，便云顚¶
　倒。凡天地二炁升降，皆如是顚倒之，始能生生不已。故鍊金¶
　液還丹者，其二炁妙合，顚倒升降亦如是，成此金丹一粒，服¶
　食以證天仙也。若非金丹，必不是天仙也。不必深山者，内鍊¶
　神炁之金丹，最要得仙傳，而後知之眞行之眞，不拘在山不¶
　在山，皆可爲之。若無仙傳，徒入深山也無益。故《悟眞篇》云：『何¶
　必深山守靜孤？』非若以金石外物，鍊神丹服食者，之必入深¶
<pb:CK_JY231_02p009a>¶
　山福地而後可也。在眼前者，言長生久視之妙，非可泛然旡¶
　見，則採取在眼前，配合在眼前，烹煉在眼前。少有不見，則煉¶
　丹無機矣。且違《陰符經》『機在目』之說，而墮旁門之虛幻。調外¶
　藥者，藥有生時，有當採時，若不見調，則老嫩無分别，皆不成¶
　丹。必仙授天機，生如來生之時，採如所採之時，生生採採皆¶
　如，卽謂之調。無生有者，元炁自無而生藥爲有，火自無而生¶
　内呼吸爲有，藥火皆自無來，故合先天。採煉成丹，亦爲生有¶
　也。生身處者，卽先天炁也。無眞仙口傳者，則知先天不眞，採¶
　煉工不眞。故必要天上人口傳，若世間誑語，雖傳亦無用。¶
律之二曰：若無火候道難成，說破根源汝信行。要奪人間眞造¶
<pb:CK_JY231_02p009b>¶
化，不離天上月虧盈。抽添這等分銖兩，進退如斯合聖經。此是¶
上天梯一把，憑他扶我上三淸。¶
　此詩專言火候爲要者。仙家以藥炁爲長生之本，以火候爲¶
　長生之大用。蓋元氣充運於一身，凡夫日勞一日，則炁耗一¶
　日而身疲，故夜必昏睡，氣不充也。靜久復動，而猶漸微。年及¶
　老，氣將盡而必死。修仙者，使元炁不微弱，亦不盡。逆囘復于¶
　命根存住，而且長養至于長生。非火候，則炁不能自歸于根，¶
　不能自存自長。故眞人開口便决言囑人曰：『無火，道難成。』根¶
　源者，卽用火候所以然之理，奪造化所必由，非此則不能奪。¶
　用火候又必合月之盈虧，然一月盈虧，卽是一日子午。前半¶
<pb:CK_JY231_02p010a>¶
　月漸盈，象進陽火也。後半月漸虧，象退陰符也。抽添以盈虧¶
　而分銖兩，進退以盈虧而合聖經常法。始以有呼吸之候，而¶
　鍊丹服食。後以無呼吸之候，而定神，證天仙。是必以此爲上¶
　天梯子。¶
律之三曰：偃月之爐在那方，蛾眉現處是家鄉。色中無色塵先¶
覺，身外生身道更香。先取元陽爲黍粒，次薰眞炁醖黃梁。其間¶
釀盡長生酒，一日翻來醉一場。¶
　偃月爐，喻心也。蛾眉現，卽三日庚方，現出一線光之月也。月¶
　現之初，喻陽炁生復之初。陽炁生，則爐始用，故曰爐是家鄉。¶
　以元炁又喻爲米，薰蒸而釀成玉液，服之一日一醉。醉者，大¶
<pb:CK_JY231_02p010b>¶
　周天薰然沉酣之喻也。以上五章，皆在南昌授曹還陽而作。¶
還陽有截句三章。一曰：一陽每動是其時，時時又至我還知。謹¶
依師指臨爐訣，自然擒住這些兒。¶
　陽炁每動，皆藥生之機。是其時者，知爲藥初生之時。時時又¶
　至者，生而又生，生生之不一。生而知，知而配採。當切切愼此¶
　時，而不可錯失也。正是指出《參同契》中『二分水有餘』之秘語¶
　也。若不有師指，此事難知。謹依師指示，採取烹煉，炁結成丹¶
　而住。若不得眞仙秘指，則不知眞時，不當採而採者，則炁之¶
　不足而或嫩。當採而不採者，則炁之過時而或㪚。故曰，當謹¶
　依師指，則不難于擒住。這些兒者，卽一陽動炁也。¶
<pb:CK_JY231_02p011a>¶
二曰：一陽初動本無心，有心撥動指南針。得箇牛眠藏炁穴，活¶
墓蓮開七朶金。¶
　無心者，心無生而炁自生，是爲眞生，而可得以長生。有心者，¶
　時至神已有知，而爲採取之主。凡有知，卽是神與炁遇。遇而¶
　不離，則配合矣，故必有心。指南針者，以小針浮於水面，針身¶
　在午，針尖在子，卜吉地者，因以定藏風聚炁之穴也。牛眠地¶
　藏炁穴，皆喻伏炁胎神也。蓋牛之性在鼻，鼻則有息存焉。凡¶
　安神息者，喻之仙家張果眞人有牧牛圖，佛家誌公和尙有¶
　牧牛圖，石鞏和尙有答馬祖牧牛之語，皆同此。活墓者，王重¶
　陽眞人掘土穴爲墓，自居三年，以養胎乳神，名之曰『活死人¶
<pb:CK_JY231_02p011b>¶
　墓』也。大修行時，只知有定心，不致有動念，活活的似一個死¶
　人，始得。不如是，必不到仙佛地位。後之法眷，不可違悖了此¶
　意。蓮開七朶金者，純陽下降度重陽時，令舉目東觀海邊，見¶
　空中現出七朶金蓮。純陽又曰：『豈但七朶，還有萬朶金蓮。』及¶
　道成，至東乃度邱、劉、譚、馬、郝、王、孫七眞，而預爲報兆也。故門¶
　下後人作《金蓮正宗書》以記之。昔世尊地湧金蓮，重陽眞人¶
　虛空湧金蓮，唯演說佛法，開立全眞正教至于浩浩無極刧¶
　者，自重陽眞人始。後來法眷，故皆遵之，而仙佛二宗，始能合¶
　一爲眞修矣。¶
三曰：金丹大藥不難求，日守中天夜守流。水火自交無上下，一¶
<pb:CK_JY231_02p012a>¶
團生意在雙眸。¶
　此章正言採大藥之理，卽《直論》所謂『内藥採而後生』者也。按¶
　學金丹者徧世間，而知得其大藥者絕少，到頭盡歸無有而¶
　不能胎神。上仙每示人曰：『世間絕無其事，天上始有其理。德¶
　不合天者難求，志不動天者難求。』深戒人之妄求，及不知修¶
　德所以爲求者。又謂大藥不求，則不至也。故曹眞人又提醒¶
　之曰：『不難求。』所謂不難者，蓋守中天、守流而已。天固在上，流¶
　固在下，上下之間，皆有守時。守之，則已成之炁聚而不㪚，求¶
　之卽得也，故曰：『水火自交無上下』。隔礙神炁成一片矣，而丹¶
　豈不可求哉？有不可詳言所守者，卽天機至秘所難求者，守¶
<pb:CK_JY231_02p012b>¶
　之機在雙眸。釋《陰符經》之教也。目神能運，則徹上徹下可專¶
　覺而常覺不昧也。全錄中所解，皆昔聞仙佛師論道之說，故¶
　重發明爲自註之說。非世之他人揣摩猜度幻註者。後學見¶
　者，須當潛心體覓，則思得其半矣。¶
二眞人八詩之說，皆重宣火藥者耳。夫金丹仙道至難明者，眞¶
火眞藥也。¶
　顧與𡸅問曰：弟子久蒙尊教，近又得正一天師門，授我以玉¶
　淸仙士符籙，幸悟道之有基。敢再問，世間人人自稱知火知¶
　藥，似覺不難明。按我所聞，命已明者，而覺實難明。願請再詳。¶
　答曰：難明，在調爕火藥之眞候。若藥候之眞于《直論》、《語錄》俱¶
<pb:CK_JY231_02p013a>¶
　已詳言之無餘矣。但調眞候于火者，則有兩端。有呼吸之候，¶
　一調法也。無呼吸之候，又一調法也。若只渾沌一言，不爲分¶
　别，何由實悟？然有呼吸者不宜見有，必似于無。無呼吸者不¶
　使强無，强無則反著有。强無著有而不調者，我則斥之曰逼¶
　塞難容。不强無，而順時令以調者，我則明之曰如空空無物¶
　是也。此萬古聖眞之秘機，天廷之所重禁者，所以爲難明也。¶
　學者當按此語修德盟天，以尋仙師之度。¶
而二眞人不得不反覆爲言之詳也。我今再詳於《語錄》，不過當¶
時剌血同盟之語耳。¶
　顧與𡸅問誓盟之說。答曰：自古仙眞授受眞道，必淸淨齋醮¶
<pb:CK_JY231_02p013b>¶
　如科條，具信贄剌血盟誓于天，奏告于上帝、三台、北斗、南辰、¶
　三官、四聖、五帝、司命各位，下請命降允而後可傳。凡一傳人，¶
　徧天地間聖神無不告知者。倘有惡類妄自行財及以詭詐¶
　私相授受，師弟子同受考掠，可不重哉？可不戒哉？故《四極明¶
　科畧》云：度命囘年之訣，遇眞便傳，依盟上金八兩，五色之羅¶
　各九十尺，金環五雙，師弟子對爲九十日告日月，傳違科負¶
　盟，被左右二官所考。又云：金方、丹方悉盟誓，上金白絹以誓¶
　九天不泄之信。又云：不盟而度，師與得者同被二官所考。又¶
　云：無信而度經，謂之越天道。無盟而傳經，謂之洩天寶。又《太¶
　上科令》云：傳授弟子當苦淸齋而相傳。授受不審其人無齋¶
<pb:CK_JY231_02p014a>¶
　而傳，付者師當死，受者失兩目。齋不苦切，師當病，受者失口¶
　焉。《太上三一五炁眞經》云：天仙之眞有龍胎、金液九轉之丹，¶
　長生久視有四十年一出之約，皆不得背科而妄洩也。無仙¶
　籍者，不得聞知也。若信人賫信金誠，素試之無退，將法付之。¶
　若猶豫猜疑，秘而莫與。凡有願學正一盟威者，上命所司帝¶
　君等授以符籙。願學全眞仙道金液還丹者，太上老君親遺¶
　仙道，玉帝紫微授以符節。所以有符籙者，復可陞授符籙。有¶
　符節者，始得秘受火藥。此所以難遇難明也。及道成飛昇，驗¶
　符籙則歸原職，驗符節則列仙眞。¶
字字句句之理，皆出仙師法旨，故併書此語，以爲吾金蓮正宗¶
<pb:CK_JY231_02p014b>¶
後人之所考證。¶
十問曰：鍾離祖仙翁謂仙有五等，¶
　詳《傳道集》中。¶
天仙、神仙、地仙、人仙、鬼仙之目。世人固皆知之第，猶未知何所¶
修證之異而不等也？願聞之。答曰：仙雖五等而其種則二。二種¶
者何，陰神陽神之不同也。鬼仙者，陰靈之種類也。¶
　人死由陽盡而純陰。其陰性雖有靈，終是純陰之鬼也。¶
天、神、地、人四仙者，陽神之種類也。¶
　四仙得陽炁之全足，爲一根本之所修由淺深不同，而證有¶
　大小之異。初證人仙，進至地仙，又進至神仙，極于天仙。¶
<pb:CK_JY231_02p015a>¶
大修行人，¶
　大修者，學仙佛正道，談仙佛正理，持仙佛正戒，行仙佛正行¶
　者。¶
能採取腎中眞精陽炁，配合心中本性元神，宰運呼吸而爲小¶
周天之火薰蒸補助，補得元氣充滿，如十六嵗童子純陽之體¶
者。所謂二八一斤者，便是。¶
　鉛半斤，汞八兩。又云：上弦八兩，下弦半斤。¶
丈六金身者，亦是。¶
　二八亦是一丈六。上句是仙教人所說，此句是佛教人所說，¶
　相同者。¶
<pb:CK_JY231_02p015b>¶
則亦同天體之純陽矣。此鍊精已化成純炁者也。¶
　旣還爲純炁，不復去化生爲精。¶
炁足於下田，¶
　下田者，乃初在母腹中成胎時，元炁所藏之處，亦生呼吸之¶
　根也。故臍與母氣相通。出胎時，元炁仍在此生呼吸之根，亦¶
　是此元炁化精。由此精返化氣亦在此。此理之一定，不可罔¶
　說者。世人妄指人以無炁根之處，誤人亦太甚矣。¶
雖不用超脫，離下而居中，但能守在下田，卽是長生不死之果。¶
百千萬億𡻕而名曰人仙。¶
　人仙有三種，一者是内鍊神炁得金液還丹，而成爲天仙之¶
<pb:CK_JY231_02p016a>¶
　初工也。二者，是金石之藥鍊神丹服食，得千百嵗不死者。又¶
　或鍊二十四品金石仙丹服食，至五七百嵗不死者。三者，是¶
　靈芝及諸般草木藥物，製成丹丸服食，少延其身，此則人仙¶
　之最下者。¶
人仙者，不離於人者也。¶
　不離人者，由未超出人形色之凡身也。有身在凡，尙可淫色，¶
　化形爲精。唯内鍊神炁而更不已，炁純全不化精，精返化炁，¶
　守在下田，炁久固而身亦得其久固。所以成人仙者，不失人¶
　身，亦不能離人身。¶
此不過初機小成之果耳。¶
<pb:CK_JY231_02p016b>¶
　大仙之道由于三成，卽上關、中關、初關之所成。初關乃鍊精¶
　化炁成者，故爲小成果。¶
守之則永保長年。¶
　顧與𡸅問曰：用何保法？答曰：炁欲動則使之不動而還靜。故¶
　化精使不化而仍爲炁，卽採取烹煉于下田，歸其根，復其命，¶
　命長在而載命之身亦長在也。¶
若不守眞炁，復洩眞精，則與常人生死無異，爲其不列于人，猶¶
不異於人也。所以云：神馳則炁㪚，¶
　神外馳于目，則内炁亦外㪚于目，而用視。神外馳于耳，則内¶
　炁亦㪚於耳，而用聽。神外馳于淫，則内炁隨而散于淫根，而¶
<pb:CK_JY231_02p017a>¶
　用觸。六根之塵皆能令我炁㪚。最危險所當防。¶
精竭則人亡。¶
　精由元氣化而爲精、爲髓以護人身。精有生，則炁根旺。精髓¶
　竭，則炁根無，而不能生。護人身者已矣，故亡。《道藏妙法蓮華¶
　眞經》云：魂勞神㪚，氣竭命終，亦此意。¶
古云：留得陽精，决定長生。¶
　陳希夷之言。¶
人仙者，已有焉。地仙者，從人仙用工不已，進一階級者。則精已¶
化炁，採此化炁之丹，更而至於服食之者，淫根除矣。¶
　得成如來馬陰藏相者。又云淫根斷者。¶
<pb:CK_JY231_02p017b>¶
出離故界矣。無氣絕之生死，¶
　身中氣絕而死，是分所當死者。故佛教人謂之分叚生死。¶
能仙行於陸地，猶有重濁凡質在，故不能離於地者也。¶
　《楞嚴經》云：食地中百榖，足不離地，不服不食，是眞解脫者。¶
亦不能脫免三災，¶
　小三災者，水、火、刀兵也。人世間偶遇，故小。大三災者，水、火、風¶
　也。天地陽九六百之刧數災，故大。¶
自有呼吸在也。何也？水災之可以塞呼吸之竅也。¶
　氣以呼吸通而生，水隨吸而入，塞其竅，不能呼吸，氣斷而死，¶
　故水亦爲災。¶
<pb:CK_JY231_02p018a>¶
火災之可以燬呼吸之具也。¶
　身具存則有喉鼻通呼吸。身具燒燬則氣絶，不能爲神之所¶
　依。¶
刀兵災之可以解呼吸之形也。¶
　或刀劒斬斷其形，或鎗㦸扎穿爲穴而洩氣，無以爲神之依。¶
能使神炁離而爲二，故皆謂之尸解。¶
　尸解之說，非一或有氣數自絶而死，凡夫也。小災形神分而¶
　尸解者，小果也。有大修行而能超脫凡形，飛昇冲舉在天者，¶
　眞人也。氣數盡及三災解脫者，尸壞。超脫凡形者，尸不壞。當¶
　神形離形之時，視其形如生人，此尸解也。足不靑，皮不聚者，¶
<pb:CK_JY231_02p018b>¶
　尸解也。目光不毁，無異生人者，尸解也。白日尸解者，是昇仙¶
　去，非死亡尸解之例也。¶
若不解尸與神炁二，終能久行於地，此地仙之名不虛也。¶
　可地行千百嵗，眞實不虛。¶
故《太上洞玄靈寶智慧本願大成上品經》云：立三百善功可得¶
長存。地仙居一功不全則災從一始，而都失前功矣。常有其念¶
在於心膂者，則是也。¶
　善功者，是大修行内鍊精炁神之善功。三百者，大槪言之。有¶
　少壯人身夀相當，只消三百功，便得地仙者。有年大精氣神¶
　衰弱者，用功宜多於三百，或有宜倍於三百者。我伍子謂凡¶
<pb:CK_JY231_02p019a>¶
　合當用之功，俱要全。不全者，或有魔誘妄念塵緣而間斷其¶
　功，則精炁漸㪚而神氣前功都失；或有得功自足止，而不復¶
　進修，不進則必退，亦致都失前功。及省悟前非而復修，更從¶
　新用功，方可再得。念在心膂者，心在前，膂在背，卽呼吸升降，¶
　一孔玄關，乾坤共合成者。當從一始自起之時，念在于此中¶
　往來而得地仙。及其功全而地仙可得，亦常念念在于此，則¶
　長存不死爲陸地之仙而不失。¶
從斯以進自一個月而至十個月，行大周天之火，以不息入無¶
息，鍊氣化神，炁住矣，神全矣，是名神仙。¶
　白玉蟾云：所謂『歸性根太始，及未生之已從前』是也。斯實係¶
<pb:CK_JY231_02p019b>¶
　地仙向上進修，用十月大周天之火候，炁入定化神定，以趨¶
　神仙者也。我以不息而至息，自無息，故二炁俱住而呼吸無，¶
　神全大覺而無昏睡。此所以無呼吸之神方可作旡形骸之¶
　神，出定爲神通無礙之神仙。¶
以無呼吸之氣而入水不溺，又名曰水仙。¶
　有呼吸，水隨氣入而溺，則尸解，非形神俱妙者。無呼吸者，謂¶
　之形妙神全者。謂之神妙，唯形神俱妙者，方得入水不溺水，¶
　故不能溺神。¶
但神仙者，亦不離於神者也。¶
　神而知有神，離炁守定一箇神，故曰不離乎神。若神不有其¶
<pb:CK_JY231_02p020a>¶
　神，則神還虛合道。¶
由中田以證果，後天呼吸之氣已無，先天眞陽之炁盡化。久守¶
之於中而不超於上田，卽昔之藍養素胎神十月已成，而不能¶
出者之類也。¶
　不能出者，因不知出神之景，景到而不出；亦不知出神之仙¶
　機，故不令神出。¶
亦所謂夀同天地一愚夫之類也。¶
　愚夫者，帶重濁之形爲碍，不能神通變化如愚夫。但不死，可¶
　夀同天地也。¶
於此之火足神全，神炁大定則出陽神。¶
<pb:CK_JY231_02p020b>¶
　顧與𡸅問曰：神炁大定出陽神者，願聞所以然？答曰：神初不¶
　能定，依二炁以爲定。炁定則神隨之得定。炁定則無神離所¶
　依。而獨立乃能離宅舍之身而出定，顯陽神，故出神必由大¶
　定後。若不到大定，神正要依靠不能離炁，又焉能離身形。故¶
　禪宗人心依息以息，喻拄杖子，乃依之以行者。¶
出神矣，則爲神通變化。¶
　出神後則神虛空無碍，故能變化。未出神則身形爲碍，不能¶
　變化。¶
鍊其能變化之神而還虛合道，則曰天仙。天仙者，體同天之淸¶
虛，德同天之空洞無極。¶
<pb:CK_JY231_02p021a>¶
　重陽仙氣云：意同天心爲天仙。¶
不局命於西天、東天，¶
　西天者，天之西一方。東天者，天之東一方。褊小功行所證，局¶
　促之意。¶
超越於三十二天、三界上之上。¶
　仙家言二十八天爲三界，更上有四種民天，共三十二天也。¶
　言欲界六天，與佛說同。言色界十八天，與佛說同。而佛多五¶
　不還天在色頂也。無色界四天，與佛說四空天同。佛于色界¶
　内頂多五不還。仙于無色界外多四種民天。仙名三十二，佛¶
　名三十三而止，此二教經文之大同小異也。¶
<pb:CK_JY231_02p021b>¶
與天地齊其悠久，不可以年劫計此。世尊所以名爲第七仙者，¶
卽此也。¶
　世尊在七佛中成佛於賢劫之初。不曰七佛，而曰七仙，見《華¶
　嚴經》¶
則仙亦同佛，。佛亦同仙，超過陰陽天地，雖天地有形壞，這個性¶
靈不壞，則仙佛之至矣，極矣，無以復加者也。此人仙、地仙、神仙、¶
天仙爲一陽神之所證也。他如不知眞精陽炁，亦不知眞周天¶
伏鍊者，徒然祗借喻○者之爲用，¶
　凡遇☉當實讀作圈點二字，凡遇單○卽讀圈字，凡遇單丶¶
　卽讀點字，合宗佛語同此，古仙、古佛、禪宗皆同此。¶
<pb:CK_JY231_02p022a>¶
所修者一性之陰而已。所謂未鍊還丹而内觀照者，是也。性雖¶
寂靜而不動於妄，當下眞空不起念作輪迴種子，不隨境入輪¶
迴窠臼，出得陰神於此。稟形炁盡，只此一死，不來人世再受生¶
死，久爲靈鬼，一向沉空滯寂去，便爲眞寂，禪宗之所極證，謂之¶
得生淨土。¶
　淨土者，喻心靜而無染塵妄。¶
不受後有者，¶
　後有者，後刧之有身。¶
不輪于六道，不隷於死生之籍，故曰鬼仙。¶
　重陽仙翁亦云：不持戒，不殺生，不思善，爲鬼仙之類。又昔有¶
<pb:CK_JY231_02p022b>¶
　靈鬼自歌曰：做鬼經今四十秋，無煩無惱也。無愁𨶒王勸我¶
　爲人去，只恐爲人不到頭，卽此類也。又六祖盧能曰：不思善，¶
　不思惡，亦似此。¶
《楞嚴經》之所謂十種仙之行外道、四禪得五神通者，皆不出此¶
類也。在地者，猶隷於五岳能飛行近霄者，卽同於生天。在天者，¶
亦曰天人。天人者，猶稱天上之民人。¶
　無道行，有生死。及死後生靈之性在天，由於行十善。十善全¶
　者多者生于欲界，上半第四五六天。十善不全者，生于欲界，¶
　下半第一二三天也。¶
雖隷於天曹，不能合天道以行天道也。¶
<pb:CK_JY231_02p023a>¶
　天道者，梵行淸淨，道行精眞，能煉精化炁，化神還虛而合道¶
　者是也。不行天道，則無六道十通，止爲凡民、凡人而已。¶
卽《楞嚴經》云：彼天上各各天人，是凡夫業果。¶
　不知菩提湼槃正法，但修十善，祗得凡夫善業之果，非道行¶
　也。¶
天王卽是菩提。¶
　天王者，是一天之帝王管轄天人及下世人者；有功德道行，¶
　得禪定之神者。由初在下世得禪定，以證天王。在天王又能¶
　常禪定，故能滿天夀而不墮。如世尊爲[((盥-水+白)-)/几]率天王，稱爲護明¶
　菩薩是也。唯菩薩有大智慧，故得受天王之位。若凡夫之愚，¶
<pb:CK_JY231_02p023b>¶
　故不證天王也。¶
斯言之謂也，有時下生於人世，¶
　言天人無道行有淫欲倘婬念一起卽降生於人道¶
亦不能終天地於鬼者，¶
　終天地者，有欲界六等之夀，有色界天十八等之夀，無色界¶
　有四等之夀。三界二十八等多少夀數不同，唯天王有禪定，¶
　能以滿其天夀。滿夀則功德漸高，漸陞遷至上天。終天地同¶
　夀，天地刧壞則隨壞，故曰終天地。¶
卽教中之言生天生人者之天。人由入門之不正，眞無陽炁治¶
漏盡，道不足以終天地者也。是其分量之所自限，¶
<pb:CK_JY231_02p024a>¶
　分量者，是其所修功行止能于如此。¶
非造化之所限。此卽釋迦所師之阿私陀佛仙，及所參所見之¶
跋伽仙、阿羅邏仙、迦蘭仙者。¶
　此三人皆世尊初出王宮時所參，修生天人果者。世尊知其¶
　天福盡，而還可墮落六趣，故棄之而别參。¶
皆參四禪、五神通之流，習外道定者。¶
　外道種類有三。一者，是行邪淫叛戒律，偏行世法中不善之¶
　事，自以爲是而不依正法，不顧生爲魔民，死墮無間也。二者，¶
　是專行邪法，依傍正門爲名，卽所謂陰爲不善，陽欲揜之之¶
　小人，竊取衣食，誑騙財物爲志而已也。三者，是正法中人心¶
<pb:CK_JY231_02p024b>¶
　願行正，但着有爲初基粗迹，便志得意滿，誇能說會，不了心¶
　悟性，寂滅眞空，亦是依傍上乘爲名也。今此三人只修小因¶
　小果爲刧運中之受用而已耳。世尊已自天夀盡而復下生，¶
　欲學超刧運者，故亦棄此。¶
命終生天，不足爲仙者也。¶
　命有終而死而生，則非仙也。¶
又有一等在世之人不爭名利，¶
　自知無本，故不爭利。無能，故不爭名。¶
不事繁華，¶
　自知無財，不可爲悅。雖有小財，不知施爲。¶
<pb:CK_JY231_02p025a>¶
不羣人世，¶
　昧于倫理者，不能羣懶于倫理者，不能羣逆于倫理者，不能¶
　羣狂愚者，不能同世人柔懦者，不能任世事。¶
隱處深山窮谷，而亦自謂之仙，以所居爲名山也，人也。夫人山¶
二字以爲仙，乃五等之外仙乎？猶有不能枚舉者。而皆自謂之¶
仙，卽如室羅城之迦毘羅仙、斫迦羅仙爲大幻師。¶
　幻師者，乃設虛幻之術而非仙佛之眞修實證。¶
求太陰精和幻藥者，西方人雖謂之仙，焉可順從而以仙混稱¶
之，妄謂最上仙，亦止乎如此耳。後之學者，幸毋見此不仙而名¶
仙者，遂輕視天仙等。焉得箇眞知實辯，則亦可爲美慕而進者。¶
<pb:CK_JY231_02p025b>¶
否則多岐並列，將以何者爲我當行之道乎？¶
　辨得仙眞，則修行趨向始得眞。¶
十一問曰：今語仙佛所修果同一法，未知古來曾如是說否？後¶
世抑有知者否？答曰：有唯仙佛能知仙佛。若非仙佛則不知不¶
說也。予畧舉世尊之所自言者，令汝徵之。《法華經》云：昔者仙人¶
授佛妙法，如來因之遂致成佛。此佛自言得度於仙者也。又經¶
云：佛聞帝釋說法而悟最上乘妙道。此佛自言得悟于帝釋。帝¶
釋者，釋教人指爲三十三天之天帝，又指謂治世間分判善惡¶
救拔眾生之玉帝也。¶
　悟于聞法處，卽師寶法寶也。佛自不叛所聞處，存其所聞所¶
<pb:CK_JY231_02p026a>¶
　名而末學强分爲二教，不同叛仙叛佛矣。¶
《華嚴經》又云：如來大仙道，微妙難可知。¶
　此《華嚴經》三十四卷之頌也。¶
此佛典自稱爲仙道者也。《華嚴經》又云：如來十名，或名釋迦牟¶
尼，¶
　按《大般若經》云：陰根如小童子者，名釋迦。註云：卽東土名黃¶
　門宦官之意。世尊三十二相之陰藏如馬蝗，故名釋迦亦宜。¶
或名第七仙，¶
　世尊于三大刧修行至賢刧，成佛在第七，故自稱第七仙。後¶
　人贊稱第七佛。¶
<pb:CK_JY231_02p026b>¶
或名毘盧遮那。又云：或稱持眾仙，或名大仙師。《梵網戒經》贊云：¶
般若兼禪果證大覺仙。此皆如來佛自名爲仙者也。三經之文¶
人人之所傳讀講究，人人之所見知聞知。世尊旣說佛是仙，而¶
亦得悟於仙。予安敢謗佛非仙耶？又問：佛旣自稱爲仙，不知仙¶
可自言曾與佛是一否？答曰：皆言是一。昔元始天尊爲未生天¶
地先有之靈，以始有之義而强立名曰元始，化生天地而化生¶
人，乃分神化現十方無量世界，則佛亦從一分化現也無疑。又¶
佛言從無始來天地刧初而化生爲佛也亦無疑，則仙佛原爲¶
一人故也。迦葉頌釋迦云：觀我天尊師處世雜穢污，¶
　此頌詳《佛藏》處胎經。¶
<pb:CK_JY231_02p027a>¶
則仙佛皆稱天尊也。《玉皇本行集經》云：帝初爲光嚴妙樂國王，¶
棄位修行三千二百刧，始證金仙，號曰淸淨自然覺王。如來教¶
諸菩薩漸入虛無妙道，如是修行又經億刧，始證玉帝。是此帝¶
也，諸佛之師，眾聖之王，此見皆稱如來也。予按近見西漢以前¶
中國無佛之名。¶
　昔秦始皇二十七年癸未，有西方沙門室利房等一十八人¶
　賫佛經來自西域，勅令囚禁後，遣室利房等并經俱還歸竺¶
　國，故漢前中國皆未分佛之名。¶
東漢之初佛法始入。¶
　光武之子明帝時，佛法始入中國，始有佛稱。¶
<pb:CK_JY231_02p027b>¶
北漢之後，¶
　北漢者，在古趙地，其主劉淵在晉朝正統之末年。今言此者，¶
　正言仙宗人不分别佛。¶
鍾離眞人¶
　正陽眞人。¶
《靈寶畢法》云：智士煉之金佛現。言煉心而見性，金來歸性則金¶
佛現，此仙自言爲佛也。呂純陽眞人云：行禪唱咏胭粉詞。言卽¶
色卽是空，當體便是也。又云：不問神仙與佛共同覺照。白玉蟾¶
眞人《入室歌》云：觀音菩薩正定心，釋迦如來大圓覺。亦名九轉¶
大還丹，謂之長生不死藥。此仙自言參禪見性爲修道也。其劉¶
<pb:CK_JY231_02p028a>¶
海蟾眞人云：眞個佛法便是道，一箇孩兒兩個抱。張紫陽眞人¶
云：佛珠還與我珠同，我性卽歸佛性海。此仙自言仙卽佛也。仙¶
佛同一性也。而自何常分？予今據實言之。東土稱曰仙，得成此¶
道而繼其後者亦曰仙。西方稱曰佛來授此土人得成道者，亦¶
曰佛。如世法中稱父母者，呼爹媽者，人一而二稱之也。末世外¶
道以有髮無髮而類分之，不知仙佛性宗何由以識其共一法¶
耶？雖不知不足罪也。唯是厯刧修來眞仙佛種子，眞性不昧而¶
復有眞知。¶
十二問曰：請問神從何處出陽神。旣不同於陰神所出之法，或¶
亦有異？答曰：然陽神出入於頂門，¶
<pb:CK_JY231_02p028b>¶
　頂門，卽鍾離眞人所言天門是也。¶
而居於泥丸，爲其煉神還虛在上丹田也。¶
　上丹田卽是泥丸。¶
故世尊入滅時，謂之入泥丸，因名經曰《泥洹經》者亦如是也。此¶
天仙、神仙及諸佛世尊頂放毫光者，皆然。陰神亦有能出入於¶
頂門者，而但居于心地中田，爲其亦借修佛爲言依☉而求明¶
心見性，心性不外馳而入寂滅是也。此見仙及佛門所度四果¶
位之人爲然。¶
　四果尙有生死，縱能寂定只是五通陰神而已。¶
究而言之，陰神亦有二出。何也？性證于眞空寂滅，一性眞純，命¶
<pb:CK_JY231_02p029a>¶
終時與神從頂門而出，生于天；頂出脇入而生于人，一也。性到¶
眞空寂滅而未滅盡定，¶
　未到滅盡定，則心有生滅多出入。¶
有時六根引六念而馳，¶
　六念者，六根中之六識爲念而外馳于聲色等。¶
卽從六根出，而亦入于母之六根以爲胎。¶
　以眼視女則性從眼根出。以耳聽女則性從耳根出。以身貪¶
　觸女則性從身根出矣。母之六根者，言女之身根生門也。眾¶
　生之淫心淫事不除，每思行淫，則性入于女之身根，貪愛觸¶
　情，迷戀觸境，不肯舍去，久著根中遂成胎而不能離凡。眾生¶
<pb:CK_JY231_02p029b>¶
　無定力慧心戒行者，雖入爲胎而不知修行。人有定力慧心¶
　戒行者，偶生一觸念，卽舉戒念以滅之，不犯淫則不入胎。禪¶
　宗人所謂末後當機，蓋如此。¶
生於畜道，及生人道之下賤，¶
　畜道者，生爲畜生之類。人道者，生爲人之類。下賤者，奴僕及¶
　貧窮殘疾、邊方夷狄等苦多之類。皆曰下賤，何以分畜人二¶
　道？凡畜生飛者、走者，皆身後行淫。唯人在身前行淫。人有一¶
　生喜于身後行淫者，大命終時，此念具在焉，不于身後行淫¶
　而墮入畜道。故佛戒云：不近沙彌童子者，至教也。人有一生¶
　厭惡身後淫事，而專行身前淫事者，命終念在，未必不因身¶
<pb:CK_JY231_02p030a>¶
　前淫事而墮入人胎。故佛又言：我最不欲母人入我教中，爲¶
　其有敗道行之具也。¶
二也。¶
　此已上言陰神所出二端。¶
如此則神出而證聖者，爲凡者，趨惡道者，盡知之矣。予謂有志¶
大修行者，淫事固當首戒，而身後淫事尤當戒。¶
十三問曰：佛旣同於仙，仙有五等，¶
　卽天、神、地、人、鬼五者。¶
佛門宗有五目，¶
　外道禪，凡夫禪，小乘禪，大乘禪，最上乘禪是也。¶
<pb:CK_JY231_02p030b>¶
俱相同否？答曰：五目皆同。¶
　最上乘禪佛同天仙。大乘禪菩薩同神仙。小乘禪同地仙。凡¶
　夫禪同人仙。外道禪同鬼仙。¶
又問：仙宗下以長生爲根基。佛宗下只談凡夫死亡禪。命終而¶
死以輪迴現，而能躱脫爲當機，以生天生人爲轉身出頭，謂之¶
沙門四果。¶
　一是須彌洹果。能七生天上，能七生人間爲證。二是須陀含¶
　果。能一生天上，一生人間爲證。三是阿羅含果。能只生色界，¶
　不來欲界受生爲證。四是阿羅漢果。能不死不生爲證。至此¶
　方成沙門，方是了生死的菩薩。¶
<pb:CK_JY231_02p031a>¶
仙宗或不言此。答曰：仙宗亦言四果。佛宗亦言長生。然上仙亦¶
不止於長生，而極於還虛。而與仙之名者，亦不皆得長生。其外¶
道鬼仙亦有死生在。爲四果之列者，考仙宗之言四果有《玉帝¶
本行集經功德品》云：九品之内四果仙人運應數合，下生人中¶
尊貴。¶
　凡下世帝王大臣皆四果降生。功行高者生同色界。功行小¶
　者生同欲界。一生天上、一生人間之果，如伏羲、神農、黃帝、帝¶
　嚳、唐堯、夏禹皆生欲界，以其行淫而生子也。亦止一生人間，¶
　而返天上昇三界之上。如釋迦佛只生色界，爲太子不行淫¶
　生子，而修行逕超于三界之外。¶
<pb:CK_JY231_02p031b>¶
張紫陽眞人又目而言之，曰投胎，曰奪舍，¶
　王重陽眞人云：莫希奪舍學投胎，便向瑤池下手栽。¶
曰移居，曰舊住，¶
　紫陽眞人《悟眞篇》云：投胎奪舍及移居舊住，名爲四果徒。¶
正不免生死而求不墮輪迴者。昔陳顯微云：遇物對景當以一¶
息攝之，而不復有相生相滅之機，此不輪迴、不受生之妙用也。¶
正爲此也，掃拂得心中境魔淨，躱郤輪迴路，令進修有根基。¶
　世世生於人中方有進修根基。¶
從此以往生平日行十善，雖無修行功行，死後可能生于人中，¶
此善因之本，果得六趣中之人道也。平日行十善，又有修行功¶
<pb:CK_JY231_02p032a>¶
行得初禪念住者，¶
　念住，是念住于定。所以執心不行淫，欲以求住念，得念住則¶
　得初禪之果矣。¶
命終未終，¶
　得初禪則住定于初禪而不變異。命若終而死也，住定于初¶
　禪。命若未終而不死也，住定于初禪。¶
猶然隨念亦住於初禪天，¶
　隨念者，隨禪定正念，卽所謂禪悅爲食，法喜充滿。¶
卽《華嚴經》所云：佛子如得初禪，雖未終命，見梵天處所有宮殿¶
而得受梵世安樂。¶
<pb:CK_JY231_02p032b>¶
　此上數句言得初禪受用。¶
得諸禪者悉亦如是。¶
　諸禪者，二禪，三禪，四禪也。得諸禪受用，皆同于得初禪。¶
是也，得二禪息住者，命終未終皆住二禪天；得三禪脈住者，命¶
終未終皆住三禪天；得四禪滅盡定者，命終未終皆住滅盡定。¶
四禪天卽《華嚴經》所謂『隨所入定境界根前』是也。¶
　隨所入至處則住。入到二禪則住于二而不動退，入到三禪¶
　則住于三，入到四禪則住于四。¶
此得色界之果也。¶
　滅息定言胎息。滅盡而息眞元，謂之胎圓，可出陽神之時也。¶
<pb:CK_JY231_02p033a>¶
總此四禪畧似懷胎養神之十月，爲生天之上品果也。或有生¶
於欲界六欲天者，淫事雖無，¶
　由執身不行淫欲，故無事。¶
而淫念未滅盡，故但欲界雖名天，而多不離于地。若生無色界¶
空處、識處、無所有處、非想非非想等處天者，淫念空滅盡，故謂¶
之四空天。此修因之正果，得六趣中之天道也。或有上隷於天¶
曹，居下界卑職掌人間村落小境事，如土地、城隍、社令山、主水¶
主福地仙官皆是《楞嚴經》所謂地行羅刹。¶
　此是不除葷食之鬼。¶
遊于四天者，亦是佛言三界内之眾生者，卽此輩俱是也。能五¶
<pb:CK_JY231_02p033b>¶
通而不能六通，皆不知金丹大道之流，不得金液還丹之果，不¶
能修證上仙故也。世人求證此果而竟不能得者多矣。¶
　不修還丹證仙者，只得下界卑職。然卑職亦不易得，乃修十¶
　善至于萬全，而可陞仙者，上界始授以卑職，行代天治世之¶
　事。十善不全者，雖欲求卑職亦不能得。¶
吾輩志成仙、成佛者，絶不談此。且其從人而生於人中者危。¶
　今世爲人，後世亦生爲人，此固不墮惡道橫生，皆善果也。危¶
　者，此時若不行善則墮惡道，故危。¶
從人而生於天，¶
　有善行多則生天。人有道行，則生于天王及仙官、仙士。¶
<pb:CK_JY231_02p034a>¶
天而下生于人中者吉。¶
　從天降生人世，如世尊從兜率陁天降生爲人，善行道行兼¶
　全，易修成佛，故曰吉。¶
是何故？原夫在欲界天者，¶
　此下詳言自天而後，下生于人者。¶
雖淫欲未淨盡，亦貪淫欲事。有淨行、淨性者，及生人中時，淨性¶
不昧，進修念專，易於證道，及于此生求成仙成佛。如世尊自兜¶
率陁天來。如彌勒亦從兜率陁天降神受生。所謂一來生而不¶
再來生者，故曰吉。又有在色界天者，淫事淫念俱淨盡，及下生¶
人中來，亦於此生永必成仙佛。如初祖迦葉，如西六祖彌迦遮¶
<pb:CK_JY231_02p034b>¶
如，十九祖鳩摩羅多，皆自梵天來，亦盡此一來，不再來而成道¶
者，故亦吉。若生人中而復轉生于人者，善不善相半，¶
　半行利己事，半行利人事，以世法爲塵勞。¶
淫與淨相半，¶
　半生子孫，半修梵德戒淫。¶
及至轉生於人時，舊念依然相半。¶
　舊念者，卽上善、不善、淫淨等。¶
若善與淨行長，則升爲七生天、七生人之類。如昔軒轅黃帝久¶
居天上，因議大行，¶
　天夀天福滿矣時，當議大行，昇遷向上。謂天上功行難積，人¶
<pb:CK_JY231_02p035a>¶
　間功行易積，故下生。¶
下生人間，一世爲民，二世爲臣，三世爲君，乃成上仙。又王重陽¶
眞人與馬丹陽眞人連十世爲道伴，皆遇正法而未迷及此世，¶
爲師徒同證天仙。如世尊過去世不卽成佛，必歴三大阿僧祗¶
刧，積修而後得道。又如三洲護法韋䭾天尊爲十九世童眞者。¶
又如天台智者云梁之。祜律師轉刧爲唐初之律師道宣者。此¶
由人轉生于人，功行漸增而升者，故從危中而得吉也。若淫行¶
與不善同長，則日趨於下，易墮於三惡道，同凡夫俗士之苦趣，¶
故無吉而終危。如《華嚴經》所謂『躭着五欲，¶
　五欲者，食欲、色欲、財欲、名欲、睡欲，此名五愛欲也。又色聲香¶
<pb:CK_JY231_02p035b>¶
　味觸五者，爲五塵欲也。¶
遠離諸佛，障礙生天者』是也。人中志高者求生天，志卑者求生¶
人。何以知生天生人之異，又何知所以異求也？其妙在于仙道¶
佛法中之一☉(音圈點二字)耳。¶
　此一○，丹家謂之野戰。此一•，丹家謂之守城。¶
人能于平常絕淫欲，自少壯至老晝夜皆不失此○，功德得至¶
寂滅，謂之凡夫湼槃，則能生天。¶
　得形如槁木，心似死灰，神識内守，一志不㪚，定中以出陰神¶
　爲淸靈之鬼，亦曰鬼仙。命終而死者，卽生天爲天人。¶
故《華嚴經》云：如此三昧，能令一切眾出地獄故，免畜生故，閉諸¶
<pb:CK_JY231_02p036a>¶
難門故，開人天道故。¶
　湼槃由三昧正定而至湼槃。而有生死，謂之凡夫湼槃。尙有¶
　六道而求脫輪迴者，湼槃而永斷生死，卽是佛湼槃。而自無¶
　輪迴者，學仙佛者當知之爲趨向。此理詳于《楞伽經》。¶
平常不行☉之功而失此功德，及臨命終時七日能如此☉，卽¶
《華嚴經》所謂『于世界中死此生，彼心無癡亂，入胎出胎』。心無癡¶
亂者，則亦能生人中之洪福。如永禪師轉生身爲房琯丞相是¶
也。故《智度論》¶
　三藏中論名。¶
云：欲界眾生有三種，以善根上中下故也。上者，六欲天。中者，人¶
<pb:CK_JY231_02p036b>¶
中富貴。下者，人中卑賤。¶
　言死後往生，有此三種。¶
又云：上分因緣，天道果報。中分因緣，人道果報。此生天生人之¶
二者，必須聖師度知而後有所宗主。學仙佛二種之末學，若不¶
悟此○者，不遇眞師傳此○者，且不能生于天、生于人，又安能¶
得成道。此止于鬼仙及禪師。凡夫禪之同者如是。故《華嚴經》云：¶
奇哉，眾生愚癡無智于生死内受無數身，不能以不堅固身求¶
堅固身者，正謂此輩也。有所謂聲聞佛者，《華嚴經》云：聲聞乘隨¶
他語解智慧狹劣，是因師傳道之聲而聞道，可自進修，亦可度¶
人。進修知佛道而能成佛，道故亦曰佛卽仙宗中之遇眞師得¶
<pb:CK_JY231_02p037a>¶
度。正道而未行道，築基之人也。若肯行亦徹底有所證。有所謂¶
緣覺佛者，於修行時緣色便覺空，故曰緣覺，卽仙宗百日關中¶
除淫根以鍊精化炁，空郤色緣而得純炁，長生不死之人仙也。¶
葛抱樸所謂『下士得道，長生世間』者。所以大毓禪師云：學佛之¶
士勿滯無漏，便爲了當。要超出陰陽之外則佛事方畢。有謂二¶
乘佛者，心有生滅，以生而趨滅。息有出入，以有而歸無。以有無¶
生滅二者循環，故曰二乘。自念住、息住、脈住而趨至於如來寂¶
滅海，卽同仙宗十月關中玉液還丹關節相通。抽鉛添汞，陰盡¶
純陽，鍊炁至無而得化神之神仙也。葛抱樸所謂『中士得道，棲¶
集崑崙』者。有所謂最上乘佛者，不涉有爲，不落言詮，無名無相，¶
<pb:CK_JY231_02p037b>¶
非佛非法，寂然妙明，天地陰陽不能死之，生之夀命無量，過於¶
天地，卽同仙宗九年面璧，鍊神還虛以後，超出於天地之先，不¶
壞於天地之後之天仙也。五等五目皆同者如此。又問：今說佛¶
言長生不死，從何證據？答曰：按《佛藏・因果經》云：悉達多太子啟¶
王父曰：我欲出家，爲有四願：一願不老，二願恆少壯，三願無病，¶
四願恆不死，此便是世尊求長生不死之志。《法華經》云：佛說是¶
經八千刧未曾休廢。說經已入靜室，住於禪定。八萬四千刧，此¶
便是世尊得長生不死之驗。¶
　世尊求長生，住禪定，以爲道而求成佛。後生不求不住而反¶
　闢之。今人若許佛言爲是，則僧言爲非。若許僧言爲是，則佛¶
<pb:CK_JY231_02p038a>¶
　言或非。如是掃佛之言流于世，誤殺半閻浮人矣。愚謂求其¶
　兩是，必得長生。禪定者而忘其長生禪定，斯可言不求不住，¶
　徒然一凡夫。幻生妄念者而稱不求不住，卽如田不耕種不¶
　播，何以搏飯，而反曰無用食。如是說者，不墮空亡外道，吾不¶
　之許也。後之來者，能于求住歸一，一歸于無則同佛同仙之¶
　實悟。若言不求不住于一，不一而無則同外道之誑語。諸人¶
　其必自勘之哉。¶
又曰：大通智勝佛夀命五百四十萬億那由他刧。舍利佛作佛¶
夀命十二小刧。迦葉成佛夀命十二小刧。須菩提成佛夀命十¶
二小刧。大迦㫋延作佛夀命十二小刧。大目犍(音乾)連成佛夀命¶
<pb:CK_JY231_02p038b>¶
二十四小刧。富樓那成佛夀命無量阿僧祗刧。憍陳如成佛夀¶
命六萬刧。阿難作佛夀命無量千萬億阿僧祗刧。羅㬋羅作佛¶
夀命無量千萬億阿僧祗刧。提菩達多成佛住世二十中刧。威¶
音王如來佛夀命四十萬億那由他恆河沙刧。藥王菩薩成佛¶
夀命四萬二千刧。《華嚴經》十一卷云一切功德須彌騰雲佛夀¶
命五十億𡻕。又云：雖經刧住而身不離㪚，不羸瘦，不變異。¶
　此同仙家之形神俱妙。¶
又云：海雲比邱於彼佛所千二百嵗，受持普眼法門。《地藏菩薩¶
本願經》云：佛言覺華定自在王如來夀命四百千萬億阿僧祗¶
刧。《淨業障經》云：世尊言無垢光如來佛夀九十刧。又《稽古畧書》¶
<pb:CK_JY231_02p039a>¶
云：寶掌和尙，西竺中印度人也，于漢獻帝建安二十四年來此¶
土，後扣達摩大士悟旨，住世一千七十二年而逝。又唐太宗時，¶
天竺方僧娑婆寐者來此土，自言有長生術，太宗深信之。如《華¶
嚴經》所云：得智藏身于不死界而得自在。又云：具足修行離老¶
死法。又云：得不老不病常住命根者，皆佛法門中長生不死之¶
證。同世尊四願無二也。後之修佛法者，安能悖佛願而二之耶？¶
　後學必如此語等證，方爲得佛法之眞。¶
又問：何爲小刧、中刧之年數？答曰：按《佛藏・娑婆論》云：中刧有增¶
減算法。減者，從人夀八萬嵗起，以一百年減一嵗，減至十嵗爲¶
一減。增者，從人夀十嵗起，以一百年增一嵗，增至八萬嵗爲一¶
<pb:CK_JY231_02p039b>¶
增。如是十八增減爲二十中刧，約一增減十分之九，¶
　每一減八萬數，一增八萬數，二八一十六萬數，共一增減。十¶
　分之九者，八九七萬二千爲一中減，七萬二千爲一中增，二¶
　七十四萬四千爲一增減。中刧之數大約如此也。再詳言之，¶
　百年減一嵗，千年減十嵗，萬年減百嵗，十萬年減千嵗，百萬¶
　年減萬嵗，七百二十萬年内除去一千年爲一減之實數。一¶
　增亦如之。併二七一千四百四十萬年内除二千年完一增¶
　減中刧之年數。此比人間凡世之年數也。除二千年不算者，¶
　以其減刧之内因少十年，增刧内亦少十嵗故也。¶
便是一中刧之年數。小刧未見定論。以八十中刧成一大刧，推¶
<pb:CK_JY231_02p040a>¶
之當是一中刧，亦可折爲八十小刧，大約卽見其年數也。非不¶
長生者，能超越如是刧數也。然又當知以刧數計夀命者，數有¶
盡，猶有壞刧在。如聲聞、緣覺、四禪、菩薩、二乘等與天仙、地仙、人¶
仙三等者同也。以刧數計一定者，當知定之如是相續不已，刧¶
刧如是超越無窮無壞刧，直超天地陰陽。此世尊佛與最上乘¶
天仙者，同長生之極致者耶。¶
十四問曰：陽神出，非必執於身外有身，已承明命。但習聞舊說，¶
猶不能釋然。謂本是無身，若謂果無形相可見，不知何以謂之¶
出？請再詳以教我。答曰：仙佛之種性，卽本性之靈光，非有非無，¶
亦無亦有，隱顯形相，安可拘一。昔軒轅黃帝以火龍出。施肩吾、¶
<pb:CK_JY231_02p040b>¶
鍾離正陽、呂純陽三眞人以上三級紅樓出，以七層寶塔出。劉¶
海蟾眞人以白氣出，化鶴沖天。馬丹陽眞人以風雨雷震出。孫¶
不二元君以香風瑞氣出。劉朗然眞人以金蟬出。蘇躭眞人以¶
白鶴出。西山十二眞人王祖師以花樹出。此有相可見而非身¶
也。邱長春眞人出，則通天徹地，見天地山河如同指掌。又云：三¶
次撞透天門，日月自别，直下看森羅萬象。南嶽山藍養素先生¶
以拍掌大笑出。此二者無相可見而亦非身也。釋迦牟尼佛世¶
尊以白毫光出。故《華嚴經》五十卷云：世尊從白毫相中放大光¶
明，名如來出現。又《法華經》亦云：世尊放白毫相光照見東方萬¶
八千世界靡不周徧，下至阿鼻地獄，上至阿迦尼吒天。¶
<pb:CK_JY231_02p041a>¶
　此是色界天頂之名，卽色究竟天是也。胎神十月化神得定，¶
　功行已至此天，故所見亦至此天也。¶
南、西、北方如是照見周徧。此所出亦非有身也。有時出而化火¶
龍吐火。有時出而化金剛密迹執榼(音楷)杵而吐火。此有相可見¶
而亦非自身也。眾聖高眞仙佛所出各别，何常拘拘以身外有¶
身爲出哉？又問何故有此不同？答曰：得定而見性眞空矣。於可¶
以出定之時，偶有此念動而屬出機，未有不隨念而顯化者，故¶
不同。或無念住至寂滅中而頓起一出念，以調神者有同有不¶
同，其久久常定而常定者，則變化顯現皆由一念。千百億化身¶
亦皆由一念。故念不在化身則不必見有身，念在化身則不必¶
<pb:CK_JY231_02p041b>¶
不見有身。予之此言，但只爲我鍾、呂、王、邱、李、曹諸祖眞人門下¶
眷屬得道成仙者謫言，是謂家裡人說家常話，非爲諸旁門凡¶
夫惡少言也。彼雖見之聞之亦無所用。後世有緣遇此，志于天¶
仙，出我長春邱眞人門的泒受道者，必須記知，免當機驚疑也。¶
又問：知拘拘以身外有身爲出，或者無有不是？答曰：得證大定，¶
眞空見性，遇出神之景而出，有身也，可無身也。可亦不可强執¶
無身爲是。但起念作有身想則有；隨其自然空性之念則無身。¶
未到見性地位，不能眞空大定，卽是未成陽神。唯期望有身爲¶
出，被此妄見障礙，¶
　與未得稱得，未證稱證。《楞嚴經》所謂『着陰魔』同。¶
<pb:CK_JY231_02p042a>¶
不得向上全神，則無神可出，入魔道矣。此正内起之陰魔也。可¶
不速滅之乎？昔山東張先生在圜中，¶
　圜音圓，卽園墻亭子。禪宗人呼爲團瓢。馬丹陽眞人所謂『師¶
　恩深重眞難報，誓死圜墻煉至眞』是也。¶
見承塵板上落下一人立於面前，沒入於地後湧出於前，彼不¶
知是外來天魔，¶
　昔吉王太和殿下問曰：如何知是天魔，如何不知是天魔？答¶
　曰：師傳不透徹，故不知。傳得透徹，故知。又問：如何傳語爲徹？¶
　沖虛子又答：當十月神胎完足，四禪得滅盡定矣。息絕，出入¶
　心絕。生滅六根大寂，何得有知有見而遇外魔？由我出神之¶
<pb:CK_JY231_02p042b>¶
　念而出。由我現身之念而後有身。若我無念現身而外有身，¶
　卽知是魔。若我胎息未完足而不宜有出，乃妄出而見有身，¶
　當知是魔。若不得如此受授則不得知也。¶
錯認做陽神出爲身外身，遂出圜問邱祖。邱祖曰：眼裏見者不¶
是，切勿着去。¶
　見而久戀則心其魔。見而不見，急入而依我三昧，凝神在胎，¶
　故不着去。¶
初不信，¶
　不信邱祖法言，自矜能出神也。¶
又問郝祖。郝祖曰：邱哥說者便是。又不信，¶
<pb:CK_JY231_02p043a>¶
　再不信郝祖之言，可謂愚迷不醒，雖有聖賢不能提挈之。¶
執信爲身外實有是身。已得道矣，竟落空亡而不知悟。由是觀¶
之，但信有身則此有身，何不可拘拘認之乎？我故曰：不可着此，¶
由得邱眞人傳來秘法也。唯於體性中念動則出。出亦是念。念¶
靜而定，定亦是念。初定七日必一出，¶
　凡入定能入得一日，則一日一出。逐時趲捱向上，又能入到¶
　定二日，則二日一出。及到七日之定，則七日一出。或至二七¶
　三七四七又至七七及九年一定，則亦一出。或多年多刧皆¶
　從七日爲始，卽此得定頓爲常定，故名頓法。始終如是，故云：¶
　無二無餘。¶
<pb:CK_JY231_02p043b>¶
出則便已用於六通之一矣。對境而勿逐境，邱祖言『不可着他¶
者』是也。一出便收囘於上田，用乳哺之功爲至急入常定也。出¶
久不收，又恐迷墮，逐境輪轉。古人言到此地位正要腳踏實地。¶
　最要時時住定，方是踏住實地。不然卽落空矣。¶
佛亦言虛空界盡，我此修行終無有盡。世言神仙有墮輪迴者，¶
正防此一出之時也。我《直論》謂『防出時之危險』是也。過此而能¶
常住大定。世尊所謂『護念令住久住』是也。則永無迷墮矣。¶
　仙家言：一得永得，形神俱妙。佛家人言：一得永得，一證永證。¶
　俱言此出時。¶
佛宗菩薩之有轉刧者亦然。如大勢至菩薩轉刧爲二十七祖。¶
<pb:CK_JY231_02p044a>¶
般若多羅文殊菩薩轉刧爲杜順和尙。¶
　唐貞觀時僧。¶
彌勒菩薩轉刧爲傅大士。¶
　梁武帝時人。¶
誌公言：達摩大師¶
　二人皆梁帝時。¶
爲觀世音後身。¶
　此誌公贊達摩之言。¶
又文殊轉現爲唐之寒山子。普賢菩薩轉現爲拾得。¶
　寒山、拾得二人皆唐。¶
<pb:CK_JY231_02p044b>¶
金粟如來轉爲維摩詰。¶
　世尊同時人。¶
及傳言定光佛皆轉刧有後身者。如是，諸佛菩薩出世或有分¶
神化現後身，以接引當來後世；或亦在此初出定，一時囘向遲¶
誤。此案詳《佛藏》中久矣。非無此事此理，而世人妄以是非，口流¶
言之者。我今爲懼出定者自悞迷墮，故已謂出定入定時之宜¶
防危慮險。修士可不愼之哉。若只定而不出，雖是夀同天地之¶
愚夫，¶
　愚夫者，不徹悟性靈，不能顯現神通變化。¶
亦能超刧運，但不能顯神通。故出定者，是顯神通之樞機也。守¶
<pb:CK_JY231_02p045a>¶
此定二七出，三七出，久久亦一出，久而又久亦一出，卽所謂調¶
神出殼。¶
　調神者，令其出入之有度也。若不合于度則爲妄出，放逸而¶
　無妙覺靈應。若知合度，調十二時至七日，調一七而二七至¶
　七七、百日、千日而三千，不失于久出、促出之危險也。¶
乳哺嬰兒，加持頓入于大定，一定至于九年而一出，則定同于¶
虛空之無極，是曰圓頓，曰還虛合道。¶
　乳哺，是仙家之稱。加持，是佛家之稱。神入定喻懷兒于胎，得¶
　定力矣。而可出，喻出胎之兒力小也。持定念而加至久久，前¶
　乳哺兒之大兒初出時，言神初離形而暫合虛空，加到大定¶
<pb:CK_JY231_02p045b>¶
　而常久在定，則永可離形而同虛空之至極矣。¶
定至極久而出，亦可極久。¶
　若不能久定，尙近凡夫境界，未入聖流則不可久出。若以久¶
　出而不速入，則必退馳于塵境而迷爲轉生。唯當久定得定¶
　力深而可離形去智者，方可久出。此又調神出定時之危險¶
　也。¶
自是以後，久出久定也可。¶
　久定在内則已離形去智之久矣。可久出者，雖久出在外則¶
　亦同于離形去智之久，故可久。此時久定是已出已入後之¶
　久定。神通變化愈長向上者也。不比十月胎神之久定，不能¶
<pb:CK_JY231_02p046a>¶
　出者之有危險在，不能顯用其離形也。¶
倐出倐定也可。六通也能，十通也能，¶
　十通卽六通内所多能之條目曰十。詳後佛宗語錄中。¶
千變萬化無所不能。¶
　如重陽眞人正月四日上昇時，到南京濬儀橋邊勸臧公早¶
　修行。又丹州大薛遇于終南，共語分明。又劉蔣村與張公治¶
　病，藥而卽愈。又昆明池西在空中舞袖輕飄。此皆是千變萬¶
　化。¶
此眞證天仙佛地之頓法也。所以我說出定之初，卽謂入定之¶
始。¶
<pb:CK_JY231_02p046b>¶
　得定之初卽爲出定之初。是出定之初乃得入定之根基也。¶
　從此而入大定，而常久定是也。¶
謂得大定以後，無有不定之時¶
　白玉蟾云『父母未生以前，信有無窮造化，身心不動已後，復¶
　有無極眞機』是也。¶
方能解脫神通。我《直論》所謂『神通境界，畢竟住腳不得』者，謂此¶
也。窮天地之年刧，止同一定而一出也可。¶
　卽如世尊佛八萬四千刧爲一定，而後可窮天地大刧，亦爲¶
　一定也。¶
正是仙佛以上事。¶
<pb:CK_JY231_02p047a>¶
　說到此，正仙佛齊肩大事方云了畢。世之人痴迷混日，謂仙¶
　非禪定之所修，謂佛不用禪定而自然頓成佛，皆彼福力之¶
　薄，與仙佛無緣者。鳥能知仙佛同禪定到頭如此。¶
超天地刧運，¶
　如元始天尊超過天地五刧運，其龍漢初刧，經九萬九千九¶
　百九十億萬嵗；超延康之二刧，經八萬八千八百八十億萬¶
　嵗；超赤明之三刧，經七萬七千七百七十億萬嵗；超開皇之¶
　初刧，經六萬六千六百六十億萬嵗，及超至上皇之五刧。從¶
　刧至刧，從天至天，止是吾身教導人天。此出《洞玄因緣經》。¶
無天地，無世界，無仙無佛，無形無神，無知無見，¶
<pb:CK_JY231_02p047b>¶
　本性如此，已是虛空粉碎，無無亦無矣。¶
又何必以見有身爲言？¶
　陽神本不專貴于有身，但借顯陽神初出，能有身之爲驗耳。¶
　神且要還于虛無，卽有身而還于無身，方是還虛合道之至¶
　妙至妙處。何必拘拘以有身爲幸，拘于中成之果，而非悟性¶
　之極耶。¶
¶	
¶	
¶	
¶	
<pb:CK_JY231_02p048a>¶
* 仙佛合宗語錄¶
　　伍太一十九問¶
十五問曰：前之鍊精化炁，故曰從無入有。中之鍊炁化神，故曰¶
從有入無。前此皆有工夫。後此皆無工夫。旣無矣，神出矣，本自¶
然無爲之道，又言九年面壁、鍊神還虛，何故於此說一鍊字，抑¶
亦可以無爲言鍊乎？答曰：然自一七定，至二七、三七定，至九年¶
定，及佛言加持，卽此時鍊義也。菩薩修上八地已證佛，卽世尊¶
所謂初成正覺。乃又龍宮入定七日，觀菩提樹王入定七日至¶
二七三七，於乳汁林入定七日四十九日不食，¶
　乳汁林者，亦取喻乳哺之義。¶
<pb:CK_JY231_02p048b>¶
所以八地加持至九地、十地，再加持至十一地等覺皆如此。《華¶
嚴經》所云『雖證寂滅勤修習，如修如空不動地。佛勸令從寂滅¶
超，廣修種種諸智業』是也。¶
　大修行得生滅滅已，而寂滅成佛。從此初得寂滅而至永遠¶
　寂滅，全無不動之地。佛故明明囑人，必要從此初得寂滅道¶
　起，勤加修習而趨進，卽同仙家得道出了陽神後，猶加鍊爲¶
　乳哺之工，以趨追還虛無之極處。¶
前此有爲之鍊，以十月習定爲鍊。¶
　仙家轉神入定行大周天。佛家修習入四禪定。皆自有而入¶
　無，因其意在漸入，故曰有爲，曰習，曰鍊。¶
<pb:CK_JY231_02p049a>¶
昏沉多，外馳㪚亂多，而内定少，則用鍊炁化神法以補其神。神¶
滿不思睡，神定不思馳，則昏沉㪚少而漸無，内定多而至得眞¶
定。無炁與息則息無出入，謂之息住。神在定則性無生滅，謂禪¶
性無生。此由習定而得漸法所致，故謂之漸。此仙佛如來正修¶
行之漸。非若五祖𢎞忍門下首座神秀輩講經說法、生天生人，¶
兼行世法之漸者，可比也。¶
　彼七生天、七生人間，是漸；一生天上、一生人間，是漸，及止能¶
　修十善者，皆是漸也。¶
得定而專一在定，¶
　《坐忘論》云不依一法，而心常定。¶
<pb:CK_JY231_02p049b>¶
則謂之頓法。以其無世法緣念之間斷。¶
　在家者，念父母妻子等六親五倫之緣者，謂之世法。出家者，¶
　念法眷，念大眾之緣而大起塵勞者，謂之世法。着於此念則¶
　間斷道法。無此念而決然從此得至虛無寂滅之極處，方是¶
　眞頓法。¶
張紫陽所謂『頓超無漏作眞人』是也。¶
　眞人者，高眞上聖也。仙修而爲眞，上證玉淸境、洞眞天位者，¶
　曰眞人。¶
後此九年之鍊，¶
　後此者，以出神時之後而言。¶
<pb:CK_JY231_02p050a>¶
皆頓法中之定，故曰常定，曰大定。常在大定，¶
　大定者，卽生滅滅已也。常在大定卽寂滅爲樂矣。無不寂滅¶
　是也。¶
則純是一性烱然。自一日至七日、二七、三七、三年、九載，純純全¶
全，頓然在定。《華嚴經》亦云：恆住湼槃如虛空。又云：心常正定，滅¶
除覺現，而以一切智覺觀，從此不動入無色定。如此而鍊，謂之¶
還虛。有爲之鍊，全無着處。若執鍊是有爲義者，則墮凡夫知見。¶
豈天仙宗還虛時之所可語耶？¶
　凡一切諸有爲法，皆凡夫初修時事，卽張眞人所謂『始於有¶
　作』之說。修至虛無方是得仙。又從仙之虛無，還至虛無之極¶
<pb:CK_JY231_02p050b>¶
　處，方是天仙。¶
故世尊云：虛空界盡，¶
　卽仙家虛無之極處。¶
我此修行終無有盡。¶
　佛之修行亦至虛空盡處，而猶不以爲盡。故我曰：無有不定¶
　之時。¶
而《圓覺經》云：如來圓覺，¶
　圓覺者，覺道圓滿，卽仙家言虛無寂滅之極處。¶
本無修習，及修習者。¶
　修習定觀覺道猶是有爲。故西來肇師云：有爲雖僞，棄之則¶
<pb:CK_JY231_02p051a>¶
　佛道難成。故初修時，必以所修之法而修習之，以成正覺。及¶
　修習者言心與息也。息有出入，修習至無出入。心有生滅，修¶
　習至無生滅而寂滅，謂之成正覺。從此初寂滅成覺，修習加¶
　持常住正覺，而圓滿無可復加，故無用修習之法，無修習之¶
　處。¶
如是則我眞虛無矣，眞寂滅矣。¶
　初得到虛無寂滅者，何故不言眞得，猶是所謂能造其域，而¶
　不能久也。故仙佛皆云：一日定，七日定，二七、三七、四七、五七、¶
　七七也，及加至九年以後，不可以年刧限，是造其域而能久，¶
　乃爲眞虛無、眞寂滅也。¶
<pb:CK_JY231_02p051b>¶
我至天地先矣，¶
　卽虛無之極至。¶
安可以鍊字致思議？¶
　言人不可以一鍊字生疑，而悞加有爲之功也。¶
十六問曰：鍊炁化神，古今皆言十月懷胎。不知果決定以十月¶
能完胎出神否？請再詳之。答曰：十月者，以世懷胎之例大槪言¶
之也。凡人之子在母胎，以無息而至呼吸成，必由十月之久¶
　無十月之胎者，則炁不爲完足。¶
而成人，而後生。化神之炁大周天之用，自有呼吸而返至無息¶
之初，¶
<pb:CK_JY231_02p052a>¶
　言修仙佛者，皆要將此呼吸之息返而修之，至於如父母初¶
　媾成胎，未成呼吸無息時。斯亦謂之父母未生前也。¶
亦必由十月而後能無息盡定。一變一化之道，自然之理。如是，¶
故仙眞度人卽此十月而發明之也。¶
　世人不知厯多少嵗，而不得仙，無不疑懼。眞人直指十月必¶
　成神通之理，令人知易趨而進，易修而成也。¶
或有不必滿十月，只九月八月七月而能出神者。¶
　人有七月胎而生者，八月胎者，九月胎者。故胎神者亦有。¶
生人亦有然或有滿十月而不出，過十一二月、十三四月、數年、¶
數十年而後出神者。生人亦然。¶
<pb:CK_JY231_02p052b>¶
　軒轅黃帝在胎二十四月而生。帝堯、夏禹、漢武帝皆在胎中¶
　十四月而生。玉帝在胎一年而生。老子在胎八十一年而生。¶
　佛堂弟阿難在胎六年而生。玄帝祖師在胎十四月而生。葉¶
　法善十五月生。張氲眞人十八月生。朱橘眞人十五月生。林¶
　靈素二十四月而生。重陽王眞人二十四月生。劉長生眞人¶
　十三月生。¶
甚至胎元大定愈久，而未能出者也有。此又未知出神之景及¶
出神法。如南岳藍養素先生者故如此。此皆李、曹二眞人相囑¶
之法言也。又問：何故有不滿十月而出？答曰：神炁精明，志念勇¶
猛，晝夜勤功在定，定定相續，無一瞬一息而不在定，¶
<pb:CK_JY231_02p053a>¶
　《元始天尊說先天道德經》云：妙定其恍忽杳㝠之中。劉長生¶
　眞人云：意不外遊，自有禪定也。¶
自然得無息、無瞬之稍有間斷，而大定可易得。得大定之日便¶
是胎完之日。神胎旣就畢竟景現而出，自然之理也。所以神旣¶
定至於父母未生前，不可又强留在胎，爲不神通之愚夫。借曰：¶
生人之胎孰能留而不生。古人所謂『果生枝上終期熟，子在胎¶
中豈有殊』是也。又問：何故有滿十月不出？答曰：神昏炁滯，志念¶
不猛，一定之間或昏沉不遣而任其不定，¶
　昏沉是神氣倦弱而熟睡。若凡夫到神倦弱時，則必睡而不¶
　能勉强以遣。若修定者，卽以定可遣而不遣任其不定，則躭¶
<pb:CK_JY231_02p053b>¶
　遲火候而定力微矣。必念念入定，以遣之，可也。¶
或㪚亂外馳，而任其不定，¶
　㪚亂是心馳於六塵。心旣外馳在塵，受塵迷惑，所以馳於外¶
　則不定於内。不定則是無火候矣。無定功何以得神全胎定，¶
　故亦不能十月而脫胎。¶
則定不相續、不常定則不能入大定。¶
　尹淸和眞人云：一時一刻無功、無行，是謂虛費者。¶
所以《九轉瓊丹論》云：又恐歇氣多時，卽滯神丹變化，如是十月¶
焉能得定。雖一年、年半、二年或至多年，亦未可量也。¶
　《會眞集》云：不悟㝠㝠入定禪，神離炁㪚子母難圓。陰陽失媾¶
<pb:CK_JY231_02p054a>¶
　昧玄玄，九載三年不見壺天。¶
昔世尊在雪山修定六年，晝夜長坐方得成道。¶
　《普曜經》云：太子苦行精進，行四禪行，數出入息六年。結跏趺¶
　坐，亦無覆蓋，不避風雨，不起經行大小便，利亦不屈伸，坐不¶
　傾側，亦不倚卧，四季端坐。雖有眾難，未曾舉手障蔽。樹下鵲¶
　糞污身，亦不棄去。諸根不亂，心不恐怖是也。¶
又《金剛力士經》云：『佛言若於佛事有不足者，不入湼槃。佛事周¶
訖，乃入湼槃』之說，便是。¶
　佛事者，在欲界之人修離欲事。在色界之人修四禪定事。在¶
　無色界之人修四空禪定事。色界四禪定成者，可入小湼槃。¶
<pb:CK_JY231_02p054b>¶
　無色界四空定成者，則入大湼槃。四禪四空俱成，謂之佛事¶
　足，佛事周訖也。¶
若人只知十月爲期，不識胎之完否，¶
　胎完卽是得定得定。由於入定。不入則不得。未遇仙傳則不¶
　識。¶
可不於未定而妄認爲定，不宜出而妄出，出無陽神爲其未得¶
定足不成陽神之故。如是只名走丹，前功盡廢矣。又問：前功如¶
何得盡廢？答曰：旣妄出而不急急專心於入，未得大定便以少¶
定爲足。逐日逐月只如是，更有何曰能神定胎完，只在尸解地¶
位，¶
<pb:CK_JY231_02p055a>¶
　小果尸解，只神妙而形未能妙，只勝於死者而已。¶
不得形神俱妙。此世尊所以云：是有餘湼槃。言其趨湼槃而實¶
不能得盡湼槃，故曰『非無餘湼槃』者也。修士最宜愼之。又問：如¶
何知得是未成陽神、出無陽神？答曰：神定胎完自有當出之景，¶
不見此景卽是神不宜出。故邱祖眞人云：功之未足則道之不¶
全。《楞嚴經》云：不恆其所覺，云何獲圓通。所以十月爲大槪之言，¶
不可拘也。又問：如何得不廢前功？答曰：不執於期月，惟定定相¶
續，亦定定增長，息息歸無。故邱祖眞人以輥石逆上高山爲喻¶
者，示必謹其難也。蓋言一日十二時似山有十二分高。定得一¶
時，如上得一分高。定得七八時，¶
<pb:CK_JY231_02p055b>¶
　淸和云：邱眞人熬到七八個時，至九十時後有兩個時辰當¶
　不過。¶
如上得七八分高。到此步步難掙，畢竟逐時逐分掙上山頂，已¶
到盡處，方有大休歇，大自在。¶
　邱眞人所喻教門下者，如是。¶
十二時一周完已。故穉子禪宗人亦云『一句合頭話，萬刧繫騾¶
橛』是也。¶
　此得十二時全無昏睡，卽所謂『我能使得十二時者』是也。¶
日日如是則胎就，神出景到，陽神見景而出，安得廢功。景未到¶
必廢功，故曰切不可出也。旣在高山頂上，頓然獨立三年而往¶
<pb:CK_JY231_02p056a>¶
眞趨大定，無不定。而亦不知有定無定、無騾無橛而寂滅爲樂，¶
大事方了。又問曰：旣要入定，何故又要出定？答曰：不入不神通，¶
　不能成神通也。¶
不出不神通，¶
　不能顯用神通也。¶
出而不入，失神通。¶
　已成之神通出而不速入，則初定而易動，悖郤十步百步之¶
　說，著於塵染，雖已成神通而亦可失。¶
於是神通必須調出調入，及至九年一定之後，刧刧如是，始爲¶
縱橫天地之能事也。太一又問：陽神之定如此，陰神之定同否？¶
<pb:CK_JY231_02p056b>¶
答曰：入定之法畧同，而定中之得失大異。¶
　陰陽二修之初修、初證不同故也。¶
何由異也？是異在昏迷而不在㪚亂。以㪚亂則不在定也。¶
　不在定則不可分别定中景象。¶
然陽神在定中或有少許昏沉，¶
　在初入定時，循環之機所必有者。¶
則迷歇大周天之火候。斯時六種震動自現，¶
　眼有金光，耳後有風生，鼻有氣搐，腦後有鷲鳴，身有踊動，丹¶
　田有火珠馳，是爲六種。¶
陽炁自來，¶
<pb:CK_JY231_02p057a>¶
　卽丹田中之金丹大藥也。¶
陽神自覺，¶
　能自離昏沉而自覺也。¶
所以不致久昏久迷，而能孤明獨照。¶
　此五句是萬古聖眞未泄之機。¶
陰神之定者，其元精元炁不足完，則不知其動機而修補之。或¶
一有知動者，又不知其當補之時。不能足炁，不能不死。故定亦¶
不成陽神，祗名陰神之定。所以陽炁無從得，六種不震動，妙覺¶
不靈應。入定之久定中，或有夙念之根塵未淨，迷而不覺，如魚¶
在水中則忘水逐境不返，卽人在境中則忘境。¶
<pb:CK_JY231_02p057b>¶
　迷墮於境矣。¶
此身在此，而靈性已馳入别胎殻去矣。¶
　《玉皇胎息經》云：神去形離謂之死。六祖盧能亦云：性在身心¶
　存，性去身心壞。¶
昔《楞嚴經》所云：窮空不盡空。理者爲不迴心鈍。羅漢若從無想¶
諸外道天窮空不歸，迷漏無間，便入輪轉。正言定中之失而有¶
異者如此。今畧舉定中之失者，一端而例知其餘。《華嚴經》有云¶
『如歌羅邏入胎藏時，於一念間識則託生』是也。世人又傳一禪¶
師留記云：昔日無爲子，今朝郤姓陳。在定之僧爲前身，隨洪福¶
之念生陳太守爲後身是也。到得後身數盡，或有能囘定於前¶
<pb:CK_JY231_02p058a>¶
生者，無爲子是也。或有不能囘定而在異類者，雲光和尙墮牛¶
胎中，而直受之不能辭是也。¶
　雲光好食牛肉，有高僧勸之勿食，莫趨此輪迴之境也。雲光¶
　答：我食而不食。高僧曰：你可做而不做。光不信。光死爲牛，耕¶
　於田，耕不了，力不堪犂，不能脫，汗不止，喘不休。高僧去視之，¶
　呼曰：雲光，雲光。牛則立而仰視。高僧曰：你當初食牛時，我曾¶
　阻你。你答『食而不食』言。但曰食而心不貪食。我說你可做而¶
　不做。可是身做而心不做否？光跪而泣訢曰：恨不聽師言，今¶
　始知身旣做此，不得不做矣。¶
此皆大可防之危險也。夫陰神學者，得定而能自出者，固有人¶
<pb:CK_JY231_02p058b>¶
矣。其不能自出者，皆是所以禪人在定每用護法侍者。於此定¶
久，則必擊響聲以出之。¶
　如聲聞之義不及陽神者。初出時，能調出調入，必能自出也。¶
蓋防此識念託生之危者。純陽眞人亦嘗言之，免顚危，要人呌。¶
　免顚危有二義，一者是初習定時，遇饑渴索飲食時，令不起¶
　煩惱。二者是迷定而溺於昏沉。若用聲以出之之意。陽神原¶
　無迷者，古聖眞教人謹密如此。¶
習定者可不警醒之哉？又問：定法如何是同處？答曰：最上一乘¶
仙佛陽神始初以○爲宗。¶
　凡語中遇一○則直呼作圈，遇一丶則直呼作點字，遇一圈¶
<pb:CK_JY231_02p059a>¶
　點則直呼作圈點二字，方可便於記。念與前第十問同，與後¶
　佛宗語註亦同。¶
行住坐卧之間，¶
　行住坐則初關、中關皆有之。唯卧是初關百日内有之。中關¶
　十月以後全無。今此乃順口統言者，切不可拘執。¶
不離這個☉。其行也，不離一○，佛謂之遊戯三昧。其住也，不離¶
一•，佛謂之禪定三昧。¶
　《華嚴經》云：正定中受用爲三昧。¶
有此☉則化陽炁。¶
　卽煉精化炁時之火候。¶
<pb:CK_JY231_02p059b>¶
無此☉則化陽神而還虛，¶
　卽煉炁化神時之火候，及神還虛無之極者，皆是也。¶
證無餘湼槃矣。彼陰神及四果人，棒喝佛指、直指單傳者，亦以¶
此☉爲宗。行、住、坐、卧不離這個。¶
　離了這個，則心外馳而不在於定。仙家不能入定中化神，佛¶
　家不能入於禪定中，見性而成佛者也。¶
行不離○，住不離•，亦自有☉至無☉，此言其大畧似同處第。¶
仙佛正法禪定之行住☉，本乎自然。¶
　道君言一切諸法皆空寂相。佛言『隨順寂滅境界』是也。¶
祖師禪及四果所宗之行住☉，實由强制。但看高峯禪師所說¶
<pb:CK_JY231_02p060a>¶
忍饑。夀昌、金粟、三峯三和尙等所說『吞聲忍氣及氣急殺人』之¶
語。可見此陰神、此陽神似同，而實有不同之妙。學仙佛者，不可¶
執此，便謂全同。大用止乎如此則輕視仙佛等之和尙凡夫禪¶
矣。當悟所以有六種震動，陽炁自來、陽神自覺之妙，而後可謂¶
之胎神見性眞定。¶
十七問曰：仙佛旣同一道一修，而又有食葷食素之異。得無畢¶
竟有戒無戒之不同乎？答曰：齋戒俱同而更嚴密。天德淸淨純¶
素，人不齋戒淸淨不合天之德矣。安能證居帝聖仙眞之位乎？¶
子盍觀之《道藏》内有《太上洞玄靈寶業報因緣經》云：¶
　人造善業則有善報，造惡業則有惡報。¶
<pb:CK_JY231_02p060b>¶
太上道君言：始自發心終於極果，念念不捨，持戒不犯，上下有¶
異。¶
　有三洞眾戒、三戒、五戒、六戒、七戒、八戒、九戒、初眞十戒、十二¶
　可從戒、十四持身戒、二十四戒、二十七戒、三十六戒、正一七¶
　十二戒、昇玄内教百二十九戒、洞玄上品四十戒、中品六十¶
　戒、下品八十戒，共一百八十戒也。上淸三百觀身戒，洞神七¶
　百二十戒，玄都律文天尊十戒，千二百威儀戒，金紐太淸陰¶
　陽戒。¶
《太上虛皇四十九章經》之『齋戒章』云：天尊曰：¶
　此元始天尊所說之經也。¶
<pb:CK_JY231_02p061a>¶
齋戒者，道之根本，法之津梁。子欲學道淸齋奉戒，念念正眞，邪¶
妄自冺。一切眾生捨淸淨域，耽嗜葷羶而以觸法。譬之餓鬼㗖¶
食死屍，火燒饑腸無有飽滿。又如蠅虫爭奪臭腐，妄爲羶香而¶
以觸法。五官溷濁，六腑不淨，屍魄欣昌樂於死地。子當割嗜欲¶
根，入淸淨境，無作諸苦，無造諸惡，無生諸見，無起諸邪。子觀戒¶
文同世法律。欲有所犯，懼金木刑子於戒文，精意奉持，凜然在¶
前，如對所畏秉心正嚴，滅一切想諦，聽不二可會，正眞是吾弟¶
子。又『苦樂先後章』天尊曰：學道之士斷諸愛欲，郤絕肥鮮，長齋¶
淸腸，研味至道，是爲苦中求樂。能知其苦，不見其苦，吾道苦而¶
後樂，眾生樂而後苦。今吾告子當明愼之。又『不殺章』天尊曰：子¶
<pb:CK_JY231_02p061b>¶
欲學吾道，愼勿懷殺想。一切諸眾生，貪生悉懼死。我命卽他命，¶
愼勿輕於彼。口腹樂甘肥，殺戮充啖食，能懷惻隱心，想念彼驚¶
怖，故當不忍啖，以證慈悲行。又『淸淨章』天尊曰：學道之士以淸¶
淨爲本，長齋𦕈思嘯歌太無，覩諸邪道如覩仇讐，遠諸愛慾如¶
避臭穢，除苦惱根，斷情愛緣，溟溟濁海，自得淨戒。如白蓮花生¶
淤(音喻)泥中，亭亭出水不受污染。五臟淸夷，三田革素，太玄眞人¶
自與子鄰。¶
　子者，天尊指妙人而言。前子等行眞皆同。¶
又『洗心章』天尊曰：六根不淨，當洗其心。心不受垢，自無諸穢。《元¶
始洞眞報恩成道經》元始天尊言：孝道慈悲，好生惡殺。食肉飲¶
<pb:CK_JY231_02p062a>¶
酒，非孝道也。《靈寶出家因緣經》道言：勤修行業，長齋奉戒，精研¶
上道，轉神入妙，念念增進，永不退墮，克得道眞。《太上洞眞智慧¶
上品大誡》云：修齋求道，皆當一心請奉十誡。又云：長齋奉誡，自¶
得度世。《洞眞智慧大戒經》天尊言：不殺，不淫，不盗，減酒，節行，調¶
和氣性。又云：人不持戒則智慧不通。《洞玄靈寶因緣經》云：此十¶
戒者，自三淸以下乃至十方上聖眞仙莫不皆由持此戒也。又¶
云：眾生飲酒食肉，致生病惱，彌益罪根。吾不飲不食，抱道自然，¶
變化無方，長生不死。《虛皇天尊十戒文》云：不得殺害含生以充¶
滋味，不得淫邪敗眞，不得飲酒食肉。《元始天尊說九眞妙戒》云：¶
不殺，不淫，不嗔，不二，奉戒專一。《太上十二品法輪勸戒經》元始¶
<pb:CK_JY231_02p062b>¶
天尊言：欲受戒時，先須淸淨。受眞戒者，不得屠殺，不得邪淫縱¶
恣嗔怒，不得飲酒食肉，使戒根牢固如玄都山，戒相端嚴如玉¶
京殿，戒德光明如琉璃珠。《太極眞人二十四門戒經》云：戒約煩¶
惱，隔絕魔心，努力勤修，早求解脫。《老君二十七戒》云：戒勿費用¶
精神，戒勿食含血之物，戒勿忘道，戒勿殺生，戒勿爲諸惡。《老君¶
五戒文》曰：戒者，防其失也。又《化胡經》十二戒云：戒飲酒，戒食肉，¶
戒淫，戒言語，戒恚怒。《洞玄靈寶千眞科戒》云：出家不交世俗，不¶
作有爲功德。靜思入定，降伏外魔，名爲淨戒。《玉匱明眞科戒》云：¶
棄色斷情，長齋持戒。《靈寶元陽妙經》云：有持淸淨法戒者則得¶
眞道。《太微徹視經》云：學道修眞，念念持齋，心心不退，歸心於寂，¶
<pb:CK_JY231_02p063a>¶
直至道塲。又云：學道者，不勤行業，不修齋，戒難達至眞。《玉皇本¶
行集經》云：奉戒持齋，㝠心大道。《七百二十門要戒律訣文經》云：¶
　此戒文經名也。¶
長生神仙要在淸齋，志學之士急務修齋齋。眞齊心，守戒爲主。¶
主以制心，悉當淸齋，以戒情慾。一切貪生，智愚不同。一識旣動，¶
無端競興。外來曰動，内住曰寂。來不驚寂，去不勞動。動而不勞，¶
不離寂也。寂而不驚，不疑動也。寂照明徹，故無驚疑。無驚疑者，¶
常樂常住。住無所住，爲而無爲，爲道之最。又曰：變化無窮，由悟¶
守一。守一須資，唯戒爲急，持之不虧，邪不得入，自然混合，與道¶
同眞，由戒入道，故謂之門。普勸行人悉令持戒，究竟歸根，同成¶
<pb:CK_JY231_02p063b>¶
正道，識悟旣明，終持一戒。一戒者，唯戒於心，不起他念也。《胎息¶
伏陰經》云：若不持戒，行未入胎息，豈得合神。《太微靈書紫文仙¶
忌眞記上經》云：人雖有仙相，復有敗仙相者，十條犯而敗之，亦¶
不得仙矣。一曰：淫魂液外漏精光，枯竭神焦魄㪚。二曰：酒魂忘¶
本室，魄遊怨宅。七曰：勿食肉，食則神不守眞，魄生邪勃。九曰：勿¶
殺生，以罪求仙，仙甚難也。《太上靈寶大乘妙法蓮華眞經》¶
　昔世尊得仙授《妙法蓮華經》而成佛。故後亦說《妙法蓮華經》¶
　云：佛告菩薩、天人四眾，吾四方求法時，有仙人言有大乘名¶
　《妙法華經》，我卽隨仙精勤給侍，令無所乏，令我具足大波羅¶
　密成等正覺。又曰：昔者仙人授佛妙法，如來因之遂致成佛。¶
<pb:CK_JY231_02p064a>¶
　是也後人講此經者，謂仙卽阿私陀也。¶
其『七傷品』有：一之傷，帶眞行僞，淫色喪神，魂液洩漏，精光枯乾，¶
氣㪚魄零，骨空形振，與凡塵結因，玉府同符，豈復得仙。二之傷，¶
外形在道，皮好念眞，而心抱陰賊，凶惡内臻，三官所記，標爲惡¶
門。三之傷，飲酒洞醉，損氣喪靈。七之傷，啖食六畜之肉，殺害足¶
口之美，臰氣充於臟腑，眞氣擾於靈門，圖有玄名帝，簡亦不免¶
於不死。元始天尊曰：爲學之本當以七傷爲急，不犯七傷之禁，¶
將坐待靈降，白日昇宸。如外勤好學，内不遣於七傷者，此將望¶
成而反敗，期生而反亡，故上學有七傷也。又云：學道者，要在行¶
合㝠科，然後始涉大道之境。若自不能徒勞於風塵，無益生命¶
<pb:CK_JY231_02p064b>¶
之修。短其諸經之言齋言戒者，有如此。又太極左仙公云：¶
　仙公是天官職位之稱。¶
學道不修齋戒，亦徒勞山林矣。戒者，戒諸惡行。若不持戒，道無¶
由得。葛仙翁云：學道修仙先修戒行。葉法善從太極紫微左仙¶
卿下降在胎，十五月而生出胎，天然不茹葷。呂純陽眞人律詩¶
云：齋戒興工成九轉，定應入口鬼神驚。又云：齋戒餌之千日後，¶
等閑輕舉上雲梯。又《敲爻歌》云：齋戒等候一陽生，便進周天參¶
同理。劉海蟾眞人云：但知恬淡無思慮，齋戒寍心節言語。重陽¶
王眞人云：寂然刀圭，根本齋戒，換西東，時中十二常常覺照，内¶
調神炁玉爐功。又云：酒飲淸光滑，辣肉餐軟美香甘。世人迷誤¶
<pb:CK_JY231_02p065a>¶
總無厭，個個臨頭路險。獨我悟來口遠。唯予省後，心嫌十分，戒¶
行愈精嚴，沒分酆都赴點。又云：受寂寥餐素。又云：性亂因醪悞，¶
精枯緣色妬。又云：化道王三已棄家，豕羊滋味久相趖(音渣)又云：¶
大凡學道不得殺盗、飲酒、食肉、破戒、犯願。張虛靜天師《心說》云：¶
齋戒，以神明其德。邱長春眞人語云：去聲色以淸淨爲娛，屏滋¶
味以恬淡爲德。馬丹陽眞人語云：優游恬淡養眞人，不須酒肉¶
與葷辛。酒爲亂性之漿。肉爲斷命之物。直須不吃爲上。又云：分¶
明說與出家人，戒斷腥羶厭五辛。又云：腥羶未戒，斷了慈悲。又¶
云：腥羶戒盡，常餐素，掛體唯麻布，待百朝鎻鑰重開，効吾師内¶
顧。又云：全戒腥羶及戒辛。又云：齋食不可美之又美，更何須異¶
<pb:CK_JY231_02p065b>¶
饌多般，但一味而已。又云：奉勸同流聽仔細，斷葷戒酒全容易。¶
又云：垢面蓬頭摧壯銳，粗衣淡飯遠輕肥。又云：我在俗時秤肉¶
斗酒不厭，而今已戒十數年矣。他如食肉飲酒的亦可做得神¶
仙，只是較遲了些。若人心不懷道，嗜酒貪羶徒恣口腹，罪報難¶
逃，終爲下鬼。盤山王棲雲眞人語云：酒肉吃了便可飛昇也休¶
吃。白玉蟾眞人云：辟穀斷葷。蕭紫虛云：閉關絕俗及腥羶。陸師¶
云：大戒三百以杜未兆之慾。薩眞人云：道法於身不等閑，思量¶
戒行徹心寒。十年鐵樹開花易，一入酆都出世難。李雲卿眞人¶
云：上眞高仙必須精持戒行，來問道者皆贈以絕慾斷葷四字。¶
是眾仙翁之言齋言戒者又如此，未嘗不言齋戒也者。所以我¶
<pb:CK_JY231_02p066a>¶
祖師北七眞皆齋戒，卽於現在世而速成道。我所以獨言齋戒¶
之同於佛宗者，亦以北七眞此證有在也。後之人學道之志不¶
篤，修行之念未眞，故不以齋戒而浴德。又且無由見藏教經錄¶
之爲誡，故不知齋戒爲首務。倘有夙緣繼起於邱眞人之門而¶
欲修天仙者，不可不遵天律，自齋戒始。又問：佛宗戒殺戒葷之¶
說云何？答曰：《梵網戒經》云：佛言：若自殺，教人殺，乃至一切有命¶
者，不得故殺，是菩薩應起常住慈悲心，方便救護一切眾生，而¶
反恣心殺生者，是菩薩波羅夷罪。¶
　波羅夷者，此云極惡，謂殺生者爲極惡之人，永棄絕於佛法¶
　之外，不得稱爲佛子、菩薩也。此是十重戒之一。¶
<pb:CK_JY231_02p066b>¶
又云：一切肉不得食。夫食肉者，斷大慈悲佛性種子。是故一切¶
菩薩不得食一切眾生肉。食肉得無量罪，故食者犯輕垢罪。¶
　輕垢者，此東土云玷污淨行爲垢。較前十重則輕，此乃四十¶
　八條輕戒之一耳。¶
《楞嚴經》云：其心不殺則不隨其生死相續。殺心不除，塵不可出。¶
如不斷殺必落神道，當知是食肉人皆大羅刹鬼。又云：不蹋生¶
草，云何取眾生血肉充食？《楞伽經》云：大慧白佛言：願說食不食¶
肉功德罪惡，令眾生慈心相向，各於住地淸淨明了，疾得究竟¶
無上菩提。佛告大慧有無量因緣不應食肉。我今畧說一切眾¶
生從來展轉因緣常爲六親，以親想故不應食肉。令修行者慈¶
<pb:CK_JY231_02p067a>¶
心不生，故不應食肉。以殺生者見形起識深味著，故不應食肉。¶
彼食肉者，諸天所棄，故不應食肉。令口氣臭，故¶
　凡食羶則口吐羶氣，食腥味則口吐腥氣，故不得證淸淨地。¶
不應食肉。空閑林中虎狼聞香，故不應食肉。¶
　聞香者，聞腥羶之氣也。人本不腥羶，若食腥羶之肉則人身¶
　始有腥羶之氣。虎疑爲腥羶之物而食之。世傳言虎食人，見¶
　人足而泣，始知爲腥羶之誤也。¶
凡食作食子肉想，不應食肉。聽食肉者無有是處。¶
　此言上乘、大乘、二乘、四果、凡夫俱戒食肉。若許修行食肉則¶
　敗修行功德。故於五目禪類，皆無是處。¶
<pb:CK_JY231_02p067b>¶
我說一切悉斷，如來應供等正覺尙無所食，¶
　到等覺地位則齋素飲食尙且全然不食。¶
况食魚肉？視一切眾生猶如一子，是故不令食子肉。由此三經¶
觀之，捷見身心切害則知不可不戒殺諸生，戒食諸肉，而仙佛¶
之貴於必戒者，大約皆同於此。¶
十八問曰：仙教中有以點化成銀服食昇仙爲言者。佛教中不¶
言此。必此爲仙佛之所以異乎？答曰：不異。然不異亦有所徴。由¶
佛所言點化服食之說在《華嚴經》久矣。經之七十八卷云：有藥¶
汗名訶宅迦，人或得之，以其一兩變千兩銅，悉成眞金者，此點¶
化之言也。又云：有藥名大蓮華，其有服者住夀一刧。又云：人服¶
<pb:CK_JY231_02p068a>¶
延齡藥，長得充健不老不瘦者，此服食之言也。¶
　華嚴至大至尊之經所說不可不信。此佛教化菩薩修佛之¶
　法，乃有點化服食之說。若對未除貪欲之凡夫則不言也。故¶
　後世凡夫小乘終不解悟此理。¶
仙之言者，合言之曰：點化服食；分言之，點化言外事，服食言内¶
丹。¶
　《抱樸子》云：不得金丹，不得仙也。但服食草藥雜類而不知還¶
　年要術，終無久生之理。¶
若以外事爲便可服食昇仙，則許旌陽眞君首言服食飛昇者¶
不必言臍内元氣結成丹，谷神不死因胎息。於《石凾記》中不必¶
<pb:CK_JY231_02p068b>¶
言元精藥母於可惜。許歌中不必言男子修成不漏精，女子修¶
成不漏經。¶
　女子之經爲生人之始信，亦爲自修成仙佛之信，故女修者¶
　曰斬赤龍爲返經成炁。與男修返精成炁者同一理。¶
此旣皆言内丹之理，則外事服食不足飛昇也可知。¶
　張果眞人云：世上鉛汞祗有變化五金之功，無能延生命之¶
　理。海蟾之徒馬自然眞人云：九轉靈丹非五金，若無神授恐¶
　難尋。元陽子云：未見飲食之人得終天命，皆見少亡被所惑¶
　而自誤也。¶
所以但稱爲點銀之仙術，則知非爲身心性命昇仙之道也。¶
<pb:CK_JY231_02p069a>¶
　《許眞君藥母論》云：丹道者，非人間五金八石、朱砂水銀之所¶
　爲也。先天故爲元始精。又荆山丈人解悟煉石之道無他妙¶
　也，在委羽山能煉石成水，以石水服之不能飛行虛空也。煉¶
　石雖妙固小術耳。《了明篇》云：身中儘有延年藥，可笑愚人向¶
　外尋。¶
若必以外事言服食，今亦舉其似者一言之。比如昇打之靈藥¶
皆金石類之所成也。有服之以治愈梅瘡，¶
　予以靈藥治楊梅瘡，七日愈，十日、半月、一月而得除根愈者。¶
治愈結毒者，¶
　楊梅瘡，服輕粉而發毒者。¶
<pb:CK_JY231_02p069b>¶
治愈痔漏者，¶
　痔漏九年不愈，膿水不止者，名曰漏。凡九竅有大瘡者，皆曰¶
　痔。¶
治愈膈噎者，¶
　食膈止於口而喉不咽，或咽過於喉而卽返吐出者。我邱眞¶
　人門下法眷有奇藥，每服五釐或七八釐，甚極者不過一分，¶
　末爲一服，止用三服或四服五服卽全愈。¶
皆有痊效，使病不促夀算而身可復生而久安。病痊則宜速止，¶
多服則害大。¶
　此以上一叚皆言金石靈藥之所用。¶
<pb:CK_JY231_02p070a>¶
唐宋多君妄信方士之詭言，¶
　方士者，遊行十方之士也。有此二等：一者是棄家學道修仙，¶
　誠心苦志岩棲穴處，戒行精嚴，遍訪仙師而遊十方，不與世¶
　人交遊，不爲世法染縛，此仙佛眞修之種子也。二者是邪道¶
　光棍，原無自修之志，又無教人之能，或爲衣食所逼，或犯律¶
　罪而逃，奔走十方以資身口之需，以施拐騙之局，遂使世之¶
　愚人貪財者，受其煉銀點化之害，貪色者受其採取女鼎之¶
　害，望長生不死常享富貴者受其服食之害。¶
以金丹外藥可服食，服之不已而求長生，¶
　九霄君下降，謂劉泓曰：世人謂至藥服餌，望長生不死，不知¶
<pb:CK_JY231_02p070b>¶
　金丹諸石藥有大毒在中，服之者從羲軒以來萬不存一，未¶
　有不死者。¶
中火毒而身裂，而促算速斃，又可鑒也。¶
　《丹論訣旨》云：若大丹用石藥雜氣，卽有大毒，不堪服食。能不¶
　食者爲妙。强服致枉夭者，百卽百矣，誰能免。一不夭，受毒者¶
　宜用解藥須宣瀉，吃防已、葵菜、甘草湯，漸出之。○《元陽眞人¶
　大丹篇》云：服丹火毒發，速以甘草煎濃汁，日夜漸呷之，卽解¶
　火毒。¶
故《本草》有云：服金石藥多而中毒者，以麥門冬湯解之。¶
　所用麥門冬，去心六兩，人參四兩，甘草二兩，炙三味，共末蜜、¶
<pb:CK_JY231_02p071a>¶
　丸梧子、大日再服二錢，米飲空心下。¶
又云：凡丹石藥服過，多致食不下者，以鸎粟殼和竹𤃉煮粥，日¶
食之而安。¶
　丹經云：有人服丹砂、乳石、硫黃、紫粉等毒發者，急服保仙丸，¶
　可救性命。又云：四䝉未全不可服。如悞服者覺毒發不安，急¶
　服伏龍肝汁、甘草湯、生綠豆汁遂可不死。¶
又方云：如服金石藥中毒發瘡者，以白礬末一茶匙將冷酒調¶
下，三服愈。¶
　《還丹眾仙論》云：解丹毒方有名馭丹㪚者，用麥門冬、天門冬¶
　各去心淨四兩、熟地黃五錢、甘草一兩、人參三兩、白茯苓二¶
<pb:CK_JY231_02p071b>¶
　兩、紫苑二兩、半去蘆頭地榆三兩、半大赭一兩、半海藻一兩、¶
　半山枝子四兩、半共末每服二錢、米飲空心下。¶
卽以諸天眞仙聖具有解服丹毒之方藥，及醫家具有解服金¶
石毒之方藥，而備觀之，則丹藥不可輕易妄服食爲仙。又當知¶
也，雖服之者，有僅可救病延年之功效猶且難遇，况於昇仙脫¶
胎、神通變化、通天徹地之能絶然無有，服之何益哉？鍾離眞人¶
云：訪仙求友學燒丹，精選朱砂煉大還。將謂外丹化内藥，原來¶
金石不相關。又云：内裏明時是至眞，外邊入者卽非親。若教異¶
物堪輕舉，細酒羊羔亦上昇。呂純陽眞人云：可惜九江張尙書，¶
服藥失明神氣枯。不信還眞本無質，反餌金石何太愚。《太淸修¶
<pb:CK_JY231_02p072a>¶
丹祕訣》云：天地原爐郤在身，陰陽不測謂之神。元炁飛霜飛九¶
轉，還丹本是太和精。皆言服外物爲理之必無也。¶
　《妙解錄》云：今時好事者大修爐火爲金丹服食，往往爲藥所¶
　誤，醫救莫及，所謂無非自戕之捷徑。《丹論訣旨》云：切不可信¶
　八石四黃而悞用之。蓋本非長生之藥，若硫磺有軟銅鐵之¶
　功，礬石有殺虎豹之能，豈堪服食而不爲毒害哉？又有用曾¶
　靑雌黃雄黃殺水銀令死，以爲成丹，亦非服食之理。此世人¶
　互相謬傳者，非聖眞之良藥是也。¶
又問：旣言仙佛皆有服食之說，是若謂爲有？又云：服外物爲理¶
之必無，是若决言爲無，似兩其說之不同，何也？答曰：非不同，因¶
<pb:CK_JY231_02p072b>¶
問二氏之故。則述其皆言因古之有病者則用治。無病者不用¶
治。故古仙不用者更多，而用之者少也。故詳辨之曰：無能昇仙，¶
只可治病。然仙佛言有服食，如治老病與大瘡毒之異症，祗求¶
救死而延其年於暫，非爲冲昇變化神通超刧之計服食之。而¶
後内鍊金液還丹，如張天師之自修與茅眞君度二弟，及佛說¶
延夀一刧者。觀之可知其半。愚人遂棄其所實用之内，而唯說¶
服外者，自愚之而又愚他人故也。且仙是本性以見性而成仙，¶
出而顯神通，亦性之靈運而神者也。外物只可助形體而除病¶
救死，不能見性神通。此理人所易曉，後學聞此可不如是而究¶
之乎？今又指其内丹書之言服食者，究之曰：飲刀圭，窺天巧。又¶
<pb:CK_JY231_02p073a>¶
曰：一粒金丹吞入腹，始知我命不由天。又曰：朝服一刀圭，暮卽¶
生羽翼。又云：只吞一粒金丹藥，飛入靑霄更不囘。王重陽眞人¶
云：修持如會識金丹，只要眞靈本性在。馬丹陽眞人云：烹丹鼎，¶
下丹結，中丹𤍠，大丹涼，不須煉白去燒黃，自然玉性萬般霞彩¶
射人光。邱長春眞人云：修煉事地軸鎻天關，出有入無三尺劎，¶
長生不死一丸丹。究此眾仙眞之言，而内丹服食益明矣。若謂¶
欲究何以有外丹之說，且又言外丹點化成銀之術之有無與¶
眞假者，然此事也非世人可能，此事亦非世間有此法傳，乃神¶
仙所以助修道之資而爲然者。唯遇仙傳道者，卽得仙兼傳術，¶
　《太淸金液神丹經》云：此事皆祕其文，非有求仙之志者，固不¶
<pb:CK_JY231_02p073b>¶
　授也。¶
所以皆謂之仙機。若不遇仙，無仙道者，必不得傳仙術。¶
　魏伯陽云：遇非人不得妄傳非人者，行與理違若可得傳，則¶
　人莫不傳於子孫。¶
况無志修仙道而徒狂亂妄想。苟求富貴者，上蒼安肯以此仙¶
術傅之耶？¶
　靑霞眞人云：神仙鉛汞、神水華池之道，自軒轅以來不上文¶
　墨，只仙傳祕訣，心授靈符。又云：以聖傳聖，以賢傳賢，不遇眞¶
　人，終無妙理。楊行眞人云：若教個個識黃芽，世間那得有貧¶
　人。《抱樸子》云：丹藥若使凡人知，天下神仙成羣矣。¶
<pb:CK_JY231_02p074a>¶
况志於拐騙愚人財寶之賊，將何德以當天授，又安能知能得¶
仙術乎？當知塵世凡夫俗子煉丹不成，便可自醒自戒矣。今之¶
輕於言煉銀者，盡屬拐騙之賊，假託此術以拐騙人之財寶。騙¶
人之飲食，但名方士，¶
　方士以遊行四方而不定居者。拐騙此方逃避於他方，而失¶
　主追捕之不能獲。凡一方士必有一資身之法，或有一醫方¶
　而能治奇病，或有一銀方而造假銀以欺世，故皆爲方士之¶
　所以名。¶
非實有知能可言也。¶
　《道門十規》曰：自秦漢以來方士競出。若文成五利之以金石¶
<pb:CK_JY231_02p074b>¶
　草木徒殺身取禍而無所成，故世稱方術。此見於史鑑爲儒¶
　門學者共見，而士仕者反昧此，而貪服食點化於金石草木，¶
　不肯内修，是誠何心哉？¶
又問曰：方士旣非實有知能，每聞其入門時亦能成銀可用者，¶
又是以何巧僞而爲能乎？答曰：全是假銀，但可欺誑愚人而已。¶
或是僞造假物，非銀而畧似銀形，每欺人曰此銀也。而使用害¶
眾。又或僞造假物稱曰丹藥，私地墊入眞銀於内，名曰墊手。¶
　徧世間皆以此等尋訪外護出本銀燒煉皆提拐銀罐而逃¶
　故方士類中有諺云：作方士提罐一人，每有三個死。凡提銀¶
　得手，快活死。逃出了門，走個死。追獲了，打個死。然墊手是方¶
<pb:CK_JY231_02p075a>¶
　士拐子總法。¶
又有以銀制成灰如末藥，便詐稱爲我已鍊成之丹藥，點入銅¶
汁中，大火銷去銅，而銀末復體爲銀。愚夫俗子未能識破，誰敢¶
不信此二墊法也。又有以銀制如銅樣，詐爲出山生銅，寄賣於¶
店中；或巧立爲異名，令買者得之。彼以不相干之藥詐點之銅，¶
亦復體爲銀，淺見寡聞之初學，誰敢致疑而識詐，此三墊法也。¶
入門有成以取信於人者類，皆如是而已，無眞能也。但取信於¶
人而人信之，由貪鍊者之必遭其拐騙也。其不貪鍊者，任方士¶
有多詐能而進身無地。能明眞丹經之理者，則方士無投詐之¶
隙，而詐煉無所施矣。再舉所以爲教者言之，¶
<pb:CK_JY231_02p075b>¶
　此下一段皆言方士教人之法。¶
或教人以草藥制水銀假死，¶
　丹經云：諸般草木皆非道。¶
配眞銀爲用，¶
　《玉淸内書》云：用凡水銀爲丹者妄人也。又云：若用水銀爲金¶
　丹，卽不是眞丹。¶
以水銀之質鬆浮不配不堅硬故也。或教人制紅銅假白，謂之¶
紅銅皆去血配眞銀爲用。以紅銅之質雖能假白如銀而不能¶
純白，不配則不能去耀眼之黃色故也。此物雖可像銀，待用後¶
煎傾點硝、點鉛，則假質猶然敗壞而復折去，名曰掩暫。爲其祗¶
<pb:CK_JY231_02p076a>¶
能掩人暫時之目，乃喪人心滅天理者爲之。如是假法，曰養砂¶
不盗母者，曰養砂盗母者，曰靑金，曰白金，曰靑天硫，曰黃天硫，¶
曰死硫，曰死雄，曰死砒，曰死硇等，三千六百餘門。故《海客論》亦¶
曾指其僞言所云：秋石本河車黃芽一類，及誑曰尿精。聖無知¶
乃鉛汞精髓妄曰靑鹽。更以萬般草木藥物，或言出於河北，或¶
言產於三吳，或言仙草在嶺南，或言眞藥在西蜀，或言鷄子鉛¶
出鄱陽湖，¶
　蓋鄱湖中有所謂大磯山、小磯山，妄呼磯字爲鷄，而山荒絶¶
　無物產者。又有指稱蜈蚣山出此鉛。然此山在大磯，隔水三¶
　五里許，又名蛇山。長故也，乃水中一白沙土洲而已，非山也。¶
<pb:CK_JY231_02p076b>¶
　高不踰一丈二三丈者，耕種之地，民眾之居，絶無鉛穴，乃方¶
　士妄言，以欺遠方不見者，與輕信者。¶
或言眞汞在辰州府，¶
　辰州在楚洞庭湖之西南，有大山出硃砂，以砂之藏石隙者，¶
　入火昇出水銀。方士乃指此世間之凡水銀，妄眞稱爲眞水¶
　銀。若可以凡稱眞水銀，豈又有名不眞者乎？可問方士以何¶
　物名凡水銀，則欺人之說難行矣。¶
盡是欺言，皆無實理。只謂延挨𡻕月，久騙衣食。今年等藥至明¶
日，藥未齊，愚貪者不知盡被騙害而已。¶
　此上皆海客之論說。¶
<pb:CK_JY231_02p077a>¶
又《太古眞人還丹至訣》云：大丹受水火氣足以成。若以雜石藥¶
參雜，意希化寶，舉浩刧而不成，况百年短景而妄想成耶？¶
　昔施無疾眞人責馬存曰：子家金玉堆積尙不知足，有奸僞¶
　者誑汝曰：得藥爲黃金，以爲飲器則神仙可得。此誑者之欺¶
　言，非通人之至論。¶
唯吾輩修仙、修佛，以修德立行爲基者，則不爲不用也。¶
　《抱樸子》云：旣覽金丹之道，則不欲復觀小小方書。《大還心鑑》¶
　云：物非其類，丹必不靈，心非合道，雖成必禍。¶
又問曰：世人求丹法鍊銀者儘多，果向何求而得有眞？又答曰：¶
全無眞法，不必學鍊。¶
<pb:CK_JY231_02p077b>¶
　張氲眞人答唐明皇曰：點化烹煉夭命之斤，草木金石腐腸¶
　之物，不可學也。¶
唯當苦志學道修仙，則財與命可兼得矣。¶
　劉朗然曰：盡求點化要肥家，忘郤形枯改𡻕華。¶
可授道者，卽可授術，道得在心則術亦可得在心也。道可以了¶
生死而不復生復死，輪迴永絶。道可以夀齊天地而超過天地¶
之先後，掌握乾坤造化而常極樂。道可以撮土石成銀，呵氣化¶
金，舉念得珍寶，不必苦心勞力以求而自得者。道可於自己性¶
分中求之必得，而非若外事妄求之而不得，終爲虛幻者。比抑¶
何疑憚而不求道哉？且我今言不必求鍊銀者，亦有故。有一等¶
<pb:CK_JY231_02p078a>¶
貧窮人心甚濫惡，謀學假銀欺人，以供自給。或幸得一假方詐¶
稱遊訪外䕶，拐騙財寶。是拐騙之心，皆起於家貧居窮之先。方¶
外遊行，俗人不識尊經聖語仙書戒律，人人皆是如此之類。拐¶
騙囘家，戴方巾，穿色服，造華屋，買腴田，娶嬌妻，廣愛妾，¶
　用此不自招爲恣慾，反誑人曰：善能採補。¶
養家丁，稱相公，逞富於人前。何嘗以喪人心、悖天理自愧自罪¶
哉？抑何嘗以蒼蒼有三宮九府、風刀掠考、九幽六洞獄治、輪沉¶
報應爲懼哉？¶
　《道藏・仙王教誡經》云：生入邪道，自制一法敗黷道要，以求利¶
　用，贓滿罪積，生身被考，死入地獄，永無出期。¶
<pb:CK_JY231_02p078b>¶
而猶以其詐法出入仕門，愚㺯其士大夫之愚貪者。而士大夫¶
深以爲德而不疑不懼，亦可笑、可惜之甚也。¶
　士夫見其煉得似成而不知其不可成，誠有感其教煉替煉¶
　之德，此可笑也。及其提拐逃走乃不悔其愚貪，不悔失防守，¶
　訟吿有千無千之人，逼勒追賠，計亦遲且拙矣，此又可笑也。¶
　富不能强得，且有富者石崇，且滅家梁冀，且覆族也。故《海客¶
　論》爲彼惜之。¶
方士者，誰不借言誑眾曰：某官某人我爲之煉成服食。某官某¶
人我爲之煉成點化。固爲惑人自薦計。由是士大夫之貪愚益¶
彰。¶
<pb:CK_JY231_02p079a>¶
　聖人凡人學燒丹者甚多，何故只說士大夫是愚貪。蓋古之¶
　士大夫學丹亦多有成，皆棄凡世事而誠心苦志以修行悟¶
　道，故得遇眞仙來度。所以古云：若是貪財并惜寶，千萬神仙¶
　不肯來。如許旌陽之能棄旌陽縣令者；吳猛眞人之能棄西¶
　安縣令。如彭抗之能棄尙書左丞者。如尹喜眞人以東宮賓¶
　師遷函谷關令而棄者；張天師道陵以巴郡江州令而棄者；¶
　李老君以柱下史官而棄者；黃帝之棄帝位者；王子喬以太¶
　子而棄帝位者。如劉寬之棄司徒太尉者；晉之劉道成棄陳¶
　州刺史者；齊之張三山棄大司空者。如是數仙眞者皆棄位¶
　苦身心而學道，故得丹而成道，由於仙傳。若後世之士大夫¶
<pb:CK_JY231_02p079b>¶
　居官而不棄官，戀家而不捨家，只願永得富貴，坐得神仙。無¶
　古人志行，神仙望望且去之，安肯顯身而度之哉？不過只有¶
　方士之遇，假法之聞而已。益彰者，方士相傳獲利，必有無限¶
　方士巧詐謀進此身以展提計，則其受害將亦不止於一矣。¶
不尤可恨耶？此貧窮惡棍騙人利已之流皆如此。又有一等富¶
人家貲饒足，初信方士詭言，遂欲燒煉求爲大富，盡遭提手騙¶
法，提罐騙窮，以至壁立無措。要知學燒丹者，未有不破家赤骨¶
而窮者。亦以所聞假法轉爲訪䕶拐騙之謀，此由自䧟於不得¶
已而亦謀爲提騙如久嫖之客，便甘心爲鳥龜之類是也。舉世¶
皆假，絕無丹法，絕無人知丹理，更向何處求眞？雖苦求之亦不¶
<pb:CK_JY231_02p080a>¶
可得，我故曰：世人不必求學。¶
　《元陽子還丹歌》云：君看前後煉丹者，誤殺千人與萬人。又應¶
　《悟玄子還丹至藥篇》云：余好紅爐，經三十載，一事無成。而後¶
　知八石原無入聖功，五金只是凡常物。蓋學不究玄機理，無¶
　妙悟。¶
又問曰：方士中也有知言内丹，不言外事煉銀者，抑眞知有内¶
無外乎？又答曰：總爲愚弄世人之言也。此亦有二種人。一者是¶
一心貪淫恣慾，用女人爲鼎，以採戰爲道，無志於謀他事。¶
　《誡業本行經》云：樂淫色者，由先業畜六根未斷也。¶
二者是本意謀外爲騙局，其所以又言無外者，爲其人被外事¶
<pb:CK_JY231_02p080b>¶
拐騙之多，有不再信之意，故暫言無外，以投其機，入身以餂其¶
疑。旣入身則又漸漸言有外。託言唯某處某人獨成點化致大¶
富，而買官致大貴。此法唯我能之，我代爲之者也。此所言能外¶
是計也。非彼眞言無外也。亦非眞有、非眞能、非眞代之也。¶
　光棍之口反覆無常，普天之下皆是如此。¶
當其言有内時，亦必言用陰陽採取，以陰爲身外之女人，以陽¶
爲自已男身，男媾女爲，採取補我，得長生之說，此何故爲是言¶
也。蓋目爲取淫慾之樂。¶
　好淫慾之人專學淫慾之事。家貧不能得淫慾之具，故爲是¶
　採補之說，以諶恣已之樂。墮其計者，可謂至愚之人。¶
<pb:CK_JY231_02p081a>¶
故先誘其淫樂，動其愚心爲畜生聚麀之狀而不自羞。縱是顯¶
宦名儒甘心入其局中，自稱能事，不顧外人之恥笑，爲淫慾迷¶
惑之而己矣。久之則又兼進外事，而亦復遭其拐騙，乃知初言¶
無外爲詐，非眞知言無外也。後學者不爲此二種人所惑，而能¶
信向眞正淸淨自然仙道，則亦屢世積修。心地光明仙階有證¶
者而後能之。所以王重陽眞人與馬丹陽眞人十世同修，皆遇¶
正道而不信邪說。此世師徒同證是當爲後世之鑑者乎？又問¶
曰今我欲言無外事，何故古仙皆作丹書詳言精妙之理，旣有¶
丹書必有可爲之事，請詳言之，决後世疑。又答曰：古有此理而¶
今無此事。仙有此事而凡世無可得此事之人。若只信有丹書¶
<pb:CK_JY231_02p081b>¶
爲必有事，殊不知眞書少而假書多。假書者，棍徒揑爲拐騙，具¶
以欺世而取證。如許行爲神農之言眞書者，古仙之作。其意一¶
則爲得仙傳者之印證。二則爲凡夫妄爲者之解惑。夫欲解妄¶
爲之惑，謂凡夫偏於貪利，無不妄爲造假爲眞，以欺騙人，貪爲¶
掩暫。¶
　暫時掩人之目而求必用。又名染暫，言染造暫時爲銀色也。¶
旣得假銀小利，恨不煉大丹而取大富。豈知仙訣大丹，上天重¶
禁秘藏，不爲世間凡夫用，更不爲滅德者用。彼貪之不已而誤¶
信者，是不見其有眞丹書之正法，未解其惑而然。若有見眞書¶
之理，必當自思我之所爲皆不如是，所聞者又無從得如是。旣¶
<pb:CK_JY231_02p082a>¶
不如是，卽不如是理之可成。是今無此事也，明矣。而妄求之心¶
亦當已矣。好將求外欺人、騙人之心洗刷懴悔淨盡，戒惡改過¶
從善，修心動求身心性命正道，修個可得仙道之根基，便有可¶
得外丹仙術之因，¶
　欲求正果，必修正因。¶
可不勉哉。欲求仙術成銀，而不積德修正道，是猶戯臺上優人¶
自稱漢祖、唐宗，終日說入關中取鳳城，口妄說而終不可有得¶
也。何以異？夫可爲得仙傳之印證者，以何書爲眞。如太上之《黃¶
芽歌》之金碧古文《龍虎上經》，元君之《玉淸内書》，金華玉女之說¶
丹經，鬼谷子之《九轉金液大還丹歌》術中經，廣成子之浮黎鼻¶
<pb:CK_JY231_02p082b>¶
祖，許旌陽眞君之《石匣記》之『神樓賦』，諶母元君授許旌陽之《銅¶
符鐵劵》，吳猛眞人之《直指靈文》¶
　此卽《銅符鐵劵》之註，合書於每章之下。¶
之『大還丹歌』，葛仙翁¶
　名玄，字孝先。¶
之《採金歌》二篇之『神符經』九霄眞君之《大丹歌》之『妙解錄』，鍾離¶
正陽眞人之《破迷歌》，呂純陽眞人之《認眞歌》，程昭之《析理眞訣》，¶
張紫陽眞人之金火歌之《金丹四百字》之『大丹歌』，李靈陽之《玄¶
靈備覽》，嚴君平之《鉛汞歌》，王果齋之《金丹鉛汞歌》，薩眞人之《太¶
上指迷血論》之『鉛汞歌』，范文正公之《漁庄錄》，虛靜眞人張天師¶
<pb:CK_JY231_02p083a>¶
之《管見歌》，高象先之《金丹歌》，張三丰之《鉛汞歌》，白玉蟾眞人之¶
《金華沖碧丹經秘旨》之『地元眞金歌』¶
　歌乃眞書正理，及後世棍徒借曰仙翁之名，假託爲做法，註¶
　於下，其註不可信。¶
之『三元樞要』之『金碧寶鑑』，尹文始眞人之《大丹歌》，李眞人之《龍¶
虎還丹訣》，李光元之《海客論》，彭曉眞人之《明鏡匣》之『識一歌』，百¶
玄子之《金丹眞一論》，湻和子林太古之《龍虎還丹訣》，雷一陽之¶
《黃白破愚》之『黃白鑑形』¶
　歌論是原本眞書，叧有做手一本是後光棍假作，切不可信。¶
王敬所之《金丹捷要》，¶
<pb:CK_JY231_02p083b>¶
　洪武時人，雷一陽之師。¶
張元德之《丹論訣旨心鑑》，劉太初之《金丹辨惑》，¶
　仙家四書有四種，此一種也。¶
陳自得之《外丹敲爻歌》¶
　嘉靖時，福建人也。¶
之『黃白直指』之『金谷歌』之『竹泉詞』，玉田氏之《金大靈篇》，慕陽子¶
之《慕陽眞訣》¶
　此爲徽人，方姓，止能祖述丹經，作詩歌不悖於理，而亦不知¶
　内事者。¶
『鉛汞歌』等書仙術之同，¶
<pb:CK_JY231_02p084a>¶
　有得於神仙下降而傳者。有自悟虛理而不能燒煉，唯効法¶
　作書以表所悟者。¶
爲眞理之可取證者。畧舉如此，而我伍子不獲已於無言，恥舉¶
世之爲人惑，亦作神丹理論九章痛爲之辯。¶
　皆試驗事理，與許旌陽『神樓賦』、『符劵書』及葛翁『採金歌』，皆合¶
　符節。老師所言仙丹者，與世不同。一轉成母，二轉成丹，三轉¶
　點化，漸至九轉，而浮黎神氣似有似無者。可服食延年，而亦¶
　不能倚着誤内修。¶
已抄出於世。誡世之愚，¶
　仙丹天禁至重，唯傳苦行學仙者。今古皆不令凡夫知此。言¶
<pb:CK_JY231_02p084b>¶
　點化服食，正謂闢世之妄爲者。予以空言闢之彼，曰：汝不知¶
　此理，曾似我知焉。肯改過，子以知眞闢世。後之妄假無非欲¶
　明得此理，或可自悟自戒。¶
以答張李曹三眞人之付囑。他如《秋日中天》，¶
　成化時人所作。¶
如《夢覺新書》，¶
　序文甚是正理，篇目㪚亂不眞。¶
如《金丹法藏》，如《百法問》，如《洞天秘典》，如《火蓮經》，如《觀花記》，如《黃¶
白承志錄》等書，醕疵眞僞相雜，不由仙傳而不同仙術。作於誇¶
能之臆見，而䧟人以疑論，固不足證矣。又如《度世眞機》，如《我度¶
<pb:CK_JY231_02p085a>¶
法度》，如《琴火重光》，如《假漁庄做手》，如《假黃白鑑形做手》，如《假地¶
元眞訣做手》，¶
　此三書皆論眞丹之理。萬厯末年乃有三種假法做手，是當¶
　時提罐光棍所僞造者，切不可信。¶
如《三十六照》，如《六十四匱法》，如《七十二家爐火》等書，猶假甚之，¶
不可取證者。并我所未及見者，姑不枚舉。是所必不可見者，見¶
之則害人心術。吾又論之，仙師之傳道必擇心專念篤、能修道¶
者，故有直授財物助弟子得以供日用，而遺世絕俗以密修。虎¶
皮座張眞人助李虛庵眞人，以行道之資是也。而又授以巴成¶
之丹藥，兼授鍊銀之仙術。故秘授成銀仙術，得以潛煉助道者，¶
<pb:CK_JY231_02p085b>¶
　陳正懿謂侯楷曰：苟非栖隱山林，未易有得也。言居俗者必¶
　不得也。¶
亦甚多。人於中亦有未得授成銀仙術，貧乏不堪，潛修必用外¶
護者。¶
　如伍達靈之得張、仲二友。如張紫陽之得馬、陸二公。如王沖¶
　然之得富韓公，李長源之得筠陽親舊。¶
又有說焉，當其初修仙道於世間，則亦必用世間之財爲日費¶
之計。¶
　如鍾離眞人云：眞炁未完，一日三餐要食。大藥未就，一年四¶
　季要衣。卽《佛藏寶積經》所云：以生死財，而求甘露不死。仙財¶
<pb:CK_JY231_02p086a>¶
　是也。¶
今而資之外護者，室中三四人，¶
　如王重陽眞人用李靈陽和玉蟾護法，而二人皆得道。如張¶
　紫陽眞人用白龍道人劉守益護法，而師徒二人皆得道。¶
日給用銀不過五六分七八分，¶
　每一人大約用二分，三人者則六分，四人者則八分。¶
𡻕不過三十金。二年工則二其三十，三年工則三其三十。¶
　若造靜室關房則所費不能預算，多寡唯量力。¶
世間每有信向仙道，能出此等些微之財爲護者，儘多。及愿爲¶
如此等護者亦儘多。要知護仙佛者，卽得仙佛。凡用護者，必先¶
<pb:CK_JY231_02p086b>¶
見得此人德行可證仙佛，志念可證仙佛，則用其護共修同證。¶
如佛所言施者、受者同成佛道。若無可證仙佛之德志者，不可¶
用其護。所謂不使人間作業錢，避天罰之無成，豈容一槪混用¶
哉？古仙所謂財不難兮，侶郤難者。又云：擇侶、擇財、求福地者是¶
也。¶
　彭眞一云：投名山，絕常交，結仙友，隱密潛修，晝夜無怠，方可¶
　希望。¶
又問曰：修仙道者，果鍊銀爲好乎？果不鍊銀爲好乎？答曰：昔龍¶
眉子云：欲爲跨鶴之遊，必藉腰纒之助。鍊固方便美事，但鍊銀¶
不密卽爲招禍之媒。或至喪身失命而反誤道。或至遺棄所戒¶
<pb:CK_JY231_02p087a>¶
而不能護道。雖鍊之亦無益。此不奉仙師鍊丹之戒者而然也。¶
不鍊銀者，未有不依外護。依護者則宜不甚遠於世人之居，而¶
便給飲食。¶
　太遠則給護者厭煩。太近則又恐世事干擾。畧近而僻靜方¶
　妙。¶
鍊銀者自有護，必入深山窮谷居之。¶
　《抱樸子》曰：入山道者當懸鏡，則魅不敢近人。凡仙來及山神¶
　來，鏡中猶是人形。若鳥獸邪魅鏡中卽現鳥獸本相，不敢近¶
　人矣。魅去則必郤行，是魅必無踵。若有踵者，則山神也。¶
古仙所謂『起來旋點黃金用，不使人間作業錢』是也。一切皆取¶
<pb:CK_JY231_02p087b>¶
之自辦，遺世可矣。甚省交接應酬，閑是非，得以專心悟道而速¶
證果。古仙依此修行者，其證果更大。若不鍊銀及不用外護者，¶
又有居山二法。一法者，三四師徒道友各辦銀三十兩爲自身¶
一人之費，三年亦足用，不必妄疑而多求，則各具而各足，何難¶
之有，且居孤寂之山不能多藏蓄，欲爲弭盗之法。¶
　弭賊是止盗賊。不生窺𦗪之心，使無可窺者。¶
莫善於以銀溶入銅鉛中，祇見銅鉛之廢形而不見銀形，則禍¶
不生。¶
　凡取用爲買辦則煎銷些微。若似從布施來者及一切衣食¶
　等物，皆不令多餘。¶
<pb:CK_JY231_02p088a>¶
或每人以三十金，爲入攢米堂之資，¶
　有密修者，雖待食於堂，亦必要靜室離堂半里一里許，有送¶
　供之規則在。¶
則亦足。二法者，三四同志再多用二三人之力，耕以取食，鑿以¶
取飲，苦修行之正仙佛之所當然者。後學若以此法自修，亦可¶
矣。亦不必鍊誨盗之銀也。切以此囑。昔曹還陽眞人囑予曰：鍊¶
銀眞是仙術。天福所關，只許汝一見，不許汝妄意。常常爲之，恐¶
迷於射利，甚喪厥志，且古言『不受苦中苦，難爲人上人。』三洞聖¶
眞無不由苦行精修者，子其勉之。予敬守斯誡言，而亦宣言以¶
誡後人。後人其亦奉誡自勉之。¶
<pb:CK_JY231_02p088b>¶
十九問曰：彼教不信長生而任其有死者，必有後生。¶
　凡人之生於世間，生有身矣則必有死。及其死矣，性靈無所¶
　依泊則必又生。¶
抑何所爲不生於天而生於人畜，願語與後學知之。答曰：生畜¶
之因最多，不善而貪嗔痴淫皆畜因也。世尊教人戒淫爲第一¶
事，卽其故也。故有序云：觀其源始，不離色心生滅，輪迴斯爲苦¶
本。聖人超悟，息駕反源，拔出三界，然後爲道是也。¶
　予言止此。¶
今詳說之。人若能修眾善，能斷淫事、淫慾，¶
　卽悟《楞嚴經》所謂『執身不行淫而斷淫事。執心不思淫而斷¶
<pb:CK_JY231_02p089a>¶
　淫念。』¶
所謂命根斷者，乃能不受後有，而生於天。其已生在天者，動一¶
淫念，卽墮下界。况在人中淫念不轉生乎？故有雖修眾善，不能¶
斷淫，必受後有之身。又問：若受後有，有得人身，有得畜身，分受¶
之時，抑何可以轉其畜機而生爲人乎？答曰：亦由自作而自受¶
者。《佛藏辯意經》云：貞潔不犯外色男女，護戒奉齋精進。言外色¶
男女者，是世淫人以男女二色爲淫具。意女色行淫在於身前，¶
男色行淫在於身後。¶
　故世尊戒經云：不近沙彌，禁男色也。又云：最不喜母人入我¶
　教中，禁女色也。¶
<pb:CK_JY231_02p089b>¶
人以素貪身前行淫者，同於人媾，兼有善因，必受入身前淫，受¶
之胎而爲人。專念身後行淫者，同於畜交兼無善因，必入身後¶
淫，受之胎而爲畜人。若不信，但觀古云『要知後世因，今生作者¶
是』之說。卽是世世皆有一等癡人，最貪身後淫事者。卽所謂一¶
條尾千定萬定者矣。入二教修者，可不亟戒身後之淫哉？凡人¶
心中有此見一起，卽畜機動也。當機者，能戒之，則見此不淫，見¶
而不見，而歸心於戒定，而後遠離畜機。¶
　世尊云：當珍重波羅提木义，是汝大師，若我無異，言持戒也。¶
　禪宗皆言轉位囘機卽此。¶
卽《業報差别經》云：具修十善，得生欲界天。若修有漏十善以定¶
<pb:CK_JY231_02p090a>¶
相，應¶
　兼修禪定者。¶
生色界天。若修遠離身口以定相，因生無色界天。¶
　遠離身口者，卽淫機，身心俱斷之義。¶
《正法念處經》云：持戒不殺、盗、淫，此三善得生天。如是旣生於天，¶
且不受生於人，况其畜乎？六祖盧能云：除淫卽是淨性，因誠至¶
誡也。唯禁戒精專，不犯身後之淫，始可滅郤畜機而爲人也。談¶
禪說道者，專爲身後之樂，其心於知法犯法而望不畜者，必不¶
得矣。因根固結於心故也。至心口不一，禪道盡成誑語矣。我問¶
世人倘見此言，亦肯懼戒之否？又問：每見宗門人言了生死，不¶
<pb:CK_JY231_02p090b>¶
入輪迴畜道；又郤掃仙佛之道爲不足學，彼自有法愈於仙佛。¶
果然乎？不然乎？願說欲聞。答曰：了生死者，生死已無，了不生不¶
死之謂也。凡人旣生有身，必難得無死。旣死無身，必難得不生。¶
此常理之必然，亦常人之不能不然者。欲了生死，必保得此身¶
不死，靈性常在此身中，更無何性往彼受生，此生死自然了矣。¶
若不能保身而至必死，則性離此壞身，急尋依泊，必復生爲彼¶
身。豈可以今之死而冒稱爲了生死乎？唯仙佛能不死而不生。¶
唯仙佛之道是不死不生之道也。以其使神氣住定，不相離身，¶
有寂盡滅盡定之功，然後能保身不死而得不生，爲眞了生死¶
也。此仙佛所說之法，教人遠離惡道、苦趣之說也。末世邪人外¶
<pb:CK_JY231_02p091a>¶
道不知寂盡滅盡定，不唯不知而不能求知，且又掃去禪定而¶
不用，叛郤仙佛正法，極言禪定至滅盡之非，指爲煩難，不如已¶
捷。彼旣不能滅盡定，如何了得自已生死？反用誑語欺哄世人，¶
害得遍世間人，皆不知以仙佛正道了生死，甚可痛恨也。又問：¶
彼以此死爲了生死與不了生死者，其差别何以爲異？答曰：卽¶
是一個不了生死，唯眞了生死者，此身旣不死，其定性靈光獨¶
超刧運，不隨壞刧而壞，安有六道輪迴。故六祖云『性在身心存』¶
是也。卽《大湼槃經》云：『入菩薩正性離生』是也。不離生死者，平日¶
只行世法中邪惡事而不改。身死時，性只如前行邪惡事，亦不¶
改。然世法事原皆背郤天道的，俱是六道中所爲之事，爲六道¶
<pb:CK_JY231_02p091b>¶
種子。如性偏好貪暴者，則同狼性之貪暴，死後化入狼類。如性¶
偏好慳好狠毒者，則同犬性之慳狠，死後必化入犬類。如性偏¶
好淫者，則同猪性之淫，死後化入豕猪之類。¶
　王盤山眞人亦曾說此四類。¶
如性好毒害，則同蛇虎之毒害，死後入蛇虎之類。不分未死已¶
死，此念不離，必因此念入畜道矣。只說還是在人生時，一般不¶
知已死，無了人身入畜身。旣不知入畜身，不求脫離，便成了個¶
堅固畜身矣。只有畜生的受用萬般苦楚，無能脫離。此所以修¶
身心者貴於不死，而不生後世也。禪宗亦有高僧求投人胎者¶
爲此。凡人死後，靈性所在之處，卽曰生。又有一等，其性貪食無¶
<pb:CK_JY231_02p092a>¶
厭足如餓者，不捨一口與他人吃，此必生於餓鬼道。由生時、死¶
時皆無厭足之心故也。又一等十惡重大者，入地獄必矣。如陽¶
世牢獄禁之待發落之義也。此皆不了生死者。如是有志者豈¶
可誤䧟於不了耶？故古云：了卽業障本來空，未了應須還宿債。¶
有人身者，其思之。¶
¶	
<pb:CK_JY231_03p001a>¶
@fw1重刋道藏輯要¶

* 仙佛合宗語錄¶
　　李羲人七問¶
崇禎丙子年秋中朔伍冲虛子在金陵將遠行李羲人初爲應¶
天府學庠友已巳初夏參博山無異和尙禪機鋒最稱自悟至¶
庚午季秋望七日拜入予宗爲扣性命雙修之旨竟遊楚浙七¶
年如新於兹始還金陵之家乃有七問焉問之一曰昨觀直論¶
　此冲虛子壬戍年所著天仙正理直論一書行於世¶
所云鍊精化炁如何知得是化了炁伍子答曰精化炁者是初¶
關時設爲次第之名目也以爲精由炁化則以炁之發動時不¶
<pb:CK_JY231_03p001b>¶
令化精而復全眞炁是卽元炁還元炁而言化炁元炁卽無形¶
之元精不順去化有形故曰精化炁也若謂後天之有形質者¶
而可妄指爲精則有形質者以形質爲礙不能化炁身中虛靈¶
之處亦無安頓處亦無通達處凡借精化炁之言指人以執信¶
者乃房術邪說之人莫不執以誑世以舞弄後人不知所謂銷¶
鑛成金矣而金不復爲鑛燒木成炭矣而炭不復爲木亦不復¶
地氣而長旺此喻觀之可無疑矣於發動時而還靜還於本地¶
用周天火薰蒸之薰蒸得理則炁歸本地而更長旺薰蒸不得¶
理則不能如是今日發動時化炁補得一分明日發動時化炁¶
又補得一分動而至於不動補而至於不用補補至十分而元¶
<pb:CK_JY231_03p002a>¶
炁具足具足時便化炁了矣不復有精而亦不復爲世法用大¶
藥生矣謂之華池蓮華開謂之赤水得玄珠亦謂之地湧金蓮¶
亦謂之天女獻花亦謂之龍女獻珠萬般喻名但要悟得此理¶
而後不失之浩瀚無稽茫然稱博問之二曰精以炁化而精炁¶
之一固以化言則易知煉炁化神者炁神原二而亦以化言是¶
何故答曰炁神二以其有炁有神現在故二名之及至心息相¶
依一向淸凈隨順至於寂滅得息無出入心不生滅大定而常¶
定矣夫息無出入是無炁矣而息住脈住其神寂爲性獨有眞¶
覺眞照先若無此元炁助神則神不能常覺常照炁不合神則¶
神亦不能常覺常照卽神之能常覺照由於炁炁神歸一而爲¶
<pb:CK_JY231_03p002b>¶
神通非炁化神乎問之三曰如何名爲小周天大周天答曰有¶
異用而後有異名曰請詳其所以異曰小周天者坎離交媾之¶
火候以雙修性命者所用者小故稱小所謂十二時意所到皆¶
可爲一日内不知其幾周天矣究其妙正饑時吃飯困時打眠¶
始覺名如未覺名來時之理也凡覺照則小用周天不覺照則¶
不用用之妙有升降有不升降鍾離語純陽翁云可升之時不¶
可降若是者所以爲小也大周天者乾坤交陰陽混一之火候¶
法輪遲緩綿延昏默終日間如醉醺如浴起而暖氣融融禪宗¶
人自喻爲山前水牯牛畧似也所以張紫陽眞人云此大周天¶
一塲大有危險不可以平日火候例視之也究其妙我師還陽¶
<pb:CK_JY231_03p003a>¶
眞人云此候無顚倒無進退無升降則其大旨便可推知卽白¶
玉蟾眞人所云無去無來無進退不增不減不抽添之謂也其¶
始也以一時爲一周天以一日爲一周天以一月爲一周天其¶
旣也至於十月而不知其亦爲一周天其大如何以其用大故¶
稱大夫卽以候之緩而周者曰大自然妙合於緩而不得不緩¶
候之速而周者曰小自然妙合於速而不得不速然又當知小¶
周天本無天以周而且建立爲有謂之從無入有也大周天始¶
周有爲而漸入無爲無火候境界謂之從有入無也若所謂心¶
能依息則萬法歸一心息大定而湼槃而一又歸於無此周天¶
之異用爲大小異名也如此問之四曰直論謂煉精化炁在下¶
<pb:CK_JY231_03p003b>¶
丹田煉炁化神在中丹田下遷中是一遷而三遷之說又如何¶
答曰按三遷之說於鍾離答純陽論還丹云還者往而有所歸¶
丹者丹田也丹田有三氣在中丹神在上丹精在下丹自下田¶
遷至中田中田遷至上田上田遷出天門是爲三遷功成旣自¶
下而上不復更有還矣吾見鍾離此語矣聞吾師之說同夫煉¶
精化炁在下田至化炁時絶無有精而惟含藏眞炁炁尙在杳¶
杳冥冥之間採之而至似有似無之妙此可遷中田而化神者¶
中田曰離南所以文殊菩薩往南遊行者卽此龍女變男子往¶
南方無垢世界者卽此華嚴經云善財童子五十三參皆往南¶
行者亦卽此¶
<pb:CK_JY231_03p004a>¶
　善財童子卽仙家嬰兒之喻¶
予嘗聞仙師還陽眞人云煉精在下田雖曰反覆循環於三田¶
而此眞性常若不離於下田卽世尊不離菩提樹下而上升須¶
彌升天宫之祕旨也化神入定在中田而始之冲和塞乎兩間¶
歸之無極常若渾然曠中下而爲一所以世尊於欲色天二界¶
中間化七寶坊如大千世界說甚深佛法令法久住久住者大¶
定也卽其事也其所以然者精氣本地在下田故二者專歸於¶
下炁在下而神本地在中故雖化神在中常渾合若充塞若虛¶
空其中下而爲一此又古仙之不肯輕言凡夫之無所授者今¶
敢直語之爲後聖謫問之五曰仙家不用定今或可不必言答¶
<pb:CK_JY231_03p004b>¶
曰王重陽眞人云呼吸相應脈住氣停靜而生定大定之中先¶
天一炁自虛無中而來又云定中知動方是造化邱長春眞人¶
云息有一毫之不定命非已有馬丹陽眞人云定息採眞鉛又¶
云定裡見丹成又云工夫常不間定息號靈胎太上云轉神入¶
定以成至眞斗姥心經云知守本來眞身更能精修大定乃至¶
形神俱妙元始天尊云息依神定性定命住張紫陽眞人云性¶
定可以煉丹不定而陽不生陽生之後不定而丹不結中和集¶
云九載三年常一定便是神仙諸說重宣如此而世人猶有不¶
及信不肯承當亦不知天上未有不入定之仙也問之六曰古¶
禪師有數十年入定而不出者可同否答曰同者也有不同者¶
<pb:CK_JY231_03p005a>¶
也有同者同於能絶淫慾持梵行淸淨則陽精不漏精根如童¶
子得漏盡通者此六通之果古謂之不生死阿羅漢唯聖僧神¶
通僧有之是則同不同者爲精漏未盡精根未能如童子則無¶
漏盡通不過謂之五通鬼耳雖能入定全是陰界陰神雙眼皆¶
合不及漏盡通者之雙眼開也唯十二時中無昏沉方能使得¶
十二時眼合者敵不過十二時卽無眞定有在定迷而轉生於¶
人世者或迷而轉入於橫生者性已墮去而空殻在斯亦何足¶
取爲定哉此不同之謂也頑空入定無慧照者皆如此學者不¶
可不察而明辨之問之七曰形神俱妙赤血化白血及拔宅飛¶
昇者皆還虛後事今言初定初出時何故言俱妙似欠是處答¶
<pb:CK_JY231_03p005b>¶
曰不欠是到得大定而出定卽得不死不壞之形不生不滅之¶
神神能超越天地而形亦隨之超越天地何不可言俱妙卽此¶
一得永得直到還虛後亦卽是這箇俱妙故說初生人時是這¶
箇人乳哺大也只是這箇人如入地成佛是這個佛再加持至¶
九地十地十一地等覺也只是這箇佛何常有異如此則知俱¶
妙矣又謂赤血化爲白血者此非所以語神仙天仙也乃人仙¶
不老者及尸解之類者耳何以辨之人仙者精全而元氣固依¶
呼吸之爲用有呼吸在則有氣血行由靜多而動少氣爲踵息¶
血化白亦宜也但能延年益夀而差異乎常人者若曰神仙天¶
仙其炁化神矣不化炁血息也住脈也住¶
<pb:CK_JY231_03p006a>¶
　卽二禪之息住三禪之脈住似之¶
更有何物可流行而爲白血乎所以古人云血化膏¶
　息定無炁則亦無血只有肉中膏脂在故曰白血¶
腸化筋¶
　食則腸充之而空不食則腸不空而實爲筋此二者自化神¶
　胎成以後至出神煉神還虛皆如此¶
誠理言也古天仙又云說盡萬般差别法總與天仙事不同然¶
此一會說也皆本予之直論而重明之者但未聞究問元精我¶
且囑之曰元精有眞不可以凡擬眞中有信不可以律拘爲上¶
天之秘機願再致思焉可矣¶
<pb:CK_JY231_03p006b>¶
　長沙王朱星垣二問長沙(郡王吉王太和之堂弟號星垣未登仙派¶
一問)曰精滿不思欲氣滿不思食神滿不思睡必如何得滿亦¶
必如何知得是滿請示教伍冲虛子答曰得滿則有知而滿則¶
由於補如補精之法謂之築基凡人之精巳爲淫媾耗損無修¶
仙之基爲不滿之物大修行者補精時必遇精生於先天之眞¶
時卽用火以薰蒸薰蒸卽補也補到化炁而在内未發生之本¶
炁亦並得薰蒸之炁補卽此氣純無精可生便知實滿百日内¶
事也精自滿竅自閉大藥一到淫根自縮同於童子從欲不可¶
得何用思欲世所稱返老還童者是也而陰藏如馬蝗之說乃¶
爲世尊三十二相之一此欲界執身不行淫者之功若精竅不¶
<pb:CK_JY231_03p007a>¶
自閉淫根不縮如童子不如世尊之陰藏如馬蝗則不得謂之¶
精滿滛根旣斷卽得長生小果若能躱避三災亦可如吕純陽¶
祖所謂夀同天地者亦可如佛說夀命幾千萬億刼幾阿僧祗¶
刼者從此以上出欲界而昇仙界心在入定化神不至思欲楞¶
嚴經所謂淫機身心俱斷斷性亦無是也又何思欲之有然先¶
補精有神炁配合時固巳補得神炁俱旺及所化之眞炁超脫¶
過關時前之氣歸元海爲坎實者漸漸以坎實點離虛虛得實¶
而皆實卽有所謂禪悅爲食法喜食者實則不饑何用思食太¶
上胎息氣經云呼吸如法咽之不饑尸子至德經亦云吸氣以¶
養其和孰能饑之是也然十月胎圓者固皆不食初一月卽能¶
<pb:CK_JY231_03p007b>¶
減食三月而穀自辟除四月以後絶火食當知此後眞不食故¶
曰氣滿不思食世尊亦云如來應供等正覺尙無所食此而猶¶
食猶是有生死的凡夫無定力也不可得謂之氣滿也如楞嚴¶
經所云食地中百穀足不離地必使身心二途不服不食我說¶
是人眞解脫者若不食則已漸入於仙仙則神滿神滿者純陽¶
無陰也古仙謂分陰未盡則不仙如有一分陰在卽有一分昏¶
沉睡魔十二時中靈光不自覺照神亦如何得滿則不可謂之¶
以神補神則不可得謂之神滿觀太上云轉神入定以成至眞¶
道亦不備仙亦不成我故曰必使神住定炁亦隨之而住定神¶
炁俱定從一日之一日起卽能不睡晝夜常覺惺惺不昧十二¶
<pb:CK_JY231_03p008a>¶
時中無一時不入定亦無一時不在定如是十月之間方得神¶
滿不睡旣無睡又何思到此心無生滅息無出入已成陽神仙¶
佛到此皆出陽神便出色界到無色界矣不存知見而全歸於¶
無爲煉神還虛合道之義當知此又神滿以後九年面壁事也¶
又問可是别有精氣神補此精氣神否答曰非也眞正金丹大¶
道非待外求只是自身中現在精氣神當發生長養向外時還¶
於身中合而爲一歸根復命自然發生長養於内自然充滿亦¶
强名曰補曰滿實非補非滿也說到神滿時精氣盡化於神矣¶
神定於見性妙覺同於虛空出無色界矣何滿之足言¶
二問曰聞古人云仙養神胎鍊炁化神而出陽神佛修禪定爲¶
<pb:CK_JY231_03p008b>¶
悟道道成則出定昨者言仙全是入定出定莫是以胎息轉爲¶
入定之名抑以佛法可擬之仙法否答曰皆非也道藏經中有¶
太上妙通轉神入定經云轉神入定以成至眞¶
　昔張天師云神一出便收來神返身中炁自回如此朝朝並¶
　暮暮自然赤子結靈胎卽此經義也¶
有太上斗姥本命延生心經云修鍊九還七返大丹者持此頓¶
悟玄關靈光現前了證太玄三一之道知守本來眞身更能精¶
修大定乃至形神俱妙與道合眞有太上胎息氣經云安靜則¶
神定神定則氣和而元氣自至有太上智慧本願大戒上經云¶
當制念以定志靜身以安神有元始天尊得道了身經云息依¶
<pb:CK_JY231_03p009a>¶
神定性定命住性命雙全形神俱妙有太上九要心印妙經云¶
神定則氣定氣定則精定又云意定神全水源淸又云飲食大¶
飽息炁難定又云息依神定神凝炁結又云性定命住爲養火¶
文昌經云萬炁齊知得入定門又云修眞妙行初定通炁大定¶
全眞妙行通靈經之所垂訓者皆如是可定又鐘離眞人云三¶
關不固神炁不定豈不走失元陽又王重陽祖云聖胎旣凝養¶
以文火安神定息任其自然又張紫陽云恍惚杳冥定之象也¶
惟定可以煉丹不定而陽不生陽生之後不定而丹不結又陳¶
致虛云煉已日久六根大定又馬丹陽眞人云神不外遊精炁¶
自定又云安心定念止湛然不動名爲眞心又云工夫常不間¶
<pb:CK_JY231_03p009b>¶
定息號靈胎又司馬承禎坐忘論云但心不著物又得不動此¶
是眞定正基又冲和集云造道原來本不難工夫只在定中間¶
會向時中存一定便知日午打三更藥物只於無裏採大丹全¶
在定中燒曰無念之靜定純熟可致無生曰九載三年常一定¶
便是神仙又陳泥丸云以端坐習定爲採取凝然靜定念中無¶
念工夫純粹打成一片又還眞集云湛然不動者謂之定定中¶
覺靈者謂之慧又白玉蟾云以虛無之境界爲靜定之工夫此¶
諸仙翁之所言定也未有性不定而可謂之成道者予今以二¶
家言異旨同者而重宣之仙家言胎息言如胎中之息息之在¶
胎呼吸不及於外而若不呼吸者漸入於定也此息定而性隨¶
<pb:CK_JY231_03p010a>¶
之定炁神皆爲一神神旣一而全而大定得矣楞嚴經亦云旣¶
遊道胎親奉覺𦙍又云形成出胎親爲佛子所以云出陽神卽¶
是出定邱眞人云息有一毫之不定命非已有爲此言也佛家¶
言入定以初禪念住者心不外馳而不着欲境也二禪息住者¶
如胎中之無息正父母未生前也三禪脈住者呼吸絶而氣息¶
定惟内氣之息定而後身外之氣脈不動手無六脈大死一回¶
之驗也四禪滅盡定者胎息久久絕無一得永得大定而能常¶
大定胎完神就之說也胎完足自然要出陽神定極自然要出¶
定本一也不可異識得了原來只是這箇¶
　伍守虛二問¶
<pb:CK_JY231_03p010b>¶
一問曰昔同於曹門問魔事曹老師云凡遇魔來¶
　有心中偶起一念爲内魔或身外有見有聞皆爲外魔卽天¶
　魔邪魔等¶
速用焚身三昧火爲降魔之法我今忘卻請爲我再言之冲虛¶
子曰三昧者佛言正定中之受用也所謂然臂然身者卽如是¶
　此正邱祖法門所言之定法也¶
而仙言薰蒸四大與焚身三昧何殊火氣盛則魔不能容¶
　如世尊出火降毒龍降六邪師降野牛及入三昧火中而降¶
　毒龍又云火化已後收取舍利者皆是¶
而眞我藏於火中則不見有魔矣¶
<pb:CK_JY231_03p011a>¶
二問曰古云得之者早修莫待老來鉛汞少¶
　太上靈寶大乘妙法蓮華眞經云精多則魂魄强氣少則性¶
　情弱又云人有久視之命而嗜欲滅其夀若能導引盡理則¶
　長生罔極¶
每見至鉛汞少者不知彼修如何答曰一者亦有師傳仙機採¶
藥煉精内補築基之法在二者亦有服食草木凡藥外補之法¶
在單用其一固可兼用其二速效尤神故黃庭經云百二十𡻕¶
猶可還鍾離靈寶畢法云晚年奉道而氣不足十年之損止用¶
一年工補之此言補於築基也然有補之易者亦有補之難者¶
　修行者因氣以長氣而氣太衰者則長甚難靈根凋於中長¶
<pb:CK_JY231_03p011b>¶
　之遲緩故補之亦難¶
易補者謂陽氣雖衰尙有生生之機所謂一年補十年精神可¶
復盛而成童體若難補則有陽痿之類者陽炁陽精將絶無可¶
補之隙則必用敲竹鼓琴以喚招¶
　悟眞篇云敲竹喚龜吞玉芝鼓琴招鳳飲刀圭後人皆以此¶
　爲衰老所修者言之予曰近似¶
但精旣竭而無順以生人之具卽是無逆而生仙佛之本有順¶
則有逆謂見色便見心者此也謂眾生卽佛者此也無順則無¶
逆乃所以補之難也¶
　邪淫之人借此機會誘人曰必用女鼎採補不思女人身中¶
<pb:CK_JY231_03p012a>¶
　無精何採何補與仙道以自精補自精者大相違悖世世愚¶
　人無由得聞正道故輕信棍言䧟入淫坑以速死之事誑稱¶
　不死之道而不反思終日逐年眼見得愈採女而愈敗精愈¶
　習久戰而愈不能久戰取勝保身窮極𡻕月徒勞而無益何¶
　似得一至簡至易之藥餌爲補哉故仙家有至玄妙至神效¶
　之仙方非採補而同於採補者若以世法用之固能戰勝以¶
　道法用之卽能補精全治少壯已來之病大助衰老及身之¶
　陽可不珍重求一方邪¶
然所以無順生者是何故或以房勞之故¶
　淫媾多者精竭而筋弱不能至老而自痿¶
<pb:CK_JY231_03p012b>¶
或以採戰所勝¶
　習採戰者晝夜淫媾無度意謂有補而實受其傷精盡耗竭¶
　而筋亦早軟不能至老¶
或受地氣濕故¶
　坐卧住地卑濕則濕最軟筋而癱瘓皆由於此¶
或受浴水濕故¶
　凡人未知學道之先行在世間事其淫媾之後不宜入水遇¶
　冷水則永爲陰症此人人所巳知者遇𤍠水之浴最受濕而¶
　傷筋故筋亦軟此人所不知防者故多犯¶
至筋軟者¶
<pb:CK_JY231_03p013a>¶
　軟則不能復勁¶
至筋縮者¶
　縮則不能復伸¶
皆絶生理之由也¶
　所以生理絕者¶
則必曰其絕得生理者而後能長其生¶
　長生者必要精充實卽是元精足元精足卽是元氣足得生¶
　理者則有精可以補精炁故曰能長生¶
思惟曹老師昔云精不足者補之以炁¶
　精不足卽是精枯竭採不足之精而歸根行小周天火候薰¶
<pb:CK_JY231_03p013b>¶
　蒸日久則所歸之精得氣助而生精而精自能足矣¶
形不足者補之以味¶
　形不足卽是形痿縮或專心於敲竹鼓琴而招喚者其動雖¶
　有常而稍遲緩或兼用外藥草木之五味而補之則効速故¶
　以五味補而求形足生精而補精也¶
遂乃授予一妙藥仙方炁味俱全兼補難易而能起死回生易¶
爲採取助成大道謂之助道金丹¶
　此亦蓋世無二之方也凡衰老若無此藥以回生則必不能¶
　速還丹而成金液矣昔抱樸子云先服草木以救虧缺後服¶
　金丹以定無窮卽此說也¶
<pb:CK_JY231_03p014a>¶
不忍私之一已用以公之同志¶
　令在世者得以補衰種子令超世者得以助道還丹¶
又問請示方之名藥之味製之法治之症施爲有用之言普救¶
無邊之眾可乎答曰陳希夷華山¶
　西岳名¶
碑記之方¶
　勒方於石碑亦永傳之意也¶
名曰老奴蒼龍丸¶
　老返爲童之義也老人衰痿者能起之陽縮者能伸之中年¶
　虛弱者能補之皆可復勝於少壯者萬倍凡世人之精冷及¶
<pb:CK_JY231_03p014b>¶
　男根泠者服此一月卽能種子¶
歌曰此藥甚靈驗添精神髓堂去冷除風疾扶經更起陽老成¶
宜修合秘密莫傳揚服之保元氣延夀永安康¶
　傳此方者謂陳總兵得之於安土官宣慰司具百金贄而得¶
　者其聲價之高則効驗果亦甚異¶
廣木香五錢治脬滲¶
　尿脬中遺尿滲漏者因元氣耗竭之故也¶
小便秘¶
　此藥味温苦而氣降製則用生薑佐者則効速曬而爲末及¶
　成丸後皆只日曬忌見火烘傷性治又破結氣於中下焦逐¶
<pb:CK_JY231_03p015a>¶
　積年冷氣¶
燈心二錢通利竅¶
　通小便之竅使精尿皆可通¶
利小便治癃閉成淋者¶
　用從草中新剝出者佳製則難成末須以粳米粉作漿漿之¶
　曬乾爲末入水洗分澄去沉粉取燈心浮者曬乾配數難製¶
　而耗拆多須多製方可足配數¶
破故紙¶
　又名胡巴奴¶
一兩大温澁能治脫¶
<pb:CK_JY231_03p015b>¶
　治脫精之症¶
故得元陽堅固骨髓充實治勞傷¶
　房勞之所傷者¶
除囊濕而縮小便煖丹田腰痛膝冷腎寒興陽痿¶
　酒浸去皮用麻油拌炒熟去麻瓦焙熟更好忌羊肉雲臺菜¶
核桃肉一兩治房勞傷止腰疼¶
　甘平無毒去皮另研拌破故紙爲一處以此引破故紙入腎¶
牡蠣粉一兩¶
　用左邊顧而大者佳煅微紅採用中間如粉之處四邊堅硬¶
　者不用¶
<pb:CK_JY231_03p016a>¶
入腎血分藥也同熟地黃用最益精止尿管遺¶
　遺精遺尿俱治¶
止鬼交精遺¶
　夢遺也又治老痰¶
車前子一兩¶
　端陽時採去凈外衣擇實子童便浸炒乾勿傷火¶
入膀胱通尿管淋漓澁痛不走精氣益精强陰止尿血利水道¶
令人有子¶
　此種子之要藥也¶
馬蘭花一兩¶
<pb:CK_JY231_03p016b>¶
　酒浸曬乾用藥店中不知辨認此藥按本草云味辛平無毒¶
　生於澤畔形同澤蘭氣臭花紫似菊北人呼爲紫菊若無此¶
　則用澤蘭原是同種而同治法生澤中者名澤蘭生山中者¶
　名山蘭三種原是一也¶
能破宿血養新血止吐血¶
　又治鼻衂及血痢¶
萆薢一兩¶
　莖有剌根白實者良切片酒浸曬乾忌食羊肉¶
補腎益精縮小便治陰痿失溺强骨節¶
　又治痺除風寒濕止腰背冷痛筋骨掣痛明目¶
<pb:CK_JY231_03p017a>¶
韭子一兩歸心益陽止莖管白濁遺精同桑螵蛸用止漏精補¶
中止夢遺小便數治下元虛冷小便不禁¶
　凡世人之遺精由淫想無窮房勞太甚病發爲筋痿爲白淫¶
　隨溺而下者並治¶
木通一兩利小便泄濕𤍠瀉小腸之火¶
　又治丙丁之火諸經濕𤍠皆使由小便泄去腎虛者亦愼少¶
　用¶
山茱萸肉一兩¶
　酒蒸去核用凈肉¶
性微温補腎興陽長陰莖益髓固精節小便止滑精陰虛者極¶
<pb:CK_JY231_03p017b>¶
當用之¶
　煖腰膝明目逐濕痺治耳鳴除風邪强力¶
桑螵蛸一兩¶
　氣平二三月無桑葉時收之則易尋晒乾炙熟用生者則泄¶
　大腸亦風藥中專用者¶
治虛損腎衰益精强陰補中除疝止精泄愈白濁通淋閉利小¶
便又禁小便自遺身衰精自出房勞致小便利者加而用之¶
　川中來者大於大拇指¶
全蝎凈身一兩¶
　去足尾及内土俱凈炒褐色方妙¶
<pb:CK_JY231_03p018a>¶
治疝氣¶
　又治風痰中風口眼歪斜掉眩搐掣耳聾¶
母丁香一兩壯陽¶
　又温煖腰膝殺甘䘌堅齒¶
紫稍花一兩¶
　本草無此種名昔秦州劉子指池水中蒲草心上有花示予¶
　此花甚能興陽起痿爲天下第一靈物乃做鞋三稜蒲之花¶
　也似柳花及似菖蒲花者更長大些如大拇指大三五寸長¶
　無心無梗如蠟燭梗在如燭之下江北一斤只賣銀一分每¶
　兩一文錢近於所出也金陵曾見每一兩賣銀一分用羊脂¶
<pb:CK_JY231_03p018b>¶
　酥拌炒爲妙予問此味何功答曰人犯房事後水濕傷筋故¶
　筋軟筋縮以此治之有神効¶
肉蓯蓉二兩¶
　酒洗剝出身外浮甲劈除心内竹絲樣膜筋酥炙忌鐵器勿¶
　犯微温無毒¶
治絕陽不興泄精尿血遺𤃉補房勞堅强筋骨能除莖中寒𤍠¶
痛膀胱邪氣¶
　煖腰膝長力¶
遠志二兩¶
　温去心用皮以𤍠甘草湯浸一宿晒乾用之不去心者令人¶
<pb:CK_JY231_03p019a>¶
　悶忌食猪肉生葱冷水¶
腎中氣分藥也益精壯陽益腎氣¶
　强志倍力¶
菟絲子二兩¶
　氣平水洗去砂次以酒浸蒸搗爛作薄餅晒乾爲末益氣强¶
　力¶
補髓添精止夢泄强陰堅骨治莖中寒精自出尿血溺有餘𤃉¶
蛇床子二兩¶
　平挼去皮殻取仁微炒去毒卽不辣有殻則辣¶
治陰囊濕痒¶
<pb:CK_JY231_03p019b>¶
炒爲末撒上卽乾而不癢曾用此單一味屢驗¶
堅舉尿莖令人有子¶
　種子必用之要藥¶
白茯苓二兩¶
　味平而氣降去粗皮中純白無赤筋者方好有赤筋最損目¶
　研末入細布袋用水揉洗取白粉用攄去赤筋令凈凡補藥¶
　中以人乳汁拌蒸晒又拌蒸晒九次更妙¶
入膀胱腎助陽利竅通便不走精氣長陰益氣除濕¶
　又養神敺痰¶
仙靈牌二兩¶
<pb:CK_JY231_03p020a>¶
　又名淫羊藿羊食之多淫故名凡生長之處不聞水聲者良¶
　五月採用莖葉葉似小豆而圓薄莖細亦堅雷公云葉四畔¶
　有花剌用鑷刀鑷去凈細而切以羊脂拌炒每斤用羊脂四¶
　兩炒脂盡爲度¶
絕陽不能興者卽能興補腎虛得酒助良¶
　治勞氣病冷風老人昏耄健忘者¶
巴㦸天二兩¶
　微温選用肉厚連珠中間紫色者佳擊破者肉雖紫又有微¶
　白糝如粉色者眞酒浸一宿晒乾用¶
止夢遺精滑補虛損勞傷陰痿健骨强筋益精腎之血分藥也¶
<pb:CK_JY231_03p020b>¶
八角茴香二兩¶
　性𤍠鹽酒拌濕炒用¶
主腎勞疝氣治膀胱冷氣起諸痿當歸全二兩¶
　氣温去蘆苗酒浸蒸全用者治血不足¶
濕痺不舉腰痛¶
　又治中風攣踡客血壅塞客氣虛冷¶
沉香七錢¶
　微温咀而韌柔削而自捲名黃蠟沉者妙必燒試有油多者¶
　眞市店中每以爛船板假充者多得此眞香入丸只宜風吹¶
　乾忌用火烘恐傷藥性無功¶
<pb:CK_JY231_03p021a>¶
助陽益精¶
　又治冷風肢體風濕骨節麻痺又云火盛陰虛者不宜¶
乾漆二兩¶
　予謂此不必多五錢也可再多不過一兩也足用生漆桶近¶
　葢上自乾者狀如蜂窠孔孔相屬者爲佳辛温有毒炒去烟¶
　撚指成末爲度炒熟用者無毒生者損人腸胃畏雞子忌鹽¶
　油¶
續筋骨¶
　故筋縮筋軟者用之¶
殺蟲¶
<pb:CK_JY231_03p021b>¶
　服此初坐者不生虱¶
補中治濕痺¶
　除心氣血痛去癥通女人月水¶
熟地黃五兩¶
　曾用過六兩微寒酒浸爛石臼搗如泥先以蜜和稀匀後入¶
　眾藥則易匀¶
培滋腎水增氣力塡骨髓益眞陰補元氣大黑蜘蛛七箇¶
　曹老師云此物陰寒有大毒舊傳云有此一味我聞李老師¶
　述張老祖云舊傳有此不敢妄删但服之恐生頭瘟及各瘡¶
　疽曾經過數人多現症腹背舊本存之去此方無弊¶
<pb:CK_JY231_03p022a>¶
治疝偏痛腎子箇上箇下¶
　大人小兒皆受濕成此疾¶
愚謂此味傷其七生不必用¶
　若腎子無箇上箇下之症更不必用¶
曾不用亦妙共廿七味製完爲末共有四十兩四錢¶
　二斤半之數¶
用生蜜四十兩與藥等將蜜煉至滴水成珠只三十兩爲率¶
　每觔必要煉十二兩¶
和藥時加淸水十兩凑足四十兩¶
　每煉蜜十二兩必要凑四兩水足成一觔¶
<pb:CK_JY231_03p022b>¶
則爲丸易晒亦易乾和藥搗千杵丸如梧桐子大¶
　將有四觔半丸¶
每服温酒下三十丸空心或早或臨臥每日一服七日見效太¶
虛弱極而陽久絕者五十丸更妙服半月卽如少壯或連服半¶
月一月又隔三月五月再服一月半月亦可或在蒲團上催工¶
之時連服不間更妙予說此方之妙無窮何以見得蓋藥非劫¶
性又非偶用而暫效者乃平常逐日所服能養元神補元炁元¶
精堅其骨補其血與髓則頸項腰脊堅硬如鉄柱利於坐堅其¶
筋益其精則易生旺而易採補無凡情欲事者亦可用並無有¶
害有凡情欲事者亦可用其功勝膏散塗貼者萬倍勝用女鼎¶
<pb:CK_JY231_03p023a>¶
假稱採補無益有損者如天壤之隔空勞𡻕月者如氷炭之異¶
實乃順用之足以助生人之道逆用之足以助生仙佛之道利¶
益無量大哉服食丹藥之一端也其能返老還童也有如此¶
　予謂倘中年少年有服此者或疑其畧𤍠外加小甘草三四¶
　錢黃柏三二錢少滋腎陰亦可¶
又問昔有以飲食滋味補者與此草木藥味補者大較何如答¶
曰不戒葷食者或以膏脂厚味爲補或以腥辣助陽之物爲補¶
汝我亦所共聞第恐妨天曹之禁戒曰齋戒者道之津梁而亦¶
難於具辦非貧家之所能雖用者而効亦緩不如藥食之爲美¶
　藥賤時只消用銀一兩可成丸一料藥貴時二兩三兩銀可¶
<pb:CK_JY231_03p023b>¶
　成一料大約四觔半二三老可足一年服用堪爲助道之因¶
　者安可不爲之¶
吾戒葷輩遵抱朴子之言只重以藥食爲世教也又問方近於¶
房術計莫亦不宜於正耶答曰似房術而不爲房術用亦何妨¶
但生生之理同不過以順生爲逆生總成就一箇逆則成聖而¶
已耳慨觀希夷留此方在世已七百餘年而未嘗徧爲世用今¶
而附梓流通以出世徧於天下極於未來劫在世出世者皆得¶
用普度甯有涯哉所謂不能以百日而返炁者以此藥之能返¶
者兼用之少謂一助其速耳有道之士珍之若財力不及用此¶
則有機先生藥之工以精補精以炁補炁在前語矣後來聖眞¶
<pb:CK_JY231_03p024a>¶
亦詳而自量之¶
　　顧與韜六問與韜(名昭應天府學庠生○韜音滔¶
一問)曰如何是攝情歸性伍子答曰性爲人心虛靈至靜塵念¶
俱無之時便是先天眞陽之炁由至靜而微動謂之鴻濛一判¶
有可爲媾精之具性眞便亦覺其有可爲媾精之具則此發覺¶
便名曰情俗謂之神情復此神覺還爲性眞當攝此炁同歸故¶
曰攝情歸性其實卽採取配合之說是以參同契云金來歸性¶
初乃得稱還丹金卽眞陽亦卽所謂情也古云二五媾精妙合¶
而凝者正同此說凡言情者兼神炁如儒家言氣質之性性附¶
於氣質而動爲情則亦從攝於性而復性也¶
<pb:CK_JY231_03p024b>¶
二問曰昭與韜(名聞元)精有淸濁老嫩之辨正不知用老爲是抑¶
用嫩爲是答曰至淸而合於無過不及之時是也易云初九潛¶
龍勿用喻元精微動而氣嫩則其發生變化不旺故云勿用九¶
二見龍利見喻元精壯盛而氣充故云利見如鄭思遠眞人所¶
云月生玉蕋生是也卽其勿用於初而利見於二便知用氣足¶
之二不用炁不足之初而天機判矣我直論所謂嫩之氣微不¶
結丹者以此之過於嫩而炁不足補其炁精不足補其精之謂¶
也又謂老之炁散不結丹者以極老而太過言卽亢龍之有悔¶
也亦如月缺金花缷及金逢望遠不堪嘗之說也但看過嫩過¶
老之皆不宜則其中自有可用者在直論所謂非覺而動者言¶
<pb:CK_JY231_03p025a>¶
也實動而覺者言也覺而不覺者言辨初陽嫩之過也復覺眞¶
玄者言見龍利見之時也若到此當機又怕遲慢失其正炁所¶
以邱祖門下徐復陽眞人云披衣又恐起來遲亦言防其炁散¶
也¶
　此便是採藥時之危險也¶
凡用工時於此炁足之元精只要不着慾念的便是先天純淸¶
着慾念計較者則濁矣念念在道自然眞淸又問曰煉成大藥¶
亦有淸濁老嫩辨否答曰初正則末持源淸則流淸惟淸眞之¶
精炁合和神鍊而始生大藥則大藥之淸眞卽由元精之淸眞¶
而成者初不淸眞則鍊藥不成安有大藥此不必辨而辨在中¶
<pb:CK_JY231_03p025b>¶
矣¶
三問曰凝神入炁穴不知還有呼吸升降否若有升降呼吸不¶
知又如何凝入答曰許旌陽老祖云太陽移在月明中又云金¶
鳥飛入姮娥戸卽此義也升降者是採取烹煉之要旨凝入者¶
是歸根復命之密機但升降而行也神氣合一神在氣中不升¶
降而住也神氣合一神在氣中不說是凝神入炁穴也不得又¶
問曰昨聞教言妙於升降者由顚倒用之始得其妙此尚茫然¶
不解願再詳其說答曰當升則專升而不降謂進陽火者是也¶
進足則顚倒之以爲降當降則專降而不升謂退陰符者是也¶
惟是升之專則採取方有得專於降則烹鍊方有成非若世人¶
<pb:CK_JY231_03p026a>¶
祗知以一呼一吸便爲升降者比也所以純陽祖翁謂大關節¶
在顚倒者正言此也若不識此雖採取而不得所以爲採取雖¶
烹鍊而不得所以爲烹鍊萬萬不能成丹也¶
四問曰先生於沖和之理其中答作用之問以夫婦晝同行夜¶
同住爲言固可臆知第不知徹首徹尾皆如是乎抑有時如是¶
有不如是乎願詳其說答曰夫婦爲一神一氣之喻同行同住¶
爲心息相依隨息之說初關有神氣則有小周天故可以如是¶
言中關煉炁化神有氣有神而至於無氣有神由大周天而然¶
可以如是言其似而實有不如是之妙在末後上關無炁則無¶
火候行住無晝夜周天唯煉神還虛頓然見性地位則不可以¶
<pb:CK_JY231_03p026b>¶
夫婦言者非二物也一神且歸於無何况二乎其冲和之炁本¶
屬有於初關更眞切又問曰小周天如何以子午十二時爲言¶
答曰一天之周原有十二位坎斗柄所旋轉之度周一日之時¶
故借喻言十二時用九六之理數也世尊所謂見明星而悟道¶
者此也世人或聞推移斗柄運周天之說遂以心運氣行十二¶
位此亦可笑也何以故爲其心已逐氣外馳則神不定失眞炁¶
而氣不凝聚丹已走矣必不能證聖者禪宗人拘拘然只謂北¶
斗裡藏身又謂北斗望南看之說落此局中矣又問曰必如何¶
得不如此答曰斗柄外移而天心不離當處六時進火六時退¶
符而天心亦不以進退而離當處離此則非我祖鍾離仙翁凝¶
<pb:CK_JY231_03p027a>¶
神入炁穴之理也¶
五問曰先生語胎息之初謂從無入有而實無於不息之中而¶
或暫有有無兼用願詳其說答曰依文悟之良見其妙再觀之¶
北七眞之孫不二元君¶
　馬丹陽眞人之妻夫婦同拜王重陽眞人門下姓孫名不二¶
　號淸淨散人生三子矣隨夫成道與邱長春劉長生譚長眞¶
　郝太古王玉陽七人同師稱北七眞¶
有詞云有中無無中有有些兒做有無中裏面搜取無内藏眞¶
有裏卻如無無有雙亡還同太虛明此則知亦過半矣又問曰¶
日日精思猶不得其有無景象眞聰慧過顏閔不能者答曰任¶
<pb:CK_JY231_03p027b>¶
你有精思有問辨不過勞心之幻役耳未若實行工夫所悟之¶
得眞實也所以孔先師云思而不學則殆之病與學而不思則¶
罔者等也君再思中用學卽得其妙踰日又問曰有無二字終¶
難投窾必詳言而後可答曰無者無息有者有息卽如在胞中¶
成胎之所以息初結胎本無息漸有息而十月成生而離母則¶
我心中無息息在鼻矣今要在身中無息處而作爲有息故謂¶
之從無入有旣入有則有息若愚人便强執着有息之相便墮¶
有相虛妄是病非眞息也故云實無息相還證不息之胎息此¶
二乘菩薩厭生滅而趨湼槃寂滅之時不能頓已於生滅出入¶
故於不息中而或暫焉少有微息此有無兼用亦未完胎神未¶
<pb:CK_JY231_03p028a>¶
得大定之初機爲然若非有無兼用之漸法必不能至離相寂¶
滅便墮强制外道則非仙佛正宗無息無相寂滅爲樂之本者¶
知此而行方可得無有雙忘還同太虛¶
六問曰火候進退但聞其理請詳如何用於實悟時答曰理明¶
事事行理也本非進退乃借虛喻以說明此一端之理耳若必¶
執進退二字而勉强言之蓋古以子至巳六時爲陽¶
　子丑寅卯辰巳六時也¶
陽合乾故用乾爻乾策乾爻用九而四揲之爲三十六故陽火¶
亦用九同於四揲¶
　子丑寅以次皆用四揲之三十六¶
<pb:CK_JY231_03p028b>¶
乾策總六爻之四揲二百一十有六故陽總六時亦二百一十¶
有六以午至亥六時爲陰¶
　午未申酉戍亥六時也¶
陰合坤故用坤爻坤策坤爻用六而四揲之爲二十四故陰火¶
亦用六同於四揲¶
　午未申以次皆用四揲之二十四¶
坤策總六爻之四揲百四十有四故陰總六時亦百四十有四¶
合之得三百六十而完一周天度數之義但其中猶有卯酉二¶
時不用九六四揲則不滿三百六十之數全言三百六十者亦¶
只大畧言其火符之粗迹耳我承聖師所授曰陽火曰陰符謂¶
<pb:CK_JY231_03p029a>¶
定而靜者屬陰以不行火而陰若符合火之候也故爲陰符¶
　陰符經註驪山老姥授李筌者曰陰者暗也符者合也卽此¶
　義¶
如是則行而動者卽屬陽而爲陽火矣¶
　凡一切十二時中分分明明行九六有數之火皆當曰陽火¶
　一切時陰陰暗暗不行火而暗合火者皆曰陰符¶
行動者似進定靜者似退若究及精微密悟必如此悟之爲得¶
眞實玄妙又問有言夜半子時行陽火日中午時行陰符似說¶
只子午二時行者不知如此亦似此理否亦可成箇甚麽否答¶
曰甚非也絕無所成但有犯說拘於天時卽是邪妄誑語爲我¶
<pb:CK_JY231_03p029b>¶
命由天非我命在我不由天者只因自己無傳不知所以然之¶
理扭揑造爲此言以欺世耳或卻病家亦借其說而言之非仙¶
道中和自然之理也仙家火子之後六時皆用陽火乾爻午之¶
後六時皆用陰火坤爻乃身心中虛比活用子午十二時何等¶
直[(打-丁)*(倢-亻)]自然非止子午二時之太少何等適宜若用天時子午二¶
時以行火則我身中藥生時全不相遇故不用天時也又問得¶
傳所以然者何法何義答曰總是要遇陽炁自生時取回以補¶
陽炁令滿足耳故將呼吸者以收還陽炁歸於炁根以薰蒸補¶
助若無呼吸不能調和若無薰蒸不能補助及至呼吸薰蒸周¶
天一周則陽炁得補復純靜矣於此若再加呼吸薰蒸是不宜¶
<pb:CK_JY231_03p030a>¶
於靜中强加動必俟靜而自動又得陽炁發動之機爲可補陽¶
炁者總是要補必求再生再補之理要得眞傳也又問火候不¶
宜斷而不續卯酉二時不行火候莫似斷否答曰非也神炁相¶
抱而不離焉得斷又問採封是子時前是子時内答曰前也子¶
起則名烹煉又問採法與封法如何分别而行答曰當採時則¶
用採法當封時則用封法當沐浴則用沐浴法每次用周天皆¶
不異心印經云三品一理大湼槃經佛言達一切境不離一法¶
達磨祖亦言六候别神功是也¶
¶	
¶	
<pb:CK_JY231_03p030b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK_JY231_03p031a>¶
* 重刻仙佛合宗語錄卷六¶
　　或問十三條¶
引語曰古今來學道必仙道大明從仙師降授而得者而後可¶
以說仙話垂仙教不然妄言之罪莫大焉若不明宗旨唯蹈襲¶
古人幾句糟𥻿舊說惑世坑人者元太虛陽葆眞之作直議眞¶
詮尹蓬頭之作萬神圭丹等書是也他如盧丹亭之作廣胎息¶
經最邪妄最淫惡詐託旌陽爲說僭凟¶
帝經爲名罪深無間地獄不必言之而可易知其爲邪唯是似¶
是而非者最害人之深不知道者信其爲道余則見其非道每¶
欲爲眾闢其邪說而未及茲因周友㩦至命之評閱余因得以¶
<pb:CK_JY231_03p031b>¶
所欲言數彼之妄令後賢不墮其坑穽是所願也¶
一問曰紫陽玉蟾二眞人皆言凝神入氣穴直議眞詮云神至¶
靈妙如何凝聚得他¶
　此一句是直議之說甚錯處¶
蓋息念而返神於心¶
　此一句是張紫陽自釋凝神二字之說葆眞引來釋入炁穴¶
　之義猶覺差些¶
則氣亦返於身漸漸沉入氣穴去¶
　此二句皆陽葆眞直議之說亦差¶
二說不同請問如何卽是伍子答曰彼言神返於心則神歸本¶
<pb:CK_JY231_03p032a>¶
位矣氣亦返於身也只言歸得本位不似張白二眞人所說神¶
入氣穴是神炁有交媾在此正有修爲處非神返氣返各歸而¶
不合一便謂可證道者此直議之錯認心與氣穴大悖道也况¶
張白二眞之言出於鍾離祖化神後之言安可妄議之與¶
二問曰葆眞子議無氣穴謂元陽眞炁散於四肢百骸又爲視¶
聽言動豈有區區藏一穴之理此議如何伍子答曰人當受天¶
命而生時則元氣是本根原自有著落處故發明之曰氣穴及¶
在四肢百骸視聽言動時氣之緒餘爲用者也猶爲本根仍在¶
氣穴内雖有不爲身外之用時亦有本根仍在氣穴内且人不¶
能一日無元氣卽自有所在有穴無穴雖不可見何必議有穴¶
<pb:CK_JY231_03p032b>¶
無穴哉不過鍊精化炁時以下丹田爲主煉炁化神時以中丹¶
田爲主皆由三田反覆有行所當行住所當住化炁時固在下¶
丹田而氣穴又豈在下丹田之外而别議之耶元精藏於腎不¶
發動時卽是元氣而可謂氣穴遠於下丹田乎强議無氣穴自¶
已落空亡則歸根無所歸復命無所復後學毋爲所惑也¶
三問曰元太虛議云凝神入氣穴只是收視返聽囘光内照而¶
已葆眞子議云非是執著所在而用意觀照之不過虛靜以返¶
神於内其師徒二說孰是伍子答曰元太虛所議八字乃陰神¶
家活計非仙理也葆眞子所議乃空亡之妄語無果證者殊不¶
知鍾離仙翁所言凝神入炁穴者正世尊所言心目所在之謂¶
<pb:CK_JY231_03p033a>¶
也彼借囘光内照四字爲訓但可訓凝神不能訓入炁穴要知¶
仙眞所謂囘光内照者異於是當煉精化炁之時卽囘照精氣¶
當煉氣化神之時卽囘照炁存神當煉神還虛之時卽囘照虛¶
固不可著不相關之處用照亦不可著内用照皆落空之境耳¶
去仙機頗遠所以佛說七處徵心皆無有是獨俞玉吾所言囘¶
光内照呼吸太和是煉精化炁時之内照以其有呼吸太和四¶
字而知之至鍊炁化神非呼吸之可言所以鍾離正爲煉精化¶
炁而發元葆二說不足以語此¶
四問曰李淸庵云畢竟如何是道須向二六時中校勘不與諸¶
緣作對的是箇甚麽伍子答曰此禪家語套耳不知仙眞上聖¶
<pb:CK_JY231_03p033b>¶
諸佛世尊之所謂道者無形無情無名至虛極之妙也其所謂¶
道生一一而生二今言緣言對當知緣一也對緣者我又一也¶
則二非道矣¶
　此之緣卽塵也對緣者卽根也亦是有人相我相之二者¶
不與緣對者去緣而尚有我在著校勘亦有我在¶
　此世尊所謂我相未除皆爲虛幻耳¶
我爲道中之一物一爲道中之一數一在故未至虛極之妙安¶
可指一謂之道一在卽神在也¶
　佛宗中所謂萬法歸一一畢竟要歸無¶
化神時此心著不得緣境一著緣境卽墮六道雖化炁時對緣¶
<pb:CK_JY231_03p034a>¶
而心著之則不化炁何莫非不對緣而據稱爲道唯如斯而已¶
哉殊不知煉神還虛還之無極而至極方爲與道合眞齊肩於¶
仙佛者也今古尚無又豈可以二六爲言耶¶
五問曰坐忘論云勿於定中急急求慧求慧急則傷定傷定則¶
無慧此說是否伍子答曰此言非也何以知其非蓋人之性體¶
靈照是慧動而發用從耳曰聰從目曰明逐於外不定於内則¶
失慧矣¶
　張紫陽眞人謂之走丹卽此¶
不用聰明於耳目而囘光復其本體則名慧名定是名慧於定¶
不名慧於不定定此慧卽名定不定此慧則不名定彼云定中¶
<pb:CK_JY231_03p034b>¶
求慧則視爲二矣果定於先者何物而反言求慧於定中不知¶
已定者便是慧何待於求此所以非我天仙頓法道理一性而¶
二稱者同語也觀定慧是一不是二之言亦相慮能已知此矣¶
六問曰金丹必言鼎器如何卽是伍子答曰先把乾坤爲鼎器¶
此乃仙家起首之定論又問曰李淸庵乃云身心爲鼎器又云¶
乾心也坤身也是否伍子答曰乾非心也乃易所謂乾爲首坤¶
爲腹者是也行得三田反復之工者方能眞知爐鼎之妙又問¶
曰然則淸庵云乾心坤身之說非歟答曰彼亦誤也古云乾心¶
坤身者是取將坎位中心實者點化離宫腹内陰之理言坎腎¶
中陽抽出而成坤心離中虛塡實成純陽之乾乃百日關中煉¶
<pb:CK_JY231_03p035a>¶
金丹時之造化及十月成神之所證也彼淸庵遂混一言之不¶
發明所用之理不分辨所用之時則非也若必求鼎器於身心¶
唯百日煉金丹其烹煉之工用下丹田爲鼎器可以坤身言不¶
可以乾心言¶
　心離虛尚未得坎陽塡實成乾也¶
蓋乾爲首乃有妙用在乾而歸根在坤非言心穴也十月煉神¶
丹用中丹田爲鼎器可以心言不可以乾言亦不屬於坤身而¶
其妙用歸根皆在心非身也則知淸庵之說與張紫陽眞人所¶
言乾坤共爲鼎器者不相合此秘密天機學者須要得箇眞知¶
實授來始能用眞鼎器眞皈依而後可成道不然萬煉千修毫¶
<pb:CK_JY231_03p035b>¶
無所益又問鼎器之說更多有言臍者言非臍者言臍下一寸¶
三分者言外腎上之毛際者言心腎兩間折中之當臍上者諸¶
說亦有可用否伍子大笑曰皆非也此巧言惑眾者無根之可¶
歸無命之可復也金丹大道因有丹之名曰丹田就是生長金¶
丹之田也非針病炙艾何用點穴爲也又問今言金丹神丹何¶
所分别而二名之答曰腎中眞陽之炁名水中金煉腎中精而¶
化金炁故曰金丹煉炁化神故曰神丹¶
七問曰昔紫陽眞人云元性非他物也亦炁凝而靈耳請詳其¶
旨伍子答曰但看天地亦炁凝而靈而人之小天地者卽如是¶
此張眞人發萬古之所未發令人眞知性命之宗又問如何是¶
<pb:CK_JY231_03p036a>¶
炁凝而靈答曰人從父母二炁初合祗爲一炁耳此炁漸化成¶
微形中卽有一點靈光如螢光朗耀漸微動爲呼吸之狀呼吸¶
成形體全而神明具也以生由是而觀非氣凝而後靈乎且謂¶
仙道氣凝而靈之妙者原夫精化炁者精由炁化使氣不化精¶
而復補全其炁炁以化神而仙道成則純是一神而不見有炁¶
非氣凝而靈如何唯此一靈以動而用則曰元神在靜時則曰¶
元性是也又問如何補答曰古云以精補精以炁補炁凡人當¶
至虛極之時元精元炁將發生而爲世法用此正元精元炁生¶
長之微機也我則不以世法用而還歸之於原則元精元炁得¶
外來生長之機而生長之矣正所謂金丹内藥自外來者於此¶
<pb:CK_JY231_03p036b>¶
生而採取之時卽補之時也運小周天火候烹煉薰蒸之工卽¶
補之工也得此時此工則機相乘而相投也不得此時此工則¶
後天呼吸之氣無可施之理亦無有益之用先天精炁亦不得¶
其所補以生長也則炁不凝而不靈何以脫凡而證聖哉¶
八問曰昔一人究玄關一竅李淸庵云於二六時中行住坐臥¶
著工夫向内求之語默視聽是箇甚麽此言是否答曰大修行¶
人頓法門頭於語默視聽一無所著謂之透得境界過著了卽¶
繫縛於塵妄奚可生心向語默視聽求外馳耶又問曰如何爲¶
是答曰我仙祖李虛菴云一陽初動卽玄關又金丹四百字亦¶
云藥物生玄竅是也古人又言非有定處只是至玄至妙之機¶
<pb:CK_JY231_03p037a>¶
關則不止於一陽動而爲言亦不離一陽動而爲言總此大道¶
雖多事事法法皆不無此玄妙機關且如藥生有時有處是一¶
玄妙機關火候調息進則進而不退退則退而無進行當行之¶
道住當住之所是一玄妙機關有鼎爐之在玄妙中者則鼎中¶
之烹煉爐中之採取者是也如煉炁化神十月養胎人不知前¶
以炁煉之有爲沐浴卽此玄妙機關後乃純神之無爲沐浴亦¶
此玄妙機關神有將出之景亦有所出之法如何是煉神如何¶
是還虛超過虛無于寂滅至極皆玄妙機關也故紫陽仙翁又¶
云一孔玄關竅乾坤共合成又言此一竅玄關卽玄牝之門冬¶
至藥生火候沐浴結胎脫胎俱在於此則一竅之旨盡之矣志¶
<pb:CK_JY231_03p037b>¶
仙機者識之然此至玄妙之機關由眞心實悟而得若徒口說¶
而不心悟亦安有此玄妙哉學者尤當勉之¶
九問曰古人云心息相依久成勝定神炁相合久致長生二者¶
可能得否伍子答曰勝定長生皆有先天之炁爲心息之所依¶
爲神炁之所合非止言此出入息之氣也以出入息是後天幻¶
化之物有成壞故又問曰有云隨息之法與息俱出與息俱入¶
隨之不已一息自住此言亦似心息相依久成勝定之說豈亦¶
非歟答曰天仙家眞息之妙自有升降而至於無升降不可以¶
言出入有出入者卽凡夫非仙聖上上乘頓法也所以云凡人¶
之息以喉¶
<pb:CK_JY231_03p038a>¶
　有出入息者¶
眞人之息以踵¶
　無出入息者¶
徒播弄呼吸出入者謂之守尸鬼子¶
　無先天炁者則無漏盡通不能長生而必死者故名曰守尸¶
　鬼子¶
學者當精求所以爲先天炁者而後可言依言合¶
十問曰息息歸根金丹之母陳虛白此言如何答曰根者元炁¶
所居之地烹煉金丹之所大藥所生之處卽所謂炁穴亦曰產¶
藥之西南本郷煉成金丹則曰根基¶
<pb:CK_JY231_03p038b>¶
　是化神入定之所住基¶
凡煉丹時採藥於此運用周天火候於此則息息不可不歸於¶
此息息能歸於此則三家相見金丹可成生出一粒黍珠而爲¶
服食之寶以其金丹之所由以生故曰母此百日關中之理也¶
所言息息歸根便有主張歸者卽神凝炁穴之理¶
十一問曰何謂眞人呼吸處答曰人之呼吸似天地故呼亦出¶
於天根乾闢是也吸亦出於地根坤翕是也旋乾轉坤是眞人¶
呼吸至妙之機非臍腎中央口鼻諸處范德昭所云内氣不出¶
外氣不入非閉氣也正知呼吸之妙者人若不知呼吸之妙處¶
則不能煉鼎中之丹去仙道遠矣最宜究竟¶
<pb:CK_JY231_03p039a>¶
十二問曰有云修煉必至於胎息而後氣歸元海方是純坤十¶
月之工此言是否答曰非也元海者元炁之海下丹田便是凡¶
十月之工歸於下丹田矣其煉炁與息皆至於無而爲神在中¶
田矣故非可以氣歸元海言又問如何是炁歸元海答曰元精¶
元炁生於元海每將順去而爲後天交感之精眞人依法採取¶
歸於元海烹之煉之漸長漸盛或服食金丹故仙聖云氣歸元¶
海夀無窮者是也此百日煉精化炁時事非十月化神爲言也¶
余故曰未甚說透¶
十三問曰陽葆眞子直議云三宮升降乃其自升降非人升降¶
　卽犯著禪宗人所謂被十二時使者之理¶
<pb:CK_JY231_03p039b>¶
周天運用乃其自運用非人運用此議是否答曰全是邪說誤¶
人太甚豈不聞古聖云神運河車無了期乎鍾離眞人亦云丹¶
田直至泥丸頂自在河車幾百遭劉朗然眞人亦云華池神水¶
頻吞咽紫府元君遣上奔常使炁冲關節透自然精滿谷神存¶
者所以古來高眞上聖教人升降要似自然運用亦合自然非¶
言不用人力而自然升降運用也凡夫不行道者升降由經絡¶
管系非三田也運用由五臟而循環非周天也唯能三田反覆¶
者方能三宫升降得仙師秘授火符者方能周天運用所以邱¶
祖長春眞人云運行周迴自有徑路不得中氣斡旋則不轉學¶
者當以此言質之¶
<pb:CK_JY231_03p040a>¶
　　雜問答三條¶
或問曰道人爭高曰仙大謂老子度釋迦成佛僧人爭高曰佛¶
大謂仙必參佛而後成眞果有是歟非歟答曰無徵而妄爭者¶
兩俱非有徵而曲爲强辨妄爭者亦非亦有兩是可證而不可¶
掩處自釋迦出世時老子曾過函谷關¶
　此時亦度關令矣關令姓尹名喜聞道而著文始眞經行於¶
　世西行可證者¶
西渡流沙但未聞老子自言曾度佛否佛亦未自言曾受老子¶
度否後人故不見猶龍之嘆邱長春眞人於元始祖四年壬午¶
冬十月西渡流沙河止於雪山之陽從元始祖皇帝征西域時¶
<pb:CK_JY231_03p040b>¶
所請也亦未聞其自言曾度何佛曾參何佛吾人皆當置之不¶
必言此無徵者又有俗僧稱佛先生而度老子誑世人宗佛而¶
勿宗仙¶
　若此不過只爲爭衣食計也¶
我考之佛生於周昭王二十四年甲寅者老子於商陽甲時入¶
玄女胎至武丁二十四年庚辰𡻕二月(十五生者)自武丁起一君(厯祖)¶
庚二祖(甲)三廩(辛)四庚(丁)五武(乙)六太(丁)七帝(乙)八紂(王)九九¶
(君)一百八十年又厯周武王成王康王昭王四君九十四年共¶
商周十三君二百七十四年是老子出世已先於釋迦之𡻕年¶
非後於佛者卽令爲佛之師也無不可反妄稱後於佛而受教¶
<pb:CK_JY231_03p041a>¶
豈可乎此有證而曲爲强辨妄爭者也佛之言曰昔者仙人授¶
佛妙法如來因之遂致成佛後乃指其名曰阿私陀仙乃西方¶
五通之仙也事在法華經此仙度佛之有證而不掩者昔阿般¶
提國有仙於大迦㫋延名那羅尼依頻陀山阿私陀仙得四禪¶
五神通矣後歸佛修梵行爲佛大弟子又商那和修尊者乃雪¶
山飛行仙人也見阿難坐於中流水面跏趺入滅飛空而至阿¶
難付於正法眼藏而爲三祖又稱遮迦尊者中印度人也爲八¶
萬大仙之首昔生於梵天遇阿私陀仙授法已經六刧投五祖¶
提多迦得正法眼藏而爲六祖事皆在傳燈錄及五燈會元¶
　五燈者宋眞宗景德間吳僧道原作傳燈錄翰林學士楊億¶
<pb:CK_JY231_03p041b>¶
　裁正而敘之一也宋仁宗天聖中駙馬都尉李遵勗作廣燈¶
　錄仁宗御製敘之二也此俗人所作亦不足憑宋宗建中¶
　靖國元年佛國白禪師作續燈錄宗作敘三也宋孝宗湻¶
　熈十年凈慈明翁明禪師作聯燈會要淡齋李泳敘之四也¶
　宋甯宗嘉泰中雷庵受禪師作普燈錄陸游敘之五也宋李¶
　隱林大川禪師以五燈浩博學者難究乃採輯作五燈會元¶
　金大定時另有繼燈錄元順帝至元間雲壑端禪師又作心¶
　燈錄皆詳錄前事者¶
此三仙參佛而成道之有證者亦皆西方事與東土無干我所¶
云俱有是者徵此也非若此而妄爭則非矣又問東土有此事¶
<pb:CK_JY231_03p042a>¶
否答曰道光禪師陝府雞足山下人也初爲僧號紫賢先參修¶
岩問道眼因緣金雞未鳴時如何沒這音響之句又參如環問¶
如何是超佛越祖聞餬餅圓陀陀地之句遂能宗說兼通機鋒¶
敏[(打-丁)*(倢-亻)]諸方無能過者參悟到極處識破無證果而生死不可了¶
乃自嘆曰畫餅不可充饑悟得個皆這邊事不過說禪談道而¶
已於佛祖超刧夀命慧命全無干涉乃參張紫陽眞人門下石¶
得之¶
　姓石名泰字得之號杏林以地名爲號者¶
聞仙道而成眞證佛又曰投胎奪舍是執空之徒伏虎降龍得¶
還丹之妙又曰我教法門只知悟性爲宗世尊所云先除淫根¶
<pb:CK_JY231_03p042b>¶
之妙義金丹之道得藥爲上然必明心見性爲主方爲最上若¶
以精竭淫身悟性卽成佛萬無是理佛已說其落魔道若不煉¶
性而徒求金丹大藥終是滲漏無成又曰大丹未現前大藥未¶
明透一毫滲漏拋身入身圓明照了兼修金丹道成十極號曰¶
眞人此東土佛參仙之有證者未聞仙參佛¶
又李羲人癸酉端陽節遇問曰今有一人自北都來南自言頂¶
門開矣眾驗之果然人能如此可謂工夫久者不知何工能得¶
到此我且走欲詢之伍子答曰頂開有眞假自稱爲頂門開假¶
也無疑又問曰手驗之則頂門邊前後直長一路皆動如是而¶
可謂假吾不信也答曰君焉能識得破信得假君將謂頂門何¶
<pb:CK_JY231_03p043a>¶
故以開蓋爲神出而開也陽神陰神俱已到得眞空大定可以¶
出定之時則迸破頂門而出陽神有六通陰神亦有五通若無¶
神通頂門不軟便是弄假君可曾知他有神通否李曰未曾問¶
尙未知有無伍曰不必問凡有神通者千萬世之先後¶
　知見過去未來者謂之宿命通¶
千萬里之内外¶
　有天眼通者能見其形有天耳通者能聞其聲¶
皆能見能聞能知况百千步之間不能用神境通而知見乎當¶
君去求見時彼不先知所見之人又不先知所見之意則是無¶
神境通他心通矣旣無神通頂門焉有開理又問曰頂門旣非¶
<pb:CK_JY231_03p043b>¶
眞開何由得有這動旣有這動何又言得假開卽此尊見與我¶
見便覺有一是一非而不能兩可者在也又答曰唯有這動愈¶
知彼是假弄法矣世人不知頂門之眞開者不動手按之則軟¶
不按之則不見與凡夫異何以故由神氣大定息也住脈也住¶
神也住而後能開頂出神是頂門開於匃¶
　音信匃門也¶
但透其舊軟竅之骨而不動¶
　言神透骨而出如火透水而出勿由孔竅也¶
爲無息脈之動故若有息脈之動則通身之脈皆同動故小兒¶
頂動正與息脈同動者此理徵之勘破彼動之假也又問曰雖¶
<pb:CK_JY231_03p044a>¶
云彼動是假恐亦難能得此動也答曰易能易知只能瞬目之¶
間而已世有一等假行氣者自腦後逆上至頂轉前而下則頂¶
之前後直長一路有動是因暫時行氣而動非若小兒隨呼吸¶
脈動而動者汝若不信觀察他不行氣時不動便識破他未開¶
而假說何故我又說他是假行氣爲其時本不行氣欲哄人觀¶
頂門之動乃暫時行氣以動之不對人用哄則不行氣是也世¶
間又有一等人全不行氣乃務爲誑人之[(打-丁)*(倢-亻)]法呌人以手印試¶
其頂將眼睛雙雙上下連視之一上下則一動兩上下則兩動¶
不上下視則不動動也祗是浮皮與骨開竅軟無相干渉如此¶
詭計雖有盛德大志學者不過初學見淺焉能辨彼之奸邪而¶
<pb:CK_JY231_03p044b>¶
遂輕信之惜哉惜哉問曰若如此容易假爲得吾人輩皆能頃¶
刻能之乎答曰如今諸人便可上下視一試之上下視皆動不¶
上下視皆不動諸人亦是有工夫開頂麽又問曰彼何爲假此¶
事答曰爲人學道須要把萬種機心惡心妄心欺心一切割斷¶
便斷盡輪迴種子做個了生死證聖果的人始得若墮在方外¶
遊說之黨無往而不爲誑騙人之局也識之愼之¶
又一友問曰嘗聞氣化精今聞精化氣何謂也答曰人之有生¶
以來身中一點元氣是性命之宗及至十六𡻕乃元氣自能化¶
精之時身體壯盛能行淫媾則化精者正此元氣化一分精則¶
損一分氣逐日淫媾太甚精竭而元氣亦竭矣至人煉金丹服¶
<pb:CK_JY231_03p045a>¶
食長生必要元氣全足如胎中時然後得長生精氣不足則不¶
得長生故已竭者必要補之補之之機因其化精之氣機有動¶
方可補得不然不得元氣增長凡氣機一動趨事淫媾者則爲¶
精乃世法中氣化精之所嘗聞不爲淫媾而收囘氣穴外用周¶
天火候薰蒸四大則發動之氣因薰蒸而長旺乃仙道中之精¶
化氣也所以元氣復足者由於留得元精不至耗失而得卽其¶
由精而後氣足非精化炁而何¶
　　附錄伍眞人修仙歌¶
冲虛伍子有仙階萬厯元年¶
　癸酉改元神宗皇帝年號¶
<pb:CK_JY231_03p045b>¶
住母胎¶
　母王氏孺人自嘉靖壬子年六月初一日生至崇禎庚辰年¶
　十一月二十日酉時無疾而坐化尸解所謂白日爲眞尸解¶
　乃升天及生天之類¶
父由貢舉齊靑教¶
　父健齋翁嘉靖時中江西榜貢舉壬戍科中會元爲權貴所¶
　奪乃就齊地靑州府學教授雖甚貧窘而甚甘淸廉乃善人¶
　而君子修仙佛者必生於仁賢父母之家方是因果不昧古¶
　云一人得道九祖升天當知有聖父母而後可生聖子¶
卻從文廟毓吾來¶
<pb:CK_JY231_03p046a>¶
　文廟是文宣師孔聖人廟¶
母夢廟前榴樹果顆顆如丹又如火吞之一顆化生人十月將¶
過遂生我又夢環胎九鳳多仙兆重來瑞若何二年正旦朝將¶
午翻身下降入婆娑半載隨官臨浙滸¶
　浙西紹興府糧儲鹽法别駕衙内也¶
伯陽仙里紹興府¶
　伯陽魏眞人也生於上虞縣紹興府之所治¶
五齡父别牧滇南¶
　滇音顚雲南有滇池時爲雲南維摩州牧¶
所怙文章黃蓋土¶
<pb:CK_JY231_03p046b>¶
　以官卒也¶
當年童子侍師筵叔兄兄叔叠繩愆十齡奮志明經學得遇重¶
陽祖七篇¶
　先天章一後天章二坤宫章三乾宫章四玄宫章五黃房章¶
　六地雷章七是也¶
十三𡻕初生異志¶
　家有立齋叔翁中明經科貢舉而志於學道此時見立齋叔¶
　之書謂學道證仙亦卽生學道之異志¶
念念尋眞求出世¶
　馬自然云此身不向今生度更向何生度此身見此怎不生¶
<pb:CK_JY231_03p047a>¶
　長生之想¶
十六許可批其文不向橋門爭二試廿齡名利便休心¶
　時岳翁之地有連主仙祠堂乃范登雲眞人兄弟三人仙祠¶
　也顯靈無二吾以名利成敗問之籖曰何必分胡越籓籬剖¶
　卽家脫身煩惱障飛雪襯烟霞此亦指予之有根緣也¶
儒衣敝履幡然棄家中頗亦有紅陳無奈三年水荒至¶
　每自三月至六月雨多而水漲民無平土之居農無西成之¶
　望¶
不敢荒年受福多也食蓼根十數次¶
　蓼根者無種無苗萬厯戊子己丑年間江西𡻕大饑偶生此¶
<pb:CK_JY231_03p047b>¶
　物於河泮沙洲如簪腳大三四寸長或微紅或白可末爲餅¶
　食土人尋食療饑予亦求隣家老食數次意謂減祿求增福¶
　也後𡻕不饑則不生¶
涉水傳餐救饑人¶
　時有滔天之水貧者絕食每日跣涉送飯救人饑餓力爲苦¶
　行¶
足指生瘡痛及身衣遭跌濕朝三換飯竟加梁日倍蒸倉中空¶
穀皆人貸劵上售錢有幾誠¶
　口稱水荒心存騙局¶
此情有若嬰孩拙便是修仙性地仁¶
<pb:CK_JY231_03p048a>¶
　以穀借出而不收入似無知之嬰孩利人而損巳矣究其施¶
　仁積[禾*(徳-彳)]亦眞赤子之心也¶
二旬五月得逢師¶
　生年初至二十𡻕¶
還陽曹姓戚之兒¶
　姓曹號還陽邱眞人派下法名常化生於南昌武陽之精渡¶
　處祖父皆富聞廬江縣李虛庵眞人有道行治裝往謂得天¶
　仙之道前此别有一人亦號曹還陽住鎭江府註丹經談外¶
　事邪術者與此不同後學不可誤以爲此而妄信其言外者¶
南昌同縣武陽地三里隣居遇箇遲一論天仙最上理請到家¶
<pb:CK_JY231_03p048b>¶
中時扣之謂我先人世有善謂我前生佛授衣¶
　初生於靑州府之官衙纔數月有術者曰此禪僧之轉生也¶
前生修佛猶昨日轉世夜眠恰如一今生今日得逢仙醒後昨¶
心還不失¶
　王敻眞人云自修證五六刼及證此身念念修心倐巳一世¶
　形骸雖改此心不忘¶
持到中秋八月時賣田護師同入室¶
　家有父宦囊餘荒年爲貧饑者㪚盡去而不囘及至自有所¶
　爲必有賣田之勢¶
師之兄曰公子家勢熖偏高怎及他騙得道聞又取寶烏能悔¶
<pb:CK_JY231_03p049a>¶
輔度人差¶
　此亦愼擇弟子之一端所謂師尋弟子難者是也¶
且做生涯還本利我自爲之更甚些弟兄同到甯州宿信箇山¶
人解梳木山人騙去半本錢到家折盡愁思哭語予折去百數¶
金願把外丹酬你欲¶
　燒煉點化成金銀之術世謂之煉外丹當此時師只肯受外¶
　丹不肯授内丹此見仙師重内甚於重外¶
我求超世證仙眞何欲丹金堆過屋¶
　大修行人家且宜必捨絕其俗念豈可戀外丹而生一心傳¶
　乎予輕外由於重内故不受¶
<pb:CK_JY231_03p049b>¶
予唯不好師固傳¶
　師云汝惟不好煉丹是不貪富貴勢利德已不虧志已特異¶
　故可傳外且仙度人傳内未有不傳外者資外以修内汝且¶
　受之但無妄爲妄傳則可矣¶
但記在心著在目¶
　壬子春遂與師同煉於豫章城西西山之後谿水涯次¶
鉛砂凡體入池煎黑盡白見成金木¶
　雖曰二體卽古所謂一物含五彩亦作仙人祿者是也其中¶
　金木水火土之五行俱全青龍白虎玄武朱雀之四象俱備¶
　而後成其爲白予師所謂一轉成母者卽此是眞母　昔旌¶
<pb:CK_JY231_03p050a>¶
　陽銅符鐵劵註乃吳猛眞指靈文所言每黑一斤可得白二¶
　兩則三十六斤得七十二亦驗¶
面上片片紅桃花心中顆顆碎金粟¶
　此卽名白金名乾金兌金庚金水中金火中金若雞子鉛汞¶
　名眞鉛眞汞爲天上之至寶神仙之秘機¶
眞鉛眞汞是此眞¶
　除此煉成得眞之外餘皆世間之凡物¶
物白物黃皆此物¶
　此得水火旣濟交併金木之神氣者爲神丹之根基是白而¶
　又是黃非黃而又非白内外皆若黃白二色故仙家稱黃白¶
<pb:CK_JY231_03p050b>¶
　世人無由能聞亦無由能見故亦不知黃白是何物名黃白¶
　是何故¶
次次丹頭實所依鼎鼎薰蒸化天祿¶
　煉卽此烹亦卽此養以此而乳哺亦以此有此則丹可還故¶
　曰金液還丹無此則丹不可還必無成丹點化服食之理縱¶
　燒煉百年空廢家業所謂朱砂未白頭先白水銀未死人先¶
　死勢所必至可不愼之¶
超之脫之卽丹鉛¶
　超者離黑而超出白脫者離白而超出神來所以謂之神丹¶
　若非得此鉛中丹之神物必無成道之理¶
<pb:CK_JY231_03p051a>¶
暗進明進如酒麴¶
　暗進者暗進神水暗進神火屬烹煉之工也明進者明進神¶
　水明進神火屬火超脫之工也暗進者在固密之中明進者¶
　顯然在外所以此妙絕與世法不同與世談者異若不能如¶
　此則非丹道不成不成學丹者當安分已矣¶
壬子春來一試焉般般已驗符親囑¶
　師授已多年尚未經手一爲之亦乏資財之故及見漁庄所¶
　云大丹只從四兩起手何不一試爲之况思而不學終是危¶
　殆不安是以不得不試驗而爲眞用實理¶
雖堪點得住世金¶
<pb:CK_JY231_03p051b>¶
　三轉靈光大現卽能點化¶
怎敢妄爲滿天福未惜食田屢賣之依師遠出相隨逐¶
　試在壬子授法在癸巳雖傳其法而不肯爲其事故甲午又¶
　賣田隨師參究仙道若非如此堅心恐亦不得聞道¶
甯州旅邸投徐家粗飯常朝難食足¶
　初離家之膏粱甚難飽食其粗糲¶
渴時苦菜藥般湯夜後柴房虎伴宿孔方用盡囊且空瘡毒生¶
多眉又蹙孤身安飽不暇圖修仙决志無疑卜¶
　信之眞學之篤心無疑二¶
也不爲時嘗政事¶
<pb:CK_JY231_03p052a>¶
　不求功名專於事隱¶
也不帥師抒火計¶
　火藥之法有攻戰守之全能實護國安邊之長技幼時只圖¶
　分茅祚土故學之見鍾離棄侯爵而成仙亦且棄置於無用¶
　之地¶
七書八尺若爲仇¶
　七書者兵家之武經七書也八尺者觀世音菩薩所遺少林¶
　寺之神鎗有劈打之法又名夾鎗棍皆用武之具修仙佛者¶
　戒殺心正要戒所以殺事¶
百史五經不再識¶
<pb:CK_JY231_03p052b>¶
　識記也五經子史文士博學之具爲治世之需旣治身心則¶
　不治世故不必再記¶
璇璣倒杖盡休哉¶
　璇璣者斗柄運轉以明星象周天之占候倒杖者地理法扞¶
　點穴法所宜卽毬簷天心十道葬坟墓之仙機修行擇地異¶
　於此故亦不用此¶
禽遁握奇俱已矣¶
　禽遁者演禽之數及遁甲八門之法兵家卜吉凶决勝負必¶
　要之機握奇者安營寨排兵佈陣時在中軍帳獨持至一之¶
　樞機所謂運籌幃幄之中而决勝也¶
<pb:CK_JY231_03p053a>¶
時値週基日有餘五月廿二奏天衢¶
　遇師一年之後無一日一時不問道此而知心識志方行表¶
　奏天庭及紫微中宫請天命而决可傳與否許傳則傳不許¶
　則止仙道禁戒至重不得私授於人也¶
投詞符節合同了¶
　投詞者誓之詞也重陽眞人之門馬與孫等皆焚誓狀之類¶
　是也世之後學皆投詞於師此則投詞於上帝而請帝命付¶
　符節符節者卽洞神經云昇天劵以靑素帶身臨昇之日五¶
　岳不見此劵則拘人不得升水神不見此劵則留人不令升¶
　地官不見此劵則不得升度天官不見此劵則閉天門不令¶
<pb:CK_JY231_03p053b>¶
　升進得劵則前入紫府見大道君然後一切諸神不敢拘制¶
　此天仙度弟子之所有事者¶
剌血靈官王證之¶
　抱朴子云至秘重者莫過長生之方故必㰱血盟誓乃傳欲¶
　修長生而不謙勤親師至要甯可得乎求心不盡令師告之¶
　不多秘何及得浮淺之示豈足成不死之功若此之人亦終¶
　不得教之¶
在我耳邊說兩句聊通一線修仙路不是等閑人可聞修仙便¶
要應仙度¶
　古神仙身事歌云天人須選天人學上天不擢下愚人¶
<pb:CK_JY231_03p054a>¶
從今隱處辟邪市¶
　辟邪是郷間地名市則有街道貿易¶
朝食忙趨日問師¶
　予隔師家五里許每日早飯畢卽趨侍師而問道¶
一年問有三百日半月參將百二時十五年間勤侍教萬千句¶
裏切尋思眼見師餐飲兩頓心忘我受腹重饑¶
　每日問道見師餐兩飯矣我尚未及一餐亦願効發憤忘食¶
　者故如此¶
整整忍飢不想食漸漸腸疼不識醫¶
　餓日久則傷而腸疼亦不識爲餓傷而求醫¶
<pb:CK_JY231_03p054b>¶
問到黃昏方返舍或明或暗到家遲¶
　月上早則明月上遲則暗隨著差馬火把而行¶
家中飯辦炊三次倚門人望不歸兒如此朝朝并暮暮禱蒼唯¶
願道聞之每逢朔望進黃表¶
　每月朔日望日表奏上帝以祈恩賜全道果有天仙三催師¶
　度¶
一壇淸醮奏靑詞¶
　聞道之後己亥年春建醮謝天地及厯代傳道之聖師¶
又斬無常三十夜勤心進道有天知¶
　斬無常者保全一年不死之法有符訣咒以斬斷之¶
<pb:CK_JY231_03p055a>¶
仙機佛法都問過誓今决要天仙做¶
　徐靈府云學道全眞在此生迷徒待死更何生今生不了無¶
　生理縱復生知何處生¶
生平諸病欲將無¶
　凡童稚時所得哮喘風濕等皆愈而欲無昔丹陽眞人在終¶
　南西遊華亭偶宿窑空中土津火毒吐血發喘道友曰當食¶
　生葱釅醋可解其毒予謂道家有病他人莫能醫自治足矣¶
　修煉身中至寶厥疾自瘳又詞云欲要解四假違和煉身中¶
　金玉¶
些小句言便稱賀¶
<pb:CK_JY231_03p055b>¶
　試道行卽有驗凡得一句一言秘妙無不躍喜稱賀幸有前¶
　緣¶
萬般職分總休心¶
　效所謂全拋世事¶
一念機緣全煉我¶
　我者卽自己妄想私心煉有我之心至於無我便入無生之¶
　際寂滅爲樂¶
道若不明仙不成枉作世間人一個¶
　誓志此生必要明道成仙若不如此則前世似實修而人生¶
　於今旣得人今何不以之而修仙不亦枉然乎¶
<pb:CK_JY231_03p056a>¶
曾求妻下耳金環并下銀釵凑護財¶
　化氣將完護者要財用甚急不得不委曲求爲應用¶
網巾圈子割還盡¶
　圈子及鈕扣用廢殆盡¶
護得師工大藥來師家少食我推食師家少衣我解衣孀慈罪¶
我傾家計¶
　廢家業之資多不免漸漸蕭索¶
荆布愁予遠案眉¶
　舉案齊眉凡世夫婦之大願修行者未成時離家以修之已¶
　成後無家之念慮荆布焉得不愁予遠¶
<pb:CK_JY231_03p056b>¶
家眾貶譏圖個甚¶
　世人圖富貴圖飽煖必圖成家計今反廢家業抑何所圖而¶
　然¶
鄕人談笑願何爲¶
　抱朴子曰予忝大臣之子孫棄當世之榮華者必欲登名山¶
　合神藥規長生也俗人莫不謂予爲狂惑之疾然不廢人間¶
　之務何得修如此之志　王重陽眞人一鄕皆說爲害風謂¶
　其輕棄家業爲狂惑害風眞人亦自呼王害風而不辭¶
幾遭罵辱憑乾唾¶
　有惡姪每持刀殺人降人有罵辱至聞而不聞則聞魔自消¶
<pb:CK_JY231_03p057a>¶
　正鍊已法也¶
便逢欺打未還捶¶
　曾有二人將欲痛毆以不還而消之¶
說來不盡千千苦學道如吾未見誰師言汝志我已知苦心學¶
道是仙機十年三受天仙囑速我將伊畢度之¶
　一日老師謂予曰汝於仙階已有分者從十年以來曾三次¶
　有天眞命我速速全與你道我今亦知汝矣當度與汝也¶
此道先須辨眞僞¶
　眞者成仙之眞機元精所生之時眞採取配合之時眞僞者¶
　凡一切後天有形之精皆不可成仙者是僞必要先辨¶
<pb:CK_JY231_03p057b>¶
眞者長生陽神貴¶
　長生不死是眞元精所修後陽神現像神通變化皆用初辨¶
　得其眞¶
煉精化氣氣化神神還虛矣名極位精生本是元精生不是凡¶
精後五行淫精淫事凡精者濁穢焉能證洞淸只爲濁形不化¶
氣無形之氣始飛昇元精一返補還滿證箇初基自有靈¶
　此卽煉精化氣築基有成功者¶
精滿無生超欲界¶
　精滿不思欲故曰無生旣無淫欲之具如世尊之所謂陰藏¶
　則超出欲界之外矣¶
<pb:CK_JY231_03p058a>¶
心靈方出塵凡世五龍捧聖到南方入定還神功可大¶
　南方者離宫心象也卽離宫修定煉氣還神之說¶
未到還神必欲還¶
　還神者卽轉神入定也未還則馳於外而不定未有不定之¶
　仙佛必要還於定¶
氣停脈住不庸餐¶
　氣停則氣滿而不思食脈住則氣滅盡定而不用食庸卽用¶
　意¶
只爲北堂孀秉節可無孝德了其間憶母年將九十足金陵孤¶
子歸甯速成道世尊兩視親豈我潛修違所欲¶
<pb:CK_JY231_03p058b>¶
　母有囓指之呼不敢違所欲奉天教誡而全孝道也¶
蓬頭垢面已多年¶
　昔白玉蟾徹夜坐晨亦不沐晝亦不炊或客來有問以牙疼¶
　爲辭無酒亦醉睡醒亦昏¶
蒲團兀坐不成眠¶
　天來子云學道先須學打坐若還空坐亦徒然畫餅充饑終¶
　受餓¶
一任頓超無量刼不須猶說未生前¶
　定到超刼則證到未生前矣無可再說再說未生卽是有生¶
　落二義者¶
<pb:CK_JY231_03p059a>¶
天先地先先有我¶
　先有我卽先天地之元神所以超刼運者不隨天地同壞¶
不生有我是眞我¶
　眞我則不生有我之念是大寂性體在天地及大刼運度之¶
　上故不隨以壞若有我則猶是天地之有後者爲天地之所¶
　生焉不爲天地之所滅若無我又同天地之無天地壞我卽¶
　壞皆非眞我惟我而不我是爲眞我¶
我到地天無無無¶
　無無亦無是至極之極卽經所謂玄之又玄妙之又妙¶
方許天仙是這箇¶
<pb:CK_JY231_03p059b>¶
　這箇者是眞我無無亦無我旣無無亦無視天地無無亦無¶
　矣視大刼運度無無亦無矣天地雖隨刼壞猶若無無亦無¶
　之天地何繫於我故不隨壞而常存於無無亦無故曰這箇¶
　方是這箇眞我¶
¶	
