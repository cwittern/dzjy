#-*- mode: org; -*-
#+TITLE: 三洞眾戒文
#+DATE: 2011-11-02 11:07:25
#+PROPERTY: kxid KX258
#+PROPERTY: pinyin Sandong Zhongjie Wen
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0178
#+PROPERTY: id JY270
<pb:CK-KZ_JY270_01p037a>¶
* 三洞眾戒文序¶
萬福伏按三洞諸經說戒多矣難以具詳學道求眞莫不先持¶
齋戒故靈寶昇玄步虗章云皆從齋戒起累功結宿緣又太極¶
左仙公云學道不修齋戒亦徒勞山林矣由是詳之夫戒者戒¶
諸惡行防眾行之最若不持戒道無由得然道經不師受則行¶
之不神三洞科儀備有條格而師資禀訓各據一門吳蜀京都¶
相承或異良以教戒須漸頓悟人有賢愚設法隨機要存合道¶
恐跼見之徒妄生疑惑其傳授經法次第已如三洞法目今又¶
依經籙出戒文附諸法次受法之日隨法轉授令道士誦習防¶
非止惡以制六情進品上仙遠超三界自淺之深非無優劣從¶
<pb:CK-KZ_JY270_01p037b>¶
凡入聖各有等差聊舉大綱庶通玄覺即始起心入道受三歸¶
戒籙生五戒八戒在俗男女無上十戒新出家者初眞戒正一¶
弟子七十二戒男官女官老君百八十戒清信弟子天尊十戒¶
十四持身品五千文金紐太清陰陽戒太上高玄法師二十七¶
戒洞神三道要言五戒十三戒七百二十戒門昇玄内教百二¶
十九戒靈寶初盟閉塞六情戒中盟智慧上品大戒大盟三元¶
百八十品戒上清智慧觀身二百大戒凡受法各授法服宣示¶
法服科戒簡授法位乃授天尊要戒及勸戒三日後設齋謝恩¶
授三師名諱形狀居觀方所並具之于左¶
　右與所授經法同時書寫雖具在經中臨事披覽難見也¶
<pb:CK-KZ_JY270_01p038a>¶
@fw重刋道藏輯要¶
* 三洞眾戒文卷上¶
　　　　　　　@by三洞弟子京太清觀道士張萬福編錄¶

** 　　始起心入道三歸戒文(出太玄部)¶
元始天尊吿太上大道君曰夫道寞而無也動而有也布炁行¶
神眾兆生也抱一含元虗無空寂文應象成包眞吐精禀識作¶
狀迴黃化青乘機赴會緣感物情吾故吿汝塞耳心聽道者眾¶
物祖首至無生神造化天地日月山川流精散炁無所不之遠¶
而莫極邇難得窮大無不包細無不入經緯宇宙潤洽毛髮守¶
之清虗悟之神明淡泊不渝躁聒勿譁常在不亡虛通無閡載¶
<pb:CK-KZ_JY270_01p038b>¶
刼詎易永世爲範可以保神可以守身可以治國可以得仙道¶
經師者眾常通也抑惡舉善戒人天也身神命者生妙寶也迴¶
元轉化根聖眞也身權假也精構炁凝歸於虛寂神附託也道¶
行生存歸於常命自來也飲食呼吸歸於眾罪福緣對善惡吉¶
凶從之興群形生化變幻浮虛不可保久歸之於道經師若赤¶
子歸母眾物依地不可須臾失戒天不用此道不能運行地不¶
用此道不能載植日月不用此道不能明照陰陽不用此道不¶
能生化鬼神不用此道不能徹視君長不用此道不能治理道¶
士不用此道戒不能常在三道神妙長生可守太上大道君稽¶
首上白天尊曰願以此道教諸天人於是燌百和寶香奏鈞天¶
<pb:CK-KZ_JY270_01p039a>¶
廣樂眾眞散花諸天齊到命諸男女伏受三歸依戒¶
第一戒者歸身太上無極大道¶
第二戒者歸神三十六部尊經¶
第三戒者歸命玄中大法師¶
天尊曰三歸戒者天地之樞紐神仙之根柢發行之初門建心¶
之元兆運炁啟靈冥眞入理包羅有象联形無外持之者天地¶
神明慶快心智耳目開張萬物敬畏六府和樂眾眞衛護羣生¶
父母長世不遺人神交泰¶

** 　　弟子奉師科戒文¶
弟子别師經月皆冠帶執簡問訊不得白服弟子别師經宿皆¶
<pb:CK-KZ_JY270_01p039b>¶
禮拜長跪還亦如之弟子不得向師稱弟子言皆稱名弟子詣¶
師不得專輙而坐命坐方坐弟子不得喚師作道士皆云家師¶
弟子不得犯師名諱若人問不止下聲荅之弟子不得唐突師¶
左右皆有司察之官弟子見師有過失當於深隱處長跪諫之¶
不得在人前言師是非醜鄙弟子與師言不得高聲大語弟子¶
與師共室不得先臥在後起弟子與師同食不得在師前食聽¶
在前止弟子問訊師皆當隨其所受高下巾褐執簡不得趣爾¶
白服弟子隨師起居行止皆當謙卑恭敬不得斯須無敬弟子¶
事師師年少弟子年高弟子皆應恭敬譬如官長二千石父母¶
同等不得自恃高貴輕忽於師其關不小具在明眞科弟子與¶
<pb:CK-KZ_JY270_01p040a>¶
師同在席坐師若起動行止弟子即須倚立不得安然端坐弟¶
子先未受法戒或炁類齊等或復耆年或是姓從兄弟子孫後¶
詣師受法皆須謙卑恭敬言皆稱名不得比常弟子與師親服¶
緦麻者皆不得相爲師所以爾者受法皆證三曾七祖父母來¶
監臨子孫所受若違盟九祖受考殃及受法之身弟子不得忿¶
嫉責怒師主及懷恨在心罪科具出明眞經弟子詣師請道法¶
皆當冠帶執簡謙苦求請不得趣爾弟子與師别經年月朔皆¶
冠帶執簡禮三拜長跪問訊訖復再拜合成五拜别亦如之明¶
各識焉弟子不得與師爭口忽忽哂意弟子事師皆當恭敬不¶
得傲慢無禮罰在明眞經中宜各慎之弟子不得與師爭競功¶
<pb:CK-KZ_JY270_01p040b>¶
名無有推讓之心弟子詣師當請問所受不得論及私鄙弟子¶
事師師若遠行還弟子皆當隨路遠近奉迎不得端坐晏然待¶
師至弟子與師同行不得踐師影愼之弟子與師共在座不得¶
受人跪拜所以爾者座無二尊弟子不得陰行橫勃忿鬬師主¶
弟子若出入及所營作每先諮問於師不得自專弟子事師皆¶
當恩愛信實不得猶豫二心弟子不得竊盜發泄師器笈中犯¶
師禁戒科律得罪弟子不得背叛師主慎之具在明眞經文弟¶
子與師同處不得洟唾左右慎之弟子侍從師若值賓客弟子¶
侍䘙師左右不得高抗大坐與凡俗無别皆入不孝慎之弟子¶
受師法業後玄德成就爲人所宗皆當謙下存憶本師勿忘先¶
<pb:CK-KZ_JY270_01p041a>¶
恩也弟子事師不得輒坐師牀席處所神司之禁也¶
　右弟子奉師科戒合三十六條¶
¶
¶
¶
¶
¶
¶
¶
¶
<pb:CK-KZ_JY270_01p041b>¶
¶
¶
¶
¶
¶
¶
¶
¶
¶
¶
<pb:CK-KZ_JY270_01p042a>¶
* 三洞眾戒文卷下¶
** 　　靈寶初盟閉塞六情戒文¶
第一戒者目無廣瞻亂諸華色亡睛失明光不朗徹¶
第二戒者耳無亂聽混於五音傷神敗正惡聲啼吟¶
第三戒者鼻無廣嗅雜炁臭腥易有混濁形不澄正¶
第四戒者口無貪味脂薰之屬濁注五神藏府憤潰¶
第五戒者手無犯惡不竊人物貪利入已禍不自覺¶
第六戒者心無愛欲搖動五神傷精喪炁體發迷荒¶
天尊言其六戒者身之大患來生男女雖受人形而六情不純¶
未見經教不聞法音形不自覺沉迷罪門致令短促不竟天年¶
<pb:CK-KZ_JY270_01p042b>¶
長處惡道甚可哀憐故說是戒開度天人善心信向一意歸命¶
尊奉聖教閉諸惡門則形入虛空六通智慧六情恬夷神自甯¶
也炁自和也精自固也夀命長遠終不亡也¶
萬福曰六情者染罪之門喪身之源也所以持戒先制六情六¶
情恬夷神道歸也故學士初入中乘先須閉塞六情然後漸階¶
于道故以爲次達者詳之矣¶

** 　　三戒文¶
經曰凡學妙精玄變神化大道眾術當潔已清齋誦習清戒洞¶
曉義趣動靜通神勤行善道謹密妙事諦在功過勿生謬妄心¶
識明定戒業又全然後行道應心如口不能修此人鬼亂壞滅¶
<pb:CK-KZ_JY270_01p043a>¶
已誤他爲道兼濟濟物安已愼勿戲弄以道誇人又勿害他以¶
利於己當持此戒以制之也¶
第一戒者諦識因緣勿忘本逐末¶
第二戒者諦守少私勿利我損物¶
第三戒者諦習勤行勿混俗失眞¶
　右三上戒上皇所行上帝所奉上士所修修行奉持全而不¶
　破三炁正神降與爲一身神又一一無二焉得道常存號曰¶
　太上不行此戒服佩符文勞而無驗非太上弟子也¶

** 　　五戒文¶
經云帝昊英吿黃帝曰吾受太上老君眾經要戒勤行之報得¶
<pb:CK-KZ_JY270_01p043b>¶
有今日法應流布勸化將來不得閉塞杜絕後生子心精鍊方¶
與長生宜廣宣戒以成兼濟之功矣黃帝稽首再拜奉旨遵行¶
第一戒者目不貪五色誓止殺學長生¶
第二戒者耳不貪五音願聞善從無惑¶
第三戒者鼻不貪五炁用法香遣俗穢¶
第四戒者口不貪五味習胎息絕惡言¶
第五戒者身不貪五綵履勤勞以順道¶
　右五戒五老帝君各遣二十五神防護受持者身免脫災害¶
　延年夀命安國寧家救度一切受授之時依如三戒法三戒¶
　招玄元始三炁五戒延仁禮信義智五炁三五爲八周有遍¶
<pb:CK-KZ_JY270_01p044a>¶
　無鍊而精之洪纖畢備¶

** 　　八戒文¶
太上曰凡諸戒律通應共行其間緩急繁簡高卑各有意義准¶
儀玄元變化生數階漸相成三五八九十百千萬雖隨緣所堪¶
亦不可越略知迴向正法修長生不死三五已參宜受八戒¶
第一星解五行備修五德¶
第二習五事不可無恒¶
第三平理八正行藏順時¶
第四明識五紀與炁同存¶
第五精審皇極上下相和¶
<pb:CK-KZ_JY270_01p044b>¶
第六修三德期會三清¶
第七決定疑惑化僞爲眞¶
第八考校徵驗消禍降福鍊凡登聖無負三尊¶
　右八戒持之必全犯破即謝首悔責躬改意革心堅防後失¶
　行之三年八方善神僉來擁護六年保免六極六極者凶禍¶
　短折常多疾苦恒懷憂慮積苦貧乏形容醜惡尫弱無施也¶
　八年永享五福五福者長夀富貴康寍好德考終鍊有入無¶
　自識宿命也九年神通超凡成聖矣¶

** 　　三訣文¶
經曰志學之士才力未强多知爲敗怠墮致殃善行教者照其¶
<pb:CK-KZ_JY270_01p045a>¶
所堪隨品稍㖟悱憤日新且閉繁科示以要訣眾經諸法漸次¶
修行功德成就自然遍通通由要起要訣有三¶
一者曰因無始中來仍有識性性靈無滅死苦尚存生樂無機¶
關不識因者定不怨天不尤人不咎物不慼身苦樂是甘無妄¶
惑也¶
二者曰緣因循動靜内外取和不侵人益身不陷已誤物損而¶
無傷利而無害識本知末無邪疑也¶
三者曰勤謹愼心口嚴勑身神聞聖尋請受教遵承增廣善緣¶
斷絕惡因正見子精進無退不違師自任不漫信浮隨不驕怠¶
亂羣不苟執干眾不藏眞出僞不有始無終也¶
<pb:CK-KZ_JY270_01p045b>¶
　右久憶此訣三度人濟已三皇神吏自然見形爲之使役通¶
　達眞靈鍊凡成聖變麄爲精不知此三終不得道¶

** 　　八敗文¶
經曰齋以齊整爲急急以齊整身心身心齊整保無亂敗敗起¶
多端大略有八¶
一者殺生自活　　　　　　二者盜他自供¶
三者淫欲爲快 　　　　　四者妄語誑人¶
五者醉酒恣意　　　　　　六者雜臥高廣大床¶
七者競翫香油華飾　　　　八者躭著歌舞作唱¶
　右八者大人君子學聖眞仙不爲此八事則八敗無從起八¶
<pb:CK-KZ_JY270_01p046a>¶
　敗無起則八成自然立立則不失延年保命神通洞達思眞¶
　行道明驗必速也¶

** 　　三要文¶
天皇曰第一之要先求長生¶
第二之要當求藏形¶
第三之要當避世榮¶

** 　　十三禁文¶
仙人曰夫欲延夀長生避諸禁忌如左¶
禁無施精命夭沒　　　　　禁無大食炁脉閉¶
禁無大飲膀胱急　　　　　禁無大温消髓骨¶
<pb:CK-KZ_JY270_01p046b>¶
禁無大寒傷肌肉　　　　　禁無寒食生病結¶
禁無欬唾失肌汁　　　　　禁無久視令目䁾¶
禁無久聽聰明閉　　　　　禁無久泣神悲慼¶
禁無卒呼驚魂魄　　　　　禁無内念志恍惚¶
禁無恚怒神不樂¶

** 　　七百二十門要戒律訣文¶
經曰七百二十門要戒律文諸天寶秘佩身傳口不書經中若¶
未遇其師當服符取應見神來降仍請受之凡人從无始中來¶
有識在心心識浮動迴易須臾駟馬過隙比之遲也雲間迅電¶
亦非速也心之善惡反覆無常一切諸急莫若心之疾也心之¶
<pb:CK-KZ_JY270_01p047a>¶
難持甚於虎豹猴猿鹿馬皆易制也一切之中心難馭也善能¶
調御心者其唯上聖之人乎中下聖眞恒與心爭晝夜俯仰内¶
省外觀常恐越逸損滅心神神散不可追還身殞豈得重立立¶
身不殞養神不散長生神仙位登上聖要在清齋齋各有品五¶
情六欲縱橫競興内外參差致生迷亂背正向邪棄本逐末欺¶
負幽明招考沉淪九泉之府楚掠萬端解脫無期由於不齋故¶
也志學之士急務修齋齋直齊心守戒爲主主以制心心定則¶
生忘戒失主心亂則死死中求生生求不死悉當清齋誦習行¶
戒情欲既多戒遂無量無量法門眾聖開設趣引群生使之能¶
入各有方所諸天不同時有行藏歷世舛異大略不殊一切所¶
<pb:CK-KZ_JY270_01p047b>¶
共七百二十門最爲妙勝持之全者入道究竟故能變化七十¶
四方九天各八八九七十二爰上及下合七十四方不能持戒¶
或持之不全各隨階品變化不同變化不同則不免累患是故¶
上聖令持之矣一切含生皆有三五又有多少愚智不同更相¶
領攝抑揚相緣一識旣動無端競興守一不可直指三五交互¶
扶持三炁流行八會相輔太一遊厯九宫相成一源爲本九化¶
爲末有本有末九一居宗宗本引末末同還源源一應末末感¶
旣動本應恆寂寂應諸動動名外來外來曰動内住曰寂寂動¶
於半有異有同同動以救去異寂以濟來來不驚寂去不勞動¶
動而不勞不離寂也寂而不驚不疑動也寂照明徹故無驚疑¶
<pb:CK-KZ_JY270_01p048a>¶
動以徐生故無勞隔無勞隔者常合長生無驚疑者長樂常住¶
住無所住爲而無爲爲道之最用本一焉分化成數八九迴旋¶
相乘積門七百二十也門者文也理也還也散逸應還還修由¶
文得門能入未歸源也本因麄多增緣精少少多相傾補續相¶
涉識悟轉開見門稍審長善勇猛詣𨶢速臻臻未速者經屚無¶
央大略變化捨故即新駭聽殊觀正在七百二十門中積厯八¶
九究鍊畢竟七百二十共爲一矣守一勿失行一難堅念念相¶
仍不可暫替暫替則邪干邪干則正翳正翳則門塞門塞則見¶
迷迷者陷苦苦極思迴識神感發超然醒悟更堅其念念念相¶
續因積積久一炁浹身身神通徹八九朗然變化無窮由悟守¶
<pb:CK-KZ_JY270_01p048b>¶
一守一須資唯戒爲急持之不虧邪不得入邪不得入正炁相¶
親親密久之自然混合與道同眞資戒果遂由戒入道故謂爲¶
門精志之儔諦從之耳萬福曰夫人心不一識有暗明妙道無¶
方神化難測心明則悟道神昧則迷眞而心以寂明神由動亂¶
亂則失道明乃會眞故守正除邪則妄心不起背明向暗乃惡¶
念斯生善否非他諒自身造迷悟在己亦不由人是以大聖天¶
尊弘慈化物善權方便接引無遺廣設法門招提一切隨宜授¶
藥眾病消除普勸行人悉令持戒戒有多種大小異門究竟歸¶
根同成正道但三五六八漸頓稍殊識悟既明終持一戒一戒¶
者唯戒於心不起他念也即此戒謂守一勿失念念相仍是也¶
<pb:CK-KZ_JY270_01p049a>¶
學士當諦思行之矣¶
¶
¶
¶
¶
¶
¶
¶
¶
¶
<pb:CK-KZ_JY270_01p049b>¶
¶
¶
¶
¶
¶
¶
¶
¶
¶
