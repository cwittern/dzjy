#-*- mode: org; -*-
#+TITLE: 洞天福地嶽瀆名山記
#+DATE: 2011-11-02 11:14:53
#+PROPERTY: kxid KX292
#+PROPERTY: pinyin Dongtian Fudi Yuedu Mingshan Ji
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0599
#+PROPERTY: id JY304
<pb:CK-KZ_JY304_01p001a>¶
* 洞天福地嶽瀆名山記序¶
乾坤旣闢清濁肇分融爲江河結爲山嶽或上配辰宿或下藏¶
洞天皆大聖上眞主宰其事則有靈宫閟府玉宇金臺或結氣¶
所成凝雲虛構或瑤池翠沼流注於四隅或珠樹瓊林扶疎於¶
其上神鳳飛虬之所産天驎澤馬之所棲或日馭所經或星躔¶
所屬含藏風雨藴畜雲雷爲天地之關樞爲陰陽之機軸乍標¶
華於海上或迴竦於天中或弱水之所縈或洪濤之所隔或日¶
景所不照人跡所不及皆眞經祕册敘而載焉太史公云大荒¶
之內名山五千其間五嶽作鎮十山爲佐又龜山玉經云大天¶
之內有洞天三十六別有日月星辰靈仙宫闕主御罪福典錄¶
<pb:CK-KZ_JY304_01p001b>¶
死生有高眞所居仙王所理又有海外五嶽三島十洲三十六¶
靖廬七十二福地二十四化四鎮諸山今總一卷用傳好事之¶
士其有宫城處所得道姓名洞府主張仙曹品秩事條繁廣不¶
可備書聊紀所管郡縣及仙壇宫觀大數而已天復辛酉八月¶
四日癸未華頂羽人杜光庭於成都玉局編錄¶
¶
¶
¶
¶
¶
