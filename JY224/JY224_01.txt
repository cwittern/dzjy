#-*- mode: org; -*-
#+TITLE: 鳴真集
#+DATE: 2011-11-02 10:47:52
#+PROPERTY: kxid KX221
#+PROPERTY: title 鳴真集
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1145
#+PROPERTY: id JY224
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY224_01p044a>¶
* 鳴眞集序¶
道本無言非言不顯道本無經非經不明令未聞者聞使未悟¶
者悟僕肇拜玄沖師於汾陰龍興觀侍歲餘師南邁綿山之右¶
誘矣僕北遷姑射之陽寓焉時師欬唾珠玉不構思或懷古或¶
託物或贈答或逸興縱心所欲或詞或頌俱明宗旨陳非心之¶
心言不言之言言言見諦句句朝宗其文簡其義淵鳴眞云無¶
影樹頭花笑日不萌枝上葉含春又云兔角敲開三毒鎖龜毛¶
拂盡九衢塵斯言離物象遠聲色非徹法慧目離念明智焉能¶
究之哉深若淵泉曠如太虛恢恢焉晃晃焉尊上德之玄風崇¶
長春之英華非詭詐以惑時非佐道而衒世玲玲瓏瓏如明珠¶
<pb:CK-KZ_JY224_01p044b>¶
旋於金盤清光罔極煥煥輝輝似秋月朗於碧天瑞氣何窮師¶
亡金承安間有汾陰先生李公自海隅而還故邑師聞之廼長¶
春之英徒也欲師之固辭拜長春者於是望拜祕奧得其一二¶
悟機解有萬千幸有蒲坂同道寄世老人王巨川嗟憶師之珠¶
玉特有英奇暢道之美云動若行雲之安泰止猶谷神之無隅¶
發歎不已有寂子楊公劉先生等袖出師之集目之曰鳴眞集¶
恐湮微散落命繕縷以廣其傳謁僕等飾題辭巨駭忸怩斗筲¶
之器焉能納百川乎再三叩命固辭不已綜覽如瓊漿羊羹爽¶
其羣口也體道之妙得道之用吐辭發言可不爲梯航耳夫鳴¶
眞者鳴聲散宇宙不屈愈出若東君而發萌眞光射乾坤體在¶
<pb:CK-KZ_JY224_01p045a>¶
皆無如冰輪之鑒物明同杲日響若雷霆兹妙備矣歲在辛亥¶
重陽後三日愚魯忝職河中道錄汾陰張志明謹題¶
¶
¶
¶
¶
¶
¶
¶
¶
<pb:CK-KZ_JY224_01p045b>¶
¶
¶
¶
¶
¶
¶
¶
¶
¶
¶
<pb:CK-KZ_JY224_01p046a>¶
　
* 鳴眞集¶
@by玄虛子鳴¶
　
** 七言律¶
　　
*** 慧劍五首¶
利物從來吹斷毛安邦輔主鎮凶豪忿生殺氣乾坤窄怒發陣¶
雲天地高三尺寒光驚鬼魅千條冷艷破邪妖一聲霹靂九霄¶
外化作飛龍不見毫¶
非是雌雄別有鋒除邪破怪射寒空澹臺落處七星燦周處揮¶
時萬派紅素色陰陽無可攝清光天地不能籠自從戰罷蚩尤¶
後已得清平不施功¶
<pb:CK-KZ_JY224_01p046b>¶
匣中取出絕纖塵季札歸天無挂人寧受黃巢安社稷喜酬漢¶
主定君臣動搖三尺諸邦息揮掃八方萬國賓當謝軒轅傳在¶
世故教除佞佐明君¶
三尺龍泉射斗牛不平之事便分憂磨開殺氣千魔息錯出陳¶
雲百怪愁雪刃如風凉九夏霜鋒似月鑑三秋休休了卻太平¶
事挂向天邊永不收¶
吾獲寶劍已多年入地穿山得自然瑞氣鑄成羣怪匿清光磨¶
就萬邪遷輝輝光焰射星斗燦燦鋒鋩覆地天閑挂碧霄宮殿¶
側不須重舉伴神仙¶
　　
*** 聰明¶
<pb:CK-KZ_JY224_01p047a>¶
頓悟圓融泯物情方知返樸顯聰明視之不見元無色聽後難¶
聞那得聲覺耀遍周天地朗慧光普照鬼神驚包含萬象陰陽¶
外獨露全身了太平¶
　　
*** 題重皮谷玄都觀¶
重皮古跡物風華地秀林泉隱道家疊疊嵐光生瑞草層層山¶
色長靈芽時時曙氣連晨氣日日殘霞接晚霞眞箇無爲安穩¶
地化龍巨海不停蛙¶
閑步玄都觀妙哉茂林脩竹隱仙才奇哉異菓時時熟最妙仙¶
花日日開鶴鳴松上雲還去虎嘯巖前風自來此地清凉誰會¶
得洞天何處覓瑤臺¶
<pb:CK-KZ_JY224_01p047b>¶
俗事纏綿無出頭閑遊到此便忘憂風生九曲巖巒秀霧歛三¶
峯草木幽門外雲埋樵子徑庵前溪隱渡仙舟人來問我藏縁¶
事遙指白雪笑不休¶
我是人間晦跡徒閑尋幽徑到玄都豁然物盡非難入頓覺塵¶
忘逝不拘心似團團秋月朗性如片片野雲孤從他寒暑光陰¶
速不計功名無礙夫¶
中條山下一仙莊此處安閑日月長山秀千巖巖化玉地豐百¶
草草開芳客來茶點松梢雪夜靜爐燒栢子香若是有人來到¶
此世間萬慮盡俱忘¶
中條西北有玄都瑞色紛紛道氣敷翠竹叢中藏道窟青松巖¶
<pb:CK-KZ_JY224_01p048a>¶
下隱仙閭連峰茂長靈芝草巨沼深容不夜珠遁跡不聞塵事¶
冗清幽洒落小蓬壺¶
　　
*** 詠竹¶
實腹虛心君子才九包坐計好奇哉欺霜鳳子迎風秀傲雪龍¶
孫帶雨培蒼翠最宜松並檻玲瓏偏稱栢同栽有時蛻殻施雲¶
雨要見應難越九垓¶
寒巖雅秀無多種惟有琅玕過歲華直節正當恬養素虛心恰¶
合道生涯迎風瑟瑟清來冷載雨瀟瀟淨更嘉誰並眞常君子¶
器偏宜仙洞道人家¶
　　
*** 述懷¶
<pb:CK-KZ_JY224_01p048b>¶
一志無移便到家方知處處有煙霞摩挲星斗言休話驅逐風¶
雲是莫誇性定不離降五藴命生何用運三車人人都有曹溪¶
景咫尺蓬壺路不賒¶
眞閑眞樂號玄沖七十年來養就慵處處林泉新活計家家雲¶
水舊家風千經歷遍知忘盡萬法試周得不窮說與門生消息¶
事月還西墜水流東¶
道人活計本無憂性月輝輝得自由養素不須身外覓修眞何¶
用意中求靈珠朗朗通天地素月輝輝射斗牛妙道從來常潔¶
淨清都隱隱恣優游¶
　　
*** 題重皮谷深溪¶
<pb:CK-KZ_JY224_01p049a>¶
條陽之北一溪流溉灌三田稼穡幽聲碎清風山色翠氣連白¶
晝水光浮千波滚出驪珠窟萬派催行漁父舟好笑許由閑洗¶
耳爭如出浪快心頭¶
　　
*** 警世¶
紛紛俗事日時忙昧了靈源勿忖量利害場中揮舌劍是非浪¶
裏鬥唇鎗人間冗冗光陰速物外寥寥春晝長只此榮華何可¶
並豈知沙界遍仙鄕¶
哀哉塵務苦忙忙競氣貪財事事傷千種縈纏無可出萬端惹¶
絆有爲妨迴頭掣斷是非鎖信腳踏翻名利場好去碧巖泉下¶
隱安閑養素保純陽¶
<pb:CK-KZ_JY224_01p049b>¶
勸君莫進是非場萬苦千辛計漫張豈解利名風裏燭那知恩¶
愛電中光貪榮爭似貪仙士趣富寧如趣道鄕若要躍出塵世¶
網早歸巖下爇心香¶
　　
*** 命汾陰張先生¶
稽首知音張道人別來無恙樂天眞征鴻不寄蓬壺信遼鶴空¶
傳閬苑春道院寥寥風作伴禪堂悄悄竹爲鄰先生莫失詩中¶
約同賞瓊臺月一輪¶
　　
*** 弔馬¶
嗚呼騏驥好傷憫負我十年今命終一性飄飄辭世去三魂蕩¶
蕩別行蹤空閑鞍轡我無力不動鞭韁爾有功蛻殻還源歸去¶
<pb:CK-KZ_JY224_01p050a>¶
好春雷一震化飛龍¶
傷嗟奇異俊驊騮思尔無方進步遊日日遍周巡沙界時時普¶
應復神州幾年布德無窮力今日别恩有徹頭願汝眞靈超物¶
外卻投巨海化蛟虬¶
哀哉代步俊驊騮歷遍山川遐邇遊今爾去先功已就奈吾在¶
後行難周數年穩跨騰飛鳳今日將亡的化虬冉冉騰空昇紫¶
府安閑息步伴仙儔¶
　　
*** 安恬養素¶
道人活計不驕奢寂靜虛無度歲華默默頤神焉用酒昏昏保¶
命不須茶安恬養拙純和素慎德疎慵閒莫姱(奢也)鍊就先天無¶
<pb:CK-KZ_JY224_01p050b>¶
價寶乘鸞隱隱去仙家¶
　　
*** 寂靜無憂¶
從來可慣皺眉頭本性安閑有甚憂明月照人諸業盡清風過¶
目萬縁休街前世浪從他滚門外風波自在流學得希夷慵懶¶
似黑甜一枕恣齁齁¶
無縈無擊有何求灑落瀟瀟萬事休俗態紛紛無惹絆世情冗¶
冗不淹留神珠朗朗寧能汙性月輝輝豈有綢閬苑不須窮腳¶
力悟來迴首到瀛洲¶
　　
*** 道貴自然¶
一點靈明本自然何勞腳力覓神仙雨霽寶山石潤玉法海雲¶
<pb:CK-KZ_JY224_01p051a>¶
收火化蓮覺後不聞獅子吼悟來屏盡野狐禪親師太上玄玄¶
趣躍出陰陽象帝先¶
修眞不用費功夫切莫施爲愚騃徒擺髓搖筋皆是妄咽津納¶
液轉乖迂神丹豈有多般作眞氣元無一事拘可笑諸人向外¶
覓不離方寸有仙途¶
　　
*** 閑中得趣¶
閑中閑趣不安廬何必雲山巖壑居默默罷參三教典昏昏不¶
舉五車書家風冷淡無還有活計清虛有不餘豈在盧都閑打¶
坐圓明長鑑道如如¶
深溪幽處結茅廬不向市鄽鬧處居不夜宫中無事客長明殿¶
<pb:CK-KZ_JY224_01p051b>¶
裏沒羈儒澄澄法海波瀾息湛湛神潭淵浪虛罔象獲珠無措¶
意不勞神思赴華胥¶
　　
*** 贈道人李志遇¶
眞箇閑閑李道人本來一點絕纖塵慧彰戒定言難說志覺無¶
爲話不頻福地林泉皆是友洞天雲水盡爲鄰迴光解得長春¶
意躍出陰陽劫外春¶
　　
*** 贈吳道判¶
老夫慵拈筆硯忙忽驚不覺鬢成霜眼前熟景光陰速物外家¶
風白晝長好學陳摶三覺睡勿言杜甫九回腸休休作箇閑閑¶
老脫盡塵勞有甚傷¶
<pb:CK-KZ_JY224_01p052a>¶
　　
*** 述懷¶
閑行策杖出茅廬極目郊原錦不如鴈列衡陽天淡淡燕離海¶
嶠雨疎疎一川好景妖桃綻滿地春光楊柳舒日晚歸來無箇¶
事頤神養素樂無餘¶
萬事俱忘不出廬藏縁無礙體如如人間利害般般盡眼底浮¶
華物物疎興後蒲團盤膝坐悶來土塌展腰舒而今已作疎慵¶
叟樂樂閑閑道本餘¶
　　
*** 題王官谷玄通觀¶
王官遺跡有星壇名號玄通觀隱仙山秀雲埋棲鳳竹土豐霧¶
鎖化龍泉一峰帝業千年在三詔仙亭萬古傳仙帝超凡俱不¶
<pb:CK-KZ_JY224_01p052b>¶
面清名勿朽古今宣¶
　
** 七言絕句¶
　　
*** 初機¶
發心容易久長難一志無移若泰山割斷愛縁塵不染自然灑¶
落得清閑¶
　　
*** 答王先生問道在何處¶
忘非泯欲要堅心道在虛無何處尋認取本來眞面目拈來放¶
下是知音¶
　　
*** 贈張先生不悟¶
掣開眉鎖抽身出割斷名纏便是休性若碧天雲片片萬縁無¶
<pb:CK-KZ_JY224_01p053a>¶
礙快心頭¶
　　
*** 贈李道人¶
絕念無爲李道人般般放下是全眞休休已得長生趣躍出陰¶
陽劫外春¶
　　
*** 詠茶¶
金童採得靈芝葉玉女收將閬苑芽若是有人知此味清香勝¶
過趙州茶¶
　　
*** 神珠¶
團團無相亦無蹤萬道霞光射碧空照耀大千含法界參天兩¶
地豈能籠¶
<pb:CK-KZ_JY224_01p053b>¶
　　
*** 禪道¶
禪道無爲道是禪道禪無二沒枯偏本來一點無分別湛湛澄¶
澄常現前¶
　　
*** 坐淨¶
湛湛寂寂方丈居凝神默默養神軀魂寧魄淨主賓會萬慮俱¶
忘一物無¶
¶
¶
¶
¶
