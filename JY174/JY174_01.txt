#-*- mode: org; -*-
#+EXPORT_ID: JY174
#+TITLE:玉清金笥青華祕文金寶內鍊丹法 Yuqing Jinsi Qinghua Biwen Jinbao Neilian Danfa
#+WITNESS: CK-KZ JYE
#+BASEEDITION: 
#+SEC: 01
<pb:CK-KZ_JY174_01p004a>¶

* 　玉淸金笥靑華秘文金寶內鍊丹法題辭¶

遠師眞人王邦叔不知何許人也年十九侍紫陽眞人爲弟子¶
凡九年不知大道之自然亦不請問一日侍師至羅浮觀先生¶
曰子之從我不爲不久於金丹之訣略不顧及從我何爲[邦-阝+卩]叔¶
再拜曰匪不顧也自揣𤣥微必無此分先生曰嘻自太極旣分¶
之後一點靈光人人有之賢者不加多愚者不加少似子所言¶
是蔽其明也吁可哀也哉邦叔不覺涕泗交頥頓首百拜悲不¶
能起先生曰子去靜室中思吾此語有所覺則急來邦叔拜辭¶
遂去幽房靜室中靜思至夜紫陽先生再詣其室叩寢門呼[邦-阝+卩]¶
叔聞之趨而出迎先生微笑曰吾一尋汝便見頭目爾兩日尋¶
<pb:CK-KZ_JY174_01p004b>¶
他不得其杳然遂滅所執之燭煬而退邦叔大窘坐五更大悟¶
通體汗流待旦以頌呈先生月照長江風浪息魚龍遁迹水天¶
平箇中誰唱眞仙子聲滿虛空萬籟淸先生覽之問曰誰唱誰¶
聽邦叔遂答以詩曰莫問誰莫問誰一聲高了一聲低阿誰唱¶
阿誰聽橫竪大千說不盡先生有意度迷徒急撞靈臺安寶鏡¶
鏡明澄靜萬緣空百萬絲條處處通斗轉星移人睡定覺來紅¶
日正當中先生出金丹圖傳與邦叔遂止羅浮後十三年坐化¶
又十年眉山大溈和尙沈志靜遇之封山自稱王邦叔今居蓬¶
萊望海樓也¶
¶	
<pb:CK-KZ_JY174_01p005a>¶

* 　奏表¶

臣不避雷鉞之誅輙伸干瀆念臣處世多虞凡有所爲爲必顚¶
躓年邁三旬獨於大道有緣囘思穹蒼昔日使我無成者正祐¶
今日之有成也竊見下民孰無道器奔勞塵境𢦤伐一元愈降¶
愈下棄人就物就物思人則不可得而返矣物不能修終乎異¶
類哀哉臣之身自弗能度反憐及此固無異泥中蛙而哂籬上¶
雞也唯某昨傳受¶
靑華眞人玉淸金笥長生度世金寶內煉丹訣簡而易行詳而¶
不雜身裏分陰陽之主壺中立四象之樞三中常守以爲機一¶
定不離而作用用中無用靜裏常存哲人秀士一覽無疑造化¶
<pb:CK-KZ_JY174_01p005b>¶
在掌中矣欲齋沐精思著爲圖論毫髮無隱直泄至眞之奥旨¶
擇其可傳者而傳之得接續心燈流傳萬世眞美事也然始傳¶
之際誓語至嚴䝉師至囑輕泄犯刑數欲作而踟蹰不知其幾¶
伏惟¶
太上好生度人爲重是用俯伏塵埃冥心上界欲望¶
天慈鑒臣之意若其不𠃔立彰𤣥譴如或諒容俾臣安靜庶幾¶
敢踐斯言復陳¶
天陛俯伏茅蘆恭伺天罰三旬不至始敢齋沐焚香精思著述¶
三日而成秘諸法笥以待賢者謹錄上奏伏望¶
天慈俯垂赦宥使人人依此鍊成金寶超出塵埃世世相傳無¶
<pb:CK-KZ_JY174_01p006a>¶
有泄慢臣無任誠惶誠恐頓首百拜以¶
聞¶
¶	
<pb:CK-KZ_JY174_01p007a>¶

* 　玉淸金笥靑華秘文金寶內鍊丹法¶

　　金丹圖【圖images/JY174_JY174-03_7a2-5.jpg】𤣥之又𤣥¶

** 　　心爲君論¶

　心者神之舍也眾妙之宗而宰萬物性在乎是命在乎是學¶
　道之士先須了得這一箇字其餘皆後段事矣故爲之論¶

張子野身披百衲自成都歸於故山築室於山靑水綠之中萬¶
物罄然而怡怡若有所得客傳於市曰遭貶張平叔歸山矣從¶
<pb:CK-KZ_JY174_01p007b>¶
游之士叢然而立於庭且泣且拜曰先生固無恙乎且奔涉山¶
川逾越險阻者於兹十年而貌不少衰形不少疲者其有術乎¶
張子曰吁吾與汝言人之所以悴憔枯稿者誰使之然心也百¶
事集心一念未己一念續之盡日之中全無暇刻宵之寐也心¶
亦少寍但神不存矣吾無他術爲能定心夫神鬼之所以測度¶
者吾心之有念耳心無念則神之靈不可得而知也豈惟神不¶
知吾心吾亦自不知其爲心乃定之根本也弟子曰然則金丹¶
之士其靜心乎勿靜心乎曰能靜則金丹可坐致也但難耳曰¶
夫子與人言金丹之道使人心中生意心意爲造化之主心其¶
能靜乎曰心爲何而動寂然不動感而遂通乃吾心之用也夫¶
<pb:CK-KZ_JY174_01p008a>¶
斗極之北辰固未始動其所以爲動者拱辰之星耳拱辰之星¶
固不能不動其所以動者辰爲樞而運之耳唯其不動之中而¶
有所謂動者丹士之用心也唯其動之中而存不動者仁者之¶
用心也於不動之中終於不動者土木之類也心居於中七竅¶
屬之皆未可盡其妙用其所以爲妙用者但神服其令氣服其¶
竅精從其召神服其令者心勿馳於外則神反藏於內氣服其¶
竅者心和則氣和氣和則形和形和則天地之和應矣故盛喜¶
怒而氣逆者喜怒生乎心也精從其召者如男女媾形而精蕩¶
亦心使之然也心淸卽念淸念淸則精止吁心惟靜則不外馳¶
心惟靜則和心惟靜則淸一言以蔽之曰靜精氣神始得而用¶
<pb:CK-KZ_JY174_01p008b>¶
矣精氣神之所以爲用者心靜極則生動也非平昔之所謂動¶
也用精氣神於內之動也精固精氣固氣神亦可謂性之基性¶
則性而謂之基者何蓋心靜則神全神全則性現又一言以蔽¶
之曰靜其所以爲靜者蓋亦有理順水行舟滔滔騰拔欲往海¶
島不曰勞形一旦思鄕急駕歸帆求風逆返還家固靜之道但¶
久違而始復久失而始尋一旦欲靜其可得乎當思歸靜之由¶
然後能靜旣悟昨非當求今是非固常爲是在何處¶
　　詩曰¶

#+BEGIN_VERSE
 自下金梯墮碧崖
 　　　囘思閬苑幾花開¶

 向來大道今何在
 　　　野草不除荆棘堆¶
<pb:CK-KZ_JY174_01p009a>¶

#+END_VERSE

*** 　　口訣¶

但於一念妄生之際思平日心不得靜者此爲梗耳急捨之久¶
久純熟則自靜矣夫妄念莫大於喜怒怒裏囘思則不怒喜中¶
知抑則不喜種種皆然久而自靜豈獨坐時平日提百萬强兵¶
但事至則理事過則休亦可爲靜之本以此靜心應事接物誰¶
云誤事實自靈耳故曰以事鍊心情無他用鏡能察形不差毫¶
髮形去而鏡自鏡蓋事至而應之事去而心自心也¶

**** 　　口訣中口訣¶

心不留事一靜可期此便是覔靜路¶
　　詩曰¶
<pb:CK-KZ_JY174_01p009b>¶

#+BEGIN_VERSE
 得路欲歸休問遠
 　　看看信步莫煩心¶

 雲收將放金烏見
 　　一點靈光眼內明¶

#+END_VERSE

心之所以不能靜者不可純謂之心蓋神亦役心心亦役神二¶
者交相役而欲念生焉心求靜必先制眼眼者神遊之宅也神¶
遊於眼而役於心故抑之於眼而使之歸於心則心靜而神亦¶
靜矣¶
　　頌曰¶

#+BEGIN_VERSE
 目不亂視
 　　神返於心
 　　神返於心
 　　乃靜之本¶

#+END_VERSE

** 　　神爲主論¶

心爲君者喻人君在位以無爲而治天下則天下安以有爲而¶
<pb:CK-KZ_JY174_01p010a>¶
治天下則天下亂蓋心者君之位也以無爲臨之則其所以動¶
者元神之性耳以有爲臨之則其所以動者欲念之性耳有爲¶
者日用之心無爲者金丹之心以有爲反乎無爲然後以無爲¶
而蒞事金丹之入門也夫神者有元神有慾神元神者乃先天¶
以來一點靈光也慾神者氣質之性也父母媾形而氣質具於¶
我矣將生之際而元性始入父母以情而育我體故氣質之性¶
每遇物而生情今則徐徐剗除主於氣質盡而本元始見本元¶
見而後可以用事無他百姓日用乃氣質之性勝本元之性善¶
反之則本元之性勝氣質之性以氣質之性而用之則氣亦後¶
天之氣也以本元之性而用之則氣乃先天之氣也蓋氣質之¶
<pb:CK-KZ_JY174_01p010b>¶
性本微自有生以來日長日盛日用常行無非氣質一旦反之¶
自今以往先天之氣純熟日用常行無非本體矣¶

* 　餘見神室圖論¶

** 　　氣爲用論¶

先天氣後天氣得之者如癡如醉忘寢失寐吁元神見則元氣¶
生元氣之生周流乎身而獨於腎府採而用之者何夫腎府路¶
逕直達氣穴黃庭者一也賢爲精府精至直引精華而用之二¶
也周流於他處則難至精府而可識三也心氣透腎意下則直¶
至採之者易爲力四也有此四者故採眞陽於腎府¶

** 　　精從氣說¶
<pb:CK-KZ_JY174_01p011a>¶

神有元神氣有元氣精得無元精乎蓋精依氣生精實腎宫而¶
氣融之隨氣而昇揚爲鉛精失而元氣不生元陽不見何益於¶
我哉元神見而元氣生元氣生則元精産¶

** 　　意爲媒說¶

意者金丹之道自始至終作用不可離也意生於心然心勿馳¶
於意則可心馳於意末矣¶

** 　　坎離說¶

坎者腎宫也離者心田也坎靜爲水乃☵也動屬火乃一也離¶
動爲火乃☲也靜屬水乃[⚋]也交會之際心田靜而腎府動得¶
非眞陽在下而眞陰在上乎况意生乎心而直下腎府乎陽生¶
<pb:CK-KZ_JY174_01p011b>¶
於腎而直升於黃庭乎故曰坎離顚倒若不顚倒而順行則心¶
火動而不靜大地成火坑矣¶

** 　　餘見交會圖¶

*** ○○○下手工夫訣¶

心始欲靜而欲念未息欲念者氣質之性所爲也此性役眞性¶
常切於目耳次之修丹之士心旣無事則彼固無由而役之矣¶
其所以役神者以外物誘之耳靜坐之際先行閉息之道閉息¶
者人之息一息未已一息續之今則一息旣生而抑後息後息¶
受抑故續之緩緩焉久而息定抑息千萬不可動心動心則逐¶
於息息未止而心已動矣言未旣有笑於傍者曰迂哉抑息而¶
<pb:CK-KZ_JY174_01p012a>¶
又不動心是以千鈞之物責[刀/貝]於人使之不用力可乎曰吾雖¶
閉息而又存心則心不動而息亦息矣曰此固閉息之道安𠈃¶
欲念不生乎曰至於生則末矣念之生也感物而動耳定中覺¶
目有所覩則神役於目矣急收而返視耳有所聽神役於耳矣¶
急收而內聽其他皆然笑者曰聞一知二吾併知此理矣吾雖¶
收神而又存心則神收而心本靜矣曰存心者養性也性之始¶
見不存心則無所養無所養則終乎不見存心實自收心始所¶
謂收神者蓋收心之餘用耳行之至久見如不見聞如不聞形¶
心相忘合乎至道則元性露而元氣生矣¶

** 　　凝神說¶
<pb:CK-KZ_JY174_01p012b>¶

　神者元性也余前神爲主論蓋亦盡矣今念修丹者多昧凝¶
　神之法凝神之法不在乎速故又爲之說而畫神室圖并著¶
　論於後¶

凝者以神凝於精氣之内也精氣本相依而神亦戀之今獨重¶
於神何神者精氣之主丹士交會採取至於行火無非以神而¶
用精氣茍先以神凝於氣之中則氣未可安神亦未肯戀氣而¶
反害藥物矣且神元性也性方尋見尙搖搖未定而使之凝豈¶
能自凝其所凝者亦氣質之性也初以氣質之性而尋本性反¶
以氣質之性而逐本性可乎哉世之學者多爲凝神所誤何也¶
蓋所謂凝神者息念而返神於心耳神歸於心則性之全體見¶
<pb:CK-KZ_JY174_01p013a>¶
全體見而用之無非神用念念不離金丹故丹成而神自歸之¶
何凝之有故曰凝神者神融於精氣也精氣神合而爲一而陽¶
神産矣到此乃知此身爲無用之物也誰曰不然吾聞於度師¶
度師聞於遠師聞於天¶

** 　　幻丹說¶

丹有幻丹者蓋學道之士不知正理未靜心田遽採一陽一陽¶
雖生非其陽也精非元精乃淫泆之精氣非元氣乃呼吸之氣¶
神亦非元神乃欲念之神夫人方學道便欲爲仙得非欲念乎¶
以欲念而交會陽生幻丹之所以有也精在腎府而遽採之升¶
於臍上無安頓處故逐氣而息於氣穴之右與氣交結而止卽¶
<pb:CK-KZ_JY174_01p013b>¶
自曰丹雖自曰丹矣精氣神用著便是後天之物先天之物果¶
安在哉夫謂之黃庭內爐外爐泥丸等竅皆先天立之後始見¶
實未之有也傍風捉影入海尋蟾守株待兎緣木求魚一旦敗¶
露精蕩然而去先天無所主矣嗚呼非長生之丹乃促命之法¶
也又有採氣而上遇心血氣血凝而爲物亦曰幻丹若此者眾¶
故舉以辨惑¶

** 　　捉丹法¶

丹居內有走失亦可捉乎曰有然非丹之走失也門戸不堅而¶
出也幻丹則有走失金丹安有此患曰金丹之出何以知之曰¶
丹在鼎中備五行之正氣吾身五行之氣迫爐則相感而動一¶
<pb:CK-KZ_JY174_01p014a>¶
旦覺氣升鼎外而內無相感乃丹不存也急須放下一場大靜¶
并所謂爐鼎與丹之在不在俱付之無何有或一日或一夜始¶
覺其在何處或在心或在肝或在脾與腎身中百竅皆可藏知¶
其在彼處遂綿綿若存而守之勿使之再去他處又一日之久¶
始以意採之則直降於陽宫又就陽宫如採取之時用意遂從¶
舊逕直升於鼎矣造化𤣥微至此茍有云云者吾之師也¶

** 　　神水華池說¶

神水者卽木液之謂也華池者臍中氣穴之下兩腎中間一竅¶
絕肖黃庭穀氣就此而生精醫家所謂精穴者是也斯竅也少¶
壯之士陽盛氣融則神水華池不過澆灌爐鼎洗滌脾胃周流¶
<pb:CK-KZ_JY174_01p014b>¶
潤澤氣穴而已元氣衰微精元枯竭者皆藉此以爲丹本何也¶
華池之竅乃生精而降於腎者也氣壯則精多精多則華盛用¶
之如有餘氣凋之士精元稿矣穀氣所臨不過産一等欷欷之¶
水流歸腎府耳我旣能靜元氣本無增減但華池之水無矣大¶
藥三品而欠其一故於陽生未採之時以意斡歸尾閭自夾脊¶
直透至泥丸就精穴用精自然隨氣而升至午宫遇眾陽融之¶
則精始可用然後降至於心就心取汞依然下至黃庭精卽落¶
乎其中卻用一意封固綿綿若存以養之二者自相吞㗖而丹¶
始成近浙西一派雖少壯之士亦用此法而結丹道在邇求諸¶
遠耳然各執其是而已¶
<pb:CK-KZ_JY174_01p015a>¶

** 　　百竅說¶

人之一身毛竅八萬四千氣宫三百八十四毛竅㪚屬氣宫臍¶
中氣穴又爲三百八十四宫之主降於陽宫皆爲精心爲中田¶
頂爲上田舌下有𤣥膺目中有銀海額之中眉之間口鼻之衝¶
耳目之畔咽喉之側腰脅中皆竅也余所謂丹之出此竅皆可¶
藏豈曰人身止有一二竅一二竅者眾竅之樞紐耳此言其體¶
用別著於後¶
¶	
¶	
¶	
<pb:CK-KZ_JY174_01p015b>¶

** 　　採取圖【圖images/JY174_JY174-03_15b1-5.jpg】¶

*** 　　採取論¶

採者採眞陽於腎府取者取眞汞於心田可以採則採採之必¶
得其用非其時而採之則龍不降虎不升惟見血氣奔馳衝衝¶
來往迷者以爲交姤矣而不知坎中之眞陽離中之眞陰自兀¶
然也至於氣脈爲一念所止則氣疾入脈絡之中坎離之内反¶
<pb:CK-KZ_JY174_01p016a>¶
有傷於鉛汞雖曰養氣實所以喪元氣耳夫元氣之在人至靜¶
始見是先天之氣也此氣與後天之氣時刻循環略定之際心¶
無他用始知氣之上下遂錯採以爲先天致反有害所以學道¶
者常有奇疾蓋爲此也夫人之疾病氣脈爲梗耳氣本自調而¶
役之使升則傷脾胃肝肺耳目口鼻降則如決水長堤銳然而¶
下趨沛乎其不可禦至眞之物其能存乎余爲此憫故畫採取¶
圖直泄天機刀圭𤣥黃嬰兒姹女諸般譬喻盡掃而去使賢者¶
見之而參同愚者見之泮然冰釋分分朗朗如寶鑑之察形洞¶
見毫髮金丹之士先修陰德以盡人事然後持前心論則大藥¶
産而圖形見矣採取之法生於心心者萬化樞紐必須忘之而¶
<pb:CK-KZ_JY174_01p016b>¶
始覔之忘者妄心也覔者眞心也但於忘中生一覔意卽眞心¶
也恍惚之中始見眞心眞心旣見就此眞心生一眞意加以反¶
光內照庶百竅備陳元精吐華要在乎無中生有有中生無到¶
這境界併眞心忘而棄之我以無而待則眞息綿綿眞息綿綿¶
之時後天之氣以定後天隱則先天之氣見故陽生焉陽生者¶
先天之氣自氣穴中流出而至於腎中○如噴泡然蓋兩腎中¶
間有一縷透氣穴乃父母交姤之後始生脈絡也故先天之氣¶
游之旣覺如此則一身百脈盡若春生春意融而漸長此時先¶
天之體始立先天立而後天愈退藏矣然後可以微動採取之¶
意意者以目垂觀於心卻以心放下送入陽宫徐收而又縱則¶
<pb:CK-KZ_JY174_01p017a>¶
陽起矣採之之意生於心生於目故老子曰吾嘗觀心得道亦¶
至[目*靈]夫眞息旣定内光乃神光此心乃眞心眞心生意神光燭¶
心故嘗爲之說曰目視心心生意意採鉛若陽生未融盛而遽¶
採之則一念住採意旣萌後天復起故曰了命實關於性地性¶
者凡有所相皆是虛妄旣無著相則虛妄除而眞理顯矣眞理¶
方明而一念生豈非復爲虛妄之相乎故伺陽長而始採則勃¶
然而升先天氣盛而後天伏矣採之升也實有異焉醺然而升¶
至臍而稍上徐止臍之上則息方凝名曰鉛鉛金也金生水故¶
汞產於心雲從龍風從虎之理兆矣風平而雨降自然鉛汞相¶
投相吞相㗖金生水水生木木又生火木愛金而金戀木乃交¶
<pb:CK-KZ_JY174_01p017b>¶
會之道也金本尅木反有愛戀之意焉蓋金木之本性耳夫○¶
乃先天也五行在何處但不如是則不能達其理採取之道旣¶
明交會之理復露再有叮囑採取不可太緩太緩則老而不可¶
用而後天之氣雜矣當以交會論參看¶
　　詩曰¶

#+BEGIN_VERSE
 醺醺和氣釀春風
 　一點陽生恍惚中¶

 無自有生無勝有
 　色從空裏色成空¶

 升於臍上鉛情見
 　產自心源汞性通¶

 定裏見眞眞裏定
 　坎離交會雨濛濛¶
　　又詩曰¶
<pb:CK-KZ_JY174_01p018a>¶

 木爲龍兮金爲虎
 　坎戸生男引離女¶

 要知造化有根源
 　不離眞火生於子¶

#+END_VERSE

** 　交會圖【圖images/JY174_JY174-03_18a3-5.jpg】¶

*** 　　交會論¶

恍惚中有象杳冥中有物古先哲嘗持此以警學者蓋恍惚杳¶
冥定之象也惟定可以鍊丹不定而陽不生陽生之後不定而¶
丹不結故纔以意採鉛而遽止其意止有時而升有刻蓋始生¶
無過一氣耳升於臍則爲鉛鉛升則止其意鉛自能引汞汞自¶
<pb:CK-KZ_JY174_01p018b>¶
能尋鉛恍惚杳冥之中交姤之理畢矣¶

**** 　　採取交會口訣¶

忘裏覓覓裏忘忘中見見中忘陽生矣忘中採採中忘忘裏升¶
升裏見見裏變鉛成矣定中起意中升忘中用鉛引汞矣鉛合¶
汞於内精會神於外交會矣鉛汞精神合而爲一卻將一念使¶
之落黃庭歸鼎矣¶

***** 　　口訣中口訣¶

打合鉛汞須用意動採一陽須用以靜而生定莫怪平叔多兜¶
攬卻縁學者盡癡迷咦滿眼天花散亂飛門前流水浪聲微靑¶
驄載取靑娥去頃刻靑驄獨自歸靑娥何在巫峽雲生十二峰¶
<pb:CK-KZ_JY174_01p019a>¶
故宮簫管寂寥中星橋路隔靑山外若要相逢永不逢是性又¶
是命或問孰爲交姤曰採取圖心下一竅乃交會之地不可以¶
有形求不可以無形取但鉛升之際陽氣上󰔳又自氣穴降入¶
一陽宮○我採以意○汞降之際會氣降爲󰔴蓋汞自鉛生鉛¶
升於臍上󰔵爲精光所燭故曰鉛鉛猶表也汞猶影也表動影¶
隨故汞降亦如之陽鉛之升不可謂之純陽中含精光爲鉛蓋¶
亦屬陰陰汞之降不可謂之純陰心生汞心爲神舍汞遇神光¶
而後可用蓋亦屬陽陽中有陰陰中有陽二氣交感凝結不散¶
遂成𤣥珠○如黍米又問鉛乃一陽一陽乃先天一氣耳汞以¶
何物爲之曰鉛與汞皆先天之物鉛乃先天氣汞乃先天靈氣¶
<pb:CK-KZ_JY174_01p019b>¶
乃命之母靈乃性之子可以曰鉛汞可以曰性命諸得道之宗¶
師誰肯直泄至此又問曰心下一竅何竅也曰混沌神房乃精¶
華目光之氣幻而爲之華騰爲󰔳光垂爲󰔶精雖元精然無日¶
用之精則元精不見譬如有水則潮興白氣未聞白氣興於地¶
也水乃精也白氣乃華也神雖元神然日用之神不役然後元¶
神見譬之皓月當天雲收而光始下燭淸淨卽無雲也垂光卽¶
照臨也精雖屬陰而精華屬陽目光屬陽而照於內則亦屬陰¶
光華相遇而成一竅以氣感氣使二物會於其中[○@・]工夫周足¶
遂爲眞人蓋生生之意寓於此矣所以能靈而神也然則交會¶
之後安得此珠落於黃庭歸於鼎內曰二物聚時情性合五行¶
<pb:CK-KZ_JY174_01p020a>¶
全矣虎歸於山龍歸於淵目光還而精氣復此[○@、]落於黃庭歸¶
於鼎内會有關捩子麽恍恍惚惚萬孔生春[○@、]祕祕祕又問陽¶
生於上遽止其意安保不復降曰大哉問黃庭之下有一丹室¶
之門戸意生則上故陽升意止則一陽卽不可得而降矣爐鼎¶
則在乎一之内正屬土故○備五行之正氣成天地之全形也¶
或問爐鼎之法曰黃庭之在人身一陽上升如珠落於其中[~⚭]¶
如此卽爐鼎也󰔷黃庭同屬土󰔸至於中之中蓋屬土中之土¶
也故落於其中而成鼎器五行各厚其基何謂厚其基夫母求¶
子子戀母丹之法也皆取其本然之性旣歸於鼎而各趨之如¶
子之戀母故靜坐之中神光下垂則歸於鼎精華上升亦如之¶
<pb:CK-KZ_JY174_01p020b>¶
至於行住坐臥如龍養珠如雞抱卵而氣各歸一身之脈絡務¶
在勿忘勿助長耳學道之士然乎不然乎某之丹法若是而已¶
矣¶
　　詩曰¶

#+BEGIN_VERSE
 何勞姹女與嬰兒
 　透徹分明說與伊¶

 身裏乾坤顚倒處
 　壺中日月運行時¶

 要知一者爲陽用
 　須識其中作氣機¶

 天使紫陽來說盡
 　後來何必更尋師¶
¶	
¶	
<pb:CK-KZ_JY174_01p021a>¶

#+END_VERSE

** 　直泄天機圖【圖images/JY174_JY174-03_21a1-5】¶

到這田地知這道理且莫歡喜咄未知如何寶劒沈埋古嶽邊¶
虹光夜夜上衝天虎龍戰罷三田靜何處求他汞與鉛嗄嗄嗄¶
嘻嘻嘻且休認鹿爲馬一箇𤣥珠在泥底¶
　　詩曰¶

#+BEGIN_VERSE
 牛女橋邊路不通
 　河車運去杳無蹤¶
<pb:CK-KZ_JY174_01p021b>¶

 憑誰問得眞消息
 　吹徹重關藉巽風¶

#+END_VERSE

*** 　　直泄天機論¶

　金丹之圖旣成天機尤祕且論五行之顚倒述水火之流行¶
　明藥材之進退體日用之循環此書直泄天機動見毫髪化¶
　頑石而成金點瓦礫而成玉¶

夫兩目爲役神之舍顧瞻視矚神常不得離兩耳爲送神之地¶
百里之音聞於耳神隨之而去兩鼻爲勞神之位隨感而辨薰¶
蕕辨之者誰神也使耳目口鼻皆如眉則神安而全不爲後天¶
亦不勞修煉大抵忘於目則神歸於鼎而視於内蓋綿綿若存¶
之時目垂而下顧也忘於耳則神歸於鼎而聞於内綿綿若存¶
<pb:CK-KZ_JY174_01p022a>¶
之時耳内聽於下也忘於鼻則神歸於鼎而吸於内蓋眞息旣¶
定之時氣歸元海之理合而言之俱忘俱歸於鼎而合於内矣¶

**** 　　口訣(雞能抱卵心常聽)¶

或問金丹之道耳目口鼻固亦得聞之矣心固不言可知也肝¶
膽脾胃肺腎無用之物無用之中而有功者何予答之曰此須¶
已到而後知其理吾初從師亦叩此矣師贈我以詩曰五湖風¶
景闊漫漫鷺立沙灘宇宙寛畫出枉勞君指點異時遊到儘堪¶
看余初未達此理後到此田地始信師言之不我欺余以師之¶
不言者並言之夫五行之用不可缺一故綿綿若存之頃脾氣¶
與胃氣相接而歸於心縷肝氣與膽氣相接從大小腸接於腎¶
<pb:CK-KZ_JY174_01p022b>¶
縷肺氣伏心氣而通於鼻是氣也腎脾定後元氣周流自東而¶
西自南而北之氣也西南乃氣之會氣合而歸於此卻自夾脊¶
直透上中丹田而降於腎腑兩腎中間有治命橋一帶故寒山¶
子曰上有棲神窟橫安治命橋氣降至於此陽氣盛而上衝與¶
此氣相接於一則周圍於鼎器之外日用之則日增經營之力¶
鄞鄂之成實肇於此忽然有一物超然而出不内不外金丹之¶
事到此則一半矣○超然而出者乃𤣥關一竅也其大無外其¶
小無内○有形之中也○無形之中也先就有形之中尋無形¶
之中乃因命而見性也就無形之中尋有形之中乃因性而見¶
命也先性故難先命則有下手處譬之萬里雖遠有路可通先¶
<pb:CK-KZ_JY174_01p023a>¶
性則如水中捉月然及其成功一也用力到者自知其然未見¶
不必存之以有恐至着相或又曰子畫圖中多有竅何也曰斯¶
竅也非採取交會之竅也蓋一陰一陽之謂道往來不可窮用¶
之則充塞於一身之中不用則歸藏於心田之一了無形像然¶
則何物耳[○○][○@祕]意之主耳左屬陽右屬陰[○@疑]祕祕祕祕到這裏¶
方是返太極處曰返太易者自太極返太極者自太和致太和¶
者自陰陽始故曰陰陽和而風雨時嘉禾生大衍之數五十天¶
一地二天三地四天五地六天七地八天九地十天數二十五¶
地數三十合爲五十有五去五以象五行者後之鼎內外󰔺是¶
也又就其中尅一象太極之不動其用四十有九又就其中尅¶
<pb:CK-KZ_JY174_01p023b>¶
一以爲鄞鄂其用四十有八學人行爐鼎用火之法以四卦爲¶
主以六十卦爲用四卦者乾坤坎離也又以大衍圖求其象則¶
循環之理明矣周天之法泄矣如或未明請看爐鼎圖論云¶

** 　蟾光圖【圖images/JY174_JY174-03_23b4-6.jpg】¶
　　詩曰¶

#+BEGIN_VERSE
 一點蟾光照太虛
 　金蟆水裏吸還噓¶

 高低猶是純陰體
 　何是生陽用有餘¶

#+END_VERSE

*** 　　蟾光論¶
<pb:CK-KZ_JY174_01p024a>¶

太虛寥廓皓月粲然雪浪翻騰金蟆吐耀人見月之用而曰金¶
精盛則月明孰知金之所以生者自月而產也人知金之產於¶
月而不知月之明本於日也月喻元性水喻坎宮金蟆者喻一¶
點眞陽之竅也月喻元性者性之用也性之初見如星圓陀陀¶
光爍爍未足以見性氣質之性稍息而元性略見如雲開則月¶
見合則亦然時時存之則見未見時無以異也故金丹之士纔¶
見此物分明便是元氣產矣遂從而用之譬之見賊便捉毌使¶
再逸若以之收於鼎器之中則一點元氣之眞終不得出矣以¶
丹田爲日以心中元性爲月日光自返照月蓋交會之後寶體¶
乃生金也月受日氣故初三生一陽一陽者丹旣居鼎覺一點¶
<pb:CK-KZ_JY174_01p024b>¶
靈光自心常照而無晝夜也自一陽生至於月之八日而二陽¶
產矣二陽者丹之金氣少旺而元性又少現也自二陽生至於¶
月之望日而三陽純矣三陽純者元性盡現卽前無形之中也¶
一陽生時覺吾身有一物或明或隱二陽生時則遍體生明矣¶
三陽生時則光不在内不在外覺此身如在虛空無身無虛空¶
亦無日無月矣嘗能如此則禪定但丹士若生於有不能採眞¶
空而以無爲用也旣至於此而金丹且半何也元神見矣而未¶
歸丹鼎混精氣而爲一所以爲半更說他後一半底道理月旣¶
望矣十六而一陰生一陰者性歸於命之始也自一陰生至於¶
月之二十三而二陰產矣二陰者乃性歸於命之二也自二陰¶
<pb:CK-KZ_JY174_01p025a>¶
生至於月之三十日而三陰全矣三陰者乃性盡歸於命也性¶
之全體見於綿綿若存之時則性反於命内矣方其始也以命¶
取性性全矣又以性安命此是性命大機括處所謂性命雙修¶
者此之謂也到此際則金丹以全始行火候養之百日而嬰兒¶
產矣月明實本於金金之性實出於月百鍊愈堅萬劫不壞蓋¶
金日色月性也火日氣金入火而復於元性之眞可以鍊成至¶
寶號爲金液還丹修丹者始則取金爲金生水交合之理顯而¶
藉土以成之城廓基址無非托眞金爲藥而固濟隄防鍊成純¶
金故曰金丹¶
¶	
<pb:CK-KZ_JY174_01p025b>¶

** 　爐鼎圖【圖images/JY174_JY174-03_25b1-3.jpg】¶
　　詩曰¶

#+BEGIN_VERSE
 鼎爐形象恁分明
 　八卦縱橫用則親¶

 鍊就五行全藉土
 　又令眞土變眞金¶

#+END_VERSE

*** 　　爐鼎論¶

鼎之爲器匪金匪鐵爐之爲具匪玉匪石黃庭爲鼎氣穴爲爐¶
黃庭正在氣穴之上縷絡相連是爲爐鼎以陰陽爲炭烹之鍊¶
之夫黃庭在人身交會之頃元氣方生之際此時正開而丹落¶
<pb:CK-KZ_JY174_01p026a>¶
於其中宜遂固守所謂水銀實滿葫蘆裏閉塞其口置深水也¶
水銀汞也葫蘆黃庭也深水猶氣也閉塞黃庭隱藏丹母而置¶
於氣會之地萬氣歸鼎而封固愈密烹鍊愈堅此爐鼎之所以¶
名也但不可泥於無心亦不可泥於有心惟在綿綿若存知其¶
無守其有知其白守其黑靜中行火候定裏結還丹¶

** 　神室圖【圖images/JY174_JY174-03_26a6-8.jpg】¶
　　詩曰¶

#+BEGIN_VERSE
 費盡工夫結得成
 　返光內照景分明¶
<pb:CK-KZ_JY174_01p026b>¶

 主人未至誰藏得
 　聞道靈光駕赤城¶

#+END_VERSE

*** 　　神室論¶

神室者元神所居之室鄞鄂是也人知立鄞鄂之造化抑不知¶
有室而無主人何取其爲室哉然主人雖無而主人之胎亦在¶
乎一室之中矣如懷孕然十月之間母呼亦呼母吸亦吸但氣¶
未足耳氣足而形完一點靈光入於其中則倏然而生矣此乃¶
鄞鄂成而神歸於室之時神歸其室所謂得一萬事畢也蓋交¶
媾之後神光垂而燭乎𤣥珠矣精華上升產𤣥珠矣精氣神亦¶
先有胚胎在其中矣火足氣充則元精元氣元神合而爲一嬰¶
兒產矣嬰兒豈自產火爍羣陰胎始脫到此方是產嬰兒吾嘗¶
<pb:CK-KZ_JY174_01p027a>¶
謂古人畫鍊丹之圖象☉○固鄞鄂也●知此一點當安遂不¶
知安一點於中之道暫結終散猛火空燒而離坎逸矣夫此一¶
點產於外而順於後天者一生二二生三三生萬物皆從乎此¶
常人爲之志士反焉逆之而產於内則長生久視之道存矣豈¶
非歸根復命乎歸根復命深根固蒂也深根固蒂之道自澄心¶
遣欲始澄心之理屏視去聽如孔子所謂非禮勿視非禮勿言¶
非禮勿聽非禮勿動便是眞道修丹之士以眞心幷爲妄心混¶
然返其初而原其始卻就無妄心中生一眞心始有爲而終則¶
至於無爲也若釋氏之所謂眞心則又異焉放下六情了無一¶
念性地廓然眞元自見一見之頃往來自在蓋靜至於極之極¶
<pb:CK-KZ_JY174_01p027b>¶
故見太極如大死一場再生相似然後可以造化眞機而爲不¶
生不死之根本豈易窺其門戸[耳*卩]¶

** 　火候圖【圖images/JY174_JY174-03_27b3-5.jpg】¶
　　詩曰¶

#+BEGIN_VERSE
 前[弓*𤣥]須短後[弓*𤣥]長
 　水裏藏燈熖自光¶

 日夜巽風吹不滅
 　將心挑動更熒煌¶

#+END_VERSE

*** 　　火候論¶

易之爲書三百八十四爻火之爲數三百八十四銖故除乾坤¶
<pb:CK-KZ_JY174_01p028a>¶
以爲鼎器坎離以爲藥物初一用屯蒙初二用需訟初三用師¶
比初四用小畜履初五用泰否初六用同人大有初七用謙豫¶
初八用隨蠱初九用臨觀初十用噬嗑賁十一用剝復十二用¶
無妄大畜十三用頤大過十四用咸恆十五用遯大壯十六用¶
晉明夷十七用家人暌十八用蹇解十九用損益二十用夬姤¶
二十一用萃升二十二用困井二十三用革鼎二十四用震艮¶
二十五用漸歸妹二十六用豐旅二十七用巽兌二十八用渙¶
節二十九用中孚小過三十用旣濟未濟頃刻一周周而復始¶
倒造化翻乾坤竊宇宙盜陰陽達天地之至道始可與言此也¶
或問乾坤坎離之體曰周天火候之時坎離交矣坎離交則乾¶
<pb:CK-KZ_JY174_01p028b>¶
坤交矣坎者乾交坤也離者坤交乾也其他卦象不過自此而¶
設耳客曰似子言之止是範圍天地運行日月而爐鼎圖又列¶
八卦於鼎中火候圖又升五位於泥丸布平橋於卯酉何也曰¶
是爐也是鼎也乃進火進水之理耳水火無過一氣氣之升也¶
吾以心接之卽火也氣之降也吾以靜待之卽水也此綿綿若¶
存之時子午進用之功也斯時也方是偃月爐具之時夫性見¶
則氣生氣生則金生金生則氣多氣多則金愈旺此二者交相¶
爲用也金旺於中燭破浮雲露出一鈎眞性如月之明乃偃月¶
爐也存養之久則金氣勝而盡燭見一輪明月乃全性也旣見¶
全性又返金性則吾身皆眞性命爲主此用火之時也蓋二者¶
<pb:CK-KZ_JY174_01p029a>¶
未融爲一而用火鍊之鍊作純金也包含性命通體皆陽浮沈¶
自在愛日戀月好遊頂門時至道成奮勵而脫霹𩆝一聲身非¶
我有吁嘻人人可以如此成功而自棄之可哀也哉餘見總篇¶
方其九轉旣周沐浴已竟火力終焉一星不滅故動巽風以吹¶
之巽風者鼎下之片縷耳闔則爲乾闢則爲巽闔則爲噓闢則¶
爲吸何以能開闢亦無非一意使之然或曰巽西方之位以子¶
所言巽乃中宮毋乃反乎曰西方者巽之用也中宮者巽之體¶
也自心生一意而降於巽位其象始闢則實兼體用而言矣繼¶
之以乾乾金而火乃金精遇炎火張設須坎以抑之抑之而不¶
能止則有反攻於下之患故止以艮而又噓以巽巽上一畫屬¶
<pb:CK-KZ_JY174_01p029b>¶
陽其火非陽不行故遇震而稍發遇離而復炎又止以坤坤水¶
也火從水起遇兌兌又西方之卦也故自尾閭徐徐升上而至¶
泥丸頂爲天門爲正午之地午屬火遂加煌又接之以心心火¶
也接者神也乃神火也又加煌至卯酉若直下則刑德臨門危¶
其大哉故一候而各爲二道今日之卯酉昔日之坤艮也火氣¶
也氣降而復升故歸於腎府化爲眞水而用之蓋文火性柔而¶
難化遇卯木必尅土遂以火尅木則土不受尅矣武火性强而¶
易化降自酉酉屬金金生水歸於鼎曰何謂文何謂武曰文火¶
自三關上至於天矣武火是午宮與心火也大凡火候只此一¶
場大有危險丹士宜一戰而勝則天下定矣平日周天火候切¶
<pb:CK-KZ_JY174_01p030a>¶
不可以爲則然此亦不可執著彼亦不可執著¶
　　詩曰¶

#+BEGIN_VERSE
 慶雲開盡現鴻濛
 　彷彿空中見祖宗¶

 風定七星還在水
 　依稀殘韻上飄空¶

#+END_VERSE

** 　陰盡圖【圖images/JY174_JY174-03_30a5-7.jpg】¶

*** 　　陰盡論¶

張子一日坐於幽室形忘氣化倏然兩耳風生始如秋蟬鳴隔¶
岸之翠柳終焉若聞九天之簫韶恍然有一人立於旁耳目口¶
<pb:CK-KZ_JY174_01p030b>¶
鼻與張子無異指張子而駡曰吾自太易以來爲子所役略不¶
少甯何罪於汝張子不覺失笑而無聲默謂之曰來吾與爾言¶
汝言固是然爾爲我苦[耳*卩]我爲爾苦[耳*卩]姑坐以敘曰我先本無¶
事與子同居之後寤寐相持置我沙漠風霜之地旣令歸東又¶
令歸西種種相魔自頃以來始蒙惠以室廬養以調息美{KZ一部欠け。YPZ明瞭。}則美¶
矣但晚也張曰匪吾之過乃六慾之賊使之然也子微而隱彼¶
顯而彰吾知有彼而不知有此譬之瞽者坐舟但知舟之日去¶
千里而不知撑者實勞也使不欲舟行則撑者暇矣似張者欣¶
然曰幾失君吾有百鍊之堅刀可戰此賊而去其根同入規中¶
時然後行獨步金闕張子曰唯唯見黃光四迸五色煥然觀者¶
<pb:CK-KZ_JY174_01p031a>¶
聽其言曰去賊之道不宜急急則反受其敵始然力不勝其禍¶
乃可必縱放任余心守之常將息或作或輟形視之常無爾一¶
戰定三淸萬魔俱屏迹　　詩曰¶

#+BEGIN_VERSE
 當日風塵枉自橫
 　波平海晏兆升平¶

 堪憐不達窮通者
 　猶弄干戈觀我城¶

#+END_VERSE

** 　陽純圖【圖images/JY174_JY174-03_31a6-9.jpg】¶
　　詩曰¶
<pb:CK-KZ_JY174_01p031b>¶

#+BEGIN_VERSE
 無明[熖-臼+曰]子又無烟
 　煅出眞金耀徹天¶

 霹𩆝一聲圓活子
 　騰空三覲玉皇前¶

#+END_VERSE

*** 　　陽純論¶

又無文看甚[窈-力+刀]窕仙童捧詔來妙哉¶

*** 　　總論金丹之要¶

夫人身大可以取象天地包容萬𢑥變化莫測靈通𤣥妙百姓¶
日用而不知故金丹之道鮮矣夫金丹之道貴乎藥物藥物在¶
乎精氣神神始用精華氣卽用元氣精非氣不盈神非氣不充¶
精因氣融氣憑精用氣因神見神憑氣用宜守之以中則庶乎¶
道路通暢蓋人受天地之中氣以生所謂命也得天地之中氣¶
<pb:CK-KZ_JY174_01p032a>¶
以生遂可爲人我以身爲天地亦宜執其中而爲造化之樞紐¶
中者有三中心中意臍中鼎腎中爐三中之至切者心中意臍¶
中鼎次之腎中爐又次之此三者金丹自始至終不可須臾離¶
也學者不知止尋之五行末矣當知夫交會之際恍惚杳冥痒¶
生毛竅金之本[□@情]也逸豫和暢肢體柔順木之本[□@性]也鉛本火¶
體而金情汞本水體而木性無他水火者鉛汞之體也金木者¶
鉛汞之用也鉛汞凝結光華會合者意也意本屬土五行旣全¶
於鼎器之中物以類聚五行又列於鼎器之外内外相感而丹¶
始成形如黍米非靑非黃非黑非白不可得而名狀也到此際¶
綿綿若存淸淨無爲自然現出百般妙用景象矣腎水合精水¶
<pb:CK-KZ_JY174_01p032b>¶
自𤣥膺流下謂之華池神水虛無之中白雪生而黃芽長綿綿¶
若存之頃亦悉歸於鼎器之内是大藥不離精氣神要認始用¶
藥材又精氣神之所產也非便用精氣神也精氣神三者孰爲¶
重曰神爲重神者性之別名至靜之餘元氣方產之際神將欲¶
出急定以待之不然是散而無體之神苟誇出入以爲大道則¶
誰不可爲夫神不疾而速不行而至師言曰神之妙用無方而¶
有限若得其道可以出入切不可縱蓋收於内則可豈宜縱於¶
外也夫神出而依林木以成形陰未盡也將出之際多異景目¶
光燁然從目出也鼻氣或吸從鼻出也耳聞淸音從耳出也獨¶
不可從口出入者何夫口五臟之氣所會神棄精氣而竊出避¶
<pb:CK-KZ_JY174_01p033a>¶
氣盛之地也神氣精常相戀神一出二者無依焉故神之出也¶
有害無益日居月諸照臨下土丹士逆之爲用順而爲火夫火¶
循環󰔻九轉中九轉九轉初生旺於第一轉伺氣盡又遶第二¶
轉餘亦如之至於九轉周足遂迫於鼎故用前進火工夫謂之¶
眞陽而戰羣陰請明言之人一身皆屬陰惟有一點陽耳我以¶
一點之陽自遠之近轉之又轉戰退羣陰則陽道日長陰道日¶
消故易曰龍戰於野其血𤣥黃至於陰盡陽純而丹始能升於¶
泥丸決然奮厲眞人於斯而始見矣更有言不盡處丹之初成¶
也交合之際未免藉陰陽二炁以成之後則漸以陽火鍊成純¶
陽之體故自强不息乾道也丹成矣凝神以成軀而爲仙丹之¶
<pb:CK-KZ_JY174_01p033b>¶
初成也藉五行以成其用後則漸以眞金養成純金之體故通¶
體之光金色也金變日色故光金象日性故剛名曰金丹又曰¶
金仙幻體雖假合之物修丹之士須藉以養丹基譬之城池固¶
則外邪不能入故綿綿若存之頃脾胃合爲一脈而圍丹穴之¶
左肺肝合爲一脈而圍丹穴之右眞氣透徹則環於脈絡之中¶
故近丹之氣亦可得之以化至寶舉其一可知其二然亦自無¶
爲自然始夫無爲無有爲也人之一氣在身由念而動譬之握¶
拳念欲開而五指伸了無[冖+八+圭]礙學人達此於採先天一氣之時¶
行一眞念採一眞氣按圖觀象落在黃庭其理一也窮冬凋剝¶
必得陰陽交泰之後乃生萬象學人達此當知交會之後不期¶
<pb:CK-KZ_JY174_01p034a>¶
藥物之產而自產金之在水其耀奪目土能藏之蓋產於幽處¶
而隱於明處也丹之居鼎猶人君之在位百官稱職其國自安¶
火候藥物各有其宜第一轉產藥於東而降於西以心爲斗柄¶
󰙂　斡旋之機故行二十度而魄滿又二十度而魂滿則火之¶
魂水之魄立而神用大矣他轉如之舉其要以付學者¶
　　詩曰¶

#+BEGIN_VERSE
 斗極建四時
 　八節無不順
 　斗極實兀然
 　魁杓自移動¶

 只要兩眼皎
 　上下交相用
 　須向靜中行
 　莫就忙裏送¶

#+END_VERSE

** 　　次第祕訣¶

靜坐打頑空　抑息　守己生時¶
<pb:CK-KZ_JY174_01p034b>¶
命炁冲和待氣動方可如下行¶
存歸[○*○]然後就上二竅直冲五星候見明則放靜又觀心放下¶
了一段候再見明一陽眞氣產矣¶
採取交姤　綿綿若存¶
小光透用機出入󰙄開道一回然後方行子午¶
大光透用機出入󰙅破頂一回¶

　此是後上前下此後並係尾閭五星於三十日見用機出入¶
　上[弓*𤣥]十五日足見機大凡三遭望七十日左右見機下[弓*𤣥]日¶
　數足只下明鼎內晦用機再朝天逕¶

以太和返太極¶
<pb:CK-KZ_JY174_01p035a>¶
以太極返無極¶
　否☰☷　　　泰☷☰¶
動靜之機氣盛則抑之以靜氣弱則助之以意¶

** 　　火候祕訣¶

丹居鼎内上水下火心動屬火靜屬水乃水鼎也靜屬水動屬¶
火乃火鼎也¶

陽在鼎下曰水鼎升於鼎上則火鼎也陽火是外爐外爐之火¶
存於氣穴黃庭正在氣穴之上氣穴乃内爐也内爐有火近鼎¶
常烹此綿綿若存也火長進於下則不可坐至於子午二時午¶
進火子進水陽生不以心擾接之意斡歸於右轉降於左存入¶
<pb:CK-KZ_JY174_01p035b>¶
○○○反是則進火或曰敢問九轉之功曰三月火候乃九轉¶

*** 　　第一轉¶

初自脇邊左右存爲火道自陽宮起自右邊到肩橫過正中凝¶
住卻自左邊送下遂綿綿若存宜靜不宜動宜緩不宜急曰扇¶
火急傷丹此每日子時之功也¶

*** 　　第二轉¶

自脇邊進一寸二分用前法此丑時之用功也¶

*** 　　第三轉¶

自脇邊進五分用法如前法此寅時之用功也¶
卯時火沐浴¶
<pb:CK-KZ_JY174_01p036a>¶
卯時火起取丹計四寸有縷二條正爲火道脈透鼎中故火起¶
不用目不用心以意斡之右轉取橫與鼎　正縷地也遂大靜¶
火遂爲水而歸於鼎丹遂沐浴綿綿若存天機天機宜祕宜祕¶

*** 　　第四轉¶

進一寸用法如前此辰時之用功也¶

*** 　　第五轉¶

進五分用法如前此巳時之用功也¶

*** 　　第六轉抽𣸸¶

進五分火自下與午時心火頂火俱旺故陽生小抑之抽也再¶
生則火微矣直上於左而橫過恰値心遂逢心火而共降於右¶
<pb:CK-KZ_JY174_01p036b>¶
若下火不抽上逢心火¶

*** 　　第七轉¶

進五分用如前法此未時之用功也¶

*** 　　第八轉¶

行左降右取丹方一寸未時之火道皆至陰之道也火力過而¶
衰値申道亦陰道無他心上道陽道也心下道陰道也二時火¶
皆從陰過至酉而始金旺故靜以待之火爲金液而歸於鼎丹¶
遂沐浴卯沐浴乃益汞酉沐浴乃益鉛¶

*** 　　第九轉¶

取金丹五分而已頃刻用而卽定以待¶
<pb:CK-KZ_JY174_01p037a>¶

*** 　　第十轉¶

用巽風起火行運火之法見火候圖¶
¶	
