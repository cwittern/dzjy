#-*- mode: org; -*-
#+EXPORT_ID: JY172
#+TITLE:東園語錄 Dongyuan Yulu
#+WITNESS: YP JYE
#+BASEEDITION: CK-KZ
<pb:CK-KZ_JY172_05p001a>¶
@fw1重刋道藏輯要卷之下¶
* 東圍語錄¶
　　　　　　　　　　　　　平雲堂眞如居士¶
　　　　　　　　　　　　　崇德堂眾姓捐資(敬刋)¶
人生年近古稀精血就衰宜力澹嗜欲安定神志一切家事子¶
孫之計可不必勞其思而動其慮思我一息尙存固如是矣倘¶
或淹淹不起又將何如孔子曰及其老也戒之在得蓋得者喪¶
名之具亦損身之媒也夫旣往之光陰不在將來之歲月無多¶
哲士知幾謝卻時慮靜養天年斷不可終日終夜而猶縈擾不¶
甯也(示陳子崗)¶
<pb:CK-KZ_JY172_05p001b>¶
如金如玉士之品也諸子厯學有年卻不以金玉自待言多浮¶
躁行多粗暴全無一點涵養體度常人并處不覺其粗雅人同¶
居則自形其俗矣吾故曰不以金玉待其身(示諸子)¶
居心自善不如與人共善鄉黨中有可勸者勸之有可戒者戒¶
之勸戒昭然卽是成己成物工夫勿視爲淺也苟一切諉爲非¶
切身之事則居心先左蓋人要生有益於人死有益於世雖婦¶
人孺子莫不感吾之勸戒而翕然丕變從此做去功莫能量(示¶
龔子三)¶
人莫把己身看大了又莫把你身看小了看大己身是謂輕狂¶
輕狂則無福看小己身是謂局促局促則無量於世故中甯卑¶
<pb:CK-KZ_JY172_05p002a>¶
人一等不高人一等則不自大而人自重之於德善中不讓人¶
於先恐落己於後則不自小而人自欽之兩者當互而用之(示¶
梁子彥)¶
眼界不寬則心思多蔽古人學古皆從觀覽而來如欲學忠臣¶
則當讀忠經如欲學孝子則當讀孝經其他可類推也淸之心¶
思澁甚須於靜夜黎明時掃室焚香正襟端坐莊誦南華法言¶
等經及古詩歌等類則心自淸靈淸靈自不滯於物不蔽於心¶
久久有魚躍鳶飛之趣到此地步吾更示之(示陳子淸)¶
士之所貴者貴有優容之度量尤貴有振作之精神有振作之¶
精神天下何事而不可任哉子卻少此二字是一生之累何也¶
<pb:CK-KZ_JY172_05p002b>¶
不振作則心志頹心志頽而可己者己之卽不可己者亦己之¶
矣勇於聞勇於行何以稱焉(示劉子甫)¶
人生所當盡者有本有末本先末後兩者有次第無重輕子四¶
十以來知敦本矣此得其所先也但於末節多未講究有缺䧟¶
焉以後盡末節如敦本始則不至細行不矜而累大德也(示劉子聘)¶
人不在讀書與不讀書而心地俱宜勿昧慈者此心剛者此心¶
不屈者此心不謟者此心何謂慈如孝弟之良是也何謂剛如¶
不甘人下欲出人頭地是也何謂不屈羞惡之心致之也何謂¶
不謟傲骨自在無所枉撓也人於此立定腳跟立定志向内盡¶
其職外重其身人縱不我貴而我自貴人縱不我尊而我自尊¶
<pb:CK-KZ_JY172_05p003a>¶
(示蕭子桂)¶
近日全賴士輩維持風化人心澆薄世途險巇不有士以整齊¶
之有不堪言者矣爾輩甯受迂腐之名逢人講些三代以上話¶
使奸者巧者頑者愚者强者弱者皆聞言而戢其私革其惡奚¶
啻木鐸之教責任所在勿得推辭(示彭子皆)¶
陶子根器不薄孝友性成吾因與之講道論性布天梯而欲其¶
步挂雲帆而冀其登也一生無他只憂貧一念時常縈擾於心¶
不知富貴窮通天命有在貧而非病正助淸修若顧慮頻生阻¶
卻無限進境自吾提覺之後不可猶效韓宣子之故態也(示陶子復)¶
人無定命人有奪命之時視人之自爲耳當日裴度了凡諸子¶
<pb:CK-KZ_JY172_05p003b>¶
命極淺薄而不以命爲役獨以人事爲功命終莫如之何子於¶
起居食息時自問人事盡否未盡則勇往直前己盡則益加策¶
勵似此方是奪天手段未至斯境不可歸咎百端(示趙子輝)¶
人生世上雖不能獨幹大事獨成大功而玉成大事大功亦不¶
負天地生我一場勿以無益之事而勞形務以有益之舉而盡¶
力則生生世世留爲美談况此功創古希有正宜認眞扶助語¶
云萬兩黃金不足恃惟多功德榮子孫體之可也(示蕭子健)¶
凡人心要虛要靈要活潑要圓通心非無物心究不物心非不¶
事心究無事養其淸空渣滓胥化朗然如明鏡之高懸如冰壺¶
之照鑒則魔境自消矣(示彭子通)¶
<pb:CK-KZ_JY172_05p004a>¶
人年卽幼須小子而具成德之稱方不負此年少遇一益友則¶
親近之遇一損友則疏遠之居塵囂之地目所見耳所聞身所¶
接每多快樂事卽於此時放開智慧思及樂極愁生興盡悲來¶
古今大抵如是爲之謝卻邪人舍卻邪徑終日閉戸讀書以探¶
聖賢實學不求眼下浮名遇有可矜可憫之人則矜憫之遇有¶
當作當爲之事則作爲之如登高然層纍而上轉瞬卽步雲霄¶
回視下方則有天壤之別此眞快樂事也至於父母乃本根之¶
人子道無虧方獲天佑而報親不在酒體肥甘而在克守家聲¶
無一事不可以對父母無一言不可以告父母如此則親安而¶
子道盡矣本卽報矣(示尹子容)¶
<pb:CK-KZ_JY172_05p004b>¶
宣講一事近時所極不成事體者莫過於好開奇傳好尋奇案¶
好歌新曲致使愚夫愚婦喜聽而無感發以後勿好新奇仍從¶
正大一切忠孝廉節俱要發出古人心事志意庶古之忠孝廉¶
節昭然於千百載以下而啟愚感頑始有實效(示高子庭)¶
吾闡化蜀西非僅爲一州一邑計將欲由近及遠使多方向化¶
滌舊染之污開自新之路而觀望不前者實多吾又安能招之¶
使至哉所惜失此良因迷途莫返士林則誇文采風流終鮮德¶
行商賈則矜經綸才幹卻少老成以及諸色人等皆妄想妄爲¶
不返本而還湻此世風之所以不古也今爾輩値末運之年尙¶
有悔悟之念吾故欲引之於至道若果能從此洗濯身心盡厥¶
<pb:CK-KZ_JY172_05p005a>¶
忠孝復其仁義利物利人修善修福一切世態視若空花則豪¶
傑之士斷推爾輩(示郫邑諸子)¶
宫中舉行善事十條一惜字二養節三義學四施棺五施地六¶
施草衣七施醫八施藥九放生十印送善書至於諸般善舉隨¶
時隨遇隨緣爲之故不盡書現置水田數百餘畝可足於數事¶
用尙不足於事事用每望大善同歸慈航共載然亦只爲好善¶
者道未可爲外人贅也爾承忠厚之遺澤綿一綫之流傳當放¶
出大見解大智慧超然特出作利人利物等事修善修福等因¶
不擇時不擇地隨遇爲之以保己身而報親恩以求消阨而福¶
閤族也(示潘子虛)¶
<pb:CK-KZ_JY172_05p005b>¶
謝氏父子叔姪兄弟雍雍一堂已屬僅見又能遠來竭誠足見¶
善根但行善有利卽有害非善之果能害人也行善而至迂拙¶
處害卽伏其中矣爾方風氣不甚湻樸以孝友帥之此得其大¶
體也至若誦經禮懴修齋度㧞幽魂等事則迂拙甚矣禍每及¶
之近有炫左道以惑世者此等會場斷不可入愼之愼之(示羅江謝¶
氏)¶
行善如耳鳴自知之自信之不求人知不求人信方是眞善不¶
勤於始而怠於終方能全善不希利益於目前不期獲報於異¶
日方能忘善如此行去善益大焉且善不分遠近不論難易善¶
乃普遍(示綿邑諸子)¶
<pb:CK-KZ_JY172_05p006a>¶
尹子等積善有年近今一大善舉當爭先作去如輸將一事望¶
之甚殷需之甚迫不有出而應之者國事何以濟君心何以安¶
試想人生在世貴存忠義今日國庫空虛不得已而求之於民¶
民卽當體不得已之心以任之思我祖宗及我父母及我本身¶
子孫世代食其土䝉其教安其業未嘗苛虐其一二君恩不較¶
重於親恩哉親有欲子當遂之君有令而忽之可乎或以身倡¶
捐或以言勸眾務令鄉村城巿均知此義爾輩效忠之日其在¶
兹乎(示仁邑尹氏)¶
近時愚頑全頼宣講勸懲備至感化無窮於講時務有一片眞¶
誠奬勸誘掖多方開導不可立論荒𣺌不可有心譏眾不可故¶
<pb:CK-KZ_JY172_05p006b>¶
意嚇人果能忠告善道斯至情至性流露於齒頰之間未有不¶
動人聽者矣(示三台諸子)¶
性和尙無他過且賦性仁慈合吾慈悲心吾喜收入門下凡吾¶
收入者不下千餘人不知者謂吾在傳道傳丹而不盡然也人¶
有一德可嘉一行可取吾卽不棄亦憐才意也(示趙子和)¶
宗族而外最親者莫如鄕黨蓋不特不可以富而驕貧不可以¶
强而凌弱而於矜孤恤寡敬老慈幼及施濟等事皆當勉力行¶
之(示李子純)¶
孝爲人本本立道生有推之百爲而皆準者今人每好登山朝¶
佛求嗣問財吾謂不必遠求只在近所門内之地活佛居焉果¶
<pb:CK-KZ_JY172_05p007a>¶
能克共子職無忝孝思則佛神佑之吉慶隨之矣(示德成)¶
飮食之中有禮存焉如禮載天子七諸侯五大夫三士一皆從¶
禮品節而出逾禮則犯分矣庶人較天子諸侯則遠甚較大夫¶
士則亦遠甚卽家擁厚貲而有禮以限之不得越分奢侈若一¶
品一味罄貧漢數月之費未免天心不樂惟舉箸之下卽念及¶
宇宙間此刻斷炊者不少則侈靡之習自然消阻亦惜福之一¶
道也(示趙子恩)¶
安逸非所以保身實所以惰身身惰則志與心隨之矣故陶侃¶
運甓書齋劉琨聞鷄起舞其克自振作如此古今遂傳爲美談¶
(示張子陽)¶
<pb:CK-KZ_JY172_05p007b>¶
勿欺二字是成人門戸凡事之不能告人心之不能對天處皆¶
是欺惟孝子不欺於親忠臣不欺於君良友不欺於朋淸白不¶
欺於天地正直不欺於神明此是聖賢種子勿淺看過(示張子培)¶
凡事不可由己由己必不能由人不知好惡同情人己一致己¶
所不欲勿施於人若袛知有己并强人以從乎已是將强牛之¶
性爲馬之性此不近情之甚者也是謂偏私是謂乖僻(示臧子鳳)¶
身雖六尺妙合三才時時持之以敬事事矢之以畏敬畏深而¶
縱恣少凡辱身賤行之事皆不敢爲斯始謂之守身斯始謂之¶
孝子(示吳子榮)¶
義者事之宜義所當爲不爲則懦義不當爲爲之則失辨義之¶
<pb:CK-KZ_JY172_05p008a>¶
特識固在平日亦在臨事若事一至而毫無主宰從違莫定人¶
謂其無勇又謂其無謀識者則謂之不知義(示臧子恕)¶
人每樂人知憾人不我知此是邀名務外心病不知人卽我知¶
於我何加人不我知於我何損孔子曰不患人之莫已知太上¶
曰知希我貴是以聖人被褐懷玉則知不知在人而可知自在¶
我(示左子誠)¶
天將雨而商羊舞天將風而燕雀飛凡事有其機先時者機洩¶
後時者機滯惟迎機而任其自然少卻了許多逆億亦少卻了¶
許多煩惱(示劉子仁)¶
錢字從戈利字從刀人以爲肥身之物吾以爲賊身之矛君子¶
<pb:CK-KZ_JY172_05p008b>¶
則祗於德性憂欠歉不於財物爭贏餘(示胡子仲)¶
夜行則惡其昏暗徑行則憎其荆棘人之同情而此心之昏暗¶
則不自知此身之荆棘則不自去其疏於防檢者實自荒其心¶
志矣(示段子昌)¶
籬破知補水溢知防慮其害己也而一身之愆咎不防而堵之¶
不悔而補之是猶開門揖盜而安於泛濫矣害孰甚焉(示吳子榮)¶
馬行千里其價百倍以其能致遠也然馬以千里稱羣馬之中¶
往往有之尙非超羣而絶類者也孔子曰驥不稱其力稱其德¶
也人可憬然思矣(示澹香)¶
善馭車者六轡在手縱送自如一日而可行千里卽高山深谷¶
<pb:CK-KZ_JY172_05p009a>¶
顚覆可無憂善馭人者百情在心包含不露一和而可納干人¶
卽姦邪僞妄感化於無形(示郭綍菴)¶
燕雀在堂不知巢之忽覆蜻蜓在囿不知網之已張人卽處順¶
安常而思患預防之心不可少所以君子安而不忘危(示劉子霞)¶
雨暘時若則百物生雷風鼓盪則百物暢人負陰抱陽分天地¶
之餘氣不思有以充足之反戕賊之牿亡之不幾深負天地生¶
我之心乎故靡靡者常屈而超超者常伸(示鼎臣)¶
日盈則食月盈則缺山盈則崩水盈則溢這個盈字名美而實¶
不美人欲持盈莫若守謙易曰天道虧盈而益謙地道變盈而¶
流謙人道惡盈而好謙鬼神禍淫而福謙謙尊而光卑而不可¶
<pb:CK-KZ_JY172_05p009b>¶
踰君子之終也(示左子龍)¶
象因齒而焚身璧因懷而獲罪石崇豪富莫保身家宣子憂貧¶
幸聞規戒觀此則知人之不善處富不惟招怨喪名且多亡身¶
召禍惟不自富其富處之歉然視之󰁵然庶不至多藏而厚亡¶
(示諸子)¶
關弓則知避操刃則思逃懼其傷己人人同情不知忌刻多攖¶
兵刃言語每召戈矛一切利己損人皆危身之具欺世敗俗悉¶
喪命之根惟君子坦坦平平兢兢業業晝無戮身之憂夜亦無¶
驚心之夢(示鄧子高)¶
雞則鳴更犬則吠盜値其時而不鳴不吠人將殺而烹之謂其¶
<pb:CK-KZ_JY172_05p010a>¶
無信也夫人頂天立地此身之關係匪淺若無信則無主無主¶
則無爲孔子曰大車無輗小車無軏其何以行之哉(示藩卿)¶
范子累代積德兼一生繩墨不踰又能孝友陸婣任䘏又能戒¶
殺放生又能行端舉正又能教子有方眞翩翩然濁世之超羣¶
脫俗者也微斯人吾誰與歸(示范固葊)¶
凡人當思我身是父母之身不能顯揚其親不足以爲人子夫¶
所謂顯揚者豈必巍科高第前呼後喝哉如我能孝弟則顯親¶
以孝弟之名我能忠信則顯親以忠信之名我爲善我之親卽¶
得善名我爲惡我之親卽得惡名善惡在於自作而親名隨之¶
人子可不愼哉(示劉子貞)¶
<pb:CK-KZ_JY172_05p010b>¶
人之生也都愛尋樂處不知樂不在樂中求而在不樂中求樂¶
中求藥烟花遊戲歌舞風流如朝露晨霜轉瞬不見不樂中求¶
樂則知慮後知奮時知刻苦知艱難事事謹凜步步戰兢則樂¶
在其中矣然我樂矣當思人猶我也何妨使之同樂物猶人也¶
何妨與之共樂仁民愛物之心存而天報日益厚積善修福之¶
念切而子孫日益昌所謂積善之家必有餘慶也樂乎不樂(示楊¶
子全)¶
人至半生半多可已之事人苦不知而不已遂因不已惹出多¶
少煩惱來吾見有朝靑絲而暮如雪者未嘗不嘆斯人之不善¶
自爲謀也少年多失時光必待補於末路四十五十補過之時¶
<pb:CK-KZ_JY172_05p011a>¶
猶不知補而營求不已時若可待而難待力若可恃而難恃不¶
如急早轉身雖淸澹勝於富貴矣况身以心爲主心以血爲衞¶
不顧精神而磨其心傷其血旋見體日衰而病日增矣善保身¶
者服藥莫若養心孟子曰養心莫善於寡欲(示牟子仁)¶
爲善最樂與營名求利等事大相懸遠善無窮盡以遂我之心¶
而止如一人一物不得其所吾心卽不安必使之共遊於太和¶
之宇吾心始安待人待物殊無二致卽眞善也他如造橋修路¶
等端或獨任或助資隨其時勢便力爲之較之費於飮食衣服¶
應酬贈答者眞有天淵別也夫財有聚有散聚而不散則生孼¶
散之不以道則亦生災惟聚之之餘先將每嵗用度計過餘卽¶
<pb:CK-KZ_JY172_05p011b>¶
散之於鄉鄰困苦鰥寡孤獨及疲聾殘疾一切善事上雖散也¶
而天必使之長聚矣(示趙子輝曹子尉)¶
近日國事値需財之秋端賴有輸忱之士子可逢人開導勸以¶
忠君愛國之言激以急公忘私之義使一人倡義於前千萬人¶
向義於後則國用庶幾有濟(示葉子靈)¶
蘇氏弟兄䝉祖宗福庇致有今日温飽須念此日安樂而往昔¶
愆尤不可不急爲洗濯培植將來况富貴福澤惟德可久誠能¶
善善從長則諸孽頻消超祖先而福父母延夀命而昌子孫至¶
大利事至大美事至大快事時哉弗可失也(示蘇氏)¶
修積不必盡以銀錢爲功德只要處一鄉爲一鄉之望在一邑¶
<pb:CK-KZ_JY172_05p012a>¶
爲一邑之宗善念日增而月茂善言日著而月彰務使頑者轉¶
醕奸者轉良寸積而累之如萬仞之山可平地爲也(示王子川)¶
士子讀書須先立一箇定志思我將來出身必與國家作一砥¶
柱之臣與百姓爲一慈惠之師方是眞正學問勿徒以文字爲¶
求美衣美食計也卽或遇有不齊而抱此志以持身亦是范公¶
一流人物(示饒子貞)¶
善始尤貴善終能創尤貴能繼此廟功已半成爾父出錢出力¶
及從善多般實體吾教而感天心矣但數十年後又是一輩特¶
出此功永遠不朽端賴爾輩繼志吾於田契每教多註人名欲¶
使爾輩後日不得聽從一等不肖子孫敗壞此功也如定規九¶
<pb:CK-KZ_JY172_05p012b>¶
條逐件遵行不視爲虛文則善矣(示陳少梧)¶
識時務者呼爲俊傑蕭彭鍾等則不識時務者也甘心茹素每¶
滋物議諸子果眞心修行爲善莫先於立德立功豈必在此小¶
節哉近日誕妄之徒以左道惑世稍不檢察禍機暗伏諸子還¶
不悟乎(示蕭彭鍾諸子)¶
人生皆有忠義之良豈必出身加民始能盡忠哉卽如近時團¶
練是得以効忠時也本朝王章聯保甲一條昭示天下果能實¶
心行去亦卽忠義雖不能藉此以捍大患禦大敵而土豪鼠賊¶
皆畏而不敢發亦安靖地方之一著也劉子勉乎哉卽費多金¶
有益無損(示劉子聘)¶
<pb:CK-KZ_JY172_05p013a>¶
爾小子輩有己開知識者有半開知識者須念作善一途是我¶
生分内事亦是我生體面事作善之心逸日休不比作僞之心¶
勞日拙旣經來此親聆訓迪當以所見所聞盡銘胸次作箇父¶
作子述(示遠近小子輩)¶
古人克治身心最嚴最密於先聖格言警惕語外又復自爲銘¶
盤銘劍使觸目而警心如程子四箴等類難以筆錄吾人生古¶
人後正宜抄冩諸銘貼之戸牖是亦懲心改過之一法也而銘¶
之令人深悚者莫若座右銘其銘辭有貨利者亡身之藪嫉妒¶
者刎頸之兵淫戲者絶嗣之塹貪欲者喪命之窖等語眞是明¶
顯道破使人讀之而汗浸座右銘龜卜先生所作也(示王子善)¶
<pb:CK-KZ_JY172_05p013b>¶
富有不足恃節儉乃足恃衣服飮食宴遊不循乎禮多奢一次¶
卽折福一次非傳家之道也昔人云一叢深色花千戸中人產¶
豈知兩片雲戴卻數鄉稅此雖爲官府而言而奢侈之禍誠非¶
細故居家者亦宜鑒之(示劉子霞)¶
人愈自大則拒人於千里之外人愈自小則誘人於斗室之中¶
太上曰江海能爲百谷王以其能自下也人當以江海之量爲¶
量也可(示胡子僑)¶
莫謂善小而不爲莫謂惡小而無傷莊子曰任車未毁童子可¶
行一旦傾危顚高墮谷千人不能安一卵之微彈指可麾其爲¶
蜚鴻振翼冲雲[罾-曾+會]繳不能制以是知微善可卜吉祥小惡可至¶
<pb:CK-KZ_JY172_05p014a>¶
滅亡(示蕭子健)¶
凡遇人有一言不是一理不合當從容應之移時再爲辨論不¶
可當面搶駁使人無地自處且生厭而不與之近非接物之道¶
也譬諸駒犢動加鞭扑則性愈驁而狂奔遠逸惟順其性而豢¶
養之撫摩之自然帖伏任其駕馭無不如意矣(示趙子仁)¶
懲心之法莫先於割愛夫愛害心之媒也心一中愛則心之所¶
向有固結莫解者形於食息寢興之餘而於妻孥爲尤甚獨不¶
思兒女之私情實縛身之韁鎖也我生生聖賢後不能與聖賢¶
爭道德徒以不堪告人之心縈擾牽纒不惟見絶於聖賢亦且¶
虛生於天壤矣甚可惜也(示鍾子本)¶
<pb:CK-KZ_JY172_05p014b>¶
天地之利有限人之用宜節若一日而罄數日之用一月而罄¶
數月之用天地亦無此贏餘以給我之需夫人節省有度惜福¶
殊多子孫可卜豐足蓋儲之者多而流之者長也然節可爲嗇¶
不可爲若以嗇爲節天將惡其鄙吝必不能使世世長守其富¶
有也(示蕭子湘)¶
好惡者人之同情我之所好不能强人以不好我之所惡不能¶
强人以不惡然好其所當好惡其所當惡是謂眞好眞惡故能¶
好能惡歸之仁人若好人所惡惡人所好是爲偏好偏惡拂人¶
性也且好惡一偏則是非顚倒公私混淆壞世亂俗莫此爲甚¶
所以孔孟嚴絶異端(示王子橋)¶
<pb:CK-KZ_JY172_05p015a>¶
疾風之來也人知閉戸驟雨之發也人知張蓋無非爲避風雨¶
計而世之傷人辱體較風雨爲尤烈者人不思避且樂蹈之吾¶
竊笑其人　　　　不學其他而偏學赴燈之蛾也(示蕭子明)¶
寸雨亦可澤物點火亦可燒山充其善量人人可爲堯舜縱其¶
惡念人人皆是盜蹠故君子辨之於微而謹之於始(示高子端)¶
人惟不自滿則含蓄自深人惟不自小則經綸愈大聖賢門戸¶
尙未識其方遂謂已步其堂奧此不能欺人實爲自欺事業功¶
名自謂力弱憤勉不生此非人阻實爲自阻惟虛心以討聖學¶
之原大力以應天下之務爲兩得耳(示趙子和)¶
少年如春日鮮花暢茂挺秀然不時加灌漑則膏液易竭來春¶
<pb:CK-KZ_JY172_05p015b>¶
未必猶如是之繁茂也是可觀花以自悟(示汝俊)¶
人固貴和氣迎人尤貴善氣迎人若只喜笑顏開而無涵養以¶
充之實形浮僞不足爲子弟法也且人之心當體天地之心以¶
爲心天地之心公而不私一人在天地心意中人人在天地心¶
意中推之恆河沙數人無不在天地心意中苟於起居食息之¶
餘惟欲己富惟欲己貴惟欲己安惟欲己夀而世之貧賤殘廢¶
孤寡不生憐恤是負天地大公之心己絶其生機之理豈稱特¶
識者歟(示王子玉)¶
人蓋有外誠樸而内奸險者不用吾之視觀察以核彼之所以¶
所由所安一頃接之間聞彼談論見彼動履遽信其人而親近¶
<pb:CK-KZ_JY172_05p016a>¶
之愛慕之并不於談論動履窺其自性與否更不於幽獨隱微¶
瞷其行藏若何是之謂不識人是之謂枉用愛(示車子石)¶
鹵莽足以僨事優柔亦足以敗事處己處人總以義理爲的事¶
之合義合理身任之卽赴湯蹈火亦身任之任以事實任以義¶
任以理也若遇一事始則慷慨繼則狐疑終則置之度外此皆¶
優柔寡斷一生鮮成幾宗大事并失卻了許多義舉(示彭子吉)¶
治私工夫實難多得昔有其從子抱疾終夜數起詢問其親子¶
抱疾雖終夜未一起而心之驚懼憂慮夢寐不甯較前之數起¶
則有眞僞之別此卽私也治得去此等私自然衷懷坦白可以¶
對天地質鬼神而幽獨無愧怍矣(示宿子瀾)¶
<pb:CK-KZ_JY172_05p016b>¶
天之生物俱有用處如鳥則鳴春蟲則鳴秋當春鳥不鳴則發¶
育之機不著當秋蟲不鳴則嚴肅之象亦不著是鳥蟲等皆有¶
用於天地而人之待用於天地宜何如乎縱不能爲天地立心¶
爲萬物立命而有功於世有益於人諸大事當身任之而弗辭¶
否則成自了漢一流人物(示劉子甫)¶
淺近之說不難立解惟講到理字上則進一層更有一層實難¶
盡探其奧如地之理與天之象互爲對待與人之命互爲相生¶
非淺見者所能窺其微也若只執陳說而未會其竅不必東指¶
西顧貽誤世人能解地理者先參天後參人天人相貫始通照¶
曜始通呼吸斯謂之地斯謂之理(示徐子信)¶
<pb:CK-KZ_JY172_05p017a>¶
人情援勢者多忌勢者尤多以彼之勢不如我之勢於是百般¶
計較必挫折我之勢而後止必傾倒我之勢而甘心當此一出¶
一入如臨於谷稍不提防未有不中其毒害者君子則知遠害¶
其道在守之以謙(示饒子澤)¶
人孰不欲亨孰不欲長亨而不能如欲而亨者大半蓋天不錫¶
我以亨何以得亨何以得長亨惟平日心可質天事可告天善¶
可格天自然履亨衢厯亨運而自少至壯自壯至老皆膺亨吉¶
於無盡(示長亨)¶
田舍之子霑體塗足經年辛苦固是衣食之計而衣食只可養¶
家不能肥家惟力田之暇不廢讀書敦倫立品修德行仁則眞¶
<pb:CK-KZ_JY172_05p017b>¶
肥家之事(示熙明)¶
武周達孝在善繼善述則知繼志述事人子宜然若以父志爲¶
不必繼父事爲不必述則父之志與事遂泯没而不彰所謂其¶
父拆薪其子弗克負荷者尙得謂孝乎(示崇功)¶
杞梓在林不能使樗樞之不並植鳳凰在郊不能使鷹鸇之不¶
並生麒麐在山不能使𧲣狼之不並長龜龍在沼不能使鰕蟆¶
之不並育人生兩間賢否不一良莠不齊必峻其門戸病其浼¶
污嫉惡如仇獨行踽踽則與世太刻卻少包容是未體天地含¶
宏之德而純是血氣之私非處世之善道也(示周子六)¶
塵世佛家謂苦海又謂火坑誠見人之憂喜哭笑幻若戲劇生¶
<pb:CK-KZ_JY172_05p018a>¶
老病死速若蜉蝣以苦爲樂以危爲安足可惜也人縱不能免¶
此八字而家事子孫之計得半卽止不迷茫於空花力樹滋於¶
實果累行積功異日撒手歸去自有面目見我老[門+肖](示劉子蘭)¶
放下屠刀立地成佛千般罪過一悔便消是天不絶人以自新¶
人當幡然而舍舊且世間樂事惟道義中爲無盡倫常中爲無¶
窮若果孳孳爲善則體舒心泰較之有損無益之樂孰得孰失¶
不辨可知抑人生上貴能承先澤下貴能則兒孫若祗庸庸碌¶
碌無一善足稱無一德可錄直謂與木石居與鹿豕遊耳(示宗甡)¶
玉藴於山璞誠寶貴若攻之則破不足珍人之身亦猶是也守¶
其遺體不敢毁傷則陰隲在其中品格處其中福澤亦在其中¶
<pb:CK-KZ_JY172_05p018b>¶
所以君子守身如玉(示儒芳)¶
厚德足以載福敦厚足以立基厚者薄之對也薄則輕薄則刻¶
薄則狡薄則滑以之處已與忠恕悖以之處人則誠實亡而一¶
生之福祿必由是而削少年子弟宜深戒之(示定楨)¶
爲學如行路然進一程又有一程卽遥至百千程亦必步步走¶
到半途而止不可也所厯之程已過大伴僅餘數程輒止亦不¶
可也惟蹈實行去直完其所期到之程雖愚也必明矣雖柔也¶
必强矣是在有志者(示興俊)¶
虛心下氣之子每樂聞規戒有規戒則守之不忘痛自改過雖¶
無父兄心裏儼有一父兄雖無師長心裏儼有一師長不面從¶
<pb:CK-KZ_JY172_05p019a>¶
而退毁時卽戒以創心此等人有受教之誠斷無有不成材之¶
理(示正中)¶
文昌陰隲文乃傳家之寶太上感應篇實保命之符時觸目而¶
警心自循規而蹈矩立德立功體先聖之訓典敦孝敦弟盡子¶
弟之儀文戒殺好生敬字惜福與匪辟遠與良善親爲人如此¶
家道長興(示樹勳)¶
禹惜寸陰侃惜分陰一聖一賢見得人生歲月疾如電火多一¶
日曠閒卽少一日德業且古人三餘學足何嘗片刻放過卽不¶
在學中而守正業爲正事亦須惟日不足若坐失時光老至嗟¶
悔無及矣(示祖昌)¶
<pb:CK-KZ_JY172_05p019b>¶
天地間富者二三貧者八九豐年尚可聊生歉歲卽難養活一¶
家數口斗米千錢兼以囤積居奇倉儲閉糶惟困處呌餓而已¶
孺子何辜啼饑不已老年無計莩死殊多當此眾口嗷嗷實屬¶
憂心戚戚出倉粟則百弊叢生捐米貲則萬人難給惟設厰煑¶
粥可暫可久救荒之策莫善於此有力之家相與玉成積少成¶
多煮散窮困厥功匪細(示彭子衢)¶
人當大著眼孔莫爲巍巍者所煊赫蓋功名富貴數之無窮見¶
之實夥一人而我豔之人人而我豔之將有豔不勝豔者究之¶
於我何加惟修德君子是爲聖爲賢地步雖與之執鞭可也(示¶
本堃)¶
<pb:CK-KZ_JY172_05p020a>¶
皇天無親惟德是輔人欲致福莫先修德修善修德修善福之¶
基也自古永膺多福或在其本身或及其子孫者必其德之積¶
久而彌光善之充類而至盡也子修德修善有勇心而無退志¶
天其將福女矣(示姚子福)¶
人生四體皆貴而貴之中亦有賤者如足是蓋足日霑泥塗不¶
比他體之潔白古人著履朱履文履而外盡著賤履不似今人¶
之華而且費也然此沿襲旣久殊難返古惟在誠樸之子不趨¶
時和俗斯可挽其一二(示正中)¶
出家者舍父母兄弟而出乎家也自此養育之恩莫報骨肉之¶
情己疏似是人生不快之事不知修行亦可度親改裝亦能報¶
<pb:CK-KZ_JY172_05p020b>¶
本若果護持庵觀希步佛仙是卽進身之階亦卽顯親之道(示¶
劉本明)¶
處家去一私字固是公能服眾然只不私而不待之以和事事¶
嚴厲則又啟兄弟伯叔内外大小疑忌非聯絡家人之法也惟¶
不私以示其無他柔和以昭其親愛則雍睦一堂家風綿遠矣¶
(示洪子揚)¶
乳燕毛豐卽可穿雲鴨卵初脫卽知戲水人當童年作驚人事¶
出驚人語者子建公瑾陸績諸人尙矣而壯歲之克自樹立者¶
尤指不勝屈人果能發奮振作豈必待父兄之󰉕󰉕訓誨耶孔¶
子曰父在觀其志父沒觀其行三年無改於父之道夫三年無¶
<pb:CK-KZ_JY172_05p021a>¶
改則終身不改矣(示定遠)¶
昔有一頭陀終日在馬祖庵外磨頑石馬祖問曰磨石何爲頭¶
陀曰磨鏡馬祖曰頑石豈可作鏡頭陀曰坐禪豈能成佛馬祖¶
大悟是知人之修行立功并無止境必不限以程途不計以年¶
月恆久不懈自然如石之可成鏡矣(示尹子衡)¶
學者學爲聖賢也今世之學者每謂聖賢何人我何能學此是¶
甘於菲薄而所學可知矣獨不思聖如孔聖嘗曰我學不厭賢¶
如顏賢嘗曰請事斯語則聖賢原從學中來我輩不學聖賢所¶
學何事且我輩卽學聖賢尚不能得聖賢之近似不學聖賢豈¶
不去聖賢門戸遙遙百千萬里哉我輩之生質縱不比於聖賢¶
<pb:CK-KZ_JY172_05p021b>¶
之生質而生學安勉同底於道聖賢不許我輩學又許誰個學¶
耶彼程朱周等學聖賢者也我輩不學聖賢將程朱周等之不¶
欲學乎程朱周等如不欲學無惑乎不能學聖賢矣有志實學¶
者其思之其熟思之(示子香)¶
積善之家必有餘慶此語出自聖人今人每藉此餘慶二字生¶
出許多冀倖之私稍不如意謂先聖說誑不知必有之說乃據¶
理而言其積善而無餘慶者亦理之不可知者也不然孔子不¶
應阨陳蔡周公不必遭流言善如孔子周公尚不克見諒於當¶
世况非孔子周公乎總之積善在我餘慶由天退悔之心不生¶
累積之功勿輟(示尹子道)¶
<pb:CK-KZ_JY172_05p022a>¶
主敬之學由内及外亦從毋自欺做起幽獨之中覩聞不及稍¶
涉放縱暗室欺心旣難以質大庭復無以對天帝自是由欺而¶
肆妄而踰蕩有莫究其極者矣惟將此敬字納之於宥密靜則¶
如見大賓動則如承大祭以私居爲目視手指之地以獨處爲¶
帝臨神鑒之時則持之懍然矢之肅然而齋莊中正自有莫之¶
爲而爲莫之致而至者也夫有諸内者必形諸外由是正衣冠¶
尊瞻視謹笑言愼動履無一事不敬無一時不敬極之造次於¶
是顚沛於是是敬之約於一己者悉守身成己之學敬之推於¶
人物者有德盛化神之能蓋不特敬以養其中和亦且敬以充¶
其忠恕聖賢主一功夫此爲切實而後學麤浮少講心法是所¶
<pb:CK-KZ_JY172_05p022b>¶
期於謹篤之士(示鄧子三)¶
這箇氣字能橫四海塞天地發於無形充於有用自夫人血性¶
一偏而氣爲其所役吾見氣有外剛而内實柔者有外伸而内¶
實屈者有外强而内實餒者蓋直養之功未深故浩然之體不¶
著耳惟以義帥氣義正而氣自强以道範氣道在而氣自足義¶
與道所當爲氣不嫌於激烈義與道所不爲氣不妨於斂藏不¶
任氣不縱氣不動氣不暴氣氣爲理所升降不爲我所消長也¶
能柔和始能剛大能屈抑始能常伸然後靜則憂患恐懼之不¶
生動則麤疏暴厲之不作人惟見我之有義惟見我之有道而¶
不見我之有氣也此養氣之功所以與知言並重歟(示陶子復)¶
<pb:CK-KZ_JY172_05p023a>¶
宋湻熙中有志士聶某者居東海聞西域有佛能度生死乃擔¶
囊徒步往訪之僉曰途遠甚子何必爾聶若弗聞也者而竟往¶
行數月途人知其意者又曰遠甚子何必爾聶若弗聞也者而¶
仍往又數月途人知其意者更曰遠甚子何必爾聶則厭聞而¶
揜耳仍前往途中日暴雨淋艱苦已極行數載始得見佛佛曰¶
子堅志如此佛可成矣然則人之立志果如聶之不變不移何¶
患無可成之事業哉不特此也愚公志欲移山精衞志切塡海¶
人其傚之(示胡子恕)¶
書曰謙受益易曰謙亨君子有終謙之爲言歉也此心常若歉¶
然不自滿假故能受益故能有終蓋謙以持已則有餘不敢盡¶
<pb:CK-KZ_JY172_05p023b>¶
謙以接物則不欲多上人人生學問德業皆從謙字造到富貴¶
福澤皆從謙字得來所以子房不以進履爲恥廉頗不以負荆¶
爲羞(示興旭)¶
從理則安從欲則危蓋理者合天道順人情推之百爲而皆當¶
故曰安欲者害心志賊善良極之百念而皆私故曰危欲去危¶
以就安須窒欲而循理孔子曰君子坦蕩蕩小人長戚戚一理¶
一欲從心體上描畫出來人可不鑒於小人而勉附於君子之¶
列耶(示呂子興)¶
情者大同理者一致固未可任意是非者也士人逞聰明矜才¶
幹每每俯視一切處己處人多所執抝有出乎情理之外者不¶
<pb:CK-KZ_JY172_05p024a>¶
知古今祗此一情祗此一理凡事當揣情度理情理於我去得¶
始於人去得若我先不順情合理公道已失人心難安不可不¶
自爲審量也後此出身加民情理二字更不可忽稍涉違悖獄¶
成誣枉尤不可不愼也昔魯人曾參殺人有報於曾母曰曾參¶
殺人曾母曰吾子必不殺人繼又有告於曾母曰曾參殺人曾¶
母曰吾子必不殺人蓋亦準之以情斷之以理故知曾參之不¶
殺人也觀此則處世亦烏可無揆情辨理之學耶(示饒子貞)¶
世俗於父母生日多集賓朋烹調宰割爲父母夀不知雞豚魚¶
鼈亦解貪生爲親生而戕物生生理先滅於親有礙惟於是日¶
多買物命放之淵藪多買字紙焚之鼎爐方是夀親之道再能¶
<pb:CK-KZ_JY172_05p024b>¶
存好心行好事說好話爲好人無一善不爲父母而作無一功¶
不爲父母而立則不待稱觴頌祝而父母之遐齡自增卽異日¶
考終亦登極樂(示蔡子錫)¶
佛家空五藴除四賊所以明心見性使無受想行識故破迷途¶
一切之礙今人受想行識都爲塵緣而起愈貪戀則愈苦惱其¶
中之得而復失喜而復憂無止境矣嗚呼朱顏曾幾日鬚髮忽¶
蒼蒼安舒之態少徵折磨之苦時逼誠可嘆也惟能空諸一切¶
卽有纒愛力持慧劍以斷之庶一日可得半日之靜修矣卽生¶
活之計在所不免而得半則止少卻了許多勞碌以此修行方¶
能有濟蓋一心不亂可步佛仙非妄談也(示吳子林)¶
<pb:CK-KZ_JY172_05p025a>¶
父作室欲其子之肯構肯堂厥父菑欲其子之肯播肯穫人貴¶
爲克家之令子尤貴爲繼述之孝子否則大傷厥考之心昔堯¶
舜之子不肖其不肖處在不能承父志非大不類者比也人若¶
父在無志可觀父没無行可述則不但自多愧怍人將呼而責¶
之矣(示遠近小子輩)¶
微員末秩亦邀一命之榮必如分盡職方是小臣忠悃當日孔¶
子爲委吏則曰會計當而已爲乘田則曰牛羊茁壯長而已此¶
卽盡職處若祗出則誇餙輿馬入則呼令僕從而應盡之職并¶
無奏效淸夜思維殊多抱愧(示吕子皐)¶
昔有王樸陰隲人也其子曰敏曰敬曰孜樸卒敏與敬各爭其¶
<pb:CK-KZ_JY172_05p025b>¶
業及器用什物惟孜一無所取其鄰曰子何弗取其半孜曰吾¶
受父之福田多矣種之不盡食之無窮尙何復有所爭取乎後¶
孜謹繼父志廣積陰功終其身亦不見窘然則人幸有修德樂¶
善之父爲我子孫綿世澤於無盡較之以金銀遺我者其食利¶
更多多矣豈可因家無遺貲而遂忘我父之陰有所遺哉(示正理)¶
人生利益身心得於師者半得於友者亦半蓋友者所以規過¶
勸善也然必自我擇之益者是友損者勿友始獲身心之助否¶
則於我身心如冰炭然矣孔子曰商也日益賜也日損蓋商好¶
與賢己者處賜好與不勝己者居也(示曾子吾)¶
高子所志者大見非管窺固是超羣邁俗之士然荏苒年華逝¶
<pb:CK-KZ_JY172_05p026a>¶
如流水亦須及時努力不可徒托空懷若因循時日阻卻前修¶
則有志未伸終與無志者等甚可惜也(示南邑高子福)¶
良者繫本然之善一切忠孝廉節仁義禮智皆從此良字發出¶
一人能充發其良人人能充發其良世自無悖逆僞妄之事一¶
人牿亡其良人人牿亡其良世每多乖僻姦宄之徒試問人生¶
由少而壯而老充發者幾多人牿亡者又幾多人以數較之天¶
下約有恆河沙數人卽約有恆河沙數不良其良者始焉性善¶
未漓無不知愛其親無不知敬其長及知識漸開嗜欲一起遂¶
將天命之眞日剝月削澌滅殆盡而不忠不孝不仁不義有敢¶
於爲而不顧者矣有寡廉鮮節背禮違道甘於蹈而不惜者矣¶
<pb:CK-KZ_JY172_05p026b>¶
然人縱不解聖賢存理遏欲葆養天良而羞惡尚未盡汩没也¶
惻忍尙時發見也推之是非恭敬尙日月而一生也當斯時也¶
有人提醒之曰羞惡惻忍是非恭敬是卽固有之良不待外求¶
而自得者也則觸動其良自能復還其良自能擴充其良使人¶
人觸動其良復還其良擴充其良念念在天理事事根性眞幽¶
獨無愧怍之情衾影無慙恧之態啟其性善復其生初不卽在¶
此哉又如童子入塾以孝親敬長謹信親愛處處引到良字上¶
又以不踐蟻蟲卽是惻忍不貪外物卽是羞惡不涉放肆卽是¶
恭敬不說誑話卽是是非等類明顯道破使之日習月熟則不¶
學而知不學而能之本性自不至昏闇而不明而一生之成其¶
<pb:CK-KZ_JY172_05p027a>¶
爲人實自此始矣是在善於訓人者(示邱子門)¶
人生爲此利字敗壞許多英賢豪傑折散許多富貴功名深可¶
嘆惜子能除去利心專一向善發堅固念存長久心猛勇精進¶
直竟善途把這良心更要保護得𦂳良字從艮艮止也止其所¶
而不動搖也良字從退謙退而不敢自高也起初養這箇良還¶
有止息至觸景觸物良皆發於不自知動於不自覺則眞良不¶
昧而天理亦因之流行不息矣吾說偈曰良是立身基昧卻卽¶
滅理保護如嬰兒天心方見許此持心之總要也心旣定矣品¶
斯宜講友不得人品不能端夤緣勢利附和輕佻品不能端言¶
語涉於肆妄衣履涉於豔薄品不能端品者如玉之不使玷如¶
<pb:CK-KZ_JY172_05p027b>¶
蓮之不使污不玷不污品乃立矣如此方是家之肖子國之端¶
人仙佛門中之根蒂至於警惕功夫又必自功過格始有功記¶
功有過登過悚然有畏天地神明之意惕然有懼父母師保之¶
心漸而熟焉卽聖門之守敬存誠佛法之眞一不二道家之養¶
心煉性也聽吾偈言幽居暗室不可欺去惡如鋤草莫遲從前¶
今日過齊補天禍人災自遠離作善功所以種果也作陰功更¶
有益於本身後嗣如扶持老幼孤貧買放飛禽魚鼈等類行一¶
次較他善利益五倍爾於此極宜踴躍遵行以補先人之殃咎¶
以延爾宗之嗣續且主生福德男女又何憂家口之不熾盛哉¶
至於遇路修路遇橋培橋諸好事時時爲之亦如東園之種瓜¶
<pb:CK-KZ_JY172_05p028a>¶
得瓜西圃之植麻得麻也說畢再偈人生切莫性游移一條大¶
道任所之荆棘叢中花柳岸錯下一足悔已遲(示段子昌)¶
自古聖賢仙佛一而二二而一者也然吾語錄中不言仙佛第¶
言聖賢者何哉誠以世間無不忠不孝不仁不義之仙佛亦猶¶
世間無不忠不孝不仁不義之聖賢也旦使人能德行無虧倫¶
常無忝則今日可爲乾坤之肖子天地之完人卽異日可爲洞¶
中之仙子蓮座之菩薩矣况夫儒家之無聲無臭卽道家之常¶
淸常靜也儒家之不覩不聞卽釋家之非空非色也儒家之曰¶
精曰一曰忠曰恕卽道釋家之曰玄曰妙曰慈曰悲也推之克¶
己復禮何莫非取坎塡離之功盡性踐形何莫非煉己築基之¶
<pb:CK-KZ_JY172_05p028b>¶
事私欲淨盡天理流行何莫非一念規中萬緣息盡之景象鳶¶
飛魚躍川流敦化何莫非三花聚頂五氣朝元之神情人祗要¶
自問可以爲聖爲賢則無不可以成仙成佛又何必舍其易而¶
求其難哉念及此則謂吾語錄爲聖賢之功用可也卽謂爲仙¶
佛之階梯亦無不可¶
¶
¶
¶
¶
¶
<pb:CK-KZ_JY172_05p029a>¶
* 東園雜詠附¶
** 　五言絶¶
*** 　　㵎漲¶
萬山新雨後飛泉壁有聲笑無利濟者一㵎斷人行¶

*** 　　聞書聲¶
夏木濃如許山川入眼淸鶴車臨此地鄰舍有書聲¶

*** 　　示道¶
大道有眞際天地常自然若問修行法靜裏覓丹田¶

*** 　　再臨萬夀¶
山水送行程風聲又雨聲欲閒閒不得重到諭諸生¶
<pb:CK-KZ_JY172_05p029b>¶

*** 　　暮春¶
東皇何草草催減好芳辰任隨鶯燕語無計可留春¶

*** 　　秋夜行¶
北斗橫天遠新秋一味涼出山人寂寂露滴荳花香¶

*** 　　卽景¶
涼月滿四更蟋蟀鬬花棚道人肩未息秋露濕衣襟¶

*** 　　十月二十八日¶
陰從陽盡生陽至陰凝結東來大地春先問梅消息¶

** 　五言古¶
*** 　　言志偶詠¶
<pb:CK-KZ_JY172_05p030a>¶
仔肩不自息踏遍草離離道遇狂歌者笑我不知時世道已如¶
此忙忙欲何之吾聞此子語捫懷獨自悲不治急欲治殷勤有¶
所施周流乾坤内草草勞其思吾果何爲者運會欲轉移斯民¶
皆直道可拯不遲遲吾心心天地將與古人期¶

*** 　　語陶子復¶
七月未逢君君仍處困苦人或爲君憐我願君力努飽德味常¶
腴精藴充仁圃勤修得其華富貴何足數聞道於一朝榮名自¶
千古¶

** 　五言律¶
*** 　　初夏¶
<pb:CK-KZ_JY172_05p030b>¶
翩翩乘鶴去好是月淸和村中烟護水山外樹交柯蟬聲新抱¶
葉雲影淡臨波行行多得意無地不樵歌¶

*** 　　夾竹桃　因供此花動我愛慕之情更欲多植以¶
　　　備玩賞不禁發於言詞¶
東園與西圃多栽夾竹桃宜春亦宜夏憐雅更憐嬌偶來五陵¶
興時與七賢遭臨風微帶笑相對樂陶陶¶

*** 　　贈樂子(有序)¶
　　　樂子正國工丹靑筆亦高雅前載繪靈異事蹟圖數十¶
　　　幅殊少俗墨今復繪東園圖以進己附梓冠諸語錄首¶
　　　矣因贈以言¶
<pb:CK-KZ_JY172_05p031a>¶
妙景殊難得披圖一望收濃摹三月雨淡點一江秋隱約遙峰¶
寺分明近水樓梅花千樹雪不待幾生修¶

*** 　　九日重登君山¶
君山不似舊登臨感慨多秋風催木葉氛氣滿湖波醉酒傷時¶
事調琴咏斧柯天心搔首問何日太平歌¶

*** 　　平雲堂夜月¶
明月懸夜光皎皎照西堂松枝垂壁重花影入簾香酌酒娛今¶
夕焚檀答上蒼更闌人寂寂閒步小廻廊¶

*** 　　蜀莊卜肆¶
小隱非眞隱全操是蜀莊垂簾雜都市賣卜寓行藏字字推忠¶
<pb:CK-KZ_JY172_05p031b>¶
孝言言决否臧先生甘混俗心事共名芳¶

*** 　　有求書者¶
大筆誰扛得神來寫硬黃風流參漢晉體勢別鍾王興起龍蛇¶
走書成翰墨香幾行須鄭重壁漫補東廂¶

*** 　　時雨¶
久旱苗將稿農夫望禱深偶看雲密密遂沛雨淋淋帝澤時剛¶
待神功感不禁田間溝與澮頃集慶甘霖¶

** 　　七言絶¶
*** 　　　臨萬夀¶
朝罷歸來淚暗傾蒼生赤子總關情幾回欲向人間說無奈人¶
<pb:CK-KZ_JY172_05p032a>¶
間說不淸¶

*** 　　飮酒¶
麥秋天氣頗淸和竟日羣仙滿座歌放量飽吞三百斗餘杭十¶
貫未嫌多¶

*** 　　示道¶
踏倒葫蘆醉未醒乾坤之外一閒身有人問我修眞法外葆肌¶
膚内葆神¶

*** 　　示童子¶
如金如玉是讀書不讀詩書學已疏若問功夫何自起功夫端¶
的問三餘¶
<pb:CK-KZ_JY172_05p032b>¶

*** 　　賜諸生酒¶
臨壇特賜三杯酒成禮合歡兩得之好是一堂敦肅穆老仙暢¶
快冩新詩¶
再飮三廵酒倍香仙凡何至隔雲鄉此宵高會眞難得我且歌¶
來索和章¶
三廵之後更三廵興愈酣時酒愈醕滋味不於杯中得分來秋¶
夜滿天春¶

*** 　　詠雞冠黃菊二種¶
喔喔東籬秋倍長好同晚節傲寒霜相鄰相對無相識一抱丹¶
心一抱黃¶
<pb:CK-KZ_JY172_05p033a>¶

*** 　　立冬¶
小雨微寒立冬天家家投炭火新圓乾坤剝復無停滯葭管灰¶
飛妙自然¶

*** 　　鳳尾松¶
別有龍鱗別有心鳳毛豐滿出遙岑想是山中鳴和少飛來伴¶
我住庭陰¶

*** 　　卽景¶
靈龍妙鶴導前程越遍雲山雁有聲直到平原添野趣黃花滿¶
路襯人行¶

*** 　　自題¶
<pb:CK-KZ_JY172_05p033b>¶
日影三竿我尚眠流鶯不住喚谿邊起來點得黃金用不用人¶
間臭氣錢¶

*** 　　誕日自慶¶
王家樓上許家樓乘興高歌疊唱酬更與主人賡一曲笛聲吹¶
處水山悠¶

*** 　　座中佛手柑¶
滿筵花果品皆珍中有拳拳一物新若演西方佛子法也將十¶
指屈而伸¶

*** 　　下山遊¶
春風無限吹煩惱教人何事情意好呼童攜酒下山遊鐵笛一¶
<pb:CK-KZ_JY172_05p034a>¶
聲雲澹掃¶

*** 　　牡丹¶
胭脂雖買畫難工濃澹相兼一捻紅縱有桃花飛點點不如醉¶
臉笑春風¶

*** 　　宣講有效¶
日月光天節序和江城秋滿稼盈坡欲知蜀國年豐稔宣講功¶
彌蜀國多¶

*** 　　有感¶
百物凋殘太莫情森森松柏度千生不是𡻕寒人不識幾教埋¶
没好材成¶
<pb:CK-KZ_JY172_05p034b>¶

*** 　　興來索飮¶
小屋清幽似野航座中佳釀送風香道人願醉不甘醒換卻小¶
觴酌大觴¶

*** 　　試鐘¶
洪鐘幾日鑄已成澈地通天自有憑欲把塵心重洗滌性和爲¶
我叩三聲¶

*** 　　過火災處因題此以示警¶
烈火騰騰莫浪驚還從淸夜問生平只因錯把心機用不義家¶
藏一旦傾¶

*** 　　秋菊牡丹芙蓉三種¶
<pb:CK-KZ_JY172_05p035a>¶
偶來菊圃采籬東抱得丹心帶露濃獨把一樽重自酌酒痕己¶
上玉芙蓉¶

*** 　　送葉子護靈¶
偶趁微風下益州香雲薄霧小勾留慈舟渡得無生法一路輕¶
帆到岸頭¶

*** 　　讀歸去來詞¶
先生歸去愛吾盧趁此時還便讀書充詘不形殊自得風淸月¶
白有誰如¶

*** 　　賞海棠¶
幾度春風帶雨來翩翩鶴駕到壇台香國海棠眞足羡名花一¶
<pb:CK-KZ_JY172_05p035b>¶
樹酒千杯¶

*** 　　臨萬夀¶
鶴駕排空下帝鄉盈盈䖍爇一爐香紅塵莫怪神仙戀卻爲愚¶
迷晝夜忙¶

*** 　　卽景¶
連番小雨過山家宿酒醒時興欲奢春色滿園看不盡紅桃花¶
間白桃花¶

*** 　　賜諸子飮¶
一爵通腸膽氣淸也安神志也生精今宵宴樂歡無極月在天¶
心漏五更¶
<pb:CK-KZ_JY172_05p036a>¶
二爵香浮氣倍蒸飮之可當海籌增諸生試問人生樂曾否如¶
斯得岸登¶
禮成三爵飮興多狼藉杯盤乏高歌諸子爲吾賡一曲笛譜雲¶
天月在波¶

*** 　　自題¶
木筆一枝妙入神愚盲喚醒字皆珍道人發下宏深願不薄今¶
人愛古人¶

*** 　　贈左靖虛¶
靖虛靖虛備淸才冷冷風送撲鼻梅當日何韓年少得聖胎結¶
就脫凡胎¶
<pb:CK-KZ_JY172_05p036b>¶

*** 　　語劉子達中¶
匏官抛卻賦歸鄉回首湘江路𣺌茫欲覔大丹無外務斂神就¶
範問黃房¶

*** 　　示劉朝勳¶
活人活已兩相安天意人心一樣看他日功成歸去也雲山一¶
笛過層巒¶

*** 　　賞夾竹桃海棠蕙三種¶
片片桃花寄竹枝海棠爭艷襯丰姿惟有蕙香偏撲鼻移來一¶
處惹新詩¶

*** 　　示楊學仁¶
<pb:CK-KZ_JY172_05p037a>¶
刻刻防心心卻離不如拴鎖莫任馳與君一箇收心法裝作呆¶
來裝作癡¶

*** 　　示吳子林¶
修心只是問丹田莫舍丹田另覓玄氣自斂兮神自定何須徒¶
襲口頭禪¶

** 　七言古¶
*** 　　飮後狂吟¶
道人好酒不好醉欲醉不醉終日睡醒時重酌幾百杯月朗星¶
輝照天地再酌幾杯歌復狂興闌落筆成詩句問我吟情果若¶
何吟情趣在杯中趣¶
<pb:CK-KZ_JY172_05p037b>¶

*** 　　遊霧山¶
霧山高兮高出天中有雲氣盤岩顚四望古木少人煙千峯萬¶
壑聳如肩我尋古蹟踏蒼蘚苔侵磴滑葛蘿牽不聞鳥語喚天¶
邊但聞深㵎水潺潺龍蛇虎豹羣相連硫磺氣熏鼻腥羶木石¶
倒崩當路前天日長陰變坤乾欲出山兮霧廻旋[罕-干+大]有鐘聲隔¶
嶺傳此間信多住世仙爲登古寺密林穿古寺大唐開法筵山¶
僧傍午共參禪我問山僧僧便便自昔罹災一炬然瓊宫貝闕¶
餘數椽紛紛瓦礫碎花磚遺址空餘覆鹿眠有池無有出山泉¶
只餘明月照淸漣(山中有明月池)危樑幾榻碣石懸流月月流今古圓¶
(山中有流月橋)道塲千載迭變遷試掃苔痕覓遺編一碑未徧滅古󰉪¶
<pb:CK-KZ_JY172_05p038a>¶
仙人已去我無緣雲霧浮空滿大千霧出盪胸俗慮蠲霧散羣¶
山入眼全霧出霧散幾千年我乘白霧上太玄¶

*** 　　燕子行¶
春日晴和來新燕飛入人家斜目眄穿簾入闥繞梁間若與主¶
人初覿面絮語商量覓春巢相厥攸居樂陶陶去年舊居嫌不¶
固爲卜新居語嘈嘈擇得庭軒心歡喜不待雞鳴便欲起鄉村¶
帶雨啄香泥對對飜飛情難已費盡辛苦巢始成窩中靜處無¶
陰晴忍饑耐渴長如此廹欲新雛脫殻生生雛啣食不少停冐¶
雨經風遍野尋得食歸來哺燕子賢哉懇懇與懃懃何期毛羽¶
剛豐滿飛去他家竟不返可憐終日語雕梁痛斷肝腸傷破胆¶
<pb:CK-KZ_JY172_05p038b>¶
廻憶乳哺費精神至今孑然獨一身鬻子之恩誰報得空勞心¶
力度三春吁嗟乎負恩不獨一燕子觀燕令我愁腸起人子不¶
報父母恩天賦眞良業己死人生盡孝當及時膝下依依莫遠¶
離庭闈無恙早供職終天抱憾已遲遲¶

** 　　七言律¶
*** 　　　平雲堂題壁兼語陶子復¶
偶穿竹徑到平雲境地淸幽自不羣門對雙谿浮鴨爪庭餘老¶
柏起龍紋開軒几凈如相對入座爐香卻早聞我羡主人眞不¶
俗盈盈盞酒奉殷勤¶

*** 　　其二¶
<pb:CK-KZ_JY172_05p039a>¶
彷彿匡山離垢園經年絶少馬車喧靜中日月長如歲閒裏功¶
夫默守元不住流鶯嗁遠樹無端飛燕語東軒此間坐卧殊無¶
累急把玄機仔細參¶

*** 　　其三¶
堂前百卉共芬芳次第花開壓短牆台砌蝶穿身似夢欄杆人¶
倚氣偏香午書課罷聲方歇卯酒醒餘意若忘更有一番鄉野¶
趣蟬鳴不斷到斜陽¶

*** 　　其四¶
平雲居士品高淸秀骨珊珊質玉璜旣識塵緣歸幻象須從現¶
世悟無生垂簾靜息添眞液塞兌深藏養至精自古仙源皆可¶
<pb:CK-KZ_JY172_05p039b>¶
問莫教歧向阻前程¶

*** 　　懷范子涵¶
故人相別幾經年聞說修持志力專立德立言無懈怠希仙希¶
佛有因緣能於窮族垂靑眼信是淤泥長白蓮眾濁獨淸眞箇¶
少聖賢心事羡君肩¶

*** 　　寄范子涵¶
說到人心奈若何無端平地起風波家無賢孝思光祖世夥姦¶
頑敢犯科惟道貨財萬分少若陳果報半言多澆漓似此難爲¶
挽不識君心憾也麽¶

*** 　寄鍾子本¶
<pb:CK-KZ_JY172_05p040a>¶
本生別去隔山河屈指於今八載過定擬修持與歲進豈肯身¶
心曠日多人當老去功宜補家縱貧時志不磨回憶半生成夢¶
幻餘暉足惜莫嗟跎¶

*** 　　贈盧子虛¶
髯翁八十多精神噉飯猶强老夀徵方寸恐荒常樹德一生立¶
志不言貧爲山土簣時時進修己功夫日日新耄矣猶勤誰得¶
似迎人處更藹如春¶

*** 　　示徐子直¶
萬刼千生到此生此生𡻕月莫虛更少年恍惚時多廢半世修¶
爲事匪輕隨地立功惟努力臨財辨義自懷淸鏡花水月都成¶
<pb:CK-KZ_JY172_05p040b>¶
幻曷把人心仔細評¶

*** 　　戒蕭子湘¶
火發無明熾性根莫教熖熖上天門和平養得春風普煩惱除¶
將樂意存觀我觀人殊一致疾時疾俗可無言若逢酒戰休爭¶
勝葆定靈珠固本原¶

*** 　　示胡子恕¶
妙合三才是此身性中無僞有天眞只緣後起私慾勝遂使先¶
天至善淪滴滴還原歸本相茫茫迷路喪元神年華荏苒時難¶
再趁早修行做箇人¶

*** 　　喜趙子仁¶
<pb:CK-KZ_JY172_05p041a>¶
直道婆心兩得之通天質地意無私惟將禮法律人已總以箴¶
規望友師一點靈明渣早净多生因果話非癡從兹積累功無¶
輟信有祥雲捧日時¶
¶
¶
¶
¶
¶
¶
¶
<pb:CK-KZ_JY172_05p041b>¶
