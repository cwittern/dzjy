#-*- mode: org; -*-
#+EXPORT_ID: JY172
#+TITLE:東園語錄 Dongyuan Yulu
#+WITNESS: YP JYE
#+BASEEDITION: CK-KZ
<pb:CK-KZ_JY172_02p001a>¶
@fw1重刋道藏輯要¶
* 東園語錄序¶
自古聖賢之書皆所以教人遷善而改過也而言之愷切詳明¶
肫摯樸茂者則莫如孚佑帝君東園語錄以孝弟忠信爲先務¶
以人倫日用爲實修以精一危微天人性命爲極功以酒色財¶
氣奸盗邪淫爲深戒不獨文人學士閱之而有益於身心卽婦¶
女孩童聞之而亦深其感激誠哉其爲渡人之寶筏覺世之金¶
丹也且夫勸善之書前聖亦幾大備矣如感應篇之包擴無遺¶
陰隲文之彰明較著覺世經之豁露軒昻其入人之深感人之¶
切者亦旣至矣盡矣蔑以加矣尙何有過乎此者哉不知寶訓¶
<pb:CK-KZ_JY172_02p001b>¶
森布在百姓或習焉而不知察要不若語錄莊嚴卽顓愚亦惕¶
然而生畏也况乎流傳旣久其中矢志皈依奉寶訓以爲心法¶
者固多而初心錮蔽視寶訓以爲具文者亦復不少則得茲語¶
錄以重爲提撕再爲指迷使人人知先正名言皆觸目驚心之¶
要古昔訓誨悉勸善懲惡之書則不特表章寶訓爲三聖之功¶
臣並可以贊襄三聖爲寶訓之輔翼矣所願閱者知其苦衷澟¶
其精意遵其至教奉爲寶箴旣以淑身亦以淑世旣以成己尤¶
以成人俾作惡之輩能以自新積善之家彌深惕勵庶不負祖¶
師一片救世之婆心也我等同人親炙祖師之訓深沾祖師之¶
恩者亦旣數十餘年矣今當梨棗告竣竊記數言以附驥尾如¶
<pb:CK-KZ_JY172_02p002a>¶
謂吾之能文也則吾豈敢金仙居士敬撰¶
¶
¶
¶
¶
¶
¶
¶
¶
¶
<pb:CK-KZ_JY172_02p002b>¶
¶
¶
¶
¶
¶
¶
¶
¶
¶
¶
<pb:CK-KZ_JY172_02p003a>¶
* 東園語錄序¶
東園語錄一書乃孚佑帝君神道設教朝夕訓誨同人者也數¶
十年來誘掖奬勸警覺提撕不啻如父之教其子兄之勉其弟¶
師保之課其生徒誠所謂發聾警瞶如聞淸夜之鐘聲覺世牖¶
民擬受當頭之棒喝者歟然語不取其濃而取其淡語不取其¶
繁而取其簡語不取其艷麗而取其淸眞語不取其支離而取¶
其親切且語其常而不語其怪語其正而不語其邪語其顯而¶
不語其微語其新而不語其舊故語仁敬則使人知有君臣語¶
慈孝則使人知有父子語有序則使人知有兄弟語有別有信¶
則使人知有夫婦朋友卒之語彌淡而彌永語彌簡而彌長語¶
<pb:CK-KZ_JY172_02p003b>¶
彌淸眞而彌中肯語彌親切而彌有味謂非可以引人共出迷¶
津導人同歸覺路者哉然吾因之有感矣慨自世運日下風俗¶
日偷習染日深人心日變語以陰果報應則啞然以笑矣語以¶
名教綱常則艴然以怒矣語以遷善改過則茫然若迷矣語以¶
修德行仁則惘然如失矣在在沉迷誰挽狂瀾於旣倒滔滔皆¶
是孰作砥柱於中流不有帝君語語肫摯語語詳明語語箴規¶
語語藥石其何以扶世運振風俗革習染救人心也哉所願閱¶
斯錄者革面兼能革心正己亦復正人庶不負帝君神道設教¶
殷殷訓誨之心云靜定子敬序¶
¶
<pb:CK-KZ_JY172_02p004a>¶
* 東園語錄序¶
且天生聖賢非欲使之自有餘而已將以補斯世之不足也得¶
其道不敢獨善其身而必以兼善天下故孔子憂萬世之大義¶
不明托春秋以見志孟子値處士橫議之秋不得已以正人心¶
爲己任彼一聖一賢豈不知自安佚之爲樂哉誠畏天命而憫¶
人窮也純陽祖師學孔孟之學卽志孔孟之志其發爲文詞也¶
上以接心法之傳下以救蒼生之阨今讀東園語錄一書論深¶
切於人情言不離乎忠孝至如隨事箴規之法因材施教之方¶
其大無不包者亦細無不舉可謂盡苦口之藥石鍼害身之膏¶
肓也後之獲是編者口而誦之心而維之身體而力行之澟乎¶
<pb:CK-KZ_JY172_02p004b>¶
祖師一嚴師也語錄一日課也庶不負立言之苦衷垂教之深¶
意也夫王培楨敬序¶
¶
¶
¶
¶
¶
¶
¶
¶
<pb:CK-KZ_JY172_02p005a>¶
* 東園語錄序¶
東園語錄一編純陽呂祖憫世俗之澆漓憂人心之淪胥慷慨¶
悲歌勸善而作也今之人每諱言善且譏人爲善噫豈非大恠¶
事哉不知聖經賢傳皆勸善書也曰吉人爲善惟日不足曰積¶
善之家必有餘慶曰天道無親常與善人大舜善與人同禹聞¶
善則拜文王善事陰行他書言善者難更僕數况人之初生性¶
本皆善則孝弟善也忠信善也禮義亷恥亦善也推之利物濟¶
人誘掖奬勸一切方便之事無非善也乃牿其性者反以作善¶
爲好名行善爲多事爲善爲邀福於戲爲是說者愚深窺其隱¶
矣一言以蔽之曰吝財不過欲多積以貽子孫耳獨不思財未¶
<pb:CK-KZ_JY172_02p005b>¶
有積而不散者服御之奢侈身心之邪淫命運之乖舛種種耗¶
財不一而足卽使貧不及身而不善之人子孫不肖轉瞬間祖¶
宗之刻薄慳吝銖累寸積者一旦同歸于盡以視散財作善孰¶
得孰失辨之宜早也且慷慨樂施以善散財財未有不復積者¶
蓋旣知爲善必無侈奢淫蕩之行時有節儉勤愼之訓子若孫¶
耳聞目見家法流傳昌熾必久理有固然不止禍淫福善天道¶
之常爲可信也流俗吝財之習(愚)蓄于心目匪伊朝夕茲就序¶
東園語錄發之伏願見是書者回頭猛省孳孳爲善急盡孝弟¶
忠信禮義亷恥及利物濟人誘掖奬勸一切方便之事以復其¶
本性斯爲善體聖賢經傳而不負呂祖勸善之厚望也夫饒性¶
<pb:CK-KZ_JY172_02p006a>¶
貞敬序¶
¶
¶
¶
¶
¶
¶
¶
¶
¶
<pb:CK-KZ_JY172_02p006b>¶
¶
¶
¶
¶
¶
¶
¶
¶
¶
¶
<pb:CK-KZ_JY172_02p007a>¶
* 東園語錄序¶
客有卒然而問者曰予聞近有大醫王之說信乎予曰然客曰¶
何謂也予曰夫所謂大醫王者其上醫國其次醫人不需藥餌¶
可盡天下而調治之者也客曰醫安在予曰此醫恒無定處非¶
誠意不可致非勝地不能留惟東園時息駕焉園有花可賞心¶
園有卉可寄興園有山水可登臨灑然適然歡如也及一念夫¶
害心害身不克自治之輩則又翛然悲惻然憫急起而藥石之¶
如孔子之醫狂矜愚先去其蕩與忿戾與詐之變本加厲又如¶
孟子醫好色之疾而以太王爲鍼醫好貨之疾而以公劉爲砭¶
醫好勇之疾而以文王武王爲良劑必欲至於返本回元而後¶
<pb:CK-KZ_JY172_02p007b>¶
已於是以不藥之藥著爲良言詠歎之詞題其名曰東園語錄¶
此亦猶古之靑囊等編也子誠取其書而讀之雖不可救藥者¶
亦可望治又何疑於大醫王之說也大醫王爲誰燮元贊運演¶
正警化孚佑帝君也龔森三敬序¶
¶
¶
¶
¶
¶
¶
<pb:CK-KZ_JY172_02p008a>¶
* 東園語錄序¶
嘗思三代而上道在君相三代而下教在師儒迄於今教化雖¶
行而師道不立卽有六經四子之書牖民覺世讀者恒視爲科¶
舉應試之資而莫究其所以然此教之所以不興而道之所由¶
不明也純陽祖師抱慈悲心爲生民計前於涵三齊雲等處作¶
以闡道垂教者彚集諸書蓋詳且盡矣今讀東園語錄一編或¶
發爲文詞或托於詩歌其事則倫常日用其理則性命身心而¶
其寓勸勉之意與警戒之辭隱隱乎與六經四書相表裏焉後¶
之讀是書者果能體之於身見之於行卽其義以揆諸六經四¶
書之旨而爲之屬辭比意互証詳明庶幾六經四書之義復昭¶
<pb:CK-KZ_JY172_02p008b>¶
然於天壤燦乎如日星而士林中不徒視爲科舉應試之資矣¶
則其輔翼乎六經翊贊乎四書也豈淺鮮哉易曰神道設教於¶
茲見之卽於斯信之矣而君相之道師儒之教不賴此編而長¶
留不墜也歟趙性和敬序¶
¶
¶
¶
¶
¶
¶
<pb:CK-KZ_JY172_02p009a>¶
* 東園語錄序¶
昔春秋有孔子胞與爲懷不能行其道於天下日與其徒講學¶
東山一時從遊者皆得所裁成以變化其氣質門弟子輩錄其¶
語言問答倫次而編集之名曰論語雖其中論說不下千萬言¶
而約之則心法推之卽治法也由孔子而來至於今千數百有¶
餘𡻕矣民風不古世道漸衰不有帝君以維持補救於其閒愈¶
趨愈下伊於胡底也今讀東園語錄一書所載詩歌諭文各體¶
因人啟迪隨事箴規仁義禮智植其基也忠孝節亷端其本也¶
語言動作詳其末也本救世憂民之苦衷揭而示人以遷善改¶
過之路實與孔子之言相爲表裏讀是錄者誠體此而遵行之¶
<pb:CK-KZ_JY172_02p009b>¶
心性復其純良風俗歸於渾厚一世治萬世治萬萬世治則東¶
園亦一東山也語錄亦一論語也孔子先天之帝君帝君後天¶
之孔子也宿映川敬序¶
¶	
