#-*- mode: org; -*-
#+EXPORT_ID: JY150
#+TITLE:銅符鐵券 Tongfu Tiequan
<<<<<<< HEAD
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 02
>>>>>>> cc399419a54ac8bb3f7e496efeab7a17cca5c7ac
=======
#+WITNESS: CK-KZ JYE
#+BASEEDITION: YP
>>>>>>> 7c1e8918503342d8f540d9108f89e4bcf4ec73d8
<pb:CK-KZ_JY150_02p001a>¶
@fw1重刋道藏輯要¶
* 　銅符鐵劵¶
玉淸無極總眞九天諶母元君授許眞君¶
** 　銅符鐵劵總訣¶
*** 　　三元神丹口訣¶
玉淸有命封仙職，掌握南曹主化一。赤文幽隱鬱儀房，玄科至¶
禁藍天碧。八萬四千一刼傅，傳出天符火記厯。庚甲之年雜氣¶
消，諸天慶會禹餘室。稽首恭默大道前，萬聖千眞總湛寂。瓊臺¶
遐想玉淸容，顰眉不展憂心匿。良久開揚九六門，鸞鶴斜聞龜¶
仰覔。大道流行滿上天，爾曹仙子樂無邊。龍漢延康三刼盡，玄¶
<pb:CK-KZ_JY150_02p001b>¶
宫大展令敷宣。東華昇舉西華主，太乙元君諶母傳。親授皇人¶
二八機，至玄至妙至幽微。可令塵寰流玉液，早將仙子赴瑶池。¶
珠臺降下銅符劵，勅下元君諶母知。弘道眞人弘道仙，闡揚正¶
教汞和鉛。鉛飛雪浪流珠滚，覆下依然眞土眠。土禀天符生碧¶
葉，躱躱金花起紫煙。紫煙飛上凌霄殿，連連續續氷花片。日月¶
抛光朗大千，巽風吹起金花現。不得流珠不計鉛，生靈聚景防¶
危戰。日魂將近月神圓，赫赫日魂霞九萬。四方籠罩合眞鉛，鉛¶
含五彩何人見。煉鉛無計覔眞傳，不得庚金華不現。採得辛金¶
一味眞，再入灰池取次鍊。上下浮沈顚倒間，壬花莫令烏雲亂。¶
抽出天魂奪日霞，水晶宮裏是吾家。返得流金囘聖體，何勞蹉¶
<pb:CK-KZ_JY150_02p002a>¶
跛遍天涯。汞死爲鉛鉛化土，白金鼎器丹之祖。懷盡天魂地魄¶
中，玄元稱此爲丹母。汞積九九返成砂，龍出東方西就虎。晉世¶
明王孝道存，金筋玉骨許之孫。咒符勅水降魔魅，明功暗德濟¶
蒼生。可將鐵劵天王旨，銅符細細口傅君。玉淸願見功勛士，光¶
眉大展笑顔欣。巨闕彌封碧玉匣，明珠照世破幽城。速令名山¶
拿玉兔，燦日擒歸再莫論。日魂消盡千山雪，奚慮區區遍體陰。¶
但烹黍米扶神氣，看看天時徧五陵。惡龍噴出三江水，毒氣零¶
零滿世塵。若不勅汝扶危難，骨城血海痛傷心。急以鼎池爐裏¶
煉，巧奪乾坤日月精。道法千門及萬戸，千門萬戸獨斯尊。十二¶
神符九白雪，三囘五轉號天靑。一粒一服三期後，周身九竅自¶
<pb:CK-KZ_JY150_02p002b>¶
光明。白雪入口身生羽，神符吞下足生雲。漸覺三陽開㤗日，浮¶
生腐草盡逢春。功高行備膺天祿，拔宅昇騰及滿門。早朝上帝¶
抛金璽，玉詔天書五岳迎。閑觀碧落空歌韻，時倚空靑始氣森。¶
一自五雲騰勝日，天香滿室古今聞。九六天機親囑付，珍藏寶¶
秘莫爲輕。至人授受吳王李，非之雷火卽時臨。金丹遞運玄元¶
始，五炁分張一炁成。不比嚥呼三一法，不是囘頭口内津。不是¶
閨丹御女術，不是砒黃丹礦成。鉛是元神銀是形，形神相得合¶
爲眞。元神相遇眞形後，果用元神觀太淸。¶
*** 　　寶塔訣¶
古法九層虛極，藥所不至。今減而用之，或七層五層，每層高六¶
<pb:CK-KZ_JY150_02p003a>¶
寸。下安蓬壺，雌雄子口，層層俱有竅妙，以便龍虎氣昇。安合固¶
濟，坐於池上，外用鐵環高掛於天梁上，令其安穩。方架内火，火¶
儘蓬壺。腰下以鐵架架起，以圍火力，庶使火難侵於寶塔。朱雀¶
易得安身進，鉛門止用半寸高。蓬壺腳下，三方安三足，厚方如¶
指節，令火勢有力。上古傅受，用風箱鞴火，後人遂開風門。風舌，¶
用之尤妙，不勞人力。火勢盛則閉，不及卽開。作用處在人活法，¶
不必一一拘舊。陰陽謂之道，變通謂之法。風炭門一開一閉，不¶
使疾風吹驚池鼎。恒令人廵視，恐有不虞之患。莫作尋常爲之。¶
雖曰百日之功勞，乃是昇天之基址。¶
*** 　　燒取眞鉛訣¶
<pb:CK-KZ_JY150_02p003b>¶
一初取出山鉛砂數百斤，搗爲末。就用礦上圳(音酬)土，每一斤配¶
食鹽四兩，搗萬杵。秤定鉛砂末一斤，以紙包褁數層，外用鹽泥¶
固之，五六分厚，晒令極乾。如此固三五百枚，入爐煆之。爐式形¶
如大甑，高六七尺，周圍一丈。下安風箱，底火上昇。用炭鋪底一¶
尺厚，方鋪鉛砂球在炭上，層炭層球。大火煆得内外通紅，止火¶
寒爐，陰土覆上。鉛在下成一塊，破球取出，如生礦銀狀。如此謂¶
之乾父。將此乾父取流金，則藥有精神。非是鉛圳土，否則神㪚¶
杳茫。不得師授，苟或妄爲，終爲誤事。神丹至藥，只是一味鉛精。¶
若得此寶，萬事畢矣。此爲先天眞一之水，多倍其數，以聽聖灰¶
築基之用。採得壬水一分眞，不換黃金重一斤。至此，神機又聽¶
<pb:CK-KZ_JY150_02p004a>¶
後繼大法。¶
*** 　　古羲黃修煉神丹大法¶
地元起手，金鼎神室。上下兩弦，體重一斤。如九鼎、七鼎、五鼎、三¶
鼎，必依大法度數採煉。假如白金八兩，用伏氣黑鉛三十六斤。¶
只有八九七十二兩，按九池而取之。恐鉛炁不足，神精降少。難¶
合天地符契半斤八兩之數，今用九兩煉一兩，不多不少，正宜¶
應用。須宜多採流珠，以防鑄室泄氣之用。先求地魄，地魄者，白¶
金也。次取天魂，天魂者，黃金也。黃金産硃砂，是日精。白金生流¶
珠，是月華。魂魄合體，精華自生。奪天地日月之全功，是聖祖玄¶
元之妙用。聖人知神物隱於北方，採此以作丹頭，不用世上黃¶
<pb:CK-KZ_JY150_02p004b>¶
金。黃金雖是純陽之體，縱加百煉，决不受氣。至於銅錫，性質太¶
燥，難見金公，見則形必傷也。獨與白金一味相親，暢體欣然。金¶
花發泄流滚，珍珠豁然於其間。眞陰眞陽，交光合體。巧取周天¶
度數，滿於五色中黃，自然陽生於眞土也。土旺金鄉，借水虎育¶
養而生震龍。五色霞鱗，金膏碧體，朗朗常存，爲昇天藥祖。愈煉¶
愈靈，越温越妙，故有陰池陽鼎。因鉛不受煉，設爲法象，以定浮¶
沈之性。造鼎爲陽，使陽魂自昇於天堂之上。制池爲陰，使陰魄¶
自沈於地獄之中。一九功在鉛，二九功在母。諸方不用母，丹門¶
甘自苦。壬癸怎分張，老脆化陰土。用鉛有秘傳，始初金煉鉛。浮¶
沈定得眞，先天與後天。認得其中趣，無拘洞裏仙。嬰兒尋乳母，¶
<pb:CK-KZ_JY150_02p005a>¶
轉轉出玄關。藥卽是眞汞，金母是神丹。一母生九子，各自傳枝¶
葉。一分藥力，能脫半斤赤鳳；紅顔濟世，安民非凡可覩。德薄不¶
足以遇，縁淺不足以聞。此是杳冥眞秘訣，子宜記取在胸襟。¶
*** 　　安爐立鼎訣¶
上供九天五土司命北斗七元眞君、丹房護屬正神、金木水火¶
土五德星君，侍供香火、燈燭、菓品，䖍告上眞。預造鉗匙等器，餘¶
積黑虎鐵池，寶塔多備，以防損換。爐内合風開門如雞子大，勿¶
令太寛，寛則風力緩，緩則眞氣不昇。池下三方安三足，不用鐵¶
造，以磁土燒就，安如品字。外以鹽泥固之，堅牢不損。安池在上¶
方，架重樓，兩邊以鐵環高掛於天梁之上。内火葢固，不令火力¶
<pb:CK-KZ_JY150_02p005b>¶
近鼎。別開出入火路，以便加減行持。¶
<pb:CK-KZ_JY150_02p006a>¶
** 　地元九池秘訣¶
*** 　　銅符鐵劵第一池函文¶
兩兩鬱羅臺，八寶昭陽殿。萬聖拱中尊，元始天王現。玉女嘯丹¶
墀，方使金公煉。一唱眾眞揚，世界金光徧。謹候北豐魔，洗出朝¶
陽苑。用力在丹人，棄舊迎新換。乾金奪日霞，莫致烏雲亂。產出¶
夜明珠，五色輝煌片。上下令通風，金棗嬰兒面。希夷陰濁捐，放¶
開河車轉。紫氣上重樓，子母不相見。初產覔金花，勿使精神㪚。¶
**** 　　直指函文(名曰靑埃)¶
第一池煉鉛法則：用出山淨金一斤，白如雪朶，碎作十六片。乃¶
於日月合璧日、五星聯珠日、申酉金旺日，將池鼎安置停當，開¶
<pb:CK-KZ_JY150_02p006b>¶
風門，進文武火。文火温池，先投鉛半斤，煉灰池結實。基址堅固，¶
免致折耗之患。待池將紅，叧用伏炁淨鉛九觔，每觔分三百六¶
十五銖，每銖四分二釐五毫，共三千三百八十五銖爲一池，九¶
池共鉛八十一觔，以應九九周天之數。將金片片入池，武火溶¶
化成汁。只待黑盡白現，一上一下，浮沈兩旋。紅光閃閃半虛空，¶
瑞氣炎炎浮紫廓。取次入鉛，漏盡再添。滿天星宿浮沈轉，寶月¶
金花劈面來。鉛珠又進，莫離方寸。看看癸水盡，方見海金鼇。急¶
進鉛爻，壬水上潮。和風吹得金花㪚，㪚卻盈庚見酉孩。須用有¶
力三人互相輪換，飮食起居，八門開閉。進鉛入炭，猛烹急煉，使¶
朱雀炎空，紫神瑞氣，金棗花紅，火火生光，爻爻露電。進鉛不可¶
<pb:CK-KZ_JY150_02p007a>¶
太急，急則金烏不出海。又不可太緩，緩則玉兔恐傷形。水火交¶
纒，數足無形合虛，曠然成質。壬水得金，自然昇上泥丸之頂，結¶
就昱日流珠。鉛數投盡，退火封門。安金益水，進鉛三錢四分。保¶
神固形，不可有動池鼎。冷定取出，摘下鼎中壬水，號曰靑埃。或¶
金盒磁盒封固，勿令泄氣。聽後人元配合。¶
*** 　　銅符鐵劵第二池函文¶
同志二三人，固守紫陽宮。黑以白爲母，紅以黑爲翁。中和天地¶
髓，只此是丹宗。禹門三汲浪，漏滴令空空。殿上流珠滚，色是紫¶
金紅。池中翻玉液，吹噓藉巽風。玉兔西爲宅，金烏直上東。龍虎¶
遥相望，會合景陽宮。抽出鉛中寶，火候莫匆匆。煆得金珠滚，珠¶
<pb:CK-KZ_JY150_02p007b>¶
珠氣上冲。眼見紅黃色，華葢要嚴封。滴盡池中濁，浮淸秀蘂蓬。¶
**** 　　直指函文(名曰黃輕)¶
第二池煉鉛火候法則與首池相同。仍換新池新鼎，固濟如法。¶
將聖母不動，如有消耗，卽添補數足。進文武火，投水鉛半觔。堅¶
固基址，鉛乾一半入。聖母在内，大火鎔化。金汁淸淸明徹底，朱¶
雀恍恍出南園。速進鉛銖，勿容太急。昨夜嬰兒初別母，今朝次¶
子亦如前。再進鉛銖，銖銖如則。莫道黑龜初出海，也防風浪動¶
人心。鉛鉛無差，火火一色。紫金臺上凝霜雪，白玉堂前母獨眠。¶
策策丙丁昇，滴滴鉛入骨。鉛數投盡，明鏡無塵，退火封門。進安¶
金之鉛二錢三分，寒爐一夜。輕輕取敲取鼎上流珠，號曰黃輕。¶
<pb:CK-KZ_JY150_02p008a>¶
取下另封，移池換鼎。¶
*** 　　銅符鐵劵第三池函文¶
大道總無繁，鉛汞兩般是。鉛見汞施恩，汞見鉛施義。神丹一味¶
鉛，内隱先天炁。媒妁丙丁翁，調攝黃婆力。搬運類牛車，鉛把汞¶
精吸。浮沈上下間，一一又一一。華堂日日新，流珠號如意。白鶴¶
滿天飛，火要雷霹𩆝。乾金露素華，休使鉛不及。恆令四門開，止¶
把雙關閉。一動鉛氣通，金池當固密。這般火烹煆，無形又無質。¶
**** 　　直指函文(名曰金液)¶
第三池煉鉛火候法則，一一與前相同。將固池架三足、上坐鼎，¶
封嚴不動。聖體無虧，消耗補全，入築基池中，大火風開。三文三¶
<pb:CK-KZ_JY150_02p008b>¶
武黃芽長，再昇再降黑鉛功。火火大張，爻爻無易。黑鉛起手無¶
生有，白金倒了有還無。依刻投鉛，愈加珍重。靑龍退骨三迴轉，¶
白虎翻身就地存。進進鉛爻，首尾如是。西池日月初相見，奪得¶
淸香各自歸。龍霞紅似火，眞火勝龍霞。鉛數進畢，退火停爐，入¶
安金之鉛一錢二分。前三池是長男成象、震庚受符，共用安金¶
之鉛七錢，以應天符七日來復之說。以後六池則不用此法矣。¶
退火寒爐，取出鼎上壬水，號曰金液。封記明白，又換新池作用。¶
*** 　　銅符鐵劵第四池函文¶
東出太陽精，光華燦燦明。徧照普天下，霞入碧波城。晝夜東西¶
轉，西沈東復昇。闔闢太陽母，萬象禀光明。乾坤天地髓，坤丹大¶
<pb:CK-KZ_JY150_02p009a>¶
道根。坤乙月將晦，昏昏體太陰。漸到西南地，微微露一星。日遊¶
東北陸，月漸望南行。七八光流體，看看重半斤。半黑又半白，白¶
者是金精。若非三足力，玉兔華不生。十五臨甲地，丹光滿玉京。¶
**** 　　直指函文(名曰紅霞)¶
第四池煉鉛火候與前俱同。不動聖胎，待母入池。大火風開，仍¶
前進鉛，不得苟簡。三開三合產眞鉛，不是陰陽定不出。又進鉛¶
爻，爻爻相續。金丹全仗庚辛力，壬不成庚癸不分。但看鉛壬，相¶
濟白金。金水得合，凡子聖孫。華池母鎔，各要分明。紅光五色，裂¶
火霞生。時時美景如金碧，日日花開樣不同。下手只銀鉛分散，¶
鉛汞土銖盡爻空。寒爐一夜，取出鼎上壬水，號曰紅霞。收記，換¶
<pb:CK-KZ_JY150_02p009b>¶
池另煉。¶
*** 　　銅符鐵劵第五池函文¶
黑鉛天之精，白金地之液。黑隱水中揚，白有火之氣。黑白往來¶
翻，拘來歸正位。二物性合情，丹經居同類。黑以白爲夫，陰以陽¶
爲配。陰陽混沌時，朶朶金花翠。寶月滿丹田，猛烹火煆極。休閉¶
通天竅，令其呼與吸。翻騰舉目間，烏龜自隱匿。精奇口訣功，火¶
候在消息。壺中養聖孫，萬般只此貴。一日生一男，男男各居室。¶
**** 　　直指函文(名曰流金)¶
第五池煉鉛火候、採煉池鼎，一一相同。聖母入池，風開金汁，照¶
前投鉛，常加炭入。金公百煉精神長，惟有眞鉛上下飛。又進鉛¶
<pb:CK-KZ_JY150_02p010a>¶
銖，黃白混沌。烹煎符火三陽運，九九流珠去母陰。認取鉛金，不¶
黃不紫。日魂乍進嫦娥宅，覓得中秋桂蘂香。鉛盡壬昇，辛金自¶
現。寒池取出，號曰流金。收貯，換池另煉。¶
*** 　　銅符鐵劵第六池函文¶
採鉛一味眞，胎靈母亦靈。一母生六子，扶桑日已臨。池池俱似¶
始，鼎鼎更奇新。上達紅爐景，珠珠要氣騰。莫使鉛埋汞，休言有¶
氣存。烜烜巽風烈，流金透體明。不爲堅剛質，黃輿自此生。癸以¶
壬爲主，壬以癸爲賓。卻依大道法，壬癸定浮沈。棄捐濁中濁，輕¶
淸靈更靈。如此浮沈法，葢世不曾聞。火候薰蒸足，顆顆天谷靑。¶
**** 　　直指函文(名曰壬華)¶
<pb:CK-KZ_JY150_02p010b>¶
第六池火候煉鉛、斤兩法度，一一大同。分鉛度數，不拘舊巧，變¶
化在人施爲。煉過二三池，自生其妙。如流珠結少，神火不揚，煉¶
已稍欠，神明不來，再行結胎之火，務使黃雲滿沼。陰極陽生，上¶
下門開，紅光閃灼，露滴黃庭，嬰兒顯象，光逐神生。鉛如指頂，令¶
其四方，以便作用。嘗令飲食滿腹，方可近爐，邪氣難入。鉛盡退¶
火，取鼎上壬水，號曰壬華。收貯，換池另煉。¶
*** 　　銅符鐵劵第七池函文¶
玄元大道根，玉淸不二門。除此一乘法，餘外卽非眞。煆煉鉛中¶
寶，抽出銀内精。水濫車難轉，不及恐傷金。泛泛流珠滚，茫茫要¶
氣升。子母互相顧，黃白混相吞。恍惚陶情趣，三疊九重城。潔白¶
<pb:CK-KZ_JY150_02p011a>¶
令見寶，淸淸内有陰。洗出鉛汞骨，鉛汞結精英。溷水荷花長，茫¶
茫浪湧生。除卻眞鉛汞，休聽節外音。鐵劵銅符旨，丹門仔細論。¶
**** 　　直指函文(名曰壬花)¶
第七池進鉛火候亦同。武火開化聖母，只待紅光籠罩寶月。方¶
進鉛珠，透體紅璃，内外純白。癸生鉛後，陽產鉛中。火盛消金，金¶
伐木榮。靑赤黑白，歸於中黃。順其消息，以觀景象。池池飛紫粉，¶
火火起祥光。上沖華葢，滿室窗塵。萬里無雲天一色，十二時中¶
見太陽。黃輿紫粉皆由此，白雪靑埃見者昌。原來只是一味鉛¶
精，以白金分去陰土。金乃水之基，水乃道之樞。只此二物，眞砂¶
眞汞，皆自銀鉛而生。恍恍無形，冥冥有象。鉛盡寒爐，收鼎上壬¶
<pb:CK-KZ_JY150_02p011b>¶
水，號曰壬花。再移池作用。¶
*** 　　銅符鐵劵第八池函文¶
布氣生靈液，含光天地先。根發浮黎土，苖生大赤天。八寶皆由¶
此，靈明獨黑鉛。今知天地秘，煉此是良田。六陰成聖體，枯骨返¶
黃泉。法用心心指，機關細細研。不得眞傳授，空勞志氣堅。枉進¶
通天火，靑脆怎留連。剛柔有表裏，陰陽禀自然。鼎内天中地，池¶
中地内天。潔白瑤臺上，素體淨如綿。母懷七八子，精神越勝前。¶
至人承授受，良因宿有緣。能知插骨法，南都任汝閑。¶
**** 　　直指函文(名曰紫金硫)¶
第八池火候、池鼎，俱各易新。爻鉛九斤，築基八兩，煉法如前。至¶
<pb:CK-KZ_JY150_02p012a>¶
此手法純熟，知其昇降何如，多寡有則。流珠結少求乾父，折耗¶
辛金補數全。金花原是池中藥，採得金花再莫言。一則分鉛之¶
壬癸，二則洗金之垢陰。進進鉛爲藥，抽抽藥是鉛，知得用鉛意，¶
神丹不是鉛。如日月交光，止盜其神，不盜其形。用神棄形，乃得¶
長生。鉛銖已盡，取鼎上壬水，號曰紫金硫。換池另煉。¶
*** 　　銅符鐵劵第九池函文¶
黑取黑之髓，白用白之油。黑白共合體，油髓自然稠。嬰兒入紫¶
府，姹女下重樓。媒妁中黃意，養就紫金琉。下布長蛇陣，鸞鳳任¶
往遊。瑶池初浴體，未濟養三周。擒住南朱雀，眞土葬爲邱。火候¶
同一二，法則似前求。三壬癸一兩，九陽取次收。九九八十一，不¶
<pb:CK-KZ_JY150_02p012b>¶
足照前抽。奪盡九六數，西山鬼哭愁。逆順顚倒理，爲尾又爲頭。¶
**** 　　直指函文(名曰妙靈砂)¶
第九池火候法則煉鉛亦同。入聖母在内鎔化，紅光籠罩寶月。¶
方進鉛銖，水銀過度。神仙至秘，招攝龍精，賴於虎髓，不用鉛形，¶
只用鉛炁。鉛炁何得，先求同類。同類是金，灰池用意。𤉖𤉖火功，¶
外包鼎器。流珠得金分出，不與世鉛相同。見火則別，見金又住。¶
從一至九，謂之煉已，是煉精化氣之功。一池至九池，壬水各自¶
封固。壬水多備，以防後用。所謂得藥忘年，煉鉛無計，乃活法也。¶
寒爐開看，母體白如雪片方好，號曰妙靈砂。如靑黃，非鉛之眞¶
氣，乃癸水未盡，必須猛烹極煆，浪湧波翻，方懷眞氣。後有温養¶
<pb:CK-KZ_JY150_02p013a>¶
赤文之訣、返魂揷骨之功。詳著如右。¶
<pb:CK-KZ_JY150_02p013b>¶
¶	
<pb:CK-KZ_JY150_02p014a>¶
** 　人元九鼎秘訣¶
*** 　　一鼎¶
人元一鼎丹，九九過鉛關。復用靑都所，返出又迴還。辛金渾似¶
雪，壬水化爲煙。子母平平入，五五育天然。霹𩆝三週火，分胎上¶
下間。莫比塵囂事，篤志要心堅。一陽初復日，神魂一線纒。親授¶
銅符劵，鉛汞自留連。¶
　訣曰：九煉辛金一斤，碎爲米粒。將首池靑埃一斤，二物混合¶
　入陰陽鼎内。神膠封固，鐵絲十字札住，外用泥包固。入未濟¶
　爐三足上穩定，勿使偏歪顚倒。周圍上下，淨灰葢之。加頂火¶
　四兩，養一七、二七火六兩，三七火半斤，温養二十五日，取出¶
<pb:CK-KZ_JY150_02p014b>¶
　入明爐。先文後武，煆煉六六三十六時，鼎火一色。日足冷定，¶
　開鼎取看。變成紅霞在上，成質如赤玉紫粉，辛金在下，成一¶
　餅外白内黃。再又過度中乘，一月一鼎。祖炁初傅，乍離母體，¶
　神氣混沌，魂魄不堅，不堪點化。再尋乳母，意志超越。爲出類¶
　拔萃之神符，有起死囘生之功力。¶
*** 　　二鼎¶
人元二鼎丹，躍出禹門關。復用希夷所，夜落曉歸還。日魂霞裡¶
見，月魄滿秋天。兄弟平平入，五五赤文全。三十六時火，分開一¶
二三。一子囂浮骨，二子志方堅。二陽來復後，開如雞子顏。親授¶
銅符劵，銀鉛鼎炭鉗。¶
<pb:CK-KZ_JY150_02p015a>¶
　訣曰：前聖金一斤，至此纎毫不折。不可傷動胎根。將一鼎靑¶
　汞配二池流珠，共二斤，拌勻，與胎上下鋪葢固濟。火候同前。¶
　温養日足，武火分胎，天地人三才定位。首子靑汞如灰，虛囂¶
　則無神氣。二子似水晶，黃芽漸長成。抽出塵囂，謂之眞鉛，將¶
　此作長生匱。靑汞三錢，伏光明砂一兩，再加丙火三日，氣絕¶
　形黃。將砂一錢、乾汞一兩，以汞一錢化銅十兩。如此神異變¶
　化無方，是宗祖之初功也。¶
*** 　　三鼎¶
人元三鼎丹，飛出斗牛關。復用混沌所，牽轉白牛還。金鵝飛玉¶
窟，赤鳳伏丹田。生熟平平入，宗祖出黃泉。六六時中火，江流動¶
<pb:CK-KZ_JY150_02p015b>¶
動潺。一二翠如玉，兩鼎刀圭堅。三陽來復後，開之碧蘂連。銅符¶
鐵劵旨，梧桐有鳳鸞。¶
　訣曰：前聖金一斤，將二鼎流珠配三池金液，共二斤，拌勻，與¶
　聖母上下鋪葢固濟。手法如前。文火温養，子母薰蒸。武火煆¶
　煉，返魂插骨。日足周全，一進一出。留少去老，二子不用。要得¶
　硃砂死，先須死黑鉛。鉛精一味，砂倒汞乾。將二子三錢，伏好¶
　雄一兩，三日火足，其雄實死。死雄一錢，乾汞一兩。死汞一錢，¶
　化銅十兩。永成至寶，濟世扶危，無量之福。轉轉接養，化化生¶
　生。¶
*** 　　四鼎¶
<pb:CK-KZ_JY150_02p016a>¶
人元四鼎丹，九九向玄關。用意靑埃所，朱雀進西川。紫府華池¶
長，黃芽滿玉田。進退平平入，温養幼嬰顏。骨大精神壯，禁奈肅¶
霜寒。父少兒子老，天道自循環。四陽來復後，中黃白王邊。親授¶
銅符券，神光滿上弦。¶
　訣曰：前聖金一斤，將前三鼎金液配四池紅霞鉛汞，共三斤，¶
　混一處，固濟火候亦如前法。生熟相制，温養二十五日，取出。¶
　明火分胎，仔細鼎器。寒爐取之，棄卻三子。以養硫黃，聞氣而¶
　死。用硫一分，乾汞一兩。以汞一錢，化鐵拾兩。愼之愼之。¶
*** 　　五鼎¶
人元五鼎丹，遍遍亦如前。離卻神房所，雲霧滿山川。水虎不相¶
<pb:CK-KZ_JY150_02p016b>¶
顧，火龍怎出泉。次第平平入，虛虛輔浩然。汞長紅璃色，鉛枯面¶
不鮮。抽鉛添汞法，父子不相傳。五陽來復後，月魄滿南園。親授¶
銅符劵，百日福無邊。¶
　訣曰：前聖金一斤，精神漸長，與前不同，鼎鼎各別。將四鼎壬¶
　水與五池流金，混合一處，老嫩鋪葢聖金，火候温養。分胎法¶
　則如前一樣。日足開取，退下四鼎囂塵。三錢伏雌黃一兩，聞¶
　氣而死。將雌一錢，化鉛一兩成銀。將銀鎔化，再點靈雌七分，¶
　成上色黃金。以此金造神室，伏養八石，各有變化。¶
*** 　　六鼎¶
人元六鼎丹，關過又重關。灑落明堂所，珠珠子奉還。靑汞八百¶
<pb:CK-KZ_JY150_02p017a>¶
𡻕，也要半斤鉛。來往平平入，金鳥湧大淵。陰符不可急，陽火正¶
炎炎。武短文長法，光華滿大千。六陽來復後，噴鼻味香甜。親授¶
銅符劵，不怕不爲仙。¶
　訣曰：前聖金一斤，移入新鼎。以五鼎流金、六池壬華，共三斤，¶
　混合一處養之。火候温養，分胎一一俱同。武火時候，切要謹¶
　愼，恐防走失神氣，則前功俱廢。鼎器堅牢，封固嚴密，則陽光¶
　自入黃金舍中。眞父眞母，合體傳神，須用天符火候，補復還¶
　元。金生水液，轉轉配合。日足取下，抽出天魂，伏膽磠如猫捕¶
　鼠，化鐵錫如風掃雲。爲聖金聖銀之體，萬古無更。見火則紅¶
　光直上，暗處似曉日光明，不與世寶相同。¶
<pb:CK-KZ_JY150_02p017b>¶
*** 　　七鼎¶
人元七鼎丹，金鳥入廣寒。太極團團轉，封固密更嚴。乾生巽艮¶
坤，坤生震兌乾。神火平平入，調燮要周全。芙蓉方結菓，粒粒在¶
金盤。照破人天鏡，月食太陽肝。七陽來復後，玄玄玄又玄。親授¶
銅符劵，天上又生天。¶
　訣曰：前聖金一斤，以六鼎壬華配七池壬花，混合一處，入鼎¶
　封固。温養火候同前。退下六子，以伏砒霜，聞氣而死。至此八¶
　石歸眞，各有變化。鉛英伏汞英，金銀目下成。秘之愼之。¶
*** 　　八鼎¶
人元八鼎丹，飄飄月正鮮。老蚌含珠養，明鏡水晶盤。雲收天霽¶
<pb:CK-KZ_JY150_02p018a>¶
外，嬰兒顯大千。翡翠平平入，四七運推遷。無質是眞汞，有質是¶
眞鉛。二物一斤重，日午正當天。八陽來復後，紅菓綠枝顚。這般¶
眞下手，跳出海天寛。¶
　訣曰：前聖金一斤，已成庚體。以七鼎壬花配八池紫金硫，混¶
　合一處，火候、固濟、分胎同前。日足取下七子，養砂乾汞，靈妙¶
　無邊。點化七十二石，脫凡成聖。此神火之精英，五金八石之¶
　頑體，獨此補全。¶
*** 　　九鼎¶
人元九鼎丹，巍巍象帝先。十月胎完足，九九復還乾。造作長生¶
匱，砂汞骨毛寒。砂變凡爲聖，汞返聖爲神。一子經一月，過關換¶
<pb:CK-KZ_JY150_02p018b>¶
鼎閑。轉轉鉛中煉，功成不用鉛。早將陰行積，隱跡在人間。鐵劵¶
銅符旨，秘密勿多言。¶
　訣曰：前聖金一斤，將八鼎紫金硫、九池靈妙砂，共三斤，混合¶
　一處。温養火候法則與前俱同，不必一一拘說。胎囂作匱，靈¶
　妙難言。澆淋灌注，金笋黃芽，皆從此出，分枝接養。三變而化¶
　金[麥*失]，瓦礫自然成寶。聖胎九陽數足，丹母全眞，陰盡陽純，脫¶
　胎神化。開看，内外純黃，表裏透徹，光如水晶，似太陽初出。金¶
　星燦燦，神水汪汪，耀晃人目，五彩霞生，異香噴鼻。紅琉璃，絳¶
　琥珀，乃七返九還、煉氣化神。黑金煉白金，白金成黃金，黃金爲¶
　至藥，眞出世之丹砂，作昇天之藥祖。如要服食，懸入井中七¶
<pb:CK-KZ_JY150_02p019a>¶
　日，退去火毒，烹成金粟。吿明上帝高眞，擇日沐浴，晨昏向東，¶
　以淸水服之。一日一粒。百日改形換骨，自然神氣相適、魂魄¶
　凝和。三期之後，周身九竅盡皆光明。修丹至此，萬事畢矣。一¶
　轉至九轉，九九八十一磁盒，封固。外用壬水流珠，上下鋪葢，¶
　陰爐温養。自有三色四樣之靈藥，池池殊異，鼎鼎鮮明。再尋¶
　至友，選擇名山，建立壇宇，鼓鑄神室。上下二釡，明堂正德，俱¶
　於神丹秘範載之。東晉武帝，大道正行，諶母出焉。眞君授於¶
　吳猛，吳猛傳於謝廷盛。今玉輦龍車，金冠星服，永爲金闕之¶
　臣。神方在世，付賢授德，不可輕泄慢漏。咄。神仙費盡千辛苦，¶
　到頭只是煉鉛金。¶
<pb:CK-KZ_JY150_02p019b>¶
** 　天元秘訣¶
*** 　　九天機要¶
夫神丹大藥，必須於金土。窗塵過隙，皆禀於離符。九九乾爻，六¶
六坤策，八兩水而八兩金。金水何虧，半半淸兮半半濁。雲霧自¶
契，金一滴以淸明，火一符而瑩徹。口訣精專，下手的確，伏一虎¶
之權衡，降九龍之標格。于以體乾坤之象，于以顯日月之光。希¶
夷闔闢，萬象自臨，准則抽添，毫釐依法。預制法器于壇中，先辦¶
盆盂於左右。眞友職事，忠直温良，未造神室歸金鼎，且訪良朋¶
輔聖基。龍虎拱朝，龜蛇伏翼，依按玄科，萬無一失。且守至誠，始¶
終無異，何勞天上金烏降，且捉人間玉兔歸。煉出浮黎眞土，產¶
<pb:CK-KZ_JY150_02p020a>¶
出如意寶珠。吞食一粒，霞彩沖霄。未得之前陰德廣，臨爐之際¶
不勞心，我將三段工夫指，片言無隱付隆君。夙植道根，不求自¶
臨，莫把天機容易語，非人空閃喪其形。¶
*** 　　水火直義¶
大丹用五會之眞火，不用凡火。眞火賴日生。黃帝將陽燧取火，¶
陽燧難求，赤金亦可向日而取。大抵太陽乃天之眞火，其精自¶
有，其光自現，日日皆然，月月如是。若以木石鑿撥而取，其性燥¶
烈，非自然之意。不若當正午火旺之時，以火鏡向日取之，借日¶
生火，亦是眞火，故云日魂。以象眞汞，又爲眞種，以足神丹之用，¶
何必拘拘於陽燧也。取水必賴方珠。方珠乃月華昇上，就水結¶
<pb:CK-KZ_JY150_02p020b>¶
形，性是純陰。八月十五夜亥子二時，當月華旺盛而取之。除中¶
秋之望，餘月再不可取。倘德行未周、陰功未備，未盡格天之誠，¶
必多陰雨之晦，水何由得。縱得眞水，一宵之取能有幾何。養虛¶
無神藥，眞火在下，水有消折。每一晝夜抽添，用水十斤之數。一¶
年用二千五百餘斤之水。中秋一𡻕，不過亥子二時，焉能注二¶
千五百餘斤之水。不得此水，不合正配日魂月魄之意。天水天¶
火之宜。若用凡水，又非眞種。學人絕路，豈不誤哉。今開方便之¶
門，大顯沖霄之徑。葢水者，乃月華之陰精，天一之神水，流液俱¶
出於神龍。每年純陽之四月，乃神龍變化之時，其水有靈，大雨¶
時行，多用磁器盛接，以物葢合，勿令塵投，以便一年之用。未有¶
<pb:CK-KZ_JY150_02p021a>¶
一月而全無雨者。此亦至人變通之妙，何必拘拘於方珠也。¶
*** 　　地脉直義¶
修鍊金丹，當擇名山福地。岡阜高巍，前包後擁，坐子向午，使金¶
烏玉兔東昇西没、左右輪轉。水澤盡美，竹木淸奇，龍輔叠叠于¶
宮傍，虎翼層層于神室，玄武隱隱如屏，朱雀行行列面。避塵俗¶
之往來，斷常交之義友。修成璚島之鄕，勿邇尸墳之穢。上觀天¶
文，下察地理，日有奇禽而鳴，時增異獸而遶。藏經隱史，露寶生¶
芝，方可建立丹宮。自然仙聖降臨，地神擁佑，終始無虞，多生慶¶
幸。¶
*** 　　宮室直義¶
<pb:CK-KZ_JY150_02p021b>¶
鼎隨藥置，室依鼎修。一間一鼎，三鼎三房。高一丈六尺，闊一丈¶
四尺。四隅令空，重廊遶行。非齊雲摘星之比，非雕梁畫棟之華。¶
四面置牖，或閉或開。鑿頂通氣，納瑞招祥。地平如掌，無坡無凹。¶
縫咸塗塞，勿容邪穢。鼎室多寡，度量施爲。每一鼎之功夫，俱合¶
天地、日月、三才、四時、五行、六氣、七政、八卦、九宮、十干、十二支、二¶
十四炁、七十二候、二十八宿，萬象生成。正南開門，庖溷浴室稍¶
遠別造。確守威嚴，如臨君聖。¶
*** 　　壇臺直義¶
旺方取上等黃土，蒸煉築臺。仍用塑工，務令堅固。候至自乾，勿¶
容急迫。壇分三層，應天、地、人三才。下層高一尺二寸，分八角，周¶
<pb:CK-KZ_JY150_02p022a>¶
圍二丈八尺，橫徑九尺三寸。開八門，門各高八寸，闊三寸。各造¶
土門，以備啟閉。仍各開路，透臺中心，虛徑五寸，以通風火。中層¶
高一尺二寸，周圍二丈四尺，橫徑八尺六寸。亦分八角，畫八卦¶
符，水一、火二、木三、金四、土五。上層高一尺二寸，中虛五寸，其度¶
則圓。應天圓之意。周圍一丈六尺，橫徑五尺三寸，圖二十八宿¶
之象，以及春夏秋冬七十二候。臺上置太乙神爐，身高一尺六¶
寸，四圍及底皆厚六寸。内明堂橫徑七寸，足高四寸，身與足通¶
高二尺。自底足及葢，中虛五寸，與臺心等。造土隔於爐中，中間¶
以盛火。碁厚三寸，徑六寸。其爐半露半藏臺上，畫靑龍、白虎、朱¶
雀、玄武四象于上，布十二月將之辰。屋簷之東西，則畫日月，象¶
<pb:CK-KZ_JY150_02p022b>¶
金烏、玉兔之明。其神爐須擇黃道、天德、月德上吉等日，于旺方¶
取純黃正色之土，淘取極細，蒸曝潤浸，用紙筋杵熟塑之。再加¶
白蟮土、細沙及代赭磁石，取四七合宿吉時，起手造成。陰乾，然¶
后加火煆煉，封於臺上。¶
*** 　　鼎器直義¶
鼎身長一尺二寸，通厚一寸一分，唇一分，分三級。其唇至底，亦¶
三級。内明堂，橫徑一寸六分。口唇橫徑七寸。下有鼇足三分。一¶
法用泥土，恐不堅。以九九煉淨熟鐵淸汁鑄造，恐有漏眼。金汁¶
不淸者，不用。擇五星連珠日、日月合璧日鑄之，多備以聽更換。¶
勿容苟簡。鑄畢，奏吿師眞。置於爐内，一年一鼎，不可重用。上坎¶
<pb:CK-KZ_JY150_02p023a>¶
鼎入於下離鼎之内，畜水高八寸四分，圓一尺五寸，徑五寸，唇¶
一寸二分。其腹至臍，一寸二分。用赤金造之。坎離二鼎，互相瞰¶
入。其撥蠟之法，皆要細膩。所爲瞰的平穩，無纎毫縫圻，方用極¶
熟細坭，仍加塑工，嚴密制造，不可苟爲。候乾，烘去蠟汁盡，方以¶
金汁鑄之。¶
*** 　　垣郭直義¶
垣郭以安鼎。用土日取五方細土，以水飛過，以楮汁和成塊，𢷬¶
煉堅熟，形如鍋釜。其高九寸，厚九分。離鼎寬一寸九分，口略厰¶
而圓。土日取土，火日造之，下塑八柱，令其堅固。一名丹竈。以坎¶
離之炁，歸重屋之内。¶
<pb:CK-KZ_JY150_02p023b>¶
*** 　　神室直義¶
修煉大藥，全借神室奇器，分毫有差，施化難矣。先造蠟式，熟坭¶
塑上俟乾，以辨正鼎之餘方可凖。厚薄寬窄，大小圓長，依大道。¶
用玄水如法久煉，傍留一穴，固濟停當。用火𦑜成淸汁，以鐵杖¶
通透，瀉於模式之中。兩釜各鑄，務令相合。上乾下坤，而爲中黃，¶
爕理陰陽，中虛寸餘，以生靈汞。生則爲玄牝，合則爲太極。鑄室¶
取金旺之月日，三日出庚，制煉正模。止用前九池九鼎煉就金¶
母鑄之。淨金一斤，鑄成止有十五兩。旣鑄之後，眞氣因火漏泄，¶
若便入爐，恐金精結少，玉液生遲，不能變化．徒費前工。必須用¶
前取壬水，内外塡滿，多培其氣，入磁鼎固之，平火温養百日。一¶
<pb:CK-KZ_JY150_02p024a>¶
月一換，爲三接氣，使精神完全，魂魄堅固。百日後，方用六一泥、¶
石膏、枯礬煆過，代赭黃丹赤石脂並重羅灰粉封固口縫，銀絲¶
十字扎住。外用聖金聖銀，製造包胎，重重裹定，勿令有差。雌雄¶
子口，相合爲一，形如雞子，外圓内方，能受天地之精靈，水火之¶
養育。模取圓轉，土日造之，形高四寸，皆用周尺。¶
*** 　　符鏡直義¶
八方懸鏡，各徑尺二，靠屋面鼎。四隅掛劍。其鏡劍鑄造及出没，¶
己亥正三刻預入各職，威守寂靜，嘗如對待神明。用潔淨黃袱¶
包裹，安於聖眞位前，晨昏奏祝。至土臨官帝旺日，一陽初生，安¶
於丹室金鼎左右。峙立五岳，先煉五色土，塑五岳形神，俟乾。至¶
<pb:CK-KZ_JY150_02p024b>¶
鼎底平正如岳，封固鼎縫。逐日祭吿，至運行水火，各盡乃職。¶
*** 　　陳設直義¶
創建丹房，造壇築垣，立鼎安爐，咸擇土旺日時。懸三元寶照以¶
袪妖邪，插劍四隅以鎭鬼神。寶照，卽鏡也。天照用甲子，乃六六¶
首陽之日，取黃道神在金石合成日、方鑄明堂時大妙。地照用¶
壬子日、太陽望中時鑄。仝照用丙子日、太陽正中時鑄。各徑過¶
二尺四寸。劍用霜降日造。古劍尤妙。符簡四片，太乙降宮時鑄，¶
金石合日亦可。四方符篆，五彩旗令，並有規律。旗准五方之色，¶
各長二尺，繫於鏡照之下，及重屋之頂。其十二元辰符、鐵簡符、¶
四壁符、三臺符、八卦符、老君鎭壇符、二十八宿符，及金烏玉兔¶
<pb:CK-KZ_JY150_02p025a>¶
圖、四象圖，以上符篆，諸經史書中各有載之者。每宮之内，供奉¶
丹主周天妙化眞人、九陽威德濟生度死眞人、日宮太陽火德¶
星君、月宮太陰水德星君、太乙主宰高上帝師元君、十二元辰¶
本命星君、正一龍虎玄壇趙天君、飛㨗報應諸天使者、傳經演¶
教厯代仙師、丹房通事、土地正神，依法面鼎，每日十二時香盤¶
輪換，燈燭勿絕。火盤靠東北隅，用銅造，等稱以定火數。須用熟¶
炭，庶無驚爆之患。水盤靠西南隅，造八株杓添水。抽水盂盛已¶
用之水，添水盂蓄未用之水。每宮之内，用二友司水火，銅壺報¶
刻，乃抽乃添，須凖八門，法遁三奇。在天禽時起手，乃推陰陽二¶
遁。推九天在震宮，則掛東方符，懸鏡一面於屋之東，上垂綵於¶
<pb:CK-KZ_JY150_02p025b>¶
東鏡之下。推九天在巽宮，則掛東南隅符，懸鏡一面於東南隅。¶
餘六方以例推之。中央黃彩，卻取天德黃道與月德合日子時¶
正一刻垂於屋之中頂。其四方符篆，於四七合宿日安之，並宜¶
奏吿元君、天使證盟。¶
*** 　　潔淨直義¶
凡修大丹，先遠淫慾，戒殺生，行慈善，致齋沭，潔淨身心，方登壇¶
安設祖師神位，香燈供儀，𥸤禱懇求，以祈神明佑助。待一陽來¶
復之月，一陽生時，依法起工。甚忌僧尼、婦女、雞犬、穢濁，如或有¶
違，神明惡之，丹道難成。每日眞友司察，考其功過。關防戸牖，銅¶
壺晷影，司財掌膳，典水典火，侍香奏白，步斗踏罡，糾其勤惰，動¶
<pb:CK-KZ_JY150_02p026a>¶
靜不苟，和氣從容。絕髮折齒歃血結盟，立誓於雷將案下：共修¶
物外之丹砂，同結逍遙之大會，他日功成，齊登碧落。¶
*** 　　卦氣直義¶
天地變化，本於陰陽。陽變陰合，起於乾坤。乾卦用九，坤卦用六，¶
各有六爻。乾爻六九，爲策五十有四。坤爻六六，爲策三十有六。¶
合四時而倍之。故《易》曰：『乾之策二百一十有六，坤之策一百四¶
十有四，凡三百六十。』當期之日，葢陰陽起伏，生成朔望，萬物之¶
大數也。聖人促年於月，促月於日，促日於時，每一時於二十四¶
炁分得二炁，於七十二候分得六候。自子至巳，是冬至後、夏至¶
前。自午至亥，是夏至後、冬至前。修煉大藥，於十二時辰進退陽¶
<pb:CK-KZ_JY150_02p026b>¶
火、陰符，各吐寒暄氣候，運入中宮神室，互生變化，產毓眞精。每¶
晝夜二卦直符，一年則七百二十卦，總計四千三百二十爻，應¶
四千三百二十年之氣候。是知一辰之内，符火進退，奪四千三¶
百二十年之正氣，歸於神鼎之中。大抵火候之數，以乾、坤、坎、離¶
四卦爲體，餘六十卦爻爲用。爻止三百六十一爻爲一星，一星¶
凖一銖。子行陽火三十六銖，二十四銖爲一兩，餘十二銖又爲¶
半兩。是知子時得陽火一兩半。前六時屬陽，其數得九。陽火則¶
進九兩也，總計二百一十六銖。其餘少陽、少陰，五日一候之數，¶
不在正例陰符者。自午至亥皆屬陰，其爻亦減，止一百四十四¶
銖。其數得六，六爲老陰之策。午退陰符二十四爻，一爻爲一銖，¶
<pb:CK-KZ_JY150_02p027a>¶
二十四銖爲一兩。是知六陰時得火亦六兩也，總一百四十四¶
銖。前六陽時得九，後六陰時得六。陽九陰六之機，於斯盡矣。總¶
三百六十爻，合神室一斤之體，用今九六，止一十五兩。餘乾坤¶
二卦爲鼎器，坎離二卦爲藥物。該二十四爻爲一兩之數也。凡¶
後學修煉大丹，遵明師旨：火是藥之父母，藥是火之子孫。口口¶
相傳，心心相授，惟專於火。遜曰：『神室一斤，火數亦一斤，二物不¶
可偏廢。今火止十五兩者，又何爲哉。』元君曰：『鼎中修煉，火符之¶
進退，按天上月華之盈虧。故一日有十二時，一年有十二月，一¶
時卽一月。以上七日半爲春，中七日半爲夏，爲發生之氣。其後¶
中七日半爲秋，下七日半爲冬，爲殺伐之氣。故火止十五兩，以¶
<pb:CK-KZ_JY150_02p027b>¶
按月華光滿之正數。若加一兩，則太陰過宮，以臨陰鄕喪魄之¶
位。』傳藥不傳火，火候眞機盡於九六之數。子于宴處，其致思焉。¶
*** 　　沐浴直義¶
夫煉丹之法，足以周𡻕。止有十月丹成者，何也。葢因二八之月，¶
各有停息。二月屬兔，陽氣方盛，陰氣初萌，榆莢始落之候，止卯¶
木之火而益水安金也。八月屬雞，陰氣方盛，陽氣初萌，薺麥漸¶
生之候，止酉金之水而增火安胎也。修煉大丹，必用乎火。火準¶
卦爻，斯定其數。不然，則失其多寡之目。火雖有十五兩之進，至¶
百日方透。金鼎之中，微微有形，孕生金液。外煉一鼎，過百日後，¶
開看金液如何。或如燈花雲朶，五象俱足。吿明上帝高眞，取服¶
<pb:CK-KZ_JY150_02p028a>¶
一丸。服之百日，聚精累氣，接命延年。仍封温養，至周天數足，十¶
月功完，無質生質，結成黍米玄珠，方爲靈藥。一鼎靈汞，服之則¶
永固形骸也。諸友愈加精勤，直至三年神丹、九年白雪、十二神¶
符，瓦礫成金，枯骨成人，形神俱妙，萬德周全，花開菓熟，游賞太¶
淸。汝宜珍重三卷瑯文，言窮意盡，吾返玉京。¶
<pb:CK-KZ_JY150_02p028b>¶
¶	
