#-*- mode: org; -*-
#+TITLE: 金蓮正宗仙源像傳
#+DATE: 2011-11-02 11:14:52
#+PROPERTY: kxid KX290
#+PROPERTY: title 金蓮正宗仙源像傳
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ0174
#+PROPERTY: id JY302
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY302_01p045a>¶
* 金蓮正宗仙源像傳序¶
李全正𢹂至劉天素與謝西蟾所作全真正宗仙源像傳一帙¶
余讀而善之稽首爲之贊天啟玄風青牛西度微言五千無極¶
道祖傳之東華爰及鍾吕旣投一錢復遇二士奇哉七蓮景星¶
甘露禮重雪山化被中土世遠言存道無今古像而傳之若聞¶
若覩黃鶴悠悠白雲何許素書一編沈煙一縷天上人間桃花¶
流水時泰定丁卯春嗣天師太玄子書于玄德堂¶
大道之妙有非文字可傳者有非文字不傳者此仙源像傳所¶
以作也惟我全真自玄元而下五祖七真道高德厚化被九有¶
長春邱祖師萬里雪山玄風大闡此固不待文字而後傳然其¶
<pb:CK-KZ_JY302_01p045b>¶
事蹟之祥未易推究余每欲緝一全書紀之一日以此意爲西¶
蟾先生言之西蟾欣然稱善乃相與博搜傳記旁及碑碣編錄¶
數年始得詳悉乃圖像於前附傳於後名曰全真正宗仙源像¶
傳同志之士覽之者因其所可傳求其所不可傳則是書不爲¶
無補若其猶有未備幸有以教之時泰定丙寅陽至日廬山清¶
溪道士劉志玄謹序¶
¶
¶
¶
¶
<pb:CK-KZ_JY302_01p046a>¶
@fw重刋道藏輯要¶
* 金蓮正宗仙源像傳¶
元太祖成吉思皇帝召邱神仙手詔¶
制曰天眷中原驕華太極之性朕居北野嗜慾莫生之情反朴¶
還淳去奢從儉每一衣一食與牛竪馬圉共弊同饗視民如赤¶
子養士若弟兄謀素和恩素畜練萬眾以身人之先臨百陣無¶
念我之後七載之中成大業六合之內爲一統非朕之行有德¶
蓋今之政無恒是以受天之祐獲承至尊南連炎宋北接回紇¶
東夏西夷悉稱臣佐念我單于國千載百世以來未之有也然¶
而任大守重治平猶懼有闕且夫刳舟剡楫將欲濟江河也聘¶
<pb:CK-KZ_JY302_01p046b>¶
賢選佐將以安天下也朕踐祚以來勤心庶政而三九之位未¶
見其人訪問邱師先生體真履規博物洽聞探頤窮理道冲德¶
著懷古君子之肅風抱真上人之雅操久棲巖谷藏身隱形闡¶
祖師之遺化坐致有道之士雲集仙經莫可稱數自干戈而後¶
伏知先生猶隱山東舊境朕心仰懷無已豈不聞渭水同車茅¶
廬三顧之事奈何山川懸闊有失躬迎之禮朕但避位側身齋¶
戒沐浴選差近侍官劉仲祿備輕騎素車不遠千里謹邀先生¶
蹔屈仙步不以沙漠悠遠爲念或以憂民當世之務或以恤朕¶
保身之術朕親侍仙座叙惟先生將咳嗽之餘但授一言斯可¶
矣今者聊發朕之微意萬一明於詔章誠望先生旣著大道之¶
<pb:CK-KZ_JY302_01p047a>¶
端要善無不應亦豈違眾生小願哉故兹詔示惟宜知悉　五¶
月初一日¶
元世祖皇帝褒封制詞¶
皇帝若曰大道開明可致無爲之化至真在宥迄成不宰之功¶
朕以祖宗獲承基構若稽昭代雅慕玄風自東華垂教之餘至¶
重陽開化之始真真不昧代代相承有感遂通無遠弗屆雖前¶
代累承於褒贈在朕心猶慊於追崇乃命儒臣進加徽號惟東¶
華已稱帝君但贈紫府少陽之字其正陽純陽海蟾重陽宜錫¶
真君之名丹陽已下七真俱號真人載在方册傳之萬世噫漢¶
世之張道陵唐朝之葉法善俱錫天師之號永爲道紀之榮當¶
<pb:CK-KZ_JY302_01p047b>¶
代不聞異辭後來立爲定制朕之所慕或庶幾焉¶
東華教主可贈東華紫府少陽帝君¶
正陽鍾離真人可贈正陽開悟傳道真君¶
純陽吕真人可贈純陽演正警化真君¶
海蟾劉真人可贈海蟾明悟弘道真君¶
重陽王真人可贈重陽全真開化真君¶
丹陽先生馬鈺可贈丹陽抱一無爲真人¶
長真先生譚處端可贈長真雲水藴德真人¶
長生先生劉處玄可贈長生輔化明德真人¶
長春先生邱處機可贈長春演道主教真人¶
<pb:CK-KZ_JY302_01p048a>¶
玉陽先生王處一可贈玉陽體玄廣度真人¶
廣寍先生郝大通可贈廣寧通玄太古真人¶
清靜散人孫不二可贈清靜淵貞順德真人宜令掌教光先體¶
道誠明真人張志敬執行准此 至元六年正月日¶
武宗皇帝加封制詞¶
上天眷命皇帝聖旨三玄教由天所畀兹統攝乎群靈五百年¶
名世者生始恢揚于正紀昔東華帝君太晨宫祚綿綿而莫知¶
其始終氣混混而莫窮其涯涘離形離兆有自而然爲福爲祥¶
不言而喻傳之太上是曰全真守其一處其和應不求爲不恃¶
絳格琅虬之上下龜圖麟策之周旋法之著兮可存於浩劫後¶
<pb:CK-KZ_JY302_01p048b>¶
之承者迭出于高真惟古之賓師有今之明素能仁能勇至孝¶
至貞所守彌堅不待歲寒而後見所言必應其於事會則周知¶
及身之渥已申報本之誠愈切温綸特降顯號循加於戲神人¶
和而王道平遐不謂矣教化行而治功立永言保之可加贈東¶
華紫府輔元立極大帝君主者施行至大三年二月日¶
上天眷命皇帝聖旨昔聞太上教闡全真法天地之常經因陰¶
陽之大順始自東華之變現訖于開元之垂緣由漢及唐必曠¶
世而至人出以金繼宋際熙朝而玄統彰恢其眾妙之門鎮以¶
無名之樸或得意忘象涵泳於靈樞或驂星馭龍飛遊於紫極¶
不可聞不可見雖與造物者爲徒翛然往翛然來亦曰隨時而¶
<pb:CK-KZ_JY302_01p049a>¶
示應故載傳於後裔猗葉贊于元功盍殊級之循加俾宗風之¶
永紹除始祖東華帝君别議旌崇餘仰主者一例施行¶
正陽開悟傳道鍾離真君可加贈正陽開悟傳道垂教帝君¶
純陽演正警化吕真君可加贈純陽演正警化孚佑帝君¶
海蟾明悟弘道劉真君可加贈海蟾明悟弘道純佑帝君¶
重陽全真開化王真君可加贈重陽全真開化輔極帝君¶
　右付玄門演道大宗師掌教凝和持正明素真人苗道一收¶
　執准此¶
　　至大三年二月日¶
上天眷命皇帝聖旨天造草昧惟君子以經綸聖運隆昌亦至¶
<pb:CK-KZ_JY302_01p049b>¶
人之扶衛昔皇祖肇基於朔土有真仙應現於東隅行無畦畛¶
而天下之事靡不知學有淵源而天下之書靡不究所急者拯¶
民于溝阱所先者鋤道之榛荆律身之戒雖嚴及物之功則溥¶
逮芝綸之疊降躡雲舄以來從率英賢凡十八人言宗社非一¶
二事心冥神契猶軒轅之師廣成辭簡義深若漢文之禮河上¶
旣成功於諸夏俾主教於長春其以肖以續者得其真故曰希¶
曰夷而永其壽翊我延洪之祚爲今持正之師再振玄門彼此¶
皆一時也爰頒鴻渥後先豈二理哉宜進號以追崇尚傳規於¶
不朽其長春演道主教真人丘處機可加贈長春全德神化明¶
應真君主者施行　至大三年二月日¶
<pb:CK-KZ_JY302_01p050a>¶
上天眷命皇帝聖旨佑于一德天惟顯思作者七人道之行也¶
如辰樞之運元造如璣衡之契靈儀誰之子象帝先盡老氏關¶
尹之妙無不爲將自化行東萊西陜之間或遁跡于塵區或棲¶
身于環堵迨際皇元之興運親承聖祖之眷知嘉猷敷陳允矣¶
濟時之具玄機冲寂超乎與天爲徒莫不窮師友之淵源咸已¶
詣霄晨之閫域闡乃宗規之舊繄予藩邸之賓弘才偉學以相¶
承景貺靈祺之荐格其加顯級以賁真風除主教邱長春别示¶
旌崇餘仰主者一例施行¶
丹陽抱一無爲真人馬鈺可加贈丹陽抱一無爲普化真君¶
長真雲水藴德真人譚處端可加贈長真凝神玄靜藴德真君¶
<pb:CK-KZ_JY302_01p050b>¶
長生輔化明德真人劉處玄可加贈長生輔化宗玄明德真君¶
玉陽體玄廣度真人王處一可加贈玉陽體玄廣慈普度真君¶
廣寍通玄太古真人郝大通可加贈廣寧通玄妙極太古真君¶
清靜淵貞順德真人孫不二可加贈清靜淵貞玄虛順化元君¶
　右付玄門演道大宗師掌教凝和持正明　素真人苗道一¶
　收執準此　至大三年二月日¶
上天眷命皇帝聖旨昔賢有言盡忠于君致孝于親歸誠于天¶
敷惠于下有才以濟其用有學以裕于人秩可列于仙階道可¶
弘于當世清和妙道廣化真人尹志平襟神洞廓丰格高嚴褐¶
衣爲山澤癯非謂之悴衮服爲廟堂相非謂之通泛然應物以¶
<pb:CK-KZ_JY302_01p051a>¶
無方捷若循機而有永入長春之室教仍主于長春全靈極之¶
真象宛符於靈極示真規於四遠膺禮眷於三朝粵有嗣師載¶
恢玄躅其頒異數以進嘉稱於戲弱水蓬萊歸渡不煩於舟楫¶
吉雲飈景方羊或駐於旌麾可加贈清和妙用廣化崇教大真¶
人主者施行　至大三年二月日¶
上天眷命皇帝聖旨道德正宗屢傳於賢裔儒玄最學間出於¶
熙宸况教典長春冠冕登瀛之列而躬膺睿眷綱維寧極之規¶
宜進秩以宗承示輸誠于景嚮真常上德宣教真人李志常清¶
文映世高行絶人摛述作之華于禬禳之表廓神明之應于視¶
聽之間璞不雕鎪行不厓異幹以淳粹含以虛無繩繩兮其可¶
<pb:CK-KZ_JY302_01p051b>¶
名哉皜皜乎不可尚已號其顯畀制則特頒以爲全真奕葉之¶
光以慰賢師累章之請於戲科盛揚於寶笈千劫而繼太晨君¶
實燦結于春華再傳而得誠明子可加贈真常妙應顯文弘濟¶
大真人主者施行　至大三年二月日¶
上天眷命皇帝聖旨無爲之宗是謂之道至公之器莫重於名¶
蓋景範清彜爲人所慕而華軒驚冕匪樂之全跡已著於生平¶
禮盍頒於眷渥通玄弘教披雲真人宋德方玄機蚤悟秘學窮¶
探澡雪其心不以纖私自浼濛鴻其化不以小善自矜德全而¶
才不形量廓而物無礙侣仙居而馭真伯咸稱席上之珍乘飈¶
輪而厯崑崙動應環中之數勉從所請庸會其元於戲歲計而¶
<pb:CK-KZ_JY302_01p052a>¶
功有餘疇繼庚桑之偉躅神凝而物不癘尚徼姑射之豐年可¶
加贈玄都至道崇文明化大真人主者施行¶
　　至大三年二月日¶
上天眷命皇帝聖旨唐虞至治有開奕世之規箕穎外臣允契¶
登瀛之選蓋天之生材不虛其用而道之傳叙在得其人粵昔¶
長春遭逢聖祖芝綍遠頒於東土飈輪旋扈於西征或後或先¶
在左在右確然其志凌冰霜而游太清炳乎爲文挺圭璋而弘¶
正紀玄功叶立師業益光崇兹綠字之章敦我朱藩之舊於戲¶
祥麟儀鳳升乎能幾見之絳境叢霄殊渥不一書止靈斿可駐¶
顯號其承除尹清和宋披雲李真常别議旌崇餘仰主者一例¶
<pb:CK-KZ_JY302_01p052b>¶
施行¶
趙道堅可贈中貞翊教主應真人¶
宋道安可贈元明普照崇德真人¶
夏志誠可贈無爲抱道素德真人¶
王志明可贈熙神資道葆光真人¶
孫志堅可贈明誠體妙虛寂真人¶
于志可可贈誠純復樸冲寂真人¶
張志素可贈應緣扶教崇道真人¶
鄭志修可贈通微復靜冲應真人¶
鞠志圓可贈保真素朴靜應真人¶
<pb:CK-KZ_JY302_01p053a>¶
孟志穩可贈重玄廣德冲用真人¶
張志遠可贈悟真凝化純素真人¶
綦志遠可贈體元抱德冲悟真人¶
何志清可贈虛明淵靜守一真人¶
楊志靜可贈洞虛得一玄通真人¶
潘德冲可贈通玄妙道冲和真人¶
　右付玄門演道大宗師掌教凝和持正明素真人苗道一收¶
　執准此¶
　　至大三年二月日¶
維昔祖師長春邱真君抱道懷德深隱東萊太祖皇帝聞風聘¶
<pb:CK-KZ_JY302_01p053b>¶
召遠至雪山禮遇優隆玄風大振迨世祖皇帝混一宇內尤加¶
崇敬五祖七真咸錫徽號武宗皇帝褒以帝君真君之封十八¶
大師普贈真人可謂千古盛事矣雖崆峒問道河上談經豈能¶
專美於往昔哉臣志玄生逢盛世濫忝冠裳頃年侍教主開玄¶
大宗師孫真人於京師之大長春宫得睹列聖詔書謹錄鋟梓¶
以示四方使見聞之有悉知聖朝重道之美意云¶
　泰定元年正月望日賜紫教門高士澄虛湛寂洞照法師(臣)¶
　劉志玄稽首頓首拜書卷末¶
¶
¶
<pb:CK-KZ_JY302_01p054a>¶
混元老子¶
¶
¶
¶
¶
¶
¶
¶
¶
¶
<pb:CK-KZ_JY302_01p054b>¶
老子姓李名耳字聃苦縣瀨鄉曲仁里人也母孕八十一年生¶
於殷武丁之九年歳在庚辰二月十五日生而鬚髮皓白故世¶
稱爲老子指李樹爲姓歷殷至周文王聘爲守藏史武王克殷¶
遷爲柱下史昭王時西入流沙至幽王時復還中國孔子嘗問¶
禮焉老子告孔子曰君子得其時則駕不得其時則蓬累而行¶
吾聞良賈深藏若虛君子盛德容貌若愚吾所以告子若是而¶
已孔子退謂弟子曰烏吾知其能飛魚吾知其能遊獸吾知其¶
能走走者可以爲綱游者可以爲綸飛者可以爲矰至於龍吾¶
不能知其乘風雲而上天吾今日見老子其猶龍乎老子見周¶
衰遂去之至函谷關關令尹喜善望氣見紫氣浮關知有聖人¶
<pb:CK-KZ_JY302_01p055a>¶
至乃守關候之遇老子駕青牛車將西度關令尹請曰子將隱¶
矣强爲我著書於是老子乃著書上下篇五千餘言授令尹而¶
去世莫知所終今亳州太清宫卽其故宅降生之地京兆盩厔¶
縣終南山宗聖宫卽古樓觀授經處也老子者卽太清太上老¶
君之化也¶
唐高宗皇帝上尊號曰太上玄元皇帝¶
唐玄宗皇帝上尊號曰太聖祖高上大道玄元皇帝¶
宋真宗皇帝上尊號曰太上老君混元上德皇帝¶
　贊曰維昔洞神經傳十二白鹿東來青牛西逝道法自然玄¶
　之又玄無象之象先地先天¶
<pb:CK-KZ_JY302_01p055b>¶
¶
¶
¶
¶
¶
¶
¶
¶
¶
¶
<pb:CK-KZ_JY302_01p056a>¶
東華帝君¶
¶
¶
¶
¶
¶
¶
¶
¶
¶
<pb:CK-KZ_JY302_01p056b>¶
帝君姓王不知其名世代地理皆莫詳得太上之道隱崑箭山¶
號東華帝君復居五臺山紫府洞天或稱紫府少陽君後示現¶
於終南山凝陽洞以道授鍾離子又按仙傳拾遺云帝君蓋青¶
陽之元氣萬神之先也居太晨之宫紫雲爲蓋青雲爲城仙僚¶
萬億校錄仙籍以禀命於老君所謂王姓者乃尊高貴上之稱¶
非其氏族也斯言蓋得之歟¶
元世祖皇帝封號東華紫府少陽帝君¶
武宗皇帝加封東華紫府輔元立極大帝君¶
　贊曰道繼玄元教行率土天近崑崙雲橫紫府神中之神真¶
　中之真長生有道貽我後人¶
<pb:CK-KZ_JY302_01p057a>¶
正陽子¶
¶
¶
¶
¶
¶
¶
¶
¶
¶
<pb:CK-KZ_JY302_01p057b>¶
師姓鍾離名權字雲房號正陽子京兆咸陽人也容貌雄偉學¶
通文武身長八尺七寸髯過於腹目有神光仕漢爲將軍兵失¶
利遁入終南山遇東華帝君授以至道後隱晉州羊角山不與¶
世俗接束髮爲雙髽採槲葉爲衣自稱天下都散漢道成天真¶
錫號太極左宫真人翱遊人間示現無常世人往往遇之嘗有¶
頌云生我之門死我戸幾箇惺惺幾箇悟夜來鐵漢細尋思長¶
生不死由人做有詩文行於世今終南山凝陽洞傳道觀卽遇¶
東華帝君處咸陽周曲灣正陽宫卽其故居也¶
元世祖皇帝封號正陽開悟傳道真君¶
武宗皇帝加封正陽開悟傳道垂教帝君¶
<pb:CK-KZ_JY302_01p058a>¶
　贊曰早遇東華以道相接日月雙髽乾坤槲葉花生玉蒂樹¶
　長鉛枝悠悠灃水只似當時¶
¶
¶
¶
¶
¶
¶
¶
¶
<pb:CK-KZ_JY302_01p058b>¶
¶
¶
¶
¶
¶
¶
¶
¶
¶
¶
<pb:CK-KZ_JY302_01p059a>¶
純陽子¶
¶
¶
¶
¶
¶
¶
¶
¶
¶
<pb:CK-KZ_JY302_01p059b>¶
師姓吕名巖字洞賓號純陽子蒲州蒲坂縣永樂鎮招賢里人¶
也生於唐德宗貞元丙子四月十四日年弱冠登進士第未調¶
因暮春遊澧水之上遇正陽子授神仙之道後隱廬山修鍊成¶
道周遊人間每稱回道士或隱或顯世莫能測有詩云捉得金¶
精作命基日魂東畔月華西於中煉就長生藥服了還同天地¶
齊嘗於邯鄲逆旅以枕授盧生又於東鄰沈氏家作詩以榴皮¶
書壁其靈蹤聖跡載於書傳者不可勝紀世之言神仙者必宗¶
鍾吕其所至處後人皆建觀宇有詩詞名渾成集行於世今永¶
樂鎮大純陽萬壽宫卽其故居也¶
元世祖皇帝封號純陽演正警化真君¶
<pb:CK-KZ_JY302_01p060a>¶
武宗皇帝加號純陽演正警化孚佑帝君¶
　贊曰一劍橫秋清風兩袖道在亟三丹成轉九蒼梧北海白¶
　雲帝鄉甘河一滴源遠流長¶
¶
¶
¶
¶
¶
¶
¶
<pb:CK-KZ_JY302_01p060b>¶
¶
¶
¶
¶
¶
¶
¶
¶
¶
¶
<pb:CK-KZ_JY302_01p061a>¶
海蟾子¶
¶
¶
¶
¶
¶
¶
¶
¶
¶
<pb:CK-KZ_JY302_01p061b>¶
師姓劉名操字宗成號海蟾子燕山人也年十六登遼之甲科¶
仕至上相嗜性命之學未究玄藴忽有道人來謁師以賓禮延¶
之問其姓名默而不答惟索雞卵十金錢一以金錢置案上纍¶
纍疊十卵不墜師歎曰危哉道人曰公身命俱危更甚於此師¶
復問曰如何是不危底道人乃歛雞卵金錢擲之於地長笑而¶
去師於是頓悟因夜宴盡碎寶器明日解相印易道衣佯狂歌¶
舞遠遊秦川復遇前次道人授以丹訣方知是正陽子也師嘗¶
有句云抛離火宅三千口屏去門兵十萬家又有長歌云醉騎¶
白驢來倒提銅尾㨀引箇碧眼奴擔著獨胡癭自忘塵世事家¶
住葛洪井不讀黃庭經豈燒龍虎鼎獨立都市中不受俗人請¶
<pb:CK-KZ_JY302_01p062a>¶
欲𢹂霹靂琴去上崑崙頂吳牛買十角溪田耕半頃種黍釀白¶
醦便是神仙境醉卧古松陰閒立白雲嶺要去卽便去直入秋¶
霞影師後以道妙授董凝陽張紫陽乃遁跡於終南太華之間¶
不知所終有詩文行於世¶
元世祖皇帝封號海蟾明悟弘道真君¶
武宗皇帝加封海蟾明悟弘道純佑帝君¶
　贊曰勇脫金貂力辭相印秦州異遇終南高隱烏飛兔走虎¶
　伏龍降一巵仙酎留待重陽¶
¶
¶
<pb:CK-KZ_JY302_01p062b>¶
¶
¶
¶
¶
¶
¶
¶
¶
¶
¶
<pb:CK-KZ_JY302_01p063a>¶
重陽子¶
¶
¶
¶
¶
¶
¶
¶
¶
¶
<pb:CK-KZ_JY302_01p063b>¶
師姓王名嚞字知明號重陽子咸陽大魏村人也母孕二十四¶
月而生生於宋徽宗政和二年壬辰十二月二十二日始名中¶
孚字允卿易名世雄字德威後入道改今名字師美鬚髯目大¶
於口身長六尺餘氣豪言辯膂力過人通經史善騎射會中原¶
多事秦隴紛擾師每有出塵之志乃遷終南縣劉蔣村剏别業¶
棲隱置家事俱不問放曠自適常云昔日龐居士如今王害風¶
金正隆四年己卯六月望日於終南縣甘河鎮酒肆中遇二人¶
皆蓬首披氈衣年貌如一師見而異之卽時懇禮其人徐曰此¶
子可教遂密授以道妙師有頌云四十八上始遭逢口訣傳來¶
便有功一粒金丹色愈好玉華峰上顯殷紅其所遇者蓋吕純¶
<pb:CK-KZ_JY302_01p064a>¶
陽也明年庚辰中秋日於醴泉道中再遇前次二仙師趨而拜¶
之欣然共飲酒肆酒家叩問二仙鄉貫年姓答曰濮人也年二¶
十二而不告其姓復以秘訣五篇授師俄失所在大定元年辛¶
已師於終南縣南時村作穴居名活死人墓四隅各植海棠一¶
株人問其故答曰吾將來使四海教風爲一家耳癸未秋棄活¶
死人墓與和玉蟾李靈陽結庵於劉蔣甲申秋復遇劉海蟾於¶
甘河鎮飲以仙酎故師有詞云正陽的祖又純陽師父修持深¶
奧更有真尊唯是叔海蟾同居三島師自是不復飲酒但飲水¶
而有醉容口中作酒香有詩云醒來不飲塵中酒達後惟傳世¶
外杯從此白雲隨地有自然舉步到蓬萊已酉春題詩於終南¶
<pb:CK-KZ_JY302_01p064b>¶
山太平宫壁云害風害風舊病發壽命不過五十八時有史處¶
厚劉通微嚴處常相繼受學爲弟子丁亥四月二十六日忽自¶
焚其庵人驚救之師方舞躍而歌曰茅庵燒了事休休決有仁¶
人却要修便做惺惺誠猛烈怎生學得我風流乃辭眾曰我東¶
方邱劉譚中尋馬去也遂東出關至閏七月十八日抵寧海州¶
會馬宜甫問答契合乃築室於馬氏南薗題曰全真書一長歌¶
云堂名名號號全真寂靜逍遙子細陳豈用草茅遮雨露亦非¶
瓦屋度秋春一間閒舍應難得四假凡軀是此因常蓋常修安¶
在地任眠任宿不離身有時覺後尤寬大每到醒來愈憂親氣¶
血轉流渾不漏精神交給永無津慧燈內照通三耀福注長生¶
<pb:CK-KZ_JY302_01p065a>¶
出六塵自哂堂中心火滅何妨諸寇積柴薪全真之名蓋始於¶
此九月邱長春自崑崙山來受學譚長真抱疾而至爲弟子十¶
月於庵鎻環百日日以分梨十化警悟宜甫夫婦分梨十化者¶
師初鎖環之一日以梨一枚與宜甫啖之每六日賜芋栗各六¶
枚至是月十一日分梨爲二塊令宜甫夫婦共食之後六日之¶
芋栗旬日之梨爲常期也其芋栗如初之數梨則每旬例增其¶
一至於十旬而積數爲五十有五應天地生成之數每與必以¶
詩頌警悟之次年戊子正月十一日啟環二月宜甫棄家入道¶
王玉陽自牛仙山來禮師晦日師擕馬譚邱王四師遊崑崙山¶
開煙霞洞居之三月郝廣寧受業於洞中八月師同弟子遷文¶
<pb:CK-KZ_JY302_01p065b>¶
登姜實庵立七寶會九年春師同馬譚邱郝四師回寧海周伯¶
通築庵請師居名曰金蓮堂重午日宜甫妻孫氏詣金蓮堂出¶
家八月就本堂立金蓮會州人或欲寫師真師左目右轉右目¶
左轉老少肥瘠形色無定竟不能狀九月至福山縣立三光會¶
遂遊登州登蓬萊閣與衆觀海市忽𩘺風起人見師隨風吹入¶
海中久之復出冠服皆如故觀者異之乃立玉華會遂同馬譚¶
邱三師至萊州劉長生棄家從道十月達掖縣立平等會是月¶
𢹂馬譚劉邱四師西遊汴梁寓王氏旅邸歲暮師忽書一詞辭¶
世其末云這回去也一顆明珠無有價正見真修穩駕逍遥到¶
岸舟明年庚寅正月初四日呼四師來前曰吾今赴師真之約¶
<pb:CK-KZ_JY302_01p066a>¶
矣復說頌云地肺重陽子呼爲王害風來時長日月去後任西¶
東作伴雲和水爲鄰虛與空一靈真性在不與眾人同言畢枕¶
肱而逝衆皆號慟師忽開目起坐曰何至於此汝等學道猶未¶
悟此耶乃以秘訣五篇付丹陽令遞相規益遂書偈云一姪二¶
子一山侗連余五箇一心雄六明齊伴天邊月七爽俱邀海上¶
風真妙裏頭拈密妙睛空面上躡虛空東西南北皆圓轉到此¶
方知處處通書畢而化初師在登州時太守紇石烈名邈待以¶
師禮臨别謂師曰再會何時師曰南京及師僊化邈適除南京¶
留守又嘗指登州望仙門外畫橋語人曰他年逢何必壞後一¶
紀太守何邦彥惡橋高峻而毁之其未出關時嘗自畫一三髻¶
<pb:CK-KZ_JY302_01p066b>¶
道者與松鶴共爲一圖付史風仙曰留此待我他日擒得馬來¶
以爲勘同後丹陽入關風仙以畫像驗之毫髮無異其神妙若¶
此者甚多有全真前後集韜光集雲中錄分梨十化說行於世¶
今甘河遇仙宫卽遇披氈仙處南時成道宫卽活死人墓大重¶
陽萬壽宫卽劉蔣故庵汴梁大朝元萬壽宫卽王氏旅邸師登¶
真處也¶
元世祖皇帝封號重陽全真開化真君¶
武宗皇帝加封重陽全真開化輔極帝君¶
　贊曰天挺異人英邁蓋世二士旣逢五篇斯秘海棠四影金¶
　蓮七花水雲爲伴稽首東華¶
<pb:CK-KZ_JY302_01p067a>¶
丹陽子¶
¶
¶
¶
¶
¶
¶
¶
¶
¶
<pb:CK-KZ_JY302_01p067b>¶
師姓馬名鈺字玄實號丹陽子初名從義字宜甫寧海州人也¶
生於金大宗天會元年癸卯五月二十日昆弟五人師其次也¶
家饒於財號馬半州娶州人孫忠顯女生三子大定七年閏七¶
月宴於州人范明叔家怡老亭酒酣賦詩有醉中人扶之句忽¶
重陽布袍竹笠冒暑而來徑造其席師問曰奚自重陽曰終南¶
特來扶醉人師異之取瓜與重陽食重陽從蒂食起師怪詢其¶
故重陽曰甜向苦中來又問姓名曰王害風師復叩云何名曰¶
道重陽曰五行不到處父母未生前師於言下有悟談論甚相¶
契合請重陽還家而師之於前時夢南園鶴飛處築庵以居重¶
陽重陽扁之曰全真十月朔重陽於庵鎖環百日日示師以分¶
<pb:CK-KZ_JY302_01p068a>¶
梨十化夜與師密談道妙次年戊子正月十一日重陽出環二¶
月初八日師悉以家事付三子出家學道重陽爲易今名字九¶
年己丑十月師從重陽遊汴梁寓王氏旅邸庚寅正月初四日¶
重陽以五篇秘訣授師而逝師遂頂分三髻以象師名師與譚¶
劉邱三師舉重陽仙蛻葬之於劉蔣時壬辰歳也乃一新故庵¶
題曰祖庭十四年甲午中秋師與譚劉邱三師宿秦渡鎮真武¶
廟月夜各言其志師曰闘貧譚曰闘是劉曰闘志邱曰闘閒翌¶
旦乃别長真長生遊洛陽長春隱磻溪師返祖庭鎖環而居至¶
十八年戊戌八月朔出環明年正月遊華亭縣李大乘延師事¶
之二月望於其家同居環百日出師活環外枯林檎樹一株二¶
<pb:CK-KZ_JY302_01p068b>¶
十年春至京兆趙蓬萊施宅爲庵師復居環百日出復歸祖庭¶
二十二年四月東回寧海道經濟南有韓淘字清甫者禮師請¶
益師曰夫道以見性爲體養命爲用柔弱爲本清淨爲基自然¶
滅情於虛寧神於極不出戸庭而妙道得矣至州居金蓮堂堂¶
有醎苦井不可食師咒之變爲甘泉嘗有聯句云水中焰迸三¶
丹結火裏蓮生一性圓學道男兒無我相修真烈士没人情如¶
此語甚多二十四年癸卯下元文登人請師主醮眾睹重陽現¶
於空際白龜之上晦日遊城北之三教堂時門弟子咸集忽鄜¶
州王道師抱琴至師乃援筆作歸山操示衆云能無爲兮無不¶
爲能無知兮無不知知此道兮誰不爲爲此道兮誰復知風蕭¶
<pb:CK-KZ_JY302_01p069a>¶
蕭兮木葉飛聲嗷嗷兮鴈南歸嗟人世兮日月催老欲死兮猶¶
貪癡傷人世兮魂欲飛嗟人世兮心欲摧難可了兮人間非指¶
青山兮當早歸青山夜兮明月飛青山曉兮明月歸饑餐霞兮¶
渴飲溪與世隔兮人不知無乎知兮無乎爲此心滅兮那復爲¶
天庭忽有雙華飛登三宫兮遊紫微蓋示其歸真之意也遂至¶
萊陽居遊仙宫十二月二十二日重陽仙誕師致醮畢與諸弟¶
子夜話至二鼓忽風雨大作迅雷一聲謂弟子曰吾今赴仙會¶
堂歸去也作箇快活仙汝等欲作神仙須要勵修功行縱遇千¶
魔百難慎勿退惰言訖端坐而逝是夜神游郭復中劉錫家各¶
留一頌次日方知師仙化矣有金玉漸悟行化成道圓成精微¶
<pb:CK-KZ_JY302_01p069b>¶
文集六語錄一行於世今萊陽縣遊仙宫卽師登真之所也¶
元世祖皇帝封號丹陽抱一無爲真人¶
武宗皇帝加封丹陽抱一無爲普化真君¶
　贊曰夢鶴投機食瓜有省十化入心三髻在頂春回枯木井¶
　化甘泉雷轟風動白雲青天¶
¶
¶
¶
¶
¶
<pb:CK-KZ_JY302_01p070a>¶
長真子¶
¶
¶
¶
¶
¶
¶
¶
¶
¶
<pb:CK-KZ_JY302_01p070b>¶
師姓譚名處端字通正號長真子寍海人也初名玉字伯玉生¶
於金太宗天會元年癸卯三月朔幼墮井坐水上無驚復遇火¶
不怖人皆異之年十五有志於學作蒲萄篇已膾炙人口嘗因¶
醉卧途中遇雪感風痺之疾太定七年秋聞馬宜甫師事重陽¶
師遂棄妻詣全真庵禮重陽願爲弟子時夜寒甚爐竈清冷殆¶
不可忍重陽遂展足令師抱之少頃汗流被體如卧甑中旦起¶
重陽以盥洗餘水令師盥面於是宿疾頓除鬚眉儼然師乃拜¶
禱重陽求道之日用重陽遂授以四字秘訣又贈以詞有達真¶
譚玉之語爲改今名字九年冬重陽遊汴師同馬劉邱三師侍¶
行寓王氏旅邸明年庚寅正月初四日重陽仙去師與三師舉¶
<pb:CK-KZ_JY302_01p071a>¶
仙蛻西葬劉蔣廬於墓側三年十四年秋師東出關居洛陽朝¶
元宫後遊河朔獲嘉縣居府君廟之新庵一日師鎖庵往衛州¶
至夕廟官温六見庵中火光窺見師擁火而坐廟官驚遣人趨¶
州求師師在州之北關旅邸中卧猶未起及還庵火燼尚未滅¶
十五年師游磁州二祖鎮遇一醉徒問師爾從何來未及應遽¶
以拳擊師口齒折血流而容色愈和吐齒握手中歌舞而去市¶
人見者皆怒使訟於官師但云彼醉耳時丹陽在關中聞而讚¶
之之曰一拳消盡平生業十六年上洛州白家灘一農夫病累¶
月治療無方夢一道者與之紅藥服之覺而疾愈次日見師愕¶
然曰此卽夢中賜藥之師也欲謝之師不顧二十一年復西遊¶
<pb:CK-KZ_JY302_01p071b>¶
寓華陰純陽洞示衆六年滅盡無明火十載修成換骨丹湛湛¶
虛堂無罣礙已知跳出死生關復遊洛陽於朝元宫之東得隙¶
地數畝築庵居之二十五年乙巳四月朔令門人預營葬事遂¶
書行香子云交泰一聲雷迸出靈光萬道輝龍遇迅雷重脫殻¶
幽微射出金光透頂飛一性赴瑤池得與丹陽相從隨顯現長¶
真真妙理無爲湧出陽神獨自歸書畢而逝異香凝室者數日¶
有水雲集行於世今寧海棲霞觀卽其故居洛南朝元宫乃師¶
登真之所也¶
元世祖皇帝封號長真雲水藴德真人¶
武宗皇帝加封長真凝神玄靜藴德真君¶
<pb:CK-KZ_JY302_01p072a>¶
　贊曰抱疾求師雪寒無寐春生兩足道光四秘夜焚榾柮曉¶
　卧衛州驂鸞跨鶴掉臂瀛洲¶
¶
¶
¶
¶
¶
¶
¶
¶
<pb:CK-KZ_JY302_01p072b>¶
¶
¶
¶
¶
¶
¶
¶
¶
¶
¶
<pb:CK-KZ_JY302_01p073a>¶
長生子¶
¶
¶
¶
¶
¶
¶
¶
¶
¶
<pb:CK-KZ_JY302_01p073b>¶
師姓劉名處玄字通妙號長生子東萊之武官莊人也生於金¶
熙宗皇統七年丁卯七月十二日事母以孝聞誓不婚宦視外¶
物恬不介意屢欲出家母未之許大定九年二月忽睹鄰居壁¶
間人所不能及處書二頌墨跡尚新不留名姓其末句云武官¶
養性真仙地須有長生不死人師見其筆力遒勁疑異未能决¶
九月重陽與馬譚邱三師至東萊師往迎拜之重陽顧而笑曰¶
壁間墨痕汝知之乎師於是傾誠乞爲弟子重陽見其神采不¶
羣歎曰松之月竹之雪故不受於黃塵乃贈以詩爲立今名字¶
時弱冠之年也從重陽遊汴明年春重陽仙去師與馬譚邱三¶
師藏仙蛻於劉蔣廬於墓側三年甲午秋乃溷跡京洛心灰益¶
<pb:CK-KZ_JY302_01p074a>¶
寒形木不春人餽則食人問則答十八年秋遷居洛城東北雲¶
溪洞門人爲鑿洞室忽得石井衆方駭異師笑曰不遠數尺更¶
有二井此乃我三生前修鍊處鑿之果然二十一年秋東歸萊¶
州明年就武官故居建庵明昌二年附馬都尉僕散出鎮萊州¶
惑於讒毁命尉司樂武節追捕下獄俄市人見師於城南與道¶
友接談如常日鄭押衙王受事亦見之意師逃出往視獄中師¶
方熟睡二人驚駭以所見白都尉都尉方悟師爲有道者亟令¶
出之承安二年丁巳章宗皇帝聞風聘召問以至道師對曰至¶
道之要寡嗜慾則身安薄賦歛則國泰上曰先生廣成子之言¶
乎勑近侍館師於天長觀明年三月得旨還山賜燼固辭不受¶
<pb:CK-KZ_JY302_01p074b>¶
勑賜故居庵額曰靈虛觀泰和三年癸亥正月東京留守劉昭¶
毅定海軍節度使劉師魯來禮師問道師曰公等皆當代名臣¶
深荷顧遇吾將逝矣不足爲公等友復示頌云正到崢嶸處爭¶
如拂袖歸我今須繼踵回首返希夷二公覽之愴然二月初六¶
日鳴鼓集衆告以去期謂弟子曰各善護持毋生懈怠乃曲肱¶
而逝有仙樂太虛盤陽同塵安閒修真文集六及道德註陰符¶
演黃庭述行於世今洛陽長生萬壽宫卽雲溪三井洞武官靈¶
虛觀卽其故居師登真之所也¶
元世祖皇帝封號長生輔化明德真人¶
武宗皇帝加封長生輔化宗玄明德真君¶
<pb:CK-KZ_JY302_01p075a>¶
　贊曰雪竹月松迥出塵境旣悟三生再得二井紫煙橫洞白¶
　雲繞溪桓桓道武前席謙之¶
¶
¶
¶
¶
¶
¶
¶
¶
<pb:CK-KZ_JY302_01p075b>¶
¶
¶
¶
¶
¶
¶
¶
¶
¶
¶
<pb:CK-KZ_JY302_01p076a>¶
長春子¶
¶
¶
¶
¶
¶
¶
¶
¶
¶
<pb:CK-KZ_JY302_01p076b>¶
師姓邱名處機字通密號長春子登州棲霞縣濱都人也生於¶
金熙宗皇統八年戊辰正月十九日幼聰敏日記千餘言未弱¶
冠卽學道隱崑崙山大定七年聞重陽道化九月乃拜於寍海¶
之全真庵重陽贈以金鱗遂爲弟子重陽爲訓今名字九年冬¶
從重陽遊汴梁寓王氏旅邸明年正月初四日重陽仙化師與¶
馬譚劉三師舉仙蛻葬於劉蔣廬墓二年歲甲午秋乃入磻溪¶
穴居日乞一食行一簑人謂之簑衣先生晝夜不寐者六年復¶
隱隴州龍門山苦行如磻溪時遠方學者咸依之大定二十八¶
年二月世宗皇帝召赴闕問答稱旨賜以巾冠館於天長觀夏¶
五月召見於長松島問以延生之理師對曰惜精全神修身之¶
<pb:CK-KZ_JY302_01p077a>¶
要恭己無爲治天下之本富貴驕婬人情所常當兢兢業業以¶
自防耳誠能久而行之去仙道不遠誕詭幻怪非所聞也上善¶
其言七月再召見於便殿師剖析至理上大悅翼日賜上林桃¶
師不食茶果十餘年至是取一枚啖之應制進瑤台第一層詞¶
八月得旨還祖庭賜贐禮辭不受明昌二年辛亥東歸棲霞以¶
故居爲觀勑賜額曰太虛泰和七年丁卯春元妃施道經一藏¶
驛送太虛觀貞祐二年甲戌冬山東亂帥府請師牒諭所至皆¶
投戈拜命寧海登二州遂安四年春金宣宗皇帝命東平監軍¶
王庭玉召師不赴興定三年己卯師居萊州昊天觀時齊魯䧟¶
宋八月宋寍宗皇帝命大帥彭義斌召師亦不赴是歲元太祖¶
<pb:CK-KZ_JY302_01p077b>¶
成吉思皇帝在柰蠻國命侍臣劉仲祿捧詔聘師十二月仲祿¶
至萊州師慨然應命明年庚辰正月師遂起行十八大師從二¶
月入燕城行省舘于玉虛觀三月進表陳情四月道出居庸關¶
忽遇群盜皆稽首而退十月師至武川進表使回曷剌捧詔促¶
召辛巳春踰嶺而北七月至阿不罕山留弟子宋道安等九人¶
立棲霞觀率趙虛靜輩輕騎以行壬午三月上遣太師阿里鮮¶
來迎詔諭仲祿鎮海護從師來勑萬戸播魯只以甲士衛師過¶
鐵門四月方達印土見皇帝於大雪山之陽上設二帳於御幄¶
之前居師以便訪問十月望上設庭燎虛前席延師問以王道¶
時太師阿海阿里鮮侍師對以節慾乃修身之要愛民爲永國¶
<pb:CK-KZ_JY302_01p078a>¶
之方及陳天道好生惡殺之意上悅命侍臣書之簡冊其詳見¶
于慶會錄癸未二月辭歸上勉留三月復辭制可所賜備極豐¶
腆皆辭之與諸弟子俱還詔太師阿里鮮護師東歸至阿不罕¶
山棲霞觀率棲霞弟子皆歸甲申三月至京師是月上遣曷剌¶
傳旨邱神仙至漢地凡朕所有之城池其欲居者居之往迴事¶
跡見西遊記行省請師住天長觀自爾使者赴行宫皇帝必問¶
邱神仙安否還必有宣諭語行省又施瓊華島爲觀師命工葺¶
之乙酉春師折梨花一枝與玄寧居士張去華曰此男子之祥¶
也去華以瓶養之至秋結實二十有四果生一子卽明誠也延¶
祥觀有枯槐一株師以杖擊之曰枯槐再活後槐復榮茂九月¶
<pb:CK-KZ_JY302_01p078b>¶
熒惑犯尾宿宣撫王揖請師禳之是夕熒惑退數舍丙戌五月¶
大旱行省請師祈禱大雨三日丁亥五月詔以瓊華島爲萬安¶
宫改天長觀爲長春宫賜師金金虎符主領天下道教事特旨¶
蠲免道門差稅六月二十三日雷雨大作太液池南岸崩北口¶
山摧師聞而笑曰山摧池枯吾將與之俱乎七月初九日師陞¶
寶玄堂示衆以生死事復曰教門用力大地塵勞心地下功全¶
抛世事各宜精進毋使虛度時光正法難遇道教事尹志平李¶
志常相繼主之遂書頌云生死朝昏事一般幻泡出没水長閒¶
微光現處跳烏兔玄量開時納海山揮斥八紘如咫尺吹噓萬¶
有似機閒狂辭落筆成塵垢寄在時人妄聽間畢歸葆光堂端¶
<pb:CK-KZ_JY302_01p079a>¶
坐而逝有磻溪鳴道文集西遊記行於世今棲霞縣太虛觀卽¶
其故居磻溪長春成道宫卽修真之處京師大長春宫卽登真¶
之所也¶
元世祖皇帝封號長春演道主教真人¶
武宗皇帝加封長春全德神化明應真君¶
　贊曰巍巍長春一簑煙雨磻溪六年雪山萬里洪範丹書爲¶
　王者師玉符金虎演道明時¶
¶
¶
¶
<pb:CK-KZ_JY302_01p079b>¶
¶
¶
¶
¶
¶
¶
¶
¶
¶
¶
<pb:CK-KZ_JY302_01p080a>¶
玉陽子¶
¶
¶
¶
¶
¶
¶
¶
¶
¶
<pb:CK-KZ_JY302_01p080b>¶
師姓王名處一字玉陽號[众/从/从]陽子寧海東牟人也生於金熙宗¶
皇統二年壬戌三月十八日母夢丹霞被體而生七歲無疾死¶
而復甦由是知死生之事嘗山行遇一老翁坐石上與之語又¶
聞空中人自稱玄庭宫主自是若有所得人不能知弊衣赤腳¶
歌舞於市人以爲病或謂非病强加以巾冠而妻之師不可大¶
定戊子二月聞重陽至州師往迎拜請爲弟子重陽爲訓今名¶
字從居崑崙山煙霞洞其母周氏亦願出家重陽訓名曰德清¶
號玄靖散人是秋侍重陽回文登居姜實庵明年春師辭居查¶
山重陽與馬譚邱郝四師自文登歸寧海道經龍泉去查山二¶
百餘里時炎暑重陽持傘忽傘自手中飛去未哺墜查山師於¶
<pb:CK-KZ_JY302_01p081a>¶
傘柄中得詩一首并[众/从/从]陽子三字因以爲號後居雲光洞九年¶
志行確苦嘗俯大壑以一足跂立人稱爲鐵脚仙遨遊齊魯大¶
著神異度人逐鬼踣盜碎石出神入夢召雨搖峰烹雞降鶴起¶
死噓枯一方千里聳動嚮化金世宗皇帝聞其名二十七年丁¶
未召赴闕問以衛生爲治師對曰含精以養神端拱以無爲凡¶
所應對大副宸衷館於天長觀久之有嫉惡師者召師飲而鴆¶
之師預戒其徒鑿池灌水以俟師至彼持杯盡飲曰吾貧人也¶
嘗從人丐食今幸見招願罄餘酒以盡若歡酌之又盡飲歸浴¶
池中水皆沸涸惟鬚髮盡脫不能受冠上聞之卽遣使窮治其¶
事問至再三師終不告惟曰某素無取仇人者良由得疾致然¶
<pb:CK-KZ_JY302_01p081b>¶
使者以師言回奏上益嘉歎明年戊申春詔建修真觀居師卽¶
求還山侍親上從之所賜贐悉委去是歳上不豫十二月再召¶
師對使者曰吾恐不及再睹天顏矣己酉正月初三日至京師¶
世宗崩已二日矣嗣君留師爲先帝主醮而歸承安二年丁巳¶
七月章宗皇帝召至便殿問答稱旨眷遇至渥翼日詔賜金冠¶
紫衣號體玄天師館之崇福觀戊午夏奏母玄靖年九十乞侍¶
養上允厚燼之師乃東歸泰和元年辛酉三年癸亥兩奉詔設¶
醮於亳州太清宫度道士千餘人是年七月二十五日師母玄¶
靖逝七年春師居聖水玉虛觀元妃驛送道經一藏泰安元年¶
己巳七月孛水魯參政請居北京華陽觀庚午居薊州玉田縣¶
<pb:CK-KZ_JY302_01p082a>¶
謂其徒曰若聞空中劍楯擊撞聲乎北方氣運將新生齒必有¶
罹其毒者是歲天兵果南牧貞祐四年文登人請居天寶明年¶
丁丑四月二十二日沐浴衣冠拜上下四方畢端坐留頌而逝¶
有雲光集顯異錄行於世今寧海聖水玉虛觀卽其故居文登¶
天寶觀乃師登真之所也¶
元世祖皇帝封號玉陽體玄廣度真人¶
武宗皇帝加封玉陽體玄廣慈普度真君¶
　贊曰奇哉玉陽顯異具載石上談玄空中飛蓋星輝帝座水¶
　沸春池金冠旣錫拂劎東歸¶
¶
<pb:CK-KZ_JY302_01p082b>¶
¶
¶
¶
¶
¶
¶
¶
¶
¶
¶
<pb:CK-KZ_JY302_01p083a>¶
廣寧子¶
¶
¶
¶
¶
¶
¶
¶
¶
¶
<pb:CK-KZ_JY302_01p083b>¶
師姓郝名大通字太古號廣寍子寧海人也生於金熙宗天眷¶
三年庚申正月初三日家財甲一州事母孝翛然有出塵志好¶
讀易洞曉陰陽術數之學慕季主君平隱於卜筮大定七年丁¶
亥秋重陽至寧海遊行於市見師言動不凡思有以感發之一¶
日至卜肆背肆而坐師曰請先生回頭重陽曰君何不回頭耶¶
師悚然驚異重陽去師卽閉卜肆至馬氏南園全真庵中謁重¶
陽請教重陽授以二詞師大悟不覺下拜以有母老未卽入道¶
明年戊子母捐館三月師乃棄家入崑箭山煙霞洞受業爲弟¶
子重陽納之訓名璘號恬然子乃解衲衣去其袖而與之曰勿¶
患無袖汝當自成師自攜瓦罐乞食未幾辭重陽去與玉陽子¶
<pb:CK-KZ_JY302_01p084a>¶
俱隱查山後玉陽以師不立苦志忠吿而勸激之師遂西訪四¶
師四師方廬於重陽墓普禮終師欲與同處譚長真激以隨人¶
腳跟轉之語明日卽東還至岐山遇神人爲改今名及今號十¶
三年癸巳度大慶關遊趙魏間十五年乙未坐沃州橋下不語¶
不動河水泛溢亦不少移人饋則食不饋則已雖祁寒酷暑兀¶
然無變如此者六年其族屬親戚來視之師皆不答有所贈亦¶
皆不受二十二年師至真定升堂演道聽者常數百人復過灤¶
城又與神人遇受以大易秘義明昌元年庚戌秋還寍海一日¶
遽索紙筆揮染疾若風雨成易圖三十三皆天人之藴昔賢所¶
未發者師嘗於天長預告侯子真以火恩州夜入王鎮國之夢¶
<pb:CK-KZ_JY302_01p084b>¶
言人事之悔吝吉凶無不驗者大定元年乙巳戒門人營冢預¶
告去期至崇慶元年壬申臘月晦日無疾端坐留頌而逝有太¶
古集心經解救苦經解及示教直言行於世今寧海先天觀卽¶
師登真之所也¶
元世祖皇帝封號廣寧通玄太古真人¶
武宗皇帝加封廣寧通玄妙極太古真君¶
　贊曰賣卜人間回頭已早瓦𤮴衲衣語默皆道雲迷查洞水¶
　繞石橋易圖一卷千古寥寥¶
¶
¶
<pb:CK-KZ_JY302_01p085a>¶
清淨散人¶
¶
¶
¶
¶
¶
¶
¶
¶
¶
<pb:CK-KZ_JY302_01p085b>¶
仙姑姓孫名不二號清淨散人寍海人也生於宋徽宗宣和元¶
年己亥正月初五日父曰忠顯母夢六鶴飛舞於庭一鶴飛入¶
懷中覺而有娠乃生仙姑性聰慧嚴禮法長適州之馬宜甫卽¶
丹陽先生也生三子曰庭珍庭瑞庭珪大定七年閏七月重陽¶
抵寍海築全真庵於南園十月朔重陽於庵鑽環明年正月十¶
一日出環仙姑夫婦悟分梨十化之教二月初八日宜甫棄家¶
從道九年重五日仙姑詣金蓮堂師重陽出家重陽乃贈以詩¶
爲立今名號遂授以道要其冬重陽𢹂馬譚劉邱四師遊汴梁¶
明年春聞重陽仙化四師舉仙蛻歸終南之劉蔣仙姑就金蓮¶
堂居環大定十五年夏仙姑西入關致醮祖庭未幾卽出關遊¶
<pb:CK-KZ_JY302_01p086a>¶
洛陽居風仙姑洞接引弟子甚眾二十二年壬寅十二月二十¶
九日忽沐浴更衣冠問弟子天氣早晚對曰卓午矣遂援筆書¶
卜算子云握固披衣候水火頻交媾萬道霞光海底生一撞三¶
關透仙樂頻頻奏常飲醍醐酒妙藥都來頃刻間九轉丹砂就¶
書畢謂弟子云吾今歸矣各善護持乃趺坐而化時丹陽在文¶
登七寶庵忽拂衣起舞歌醉仙令謂門人曰今日有非常之喜¶
眾叩其故丹陽曰孫仙姑今日已仙去明年春報者至云仙姑¶
於是日返真於洛陽矣有詩詞行於世¶
元世祖皇帝封號清淨淵貞順德真人¶
武宗皇帝加封清淨淵貞玄虛順化元君¶
<pb:CK-KZ_JY302_01p086b>¶
　贊曰離俗超塵探玄究妙鐵板尋真笟籬靈照九還功就幾¶
　載坐忘蓬萊歸路笑倒丹陽¶
¶
¶
¶
¶
¶
¶
¶
¶
