#-*- mode: org; -*-
#+TITLE: 太上老君內觀經
#+DATE: 2011-05-31 15:53:25
#+PROPERTY: kxid KX060
#+PROPERTY: title 太上老君內觀經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0641
#+PROPERTY: id JY063
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY063_01p047a>¶
@fw重刊道藏輯要¶
* 太上老君內觀經¶
老君曰天地媾精陰陽布化萬物以生承其宿業分靈道一父¶
母和合人受其生始一月爲胞精血凝也二月成胎形兆胚也¶
三月陽神爲三魂動而生也四月陰靈爲七魄靜鎭形也五月¶
五行分藏以安神也六月六律定腑用滋靈也七月七精開竅¶
通光明也八月八景神具降眞靈也九月宮室羅布以定精也¶
十月炁足萬象成也元和哺食時不停也太一帝君在頭曰泥¶
丸君總眾神也照生識神人之魂也司命處心納生元也无英¶
居左制三魂也白元居右拘七魄也桃孩住臍深精根也照諸¶
<pb:CK-KZ_JY063_01p047b>¶
百節生百神也所以周身神不空也元炁入鼻灌泥丸也所以¶
神明形固安也運動住止關其心也所以謂生有由然也予內¶
觀之厯厯分也心者禁也一身之主心能禁制使形神不邪也¶
心則神也變化不測故無定形所以五藏藏五神魂在肝魄在¶
肺精在腎志在脾神在心所以字殊隨處名也心者火也南方¶
太陽之精主火上爲熒惑下應心也色赤三葉如蓮花神明依¶
泊從所名也其神也非青非黃非大非小非短非長非曲非直¶
非柔非剛非厚非薄非圓非方變化莫測混合陰陽大包天地¶
細入毫芒制之則正放之則狂清淨則生濁躁則亡明照八表¶
暗迷一方但能虛寂生道自常永保無爲其身則昌也以其無¶
<pb:CK-KZ_JY063_01p048a>¶
形莫之能名禍福吉凶悉由之矣所以聖人立君臣明賞罰置¶
官僚制法度正以教人人以難伏唯在於心心若清淨則萬禍¶
不生所以流浪生死沉淪惡道皆由心也妄想憎愛取捨去來¶
染著聚結漸自纒繞轉轉繫縳不能解脫便至滅亡由如牛馬¶
引重趍泥轉增陷没不能自出遂至於死人亦如是始生之時¶
神元清靜湛然無雜旣受納有形形染六情眼則貪色耳則殢¶
聲口則耽味鼻則受馨意隨健羡身欲肥輕從此流浪莫能自¶
悟聖人慈念設法教化使內觀己身澄其心也¶
老君曰諦觀此身從虛無中來因緣運會積精聚炁乗華降神¶
和合受生法天像地含陰吐陽分錯五行以應四時眼爲日月¶
<pb:CK-KZ_JY063_01p048b>¶
髮爲星辰眉爲華蓋頭爲崑崙布列宮闕安置精神萬物之中¶
人最爲靈性命合道人當愛之內觀其身惟人尊焉而不自貴¶
妄染諸塵不淨臭穢濁亂形神熟觀物我何踈何親守道長生¶
爲善保眞世愚役役徒自苦辛也¶
老君曰從道受分謂之命自一禀形謂之性所以任物謂之心¶
心有所憶謂之意意之所出謂之志事無不知謂之智智周萬¶
物謂之慧動而營身謂之魂靜而鎭形謂之魄流行骨肉謂之¶
血保神養炁謂之精炁清而駛謂之榮炁濁而遲謂之衞總括¶
百神謂之身萬象備見謂之形塊然有閡謂之質狀貌可則謂¶
之體大小有分謂之軀眾思不測謂之神邈然應化謂之靈氣¶
<pb:CK-KZ_JY063_01p049a>¶
來入身謂之生神去於身謂之死所以通生謂之道道者有而¶
無形無而有情變化不測通神羣生在人之身則爲神明所謂¶
心也所以教人修道則修心也教人修心則修道也道不可見¶
因生而明之生不可常用道以守之若生亡則道廢道廢則生¶
亡生道合一則長生不死羽化神仙人不能長保者以其不能¶
內觀於心故也內觀不遺生道長存¶
老君曰人所以流浪惡道沉淪滓穢緣六情起妄而生六識六¶
識分別繫縛憎愛去來取捨染著煩惱與道長隔所以內觀六¶
識因起六欲識從何起識自慾起慾從何起慾自識起妄想顚¶
倒而生有識亦曰自然又名無爲本來虛靜元無有識有識分¶
<pb:CK-KZ_JY063_01p049b>¶
別起諸邪見邪見旣興盡是煩惱展轉纏縛流浪生死永失於¶
道矣¶
老君曰道無生死而形有生死所以言生死者屬形不屬道也¶
形所以生者由得其道也形所以死者由失其道也人能存生¶
守道則長不亡也¶
老君曰人能常清靜其心則道自來居道自來居則神明存身¶
神明存身則生不亡也人常欲生而不能虛心人常惡死而不¶
能保神亦由欲貴而不用道欲富而不求寶欲速而足不行欲¶
肥而食不飽也¶
老君曰道以心得心以道明心明則道降道降則心通神明之¶
<pb:CK-KZ_JY063_01p050a>¶
在身猶火之因巵也明從火起火自炷發炷因油潤油藉巵停¶
四者若廢明何生焉亦如明緣神照神託心存心由形有形以¶
道全一物不足明何依焉所以謂之神明者眼見耳聞意知心¶
覺分別物理細微悉知由神以明故曰神明也¶
老君曰虛心者遣其實也無心者除其有也定心者令不動也¶
安心者使不危也靜心者令不亂也正心者使不邪也清心者¶
使不濁也淨心者使不穢也此皆以有令使除也四見者心直¶
者不反覆也心平者無高低也心明者無暗昧也心通者無窒¶
礙也此皆本自照者也粗言數者餘可思也¶
老君曰知道易信道難信道易行道難行道易得道難得道易¶
<pb:CK-KZ_JY063_01p050b>¶
守道難守而不失乃常存也¶
老君曰道也者不可言傳口受而得之常虛心靜神道自來居¶
愚者不知勞其形苦其心役其志躁其神而道愈遠而神愈悲¶
背道求道當愼擇焉¶
老君曰道貴長存保神固根精炁不散純白不分形神合道飛¶
昇崑崙先天以生後天以存出入無間不由其門吹陰煦陽制¶
魄拘魂億嵗眷屬千載子孫黃塵四起騎羊眞人金堂玉室送¶
故迎新¶
老君曰內觀之道靜神定心亂想不起邪妄不侵固身及物閉¶
目思尋表裏虛寂神道微深外藏萬境內察一心了然明靜靜¶
<pb:CK-KZ_JY063_01p051a>¶
亂俱息念念相系深根甯極湛然常住杳冥難測憂患永消是¶
非莫識¶
老君曰吾非聖人學而得之故我求道無不受持千經萬術惟¶
在心也¶
¶
太上老君內觀經¶
¶
¶
¶
¶
<pb:CK-KZ_JY063_01p051b>¶
¶
¶
¶
¶
¶
¶
¶
¶
¶
