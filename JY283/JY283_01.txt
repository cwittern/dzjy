#-*- mode: org; -*-
#+TITLE: 紫皇鍊度玄科
#+DATE: 2011-11-02 11:10:51
#+PROPERTY: kxid KX271
#+PROPERTY: title 紫皇鍊度玄科
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1451
#+PROPERTY: id JY283
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY283_01p078a>¶
* 紫皇鍊度玄科¶
　法事如儀　侍職焚衛靈符　都講舉　各禮師存念如法¶
　　請宣神咒¶
五星列照　煥明五方　始皇護魂　丹老衛形　皓靈侍魄¶
黑帝攝生　中央黃帝　總御萬眞　元皇告下　幽夜開光¶
罪消北府　名列南宫　金籙受籍　玉字除殃　朱陵受鍊¶
飛神太蒼　三宫九府　無極神鄕　普受開度　鍊化天堂¶
和與道合眞¶
　都講舉　侍職焚發爐符¶
　　鳴法鼓二十四通　高功念¶
<pb:CK-KZ_JY283_01p078b>¶
無上三天太冥天乙之炁紫皇天君召出(臣)身中三五功曹左¶
右官使者左右捧香驛龍騎吏侍香金童傳言散花玉女五帝¶
直符直日香官使者各三十六人出出者嚴裝顯服冠帶垂纓¶
關啓此間土地方域神眞(臣)今正爾鍊度陞壇謹奏爲　入意¶
其諸丹悃已具奏聞(臣)今關願得¶
北方五靈玄元之炁下降流入(臣)等身中令(臣)所啓之誠速達¶
徑詣¶
無上至眞三寶¶
祖師教主玄天紫皇上帝¶
　御前　都講舉¶
<pb:CK-KZ_JY283_01p079a>¶
　　請稱法位¶
　具位(臣某)誠惶誠恐稽首頓首上啓¶
三清三境天尊昊天至尊玉皇上帝北極紫微伏魔大帝勾陳¶
星宫天皇大帝承天效法后土皇地祗神霄眞王長生大帝太¶
乙尋聲救苦天尊十方靈寶天尊五方五老上帝九天生神上¶
帝三十二天帝君東華木公元陽慈父西靈金眞祖母元君日¶
宫太陽帝君月府太陰皇君南斗鋾魂星君北斗鑄魄星君南¶
極朱陵大帝南昌上宫司命司籙延夀益算鍊化尊神迴骸起¶
死監生大神主鍊九華眞人南昌上下朱陵火府眞宰三元三¶
品三官大帝靈寶五師眞君西瑤主法沖天正一元君雷霆三¶
<pb:CK-KZ_JY283_01p079b>¶
省上相眞君祖師教主玉虛師相紫皇玄天上帝祖師西河救¶
苦薩眞人清微靈寶紫庭酆都東嶽諸法傳派師眞童初聚魂¶
五府眞君太陽火官太陰水官水府扶桑大帝南昌鍊度司火¶
沼水池使者玉眸鍊質尊神金液鍊形尊神丙丁朱雀神君黃¶
華蕩形尊神石景水母元君壬癸玄武神君北都寒池使者化¶
魂育魄尊神混元十二炁化生大將軍天醫大聖神虎何喬二¶
元帥玄都茭龍驛吏火府賫簡童子九龍符命使者五方五靈¶
童子醮筵眞宰合座威靈恭望¶
道慈洞回淵鑒以今奉爲奉¶
道追鍊(某)伏為亡過(某)從傾逝莫測升沉仰惟¶
<pb:CK-KZ_JY283_01p080a>¶
太上之慈悲特啓玄科而濯鍊敬資玄造俾遂超昇(臣)幸以宿¶
緣冒行秘法眞水眞火罔明昇降之功靈府靈源曷知燥濕之¶
本匪憑道力何以鑄鋾輒攄懇切之誠敢凟高眞之聽伏望命¶
五色浮雲之駕竪九光流景之旌金童玉女以雍雍將吏神兵¶
而赫赫俯降法筵主盟鍊度具有表文謹當宣讀¶
　　宣紫皇表　宣關畢　高功作聲念¶
(臣)聞日精月華廣照臨於下土離南坎北共炎潤於生靈欲聚¶
魂於形神須皈依於慈造伏望¶
師慈特佈眞水眞火降赴華池容(臣)鍊度專祈¶
敕命告下日中炎光洞明太素眞人火光童子欝㼁將軍火鈴¶
<pb:CK-KZ_JY283_01p080b>¶
童子月中黃華石景流光夫人圓光童子結璘將軍雷門陰陽¶
苟畢二雷神天蓬門下四目老翁高刁北翁素梟三神長顱巨¶
獸四大將軍陳唐宋薛四元神太玄斷疰陳元帥離宫辟惡温¶
元帥追癆攝瘵開心符使伊祈大將地祗翊靈昭武温元帥主¶
水主火趙陶二元帥水池使者鄭大神火沼使者白大神守雄¶
抱雌二大將無義斷恩王大神合形復體大神混元十二炁化¶
生大神只今下降法壇助(臣)鍊度務令受鍊亡魂業垢冰融冤¶
尤燼滅承功托化隨果受生(臣)不漸愚昧叨冒行持全資眞馭¶
大賜正眞道炁生炁梵炁三光眞炁流入(臣)身容假¶
慈光以成勝事所有眞水眞火(臣)謹懇請飛入明池以副效信¶
<pb:CK-KZ_JY283_01p081a>¶
(臣)干冒¶
道威緬想玄恩潛垂昭報¶
　高功變神　建火沼水池　水火混合　提魂訣存祕旨內¶
　朝座前念偈　高功陞座　左手捻香眞念¶
此香雲凝三素氣藹七靈丹谷流精離坎混金華之粹玄臺孕¶
秀雌雄符玉笈之祥¶
　　香焚爐內¶
　爇向爐中遙空供養¶
元始法王洞眞天寶奉祝正薦亡靈伏願千愆解釋萬罪消除¶
北欝升神白簡煥慈雲之渥南陵度命丹符融惠日之祥絕塚¶
<pb:CK-KZ_JY283_01p081b>¶
訟於門庭息災殃於嗣續¶
　　高功左手捻香祝¶
此香月窟分精天根毓秀騰紫烟於碧落光煥陽靈飛彩霧於¶
黃道祥開陰曜¶
　　香焚爐內¶
　爇向爐中遙空供養¶
太上玉宸洞玄靈寶奉祝係薦祖考先靈伏願各明正性頓悟¶
本來憑金簡以出幽聞經悟道仗玉符而度品鍊質登眞快樂¶
無為逍遙自在¶
　　高功左手捻香祝¶
<pb:CK-KZ_JY283_01p082a>¶
此香三極騰芳五靈委炁耀玉華於地蘂翠熖玲瓏施金景於¶
天葩玄煌煒燁¶
　　香焚爐內¶
　爇向爐中遙空供養¶
道德高尊洞神神寶奉祝齋主(某)東華錫慶南極增齡七葉聯¶
芳萬里快雲鵬之運五枝挺秀九皋和鳳鶴之鳴敦詩禮於松¶
蘿耀弦歌於桑梓　知磬舉¶
　太乙救苦天尊¶
　　高功直念¶
伏以乾稱父坤稱母乃資生資始之元陰爲魄陽爲魂成有形¶
<pb:CK-KZ_JY283_01p082b>¶
有靈之命蓋萬物各存於性命惟一眞不失於根源而况最靈¶
者人自是秉彝之道一日是非善惡或罹果報或致昇沉百年¶
臭腐神奇難免輪迴難迯變化所以既沒之後飛爽浮幽寥未¶
生之前故根離昔愛幽夜淪遐劫者對盡而大運必通乘晨希¶
陽翹者靈存而正覺有想仰惟¶
太上佈大法橋以好生而施仁流眞科而度世天一生水地二¶
生火鋾鍊玉粹而火降水升兌七化虎震三化龍守護金丹而¶
龍吟虎嘯非水火交姤何以復其形非龍虎混合何以全其神¶
用此生成謂之煉度紅鉛黑汞以我之靈合彼之靈綘宫丹田¶
以道之體合彼之體肝心脾肺腎之氣質載育載生金木水火¶
<pb:CK-KZ_JY283_01p083a>¶
土之英華以滋以養時也佈日月星景建水火華池遵紫皇教¶
法以奉行鋾魂鑄魄命南宫官吏而顯助濯質全形所冀在壇¶
受度亡魂鍊胎返本初再稟五行之秀斬根斷死戶重爲萬物¶
之靈克符齋主之䖍誠益廣紫皇之教法共揚聖號恭假恩光¶
　知磬舉¶
　度人無量天尊¶
　　高功直念¶
宣告亡魂地水火風假合成人之形癢痾疾痛縈纏爲心之恙¶
深慮陽間所患其在陰境亦然今者雖寂色身未除惡相先當¶
去病乃可合眞　(某)司謹召¶
<pb:CK-KZ_JY283_01p083b>¶
天醫使者治病功曹嘗藥靈童針砭神吏六職治官諸部功曹¶
准¶
紫皇玄天上帝符命先為亡魂攝召生炁醫治在身生前一切¶
疾病解釋宿業一切苦根蕩除血穢整具形神符令自性靈明¶
克膺鍊化¶
　　侍職焚天醫符¶
玉清元始尊　敕下天醫神　完全枯朽質　普濟度天人¶
　　高功取五方炁佈壇上水火混合之所¶
太上慈悲　符命頒行　生者能全　死者能完¶
形神俱妙　上朝玉堂　流通五炁　落滅惡根¶
<pb:CK-KZ_JY283_01p084a>¶
紅杏佐左(震)癱攣者伸　磨針佐右(兌)瘓廢者平¶
襪臘下下(離)跛痾起行　墨墨上上(坎)耳目聰明¶
靈寶中中(玉)身強體輕　青帝護魂(卯)肝木長榮¶
赤帝養炁(午)心火光亨　白帝侍魄(酉)肺金生成¶
黑帝通血(子)腎水澄清　黃帝中主(中)脾土安甯¶
梵炁彌羅　自然成眞　回屍起死　白骨成人¶
濟度垂死　絕而得生　九和十合　變化上清¶
　　高功又念¶
四生六道　十類有情　萬死所苦　一切成章　天光一接¶
符命得昌¶
<pb:CK-KZ_JY283_01p084b>¶
　侍職焚血湖符　圊樓符　衆念¶
太上丈人　昇度南宫　三宫變化　保命自然　日宫帝君¶
列照下土　月宫皇君　蕩滌血湖　元皇下降　灌溉羣生¶
對司侍宸　罪滅三途　洪流蕩穢　洗濯冥津　元陽玉厯¶
積善建功　三界所舉　骨像合仙　善功徹天　幽夜開明¶
陽九到陽　陰六召陰　陰陽交合　敕斷死戶¶
　　侍職焚分胎符　衆念¶
三清至化　立像兩儀　烹煉魂識　玄應神機　周全經絡¶
百骸四肢　五臟俱備　上昇紫微¶
　　侍職焚出胎符　衆念¶
<pb:CK-KZ_JY283_01p085a>¶
上帝敕命　下降幽扃　燒蕩穢濁　速得生成¶
　　侍職焚蕩胎符　衆念¶
玄靈太微　精鍊夷夷　亡魂得度　洞達無為　上天垂象¶
制鍊亡魂　十類孤爽　咸得通明　仙化成人　三宫悉明¶
九竅齊并　南昌上生¶
　　侍職焚淨屍符　衆念¶
五行之炁周流　三光之炁飛浮　靈漿下灌　玉液洞幽¶
魂神澄正皈上天　會合萬神玉京遊　天澄炁清¶
五色高明　日月吐華　灌鍊身形　神精內灌　香湯鍊精¶
光景洞耀　煥映上清　炁不受塵　五臟納靈　罪滅三途¶
<pb:CK-KZ_JY283_01p085b>¶
禍消九冥　惡根斷絕　福慶自生　今日大願　一切告盟¶
身受開度　昇入帝鄉　急急如律令¶
元始符命　拔度亡靈　血屍臭穢　兇惡潛甯　七液得注¶
五臟化生　常持神咒　元亨利貞　急急如¶
元始上帝律令¶
　　高功取五方炁三光炁布亡魂默念¶
眞中有神長生大君無英公子白元尊神太乙司命桃康合延¶
執符把籙保命生根上遊上清出入華池八冥之內細微之中下¶
鎮人身泥丸絳宫中理五炁混合百神十轉回靈萬炁齊仙¶
　知磬舉¶
<pb:CK-KZ_JY283_01p086a>¶
　火鍊丹界天尊¶
　　高功召火鍊官將¶
謹召丹天流火主者鍊度眞人火池使者火池童子火府神吏¶
雷門忠孝陽雷苟元帥紫皇鍊度一行官將吏兵引魂使者引¶
導亡魂入火沼鍊度務令業垢烟消冤尤燼滅濯形太陽再生¶
人質一如¶
紫皇玄天上帝符命疾速奉行¶
　　侍職焚火鍊符于火沼內　衆誦元始中篇　高功默念¶
南方之君　赤帝之精　熒𤏘使者　丙丁將軍　朱雀災神¶
赫赫陽精　五行造化　萬物化生　天帝有敕　使者須聽¶
<pb:CK-KZ_JY283_01p086b>¶
攝亡召魂　鍊度身形¶
　　高功以雙目熌動電光　左手剔午火呵炁入¶
　　想火沼眞火炎炎　衆念¶
炎精之神　三台流光　鍊胎易質　魄鍊魂更　穢炁殂落¶
乘烟飛揚　陰炁消釋　陽炁混康　精神益壯　洞入火鄕¶
混合九炁　總契虛皇　昊天有敕　流金散芒　九天煥落¶
貞利無疆¶
　　想亡魂在火沼受煉¶
六甲六乙　鍊汝肝經　生汝威神　體健身輕　六丙六丁¶
生汝心經　鍊汝神氣　保汝長生　六庚六辛　生汝肺經¶
<pb:CK-KZ_JY283_01p087a>¶
大腸小腸　萬炁潛明　六壬六癸　鍊汝腎經　華精盈池¶
骨髓安甯　六戊六己　鍊汝脾經　長生久視　骨肉輕清¶
鍊身復形　化體三清¶
　　高功玉文青炁布亡魂　衆念¶
龍漢蕩蕩　無形無名　渺渺億劫　黃道開明　神澄朗曜¶
九魂吐精　玉虛澄暉　太霞高明　元始開化　諸天齊并¶
三元道炁　二象攝生　已度者度　未成者成　已死卽生¶
已枯使榮　蠢動蜎息　一切冥靈　懷胎含孕　咸得長生¶
亡者命過　魂歸三清　魄受鍊度　南宫變形　今日大吉¶
皆得光明　五帝鑒映　普告萬靈　天神地祇　及諸河源¶
<pb:CK-KZ_JY283_01p087b>¶
五嶽四凟　及諸名山　洞玄洞虛　洞空洞仙　無極大聖¶
至眞尊神　無窮無極　普鑒度生　地根斷絕　玄都紀名¶
眾眞普應　一切咸聽¶
　　高功直念¶
火沼官吏鍊度既周出火沼詣水池受鍊一如¶
紫皇玄天上帝律令　知磬舉¶
　黃華蕩形天尊¶
　　高功召水鍊官將¶
謹召天河東井玉眸黃華大神煉度眞人水池使者水池童子¶
水府神吏雷門忠孝陰雷畢元帥紫皇鍊度一行官將吏兵引¶
<pb:CK-KZ_JY283_01p088a>¶
魂使者引導亡魂入水池煉度務令業垢冰清冤污蕩滌凝神¶
太陰再生人質一如¶
紫皇玄天上帝符命疾速奉行¶
　　侍職焚水鍊符于水池內　眾誦中篇　高功默念¶
北方之君　黑帝之精　辰星使者　壬癸將軍　玄武陰神¶
肅肅清音　五行造化　萬物發生　天帝有敕　使者須聽¶
攝召亡魂　灌鍊身形¶
　　高功以鼻出氣化水入　左手剔子文吹入¶
　　想水池眞水茫茫　眾念¶
東井黃華　石景王精　飛玄水母　金體玉津　滔滔源源¶
<pb:CK-KZ_JY283_01p088b>¶
不竭池庭　九龍灌溉　三光垂精　仙人吐潤　濯鍊亡魂¶
內外朗徹　表裏俱清　百關九竅　元炁滋榮　五臟六腑¶
萬神自生　胞胎結節　隨水開扃　死根斷滅　惡根沉淪¶
我今煉化　死骸生魂　返故改貌　玉體金容　變化蕩穢¶
飛昇紫庭¶
　　想亡魂在水池受煉　眾念¶
紫微黃書　名曰太玄　致月華水　養魄和魂　身中養素¶
發身玄關　藏天隱地　五靈夫人　飛光九道　映朗泥丸¶
黃炁陰華　陽精鍊仙　沐浴九魂　冠帶金晨　圓明啓吿¶
玉胎鍊仙　華光交映　流芳淘津　九陽齊化　玄和降津¶
<pb:CK-KZ_JY283_01p089a>¶
元景徘徊　曲降我身　飛升上宫　洞視瓊軒¶
　　高功玉文中天青炁噓佈亡魂　又念¶
龍漢蕩蕩　無形無名　渺渺億劫　黃道開明　神澄朗耀¶
九魂吐精　玉虛澄暉　太霞高明　元始開化　諸天齊並¶
三元道炁　二象攝生　已度者度　未成者成　已死卽生¶
已枯卽榮　蠢動蜎息　一切冥靈　懷胎含孕　咸得長生¶
亡者命過　魂歸三清　魄受鍊度　南宫變形　今日大吉¶
皆得光明　五帝鑒映　普告萬靈　天神地祇　及諸河源¶
五嶽四凟　及諸名山　洞玄洞虛　洞空洞仙　無極大聖¶
至眞尊神　無窮無極　普鑒度生　地根斷絕　玄都紀名¶
<pb:CK-KZ_JY283_01p089b>¶
衆眞普應　一切咸聽¶
　　高功直念¶
水池官吏鍊度旣周引領亡魂出水池伺候生化一如¶
紫皇玄天上帝律令　知磬舉¶
　受鍊更生天尊¶
　　高功直念¶
惟人之生有物混成乾道成男坤道成女帝君品命太乙執符¶
司命定筭太乙度符五帝監生九天稱慶司命敬諾敬順萬神¶
唱奉唱恭天地神示三界備守如此化結方能成人今日在壇¶
受度亡過(某)魂曩因命過遞返泉扄氣散神遊身亡形滅所幸¶
<pb:CK-KZ_JY283_01p090a>¶
一靈不滅本眞未離變化更生太上有法十二炁混元能生十¶
二經絡返生人道自有高上神霄玉清玄一六陽混元十二炁¶
化生大將軍主之今爲奉行¶
紫皇玄天上帝鍊度符法請降¶
太上正眞生炁九天生神梵炁混合已身元神正炁各命將吏¶
化生如法¶
靈寶自然九天生神玉章大衆䖍誠異口同音緩聲演誦¶
　二助道各執水火旛領衆念生神章一順一逆　遶行交煉¶
　　法　侍職焚化生腎臟膀胱符　高功默念¶
腎神玄眞君字育嬰攝¶
<pb:CK-KZ_JY283_01p090b>¶
一炁混元將軍楊文光¶
膀胱神太虛君傳送攝¶
六炁混元將軍張同¶
　存子文中天炁北方水炁咽人丹田與腎炁膀胱炁混合¶
　黑黑　一炁六遍吹佈亡魂化生腎生膀胱　高功默念¶
腎部之功玄闕圓　中有童子冥上玄　主諸六部九液源¶
外應兩耳百液津　蒼錦雲衣舞龍蟠　上致明霞日月煙¶
百病千災急當存　兩部水玉對生門¶
　　侍職焚化生心臟小腸符　高功默念¶
心神丹元君字守靈攝¶
<pb:CK-KZ_JY283_01p091a>¶
二炁混元將軍丁忠¶
小腸神太靈君字水谷攝¶
七炁混元將軍李淵¶
　存左午文中天炁南方赤炁咽入丹田與心炁小腸炁混合¶
　默念　襪臘　一炁七遍　呵佈亡魂化生心小腸¶
　　高功默念¶
心部之宫蓮含花　下有童子丹元家　主適寒熱榮衛和¶
丹錦衣裳披玉羅　金鈴朱帶坐婆娑　調血理命身不枯¶
外應口舌吐五華　臨絕呼之亦登蘇　久久行之飛太霞¶
　　侍職焚化生肝臟生膽符　高功默念¶
<pb:CK-KZ_JY283_01p091b>¶
肝中龍淵君字合明攝¶
三炁混元將軍丁遷善¶
膽神龍耀君字威明攝　八煞¶
混元將軍申孚¶
　左卯文中天炁東方青炁咽入丹田與肝炁膽炁混合默念¶
　紅杏　一炁八遍噓炁佈亡魂化生肝生膽　高功默念¶
肝部之宫翠重裏　下有青童神公子　主諸關鏡聰明始¶
青錦披裳佩玉鈴　和制魂魄津液平　外應眼目日月精¶
百痾所鍾存無英　同用七日自充溢　垂絕念神死復生¶
攝魂返魄永無傾¶
<pb:CK-KZ_JY283_01p092a>¶
　　侍職焚化生肺臟生大腸符　高功默念¶
肺神皓華君字虛成攝¶
四炁混元將軍陳志元¶
大腸神元王君字治和攝¶
九炁混元將軍周自然¶
　右酉文中天炁西金炁咽及丹田肺炁大腸炁混合默念¶
　磨針　一炁九遍呬佈亡魂生肺生大腸　高功默念¶
肺部之功似華蓋　下有童子坐玉關　七元之子主調氣¶
外應中嶽鼻齊位　素錦衣裳黃雲帶　喘息呼吸體不快¶
急存白元和六炁　神仙久視無災害　用之不已形不滯¶
<pb:CK-KZ_JY283_01p092b>¶
　　侍職焚化生脾生胃符　高功默念¶
脾神常在君字安停攝¶
五炁混元將軍王先知¶
胃神靈源君字太倉攝¶
十炁混元將軍章修¶
　左玉文中天土炁咽入丹田與脾炁胃炁混合默念¶
　靈寶　一炁十遍呼佈亡魂生脾生胃　高功默念¶
脾部之宫屬戊己　中有明童黃裳裏　消穀散氣攝牙齒¶
是爲太倉兩明童　坐在金臺城九重　方圓一寸命門中¶
主調百穀五味香　辟却虛嬴無病傷　外應尺宅氣色芳¶
<pb:CK-KZ_JY283_01p093a>¶
光華所生以表明　黃錦玉衣帶虎章　注念三老子輕翔¶
長生高仙遠死殃¶
　　侍職焚化生三焦生心生胞絡符　高功默念¶
三焦神羅列君字玄液攝¶
十一炁混元將軍王卓立¶
心胞絡神赤珠君字靈運攝¶
十二炁混元將軍鄭明¶
　左玉文中天炁中央三色青白黃炁咽入丹田與胞絡三焦¶
　心混合一身結節百脉之炁吹佈亡魂生三焦生心胞絡生¶
　結節生百脉¶
<pb:CK-KZ_JY283_01p093b>¶
混元育形神　主領寅一方　天朗司陽炁　化生三焦臟¶
混元一炁神　主領戍乾方　天朗司眞炁　化育成胞絡¶
　　侍職焚全形符　高功左手玉文取五方眞炁十二口咽¶
　　作一神狀如嬰兒衣白霞衣項有圓光神放祥光下佈一¶
　　形之內散入九孔之中聚在舌尖吹佈亡魂全一身五臟¶
　　六腑四肢百脉俱全矣　衆念¶
太上洞明　飛景九元　結精凝炁　化形變神　司命混合¶
散形億分　千乘火甲　萬騎揚旛　俱與太乙　上造帝仙¶
伯無起非　仲成曲文　一合我炁　再合我神　三合我魂¶
四合我魄　五合我清　六合我形　成身六合　洞霞啓眞¶
<pb:CK-KZ_JY283_01p094a>¶
八景虛駕　三素浮輪　我與帝一　俱升玉宸　重華累枝¶
混合天仙　身有道籍　世有生根　金簡羽符　名刊日軒¶
所願旣從　天祿詵詵　所向如心　萬神盈門　常存太乙¶
帝一泥丸　雌雄混合　百靈纏綿　誦經萬徧　靈駕來迎¶
擕宴五帝　日月九君　得爲神仙　上清眞人¶
　　想亡魂形體俱全矣　衆再念¶
龍漢蕩蕩　無形無名　渺渺億劫　黃道開明　神澄朗耀¶
九魂吐精　玉虛澄輝　太霞高明　元始開化　諸天齊並¶
三元道炁　二象攝生　已度者度　未成者成　已死卽生¶
已枯使榮　蠢動蜎息　一切冥靈　懷胎含孕　咸得長生¶
<pb:CK-KZ_JY283_01p094b>¶
亡者命過　魂歸三清　魄受煉度　南宮變形　今日大吉¶
皆得光明　五帝鑒映　普告萬靈　天神地祇　及諸河源¶
五嶽四瀆　及諸名山　洞玄洞虛　洞空洞仙　無極大聖¶
至眞尊神　無窮無極　普鑒度生　地根斷絕　玄都紀名¶
衆眞普應　一切咸聽¶
　　高功直念¶
恭運眞香重伸奏啓¶
三清三寶上帝五靈五老帝君童初五府聚魂眞君伏願再降¶
五方眞炁三色混沌之炁灌注亡魂俾九天之炁生其神三元¶
之眞保其命黃白夫至內外合形六甲周流五行交感法天象¶
<pb:CK-KZ_JY283_01p095a>¶
地含陰育陽合道成眞既尊且貴以首爲崑崙髮爲星辰眉爲¶
華蓋眼爲日月鼻爲天柱耳爲天窗口爲天門面爲天鏡一元¶
之炁爲眞神二元之炁爲精光三元之炁爲三宫四時之炁爲¶
四關五行之炁爲五臟六律之炁爲六腑七星之炁爲七竅八¶
風之炁爲八表九天之炁爲九宫外炁以符內炁內神以符外¶
神祖父祖母和合元神元炁相因五行會聚成鍊須謝¶
元尊允符懇禱　知磬舉　五神混合天尊　衆誦¶
千和萬合自然成眞眞中有神長生大君无英公子白元尊神¶
太一司命桃康合延執符把籙保命生根上遊上清出入華房¶
八冥之內細微之中下鎭人身泥丸綘宮中理五炁混合百神¶
<pb:CK-KZ_JY283_01p095b>¶
十轉迴靈萬炁齊仙　高功行五府事默運¶
功都成(卯)切角鎮(午)興生轉(酉)獨隸遷(子)可韓明(玉)¶
功都聚魂攝¶
　　取巽炁發訣佈亡魂¶
紅杏持列(震)墨墨捷白(坎)磨眞計力(兌)襪臘收成(離)¶
靈寶萬物(玉)清和合通(玉)¶
正一成法智益可眞取驛令下攝¶
　　左三指搯大指中節中天炁發訣佈亡魂¶
青帝護魂(卯)白帝侍魄(酉)赤帝養炁(午)黑帝通血(子)¶
黃帝中主(中)萬神無越¶
<pb:CK-KZ_JY283_01p096a>¶
　　高功握五嶽訣取五方炁發訣佈亡魂¶
已枯復榮　已滅復生　得生天上　更稟大靈　九天之劫¶
返胎復嬰　穢炁蕩滅　身屍更生　舉¶
　解冤釋結天尊¶
　　侍職焚解冤符　高功默念青華誥一遍默告¶
救苦天尊紫皇上帝請爲亡魂解冤釋結三生四負冤家債主¶
不爲留難¶
　　玉訣青炁佈亡魂　默咒¶
神符告下　解冤釋結　永脫仇讐　執對分別　釁緣俱盡¶
不生惡業　出離寒庭　罪根消滅¶
<pb:CK-KZ_JY283_01p096b>¶
亡靈得全身體是謂死而復生重整衣冠當悟來而不往不以¶
凡間衣服為獻謹用符咒助化身章高登道岸　舉¶
　金容玉相天尊¶
　　侍職焚化衣符　衆誦玉誥三遍　高功默念¶
綘章丹衣　飄飄楚楚　元始符命　佩之輕舉　唵嚩吱𠻗¶
急急如¶
南方丹天火帝君律¶
　　侍職焚冠帶符　高功玉文中天炁佈亡魂想衣冠楚楚¶
　　伺候傳戒　知磬舉¶
　常傳眞戒天尊¶
<pb:CK-KZ_JY283_01p097a>¶
道言戒者止也所以止人非心歸於正定故戒生定儒者亦謂¶
知止而後有定但三洞諸經四部祕典說戒法種種不同惟無¶
上靈寶九眞妙戒之旨天人共仰幽顯咸遵無上之上洞玄之¶
玄萬神之靈一炁之寶妙貫三才戒制六情數定於陽故分於¶
九脩而不偽故名爲眞凡世仰之以爲城廓幽顯資之以爲梯¶
航靈魂受之以爲法藥然受戒之法靜默爲先持戒之功勤拳¶
爲上法衆皈依同誠讚詠　知磬舉¶
按人各(衆和)恭敬¶
夫三皈依者卽爲皈依¶
道皈依經皈依師也是故衆魂皆當信禮¶
<pb:CK-KZ_JY283_01p097b>¶
　　第一皈依¶
無上道寶　舉　道寶天尊¶
　　第二皈依¶
無上經寶　舉　經寶天尊¶
　　第三皈依¶
無上師寶　舉　師寶天尊¶
皈依既畢戒法將傳幽壤豁若春回冤對渙然永釋罪花凋落¶
功果圓成法衆䖍誠宣傳九戒¶
　　第一戒者　克勤忠於¶
君王¶
<pb:CK-KZ_JY283_01p098a>¶
　　第二戒者　敬讓孝養父母¶
　　第三戒者　不殺慈救衆生¶
　　第四戒者　不淫正身處物¶
　　第五戒者　不盜推義損已¶
　　第六戒者　不嗔兇怒淩人¶
　　第七戒者　不詐謟賊害善¶
　　第八戒者　不驕傲忽至眞¶
　　第九戒者　不二奉戒專一¶
如上九戒乃九天帝君親口宣說佩奉者昇入九天輕慢者墮¶
入九地今對亡靈依科傳受切宜諦聽終始勿忘所有功德符¶
<pb:CK-KZ_JY283_01p098b>¶
籙逐一宣示¶
　　表白宣長生符　生天籙¶
妙戒靈文黃籙白簡既備敷於妙典當敬奉于靈文夫心之難¶
制故九戒則可歸心於太虛形也未超以二符則可鍊形於上¶
境亡靈直斯生生勿忘於戒言劫劫常存於符劵澄神物外塵¶
緣永斷於多生受質陽間善果自臻于妙有流芳現在慶及無¶
窮少頃發遣保舉登仙¶
　　高功遣將¶
(某)司謹召¶
九天普度院守雄抱雌二大將本壇主將副將護道監壇四大¶
<pb:CK-KZ_JY283_01p099a>¶
元帥疾速部衛亡(某)徑詣¶
　朱陵火府南昌上宫¶
上帝有敕風火無停　舉¶
　寶華圓滿天尊¶
汝等亡魂(某)騰光南極離暗北酆禮¶
道禮經禮師一眞日皎鍊形鍊神鍊炁萬妄風清兹登寥廓之¶
鄕徑達虛無之境永脫輪轉自在逍遙辭筵好去毋忘道恩¶
　　知聲舉¶
　超淩仙界天尊¶
　　高功召温帥發護送牒　辭謝下座升送畢　高功回壇¶
<pb:CK-KZ_JY283_01p099b>¶
　　都講舉¶
　存神燒香¶
　　高功念¶
香官使者左右龍虎君侍香諸靈官當令(臣)向來陞壇鍊度之¶
所自然生金液丹碧芝英百靈衆眞交會在此香鼎爐前當願¶
齋壇係薦衆魂無邊滯爽鍊形清淨見性圓明妙凝水火之眞¶
生化人天之界玄恩廣彼善利均霑十方仙童玉女接侍蘭香¶
傳(臣)向來所啓之誠速達徑詣¶
無上至眞三寶¶
祖師教主玄天紫皇上帝　御前¶
