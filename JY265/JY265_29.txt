#-*- mode: org; -*-
#+EXPORT_ID: JY265
#+TITLE:靈寶文檢 Lingbao Wenjian
#+WITNESS: CK-EX JYE
<<<<<<< HEAD
<<<<<<< HEAD
#+BASEEDITION: YP
#+PROPERTY: JUAN txt
=======
#+BASEEDITION: CK-KZ
#+SEC: 29
>>>>>>> cc399419a54ac8bb3f7e496efeab7a17cca5c7ac
=======
#+BASEEDITION: YP
#+PROPERTY: JUAN txt
>>>>>>> 7c1e8918503342d8f540d9108f89e4bcf4ec73d8
<pb:CK-EX_JY265_29p001a>¶
* 重刋道藏輯要上淸靈寶文檢卷之十¶
　　　　　　靈寶中盟秘籙南曹執法眞士金體原編輯¶
　　　　　　　　　　　　古零步雲房　　　　重修¶
　　　　　　　　　　　　晉熙後學陳復烜含樸重校¶
** 　榜意類¶
*** 　　李姓塡還寄庫雙意¶
司額，　爲崇建¶
靈寶酬盟報恩大醮，金籙受生鴻齋，塡寄庫儀，普福明幽，道場¶
　　總計(已)晝宵。期卜¶
皇淸(某)年(某)月(某)日良吉錄筆法事，於(某)日開壇爲始，匝至(某)¶
<pb:CK-EX_JY265_29p001b>¶
　　日設醮言功徹幕，方申告竣，¶
　　維時(云云)。¶
恭聞¶
　空碧鍊眞，天地咀重霄而頤養；¶
　太幽含景，皇人探大梵以品裁。玉局談機，命分六度；瑤函發¶
　粹，氣結五文。化統大千，畢具無聲無臭；理宏精一，咸歸卽色¶
　卽空。九年修誦，至言率彼金門；萬刦流行，大嚮遺諸寶樹。其¶
　間聖凡相隔，原殊一念之中；典格攸存，不出三乘之外。華宛¶
　難詳，精䖍可達。於是¶
地借一方，¶
<pb:CK-EX_JY265_29p002a>¶
壇舒八陛。¶
蓮座嚴裝五色，聚烟霞不染；¶
芝軒巧飾九光，聯日月無瑕。玉籙金科，宏繙道藏；琳詮藻篆，密¶
　演法輪。飛窅窅之鸞旌，鈞天一奏；迓翩翩之鶴輅，繡幄千乘。¶
　降臨凡宇，式格愚情。(具位云云。)百拜¶
上言¶
無極大道金闕元皇高眞　(闕下)、¶
九天金籙無量受生眞君　(閣下：臣)聞¶
　福根種自心田，他生自今生種就；¶
　善果培從性地，後世從斯世培成。粤稽金籙經旨，受傳者始¶
<pb:CK-EX_JY265_29p002b>¶
　乎妙音眞人；寶笈遺文，寄庫者准彼𨶒浮善士。流通宇宙，昭¶
　著古今。伏念(臣)猥以凡材，叨參¶
大教。才慚襪線，鮮有一條之長；職在簪裳，實爲三洞之濫。舒壇¶
　闡事，惟運念於操存；列欵謄詞，謹陳言於¶
寂感。(臣)今奏：據¶
大淸國四川(云云)，¶
道建齋投詞，爲　貯財寄庫，酬¶
天請命，祈恩錫福延齡，預修功緣。信(民云云)，¶
　通洎合家人等，　維日：¶
　　香燒五木，　燈獻十華。¶
<pb:CK-EX_JY265_29p003a>¶
　　百拜將誠，　一心皈叩。¶
黃金闕内，巍巍三境元尊；¶
白玉京中，皇皇六御上帝。¶
善積山間，列職仙哲；¶
受生會上，扈從眞官。　願垂¶
靑目，洞盼丹誠。　切以¶
恩高四大，生成不息蕆經綸；¶
道廣三才，動靜何言宣造化。况¶
穹窿著象，推靈廕於八遐；博厚載形，盪元功於七表。日昇月恆，¶
　照臨奚異；水源土脈，導養相同。惟其二儀兆景，媾善本於陰¶
<pb:CK-EX_JY265_29p003b>¶
　陽，九我賦身，攝靈根於父母。種種乘機，發越冲和之義；生生¶
　致用，丕揚位育之功。權輿人物，磅乾坤。遙思芳緒恢宗，溯¶
　淵源而至遠；隴西毓秀，衍系氏以維長。聚落各分，悉托先靈¶
　慶澤；啟承一貫，鴻開後裔規模。言念殊深，報酬實罕。據(民某)¶
　言，念一介俗子，兩間愚夫。倫誼罔敦，愧自懷於俯仰；室家有¶
　繫，事未檢於行藏。沐兩櫛風，幸粗安於衣食；披星戴月，亦浪¶
　跡於利名。居之云安，實仰¶
乾坤覆載；平則爲福，沾依¶
神聖帡幪。是以報德還功，恪展野人之敬；興齋設醮，奉酬¶
天地之恩。寅具法信凡儀，授事(臣)及同壇淸眾，於家立壇，修誦¶
<pb:CK-EX_JY265_29p004a>¶
　經懴。(云云。)¶
　琅函開處，祈字字以消愆；¶
　寶號宣時，冀行行而滅罪。高懸¶
　迎眞五彩花旛四首，迎迓¶
眞游，鑒觀修奉。炳獻¶
太皇蘭膏淨燭二堂，¶
諸眞光明華燭滿筵。呈供¶
玉粒香廚妙供全席，化納¶
金貲雲馬珍儀五箱，　宣吿¶
八威龍文鳳篆五道，持誦¶
<pb:CK-EX_JY265_29p004b>¶
諸天制運靈章四遍，　加持¶
威德神咒。¶
　如上功德，逐一加持。旨趣宏宣，向空空而植本；表詞備進，從¶
　寂寂以生神。仰答¶
殊恩，祈臻妙廕。¶
　伏聞¶
道本玄微，自混濛初而開一字；¶
人生世域，居天地内而號三才。秉旣賦，善本密具靈臺；修已¶
　如明，福基可遺後世。特因往訓，敬啟鴻齋。欲條功德，首具年¶
　齡。(民某)陳情，切爲(某)命，係(某)年(某)月(某)時受生，行庚(己)𡻕，上¶
<pb:CK-EX_JY265_29p005a>¶
　屬¶
北斗第(某)星君宫下主照，正隸¶
嶽府受生院第(己)十(己)庫(某)曹官案下，主司脫胎之時，該錢(若干，)¶
　經(若干，)但(民某)言念雙親，寄形世域，賦命¶
斗垣。行藏叶慶，沐¶
覆載之洪仁；衣食充餘，叨照臨之大德。惜年華之易邁，子道含¶
　憂；嘆𡻕月之如流，功緣未建。思念親恩，敬崇妙善。遵金籙之¶
　垂章，楚還冥貸；按玄儀之立論，寄奉庫勛。種善果於來生，銷¶
　債負於夙世。稍酬撫育，聊表私心。得際法緣，統承¶
天眷。寅具信儀，崇修¶
<pb:CK-EX_JY265_29p005b>¶
金籙。於是仗道持誦¶
《靈寶受生眞經》　卷、¶
《五斗祿庫眞經》　卷、¶
《東嶽玄範妙經》　卷，拜禮¶
《東嶽消災法懴》　單，持誦¶
《北斗聰明延生神呪》一會，高懸¶
金籙受生寶旛一首。以此微功，上酬¶
玄廕。晚景淸𡧾，雙增桑榆之慶；後人發達，永延蘭桂之芳。復備¶
金貲冥儀籠(己)箱，關天運送¶
嶽府受生院第(己)十(己)庫(某)曹官帑下。酬明昔貸，錄著功勛。己¶
<pb:CK-EX_JY265_29p006a>¶
　足未足，乞垂鈎銷。丹書免逋欠之詞，玉簡註長生之字。外造¶
寄庫寶藏樓閣一座，請給¶
延生寶籙二道，¶
陰陽合同字號文牒二道，裝封¶
　冥財信賻(己)庫每庫(己)十(己)籠，各庫編立字號，半印合同爲¶
　據，仰煩夫丁，運赴¶
受生院當曹案下。委員監理，收貯架閣。除將陰牒隨籠繳化，陽¶
　牒給付信人(某)，生身佩受，候百年限滿，前詣¶
貴司案下比對合同字樣，照數楚領，以爲受生之用。福田廣種，¶
　統三世以流祥；善果永崇，在一門而衍慶。¶
<pb:CK-EX_JY265_29p006b>¶
恭惟¶
世德丕延，一脈紹承開慶譜；¶
先芬迭誦，千秋駿烈衍鴻圖。經史可耕，切仰前人之計；箕裘相¶
　續，遙追太祖之休。泣硯案頭，深懷感激。貽安隴上，盍了悲思。¶
　綿若葛垂，卻負興宗之話；森如竹立，徒觀著績之書。率祖率¶
　親，念依依而籲天愴地；乃子乃孫，情矻矻而溯本尋源。春秋¶
　祭享，聊表殷勤；節會崇修，庸申薦拔。於是請薦(云云)。¶
　　右諸係薦等魂，同承聽誦：¶
《九天生神玉章》(己)卷，¶
《洞玄救苦妙經》(己)卷，¶
<pb:CK-EX_JY265_29p007a>¶
《十王感應眞經》(己)卷，¶
《生天得道眞經》(己)卷，¶
《酆都黑暗妙經》(己)卷。以此功因，超度係薦等魂，¶
　均叨諦語，共悟眞常。毋窒礙於六塵，齊臻上品；克帡幪於百¶
　代，共介餘庥。¶
　伏聞¶
蓮池兆瑞，芒垂九炁布璇璣；¶
竺國鍾祥，符應三臺開政治。爲人爲物，均繇感化之中；若女若¶
　男，悉屬範圍之内。遲留伏逆，炳照次定升沉；樂旺衰危，麗¶
　著宫辰條善惡。刑衝尅戰，經言可據於前；招梗禬禳，法旨益¶
<pb:CK-EX_JY265_29p007b>¶
　彰其後。兹附事於法門，敢凟呈於¶
樞造。今　　入齋主姓名年庚，¶
　　右計男女數口，長幼多人。形分倚正，托三景以甄陶；命别¶
　　陰陽，受¶
七元而註錄。况疾病夙攖，未遂痊平之貺；而祈禳今舉，共䝉化¶
　育之恩。精心懇禱，賴終始以劻勷；注意祈求，丐纎毫而解釋。¶
　於是¶
　　請誦　《五斗經》、　《北斗懴》，　關讚¶
十一大曜星燈一堂，進納¶
本命星辰金錢(己)分。¶
<pb:CK-EX_JY265_29p008a>¶
　前敘功勛，特蠲厄度。晦滯散開，得覩光華於天上；障魔削去，¶
　克臻靜𩊀於人間。曲從民願，永荷¶
宸庥。¶
　次念一村孤爽，四境煢魂。水底亡生，空對靑江之哭；樑間弃¶
　命，恆依練帶之悲。𡨚結難分，株連不己。白刃相殘，紅砒互毒。¶
　飛爽遊精，盡是萇公之血；依草附木，無非望帝之魂。五體不¶
　全，六根未足。遭兵燹而尸塡溝壑，當刼運而魂掩焄蒿。悲田¶
　院裡，許多蹭蹬之徒；亂葬岡頭，無限凄凉之軰。罔逢濟煉，曷¶
　遂超。於是仗道判放¶
薩祖鐵鏆鴻儀一部，印施¶
<pb:CK-EX_JY265_29p008b>¶
《九眞濟孤妙戒》(己)張，排插¶
冥程利幽路燭(己)枝，呪灑¶
雲廚甘露法食一飱，外懸¶
七星督孤皂旗一面。普濟水陸兩途，孤魂[(囱-夕)@小]孑；旁超酆幽九夜，¶
　滯魄寒林。陰翳澄淸，陽垣靖泰。¶
　右錄數欵，畢露一誠。首酬¶
覆育，特謝庫僚。次薦蒸嘗，更邀福眷。圓滿設貢¶
三界四府消災淸醮一座，計三百六十分位。上酬¶
天地洪恩，下謝水陽厚澤。椿茂萱榮晚景，際泰安之慶；蘭芳桂¶
　秀衡門，遂顯達之庥，等因。(臣)誠恐文詞瑣屑，凟冒¶
<pb:CK-EX_JY265_29p009a>¶
高穹。仰希¶
金闕格愚衷，俯冀¶
蒼穹鑒凡悃。伏願¶
道垂妙廕，¶
天錫繁禧。福海夀山，膺箕疇而並美；蘭孫麟趾，若螽羽以齊芳。¶
　一門胥慶，百𡻕同安。(臣)干冒¶
天威，下情無任激切屏營之至。頓首再拜。謹意。¶
*** 　　亡齋意¶
　　時令不贅，　迺爾詞投象教，事授羽衣。　於是¶
　式倣璇圖，結芝壇於淨界；¶
<pb:CK-EX_JY265_29p009b>¶
　科遵玉格，閱寶笈於雲囊。霓旌羽葆，按次第以迎來；玉字金¶
　　書，依品條而宣去。乞回¶
天闕之仁，克副孝門之望。¶
　　哀情未述，¶
　　法籙先稱。¶
長春全德神化明應主教眞君嗣下，奏受¶
　具職(云)，誠惶誠恐，稽首頓首，百拜　上言：¶
無極大道金闕元皇高眞闕下：(臣)聞¶
　龍漢開圖，包萬天之祖炁；¶
　鶴鳴闡教，列三洞之明科。旣宏濟度之端，遂有齋修之格。伏¶
<pb:CK-EX_JY265_29p010a>¶
　念(臣)猥以庸愚，明參　科教。愧才能之謭薄，慮識見之昬䝉。¶
　行道建齋，迺謬當乎首職；濟魂鍊魄，特奏懇於¶
高穹。　據¶
大淸國(云云)，¶
　　　　　　右洎闔家孝信人等，是日哀干¶
黃金闕内、三淸三境元尊，¶
白玉京中、六御六皇上帝，¶
　忝會侍宸眞宰，¶
　浮黎列職仙卿。　願舒¶
慧目洞盼，哀誠意者，但孝(某)呈詞，伏爲¶
<pb:CK-EX_JY265_29p010b>¶
故(考某妣)正(魂性)原命，(某)年月日受生，係(某)州縣地分人氏，存年(己)¶
　十𡻕，於(某)年月日時，以疾終於本邑住宅地分(云云)。¶
　孝男慟。惟劬勞恩重，等萬仞以何酬；教育澤隆，並千尋而莫¶
　報。謂是岡陵其夀，(松柏東谷)之(靑翠不凋；蘭葉恆芳)海屋多籌，(麗日北堂)之(靈椿萱花)¶
　永茂。夫何天年有定，世數無移。一靈旣逝，魂杳杳以何依；七¶
　魄遐遷，性茫茫而莫返。昔也依依膝下，厯半生而猶恨來日¶
　之未長；今也寂寂靈前，甫三旬而已覺去時之甚遠。欲報深¶
　恩，爰開大薦。䖍備法信凡儀，取今(某)日良吉，延仗羽士(某)，就¶
　孝居爲則，法天像地，依按¶
廣成天師金亭序事儀範，建壇修設¶
<pb:CK-EX_JY265_29p011a>¶
靈寶度人昇眞道場一中(己)晝宵，匝至(某)日告竣。¶
**** 　　壇中諷誦¶
《洞玄女靑三元品誡妙經》(己)部、¶
《靈寶無量度人上品妙經》(己)部，拜禮¶
高上玉皇宥罪錫福寶懴(己)單，𤊔獻¶
太皇諸天光明蓮炬淨供(己)筵，進奏¶
昊天金闕迎恩度魂墨表一通，灼化¶
雲　馭　寶　馬　數分，加持¶
消　災　神　呪　一匝。¶
　藉此殊勛，　上祈¶
<pb:CK-EX_JY265_29p011b>¶
玄廕，下度逝魂。鍊質澄神，遷靈儀於南上；登眞度命，超品性於¶
　覺天。　傳給¶
　功德文憑　一角，¶
　九眞妙戒　一道，¶
　另備冥財信籠(已)十扛，　關夫運赴¶
冥府生天院掌亡人功德案下，交卸分明，資給亡者。俾承功而¶
　受度，庶隨念以超昇。¶
　孝信復思，木本水源。請薦本音門中，高曾遠祖¶
　故(某)云。¶
　已上二薦等魂，内有生前素積善功，或承歿後追修，已得受¶
<pb:CK-EX_JY265_29p012a>¶
　生者，仍下功德案，關照施行。如未更生者，均承齋薦外壇，判¶
　施¶
銕鑵斛食　一筵，傳給¶
幽魂戒牒　三百六十分，¶
排點路炬三十六莖，　化煉錢山二座。¶
普濟沉煢，均沾勝善。俾幽械化飛於甘露，陰景朗煥於太霞。伏¶
　願¶
靑極覃恩，¶
朱陵度品。慧光朗照，浮黍米之一珠；滯魄遐遷，躡蓬壺之三島。¶
　次祈克保孝門叶吉，人眷平康。(臣)干冒¶
<pb:CK-EX_JY265_29p012b>¶
宸威，下情無任激切屏營之至。謹意。(有不足者，預修中採之。)¶
*** 　　經榜　(醮用)¶
司額，　本司謹遵¶
玄科，崇修醮欵。上祈¶
睿澤以宏敷，下福黎民而靖泰。閱寶笈之璚文，弭度次之厄會。¶
　榜諭法壇，肅行諷誦者。¶
　　右伏以¶
　地神扶玉，局會¶
太上以說經；天眞八寶，黍爲皇人而授道。五文開廓，萬神總歸。¶
　所誦仙經，開錄於后。　入經懴呪誥(云云)。¶
<pb:CK-EX_JY265_29p013a>¶
　如上經懴呪誥，次第錄明。¶
　右請同壇法眾，朗誦明持。正心誠意，使萬慮以俱澄；通玄究¶
　微，定七情之無妄。《道德》著韜光之義，《中庸》謹愼獨之情。儒者¶
　收其放心，吾道養其元氣。内省不見，可咳唾以成珠；五藴皆¶
　空，庶仙經之結篆。請登黎土，各啓琅函。誦詠無虧，祉祺是集。¶
　故榜。¶
*** 　　執事榜¶
司，　爲僉立職員，以專責成事，　本司今爲奉¶
道修因孝信(某)切爲亡過(某)魂下，崇修¶
靈寶度人鴻齋一供，用資冥福等因，切慮壇中内外，職守未立，¶
<pb:CK-EX_JY265_29p013b>¶
　成規難免混雜。今將壇中内外，執事人等姓名，僉列於後。¶
　又請在榜人等，各專乃職，共罄精誠，禱於上下　神祗，以期¶
　感格。勿以罪福禁戒，視爲具文。凡我同人，請視斯語。須至榜¶
　者。　　　　　右　榜　通　知。¶
　年　月。¶
*** 　　孤魂榜¶
嗟嘆此境之内，方域之中，五音六道，四生萬類，河沙[(囱-夕)@小]孑，孤魂¶
　等眾，在世爲人，死後爲鬼。未受人間之超拔，長爲冥府之孤¶
　魂。嘆此沉𡨚，可嗟極矣。先爲人也，生不同時；後爲鬼乎，死各¶
　異數。或遇干戈戚揚之擾攘，刀兵可慘；或遭凶年饑𡻕之凍¶
<pb:CK-EX_JY265_29p014a>¶
　餓，野莩堪憐。别井離鄉，誰主春秋之祀；倚草附木，僅爲𡻕月¶
　之悲。項王自剔，八千猛將魄塞烏江；田橫身亡，五百忠臣魂遊¶
　海島。羅江抱石，吊屈原之溺水；新城自縊，哭申子之懸樑。金¶
　堦剖忠直之心，三仁可憫；剛刀剔孕婦之產，二命堪傷。行居¶
　亷潔，介推爲綿山之火鬼；志存忠義，夷齊爲首陽之餓夫。少¶
　卞莊摶虎之能，或被虎死；無漢王斬蛇之力，或被蛇傷。有囊¶
　血之射天，惡遭雷擊；無桓景之避災，瘟染天誅。年高八百，或¶
　如彭祖之壽考；靑春四八，或同顏回之夭亡。有驚鷄弄犬之¶
　蜮，有含沙射影之精。同此百千數刼，實有億萬𡨚魂。濟濟沉¶
　冥，羣羣鬼谷。憶昔爲人，均沾長養之化；嗟今作鬼，未䝉提拔¶
<pb:CK-EX_JY265_29p014b>¶
　之施。月朗星稀，或現形而現影；風吹雨灑，或聞哭而聞啼。悲¶
　悲切切，慘慘凄凄。假施主之善資，憑¶
道法之賑濟。使汝脫身脫化，莫作流離之孤魂；消罪消愆，同爲¶
　超昇之善鬼。從今以往，大赦將來。快登極樂之宫，不沉苦海¶
　之域。天堂有路，地獄無門。仗此良因，均䝉提拔。¶
** 　　痛念
*** 　薦父¶
伏以慈門廣闢，大施接引之功；苦海無涯，願仗津梁之法。爰抒¶
　哀悃，仰藉悲光。伏念先考，心懷耿介，氣宇和平。式家門有禮¶
　讓之風，居林泉多瀟灑之度。推眞誠則人服其義氣，布惠澤¶
　而僉沐其恩波。潤屋事成，遺安計就。雙雛未壯，驚堂上之椿¶
<pb:CK-EX_JY265_29p015a>¶
　什；百藥無靈，惜南山之橋殞。孑孑孤兒，曰永庭趨誰訓禮；呱¶
　呱弱子，夜深猿聽斷柔腸。相殘燈燼，滿目悽傷；子小妻孀，一¶
　家孤苦。念生前經法之寡聞，慮沒後輪迴之難[辶*宦]。儻或沉淪，¶
　安能解脫？痛春暉之景促，未報劬勞；冀慧日之光融，特伸薦¶
　悼。(云云。)伏願金幢引路，寶筏臨流。拔業識于苦海之中，度逝¶
　魄于幽都之内。蓮花品上，願生淸淨之身；騫樹林中，得證逍¶
　遙之果。長辭惡道，永脫苦輪。¶
*** 　　薦父文¶
伏以泉臺幽邃，非慈航而難度逝波；帝座彌高，乃懇切而可通¶
　靈感。伏爲先考(某)，生于(某)年月日時。葢謂龜齡難保，蝶夢易¶
<pb:CK-EX_JY265_29p015b>¶
　殘。起臨川逝水之悲，興長夜壑舟之歎。于(某)年月日時，倐歸¶
　冥路，忽沒春光。謝功名全負于英才，脫冠冕繼成于大夢。子¶
　躭慙恧，孤露何堪。恩海汪洋，雖投身而莫報；德山高峻，乃泣¶
　血以難酬。苟非皈命于元皇，必竟何超于顯考。兹當(已)七，敬¶
　禮上乘。轉龍文之秘典，迎鶴輅之慈尊。冀垂靈應，用佐生天。¶
　(云云。)伏願神魂須悟，識性開明。沾一滴之甘泉，洗多生之罪¶
　垢。玄音洞徹，達不生不滅之因緣；妙體圓融，證無去無來之¶
　果位。¶
*** 　　雙薦父母¶
伏以慘霧愁雲，痛隔陰陽之路；金經玉偈，宏開薦拔之門。陳哀¶
<pb:CK-EX_JY265_29p016a>¶
　欵而涕零，展孝思而情切。皈心貝葉，稽首蓮臺。痛念先考，勤¶
　儉克家，謙恭睦簇。藹然和氣，襟度足式于鄉閭；翕以公平，巾¶
　服寵隆干賓席。花甲方週，已幸騰聲初夀；椿齡忽殞，深悲舉¶
　目無依。適五七之俄臨，時驚駒隙；叩九天而請命，會藉鶴袍。¶
　再念先妣，一别人寰，七經𡻕厯。桮棬忽執，嗟萱影之允空；衣¶
　線幸存，抱草心而難報。願承法濟，竝托超昇。伏願塵情頓盡，¶
　朗然月麗天中；業障咸消，迴矣蓮開水面。出苦海之迷津，入¶
　福堂之勝地。¶
*** 　　薦母文¶
伏以北堂慈母，痛嗟逝魄之杳冥；東宫聖人，誓作幽途之拯救。¶
<pb:CK-EX_JY265_29p016b>¶
　爰啟無遮之會，敬酬罔極之恩。𤁋此丹誠，投于靑目。切念(某)¶
　罪盈丘阜，禍烈炎焚。不自殞于微軀，乃止延于慈母。百身莫¶
　贖，五内俱摧。日月不停，音容莫覩。痛念六十六年之頃，遽了¶
　一生一死之緣。升沉難測于幽關，報答用殫于孝悃。恭延法¶
　侣，崇五七之良因；敬演琅函，奉前三之法旨。庸伸薦拔，以濟¶
　沉淪。開狴犴關，頓覺夜臺之易曉；登逍遙路，自然苦海之無¶
　波。蚤詣生方，卽超上品。¶
*** 　　薦父文¶
伏以法演黍珠，三乘卷卷於利物；文流寶藏，五篇汲汲於度生。¶
　幡懸五色，燈燦七層。泣血執喪，懷孝思而多慘；尋聲赴感，賴¶
<pb:CK-EX_JY265_29p017a>¶
　天聽之甚卑。輙控丹衷，仰干洪造。伏念吾父(某)，朴懋賦資，辛¶
　勤創業，不忮不求，寵辱無驚。於心意敦仁敦讓，是非豈掛於¶
　齒牙。女嫁男婚，未了向平之願；田耕井飲，每崇上古之風。住¶
　浮世七十六年，宛成一夢；抛塵寰二十一日，迴隔千春。所恨¶
　者一經教子，擬奪錦于來秋；所愧者五鼎尊親，知焚黃于何¶
　曰。嗚呼。父兮焉往，春風巳吹。不聞謦欬之聲，子則何依？夜雨¶
　方零，滴竭思親之淚。會聞老氏有言：患爲有身，無身則免諸¶
　憂苦。釋尊遺訓：身爲苦本，無身則斷夫苦悲。矧恩愛纏心，甚¶
　於豺虎；而嗔婬汨性，慘於火蛇。苟非至人，誰有免者？吾父素¶
　抱忠誠，諒業障必減於稠人一等；諸孤永懷風木，思報本乃¶
<pb:CK-EX_JY265_29p017b>¶
　仗於道法三乘。　伏願虛靈不昧，覺性常明。隨緣放曠，不迷¶
　衣裏之珠；任性逍遙，頓悟心頭之理。¶
*** 　　薦母文¶
伏以親恩莫報，慟三年泣血之悲；道法可憑，爲一旦生天之薦。¶
　敬殫哀懇，上凟慈尊。伏念先母賦性温柔，操心勤儉。生我兄¶
　弟，德已極于劬勞；恢復室家，謀亦深于積累。教子不以貧而¶
　遂廢，治生不以老而自間。買置田庄，經營宅舍。孜孜焉晝夜¶
　之無倦，舋舋焉食息之不安。伉儷吾父(己)十(己)年，功多輔助；¶
　延綿遐壽(己)十(己)𡻕，身愈康𡧾。母儀無愧古人，婦德足刑今¶
　日。方期尺寸之進，少報涓埃之勞。奈何木欲靜而風不停，所¶
<pb:CK-EX_JY265_29p018a>¶
　恨名未成而親不待。忽沾一疾，遽殞重泉。地折天傾，徒極心¶
　肝之摧裂；日來月往，莫瞻顏面于平常。追思垂歿之言，實切¶
　此生之痛。念昊天之罔極，屬(某)日之遄臻。敬啟孝誠，䖍修齋¶
　福。　伏願本性圓明，懿天洞徹。解脫生前之罪障，消除歿後¶
　之𡨚愆。淨土國中，無遮快樂；率陀天上，自在逍遙。更祈未斷¶
　之因緣，重作將來之眷屬。仰干慧眼，俯鑒卑悰。¶
*** 　　薦妻文¶
伏以洪開薦拔之門，望慈雲而遍覆；大闡懴滌之法，祈慧目以¶
　遙瞻。化身滿三千之界，頫顖壇中列聖；𢪛淚叩九重之相，叩¶
　頭階下諸孤。痛念吾妻，蒲柳弱姿，蕙蘭幽性。三從可範，欽婦¶
<pb:CK-EX_JY265_29p018b>¶
　道以無虧；四德堪嘉，羡母儀之不忒。慈祥出自天然，寛厚本¶
　乎眞性。雖珍饈畢具，自奉不外于蘋蘩；縱使令滿前，親操豈¶
　㤀于井臼。䌟纑賖夜月，知苦身爲君子繩家；荆布卻春妍，解¶
　惜福爲兒曹分潤。事姑嫜以有禮，處妯娌而無驕。正宜壽享¶
　期頤，豈料數遭陽九。一疴乍染，百藥無靈。合浦珠沉，五夜猿¶
　啼腸欲斷；樂昌鏡破，三更鴈哭淚先枯。惜紅顏之莫保，嗟翠¶
　鈿之誰收。香閨寂寞，徒傷舉案之佳人；羅帳淸寒，那是同心¶
　之結髮。呱呱長夜，忍聽泣血兒聲；咄咄終朝，不見問飢人影。¶
　抱痛難禁，傷心莫控。仗道力以提攜，竟生樂土；賴經功之微¶
　妙，直上蓮臺。伏願一縷心香，直達于靑華境上；數行情欵，遙¶
<pb:CK-EX_JY265_29p019a>¶
　通于紫氣山中。業障消融，蓋纏淸淨。不受女身，永脫抱躭之¶
　苦；長辭世網，免遭夭折之災。悟心珠之原淨，達罪性之本空。¶
　蓮開九品之花，身授一生之記。¶
*** 　　薦祖文¶
伏以祖德流芳，感荷無髮膚之報；慈尊遺教，資冥有頓拔之功。¶
　痛念先祖，偶因微恙，便棄人寰。執手長離，同川逝而不停¶
　流水；含悲永訣，畱手澤而忍聽遺言。且忠厚有餘，而仁慈莫¶
　狀。是故流淸本于源潔，所以根盛必竟枝榮。上培祖宗不拔¶
　之基，下衍子孫無疆之慶。感戴彌深，追拔無控。兹當五七，幸¶
　九淸開方便之門，許眾生伸報本之懇。敦延鶴侣，敬演龍章。¶
<pb:CK-EX_JY265_29p019b>¶
　致度祖靈，克生福地。　伏願塵心蕩盡，𡨚結消除。岌岌罪山，¶
　化作七珍之香蓋；茫茫苦海，變成九品之蓮池。蚤出幽陰之¶
　苦趣，高登淸淨之樂邦。¶
*** 　　道薦師疏文¶
伏以逝水茫茫，望絶迴波之潤；丹爐寂寂，燒殘敗鼎之煙。痛步¶
　虛之聲絶響，憾跨鶴之影無瞻。　伏念恩師(某)，四大乖分，秘¶
　訣絶吞霞之妙；一靈尸解，玄譚寂嚥露之淸。卷掩黃庭，爐寒¶
　白雪。天外魂飛，此日乘牛出去；空中魄散，何時跨鶴歸來？想¶
　法乳以當酬，痛碎身而莫報。適逢五七，大建齋筵，仰萬德之¶
　元尊，降三淸之道院。經宣上乘，供獻新奇；用憑慈度，特薦師¶
<pb:CK-EX_JY265_29p020a>¶
　靈。　伏願神明道德，悟契參同。五炁朝元，翊虛皇速乘鸞駕；¶
　三花聚頂，列仙班蚤佩龍章。面寶覺而來昇寶地，覩金容而¶
　高蹈金蓮。¶
*** 　　薦伯父文¶
慟惟伯考，素懷耿介，處世樸誠。起家節儉，克知豐嗇之宜；待侄¶
　慈和，不冀肅雝之德。謂是岡陵其壽，可來几杖之榮；夫何冥¶
　籙周齡，竟下旂鶴之導。音容杳隔，猶子之瞻仰何從；薦度恭¶
　行，　慈尊之仁恩是𥸤。用培冥福，特啟鴻齋。¶
*** 　　薦祖母文¶
慟惟垂裕後昆，德實隆於祖母；丕承先澤，孝當竭於孫行。含飴¶
<pb:CK-EX_JY265_29p020b>¶
　每弄，勤顧復以何窮；採芹作供，慚奉養而未篤。謂是岡陵其¶
　壽，松柏之靑翠不凋；海屋多籌，蘭蕙之幽芳不變。夫何大壽¶
　方終，懿靈遽逝。身寒鳥鳥，良侔李密之哀；淚染紅榴，允若宗¶
　卿之血。非申薦事，曷盡孝心。¶
*** 　　兄薦弟文¶
　序重倫常，情莫親於兄弟；詩稱棠棣，誼誠切於友昆。謂花蕚¶
　以長輝，胡荆枝而遽萎。雁字分行，手足情暌於中道；鴒原抱¶
　憾，骨肉悲起乎半生。深念怡怡之心，特叩玄玄之教。¶
*** 　　薦師文¶
伏以　玉簡留科，寶誥示鍊形之妙；　龍文開赦，神經昭遷度¶
<pb:CK-EX_JY265_29p021a>¶
　之儀。惟功德未圓，而運應滅度。許淸齋開鍊，而科演升遷。念¶
　師德之高深，希　玄功而濟度。伏念　羽化度師(某云)，以疾¶
　辭世，徒(某)切思授受相傳，從古賴眞師而接引；派源叠繼，迨¶
　今開至教以紹承。䝉甄收之德，欲報未能；何遐遊之速，長歸¶
　不返。(云。)重慮恩師，功行未備，神寄幽都。爰仰遵於教條，用修¶
　崇於鍊度。延邀雲水之朋，敬啟璇瑤之典。　伏願¶
慧目遙觀，道心洞鑒。俯憐後學，南宫開流火之庭；矜憫玄裔，北¶
　府削積愆之簿。俾鍊質澄神。(云云。)¶
*** 　　爲女產亡自超度文¶
伏以小女云亡，未獲超生之路；¶
<pb:CK-EX_JY265_29p021b>¶
慈尊護念，弘開救死之門。痛念亡女，藐是微軀，孱然弱質。生貫¶
　虀鹽之澹泊，稔知稼穡之艱難。凡在家庭，不違訓誡。方當熊¶
　羆入夢之始，竟懷鴟梟食毋之思。甫臨十月之期，竟作九泉¶
　之鬼。父女情深，難斷膏盲之愛；　慈尊恩厚，可超幽夜之魂。¶
　爰潔芹誠，敬修蒲薦。　伏願天耳聞聲，悲心救苦。竭煩惱囦，¶
　破無明殻。一日經功，飡法味而神超九壞；三時法事，覩金容¶
　而記受上乘。¶
*** 　　產死意¶
伏以八萬溟冷，俱沭元尊慧力；三千孼海，咸欽靑極慈仁。故玉¶
　籙昭於妙藴，金繩秘有薦揚。敬啟華筵，克臻冥福。情民痛念¶
<pb:CK-EX_JY265_29p022a>¶
　亡妻，裙弱質，蒲柳微軀。以荆布而歸吾家，親操井臼；薦蘋¶
　蘩而奉先祀，惟助蒸嘗。方期共效于飛，孰料禍萌片刻。豈謂¶
　熊羆人夢之始，僅成鴟梟食毋之思。命墮泉臺，焉不懸懸望¶
　薦；身沉大夜，𡧾無鬱鬱於懷。念結髮之情深，特開悼薦；啟靈¶
　筵之勝果，用佐生方。　伏願明了三空頓，除五漏。面禮金容，¶
　速入妙嚴之境；耳聞玉偈，不纏汚染之愆。¶
*** 　　薦伯叔文¶
伏以識性沉淪，逐幻波永離于孼海；天心廣大，駕慈航普度于¶
　迷津。伏念　(伯叔)天命巳盡，世數難逃。魂魄飄然，掩春光于永¶
　夜；影形寂爾，遺手澤于空堂。父係仝胞，忍斷連柯之影；(某)忝¶
<pb:CK-EX_JY265_29p022b>¶
　猶子，深懷同派之悲。阮家有叔，浪傳名于後世；鄧氏無兒，謾¶
　扼腕于今生。臥狐狸，誰掛紙錢之一陌；堂巢燕雀，空懸圖¶
　畫于四時。慮陽釁之已多，恐陰譴之不少。不憑薦悼，難獲超¶
　昇。今適五七，大建道場。　伏願業海已枯，識浪遡流于覺海；¶
　靈芽方萎，性苖聯馥于黃花。解十纏之覊網，直下囘光；入八¶
　德之蓮池，現前滅度。¶
¶	
¶	
¶	
上淸靈寶文檢卷之十終¶
