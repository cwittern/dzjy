#-*- mode: org; -*-
#+EXPORT_ID: JY265
#+TITLE:靈寶文檢 Lingbao Wenjian
#+WITNESS: CK-EX JYE
#+BASEEDITION: YP
<pb:CK-EX_JY265_03p003a>¶
* 重刋道藏輯要靈寶文檢跋卷之一¶
請禱之舉見於魯論禬磔之文垂諸周禮竊謂先王藉神道以¶
設教而人士本呼籲以通忱此疏意之所由尙也顧才非淹貫¶
將引據旣流膚泛卽敷奏何由感通况疏非一例意各有條事¶
固有難焉者適見¶
陳公纂錄心香妙語一書疏意不暇千餘首圓融條暢敷詞要¶
於確切議意主於懇誠捧而讀之未嘗不歎斯道之大有人而¶
神天之無不可格也¶
公諱復烜字含樸精於道教而復博極儒書暇時唱酧詩文士¶
林交重之疏意光精焉瞥見時下所沿習者非失之粗疎則失¶
<pb:CK-EX_JY265_03p003b>¶
之鄙俚間或以譌延譌縱不爲鬼神所呵譴亦難愜夫士君子¶
之心矣故親爲勘正紕繆劙剔繁蕪樓諸篋笥而卽明諸剞劂¶
蓋甚可寶貴也噫騏驥也弗遇九方歅誰能賞識於牝牡驪黄¶
外哉是則¶
公之得斯而傅斯也其亦信人以信神之深意也夫¶
道光庚子秋象山維雲裳拜跋¶
¶	
