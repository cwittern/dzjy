#-*- mode: org; -*-
#+EXPORT_ID: JY265
#+TITLE:靈寶文檢 Lingbao Wenjian
#+WITNESS: CK-EX JYE
#+BASEEDITION: YP
<pb:CK-EX_JY265_04p004a>¶
* 序¶
祈禱之舉自古有之然其所憑藉者疏意也蓋意不極其懇誠¶
欲格神明而免怨恫難矣今見¶
陳公所纂錄之心香妙語一書備著祈禱薦醮疏意數百首内¶
雖別類分門而理明詞暢各適其用以之約文申義神天可格¶
矣視時下之見止方隅詞多凡猥者奚啻霄壤哉¶
公諱復烜字含樸素奉淸凈老君神道設教精通教典溫文爾¶
雅見重士林今捧讀其書心旣芳香語尤入妙非淹貫才華烏¶
能如此恰心貴當乎公誠眞一之上品羽士之曉人哉洎集成¶
而公諸世其亦利物利人太和爲友之雅意也夫¶
<pb:CK-EX_JY265_04p004b>¶
　時¶
道光庚子𡻕端月九峰戴鳴蚵拜跋同里王敬賢拜書¶
¶	
