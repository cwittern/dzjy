#-*- mode: org; -*-
#+EXPORT_ID: JY265
#+TITLE:靈寶文檢 Lingbao Wenjian
#+WITNESS: CK-EX JYE
<<<<<<< HEAD
<<<<<<< HEAD
=======
>>>>>>> 96f604d4e43da456859effaf5a31cbb93b3ce8e0
<<<<<<< HEAD
#+BASEEDITION: YP
#+PROPERTY: JUAN txt
=======
#+BASEEDITION: CK-KZ
<<<<<<< HEAD
>>>>>>> b2931a05d77ce9cabf7488bbdd25bb7c2518eff1
=======
>>>>>>> 96f604d4e43da456859effaf5a31cbb93b3ce8e0
#+SEC: 05
>>>>>>> cc399419a54ac8bb3f7e496efeab7a17cca5c7ac
<pb:CK-EX_JY265_05p005a>¶
* 序¶
從來明珠藏於滄海，乘時出放毫光；美玉韞於櫝中，欲沽待求¶
善賈。所以天地非常之人，每見非常之事；古今不易之才，嘗留¶
不易之書。(予)也目覽篇章，觸景興懷，偶爾感及，適思道源。今夫¶
道結於崑崙，祖於太上，與儒釋並尊，共立三教之主。然儒以學¶
問爲本，稱曰名教；釋以淸凈爲本，稱曰佛教；道以眞誠爲本，稱¶
曰仙教。論發派雖殊途異路，會源流則一體同歸。且勿言其儒¶
與釋也，卽以道論，精微奧妙道之眞也，法相森嚴道之誠也。道¶
非眞無以傳，道非誠無以授。蓋道以人傳，人以道顯；人能成道，¶
道能成人。抑道以法傳，法以心授；人心之靈，卽道心之靈也。苟¶
<pb:CK-EX_JY265_05p005b>¶
非其人，道不虛行。故古之鍊道，惟有其神；今之學道，惟有其形。¶
形著於外，神藏於内。藏内者，必形諸外也。是以人道可通仙道，¶
仙道可通人道。人道隱隱，默會仙道；仙道明明，感格人道。其勢¶
雖隔天淵，其理只在方寸。是在得道者不滅其道，以道傳於人，¶
則其道益高；承道者不昧其道，以道見於世，則其道益深。故行¶
無不周，用無不廣。浩浩乎與天地合其德，與日月合其明；洋洋¶
乎如在其上，如在其左右。人不離道，道不離人。求之則應，叩之¶
則靈。吾故曰：『道以眞誠爲本，遡其源可以千古，淸其流可以萬¶
年矣。』執是說也，道於何見哉？於何得哉？蓋得之綿邑退隱¶
含檏陳公門下也。(噫。)異矣哉。公固返本歸元，而隱居林下，爲吾¶
<pb:CK-EX_JY265_05p006a>¶
門之首望矣。嗟乎。公隱而道不隱，道大而公益大。有威可畏也，¶
有儀可象也。懷抱仁心，胸藏仁術。䝉¶
恩開曉，素沭庥光，誠不敢忘。今公書成，爰敘小𥳑以彰¶
公德，公其鑒焉。勿以狂妄見弃，則幸甚矣。¶
道光庚子𡻕端月，方亭後學楊本興拜書。¶
¶	
