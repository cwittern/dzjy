#-*- mode: org; -*-
#+EXPORT_ID: JY265
#+TITLE:靈寶文檢 Lingbao Wenjian
#+WITNESS: CK-EX JYE
#+BASEEDITION: YP
#+SEC: 07
<pb:CK-EX_JY265_07p009a>¶
重刋道藏輯要靈寶文檢凡例¶
一　上九皇東極九宸諸天九天可稱臣餘下不必蓋九皇者¶
　　猶人間之至尊而眾聖雖帝位者皆一方之帝於九皇如¶
　　諸侯之於百官也眾聖只稱小兆師門則稱嗣¶
一　九皇請表每位專奏一通略入事意以(某)日啓(某)曰(某)時¶
　　設醮降眞以致望幸之意其他眾眞請狀亦然蓋竢登壇¶
　　行道另申表詞致禱或醮事請九皇者只用請狀爲便如¶
　　表上排列九皇御號則不成款式也¶
一　題頭如恩佑原赦天威旨命上言天聽聖駕恩德天慈天¶
　　庭矜允以聞之類皆要頂格題平不必擅空(去聲)曹府官¶
<pb:CK-EX_JY265_07p009b>¶
　　將於表奏上則不空中下奏申牒狀其中有九御及上聖¶
　　字號好生等字皆要題頭一應大小申表奏牒不可抽破¶
　　姓名只在一行書寫最爲妥貼¶
一　書法字體前賢有縱筆及常俗所便點畫增減不同於奏¶
　　表申牒並不可用以及擅用古字隨意執筆謄寫不顧訛¶
　　謬今依正韻考實刋刻書寫之人更能盡意善美備矣¶
一　原書中款式題頭並減別字跡不練句讀(音豆)一概改正¶
　　其表文有一二略減者必依前式爲法其留意焉¶
一　文奏箋申狀牒有同前二字者留心細玩自能聯絡¶
一　文檢中黃籙預正兩奏以及分門各類一切奏申狀牒詞¶
<pb:CK-EX_JY265_07p010a>¶
　　句工妥貼實一並刋入餘不足者以定制集中採入合爲¶
　　一書兩不遺棄足備世用¶
一　原書中本無陰陽醮品分位今依¶
下元黃籙臣庶通修羅天大醮分位考實揀明分設成集庶享¶
天祀地報本陳情可以盡誠矣　(分去聲)¶
一　設醮降眞依古儀當醮之時三獻禮畢辭聖獻湯舉止要¶
　　在舒緩恭敬至誠隨堂雜務亦須衣冠齊整一體誠敬方¶
　　期感神而來降矣然一千二百分位繁多酌獻器具一時¶
　　難以置設依𥳑略者三百六十百二十分亦可以盡其誠¶
　　矣大凡齋醮從啟至散人皆倦困多怠惰不恭斯時天人¶
<pb:CK-EX_JY265_07p010b>¶
　　交感之際如不盡誠謁獻不惟神不領享而且遭重責臨¶
　　事者愼之¶
一　金籙受生齋今依各處善本校正續爲一卷觀者自知如¶
　　其不足黃籙正奏九皇醮中採用¶
一　玉籙血湖齋奏申符𥳑不相連接今特彙成一集其不足¶
　　者黃籙正奏中採之¶
一　原集本無雲篆眞文今依¶
皇經集註赤文校正刋入¶
一　原書內疏意過於𥳑捷恐不能盡於人意一概刪去¶
一　𥳑符不全錄者皆由無科關奏故不繁刻¶
<pb:CK-EX_JY265_07p011a>¶
一　原書本無月令對聯今採於雅俗刋入備用¶
一　原書本少痛念今採雅俗以及陳公仲遠作述刋入備用¶
一　文檢定制諸眞表箋纂合分爲二集各類分題並行校正¶
　　規款題頭書表者勿惜片紙而擅脫空以及年月挨連表¶
　　文有壞規款其表箋中或有一二略簡款式者皆依通天¶
　　救苦表爲則¶
一　書寫文奏申表當用鮮明潔淨紙張勿用朽壞殘故以及¶
　　油污墨跡上神不納故也¶
一　書表之紙長一尺二寸上寛八分不通蟻走(古云下不通蟻走)臣¶
　　不居頭聖不落腳其字大則二分半小則二分務要點畫¶
<pb:CK-EX_JY265_07p011b>¶
　　分明切勿任意行草年月必留三行或四行亦可聖簽以¶
　　表紙半長爲度申奏同然¶
一　諸文牒其字大則四分小則三分半過於小則卑過於大¶
　　則僭尾上存紙半幅年月寫中紙短再接一半不可苟簡¶
　　了事則不合款矣¶
一　用印只用水印勿用油印水印達上油印達下且焚化時¶
　　油烟污紙神不領納也¶
一　年月只除太𡻕二字卽端正下印如印在年字上者不知¶
　　出於何書殊不取矣¶
一　牒札榜意只有前爲後爲其中死名數目可以點硃餘字¶
<pb:CK-EX_JY265_07p012a>¶
　　不得擅點實干禁忌¶
一　焚化爐中不得置放油物又不得以油燭焚化蓋恐油烟¶
　　污紙神不受也¶
一　原書皆用可漏今改小函於小函內再加可漏更屬妥貼¶
　　然護函簽上直寫天樞院投進則內小函方是正奏而可漏¶
　　猶爲用緊可漏與表紙同長本職印同寬聖簽半長爲度¶
一　諸表文惟九御東極三元東嶽有通進以下皆無今見用¶
　　直日引進司者不知是何銜職殊不取矣¶
一　諸表文上有中謝二字者乃分聖位之黃道而設也如表¶
　　上從頭數至聖位落於黃道則貼聖簽如落黑道以中謝¶
<pb:CK-EX_JY265_07p012b>¶
　　二字塡寫黑道位上次行則貼聖簽黃道者靑龍明堂天¶
　　刑朱雀(云云)恐不能記此則記道遠幾時通達路遙何日¶
　　還鄉有辶者黃道無辶者黑道也¶
一　年月依黃籙大齋立成要選擇節會良日開壇啓事散壇¶
　　再得吉日更佳仍避丙寅丁卯丙申丁酉戊戌戊辰及受¶
　　死龍虎凶敗惟三會日無忌¶
一　定制集載𤣥都律云上章表切忌戊戌戊辰辰爲天門戌¶
　　爲地戶辰將龍戌將狗其日太上丈人詣¶
太上老君對校天下男女應生者註玉厯九炁丈人詣¶
九老仙都君對校天下男女應死者註死籍¶
<pb:CK-EX_JY265_07p013a>¶
天帝丈人諸天帝君對校天下男女罪過其日天門不開中黃¶
　　大神監守天門若人犯此攝人魂魄吾儕不可不知¶
一　齋醮啓壇仍避雷霆白虎大煞白虎入中宮其日忌正㕔¶
　　動用鍾鼓法樂犯之損人如占中宮先期鋪舒次日占中¶
　　宮則不忌¶
一　設齋醮惟三會八節五臘小會四始十天節會本命之日¶
　　許人奏吿懺悔其日設齋醮則存歿兩利矣(要知此項日期於通書查)¶
　　(考)¶
　已上凡例大半出於呂樸菴先師定制集中今者備錄於此¶
　　言淺而理微詞明而義正願同志者其留意焉而後學之¶
<pb:CK-EX_JY265_07p013b>¶
　　人須常常玩讀則臨事不致其悞可同歸於至善矣¶
　　　　　　　　　　　　　芥子山房識¶
¶	
