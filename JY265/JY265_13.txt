#-*- mode: org; -*-
#+EXPORT_ID: JY265
#+TITLE:靈寶文檢 Lingbao Wenjian
#+WITNESS: CK-EX JYE
<<<<<<< HEAD
<<<<<<< HEAD
#+BASEEDITION: YP
#+PROPERTY: JUAN txt
=======
#+BASEEDITION: CK-KZ
#+SEC: 13
>>>>>>> cc399419a54ac8bb3f7e496efeab7a17cca5c7ac
=======
#+BASEEDITION: YP
#+PROPERTY: JUAN txt
>>>>>>> 7c1e8918503342d8f540d9108f89e4bcf4ec73d8
<pb:CK-EX_JY265_13p001a>¶
* 重刋道藏輯要上淸靈寶文檢卷之二¶
　　　　　　靈寶中盟祕籙南曹執法眞士金體原編輯¶
　　　　　　　　　　　　古零步雲房　　　　重修¶
　　　　　　　　　　　　晉熙後學陳復烜含樸重校¶
** 　黃籙大齋正奏¶
*** 　　玉淸奏¶
　具位(臣某)，誠惶誠恐，稽首頓首，俯伏百拜¶
上奏：右(臣)輒忘微賤，󻴧冒¶
高穹。尙祈　寬恩，免加誅譴。(臣)謹奏：據(鄉貫)奉¶
道投詞(云云)，稱爲亡(某云云)身故，乞行崇建¶
<pb:CK-EX_JY265_13p001b>¶
無上黃籙大齋○(晝)夜。普福寰區，廣覃幽顯。集茲善功，專爲薦¶
　　拔亡(某)靈魂，超生度化。謹於今月(某)日爲始，就(某處)舒壇¶
　　闡事。恭爲關行，(臣)擬吿行¶
元始符命金籙白簡長生靈符，救苦眞符，破地獄眞符，拔幽魂¶
　　眞符，九龍符命太上敕赦生天寶籙，靈寶本科諸品濟度¶
　　眞符。遍下十方三界，天牢地獄一切冥司；原赦三塗五道，¶
　　四生萬類一切孤魂；及(某人)家九玄七祖，内外親姻。係薦¶
　　亡(某)等魂，出離幽境，悉赴齋壇，以時受度。滿㪚修設　淸¶
　　醮三百六十分，昭答¶
恩庥。庶俾幽關無沈滯之魂，斯民躋夀康之域。謹錄狀，味死上¶
<pb:CK-EX_JY265_13p002a>¶
*** 　　奏¶
虛無自然洞眞元始天尊(玉几下)：恭望　¶
道慈，允(臣)奏請。所有前件符命，容(臣)奉行。(臣)干冒¶
道威，下情無任戰慄待罪之至。謹奏。¶
　　上淸　太淸　(用道慈、　玉几下。)¶
　　昊天　勾陳　星主　(用天慈、　玉陛下。)¶
　　后土　(用宸慈、　瓊宮下。)　恭望¶
天慈，允(臣)奏請。特降¶
天命，吿下十方三界，應干合屬去處，普行赦宥，係薦魂爽，赴壇¶
　　受度。所有前件符命，容(臣)便宜書篆，次第宣行。(臣)干冒¶
<pb:CK-EX_JY265_13p002b>¶
天威，(同前。)謹奏。¶
　　天樞院通進狀(同預吿式，除去『預期』二字，改『今來』。)¶
　　狀内開列七位聖銜。¶
*** 　　東極靑宮(同前)。¶
東極靑宮太乙尋聲救苦天尊(玉几下)：恭望¶
尊慈，允(臣)奏請。特與申敕十方無極飛天神人、救苦童子、合干¶
　　將吏，遵照奉行。請降　九龍符命事理，遍詣十方三界，符¶
　　使幽扃，考治之司，執對之所，應干合屬去處，開關啓閉，赦¶
　　罪釋𡨚，拔度係薦眾魂。三塗萬類，遊神飛爽，一切孤魂，出¶
　　離苦趣，悉赴齋壇，霑領¶
<pb:CK-EX_JY265_13p003a>¶
宸休，共證生方。(臣)干冒¶
道威，(同前。)¶
*** 　　南極帝闕¶
　具位(臣某)¶
上奏：右(臣)輒𤃉丹衷，上干¶
宸聽，曲加¶
矜宥，罪容譴誅。(臣)謹據(云云至)恭爲關行，依科攝召係薦亡魂¶
　　幽爽，享食受鍊，證品超生。滿㪚修設　淸醮三百六十分，¶
　　昭答¶
恩庥。庶俾幽關無沈溺之魂，斯民躋夀康之域。謹錄狀，上奏¶
<pb:CK-EX_JY265_13p003b>¶
玉淸眞王南極長生大帝(玉陛下)：恭望¶
天慈，允(臣)所奏。特與吿下南方丹天世界朱陵火府，差降鍊度¶
　　官君將吏，下赴齋壇，冶鍊所度亡魂幽爽，上登朱宮流火¶
　　之庭，名書紫策，度化更生。庶使齋福普覃，幽冥均慶。萬方¶
　　康泰，眾類超甦。(臣)干冒¶
宸威，下情無任戰慄待罪之至。謹奏。¶
*** 　　木公金母　　東華上相宮(同前)¶
東華上相木公靑童道君(道前)、¶
白玉龜臺九靈太眞金母元君(尊前)：恭望¶
道慈，允(臣)所奏。憫憐末學，助(臣)鍊度。密降　陰陽之祖炁，　乾¶
<pb:CK-EX_JY265_13p004a>¶
　　坤之津華。冶鍊亡魂幽爽，卽使九竅重開，百關再造。表裏¶
　　洞徹，内外光明。返性聚神，知根復命。超登善境，共陟仙鄉。¶
　　以至幽夜超甦，乾坤甯謐。(臣)干冒¶
道威，(同前。)¶
*** 　　十方　東方靈寶天尊闕下¶
十方自然上眞太上靈寶天尊(道前)：恭望¶
道慈，允(兆)所奏。特降恩旨，行下十方無極世界、地水冥司一切¶
　　去處，照應施行。原赦五道三塗，四生萬類，一切幽魂，及係¶
　　薦亡魂，出苦登眞，聞經聽法，咸承道果，共證生方。動植超¶
　　甦，顯幽均慶。仰希¶
<pb:CK-EX_JY265_13p004b>¶
光賁，證鑒修崇。(兆)干冒¶
道威，(同前。)¶
*** 　　九天帝闕(同前)¶
鬱單無量天帝、¶
上上禪善無量夀天帝、¶
梵監須延天帝、¶
寂然兜術天帝、¶
波羅尼密不驕樂天帝、¶
洞元應化聲天帝、¶
靈化梵輔天帝、¶
<pb:CK-EX_JY265_13p005a>¶
高虛淸明天帝、¶
無想無結無愛天帝　(闕下)：恭望¶
天慈，允(臣)所奏。特與告下合屬眞司照應，卽使齋功成就，魔障¶
消，禍不生。福被寰區，澤覃家國。乞布¶
丸天眞炁，下注齋壇，灌鍊亡魂幽爽，卽令回骸正炁，立影聚神，¶
　　得沐¶
玄津，重資　道性。知根復命，咸遂生成。(臣)干冒¶
天威，(同前。)¶
*** 　　五老帝闕¶
　右(臣)輒𤃉愚衷，上干¶
<pb:CK-EX_JY265_13p005b>¶
宸聽，(臣)謹據(云云)。¶
東方安寶華林靑靈始老靑帝九炁天君、¶
南方梵寶昌陽丹靈眞老赤帝三炁天君、¶
西方七寶金門皓靈皇老白帝七炁天君、¶
北方洞陰朔單鬱絕五靈玄老黑帝五炁天君、¶
中央玉寶元靈元老黃帝一炁天君　(闕下)：恭望¶
道慈，允(臣)所奏。特乞¶
垂光壇席，　鑒錄齋忱，成就善功，提攜幽顯。仍乞　密錫五炁¶
　　之生津，陶鑄萬途之滯爽，咸令生化，各遂超甦。(臣)干冒¶
道威，(同前。)¶
<pb:CK-EX_JY265_13p006a>¶
*** 　　諸天奏　諸天帝闕(如作四狀，則寫『某方八天闕下』。)¶
　右(臣)輒伸塵悃，上瀆¶
叢霄。尙冀寬恩，免加誅譴。(臣)謹據(云云)。¶
太皇黃曾天帝闕下：(品列八位)恭望¶
天慈，允(臣)所奏。特賜¶
恩光，俯燭鑒映。差降洞玄法籙官童將吏，依科受事，成就齋功。¶
　　仍乞敷¶
靈寶之慧光，法乾坤之造化。專爲係薦亡魂幽爽，蕩除陰翳，含¶
　　哺陽神。溟涬生津，立根受證；恍惚有象，結炁凝神。庶使幽¶
　　途無沈滯之魂，人世迪平安之慶。¶
<pb:CK-EX_JY265_13p006b>¶
恩周動植，澤被寰區。(臣)干冒¶
天威，(同前。)¶
*** 　　日月　　鬱儀太陽宫¶
　具位(臣某)，¶
　右(兆)謹據(云云)，　須至錄狀申聞者。¶
　右　　　謹　　具　　啓¶
日宫太丹炎光鬱儀太陽帝君、¶
月府黃華素曜元精聖后太陰皇君(光下)：恭望¶
眞慈，特垂矜允。暫遷¶
仙仗，俯降靈壇。　鑒錄禱祈，曲全齋事。庶使¶
<pb:CK-EX_JY265_13p007a>¶
恩周寰宇，澤被幽明。仍乞　敷布靈芒，降流眞炁。匹配水火，和¶
　　合陰陽。鍊度眾魂，各回性識。領諸道果，升入朱宮。(兆)干冒¶
眞威，(同前。)¶
*** 　　北斗　　中天北斗星宮¶
中天大聖北斗九皇星君(道前)：恭望¶
眞慈，允從啓請。特乞　行下北魁玄範府，差降神虎主吏、何喬¶
　　二聖、三部使者、七司玉女，追攝一行吏兵，下赴行司。追攝¶
　　係薦亡魂幽爽等眾，依時赴壇，昭示報應，領霑善果，以證¶
　　超昇。恭俟¶
雲轝，證盟修奉。(兆)干冒(同前)。¶
<pb:CK-EX_JY265_13p007b>¶
*** 　　五星　　東方木德星君¶
東方木德始靑靑皇上眞道君𡻕星眞君、¶
南方火德丹靈赤皇上眞道君熒惑星眞君、¶
西方金德太系少陰白皇上眞道君太白星眞君、¶
北方水德太冥陰元黑皇上眞道君辰星眞君、¶
中央土德祖炁中皇上眞道君鎭星眞君　(光下)：恭望¶
眞慈，俯垂矜允。特遷¶
仙仗，鑒錄齋修。伏望¶
大啓慈仁，廣推巨澤。布五行之正炁，合二象之生津。冶鍊亡魂，¶
　　復其性識。領諸善果，升入朱宮。(兆)干冒¶
<pb:CK-EX_JY265_13p008a>¶
*** 　　南斗　　南斗星宮¶
南斗六司火鈴上相眞君(光下)：恭望¶
眞慈，曲垂矜允。特遷¶
仙仗，俯盼齋修。伏望　恢育物之深功，垂鍊魂之巨澤。俱返久¶
　　沈之性，普全已蕩之神。再毓陰陽，重資造化。悉升¶
朱府，其陟仙鄉。(兆)干冒(同前)。¶
*** 　　天省　　泰玄都省¶
　右(嗣)不避再三之瀆，上犯斧鉞之誅。惟冀¶
寬恩，曲加矜宥。(嗣)謹據(云云)，未測昇沈，謹涓今月(某)日爲始，至¶
　　(某)日住散，恭就(某處)，乞建¶
<pb:CK-EX_JY265_13p008b>¶
無上黃籙大齋(幾)晝夜。普度幽魂，保安存歿。(嗣)謹率法流，舒壇¶
　　蕆事。咸遵　教典，按品宣行。滿㪚修設淸醮三百六十分，¶
　　昭答¶
天恩。今者齋事有期，擬合吿行¶
元始符命金籙白𥳑長生靈符，救苦眞符，破地獄眞符，拔度幽¶
　　魂眞符，九龍符命太上勅赦生天寶籙，靈寶濟度諸品眞¶
　　符。遍吿冥司，拔贖亡魂。孤幽等眾，出離陰境，悉赴齋壇。(嗣)¶
　　未敢自擅，須至錄狀啓聞者。¶
　右　　　狀　　具　　申¶
三天門下泰玄都省主宰眞君(幕下)：恭望¶
<pb:CK-EX_JY265_13p009a>¶
眞慈，允(嗣)啓懇。特與敷奏¶
天闕，請旨吿下三界，陰曹萬神，合屬去處，照應施行。仍冀差降¶
　　三洞四輔經籙法中，靈寶諸司官將神虎，追攝吏兵，十方¶
　　飛天神人，金龍茭龍驛吏，三界四直，玉童玉女，監齋直事，¶
　　千乘萬騎眞靈，雲集玄壇，宣通召命。克遂　昭報，以福顯¶
　　幽。恭望遷臨，證盟修奉。所有前件符命，容(嗣)奏行。(嗣)干冒¶
眞威，(同前。)¶
*** 　五府　　上淸童初五府(避陵乞克開明)¶
　並同天省式。¶
*** 　　三官　三元帝宮¶
<pb:CK-EX_JY265_13p009b>¶
上奏：右(兆)謹據(云云)，乞建¶
無上黃籙大齋(幾)晝夜。普度幽魂，保安存歿。滿散修設　淸醮¶
　　三百六十分，昭答¶
天恩。(兆)領詞䖍切，不敢抑違。欲蕆齋修，必先關吿。須至錄狀啓¶
　　聞者。¶
　右　　狀　　上　　申¶
上元一品賜福天官紫微大帝、¶
中元二品赦罪地官淸虛大帝、¶
下元三品解厄水官洞陰大帝(閣下)：恭望¶
眞慈，允(兆)啓請。特遷¶
<pb:CK-EX_JY265_13p010a>¶
仙仗，鑒錄齋誠。卽使福被幽明，　恩周寰宇。仍乞敷奏¶
天闕，吿下三元九宮、二十七府、百二十曹，應干合屬去處，遵依¶
符命，拔度係薦亡魂幽爽等眾。蠲消罪對，解釋拘。出離冥關，¶
　　登升善境。華夏俱慶，動植咸休。(兆)干冒¶
聖威(同前)。¶
*** 　　五師　靈寶五師宮　補職用¶
　右(嗣)不避䙝瀆之誅，󻴧冒¶
至眞之聽。欲宏大教，莫先度人。(嗣)謹據(云云)，來詞誠篤，當濟幽¶
　　明。義合申謄，理難抑絕。(嗣)謹按古儀，齋法出於靈寶，合得¶
　　參佩洞玄法籙之人，方可補職。今來未能如格，不免權用¶
<pb:CK-EX_JY265_13p010b>¶
　　正一諸品法籙弟子，備員任事。須至啓聞者。¶
　右　　狀　　上　　申¶
靈寶玄中大法師眞君、¶
靈寶上古經師眞君、¶
靈寶上古籍師眞君、¶
靈寶上古度師眞君、¶
靈寶監齋大法師眞君(幕下)：恭望¶
眞慈，特加¶
省錄。許以權宜備事，庶幾幽顯蒙恩。仍乞敷奏¶
天庭，請命頒下三官五帝合屬眞司，照應施行。(嗣)干冒¶
<pb:CK-EX_JY265_13p011a>¶
師威，不勝寒慄之至。謹狀。¶
*** 　　又五師式(前意依三官中式)¶
聖位(同前)。恭望¶
師慈，允從啓懇。特遷鶴駕，主領齋科。俾章詞上徹於九淸，請¶
恩命下頒於三界。幽冥同慶，寰宇沾　恩。仍乞申敕三洞四輔¶
　　法籙中官將吏兵，三界五嶽兵馬，營衞齋事，通達悃誠。布¶
　　令宣符，追魂攝魄。拔萬類四生之滯爽，釋三途九夜之罪¶
　　魂。卽令係薦之靈，咸陟淸虛之界。(詞)干冒(同前)。¶
*** 　　五帝　東方靑帝宮¶
東方靑帝君、¶
<pb:CK-EX_JY265_13p011b>¶
南方赤帝君、¶
西方白帝君、¶
北方黑帝君、¶
中央黃帝君　(光下)：　恭望¶
聖慈，曲垂矜省。特遷法駕，駐蹕齋壇。憫末學之庸愚，釋臨壇之¶
　　過失。免書罪籍，成就善功。庶俾寰宇沾¶
恩，顯幽蒙佑。所有係薦亡魂幽爽，悉祈¶
原宥，盡賴¶
恩休。早離冥昧之鄉，俱陟淸虛之境。(兆)干冒¶
*** 　　仙翁　太極左宮¶
<pb:CK-EX_JY265_13p012a>¶
太極左宮仙翁冲應孚佑眞人。¶
　　太史　高明大使眞君門下¶
九州都仙太史、高明大使、神功妙濟眞君。(並同五師狀)¶
*** 　　九天採訪宮¶
九天採訪使者、應元保運眞君：恭望¶
眞慈，曲賜矜允。特遷仙仗，鑒證齋修。錄其精禱以上聞，克庇違¶
　　科而普宥。曲加成就，力賜提撕。庶幾福被寰區，　恩周幽¶
　　顯。拔度亡魂孤爽，超出重陰。還本聚神，返生證性。(兆)干冒¶
*** 　　天曹景命宮¶
天曹太皇萬福眞君：恭望¶
<pb:CK-EX_JY265_13p012b>¶
眞慈，曲垂矜允。(同九天)¶
*** 　　天曹降聖司¶
天曹降聖司眞君、¶
天曹掌醮司眞君：恭望¶
眞慈，曲垂矜允。卽賜謄此齋忱，上爲奏請¶
上界天府輿醮高眞，關邀中界嶽地冥陽列聖，下界水府龍庭¶
　　眞宰，十方三界萬聖千眞，咸於(幾)日並，賜光臨，鑒歆醮醴。¶
　　(兆)干冒　聖威¶
*** 　　三天降聖司¶
三天降聖司眞君、¶
<pb:CK-EX_JY265_13p013a>¶
三天掌醮司眞君：恭望¶
眞慈，曲垂矜允。特賜　敷達齋忱，上聞¶
三境。奏請¶
玉京之至聖，奉迎　金闕之帝尊。至期　光降於几筵，是夜同¶
　　歆於醮醴。(兆)干冒¶
聖威，不勝惶懼。謹申。¶
*** 　　九天司命宮¶
九天司命眞君、¶
九天度世司馬大神、¶
九天好生韓君丈人、¶
<pb:CK-EX_JY265_13p013b>¶
九天列位眞君：恭望¶
眞慈，曲垂矜允。特賜¶
仙仗，證鑒修崇。俾無障魔，善功成就。卽使福被幽明，　澤周寰¶
　　宇。所薦亡魂幽爽，俱賴陶成盡祈憫濟上聞　九極潛降¶
　　百神　特下命章，由三元而稱慶；齊唱恭誥，受九炁以結¶
　　形。再造陰陽重資性識。盡陟化生之境，並超沈滯之鄉。(兆)¶
　　干冒¶
*** 　　大慈大悲救苦眞人門下¶
　右　狀　上　申：¶
大慈大悲救苦眞人、¶
<pb:CK-EX_JY265_13p014a>¶
大慈大悲大惠眞人，恭望¶
眞慈，特垂敷奏¶
東極靑宮，請頒¶
道旨，普敕三界，頒吿諸司。敕遣飛天神人，遍下九龍符命。分靈¶
　　救苦，應念施仁。釋冥府之拘，燭夜臺之陰翳。拔度係薦¶
　　亡(某)等魂，及一切沈魂滯魄。解除釋對，開悟沈迷。聚本生¶
　　神，知根復性。早陟生生之境，長辭寂寂之鄉。仍冀¶
靈驂下邁，　鑒證齋修。¶
*** 　　三界魔王　無色界魔王宮¶
無色界大魔王、¶
<pb:CK-EX_JY265_13p014b>¶
色界大魔王、¶
慾界大魔王：伏望¶
聖慈，曲垂矜允。特賜幢節，證鑒修崇。仍乞差降飛天神王大神、¶
　　靈寶官屬、玉童玉女、功曹符使、監齋直事，洞天法籙合干¶
　　將吏，下臨壇墠，翊贊齋修。保舉亡魂，咸蒙受度。幽爽盡超¶
　　於沈滯，生靈咸迪於夀康。(兆)干冒¶
聖威(同前)。¶
*** 　　五帝魔王　靑天魔王宮(同前)¶
東方靑天魔王、　南方赤天、　西方白天、　北方黑天、　中央¶
　　黃天。(同前三界)¶
<pb:CK-EX_JY265_13p015a>¶
*** 　　十方飛天神王¶
十方無極飛天神王：伏望¶
聖慈，降臨壇席。啓¶
三淸之祕藏，出三洞之眞詮。下濟亡魂，普超滯爽。閉五累業根¶
　　之戸，開法輪度人之門。俾詠誦宣揚，咸蒙解悟；存思修用，¶
　　悉獲感通。降炁分靈，回屍起死；傾光回駕，監眞度生。所冀¶
　　齋事圓成，幽明咸度。¶
*** 　　南昌上宮¶
朱陵火府南昌上宮主宰高眞：恭望¶
眞慈，曲垂矜允。特遷¶
<pb:CK-EX_JY265_13p015b>¶
仙仗，俯盼齋修。成就善功，普行濟度。仍乞　申命官童將吏，合¶
　　屬眾神，布炁分靈，依期下降，將係薦亡(某)及一切孤魂等¶
　　眾，咸加整育，普賜陶鎔。聚二炁以重和，肇五行而再造。知¶
　　根復性，返本還元。永斷執迷，咸臻生化。¶
*** 　　下元黃籙院¶
下元黃籙院主宰高眞：伏望¶
眞慈，曲垂　矜允。特遷¶
仙仗，俯鑒齋忱。仍乞差降黃籙院合干官將吏兵，下赴行司，宣¶
　　傳召命，騰達章詞。開濟三塗五道、四生萬類，一切孤魂，出¶
　　離幽陰，俱臨法會。受煉事畢，管押到來　貴院之日，與將¶
<pb:CK-EX_JY265_13p016a>¶
　　三世罪籍，速行考較。普令隨品受生，庶俾齋事周圓，存亡¶
　　獲慶。¶
*** 　　北魁玄範府¶
北魁玄範府主宰眞君：伏望¶
聖慈，曲垂矜允。特遷¶
仙仗，證鑒齋忱。成就善功，普行濟度。伏乞差降神虎，合干追魂¶
　　攝魄吏兵，下赴行司，追攝係薦亡魂，及一切孤魂滯爽，俱¶
　　赴玄壇，承¶
恩超度。¶
*** 　　上淸天醫院¶
<pb:CK-EX_JY265_13p016b>¶
上淸天醫院主宰眞君：伏望¶
聖慈，允從申請。特遷¶
仙仗，證鑒修崇。仍乞差降天靈仙吏、嘗藥靈童、五行典者，一合¶
　　下赴行司，醫治係薦亡魂幽爽等眾。生前所患，一一完全。¶
　　皮體康强，神形磊落。庶俾受鍊，咸沐生成。¶
*** 　　九天普度院¶
九天普度院主宰眞君：伏望¶
聖慈，曲垂　矜允。特遷¶
仙仗，俯鑒齋修。仍乞差降本院官童將吏，布炁分靈，依期雲集。¶
　　下副民懇，上體　道恩。俟有齋壇所度諸類孤魂，齎執符¶
<pb:CK-EX_JY265_13p017a>¶
　　命，護送到院，卽與隨品度化，克證人天。¶
*** 　　九天生神院¶
九天生神院主宰眞君：伏望¶
聖慈，允茲申請。特遷¶
仙仗，俯盼齋修。仍乞差降監生司合屬眞靈，布炁分光，依期下¶
　　降。應有所度亡魂，一切孤魂滯爽，卽令胎結分解，俾逐生¶
　　全。起死回骸，聚神返本。咸令受度，克證超昇。¶
*** 　　靑玄左府¶
靑玄左府主宰眞君：伏望¶
聖慈，允從申請。特遷¶
<pb:CK-EX_JY265_13p017b>¶
仙仗，鑒錄齋修。仍乞敷聞東極，告命北酆。謄朱表以上聞，頒靑¶
　　符而遍布。燭夜臺之陰翳，釋冥府之拘。庶幾亡魂得度，¶
　　幽顯霑¶
恩。(某)干冒¶
*** 　　天眞皇人門下¶
三淸上境自然大仙天眞皇人：伏乞¶
聖慈，俯遷¶
仙仗。降¶
慧源之一炁，灌(某)之丹田。書篆　天符，克獲靈應。總合發揮之¶
　　妙，默符按筆之規。庶俾亡魂幽爽，祇承符命，受度更生，全¶
<pb:CK-EX_JY265_13p018a>¶
　　賴¶
恩休，圓成善果。¶
*** 　　三元眞君門下¶
上元道化唐眞君、¶
中元護正葛眞君、¶
下元定志周眞君：伏望¶
聖慈，允茲申請。特遷¶
仙仗，俯鑒齋修。仍乞統率章奏司一合吏兵吿下，剛風上吏，掃¶
　　淸雲路，通達表章。指引凡神，上朝¶
帝闕。庶使齋誠毋壅，¶
<pb:CK-EX_JY265_13p018b>¶
天貺廣覃。萬類超甦，十方淸泰。(兆)干冒¶
*** 　　聚魂五總府¶
興生、獨隸、可韓、功都、聚魂五府眞宰：伏望¶
眞慈，曲垂矜允。俯賜¶
恩光下燭，　眞炁流通。特與在會係廌亡魂幽爽，完聚形神，滌¶
　　除陰翳。煉胎返本，受化更生。¶
*** 　　北陰酆都宮¶
　右　　謹　　具　申：¶
北陰酆都元天鬱絕大帝聖前，恭望¶
聖慈，特垂¶
<pb:CK-EX_JY265_13p019a>¶
矜允。暫遷¶
法駕，證鑒修崇。仍乞指揮行下北都羅酆六洞十宮幽獄冥司，¶
　　咸遵¶
符命。卽使陰僚釋憲，冥吏停刑。普放三塗五道、四生萬類，一切¶
　　幽魂，及係薦(某)等魂，並與疾除罪簿，落滅惡根。原赦罪愆，¶
　　蠲除執對。以茲召攝，遣出重罪，盡解沈迷，俾應齋福。如所¶
　　攝亡魂，對證未畢，不應原宥，亦乞暫時引衞赴壇，昭示報¶
　　應。敢祈卑賜施行。(兆)干冒¶
聖威，下情無任惶懼之至。再拜謹申。¶
*** 　　東嶽司命宮¶
<pb:CK-EX_JY265_13p019b>¶
東嶽上卿司命眞君：恭望¶
眞慈，曲垂矜允。特遷¶
仙馭，證錄修崇。仍乞¶
眞旨，行下五嶽宮曹、天下名山洞府福地、靈墟治化靖廬中界¶
　　治職、九州分野城隍社令，應干合屬去處，普宥三塗。(同酆¶
　　都。)¶
*** 　　五嶽　(某)嶽帝宮¶
東嶽天齊大生仁聖帝　(聖前)、¶
南嶽司天大化昭聖帝、¶
西嶽金天大利順聖帝、¶
<pb:CK-EX_JY265_13p020a>¶
北嶽安天大貞元聖帝、¶
中嶽中天大甯崇聖帝：恭望¶
聖慈，曲垂矜允。暫遷¶
仙衞，俯盼齋忱。庶使齋功成就，天澤普覃。專祈¶
聖旨，行下所屬曹局冥獄幽牢，及九州分野、洞天福地、名山大¶
　　川、祀典靈壇、城隍里社，應干去處，(同前。)¶
*** 　　洞天福地　(某)洞天　靖治主錄仙眞(同)¶
(某)洞天主錄仙眞：伏乞照詳申請，特遷¶
仙仗，俯降齋壇。成就善功，證盟修奉。仍乞　關吿所理仙曹靈¶
　　域掌錄陰魂、挍量功過，應干合屬去處，咸遵　符命，拔度¶
<pb:CK-EX_JY265_13p020b>¶
　　係薦亡魂幽爽等眾，並與疾除罪簿，落滅惡根，疏理拘，¶
　　隨召遣發。祇承善果，克證超昇。立祈照應施行。謹狀。¶
*** 　　水府扶桑宮¶
水府扶桑丹霞大帝：　恭望¶
眞慈，曲垂矜允。暫遷¶
龍馭，鑒察齋修。成就善功，溥覃大澤。乞賜指揮行下水府眞司、¶
　　泉曲溟冷，應干合屬去處，咸令遵稟¶
符命，拔度(同前)。¶
*** 　　酆都曹僚　十王(同)¶
酆都紂絕陰天宮仙官、¶
<pb:CK-EX_JY265_13p021a>¶
酆都泰殺諒事宗天宮仙官、¶
酆都明晨耐犯武城天宮仙官、¶
酆都恬照罪氣天宮仙官、¶
酆都宗靈七非天宮仙官、¶
酆都敢司連宛屢天宮仙官、¶
酆都高君司直、¶
酆都四明眞公、¶
酆都大禁中禁侍帝晨、¶
酆都鬼官司命君、¶
酆都丈人宮主宰眞君：　恭望¶
<pb:CK-EX_JY265_13p021b>¶
聖慈，曲垂省覽。特遷¶
神馭，俯降齋壇。成就善功，證盟修奉。仍乞　行下所理幽獄冥¶
　　曹，主掌死魂罪福、校量世人功過，應干去處，咸遵　符命，¶
　　拔度係薦(某)及五道三塗、四生萬類，一切孤魂，並與(同地府)。¶
*** 　　九壘　高皇土府¶
第一壘色潤地土皇君、¶
第二壘剛色地土皇君、¶
第三壘石脂色澤地土皇君、¶
第四壘潤色澤地土皇君、¶
第五壘金粟澤地土皇君、¶
<pb:CK-EX_JY265_13p022a>¶
第六壘金剛鐵尺地土皇君、¶
第七壘水制澤地土皇君、¶
第八壘大風澤地土皇君、¶
第九壘洞淵無色綱維地土皇君：　恭望照詳申請，特與關吿¶
　　土司主執聖眾，各遷¶
神馭，俯鑒齋修。仍乞　行下逐處土府冥曹主理罪福、拘役亡¶
　　魂，應干合屬去處，遵承　符命，拔度亡(某)等魂，及五道三¶
　　塗、四生萬類，一切幽魂。(同福地。)¶
*** 　　神霄三師¶
　具位(臣某)，俯伏百拜¶
<pb:CK-EX_JY265_13p022b>¶
上奏：右(臣)不避斧鉞之誅，仰瀆¶
宸慈之聽。(臣)謹奏：據(云云)，乞建¶
靈寶九天自然生神妙齋(幾)晝夜。普度幽魂，超昇玄祖。集茲善¶
　　利，昇度亡魂。滿散修設　淨醮(若干)分，昭答¶
天恩。今者齋事有期，擬合吿行¶
神霄濟度諸品符命，遍吿冥司。拔贖亡魂，出離陰境。未敢自擅，¶
　　謹錄狀上奏：¶
祖師高上神霄玉淸眞王長生大帝　(闕下)、¶
宗師高上碧霄東極靑華大帝太乙元尊　(闕下)、¶
眞師高上絳霄九天益算司命好生可韓司丈人眞君　(闕下)，¶
<pb:CK-EX_JY265_13p023a>¶
　　恭望¶
宸慈，允(臣)奏請。先乞赦(臣)愚昧，容(臣)奉行。特頒¶
赦旨，吿下十方三界，應干合屬去處，咸令　原宥一切罪魂，及¶
　　係薦亡(某)洎宗祖姻親眾魂，赴壇受度。所有拔度符命，容¶
　　(臣)便宜書篆，次第宣行。(臣)干冒¶
天威，下情無任戰慄待罪之至。謹奏。¶
*** 　　九天尊奏¶
太乙救苦天尊、¶
九幽拔罪天尊、¶
十方靈寶天尊、¶
<pb:CK-EX_JY265_13p023b>¶
朱陵度命天尊、¶
法橋大度天尊、¶
火鍊丹界天尊、¶
金闕化身天尊、¶
逍遙快樂天尊、¶
寶華圓滿天尊：　恭望¶
道慈，允(兆)所奏。特頒¶
恩命，吿下三界十方，合屬去處，咸令照應，開度施行。拔度係薦¶
　　(某)等魂，及五道三塗、四生萬類，一切幽魂，俱離幽暗，咸覩¶
　　光明。俱承　陶鑄之功，克遂生成之造。重資性識，返本還¶
<pb:CK-EX_JY265_13p024a>¶
　　元。(兆)干冒(同前)。¶
*** 　　九霄¶
神霄玉淸上帝、¶
靑霄好生上帝、¶
碧霄總生上帝、¶
絳霄太平上帝、¶
景霄中極上帝、¶
玉霄皓元上帝、¶
琅霄始靑上帝、¶
紫霄合景上帝、¶
<pb:CK-EX_JY265_13p024b>¶
太霄暉明上帝：　恭望¶
宸慈，允(臣)所奏。特遷¶
龍駕，俯證修崇。乞　赦愚蒙，容(臣)冶鍊。伏望降¶
九霄之正炁，鍊度亡魂；頒　混景之靈符，生神育質。願廣施於¶
恩澤，俱普被於生成。庶使齋福覃於顯幽，玄澤周於動植。(臣)干¶
　　冒(同前)。¶
*** 　　十眞人¶
大慈大悲拔罪眞人、¶
大慈大悲拔度眞人、¶
大慈法解眞人、¶
<pb:CK-EX_JY265_13p025a>¶
大慈十華眞人、¶
上淸妙行眞人、¶
上淸太極眞人、¶
上淸普度眞人、¶
上淸普濟眞人、¶
上淸左玄眞人、¶
上淸右玄眞人：　伏乞¶
眞慈，特傳¶
符命。運¶
慈悲願力，拔威神慧光，照燭三途，開明五道，〓拔亡魂幽爽。積¶
<pb:CK-EX_JY265_13p025b>¶
　　生罪犯，累劫𡨚愆，俾出幽途，獲參壇陛。聞　經〓法，受度¶
　　更生。全希化育之恩，普濟沈淪之苦。〓干冒¶
眞威，不勝惶懼。謹申。¶
*** 　　七政星宮¶
日宮太陽帝君、¶
月府太陰星君、¶
東方木德星君、¶
南方火德星君、¶
西方金德星君、¶
北方水德星君、¶
<pb:CK-EX_JY265_13p026a>¶
中央土德星君(光下)：恭望¶
眞慈，允(兆)啓請。特遷¶
仙仗，暫駐齋壇。成就善功，普行濟度。　恭望¶
大啓仁慈，廣推巨澤。布五行之正炁，合二象之精華。和合陰陽，¶
　　匹配水火。冶鍊亡爽，還其本元，升入朱宮，早生陽界。(兆)干¶
　　冒¶
眞威，(同前。)¶
** 　黃籙正吿關牒劄¶
*** 　　請水牒¶
司額，　爲(某)事　　據¶
<pb:CK-EX_JY265_13p026b>¶
　　鄉貫(云云)，八意至等因，本司以今開啓之初，切慮妖氛穢¶
　　濁，理合蕩除。先申牒請當處溪澗井泉、靈湫神水，歸赴道¶
　　場，以便灑淨。尙恐所在神明，未知因由，致生障礙，須至牒¶
　　者。¶
　右　　　　牒　　　　上：¶
當處○○龍王，地脈水司眞宰。請分開玉泉，湧出靈波，支給法¶
　　壇，徧行灑淨。牒到奉行。故牒。¶
*** 　　監齋牒(同前)¶
　　本司以今初陳○醴，營備齋饈，仰仗¶
神威，監督廚所，須至移文者。¶
<pb:CK-EX_JY265_13p027a>¶
　右　　牒　　上¶
九天雲廚監齋使者、¶
東廚司命竈王府君。請下臨廚所，監督齋饈。察人物之故殘，格¶
天眞而歆享。故牒。¶
*** 　　官將牒¶
司額，　爲(某)事　　據¶
　　鄉貫(云云)，八意至等因，本司得此，除以先次錄奏¶
天庭，關聞三界，依科修奉外，須至具牒移申者。¶
　右　　　　　　　　　　　申：¶
靈寶經籙法中仙官將吏、執職萬神，¶
<pb:CK-EX_JY265_13p027b>¶
雷霆諸司官將，傳達章奏、衞護經科、符圖印訣中官將吏兵。各¶
　　請　照詳事理，卽便　分眞化炁，一合下赴齋壇。掃蕩妖¶
　　氛，肅淸黃道。通達齋悃，升進詞章。攝係薦之亡魂，追九幽¶
　　之滯爽。開明性識，省悟執迷。庶令霑領　天恩，普諧升度。¶
　　　恩覃動植，　澤被顯幽。疾遂施行，昭示　宸貺。謹牒。¶
*** 　　十方牒(同前)¶
　右　　牒　　上：¶
十方無極飛天神人。請　詳前事理，卽便　分眞化炁，一合下¶
　　赴齋壇。頒告　符章，通傳表奏。　宣布號令，衞護齋壇。庶¶
　　使福被顯幽，¶
<pb:CK-EX_JY265_13p028a>¶
恩周寰宇。生靈蒙佑，動植霑庥。牒至奉行。謹牒。¶
*** 　　神虎牒¶
　右　　　　　　　　　牒　　　　　　　　　　上：¶
神虎主吏，何喬二大聖，三部使者，七眞玉女，追攝一行將吏。請¶
　　照驗疾速遍詣十方三界、北都羅酆、海嶽洞天、城隍社令，¶
　　幽鄉陰獄、分野冥司，典錄功過之曹，校量罪福之所。掌領¶
　　魂識，主執陰靈。應干去處，根劄前件亡魂，普及一切孤爽。¶
　　並遵¶
帝符，速攝赴壇。如所取亡魂，結證未終，理難遽釋，亦請暫時交¶
　　領前來，恭承薦拔。牒至疾速奉行。謹牒。¶
<pb:CK-EX_JY265_13p028b>¶
*** 　　上界牒¶
　本司今則華壇已備，祕範宜行。切慮¶
上穹遼邈，¶
天闕崇高，雲路迢遙，　聖凡攸隔，悃愫難通，須至移文者。¶
　右　　　移：¶
上界直符使者。請詳事意，卽速奏達元陽之上，太虛之中，¶
諸天上帝，日月星辰，上元天官，應感天府威靈。伏乞暫離¶
天省，俯降道場。卽爲奏傳，𥩟回昭格。成就善功，不忘効信。謹牒。¶
*** 　　中界牒¶
　本司今則華壇嚴潔，祕範啓行。切慮¶
<pb:CK-EX_JY265_13p029a>¶
眞司邈邃，地水幽深。凡昧塵情，難獲感通。須至移文者。¶
　右　　　移：¶
中界直符使者。請詳事理，卽速延請¶
仙洞靈嶽、谿江河海、水府泉宮、九壘九幽、地司僚屬，乞回¶
飆馭，俯降道場。卽爲奏傳，𥩟回　昭報。功成事就，不負効勤。謹¶
　　牒。¶
*** 　　下界牒¶
　本司今則華壇潔備，祕範宣行。切慮¶
靈司幽隱，洞府密嚴。凡昧塵情，難獲感通。須至移文者。¶
　右　　　移：¶
<pb:CK-EX_JY265_13p029b>¶
下界直符使者。請詳察事理，卽便延降¶
厯代人王帝主、諸廟福德神衹、得道神仙、虛空眞宰，乞回¶
雲輅，俯降道場。卽爲奏傳，𥩟回　昭報。功成事就，不負効勤。謹¶
　　牒。¶
*** 　　三界牒¶
　本司得此，除已依科修奉外，竊慮¶
天宮高遠，地水幽深。聖凡有隔，悃愫難通。須至具牒移知者。¶
　右　　　　　　　　　　　　　　　　　移：¶
三界功曹，四直使者，法院承差官將，土地里域等神。請詳前事¶
　　理，仰煩　神威，普申奏請¶
<pb:CK-EX_JY265_13p030a>¶
虛皇大道，七寶高眞，三界十方、千眞萬聖，是日伏望¶
鶴駕光臨，證盟修奉。仍仰肅靜黃道，欽迓景輿。毋致稽緩，有觸¶
天威。善事吿成，不忘　洪造。謹牒。¶
*** 　　社令牒¶
　右　　　　　　　移：¶
本縣山川主者，社令大神。請詳事意，煩爲行下所屬冶職神司，¶
　　應干去處，咸令遵稟　符命，拔度亡魂。(某)及一切附薦魂¶
　　儀，孤滯等眾，卽與疏理拘，放停考執，原除罪罰，隨召前¶
　　來，應此超度。仍乞¶
神驂垂賁，同證齋修。庶俾幽顯咸庥，寰區均慶。謹牒。¶
<pb:CK-EX_JY265_13p030b>¶
*** 　　太𡻕牒¶
　右　　　　　移：¶
當年太𡻕，至德尊神。請詳前事理，卽與行下土府諸司，見今壇¶
　　所土神，並請暫時起離，權行回避。如其地有伏屍故炁，匿¶
　　穢濳妖，並行收藏屏斥，毋致干侵。應係土府百神，治職去¶
　　處，或有亡魂，因牽執留，並令遵稟　符命。遣發前來，以時¶
　　升度。仍冀¶
神車下邁，同證齋修。謹牒。¶
*** 　　城隍牒¶
　右　　　　　　　移：¶
<pb:CK-EX_JY265_13p031a>¶
本縣幽冥正堂城隍大神。請詳事理，特遷¶
神馭，同證齋修。庶使善功成就，幽顯霑　恩。仍乞指揮行下管¶
　　屬，里域神司，應干去處，咸令遵稟　符命，遷拔亡魂。普及¶
　　一切孤爽，隨召赴壇，祇承　道果，咸皆度化，克證生方。謹¶
　　牒。¶
*** 　　城隍關夫牒　(見雅宜集)¶
　本司得此，除已依科修奉外，恭惟¶
貴司權衡縣政，統理冥綱。凡有資度，必蒙造就，須至具牒移知¶
　　者。¶
　右　　　　　牒　　　　　上：¶
<pb:CK-EX_JY265_13p031b>¶
本縣幽冥正堂，城隍主者，輔德尊神。請詳前事意，轉申¶
天省，播告攸司。均體慈仁，曲垂濟度。仍冀差撥神吏一員，夫丁¶
　　力士○○名，的於○日未刻赴壇，夯運錢貫。庶津梁而有¶
　　托，致功果以無虛。是日道場開啓，𥩟俟¶
光臨，同歆修奉。謹牒。¶
*** 　　又城隍牒¶
　本司得此，專爲亡者建作功德，除已備奏¶
三天，乞賜原赦亡人(某)及副薦亡人(某)等魂罪咎，並行關報合¶
　　屬冥司，投撿魂魄，合行聚集，祇聽呼召外，須至具牒關抽¶
　　者，牒具如前。仰詳察事，意候諸處，押到亡人，並行聚集。所¶
<pb:CK-EX_JY265_13p032a>¶
　　舉　太微神旛，召請之夜，廣差神吏，押赴寶壇，領霑功德。¶
　　仍仰所在治司，毋得妄生障礙，牒到火速奉行，須至專牒¶
　　者。¶
　右　　牒　　上：¶
本(州縣)城隍輔德尊神。　伏請照詳。謹牒。¶
*** 　　諸廟牒¶
　本司今則香壇初啓，法事首行。奉請¶
百靈，來歆善事。必獲感通之禱，伫回昭報之功。福善禍淫，賞功¶
　　罰惡。上彰¶
道化，下副凡情。須至專牒者。¶
<pb:CK-EX_JY265_13p032b>¶
　右　　牒　　請：¶
諸廟祀典旺化百神，¶
護法龍神朝元眞宰。　伏請照詳。謹牒。¶
*** 　　追魂牒¶
　本司得此，事屬濟幽。除已具奏¶
天庭列省外，切慮幽關杳杳，長夜漫漫。非藉將帥之追尋，曷致¶
　　亡魂而來赴。爲此牒請¶
大帥，照依牒開事理，徧詣天牢地獄、死戸生方、血湖硤石、酆都¶
憲府、岱嶽隍司。但係拘留亡魂之所，考較之地，咨告主者，廣布¶
天恩。不以罪孽輕重，並皆釋放。正薦附薦，一行亡人，並依頭連¶
<pb:CK-EX_JY265_13p033a>¶
　　條狀，列名等眾，限定(某)日戌亥時分，押赴壇前，朝參¶
天眞，祇承善果，脫化生方。以及追取法界之内，五音男女，六道¶
　　四生孤魂，有主無依，一切滯爽，追究到者，先於(某)處壇廟，¶
　　借地團宿。毋得吹風哨嚙，執負𡨚仇，自取沈墮。的於(某)曰¶
　　(某)時，雲集寒林，聞經聽法，享飱妙供。領果超升，逕過冥途。¶
　　如遇關津渡口，把隘去處，休得阻滯。准¶
度人功大，星火奉行，須至牒者。¶
　右　　　　牒　　　　移　　　　請：¶
東嶽上將地祇主令顯德太保無私溫元帥、¶
神虎通天入地鐵牛魯將軍、何喬二大元帥、¶
<pb:CK-EX_JY265_13p033b>¶
三都追魂使者、冥陽五道將軍、¶
七眞玉女、地道功曹、泰山沿途土地、桓劉吳三將軍。¶
追攝局中一行神員，急取亡人案大典者，伏請照詳。謹牒。¶
*** 　　土地抽魂牒¶
今則香壇初啓，法事首行。切慮所薦亡人○等魂，生存之日，積¶
　　諸𡨚咎。亡歿之後，執對前非。恐拘所屬，未獲出離。須至具¶
　　牒關抽者。¶
牒仰看詳事意，遍詣陰境，遠近寒庭，死戸幽獄，隍社應干合屬，¶
　　拘留亡人去處，逐一投撿，所薦亡人○附薦列名等魂，解¶
　　赴道場，領霑功德。仍仰所在治司，遵奉¶
<pb:CK-EX_JY265_13p034a>¶
太上救度科法，毋致妄生障礙，牒到火速奉行，須至專牒者。¶
　右　　　　　　　　　移：¶
泰山沿途土地、抽魂拔魄等神。伏乞照驗施行。謹牒。¶
*** 　　開方牒¶
　本司以今潔備香壇，恭行法事。切慮所薦亡人(某)及附薦亡¶
　　人(某某)等魂，恐山河阻隔，分野異通。所厯關津，妄生遏截。¶
　　須至移文者。¶
　右　　　　　移：¶
地界主者、八卦大神。請看詳事意，大闢方隅。接引亡人，來臨法¶
　　會。仍仰所在治司，遵奉¶
<pb:CK-EX_JY265_13p034b>¶
太上救度科法，勿致妄生障礙，牒到奉行。故牒。¶
*** 　　升橋牒¶
　本司以今恭按¶
眞科，挕召魂爽，切爲今辰修齋(某)，拔度亡魂(某)等，切慮山河阻¶
　　隔，分野異通。所厯關津渡口，恐生遏截。爲此牒仰，看詳事¶
　　意，開方便路，接引亡魂。升橋沐浴，領功受度。仍仰所在治¶
　　司，毋得妄生障礙，准教奉行。須至牒者。¶
　　　　　　　　　　右　　　　　　　　仰：¶
　　　　　　　　　　地界主者八方開路將軍、¶
　　　　　　　　　　橋梁使者香湯沐浴等神。　准此。¶
<pb:CK-EX_JY265_13p035a>¶
*** 　　四靈牒¶
　本司以今謹按¶
眞科，宣揚　玄範。必茲神吏，衞護玄壇。須至公文者。¶
　右　牒　上：¶
玄壇四靈神君。請嚴裝甲胃，雲集壇場。守禁四方，斥妖氛而遁¶
　　跡；護壇三級，迓眞聖以丕臨。故牒。¶
*** 　　藏棺牒¶
　本司得此，切慮所薦亡人(某)，停柩在堂，尙未殯葬。合行專牒，¶
　　先與掩屍藏柩，母令觸犯，有礙齋修。須至移文者。¶
　右　　　　牒　　　　請：¶
<pb:CK-EX_JY265_13p035b>¶
九鳳破穢大將軍、五鍊藏棺將吏。伏請洞明五炁，屏絕百非。藏¶
　　掩棺屍，蕩除厭穢。俾玄壇而淸淨，使神識以安和。庶得¶
眞聖降臨，亡魂受度。故牒。¶
*** 　　九鳳牒¶
　本司以今恭依¶
道典，肅建玄壇。將格¶
眞靈，必先蕩穢；欲揚淸淨，須仗¶
神功。合行移文者。¶
　右　　　　　　牒　　　　　　請：¶
南方丹天世界玉華司九鳳破穢大將軍。請肅揚雲斾，下赴玄¶
<pb:CK-EX_JY265_13p036a>¶
　　壇。散百和之淸香，灑五星之法水。天無氛穢，地絕妖塵。四¶
　　氣朗淸，萬靈降鑒。謹牒。¶
*** 　　煉度司牒¶
　右　　　牒　　　上：¶
南昌鍊度司宫童將吏。請　照詳今來，開度事理。卽希雲斾肅¶
　　揚，下臨壇墠。運坎離之正炁，降水火之眞精。育魄陶魂，轉¶
　　神入妙。克諧生化，升入朱宮。¶
*** 　　天醫牒¶
　右　　　牒　　　上：¶
上淸天醫院仙官將吏。請　詳事理，俯鑒齋修。齎持靈藥，拯療¶
<pb:CK-EX_JY265_13p036b>¶
　　苦魂。　施仁聖工巧之功，　治痒疴疾痛之厄。百神具足，¶
　　十相完全。受煉更生，轉神入妙。謹牒。¶
*** 　　監壇牒¶
　本司以今玄壇肇啓，　寶範宣揚。仰仗¶
神威，監督壇墠。須至牒者。¶
　右　　　　牒　　　　上：¶
左右監壇天將、一切効職威靈。請肅揚雲斾，衞護(某)壇。察腥厭¶
　　不潔之生人，大施報應；驅下鬼伏屍之故炁，毋致干侵。¶
威靈丕振，¶
道化廣揚。謹牒。¶
<pb:CK-EX_JY265_13p037a>¶
*** 　　揚旛牒¶
　本司以今法筵初啓，　祕範宣行。仰仗¶
神威，監督靈旛。須至牒者。¶
　右　　　牒　　　上：¶
九天監旛使者、旂纛尊神。請肅揚寶旛，通幽厯顯。大闡齋誠，普¶
　　迎　聖馭。攝魂召魄，會眞集靈。善事告成，不忘効信。謹牒。¶
*** 　　破獄牒¶
　本司遵奉¶
道旨，告下冥府。依按紫陽玉匱，靈仙科格，燃點九幽破暗神燈。¶
　　光明長夜，照徹重陰。今爲修齋(某)，拔度亡過(某)，附度宗靈¶
<pb:CK-EX_JY265_13p037b>¶
　　等眾，出離地獄，上登天堂。須至牒者。¶
　右　　　牒　　　上：¶
九幽九獄地府冥官主者。請詳前事理，卽速東息風雷，南停火¶
　　翳，西摧金剛，北罷溟冷。銅柱屠割盡停刑，劍樹鑊湯俱息¶
　　苦。火車罷對，普掠停酸。釋放亡人(某)等，赴壇受度，仍仰¶
東方風雷地獄，冥官主者，逐一轉遞施行。謹牒。¶
*** 　　九幽牒¶
　本司得此合行。牒請詳前事理，煩爲遵承¶
符命，釋放亡人(某)等，前來赴壇受度。冥獄普停於考掠，幽爽咸¶
　　沐於　恩光。仍祈¶
<pb:CK-EX_JY265_13p038a>¶
神馭，證錄齋修。須至牒者。¶
　右　　牒　　上：¶
九幽都司，諸獄主者。請照驗。謹牒。¶
*** 　　酆都牒¶
　石　　牒　　上：¶
酆都變生府主者。請　詳前事理，疾速行下所管幽獄冥官，主¶
　　掌亡魂考錄罪福，應干合屬去處，咸遵　符命，拔度亡魂，¶
　　及一切孤魂滯爽，並與疾除罪簿，落滅惡根，疏理拘，隨¶
　　召遞發。如所召亡魂，未應原宥，亦請暫時引衞前來，昭示¶
　　報應。承茲善果，以證超升。仍冀遷臨，證盟修奉。謹牒。¶
<pb:CK-EX_JY265_13p038b>¶
　　酆都五道府主者　　　酆都泉曲府主者¶
　　酆都北天修門郎　　　酆都南彈方侯¶
　　酆都北彈方侯　　　　酆都溟冷大神¶
　　酆都西明郎　　(以上八牒並同前式)¶
*** 　　孤魂案牒¶
　右　　　牒　　　上：¶
東嶽掌無主孤魂案主者。請　詳事理，卽與上遵　符命，下副¶
　　齋誠。釋放一切無主男女，囚苦罪魂，並與疾除罪簿，落滅¶
　　惡根，不得拘留，隨召遣發到壇。大體　慈悲之化，普沾超¶
　　度之功。仍乞¶
<pb:CK-EX_JY265_13p039a>¶
光臨，同鑒修奉。謹牒。¶
*** 　　功德案牒　　　　　　　　　　　　(某)¶
　右　　牒　　上：¶
東嶽掌功德案主者。請　詳事理，卽與亡人(某)，檢會生前歿後¶
　　所積功德，並與削名黑籍，標字靑篇。承茲　黃籙之功勳，¶
　　獲證人天之正路。仍乞¶
光臨，同鑒修奉。謹牒。¶
*** 　　注生案牒¶
　右　　牒　　上¶
東嶽府注生案主者。請詳事理，特遷¶
<pb:CK-EX_JY265_13p039b>¶
神馭，來鑒齋修。俟有齋壇所薦亡魂(某)，普及附薦門中親姻，並¶
　　同一切孤魂滯爽，受度事畢，經由¶
貴案，請遵¶
生天符籙，早注生方施行。謹牒。¶
*** 　　淨江牒¶
　本司得此，除已具奏¶
天庭，頒恩赦宥外，恭按　玄科，開行法事。期以本月(某)日夜下，¶
　　恭詣江濱，漂放拯溺光明蓮燈，普度沈魂等眾。尙慮江河¶
　　氣盛，風浪不停。若不預行關白，誠恐有妨濟度。須至牒者。¶
　右　　牒　　上：¶
<pb:CK-EX_JY265_13p040a>¶
河伯、龍王、水司部眾。請看詳事意，遵奉明科。卽爲宣行河道，咨¶
　　聞水府。風靜浪平，俾燈輝而相續；水淸月現，庶滯魄以超¶
　　昇。存亡獲慶，水陸霑　恩。謹牒。¶
*** 　　河神水燈牒¶
　本司以今法筵吿徹，　祕範宣終。竊慮河沙甶子，水溺羣魂。¶
　　沈沒九泉，未得超昇。爰具光明蓮燈(某)百(某)十盞，用濟沈¶
　　淪。合行具牒移知者。¶
　石　　牒　　上：¶
河伯水司灘頭神祇。請看詳事意，仰體¶
慈仁。普援沈汨，仗此¶
<pb:CK-EX_JY265_13p040b>¶
惠光，同登¶
道岸。准¶
度人功大，星火奉行。故牒。¶
*** 　　祀典牒¶
　右　　牒　　上：¶
當境勅封祀典之神。請　詳事理，卽希　躬率吏兵，徑赴建醮¶
　　之所，監勒里社、土地，干係等神。守衞壇界，驅斥妖氛。安妥¶
　　方隅，潛藏禁忌。庶俾齋功成就，魔障不生。　福被寰區，¶
恩覃幽顯。謹牒。¶
*** 　　土地牒¶
<pb:CK-EX_JY265_13p041a>¶
　本司得此，除已依科修奉外，合行牒下爾神，仰照詳事理，卽¶
　　便整肅壇界，捍禦妖邪。驅斥不祥，蕩除厭穢。通傳文檄，迎¶
　　迓¶
飆輿。庶俾善果圓成，顯幽利濟。須至牒者。¶
　　　　　　　右牒仰當方土地，里域正神。准此。¶
*** 　　寒林牒¶
　本司得此，除已備奏¶
帝闕，合屬眞司，懇乞開度外，合行移文者。¶
　右　　　牒　　　上：¶
寒林主事琰摩羅朱將軍。仰爾神火，速部領三十六類鬼魂等¶
<pb:CK-EX_JY265_13p041b>¶
　　眾，來赴本鄉。香烟土主，社令神祿，借地〓家，俟〓〓旛挕¶
　　召之時，各引赴(某)壇，祇承善果，脫他人大。就〓〓束眾魂，¶
　　毋生仇心，侵尅生炁，有妨濟度，難獲〓〓。〓〓〓¶
教奉行。謹牒。¶
*** 　　正薦功德牒¶
司額，　當司據(鄉貫)奉¶
道(某人)投詞：請今(某)月(某)日爲始，乞建¶
無上黃籙大齋(幾)晝夜。薦拔(亡某)，超生善境。除已按科修崇，並¶
　　已周圓，須至結牒爲據者。¶
　　　一具奏：¶
<pb:CK-EX_JY265_13p042a>¶
　　天闕申聞，　三界建齋啓事。¶
　　　一、拜奏：¶
　　通天救苦朱表一通，　(逐一開具)¶
　　木公金母煉度表一通，¶
　　九天上帝表一通，¶
　　言功朱表一通，¶
　　靑詞(幾)通。¶
　　　一、齋壇吿下：¶
　　救苦眞符，　(逐一開具)　詔赦。¶
　　　一、正齋三日九時，朝眞行道。¶
<pb:CK-EX_JY265_13p042b>¶
　　　一、正齋三時陞壇轉經。¶
　　　一、關點九獄神燈　九巵。¶
　　　一、攝召魂儀沐浴朝　眞。¶
　　　一、呪施雲廚妙饍。¶
　　　一、普召五道三塗幽魂判施斛食。¶
　　　一、看誦太上(某)經。　(逐一開具)¶
　　　一、拜禮太上(某)懴。¶
　　　一、傳度九眞度命妙戒。¶
　　　一、給付太上生天寶籙。¶
　　　一、奉行中元金書寶誥。¶
<pb:CK-EX_JY265_13p043a>¶
　　　一、焚化金銀經文錢箱冥財。　(若干)¶
　　右牒錄前件功德，並已周隆。當願亡人(某)，承茲善利，頓悟¶
　　宿因。蕩塵垢之俱空，解羣迷之盡釋。萬類不著，一性自眞。¶
　　永離長夜之鄉，早陟福堂之境。人間陰府，執此爲憑。故牒。¶
*** 　　薦亡庫官牒¶
司額，　爲酬還原貸，祈委分俵事，　入意　等因，本司得此，除¶
　　已依科薦度外，孝信(某)　切念亡人(某)　受質之時，昔貸¶
貴司帑下，許欠恩錢(幾)十(幾)萬貫。生前未及塡納，歿後子當完¶
　　璧。就壇䖍備金貲(幾)箱，投庫繳納已足，未足乞垂鉤銷。前¶
　　生再生，庶無逋欠。今來正副二薦亡人等魂名下，冥財信¶
<pb:CK-EX_JY265_13p043b>¶
　　籠(幾)十(幾)箱，仰煩¶
貴司，派撥神吏庫員，同來役夫丁，卽將運來箱籠，冥財等物，照¶
　　依支單，分明給付有名亡魂等，親身如數領訖。俾承功而¶
　　受度，庶隨善以遷神。克致生方，毋容欺隱。倘有故弊，卽請¶
　　懲治。須至專牒者。¶
　右　　　　　　牒　　　　　　上：¶
冥府第(幾)十幾庫，掌亡人(某)相功德曹官　案下。伏請照詳。謹¶
　　牒。¶
*** 　　催召牒¶
太極便宜司，　爲催召事，　據¶
<pb:CK-EX_JY265_13p044a>¶
　四川(云云)，奉¶
道投詞，賑祀孤魂，迎祥(云云)。¶
　　通曁合家人等，　是日仗道修建¶
淸微濟煉法事。一中用度，無祀煢魂等因。本司得此，除已依科¶
　　煉度外，以今升座說法之際，舉旛攝召之時，尙慮冥關有¶
　　阻，未遂來臨，理合具文催督，須至牒者。¶
　右　　　　牒　　　　上：¶
玄壇靖原承行追挕官軍將吏。請同遵¶
大教，共拯迷津。使幽關無險阻之程，庶法會有升度之果。¶
度人功大，風火不停。故牒。¶
<pb:CK-EX_JY265_13p044b>¶
*** 　　護送關¶
司額，　爲護送事，本司以今¶
　煉度圓滿，所有出給¶
太上生天戒牒，寶籙冥財，資給五音男女，孤魂甶子，當壇佩受，¶
　　照證生方外，須至關文者。¶
　右　　　　　　　　　　　　關：¶
丹天左右衞護大將軍、法部承行官將。請運不倦之慈悲，親行¶
　　護送；詣　丹天之曹治，增品註生。故關。¶
*** 　　火冊牒¶
司額，　爲支結事，　據¶
<pb:CK-EX_JY265_13p045a>¶
　四川(云云)，　奉¶
道修因，追資孝(男某)家，卽日請修追度善事，資薦亡人(某某)等¶
　　魂。壇中出結冥財信籠，難以楚給。爲此恭叩¶
三寶，請給支單一冊。仰神役夫丁，賫持上投¶
冥府生天院，(某)相曹官案下。請煩分明楚給，指引生方，須至冊¶
　　者。¶
　　今將正副二薦亡人等魂，冥貲信籠，備錄於后。(如數錄籠)¶
　　以上冥財信籠，逐一開具分明。仰煩¶
貴司支給有名亡魂領訖，承功受度，隨果生方，須至冊者。¶
　　　　　　　　　　　右仰神役夫丁力士准此。¶
<pb:CK-EX_JY265_13p045b>¶
*** 　　水引¶
司額，　爲給發引憑，以利關津。事　據¶
　(鄉貫)奉¶
道修齋孝信(某)詞，稱伊故(某)形魂，乞建¶
靈寶遷拔大齋一供，謹於(某)月(某)日爲始，越至(某)日云終等因。¶
　　本司得此，除已出結公據文憑，大戒寶籙外，所有寄奉正¶
　　副二薦亡人冥財箱籠，衣冠靈房等項，逐一註冊，列號奉¶
　　寄冥府。特申資度，爲此引差神吏、夫丁、力士，隨亡護送¶
冥府生天院，掌(某)相亡人功德仙官案下。如數楚交，以便支給¶
　　爾等。沿途小心愛護，毋得損壞封皮，不許夾帶。外鬼透漏¶
<pb:CK-EX_JY265_13p046a>¶
　　錢財者，依律治罪。倘邁關津渡口，驗引放行，不許阻攔。准¶
度人功大，星火奉行。速速須至引者。¶
　　　　　　　　　　右引仰夫丁、力士等准此。¶
　年　月　　　　　　　　日，差¶
司　　　　　　　　　　　定限　　　　日回赴隍祠繳。¶
*** 　　謝將牒¶
　本司得此，合與宣行。昨已牒煩¶
神威，會集法部威靈，雲集(某)壇，宣通召命，護送詞表，通幽利顯。¶
　　今則善果云周，(某)功成就。爲此牒謝¶
上淸雷門，一府二院，三司五雷，諸大官君將吏，一合分身化氣，¶
<pb:CK-EX_JY265_13p046b>¶
　　下赴行壇，昭歆祀事，允納凡儀。仍乞匡扶¶
教法，啟迪後人。庶俾¶
玄風廣闡，　道化宏興。謹牒。¶
*** 　　條狀¶
設黃籙大齋道場所、　照會當所，　今條籙奉¶
道爲(某)修，因孝(信某)家切慮所薦亡人(某)正魂姓名、生死年月¶
　　日時，書於牒内，憑牒收管、　抽拔、　釋放、　護送，¶
　　今將正薦亡人姓名逐一開具於後。¶
一、　正薦亡人(某)正魂。¶
一、　(某)氏門中先祖三代、昭穆宗親等眾。¶
<pb:CK-EX_JY265_13p047a>¶
一、　附薦亡人(某某)等魂。¶
一、　此境界内，五音男女、孤魂等眾。¶
　　右具如前伏乞。¶
貴司依名收管，祇聽呼召，屆赴道場，領霑功德，脫化施行。謹狀。¶
仙職依名抽拔，(仙職、　入預吿神虎、　貴司收管入城隍)¶
地水二司依名釋放，(同前，　入詔赦官將)¶
仙職依名護送，南宮注生，脫化施行。謹牒。　(人護迭)¶
*** 　　城隍牒引¶
　本司以今關發公文一角，印封全備，仰差¶
　當處土地，里域等神，星馳領齎，前赴¶
<pb:CK-EX_JY265_13p047b>¶
本縣城隍正神案前，分明投進，不得稽延。以副凡情，昭示報應。¶
　　須至關者。¶
　　　　　　　　右仰當處土地、里域等神准此。¶
*** 　　曉諭牌¶
司額，　爲曉諭事，　本司　奉¶
玄元大道之命，蕆度人無量之典。　照得(鄉貫某)奉¶
道修齋，報本孝(某)，卽日請修¶
靈寶遷拔道場一供，除已依科薦度外，壇中出給冥籠、信賻等¶
　　件，爲此出牌，示諭¶
神虎將軍，督集　隍祠，差來運錢車夫力士知悉，各備車輛、口¶
<pb:CK-EX_JY265_13p048a>¶
　　糧、斗笠、草鞋、繩索，齊集齋壇，享受祭賞。下赴火墀，照號搬¶
　　運籠摃，前詣¶
冥府生天院案下，分明交卸。沿途務要小心，護持籠摃，毋得擦¶
　　磨封印，透漏錢貫。有功擢賞，無功加責。如遇關津渡口，不¶
　　得阻滯。倘有下道妖邪魍魎，妄生遏截，違背¶
道旨，仰憑¶
大帥，扭稟　冥司，依律懲究。一依¶
元陽道祖度人律令施行。須至牌者。¶
　　　　　　　　右仰神役夫丁、力士准此。¶
　年　月　　　　　日　示。¶
<pb:CK-EX_JY265_13p048b>¶
*** 　　提魂牌¶
司額，　爲提魂超度事，　本司恭奉¶
玄元之命，廣蕆濟度之科。不問是親非親，有名者抽拔，今爲修¶
　　齋。(某)家卽日請修¶
靑玄拔苦(某)道場一供。壇中切慮門中宗戚，内外姻親等魂，自¶
　　辭陽世，一並欠追。恐魂拘繫於九泉，未領功勛而昇度。或¶
　　在¶
冥曹陰府，岱嶽羅酆，未能出離，難獲更生。今建　善緣，普伸超¶
　　度今將所薦亡人姓名，逐一開具於后。¶
一、　正薦亡人(某)。¶
<pb:CK-EX_JY265_13p049a>¶
一、　附薦亡人(某)等魂，照牒點名，釋放臨壇，祇承超度。仰　幽¶
　　獄官吏，勿得稽延，有礙¶
玄功，悞超魂識。如遇關津渡口，把隘去處，不得刁攔阻滯，驗實¶
　　放行，須至牌者。¶
　　　　　　　　　右仰神虎何喬二大元帥准此。¶
　年　月　　　　　日　示。¶
司¶
¶	
¶	
重刋道藏輯要上淸靈寶文檢卷二終¶
