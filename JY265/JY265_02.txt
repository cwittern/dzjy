#-*- mode: org; -*-
#+EXPORT_ID: JY265
#+TITLE:靈寶文檢
#+PROPERTY: pinyin Lingbao Wenjian
#+WITNESS: CK-EX JYE
#+BASEEDITION: YP
#+PROPERTY: JUAN txt
<pb:CK-EX_JY265_02p002a>¶
* 重刋道藏輯要靈寶文檢序卷之一¶
道門有《靈寶文檢》一書，傳自金、甯二眞人手著，原爲宣演道法¶
者利世之津梁也。繼經金體原先師編述，表奏牒札，分門別類，¶
條例詳明，而酬世益不患其無具。惟年湮代遠，刋刻錯謬，後之¶
獲全豹者蓋寡。又有呂樸菴《定制集》出，世遂舍《文檢》爲無用，惜¶
哉。而《定制集》亦因繕寫文傳，眞𧸛致混，然其文多出自文檢。(烜)¶
每欲得二書之全璧，而參酌訂爲一是，輒嘆無由。後幸獲《文檢》¶
眞跡，急將《定制集》合爲考校，別僞存眞，於焉均成善本。以是習¶
而奉行，差不辱於遠近。又思夀棗梨以公世用，奈阻於力所不¶
能，鬱鬱者幾二十餘年矣。客𡻕偶同諸道俗談及，悉爲歎賞，各¶
<pb:CK-EX_JY265_02p002b>¶
願贊成，心竊喜焉。以爲豐城寶劍，其不掩於沙塵者，光自在也。¶
爰付剞劂，用克成編。敢居能於校正哉？覽者其亦有鑒於斯。¶
道光乙酉仲夏，綿竹羽士含樸氏陳復烜敘於眞武觀之芥子¶
　山房。¶
¶
