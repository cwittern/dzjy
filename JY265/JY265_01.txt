#-*- mode: org; -*-
#+EXPORT_ID: JY265
#+TITLE:靈寶文檢 Lingbao Wenjian
#+WITNESS: CK-EX JYE
#+BASEEDITION: CK-KZ
#+SEC: 01
<pb:CK-EX_JY265_01p001a>¶
重刋道藏輯要靈寶文檢序卷之一¶
聞之禹鼎鑄象用遠神姦周禮設官莫遺祝號欲期不逢不若¶
從知有報有祈故怨恫潛消能說特著於左史至病疾莫解請¶
禱且殷於聖門今有含樸陳子素奉淸靜老君參元書之祕五¶
千煉洪爐之丹九轉神淸眸朗已除三尸於身符驅劍麾更握¶
六甲在手用濟世而利物緣設醮以陳辭念神聽之攸聰敢爲¶
巫蠱忻教典之丕著端愛流傳瓣香有在實切心印之持法語¶
宏通頻添妙諦之悟燦珠璣於顆顆澈玉磬以聲聲因應無方¶
肯私爲枕中之鴻寶別裁悉正何待賺梁上之蘭亭¶
　時¶
<pb:CK-EX_JY265_01p001b>¶
道光庚子皋月天中前日春曦氏弁言於知困齋並校¶
¶	
