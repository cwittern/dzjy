#-*- mode: org; -*-
#+EXPORT_ID: JY265
#+TITLE:靈寶文檢 Lingbao Wenjian
#+WITNESS: CK-EX JYE
#+BASEEDITION: CK-EX
<pb:CK-EX_JY265_19p001a>¶
* 重刋道藏輯要上清靈寶文檢卷之五¶
　　　　　　靈寶中盟秘籙南曹執法眞士金體原編輯¶
　　　　　　　　　　　　古零步雲房　　　　重修¶
　　　　　　　　　　　　晋熙後學陳復烜含樸重校¶
** 　　陽醮表文類¶
*** 　　庭參九皇表¶
　具高功銜(臣某)誠惶誠恐稽首頓首俯伏百拜¶
上言(臣)聞¶
元皇設教廣開玉簡之文¶
太上垂科特闡瓊都之典敬修　玄範先奏¶
<pb:CK-EX_JY265_19p001b>¶
天庭(臣)謹奏爲　(鄕貫)詞意(云云)¶
寶壇教主虛皇演教天尊　(玉几下)¶
道體玄元¶
仁昭日月爲乾坤之宗主實宇宙之父師右(臣)恭望¶
天慈允表所奏今則(某)等預期齋戒整肅威儀希垂¶
慈歆禳謝之誠望賜恩拯沉淪之苦力佑凡愚福及幽顯(臣)干冒¶
天威(云云)¶

*** 　　酬盟三清表¶
　　(臣)聞霜凝瑤壇正(臣)啟答　天之醮霧鎻寶殿昭¶
上聖垂鑒納之誠凡有修崇敢不上奏(鄕貫詞意)聖位玉几下¶
<pb:CK-EX_JY265_19p002a>¶
巍巍　　　　　元尊隨方設教厯刼度人導〓羣生甄陶萬¶
¶	
天恩下臨塵宇曲納凡情¶
勅命三界行下四府俾令善信(某)罪籍削除善功紀錄銷昔日¶
　　之所許註今時之所酬咎原旣往福錫將來(臣)冒干¶

*** 　　玉帝言功謝過朱表¶
　具位(臣某)誠惶(云云)俯伏百拜¶
上言(臣)聞¶
　起死迴生德莫加於再造¶
　言功謝過誠用竭於三朝敢冀¶
<pb:CK-EX_JY265_19p002b>¶
慈仁式昭蕆事(臣)謹據(入意)至等因(臣某)切念愚䝉未學冒領¶
　　行持啓奏關行甯保冲科之盡念升降起伏常慮精爽之¶
　　未通而齋主(某)雖本報親未嘗聞道或作意於祈¶
恩請命之辭反以爲瀆或動色於役形勵眾之際未必自知枚¶
　　舉修陳幾無地之可立包荒　宏覆幸有¶
天之能容(臣某)誠惶(云云)俯伏百拜¶
　恭惟(申謝)¶
太上開天執符御厯含眞體道昊天至尊玉皇大天尊玄穹高¶
　　上帝(玉陛下)¶
　授道爲宗¶
<pb:CK-EX_JY265_19p003a>¶
　與物立命　赦愆宥過威凜凜若雪霜嘉善矜愚¶
仁恢恢如雨露伏冀¶
　屏羣妖而潛伏　俾萬法以圓通益賜¶
帡幪終加成就希闊議罪之典靖明錄善之司諒道流以及齋¶
　　官　原情宥罰　褒天吏以至將帥懋職遷功(臣某)干冒¶
天威下情無任激切屏營之至誠惶誠恐稽首頓首再拜謹表¶

*** 　　玉帝通眞表¶
上言(臣)聞¶
上極無上巍巍金闕之尊¶
玄之又玄𣺌𣺌玉京之聖　高拱層霄非神莫造　位崇宸極¶
<pb:CK-EX_JY265_19p003b>¶
　　凡質難登惟肸蠁以潛通匪齋莊而莫格凡有祈告敢不¶
上聞(臣)謹據(八意臣)領來詞理難抑止以今法則儀象建立靈¶
　　塲俯伏瑶墀尙慮片雲之隔投誠¶
丹禁仰希一盼之¶
恩(臣)誠惶(云云)　㳟惟　(玉帝銜)¶
太上彌羅主¶
浩刼云始尊　總握萬天之權　宻運二儀之化　恢恢不失¶
　　　蕩蕩難名伏望　雉扇微開覩¶
天顏於只尺珠簾半捲瞻¶
　相於須臾(臣)干冒(云云)¶
<pb:CK-EX_JY265_19p004a>¶

*** 　　又通眞表¶
上言(臣)聞¶
　寶座初陳星拱紫金之闕　珠簾半捲雲橫白玉之鈎顧事¶
帝之寅㳟當朝¶
眞之䖍切(臣)謹奏爲(詞意)等因(臣)領詞䖍切依　教奉行今則¶
　　嚴肅瑤壇冒陳凡悃(臣某)中謝¶
　蕩蕩難名¶
　洋洋如在莊嚴¶
妙相尊彌羅無上之天恢漠神通煥七寶光明之殿¶
恩覃三界仁被十方右(臣)伏望　徹蓊鬱之祥雲光瞻　日表¶
<pb:CK-EX_JY265_19p004b>¶
　　開澄淸之黃道接睹¶
天顏庶幾奏對之間得通修崇之悃實榮實幸至戰至競(臣　冒干)¶

*** 　　玉帝保火表¶
上言(臣)聞¶
禪黎法會開眾生懴悔之門¶
淸微天宫示下土修崇之典敢緣斯旨仰瀆¶
葢高(臣)謹據(八意中謝)恭惟　(王陛下)¶
　主宰萬天¶
　經綸二象¶
神通恢漠弘慈護於十方¶
<pb:CK-EX_JY265_19p005a>¶
梵炁彌羅布好生於萬彙¶
位尊太上¶
道證眞常　大施救物之仁　默示從人之欲㳟望¶
洪慈蕩蕩¶
帝鑒洋洋赦已往之愆尤錫將來之福祉一方淸吉咸依化日¶
　　之長四境奠安永絶融風之扇普霑¶
聖澤常樂春熙(臣)干冒¶

*** 　　玉帝延生表¶
上言(臣)聞¶
天不言而善應惟在精䖍人知過以自新當思首謝伏念(臣)未¶
<pb:CK-EX_JY265_19p005b>¶
　　消穢氣濫綴眞階慚無及物之功深積在躬之過未貽誅¶
　　斥尙許宣行惟冀¶
明聰俯垂　鑒念(臣)謹表奏爲(八意)等因(臣)領詞難抑依　教¶
　　奉行切念醮主(某)陰陽稟質塵世寄身未忘名利之心甯¶
　　免愆尤之咎匪憑奏告曷遂消除(臣某)誠惶(云云)¶
㳟惟　(中謝　玉陛下)¶
　執符而淵慤¶
　體道以靖夷¶
　巍巍居金闕之尊秘典萬物¶
　浩浩契玉淸之妙宗主三才溥及羣生表彰列聖凡屬照臨¶
<pb:CK-EX_JY265_19p006a>¶
　　之下僉馳感戴之情　㳟望¶
天慈俯從愚悃　原宥多生之咎咸賜蕩除　赦消積刼之愆¶
　　不爲殃累(臣)謹上請太和好生君延生益算君定命保生¶
　　君太皇萬福君丈人中宫文昌宫黃衣力士一合下爲(某)¶
　　㝛生今世三業六根三命五行之中九曜列㝛之内釋愆¶
　　解釁集福消災又爲上請斗中左輔右弻星君擎羊陀羅¶
　　二仙使者本命元辰星官並降眞炁灌注身田行藏悉叶¶
　　於平甯動止俱希於安靜願副禱祈之請誓堅寅奉之誠¶
　　(臣)干冒(云云)¶

*** 　　玉帝滌穢表¶
<pb:CK-EX_JY265_19p006b>¶
(臣)聞　太極奠形人世遂分於重濁下民事¶
帝齋壇猶貴於肅淸必先掃蕩妖氛庶可導迎¶
眞馭(臣)謹據(入意)投詞乞爲關行(臣)叨承¶
玄教不敢抑違謹按¶
金科肅揚　寶範矧當對越之際未盡蠲潔之誠(臣)誠惶(云云)¶
㳟惟¶
太上開天執符御厯含眞體道昊天至尊玉皇上帝(玉陛下)¶
函三爲極¶
得一以淸　洞煥太空　藏四風於靜默　部制色界遏穢氣¶
　　以紛葩願　鑒愚誠特頒¶
<pb:CK-EX_JY265_19p007a>¶
綸旨　敕雨師而屏翳　命風伯以淸塵肸蠁潛孚格¶
眞仙之來下㐫穢消蕩俾　道炁之長存(臣)干冒¶
天威下情無任激切屏營之至(云云)¶

*** 　　玉帝壽表¶
(臣)聞　鳳厯開圖㳟逢上九之日　龍顏協瑞慶祝萬壽之辰¶
　　謹書賀表冒罪¶
上聞(臣)謹奏爲　(鄕貫詞意　中謝)¶
化身妙樂　位尊無上妙相冠於諸天慈光燭乎三界玉京備¶
　　難名之號寶笈演瓊章之文(臣)歸心玄教稽首　誕辰遥¶
　　瞻百寶之祥光緬想九霞之流景伏願演淸靜解脫之道¶
<pb:CK-EX_JY265_19p007b>¶
　　濟沉迷幽苦之途保制刼運濟度明幽上祈¶
天鑒下副凡衷(臣)干冒¶

*** 　　玉帝消災表¶
上言(臣)聞¶
　𣺌𣺌紫金闕遥瞻虎豹之嚴關¶
　迢迢天寶臺緬想龍鸞之在御一封朝奏¶
萬聖臨軒(臣)謹奏爲　(詞意)等因(臣)俗骨凡胎簪星披月輙具¶
　　草茅之奏望寛斧越之誅冒萬罪以陳情罄一誠而請禱¶
　　俾獲凡意得造¶
高明右(臣云云　中謝　玉陛下)¶
<pb:CK-EX_JY265_19p008a>¶
聖德崇高¶
神通恢漠積億世修行之妙道解眾生厯刼之沉淪福庇羣黎¶
　　恩沾萬彙㳟望¶
天恩佑善¶
帝德垂憐　勅下南北二斗星官三元考較眞司(淸醮)　天符¶
　　瘟部火府星垣里社城隍十方三界一切眞司應干考較¶
　　罪福去處咸令照應特與(某)和平星運收歛熒疫赦宥冒¶
　　瀆之愆俯允祈禳之願　或(添臣減)干冒(云云)¶

*** 　　玉帝消災表¶
(臣)聞作善降祥　大道無私於景貺祈¶
<pb:CK-EX_JY265_19p008b>¶
恩建醮下情可格乎　高明俯申卑賤之誠仰凟¶
穹蒼之聽(臣)謹奏爲　(詞意)等因今則朝元行道拜進表文仰¶
　　俟¶
恩光證盟修奉(臣云云　中謝　玉陛下)¶
端居金闕　垂拱玉京總持萬天之權默運二儀之化洋洋在¶
　　上蕩蕩難名右(臣)㳟望¶
天恩誕布　聖德周流勅三界之神祇鑒觀修奉召十方之眾¶
　　聖證錄(醮齋)功善果告成禎祥宻布上沭¶
帝慈下副凡衷(臣)干冒¶

*** 　　玉帝酬盟表¶
<pb:CK-EX_JY265_19p009a>¶
(臣)聞萬象森羅咸仰玄元之化　三才鼎峙悉依淸靜之風凡¶
　　有投誠敢不¶
上奏(臣)謹奏爲　(鄉貫詞意　中謝　　玉陛下)¶
神仙元首　眞聖宗師握主宰之元功判乾坤之至治分形造¶
　　化慈悲妙證於金仙體道甄陶仁愛溥覃於玉宇有求皆¶
　　應無願不從右(臣)伏望¶
天鑒孔昭　道心愈仁(削消)昔許之盟納此(修崇)之款庶俾(某)門庭¶
　　顯達嗣續榮昌天祿高膺仕途克遂(臣)干冒¶

*** 　　玉帝預修表　(先書表頭)¶
(臣)旣領來詞豈容抑塞伏念(臣)一芥草茅濫叨　教法多違禁¶
<pb:CK-EX_JY265_19p009b>¶
　　戒深譴¶
天條律當萬死之誅重賴　好生之德恩由¶
帝陛未敢自專(臣)伏地拜進黃素朱表一通上陳¶
天聽(臣)誠惶(云云　玉陛下)¶
含眞體道¶
至聖上靈統百臂之綱維作眾生之主宰凡伸皈向必賜矜憐¶
　　頒　勅命於三界諸司削重釁於陰愆陽過下爲修齋(某)¶
　　削釋罪咎增益延齡塡貸貲於冥曹以酬原帑追宗親以¶
　　臨壇領果生方禳和星運叩　斗極以消災戒給孤遺拯¶
　　寒林而脫化存殁二利幽顯霑¶
<pb:CK-EX_JY265_19p010a>¶
恩(臣)干冒¶

*** 　　上帝祈雨表¶
上言(臣)聞¶
天尊設教廣垂科法以度人¶
上帝宏仁演說經函而利物旣領來詞理宜謄奏(入意臣云云　玉陛下)¶
慈恩廣播息火日於長空　法雨宏流賜金波於大地請¶
恩行下頒命流通歸洞府於名山啓　蒼天於福地春秋社令¶
　　風雨雷神遵¶
大道之經言領詞勿阻依　天尊之願力受命有靈丐希造化¶
　　之眞仙普集山川之聖哲興雲佈霧立俟橫塞於　太虛¶
<pb:CK-EX_JY265_19p010b>¶
　　施雨驅雷企慕生靈於品物陰陽順遂稼穡豊登俾國稅¶
　　以無虧給(鄕黎)民而有慶多爲日用咸望秋收但(臣云云)¶

*** 　　星主延生表¶
上言(臣)聞¶
帝隆衷於下民均受有恒之善¶
天何言於萬物同施一視之仁思報本之微伸懼積愆之深厚¶
　　匪依¶
慈造奚達凡悰(臣)謹表奏爲(入意)切(臣)内省庸虛外揆疎陋功¶
　素悰於潔已敢輙後於攄誠不避¶
嚴威僭陳悃幅(臣某)誠惶(云云)¶
<pb:CK-EX_JY265_19p011a>¶
尊居玄上¶
妙斡化機　陶品彙以无私　憫沉迷而普宥㳟望¶
天慈特宣¶
勅命遍告眞司削重衅於多生俾自新於此世(臣)謹爲上請¶
　　斗中延壽益算君定命保祿君消災散禍君扶衰度厄君¶
　　下爲(某)㝛生今世三業六根三命五行之中九曜列㝛之¶
　　内釋愆解衅度厄消災保命延生和平星運俯賜靑編而¶
　　紀善降福留恩特垂丹𥳑以書名延生益算常賴¶
雲天之庇永依¶
化日之光凡在興居常臻吉慶(臣)干冒¶
<pb:CK-EX_JY265_19p011b>¶

*** 　　禳災星主表¶
(臣)聞　九皇立教昭示延生之典　太上垂科大開利益之門¶
　　凡有投詞理合上¶
聞(臣)謹奏爲　(詞意　中謝)¶
尊居北極　垂象中天爲造化之樞機作人神之主宰宣威三¶
　　界統御萬靈有求皆應無願弗從右(臣)伏望普軫¶
洪慈特頒恩赦告下星宫斗府九曜三台南辰北斗周天分野¶
　　十二宫辰本命流年咸令聞知特乞原赦(臣)與眾等故誤¶
　　罪愆悉皆削滅阨星解移吉祥來萃上祈¶
天鑒下副凡衷(臣)干冒(云云)¶
<pb:CK-EX_JY265_19p012a>¶

*** 　　謝過星主表¶
上言(臣)聞¶
天何言哉時物運興行之妙¶
恩實深矣生民沭雨露之榮思善田之未耘懼苦海之自溺匪¶
　　沭¶
聖慈奚消往咎(臣)謹奏爲　(鄕貫　詞意)等因(臣)伏念内省庸¶
　　虛外揆鄙陋功素存於潔已詞乃攄於𥸤　天不避¶
嚴威冒陳悃愊(臣云云　中謝)¶
尊居玄上¶
妙斡化機陶品彙以弘育憫羣迷而普宥右(臣)伏望¶
<pb:CK-EX_JY265_19p012b>¶
天慈允所奏啓特宣¶
勅命遍告眞司削重衅於多生俾自新於此世(臣)謹爲上請斗¶
　　中延壽益算君定命保祿君消災散禍君扶衰度厄君下¶
　　爲(某)㝛世今生三業六根五行之中九曜列㝛釋災解衅¶
　　度厄消災保命延年和平星運靑篇紀善丹𥳑書名常賴¶
　　雲天之庇長依化日之光凡在興居常臻吉慶　(臣)干冒¶

*** 　　斗姥解結表¶
(臣)聞眾處南𨶒結習𡨚家難解脫　尊居西竺尋聲救苦易消¶
　　除鑒今哀懇乞賜¶
矜憐旣領詞情敢不上達(入意)是以嚴滌身心竭誠志意向(臣)¶
<pb:CK-EX_JY265_19p013a>¶
　　乞求表奏解結事(臣)一介凡愚謬叨　教法功微過重俯¶
　　仰慚惶僭領來詞妄行奏對謹爲伏地拜進朱忱干冒¶
道化(臣某)誠惶(云云)¶
威光赫奕¶
妙相圓融¶
日月天前放神光而燭照河沙¶
西竺國中施慧力而遍諸法界執弓箭以伏𡨚魔持鎻鈴而除¶
　　孼障願祈惠力洞鑒凡情降¶
道旨於星宫斗府頒　勅命於破敵神王乞爲修齋(某)名下赦¶
　　原罪戾注錄延生解除㝛昔縈赦釋今生結習和六類¶
<pb:CK-EX_JY265_19p013b>¶
　　之𡨚情散五音之咒誓俾孼網以頓除庶塡還而有托賤¶
　　(臣)狂妄曲賜¶
恩容　(臣云云)¶

*** 　　北斗延生表¶
上言(臣)聞　光動三垣快覩¶
七元之垂象　杓隨一炁斡旋四序之化機凡有皈崇必䝉¶
鑒祐(入意臣)謹貢表文上陳¶
星度　㳟惟　(光下)¶
　陰陽宗主¶
　人物權衡　經天緯地以何私福善禍淫而不惑與道同體¶
<pb:CK-EX_JY265_19p014a>¶
　　應念垂慈惟願是從有求皆應如䝉¶
上御乞賜告命三元三宫九府百二十曹周天度列曜羣眞¶
　　特與(某)紀錄善果赦原罪咎謹上請　斗中延壽益算君¶
　　保命定祿君消災散禍君扶衰度厄君專爲(某)消災解厄¶
　　本㝛星官並降眞炁灌注身田光亨命運卽使丹𥳑儲祥¶
　　靑篇紀字六根淸靜萬善莊嚴誓竭皈依永沭¶
生成¶

*** 　　北斗保患表¶
上言(臣)聞¶
<pb:CK-EX_JY265_19p014b>¶
　璇璣垂象闡消災度厄之門¶
　𥳑笈箸文示請福延生之訓凡在¶
照臨之下咸知解謝之方俯𤃉丹衷仰干¶
玄極(臣)謹據　　㳟惟¶
道尊坎極¶
功宰乾元¶
星列機衡判　陰陽而五行共稟　象聯珠緯參　造化而七¶
　　政同科　拱列中天　流恩下土㳟望¶
眞慈允今表奏特頒¶
眞旨告下斗曹特爲(某)赦罪除愆消災度厄謹爲上請天醫使¶
<pb:CK-EX_JY265_19p015a>¶
　　者解厄靈官特爲(某)解厄難於㝛世今生療病源於身中¶
　　臟腑吉星順度　命運光亨運坎升離降之功周流不息¶
　　屆否極泰來之象喜慶無窮顯經中度厄之言體¶
太上好生之德¶

*** 　　九皇保病精思表¶
　具位(臣某)誠惶誠恐稽首頓首俯伏百拜¶
上言(臣)聞¶
　玉斗澄輝覩淸光於只尺¶
　瑤壇俯奏𤃉丹悃以再三欲保平安合伸露奏(臣)草芥微生¶
　　塵泥濁質夙承慶幸參佩　靈文凡有懇祈敢不上告(臣)¶
<pb:CK-EX_JY265_19p015b>¶
　　謹奏(臣)領詞激切不敢抑違謹爲進貢表文上干¶
眞聽(臣云云)㳟惟¶
中天大聖北斗九皇上道星君(光下)㳟望¶
　大啓好生俯憐疾厄仰希救護廣啓¶
慈仁上請¶
斗中天罡大聖天罡萬丈神王黑衣兵士收神食鬼誅巫破廟¶
　　一切靈官將吏一合下降搜捕抱患(某)身中爲禍不正鬼¶
　　妖邪崇請押赴所司治罪施行卽使人鬼分離禍源革絶¶
　　又爲上請¶
斗中天醫使者治病功曹尙藥靈童鍼砭小吏馘毒治病仙吏¶
<pb:CK-EX_JY265_19p016a>¶
　　一合下臨診視病源默施靈丹妙劑神灸金鍼徑入患人¶
　　身中五臟六腑九靈百骸之中辟除邪氣蕩散沉疴調暢¶
　　四肢通流百脈卽使(某)　神淸氣爽　道力資扶又慮(某)¶
　　運限災危㐫星刑戰𡨚仇執對訟徵呼謹爲上請¶
斗中文昌君消災散禍君上生落死君延壽益算度厄君解呪¶
　　詛君一合下爲(某人)解除年月日時算盡之厄八卦九宫¶
　　五鬼絶命六壬三命地網天羅金木五行衰絕尅害之厄¶
　　眷屬親姻妨嫁公私囚禁盜賊侵暴之厄訟徵呼先亡¶
　　伏連三方呪咀𡨚仇口願之厄居止不安之厄咸希¶
恩宥並乞解除早獲痊安不忘¶
<pb:CK-EX_JY265_19p016b>¶
大造(臣)愚謹請擎陀二使者直㝛使者通事舍人操(臣)表文上¶
　　詣¶
北斗九皇星君(宫下)呈進㳟伺¶
玄恩俯垂報應(臣)誠惶(云云)¶

*** 　　北斗祈嗣表¶
上言(臣)聞¶
　斗運中天之槖籥有聞必先人承上世之箕裘無後爲大薦¶
　　𤃉肺肝之懇敬投¶
喉舌之司(臣入意)聖位¶
慈仁育物¶
<pb:CK-EX_JY265_19p017a>¶
大德好生　秉造化以無私　運陰陽而不忒凡居品彚悉頼¶
　　甄陶㳟望¶
宸恩誕頒¶
睿旨吿下三元校籍之府九天監生之司招神攝風分靈化炁¶
　　特爲(某)年庚籍上嗣息宫中注祿增年消災度厄子孫蕃¶
　　衍流芳瓜瓞之榮夫婦團圞偕老桑榆之景寡㝛孤辰而¶
　　順軌福星吉曜以臨庇及一門和均四序俾優游於盛¶
　　世庶欣樂於太平得獲¶
感通不忘效信¶

*** 　　玉帝保胎表　(星主同用)¶
<pb:CK-EX_JY265_19p017b>¶
上言(臣)聞¶
帝臨萬寓執司造化之權¶
斗運中天夙仰人神之主凡伸崇奉悉獲¶
感通(入意臣)意存香火職在敷謄謹爲拜進表文上聞¶
玄覽　㳟惟¶
　爲三界尊¶
　度一切厄予奪悉由於¶
大造生成均係於¶
洪恩㳟望¶
眞慈特頒¶
<pb:CK-EX_JY265_19p018a>¶
敕旨告下司命司錄君扶衰度厄君延生保命君解產生厄靈¶
　　官先爲信女(某)解除身中產難之厄和釋𡨚愆(臣)謹上請¶
　　監生大神衞房聖母保胎護胎生成吏保胎生成聖母天¶
　　醫天產吏主產吏速生君導生聖母助生君乳母君至期¶
　　下降於(某)氏身中三元丹田和合陰陽保胎孕以安甯俾¶
　　產生而順利覬司命以敬諾祈萬神之唱㳟實賴¶
生成敢忘覆燾¶

*** 　　華葢北斗表¶
上(言)臣聞凡夫迷謬不知解謝之門¶
大聖通靈葢應祈禳之懇許其投告方獲安甯庸敬𤃉於肺肝¶
<pb:CK-EX_JY265_19p018b>¶
　　輙仰干於¶
喉舌(入意中謝)㳟惟¶
　大周天界　下鎭人身　爲樞機而統御萬靈作舟楫而濟¶
　　度一切¶
功德深重¶
聖智圓通自帝王至於庶人悉歸¶
大造由富貴及乎下賤一視同仁凡有修崇必䝉¶
感格伏望¶
　常善救物大悲觀心憫下土之有情降中天之睿旨告下三¶
　　台四聖八大金剛九天元君十方護法神王十二大神六¶
<pb:CK-EX_JY265_19p019a>¶
　　丁六甲天丁力士五雷使者五帝龍君流金火鈴將軍魁¶
　　神靈官馬元帥崔盧鄧竇四天丁斗中靈官將吏一切神¶
　　兵特爲(某)藏形華葢遁跡　星宫俾心神守舍以安甯使¶
　　魂魄還原而返本或有伏尸鬼祟呪咀𡨚愆訟徵呼先¶
　　亡伏連普令淸淨咸賜消除干不能侵支不能傷官在七¶
　　元之内天爲我葢地爲我載高居流火之鄕仍乞差降¶
　　斗中天醫仙吏治病仙曹一合來下拯治病源調理榮衞¶
　　隨證救治早遂安甯得沭¶
感通不忘救濟¶

*** 　　祈雨斗表¶
<pb:CK-EX_JY265_19p019b>¶
(臣)聞¶
　天立樞機主雷霆之生煞¶
　斗司造化運寒暑之往來　爕調水旱之災　綱紀陰陽之¶
　　妙(入意臣)旣領來詞不容抑止匪資¶
造化難以　感通㳟惟¶
位高北極¶
主治中天呼陰召陽育物未常棄物翻雲霈雨好生惟恐傷生¶
　　每於旱暍之天當施涵濡之澤伏望¶
　曲從愚悃特降¶
宸恩命風雲雷電之神敕潭洞川源之聖開乾破巽助雷霆功¶
<pb:CK-EX_JY265_19p020a>¶
　　用於一時倒坎顚離溥霖雨霶沱於三日延下土民物之¶
　　命賴¶
上天喉舌之司式副懇祈以爲效信¶

*** 　　南斗延壽表¶
上言(臣)聞¶
六司六㝛實太微南極之都曹¶
至聖至尊矜下土(臣)民之凡冗能報誠而獻欵可謝過以祈¶
恩(臣)謹據(云云)㳟惟¶
太微南斗六司延壽星君(光前)¶
位列離宫¶
<pb:CK-EX_JY265_19p020b>¶
名同日曜¶
天府天相專鎭國鎭嶽之權¶
天梁天同總保命保生之任¶
天樞列文昌之職¶
天機掌監簿之功¶
神靈若形動以影隨微妙如聲發而響應㳟望¶
眞慈洞鑒¶
睿旨昭垂告下所司頒行合屬特爲(某)赦除罪咎解散災衰集¶
　　福延生俾身宫而康泰增年益壽扶命運以光亨¶

*** 　　三官壽表¶
<pb:CK-EX_JY265_19p021a>¶
上　雪點香梅白鶴鳴於始旦¶
　陽囘瑞霧火樹發於元宵¶
中　綠樹蟬鳴時應成於萬寶¶
　瑤池桃熟景仰會於中天¶
下　節屆小陽起蛟龍而謁聖¶
　時歸大道納江海以朝宗和氣氤氲祥風飄緲凡情有感必¶
　　遂通陳右(臣)不避斧誅干冒¶
天憲(臣)謹奏爲　(鄕貫　云云)等因(臣)領詞䖍切不敢抑違謹¶
　　爲伏地拜進表文上干¶
天聽(臣某)誠惶誠恐稽首頓首俯伏跪拜上　呈(中謝　閣下)¶
<pb:CK-EX_JY265_19p021b>¶
　　斡施萬化¶
　掌握三才羣生悉頼於統臨眾善咸歸於校錄位尊鎭於¶
(上中下)　　元名高列於四府今值(正七十)月望日表賀虎拜嵩呼龍飛¶
　　嶽降㳟望¶
洪慈寛祥允奏伏乞　金庭散彩玉殿方輝俯賜(某)筵拱福星¶
　　之臨照鑒憐修奉普壽日以無疆天人交慶品物咸康億¶
　　刼啣　恩九如是願(臣)干冒¶

*** 　　三官謝過表¶
(臣)聞　天覆地載由妙道以判兩儀春育海涵宰靈源而滋萬¶
　　物以節制蒼生之命故鼎分太宰之官凡有祈禳必䝉¶
<pb:CK-EX_JY265_19p022a>¶
聖宥(臣)謹奏爲(鄕貫　詞意　中謝)¶
　體元爲首¶
　以仁存心品資三錫於¶
帝宸曹錄九班於司宰主張罪福掌握權衡右(臣)恭望¶
洪慈允從卑奏曰覆曰載沐大德之無涯潤下潤身似川流之¶
　　不息罪源雪化壽域春融(臣)干冒¶
鈞威下情無任激切屏營之至謹表¶

*** 　　玄帝表¶
(兆)聞　北極崇高望¶
玄天之蕩蕩下民瞻伫感　洪造之融融四時咸沐於生成八節常¶
<pb:CK-EX_JY265_19p022b>¶
　　䝉於匡御凡有禳訴敢不投誠　(入意臣)各豢凡軀多招¶
　　愆咎匪憑奏告曷遂消除　(上簽)¶
　永鎭北方赫奕威光而動天地護持上國　神功治世而育¶
　　生民八十二化以無窮一萬六千而有益羣黎普濟¶
聖道遐昌日月齊明顯武當之瑞乾坤攸久掌社稷之尊願頒¶
勅命於火瘟寛罪愆於民庶一鄕淸吉四境奠安凡在興居¶
　　全叨¶
恩佑(兆)干冒¶

*** 　　玄帝血湖表¶
(臣)聞愛敬盡於事親莫大爲孝齋戒沐浴祀¶
<pb:CK-EX_JY265_19p023a>¶
帝毋爾心誠俯裁䖍懇之詞上瀆¶
高明之聽¶
　位鎭北方¶
　普天敬仰名垂萬古率土皈依四十二年之功行圓成百千¶
　　萬刼而身心不朽神功廣播¶
聖化昭彰能濟生以度死使歸眞而慕道㳟望¶
道慈赦(臣)萬罪允(臣)表奏仍祈¶
勅旨遍告幽司拔度亡過(某)削釋產難之罪根拔除濁抱之孼¶
　　報伏願¶
眞風浩浩當普照於十方　法雨霖霖冀同滋於合宅赦愆尤¶
<pb:CK-EX_JY265_19p023b>¶
　　於巳往賜福社於方來實拜¶
洪恩均霑餘慶但(臣)干冒¶

*** 　　諸天表¶
上言(臣)聞¶
天德敷流羣倫資於化育¶
聖恩誕布萬物頼於發生有禱皆通無願不達䖍錄丹忱仰瀆¶
天聽(臣)謹奏爲　(鄕貫　詞意　中謝)¶
　統御鴻濛乃虛無之氣¶
　旣判陰陽分諸天之名至大至仁生民生物右(臣)伏望¶
天慈允表所奏特頒¶
<pb:CK-EX_JY265_19p024a>¶
聖命行下諸天諸地諸水諸山三界十方合屬去處乞爲(某)等¶
　　削除罪咎解釋愆尤更冀官瘟殄滅火盜潛消保命延年¶
　　䝉¶
恩叶吉(臣)干冒¶

*** 　　諸天表¶
上言(臣)聞¶
大道爲萬物之祖化生諸天¶
洞玄作諸經之王津梁萬世¶
恩䝉波潤　德廣難量所攄素悃冒瀆¶
葢高　(入意　臣)領來詞敢不敷奏謹爲伏地拜進表文冒干¶
<pb:CK-EX_JY265_19p024b>¶
帝闕(臣云云)¶
巍巍在上¶
蕩蕩難名顯無所不度之文爲下土有緣之主㳟望¶
天慈允(臣)所奏仍祈　旨命告下聖司掌醮司功德司特與(某)¶
　　名下批銷昔許註上今酬尙未𡻕時永叨康吉(云云)¶

*** 　　土皇表¶
　一元初判¶
　二炁攸分　斡萬化以成功　奠八方而定位仰正經之¶
　　次俯均分野之儀有生皆賴於¶
　洪鈞無物不資於¶
<pb:CK-EX_JY265_19p025a>¶
大道旣承詞旨敢怠敷謄(臣)謹據(云云)㳟惟¶
承天效法厚德光天聖后土皇地祇(瓊闕下)¶
　總權禍福¶
　經制方隅隨六甲以遷移屬九星而斡運凡居動植悉賴生¶
　　成㳟望¶
洪慈特頒¶
睿旨告下土司曹局九壘皇君八卦九宫方隅禁忌各安方位¶
　　咸赦罪愆憫物好生覬蠲消於災咎流¶
恩降福願繁衍以禎祥誓堅崇奉之誠仰報¶
生成之賜¶
<pb:CK-EX_JY265_19p025b>¶

*** 　　借地表¶
(臣)聞莫非土莫非臣理不歸於主宰無不包無不納德仰賴於¶
　　涵容將朝¶
三境之天容借一方之地仰祈¶
洪造俯察丹衷(臣)謹據(入意)謹貢表文冒干¶
睿德(臣)誠惶誠恐(云云)¶
㳟惟¶
承天效法厚德光天太后土皇地祇(玉闕下)¶
　居四大中¶
　爲萬物母配¶
<pb:CK-EX_JY265_19p026a>¶
皇天而立極廣¶
大德以好生㳟望特軫¶
洪仁誕敷¶
明命龍蟠虎踞冀潛伏於東西龜蟄禽藏各鎭安於前後張四¶
　　維於百步之内羅萬象於八卦之中庶通理於黃中獲體¶
　　光於¶
太上黃籙白𥳑之籍削死上生金液丹碧之英迎祥集瑞普天¶
　　之下無物不春(臣)干冒(云云)¶

*** 　　東嶽壽表¶
(臣)聞瑞靄泰山令節適逢於春暮　光浮海宇華誕正值於明¶
<pb:CK-EX_JY265_19p026b>¶
　　晨四氣朗淸五雲繚繞䖍錄賀表冒瀆¶
上聞(臣)謹奏爲　(鄕貫　詞意　中謝)¶
德符乾元恢洪造生成之德¶
位崇震闕啓靑皇發育之仁慈愛同¶
天聰明齊聖(臣)等欣逢　聖誕爰起凡忱慶八千𡻕爲一春祝¶
　　億萬年而作壽衍¶
帝德無窮之算符生民有欲之私(臣)干冒(云云)¶

*** 　　又東嶽表¶
(臣)聞萬物皆春盛茂發生之德　三呼稱壽頌祝華誕之辰顧¶
　　瞻巖巖小心翼翼晨香夕火惟勤歸向之誠早功晚課用¶
<pb:CK-EX_JY265_19p027a>¶
　　闡¶
玄元之教凡有投誠理宜¶
上奏(臣)謹奏爲　(鄕貫　詞意　中謝)¶
大德澤世　聖壽齊天掌七十二司曹局佑百千兆姓蒼生善¶
　　惡昭彰凡愚均感伏望¶
聖慈允茲慶祝赦(臣)已往之愆錫以將來之福(臣)干冒(云云)¶

*** 　　東嶽解結表¶
(臣)聞威鎭北都掌善惡生死之柄　位尊東嶽總幽冥賞罰之¶
　　權凡有投誠敢不¶
上達(臣)謹奏爲　(鄕貫　詞意　中謝)¶
<pb:CK-EX_JY265_19p027b>¶
尊居乾造　位鎭坤維輙伸請　命之情仰冀矜憐之造乞頒¶
睿旨告行本部合屬官僚掌呪詛案典者乞爲(信亡)人(某)呪詛解¶
　　散蠱毒消除釋殄有爲之過誤永絕無妄之愆尤俾(家居而俱¶
　　泰佑人物以均安亡魂以升遷令孝居而獲福)宥(臣)狂妄曲賜　赦原(臣)干冒¶

*** 　　東嶽寄庫表¶
(臣)聞東嶽宗靈掌人倫之考較　南宫紀籍司世道之功勳惟¶
　　生身受度以祈　恩潔已明心而露悃敢錄凡愫叩瀆¶
聖聽(臣)謹奏爲　(鄕貫　詞意)　等因(臣)領詞䖍切依科修奉¶
　　今則(某)謹貢表文並及所寄庫財(若干)投詞　嶽府用酬¶
洪仁(臣某　申謝)¶
<pb:CK-EX_JY265_19p028a>¶
仁與天齊　德如海濶播風雨而發育萬物　施惠澤以宰制¶
　　羣生凡居覆載之内盡屬治轄之中右(臣)㳟祈特頒¶
睿旨行下六洞十宫羅酆鬱絶七十四司溟冷泉局城隍里社¶
　　幽獄冥曹一切掌隸去處特爲預修信(人某女)定名玉𥳑削¶
　　罪金科萬罪永消今生之善芽增長千𡨚俱解來世之福¶
　　果栽培宗幽資度壽算彌隆(臣)干冒(云云)¶

*** 　　又¶
(臣)聞瞻彼巖巖登泰山而小天下　聖顏穆穆鎭東魯以大威¶
　　權爲坤界之至尊作萬方之主宰凡民補謝罔不矜憐旣¶
　　容懇請敢忘表奏(臣)謹奏爲¶
<pb:CK-EX_JY265_19p028b>¶
大淸國(云云)　告竟是以𤃉膽披肝嚴恪心志向(臣)乞求上表¶
　　塡還事(臣)螻蟻賤質草芥微生冒沗祭酒之階未明宣科¶
　　之密又慮信(某)瑣屑下情向堪上達幸　大道之垂愍寛¶
　　容譴責許(小臣)而奏對勉領宣行謹爲伏地拜進祈¶
恩赦罪塡還投庫朱表一通上瀆¶
高明冒聞　帝陛右(臣云云　中謝)¶
威權赫奕職司岱嶽之尊　洪造海涵德作攸司之主配生定¶
　　死之事悉賴陶鎔賞善罰惡之權咸由宰治茲伸投補必¶
　　獲洞觀允納愚衷乞頒¶
恩命告下冥府合屬官僚掌案庫官典吏乞爲預修信(某)檢校¶
<pb:CK-EX_JY265_19p029a>¶
　　功勳消除愆咎查原貸而照數塡補驗餘貲以收貯庫中¶
　　見生之福壽增身後世之津梁有托再行曉諭冥邦主者¶
　　大釋副薦亡人(某)均出幽陰咸生淨域凡屬有情同希¶
恩貺俾明冥而兩利庶幽顯以均資宥(臣)狂妄曲賜¶
赦原(臣)干冒(云云)¶

*** 　　火德表¶
(臣)聞陽德秉靈振神威於霄極　太微騰景司禍福於塵寰凡¶
　　有祈禳必䝉感應(入意臣)領詞激切不敢抑違謹爲拜進¶
　　表文上聞¶
眞聽(云云)位鎭離明　名彰赫奕在心應丹元之象麗天著熒¶
<pb:CK-EX_JY265_19p029b>¶
　　惑之稱輔　太微而照燭坤維贊　玉帝而扶持經緯萬¶
　　物咸資於化育羣迷悉賴於陶鎔伏望特軫　洪造廣宣¶
睿旨付火司之列聖下合屬之諸神　洞盼誠悃赦宥罪咎融¶
　　風不警方隅無就燥之虞和氣致祥閭里有維新之福誓¶
　　堅皈向仰答　生成(云云)¶

*** 　　謝火表¶
(兆)聞竈突未炎苟偷安於幕燕　城門失火則殃及於池魚念¶
　　人事之克修雖¶
天災而可弭誠陳酌水意切救焚(臣)謹奏爲　(鄕貫　詞意)¶
位正離明　功參乾造南融秉化握陶鎔烜赫之權北坎相從¶
<pb:CK-EX_JY265_19p030a>¶
　　制酷烈燥剛之性氣具於¶
天而煥萬物資流乎地而列五行許糜竺之收貲爲景公而退¶
　　舍威無妄縱德莫名言(某)等披沐¶
恩光粗安衡陋數家生聚皆連甍接棟之居一旦燎焚及傍舍¶
　　隔牆之近幸䝉¶
天佑徧獲煙消思此災之旣逃豈大福之屢得益嚴修省同事¶
　　禱禳冀囘赤燄之烽仍戢飛廉之怒烹餁飮食修六府以¶
　　養生覆燾帡幪保三家而樂業其爲祈禱旣往弗咎(兆干冒)¶
眞威(云云)¶

*** 　　文昌壽表¶
<pb:CK-EX_JY265_19p030b>¶
(臣)聞九天肇啓一氣含精光之全體　七曲分眞三才包天地¶
　　之妙用垂惠不已示化無窮凡申修祝必䝉¶
帝鑒(臣)謹奏爲　(詞意　中謝)¶
職司南極　位鎭天樞現十七世大夫身示八九刼化度像¶
　　壽齊天地德隆今古右(兆)㳟望¶
帝慈俯垂洞鑒允今三祝之誠錫以千祥之福(兆)干冒(云云)¶

*** 　　文昌祈嗣表¶
(臣)聞九天開化普德教於十七世　七曲現身廣嗣續於億萬¶
　　年敢云高禖之祀寸忱已達聊效　尼山之禱片念欲伸¶
　　(入意臣)忠存香火職在敷謄謹爲伏地拜進表文上聞¶
<pb:CK-EX_JY265_19p031a>¶
天闕(臣某)誠惶誠恐稽首頓首俯拜　㳟惟　聖位¶
慈仁育物大德好生　秉造化以無私運陰陽而不惑凡居品¶
　　彙悉賴　甄陶㳟望　聖恩乞頒¶
眞旨告下三元較籍之府九天監生之司招神攝風分靈化炁¶
　　特爲(某)年庚籍上嗣息宫中注祿增年消災度厄子孫繁¶
　　衍流芳瓜瓞之榮夫婦團圞偕老桑榆之景寡㝛孤辰而¶
　　順軌福星吉曜以臨庇及一門和均四序俾優游於盛¶
　　世庶欣樂於太平得獲　感通不忘效信¶

*** 　　文昌表¶
伏以降祥降殃天道昭其順逆爲㐫爲吉神靈應著否休慨念¶
<pb:CK-EX_JY265_19p031b>¶
　　(民)等自去至今人多疾苦杏林之妙劑無功戸有呻吟上¶
　　池之靈漿弗效雖或天文之内分野災𡻕運之中按方¶
　　布厄總緣(眾)等秉性愚魯天倫之抱愧常多負質昏䝉人¶
　　事之積咎不少修德罔功詎言迪吉作善無術未獲迎祥¶
　　孼之自作責有攸歸仰惟¶
文昌聖帝¶
位尊南極　德總文衡現九十八化之行藏示百千億種之神¶
　　異爲國救民經傳妙諦除邪輔正籙著靈章覆䝉熙攘之¶
　　眾德無不周矜恤林總之儔仁無不備懇祈¶
洪慈垂念(民)等悔罪省愆願返迷途於旣往攺過遷善當開覺¶
<pb:CK-EX_JY265_19p032a>¶
　　路於將來謹憑醮典敬𥸤¶
殊恩(云云)等因(兆)自慚愚劣濫備法員虛懷利世之心未究通¶
　　天之術惟誠此念上叩¶
元恩(兆云云)　文帝　(闕下)　伏祈¶
仁慈俯垂洞允轉申¶
天闕鑒一念之誠廣好生之德勅五瘟以還宫命八魔而退舍¶
　　世無災厄均沾¶
德造人登壽域共沭¶
天休(兆)干冒(云云)¶

*** 　　關帝壽表¶
<pb:CK-EX_JY265_19p032b>¶
(臣)聞三氣儲精誕千百年聖中之傑　五行蘊莠產億萬代神¶
　　内之英展雄威於　炎漢播聖武於¶
國朝今古同瞻華夏共仰凡有投誠必䝉昭鑒(臣)謹奏爲(鄕貫詞意)¶
南辰煥彩　離德昭明　眞君之褒允矣伏魔之號誠哉三界¶
　　欽崇九州禋祀右(臣)㳟望¶
洪慈允賜昭格鑒今皈依之誠錫賜維新之福(兆)干冒(云云)¶

*** 　　酆都表¶
(兆)聞赫赫威靈掌握羅酆之柄　明明果報昭彰憲府之權佐¶
天行化體道治幽有求皆應無禱不通凡修齋範必叩¶
慈恩(兆)謹奏爲　(鄕貫　詞意　中謝)¶
<pb:CK-EX_JY265_19p033a>¶
聖懷慈仁齊以禮而道以德¶
天澤廣布功疑重而罪疑輕右(兆)㳟望大軫¶
洪仁允表所奏特頒¶
眞旨行下羅酆幽㝠六洞十宫應干掌隷世人功過罪福去處¶
　　咸令聞知卽與(某)等削愆黑簿紀善靑篇善果圓成福澤¶
　　普施(兆)干冒(云云)¶

*** 　　玄帝表¶
(臣)聞湛湛眞源自開皇而撫世　冥冥玄理厯浩刼以經天拯¶
　　度羣生功勛莫大(臣)謹奏爲(云云)伏念(臣)沗居醮祭恪守¶
　　元規慮不知以不識憂無信而無功今則(云云)聖位¶
<pb:CK-EX_JY265_19p033b>¶
道符玄元　德隆今古金闕降靈神功充塞於宇宙玉虛輔治¶
　　妙化顯昭於乾坤普天同仰率土䝉¶
庥右(臣)伏望¶
　雲旂奄靄暫離絳闕之宫　霓旌飄揚降臨華壇之地驅魔¶
　　馘祟福國裕民(臣)干冒(云云)¶

*** 　　啟師表¶
(嗣)聞大道玄玄密運珠中之妙　神功蕩蕩孰參象外之機首¶
　　出羣生位隆　三寶凡啟¶
玄範先奉　師門(嗣)　謹奏爲　(鄕貫　詞意中謝)五位師銜¶
　應供玉京演法於騫林之内　侍宸金闕垂慈於浩刼之前¶
<pb:CK-EX_JY265_19p034a>¶
　　廣布洪仁俯回淸盼駕九光而下邁乘五雲以來臨鑒察¶
　　彌綸圓成善果(嗣)干冒(云云)¶

*** 　　謝師表¶
(嗣)聞立教有嚴述(某)因而蕆事度人無量賴¶
師造以成功冒瀆以陳代罪以謝具錄謝悃冒罪¶
上奏(嗣)謹奏爲　(鄕貫　詞意)　等因(嗣)領詞䖍切依　教奉¶
　　行以今修奉周隆重念(嗣)秉質愚矇昧於科典關行雖畢¶
　　違戾實多仰望¶
師慈特垂　原赦(嗣某云云)　再拜㳟惟¶
玉京山應供靈寶啓教五師眞君　(幕下)¶
<pb:CK-EX_JY265_19p034b>¶
　運超刼刼　道備玄玄垂靈寶之眞科流傳萬世慶　天人¶
　　之大會幸畢(三五)期(嗣某)等無任瞻仰不勝歡忻　慈光廣¶
　　被九地紀功弘賴¶
五師(嗣)干冒¶
師顏(云云)　再拜謹具表文遥望¶
天樞院　奏謝以聞¶

*** 　　啓玄表¶
(嗣)聞道無岐理　教有恒規將啓修於　齋法必先告於¶
師門(嗣)謹奏爲　(鄕貫　詞意)　等因(嗣)領詞䖍切依　教奉¶
　　行以今肅靜瑶壇敷揚　妙化若不歸投於¶
<pb:CK-EX_JY265_19p035a>¶
師座恐難降格於　高眞謹按　玄科投誠¶
師幕(嗣某云云)　㳟惟¶
靈寶啓教五師眞君¶
金闕三省四相眞君　(幕下)¶
淸微靈寶諸位宗師¶
輔玄扶教判樞機以符先天¶
演法傳科披雲錦而啓後學右(嗣)㳟望¶
師慈省覽愚衷曲回¶
洪造俯賜深恩鑒齋修於此日興科典於斯時俾表奏之感通¶
　　庶人心而崇奉幽顯普利存殁均沾家邦咸甯遐邇俱慶¶
<pb:CK-EX_JY265_19p035b>¶
　　(嗣)干冒(云云)¶

*** 　　謝玄表¶
(嗣)聞道力崇高演科教於凡世　玄恩浩蕩留範儀於甸區凡¶
　　申首謝必䝉¶
赦原(嗣)謹奏爲　(鄕貫　詞意)　等因(嗣)領詞䖍切依　教奉¶
　　行以今瑶壇告罷(某)事將終(嗣)伏自建齋之初至於訖事¶
　　精神散漫用念不週俯仰失儀動止違　科慮四司之糾¶
　　過恐¶
五帝之繩愆重詣¶
師門特申首謝(嗣某云云)　㳟惟¶
<pb:CK-EX_JY265_19p036a>¶
淸微靈寶道德正一諸派師眞　(幕下)¶
道範希夷　心游冲漠曲囘¶
洪造特賜　涵容赦(嗣)等旣往之愆錫賜維新之福俾存亡而¶
　　普度冀　道法以興隆(嗣)干冒(云云)¶

*** 　　滌蕩表¶
(嗣)聞高遠難名豈塵凡而可測　宸霄雖上幸䖍恪之能通仰¶
　　叩¶
師顏用陳至願(嗣)謹奏爲　(鄕貫　詞意)　等因(嗣)領詞䖍切¶
　　依　教奉行竊慮塵凡屋宇惟厭穢之紛紜方隅地維恐¶
　　妖氛之潛伏匪憑¶
<pb:CK-EX_JY265_19p036b>¶
師造曷致肅淸(嗣某云云)　㳟惟　天師銜¶
　稟粹宸霄　凝神璇極總括虛無之旨恢彰妙有之樞化被¶
　　人天　恩覃幽顯右(臣)㳟望特軫¶
洪仁允所奏啟降萬道金光之正氣丕闡靈通命九鳳破利之¶
　　官君肅淸塵垢靜神風於宇宙飄仙仗於壇塲　列聖朝¶
　　宗諸天遥唱上彰¶
道化下副凡情(嗣)干冒(云云)¶

*** 　　十一大曜延表¶
上言(臣)聞¶
　靑羅設教　三皇儼金碧之尊¶
<pb:CK-EX_JY265_19p037a>¶
　紫極儲祥　眾曜燦珠璣之色　二景流精而布象　九辰¶
　　分炁以生輝秉吉凶禍福之權統生聚黔黎之政凡在¶
　　照臨之下悉歸垤治之中(臣)謹據(云云)¶
㳟惟¶
上淸十一大曜星皇君(光前)¶
　赫赫垂光¶
　煌煌炳曜¶
　鬱儀散赤炎之景¶
　結璘流素華之輝孕　金木水火土之精著靑黃赤白黑之¶
　　義有神首神尾之應度有天一太一以分凡水火蟲蝗¶
<pb:CK-EX_JY265_19p037b>¶
　之災曁疾病刀兵之厄分度照臨於下土主掌吉凶於中¶
　天解禳則福所由生凌犯而禍因以致敢不祇延於¶
飈馭惟祈昭格於　繁禧冀垂¶
覆露之恩俾獲如川之祉物旡疵厲家近平康千殃分解於流¶
　　年百福駢臻於命限尅期安泰永保亨通¶

*** 　　東嶽表¶
上言(兆)聞　帝德洋洋仁恩彌於宇宙　聖威蕩蕩惠澤滿於¶
　　乾坤佑國佑民至仁至聖敬陳丹悃冒瀆¶
聖聰(臣)謹奏爲　(鄕貫　詞意　中謝)　聖位¶
尊居岱嶽　位鎭坤維護皇圖而鞏固保邦畿以淸甯普天欽¶
<pb:CK-EX_JY265_19p038a>¶
　　仰萬姓歸心錄功考過福善禍淫右(臣)㳟望¶
天慈允所奏請赦(臣)愆尤俾善姓(某)咎災消滅吉祥駢集夫婦¶
　　身躬迪吉子孫蘭桂芬芳貨財如松之茂倉廩秀實之增¶
　　門庭淸吉家宅豐饒(臣)干冒¶
天威下情(云云)¶
¶
¶
¶
¶
重刋道藏輯要上淸靈寶文檢卷之五終¶
<pb:CK-EX_JY265_19p038b>¶
