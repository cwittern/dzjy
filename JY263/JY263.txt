#-*- mode: org; -*-
#+EXPORT_ID: JY263
#+TITLE:太上玄門功課經 Taishang Xuanmen Gongke Jing
#+WITNESS: CK-KZ JYE
#+BASEEDITION: YP
<pb:CK-KZ_JY263_01p001a>¶
@fw1重刋道藏輯要¶

* 太上玄門早壇功課經¶

** 太上玄門功課經序¶

竊以金書玉笈爲入道之門墻，諷經誦呪乃修仙之徑路。得入¶
道之門，可以復元始之性，得修仙之路，得以曉自然之心。是故¶
道者，住叢林焚香火，三千日裏勤功，十二時中無怠，朝夕朝禮¶
聖容，當輪自己之誠，殷勤祝釐國祚，必獲昇仙之慶。且夫功課¶
者何爲者也？功課者，課功也，課自己之功者，修自身之道也。修¶
自身之道者，賴先聖之典也，誦上聖之金書玉誥，明自己之本¶
性眞心，非科教不能弘揚。大道，非課誦無以保養元和。經之爲¶
<pb:CK-KZ_JY263_01p001b>¶
經，是前聖之心宗；呪之爲呪，乃古仙之妙法。誦之誠者則經明，¶
行之篤者則法驗。經明則道契於内，法驗則術彰於外。經明法¶
驗而兩全，内功外行而俱有。此是住叢林者之規範，昇仙者之¶
梯蹬。非叢林無以陶鎔大眾之德性，非梯蹬何以希求出世之¶
眞仙？若肯誠心修道，二六時中刻刻提撕，時時檢點，在世端能¶
出世，居塵自可離塵迥。出是非之門，直達無爲之路，逍遙宇宙，¶
出入虛無，自由自在，無滅無生，方寸不立一塵，妙用直超三際。¶
若此者，了自心一念之誠，出世上三途之苦，履長生之道路，脫¶
苦海之迷津。旣無前愆之可懺，亦無後過之可悔。無前愆之可¶
懺者，心正也；無後過之可悔者，意誠也。心正則無惡業，意誠那¶
<pb:CK-KZ_JY263_01p002a>¶
有災殃。無惡業則立到天堂，無災殃則出離地獄。功高宇宙，德¶
契虛皇。禳災而災消，祈福而福至。無求而不應，有感必皆通。課¶
誦諸品仙經及羣眞寶號，故淨心淨口淨身而有呪，安天安地¶
安神而有章。皆有次序，更無躐等。雖是隨堂之功課，實爲祝¶
國祚之大猷。朝夕誦念，書夜忘疲，直候三千功滿，八百行圓，方¶
是出家之上事，丈夫之道德也。蠟燭澗中，觀鳩眾梓行施布四¶
方，使天下之道眾，遵法依科教，信受奉行，是爲序。¶
凡誦經者切須齋戒，嚴整衣冠，誠心定氣，叩齒演音，然後朗誦，¶
愼勿輕慢，交談接語，務在端肅，念念無違，隨願禱祝，自然感應，¶
先念步虛，後諷經呪。¶
<pb:CK-KZ_JY263_01p002b>¶

** 太上早壇功課經　(大眾登壇，分班序立，　主經念。)¶

琳琅振響，十方肅淸，河海靜默，山嶽呑烟，萬靈振伏，招集羣仙，¶
天無氛穢，地無妖塵，冥慧洞淸，大量玄玄也。¶
(舉)大羅三寶天尊¶
靈音到處滅，罪消愆；寶號宣時，扶危救難。將當有開壇，演教之¶
偈，仰勞道眾，隨聲應和。¶

　　上壇齊舉步虛聲　　祝國迎祥竭寸誠¶
　　當日陳情金闕内　　今朝香靄玉爐焚¶
　　皇圖鞏固山河壯　　帝道遐昌日月明¶
　　萬民瞻仰堯舜日　　𡻕稔豐登樂太平¶
<pb:CK-KZ_JY263_01p003a>¶
　　常淸常淨天尊　　　(主經念)¶
　　眞心淸淨道爲宗　　譬彼中天寶月同¶
　　淨掃迷雲無點翳　　一輪光滿太虛空¶
　　上藥身中神氣精　　人人具足匪虧盈¶
　　能知混合回風道　　金鼎黃芽日日生¶
　　道場眾等人，各恭敬恭對，¶

帝前，諷經如法。　　　　　(主經念)¶
　　寳經未開，先念淨心口神咒，眾當持誦。¶
　　淨心神咒¶

太上台星，應變無停，驅邪縛魅，保命護身，智慧明淨，心神安甯，¶
<pb:CK-KZ_JY263_01p003b>¶
三魂永久，魄無喪傾，急急如律令。¶

*** 　　淨口神咒¶
丹朱口神，吐穢除氛，舌神正倫，通命養神，羅千齒神，卻邪衞眞，¶
喉神虎賁，氣神引津，心神丹元，令我通眞，思神鍊液，道炁長存，¶
急急如律令。¶

*** 　　淨身神咒¶
靈寶天尊，安慰身形，弟子魂魄，五臟玄冥，靑龍白虎，隊仗紛紜，¶
朱雀玄武，侍衞身形，急急如律令。¶

*** 　　安土地神咒¶
元始安鎭，普吿萬靈，嶽瀆眞官，土地祗靈，左社右稷，不得妄驚，¶
<pb:CK-KZ_JY263_01p004a>¶
回向正道，内外澄淸，各安方位，備守家庭，太上有命，搜捕邪精，¶
護法神王，保衞誦經，皈依大道，元亨利貞，急急如律令。¶

*** 　　淨天地解穢咒¶
天地自然，穢氣分散，洞中玄虛，晃朗太元，八方威神，使我自然，¶
靈寶符命，普吿九天，乾羅答那，洞罡太玄，斬妖縛邪，度人萬千，¶
中山神咒，元始玉文，吾誦一遍，卻病延年，按行五嶽，八海知聞，¶
魔王束首，侍衞我軒，凶穢消散，道炁常存，急急如律令。¶

*** 　　祝香咒¶
道由心學，心假香傳，香爇玉爐，心存帝前，眞靈下盼，仙斾臨軒，¶
令臣關吿，逕達九天。¶
<pb:CK-KZ_JY263_01p004b>¶

*** 　　金光神咒¶
天地玄宗，萬炁本根，廣修萬劫，證吾神通，三界内外，惟道獨尊，¶
體有金光，覆映吾身，視之不見，聽之不聞，包羅天地，養育羣生，¶
受持萬遍，身有光明，三界侍衞，五帝司迎，萬神朝禮，役使雷霆，¶
鬼妖喪膽，精怪亡形，内有霹𩆝，雷神隱名，洞慧交徹五炁騰騰，¶
金光速現，覆護眞人，急急如律令。¶

*** 　　開經玄藴咒¶
雲篆太虛，浩劫之初，乍遐乍邇，或沈或浮，五方徘徊，一丈之餘，¶
天眞皇人，按筆乃書，以演洞章，次書靈符，元始下降，眞文誕敷，¶
昭昭其有，冥冥其無，沈痾能自全，塵勞溺可扶，幽冥將有賴，由¶
<pb:CK-KZ_JY263_01p005a>¶
是昇仙都。¶

*** 太上老君說常淸靜經¶
老君曰：大道無形，生育天地，大道無情，運行日月，大道無名，長¶
養萬物。吾不知其名，强名曰道。夫道者，有淸有濁，有動有靜。天¶
淸地濁，天動地靜，男淸女濁，男動女靜。降本流末，而生萬物。淸¶
者濁之源，動者靜之基。人能常淸靜，天地悉皆歸。夫人神好淸，¶
而心擾之；人心好靜，而慾牽之。常能遣其慾，而心自靜；澄其心，¶
而神自淸。自然六慾不生，三毒消滅。所以不能者，爲心未澄，慾¶
未遣也。能遣之者，内觀其心，心無其心；外觀其形，形無其形；遠¶
觀其物，物無其物。三者旣悟，唯見於空。觀空亦空，空無所空。所¶
<pb:CK-KZ_JY263_01p005b>¶
空旣無，無無亦無。無無旣無，湛然常寂。寂無所寂，慾豈能生。慾¶
旣不生，卽是眞靜。眞常應物，眞常得性，常應常靜，常淸靜矣。如¶
此淸靜，漸入眞道。旣入眞道，名爲得道。雖名得道，實無所得。爲¶
化眾生，名爲得道。能悟之者，可傳聖道。¶

老君曰：上士無爭，下士好爭。上德不德，下德執德。執著之者，不¶
名道德。眾生所以不得眞道者，爲有妄心。旣有妄心，卽驚其神。¶
旣驚其神，卽著萬物。旣著萬物，卽生貪求。旣生貪求，卽是煩惱。¶
煩惱妄想，憂苦身心，便遭濁辱，流浪生死，常沈苦海，永失眞道。¶
眞常之道，悟者自得，得悟道者，常淸靜矣。¶

仙人葛公曰：吾得眞道，曾誦此經萬徧。此經是天人所習，不傳¶
<pb:CK-KZ_JY263_01p006a>¶
下士，吾昔授之於東華帝君，東華帝君授之於金闕帝君，金闕¶
帝君授之於西王母，西王母皆口口相傳，不記文字。吾今於世，¶
書而錄之，上士悟之，昇爲天官，中士修之南宮列仙，下士得之，¶
在世長年，游行三界，昇入金門。左玄眞人曰：學道之士，持誦此¶
經者，卽得十天善神擁護其身，然後玉符保神，金液鍊形，形神¶
俱妙，與道合眞。¶

正一眞人曰：人家有此經，悟解之者，災障不干，眾聖護門，神昇¶
上界，朝拜¶
高眞，功滿德就，感帝君，持誦不退，身騰紫雲。¶

太上老君說常淸靜經¶
<pb:CK-KZ_JY263_01p006b>¶

*** 太上洞玄靈寶昇玄消災護命妙經¶

　　稽首歸依眾妙道　　至心恭敬二玄眞¶
　　今運一心心所議　　粗識此經經所因¶
　　空色色空無有性　　有無無有色空均¶
　　慧風出自天尊力　　掃除心界不遺塵¶
　　唯願神光常擁護　　證明今日守心人¶
　　今日守心何所證　　不失凡身得道身¶

爾時，¶
元始天尊，在七寶林中，五明宮内，與無極聖眾，俱放無極光明，¶
照無極世界，觀無極眾生，受無極苦惱，宛轉世間，輪迴生死，漂¶
<pb:CK-KZ_JY263_01p007a>¶
浪愛河，流吹慾海，沈滯聲色，迷惑有無，無空有空，無色有色，無¶
無有無，有有無有，終始暗昧，不能自門，畢竟迷惑。¶

天尊吿曰：汝等眾生，從不有中有，不無中無，不色中色，不空中¶
空，非有爲有，非無爲無，非色爲色，非空爲空，空卽是空，空無定¶
空，色卽是色，色無定色，卽色是空，卽空是色。若能知空不空，知¶
色不色，名爲照了，始達妙音，識無空法，洞觀無礙，入眾妙門，自¶
然解悟，離諸疑網，不著空見，淸淨六根，斷諸邪障，我卽爲汝，說¶
是妙經，名爲護命，濟度眾生，傳教世間，流通讀誦，卽有飛天神¶
王，破邪金剛，護法靈童，救苦眞人，金精猛獸，各百億萬眾，俱侍¶
衞是經，隨所擁護，捍厄扶衰，度一切眾生，離諸染著。爾時¶
<pb:CK-KZ_JY263_01p007b>¶

天尊卽說偈曰：¶
　　視不見我　聽不得聞　離種種邊　名爲妙道¶

太上洞玄靈寶昇玄消災護命妙經¶

*** 太上靈寶天尊說禳災度厄眞經¶

爾時，¶
天尊在禪黎國土，與大道眞仙，萬萬大千人，諸天尊及諸天龍¶
鬼神盡來集會。受吾約束，世間若有善男子、善女人，或有年災¶
月厄、遊城赤鼠之厄、天羅地網之厄、命窮算盡之厄，疾病纒綿¶
之厄、落水波濤之厄、虎狼蚖蛇之厄、水火盜賊刀兵生產之厄、¶
山林樹木社稷之厄、土石橋梁之厄、毒藥咒詛之厄，惟願今對¶
<pb:CK-KZ_JY263_01p008a>¶
玉皇天尊、大道眞聖懺悔解禳度脫身中災厄，一一解散，勿爲¶
留難，勅諸天神王，並降聖力道力，承斯經力恩力，衞護弟子受¶
持念誦此經已後，解禳陽九百六之災，三衰八難、九橫五苦之¶
厄，如求如願，所履平安，出入行藏，所求利益，所願遂心，於是眾¶
等，聞說此經，皆大歡喜，信受奉行。¶

太上靈寶天尊說禳災度厄眞經¶

*** 無上玉皇心印妙經¶

　　上藥三品　　神與氣精　　恍恍惚惚　　杳杳冥冥¶
　　存無守有　　頃刻而成　　迴風混合　　百日功靈¶
　　默朝上帝　　一紀飛昇　　知者易悟　　昧者難行¶
<pb:CK-KZ_JY263_01p008b>¶
　　履踐天光　　呼吸育淸　　出玄入牝　　若亡若存¶
　　綿綿不絕　　固蒂深根　　人各有精　　精合其神¶
　　神合其氣　　氣合體眞　　不得其眞　　皆是强名¶
　　神能入石　　神能飛形　　入水不溺　　入火不焚¶
　　神依形生　　精依氣盈　　不凋不殘　　松柏靑靑¶
　　三品一理　　妙不可聽　　其聚則有　　其散則零¶
　　七竅相通　　竅竅光明　　聖日聖月　　照耀金庭¶
　　一得永得　　自然身輕　　太和充溢　　骨散寒瓊¶
　　得丹則靈　　不得則傾　　丹在身中　　非白非靑¶
　　誦持萬遍　　妙理自明¶
<pb:CK-KZ_JY263_01p009a>¶

無上玉皇心印妙經¶

*** 　　玉淸誥　　志心皈命禮¶
三界之上，梵炁彌羅，上極無上，天中之天，鬱羅蕭臺，玉山上京，¶
渺渺金闕，森羅淨泓，玄元一炁，混沌之先，寶珠之中，玄之又玄，¶
開明三景，化生諸天，億萬天眞，無鞅數眾，旋斗厯箕，回度五常，¶
巍巍大範，萬道之宗，大羅玉淸，虛無自然，至眞妙道，元始天尊。¶

*** 　　上淸誥　志心皈命禮¶
居上淸境，號靈寶君，祖劫化生，九萬九千餘梵炁，赤書煥發，六¶
百六十八眞文，因混沌赤文而開九霄，紀元洞玉厯而分五劫，¶
天經地緯，巍乎造化之宗，樞陰機陽，卓爾雷霆之祖，大悲大願，¶
<pb:CK-KZ_JY263_01p009b>¶
大聖大慈，玉宸道君，靈寶天尊。¶

*** 　　泰淸誥　志心皈命禮¶
隨方設教，厯劫度人，爲皇者師帝者師，王者師，假名易號，立天¶
之道，地之道，人之道，隱聖顯凡，總千二百之官君，包萬億重之¶
梵炁，化行今古，著道德凡五千言，主握陰陽，命雷霆用九五數，¶
大悲大願，大聖大慈，太上老君，道德天尊。¶

*** 　　彌羅誥　志心皈命禮¶
太上彌羅無上天，妙有玄眞境，渺渺紫金闕，太微玉淸宮，無極¶
無上聖，廓落發光明，寂寂浩無宗，玄範總十方，湛寂眞常道，恢¶
漠大神通，玉皇大天尊，玄穹高上帝。¶
<pb:CK-KZ_JY263_01p010a>¶

*** 　　天皇誥　志心皈命禮¶
紫微宸極，勾陳天宫，九光寶苑之中，五炁玄都之上，體元皇而¶
佐司玄化，總兩極而共理三才；主持兵革之權衡，廣推大德，統¶
御星辰之躔次，毋失常經，上象巍峩，眞元恢漠，大悲大願，大聖¶
大慈，勾陳上宫，天皇大帝。¶

*** 　　星主誥　志心皈命禮¶
大羅天闕，紫微星宫，尊居北極之高，位正中天之上，佛號金輪¶
熾盛，道稱玉斗玄尊，璇璣玉衡齊七政，總天經地緯，日月星宿¶
約四時，行黃道紫垣，萬象宗師，諸天統御，大悲大願，大聖大慈，¶
萬星教主，無極元皇，中天紫微，北極大帝。¶
<pb:CK-KZ_JY263_01p010b>¶

*** 　　后土誥　志心皈命禮¶
九華玉闕，七寶皇房，承天稟命之期，主陰執陽之柄，道推尊而¶
含弘光大，德敷蓄於柔順利貞，效法昊天，根本育坤元之美，流¶
形品物，生成施母道之仁，嶽瀆是依，山川咸仗，大悲大願，大聖¶
大慈，承天效法，后土皇地祗。¶

*** 　　神霄誥　志心皈命禮¶
高上神霄府，凝神煥照宫，會元始祖炁以分眞，應妙道虛無而¶
開化，位乎九霄之上，統理諸天，總乎十極之中，宰制萬化，宣金¶
符而垂光濟苦，施惠澤而覆育兆民，恩溥乾元，仁敷浩劫，大悲¶
大願，大聖大慈，玉淸眞王南極長生大帝，統天元聖天尊。¶
<pb:CK-KZ_JY263_01p011a>¶

*** 　　北五祖誥　志心皈命禮¶
大道開先，玄元闡化，教垂今古，諡號東華，接漢室之將軍，隱終¶
南而仙契，過化每超於劫運，示現長在於塵寰，啟唐朝之英賢，¶
悟神仙之祕訣，飛劒貨藥，警化無方，金廷丞相之高標，寶印力¶
辭之勇決，霞裾上陟，南北統宗，天復挺於人豪，道遍通於四海，¶
發金蓮之七朵，演仙派於十方，長生理被於古今，玄妙天垂於¶
率土，恢弘至道，廣度愚迷，慈悲濟苦，全眞祖師：東華紫府輔元¶
立極大道帝君，正陽開悟傳道垂教帝君，純陽演正警化孚佑¶
帝君，海蟾明悟弘道純佑帝君，重陽全眞開化輔極帝君，五祖¶
闡道天尊。¶
<pb:CK-KZ_JY263_01p011b>¶

*** 　　南五祖誥　志心皈命禮¶
明眞正道，行化南天，九皇降跡於天臺，一脈濬通於劉祖，採瓊¶
花之仙異，著悟眞之丹書，道付杏林，不日還元之編集，法通雞¶
足，俞琰丹髓之書成，眞人挺出惠州，信地悟超神俊，刀圭入口，¶
神化無方，施雷雨於掌中，甦生民於世外，德彰南海，獲瓊玉之¶
英標，道遍遐荒，飫法言之靈妙，龍虎羅浮之跡，武夷玉隆之書，¶
過化多方，眞文備著，爲神仙之首冠，集前代之範模，誓願弘深，¶
慈悲仁聖祖師：悟眞紫陽眞人，杏林翠玄眞人，道光紫賢眞人，¶
泥丸翠虛眞人，瓊琯紫淸眞人，五祖蕆道天尊。¶

*** 　　七眞誥　志心皈命禮¶
<pb:CK-KZ_JY263_01p012a>¶
道先一炁，世顯七眞，悟五行不到之言，得九轉還丹之訣，甘泉¶
潤物，變朽回春，金骨仙姿，得四言而契道，衞州變化，坐十載以¶
成眞，壁間墨跡之非凡，雪竹月松之姿，異三井有多生之記，一¶
時著顯化之功，磻溪六年，龍門七載，道功備而名聞時主，丹符¶
錫而掌握神仙，石上談玄，空中飛蓋，元主屢宣而問道，甘霖尅¶
日以濟民，早窮易道之言，晚造神仙之訣，卦圖斯演，至道大成，¶
淸靜散人，探玄得道，蓬萊仙路，億劫獨持，慈悲濟苦，全眞祖師：¶
丹陽抱一無爲普化眞君，長眞凝神玄靜藴德眞君，長生輔化¶
宗玄明德眞君，長春全德神化明應主教眞君，玉陽體玄廣慈¶
普度眞君，太古廣甯通玄妙極眞君，淸靜淵眞玄虛順化元君，¶
<pb:CK-KZ_JY263_01p012b>¶
七眞演化天尊。¶

*** 　　普化誥　志心皈命禮¶
九天應元府，無上玉淸王，化行而滿十方，談道而趺九鳳，三十¶
六天之上，閱寶笈，考瓊書，千五百劫之先，位正眞，權大化，手舉¶
金光如意，宣說玉樞寶經，不順化作微塵，發號疾如風火，以淸¶
靜心而弘大願，以智慧力而伏諸魔，總司五雷，運心三界，羣生¶
父，萬靈師，大聖大慈，至皇至道，九天應元雷聲普化天尊。¶

　　人心多散亂　　一念皆純眞¶
　　欲求無上道　　大眾轉天尊　　(大眾轉念)¶

*** 雷聲普化天尊　　(轉畢)　　(回壇)　　(大眾跪誦)¶
<pb:CK-KZ_JY263_01p013a>¶

　　向來誦經　　念念存誠　　千眞拱聽　　萬聖通靈¶
　　應元合炁　　普化分形　　九天有命　　三界遵行¶
　　消災懺罪　　請福延生　　功圓行滿　　大道證盟¶
　　丘祖懺文¶
　　經功浩力不思議　　回向十方諸聖眾¶
　　願見眞心求懺悔　　河沙罪障悉消除¶

懺悔我等，自從曩劫，乃至今生，假火風地水以成形，戀香味色¶
聲而觸法，貪嗔嫉妬惡口妄言，殺盜邪淫，恣情縱慾，逆辱父母，¶
悖負君師，不敬天地神祗，呵風罵雨，不信罪福因果，昧理欺心，¶
遂致報對昇沈，輪迴展轉，受諸苦惱，無有休停，皆由一念之差，¶
<pb:CK-KZ_JY263_01p013b>¶
障迷自性，妄認六塵之幻，沈溺愛河，今而旣獲人身，叨親正教，¶
豈非千生慶幸，一旦遭逢，自合省心，早求度世，若夫似前流蕩，¶
必竟迷失本來，一墮冥途，化爲異類。是故思沈淪苦，發淸淨心，¶
皈奉聖眞，特求懺悔，丐憐愚昧，原赦罪愆，解釋報𡨚，蠲消魔障，¶
所覬命逢昌運，名註丹臺，際遇眞師，親聞至道，精修妙行，增長¶
善芽，盡節玄門，怡神眞境，他日運應滅度，自性不致昏迷，徑生¶
十善之家，能通宿命，還證上乘之道，承侍虛皇尙。¶

　　願國安民豐時和嵗稔　　願眞風丕闡道化興行¶
　　願凶惡化賢邪魔歸正　　願兵刑罔措囹圄空閒¶
　　願沈滯陞遷𡨚讎和釋　　願參玄學者入道成眞¶
<pb:CK-KZ_JY263_01p014a>¶
　　願厯劫種親俱皆超度　　願歴世師友同證眞常¶
　　願所有眷縁增崇福慧　　願所傷物命早生人天¶
　　願絕食酒葷不相殺害　　願持身端正不履邪淫¶
　　願悉破慳貪悉除險峻　　願言無誑妄行貴眞誠¶
　　願弱已饒人潛忍忿怒　　願慈心下氣恭敬一切¶
　　願不墮邊夷不隨邪見　　願結交仙友棲集淸虛¶
　　願智慧開明神通恢廓　　願廣行方便普濟羣生¶
　　願永斷執迷咸歸至道　　塵劫有盡我願無窮(重三遍)¶
　　端望¶
帝眞曲垂濟度皈命禮謝¶
<pb:CK-KZ_JY263_01p014b>¶

*** 無上虛皇至眞三寶¶
　　一者一人有慶　　　二者二景齊明¶
　　三者三農樂業　　　四者四序和平¶
　　五者五祠鞏固　　　六者六合澄淸¶
　　七者七星臨照　　　八者八節安甯¶
　　九者九泉開泰　　　十者十類生成¶
　　十一者福留善信　　十二者大道興行¶
　　一切神光普照　　　一切眾聖留恩¶
　　一切有情賴善　　　一切正果成眞¶

　　普天均樂，四海同春，聞經悟道，叨列南宮。(重三遍)¶
<pb:CK-KZ_JY263_01p015a>¶
誦經功德，不可思議，諸天諸地轉靈機，皇王夀天齊。大道慈悲，¶
萬化樂雍熙。¶

　　向來禮念諸功德　　全賴慈悲爲主盟¶
　　仰瞻仙仗隱空玄　　法部眞靈常擁護¶
　　(每遇朔望，入祝夀文，常日只用靈官神呪。)¶
　　仰啟神威豁落將　　都天糾罰大靈官¶
　　火車三五大雷公　　受命三淸降鬼祟¶
　　手執金鞭巡世界　　身披金甲顯威靈¶
　　綠靴風帶護身形　　雙目火睛耀天地¶
　　頃刻三天朝上帝　　須臾九地救生民¶
<pb:CK-KZ_JY263_01p015b>¶
　　銀牙鳳嘴將三千　　虎首𧴀貅兵百萬¶
　　走火行風前後衞　　穿山破石捉邪精¶
　　祈晴禱雨濟世間　　附體圓光通事意¶
　　治病驅邪如電閃　　收瘟攝毒伏羣魔¶
　　飛騰雲霧遍虛空　　號令雷霆轟霹𩆝¶
　　三界大魔皆拱手　　十方外道悉皈依¶
　　我今啟請望來臨　　大賜雷威加擁護¶

*** 太乙雷聲應化天尊¶
經壇土地，神之最靈，升天達地，出幽入冥，爲吾關奏，不得留停，¶
有功之日，名書上淸。¶
<pb:CK-KZ_JY263_01p016a>¶
向來誦經功德，上奉¶
高眞，下保平安，賜福消災，同賴善功，證¶
無上道，一切信禮，志心稱念，¶
常淸常靜天尊，不可思議功德。¶
《太上早壇功課經》終¶

　　(經畢大眾禮三皈依)¶
四恩三宥，同歸大藏靈文，八難九幽，俱入元始淨海，願以此功¶
德，莊嚴無極界，上報四重恩，下濟三途苦，師資與父母，法界同¶
宗親，現存增福夀，過去早超昇。現前淸淨眾，各用皈命禮。¶
　　(遇朔望，禮四恩三宥，常日止念志心皈命禮，禮小三歸依。)¶
<pb:CK-KZ_JY263_01p016b>¶
志心皈命禮，太上(道經師)寶十方諸天，九十九億九萬九千十方國¶
土，厯劫度人，淸淨眞一不二法門，本師教主¶
十方常住【圖jy263_jy263-01_16b3-4.jpg】天尊¶
¶	
　　(遇朔望祝夀文)¶
伏以高高碧落縁寶炷，以昇聞渺渺大羅，俯丹衷而上叩，恭炷¶
眞香，䖍誠供養：¶
虛無自然大羅三淸三境三寶天尊，白玉京中四御四皇上帝，¶
高上神霄九宸上帝，十方太上靈寶天尊，諸天上帝，諸后元君，¶
南辰北斗河漢羣眞，三官五老四聖眞君，扶桑大帝，五嶽之神，¶
<pb:CK-KZ_JY263_01p017a>¶
玄門啟教南宗北派五祖七眞，名山洞府古今得道仙靈，冥府¶
十王眞君，三界伏魔大帝，雲空過往糾察眞宰琳，庭兵馬助道¶
神員，太𡻕城隍土地等神，法筵有感一切威靈，悉仗眞香，普同¶
供養，以今奏據，¶
大淸國(某)省(某)府(某)州(某)縣(某)廟焚修弟子(某)恭遇(某)年(某)月¶
(某)日之辰，謹率淸流登臨寶殿諷誦仙經，稱揚聖號，延奉高眞，¶
恭祈景貺，上祝¶
當今皇帝陛下(山呼)萬𡻕(再山呼)萬𡻕(重稱山呼)萬萬𡻕，三呼¶
萬𡻕，齊瞻北極之尊，一炷明香，永祝南山之夀，伏願龍樓鞏固，¶
鳳閣常淸，八方稱有道之君，四海樂無虞之化，俾兵革之永息，¶
<pb:CK-KZ_JY263_01p017b>¶
庶封疆而鎭靜，千祥溥照，萬民樂業，更祈本廟香火綿遠，教法¶
興隆，修眞有遇，進道無魔，伏念弟子(某)等，爰從前世，迨及今生，¶
或三業以縈纒，或六根之沈滯，是非海闊，人我山高，性虧恬淡¶
之純，心昧冲和之粹，五臘三元莫識懺禳之禮，四始十直罔明¶
悔過之儀，匪賴恩光之下映，曷令魔障之永淸，與道有縁，度人¶
無量，滔滔源流於仙派？綿綿不墜於眞風，再願(臣)等師資同學，¶
父母宗親，普天黎庶，檀越信民，心地虛明，性天昭朗，劫運可逃¶
而厄難可免，安處塵寰而動與吉會，再冀刀兵八難、無辜殺戮、¶
饑饉餓殍、凍餒死亡、離鄕別士、殞於道路、旣往超虛無之境，見¶
存享安樂之鄕，仰憑道力，爲上良因，志心稱念，¶
<pb:CK-KZ_JY263_01p018a>¶
玄都萬夀天尊，不可思議功德。¶
¶	
《太上玄門早壇功課經》終¶
¶	
<pb:CK-KZ_JY263_02p001a>¶
@fw1重刋道藏輯要¶

** 太上玄門晚壇功課經¶

太上玄門功課經　　(大眾登壇分班序立主經舉)¶
大道洞玄虛，有念無不契。鍊質入仙眞，遂成金剛體。超度三界¶
難，地獄五苦解。悉皈太上經，靜念稽首禮。　(主經舉)¶

太乙救苦天尊¶
靈音到處，滅罪消愆。寶號宣時，扶危救難。將當有諷經演教之¶
偈，仰勞道眾，隨聲應和。¶

　　救苦天尊妙難求，　　身披霞衣屢劫修。¶
　　五色祥雲生足下，　　九頭獅子道前遊。¶
<pb:CK-KZ_JY263_02p001b>¶
　　盂中雸露時常灑，　　手内楊柳不記秋。¶
　　千處請師千處降，　　愛河常作度人舟。¶
　　誦經功德不可議，　　孤魂滯魄早超昇。¶

香供養十方救苦天尊¶
　　種種無名是苦根，　　苦根除盡善根存。¶
　　但憑慧劍威神力，　　跳出輪迴五苦門。¶
　　道以無心度有情，　　一切方便是修眞。¶
　　若皈聖智圓通地，　　便是生天得道人。¶
　　道場眾等，人各恭敬，恭對¶
道前，諷經如法。¶
<pb:CK-KZ_JY263_02p002a>¶
　　寶經未開，先持玄藴。伏魔神呪，大眾謹當持誦。¶

*** 　　開經偈¶
　寂寂至無宗，　虛峙劫仞阿。　豁落洞玄文，　誰測此幽遐。¶
　一入大乘路，　孰計年劫多。　不生亦不滅，　欲生因蓮花。¶
　超凌三界途，　慈心解世羅。　眞人無上德，　世世爲仙家。¶

*** 太上洞玄靈寶救苦妙經¶
爾時，¶
救苦天尊，徧滿十方界。常以威神力，救拔諸眾生，得離於迷塗，¶
眾生不知覺，如盲見日月，我本太無中，拔領無邊際，慶雲開生¶
門，祥烟塞死戸，初發玄元始，以通祥感機，救一切罪，度一切厄，¶
<pb:CK-KZ_JY263_02p002b>¶
𣺌𣺌超仙源，蕩蕩自然淸，皆承大道力，以伏諸魔精，空中何灼¶
灼，名曰泥丸仙，紫雲覆黃老，是名三寶君，還將上天炁，以制九¶
天魂，救苦諸妙神，善見救苦時，天上混無分，天炁歸一身，皆成¶
自然人，自然有別體。本在空洞中，空洞跡非跡，徧體皆虛空。第¶
一委炁立，第二順炁生，第三成萬法，第四生光明，天上三十六，¶
地下三十六，太玄無邊際，妙哉大洞經。皈命¶
太上尊，能消一切罪。¶

東方玉寶皇上天尊，　南方玄眞萬福天尊，¶
西方太妙至極天尊，　北方玄上玉宸天尊，¶
東北方度仙上聖天尊，　東南方好生度命天尊，¶
<pb:CK-KZ_JY263_02p003a>¶
西南方太靈虛皇天尊，　西北方無量太華天尊，¶
上方玉虛明皇天尊，　　下方眞皇洞神天尊。¶

道言：十方諸天尊，其數如沙塵，化行十方界，普濟度天人，委炁¶
聚功德，同聲救罪人，罪人實可哀，我今說妙經，念誦無休息，歸¶
身不暫停，天堂享大福，地獄無苦聲，火翳成淸署，劎樹化爲騫，¶
上登朱陵府，下入開光門，超度三界難，逕上元始天，於是飛天¶
神王，無鞅敷眾，瞻仰尊顏，而作頌曰：¶

　　天尊說經教，　　接引於浮生，¶
　　勤修學無爲，　　悟眞道自成，¶
　　不迷亦不荒，　　無我亦無名，¶
<pb:CK-KZ_JY263_02p003b>¶
　　朗詠罪福句，　　萬徧心垢淸。¶

爾時，飛天神王，及諸仙眾，說是頌畢，稽首天尊，奉辭而退。¶
太上洞玄靈寶救苦妙經¶

*** 元始天尊說生天得道眞經¶
爾時，¶
元始天尊在大羅天上，玉京山中，爲諸天仙眾，說此生天得道¶
眞經。告諸仙曰：吾今爲汝，略啟身心，明宣道要，十方要道神仙，¶
皆從此經修行而通微奧。善男子、善女人，依憑齋戒，作是津梁。¶
一切有爲，顯諸眞路，體此法相，乃可受持，能屏眾縁，永除染著，¶
外想不入，内想不出，於正念中，乃得五臟淸涼，六腑調泰。三百¶
<pb:CK-KZ_JY263_02p004a>¶
六十骨節之間，有諸滯礙，十惡之業，百八十煩惱之業，眾苦罪¶
源，悉皆除蕩，卽引太和眞炁，注潤身田，五臟六腑，心目内觀，眞¶
炁所有，淸淨光明，虛白朗曜，杳杳冥冥，内外無事，昏昏默默，正¶
達無爲。古今常存，總持靜念，從慈解悟，道力資扶，法藥相助，仍¶
節飲食，驅遣鬼尸，安寂六根，靜照八識，空其五藴。證妙三元，得¶
道成眞，自然昇度。爾時，諸天仙眾，上白天尊言，自從無始以來，¶
至於今日，未聞如是，大乘經典，我等縁茲幸會，廣及一切，道果¶
圓明，而說偈曰：¶

　　杳杳冥冥淸靜道，　　昏昏默默太虛蹤。¶
　　體性湛然無所住，　　色心都寂一眞宗。¶
<pb:CK-KZ_JY263_02p004b>¶
元始天尊說生天得道眞經¶

*** 太上道君說解𡨚拔罪妙經¶
爾時，¶
太上道君，與諸聖眾，在八騫林下，七寶臺中，羅列威儀，敷陳道¶
要，怡神默坐，如玉京山，放七寶光明，照福堂地獄，見福堂之内，¶
男女善人，快樂無爲，逍遙自在，復見諸地獄之中，餓鬼窮魂，以¶
日繼夜，受種種苦惱，悉無人形，五體壞爛，饑飡猛火，渴飲鎔銅，¶
足履刀山，身負鐵杖，遍體流血，悲號徹天。是時，會中有一眞人，¶
名曰廣信，從座而起，稽首前進，上白¶

道君曰：『不審此輩窮魂，生有何咎，而受茲苦？』¶
<pb:CK-KZ_JY263_02p005a>¶
道君曰：『受諸罪者，在世之時，不敬三光，欺負神理，十惡五逆，不¶
忠不仁，不慈不孝，毀傷物命，殺害眾生，福盡夀終，當受斯苦。』是¶
時，廣信眞人，心生哀憫，欲其濟拔，幸望妙力威光，許令開度，伏¶
蒙道君，垂賜金言，廣設法要，爲諸眾生，演說是經，名曰解𡨚拔¶
罪，流布於世，利益存亡。若有善男子、善女人，一心專志，入靜持¶
齋，焚香行道，六時轉念是經。吾當隨願，保佑其人，使宿世𡨚讎，¶
乘福超度，幽魂苦爽，各獲超昇。眞人廣信，歡喜再拜，覼縷勝因，¶
而作頌曰：¶

　偉哉大道君，　常普無量功。　舟楫生死海，　濟度超羅酆。¶
　罪對不復遇，　福報與冥通。　用神安可測，　讚之焉能窮。¶
<pb:CK-KZ_JY263_02p005b>¶

是時廣信眞人，與諸聖眾，聞法將畢，各各稽首皈依，信受奉行。¶

太上道君說解𡨚拔罪妙經¶

*** 　　斗母誥　志心皈命禮¶
西天竺國，大智光中，眞空妙用法王師，無上玄元天母主，金光¶
爍處，日月潛輝，寶杵旋時，鬼神失色，顯靈蹤於塵世，衞聖駕於¶
閻浮，眾生有難若稱名，大士尋聲來救苦，大悲大願，大聖大慈，¶
聖德巨光天后，摩利攴天大聖，先天斗母元君。¶

*** 　　三官誥　志心皈命禮¶
唯三聖人，乃一太極，昔受浩劫家之命，鼎膺無量品之褒，紫微¶
淸虛洞陰，總領功過，賜福赦罪解厄，溥濟存亡，道冠諸天，恩覃¶
<pb:CK-KZ_JY263_02p006a>¶
三界，大悲大願，大聖大慈，三元三品，三官大帝，三宮九府，應感¶
天尊。¶

*** 　　玄天誥　志心皈命禮¶
混元六天，傳法教主，修眞悟道，濟度羣迷，普爲眾生，消除災障，¶
八十二化，三教祖師，大慈大悲，救苦救難，三元都總管，九天遊¶
弈使，左天罡北極，右垣大將軍，鎭天助順，眞武靈應，福德衍慶，¶
仁慈正烈，協運眞君，治世福神，玉虛師相，玄天上帝，金闕化身，¶
蕩魔天尊。¶

*** 　　天師誥　志心皈命禮¶
本來南土，上泝蜀都，先獲黃帝九鼎之丹，書後事老君兩度於¶
<pb:CK-KZ_JY263_02p006b>¶
玉局，千軸得修行之要，一時成吐納之功。法籙全成，受盟威品¶
而結璘訣；正邪兩辨，奮福庭冶而化鹹泉。德就大丹，道齊七政，¶
大悲大願，大聖大慈，三天扶教，輔元體道，大法天師，雷霆都省，¶
泰玄上相，都天大法主，正一冲玄神化靜應顯佑眞君，六合無¶
窮高明大帝降，魔護道天尊。¶

*** 　　呂祖誥　志心皈命禮¶
玉淸内相，金闕選仙，化身爲三教之師，掌法判五雷之令。黃梁¶
夢覺，忘世上之功名；寶劍光騰，掃人間之妖怪。四生六道，有感¶
必孚三界；十方無求，不應黃鵠溪頭留聖跡。玉淸殿内鍊丹砂，¶
存道像於山崖，顯仙跡於雲洞，闡法門之香火，作玄嗣之梯航，¶
<pb:CK-KZ_JY263_02p007a>¶
大聖大慈，大仁大孝，開山啟教，靈應祖師，天雷上相，靈寶眞人，¶
燮元贊運，純陽演正警化孚佑帝君，興行妙道天尊。¶

*** 　　薩眞君誥　志心皈命禮¶
派流西地，跡顯龍興，施財合藥濟羣生，積行累功修至道，授鐵¶
師之教旨，掌玉府之雷書，身披百衲伏魔衣，手執五明降鬼扇，¶
代之宣化，呪棗書符，運風雷於咫尺之間，翦妖魔於斗罡之下，¶
道參太極，位列先天，松筠野鶴任縱橫，遐邇孤雲常自在。方方¶
闡教，爲萬法之宗師；處處開壇，作後人之模範。都天宗主，一元¶
無上薩翁眞君。¶

*** 　　王靈官誥　志心皈命禮¶
<pb:CK-KZ_JY263_02p007b>¶
先天主將，一炁神君，都天糾罰大靈官，三界無私猛吏將。金睛¶
朱髮，號三五火車雷公，鳳嘴銀牙，統百萬𧴀貅神將。飛騰雲霧，¶
號令雷霆。降雨開晴，驅邪治病。觀過錯於一十二年，授命¶
玉帝；積功動於百千萬種，誓佐祖師。至剛至勇，濟死濟生，方方¶
闡教，處處開壇，豁落猛吏，三五火車，大乙雷神應化天尊。¶

*** 　　救苦誥　志心皈命禮¶
靑華長樂界，東極妙嚴宮。七寶芳騫林，九色蓮花座。萬眞環拱¶
内，百億瑞光中，玉淸天寶尊，應化玄元始。浩劫垂慈濟，大千甘¶
露門。妙道眞身，紫金瑞相，隨機赴感，誓願無邊。大聖大慈，大悲¶
大願，十方化號，普度眾生，億億劫中，度人無量，尋聲赴感，太乙¶
<pb:CK-KZ_JY263_02p008a>¶
救苦天尊靑玄上帝。　　(主壇舉)¶

　　愛河千層浪，　　苦海萬丈深。¶
　　欲免輪迴苦，　　大眾轉天尊。　(大眾出壇轉念)¶

太乙救苦天尊　　　(轉至孤魂處，施食畢，回壇跪念：)¶
　　靑華妙嚴，　　慈相億千。　　身居長樂，　　尊座金蓮。¶
　　慧光無礙，　　照諸幽泉。　　甘露流潤，　　徧灑空玄。¶
　　朽骸枯骨，　　咸得光鮮。　　拔度沈溺，　　不滯寒淵。¶

上請天官解天厄，地官解地厄，水官解水厄，五帝解五方厄，四¶
聖解四時厄，南辰解本命厄，北斗解一切厄。於是七元君，大聖¶
善通靈。濟度諸厄難，超出苦眾生。若有急吿者，持誦保安平。盡¶
<pb:CK-KZ_JY263_02p008b>¶
憑生百福，咸契於五行。三魂得安健，邪魅不能停。五方降眞炁，¶
萬福自來駢。長生超八難，皆由奉七星。生生身自在，世世保神¶
淸。善似光中影，應如谷裏聲。三元神共護，萬聖眼同明。無災亦¶
無障，永保道心甯。¶

*** 　　報恩誥　志心皈命禮¶
玄元應化，五曲分眞，垂念我等眾生，有相脫生。父母懷躭十月，¶
乳哺三年，辛苦百千，殷勤寸念，憐我父母，日漸衰朽。我今持念¶
平等，悉滅嶮峻貪嗔，禮帝爲師，祈恩報本願我現在父母，福夀¶
增延，過去宗祖，早得超昇，大聖大慈，大仁大孝，八十二化，報恩¶
教主，佑聖眞武，治世福神，玉虛師相，玄天上帝，金闕化身，終劫¶
<pb:CK-KZ_JY263_02p009a>¶
濟苦天尊。¶

　　一願風調雨順，　　　二願五穀豐登，¶
　　三願皇王萬𡻕，　　　四願國土淸平，¶
　　五願民安物阜，　　　六願福夀康甯，¶
　　七願災消禍散，　　　八願水火無侵，¶
　　九願聰明智慧，　　　十願學道成眞，¶
　　十一願諸神擁護，　　十二願亡者超昇。¶
　　一切飛禽走獸，　　　一切螻蟻蛇蟲，¶
　　一切𡨚家債主，　　　一切男女孤魂，¶
　　四生六道，一切寒林，聞經聽法，早得超昇。　(重三遍。)¶
<pb:CK-KZ_JY263_02p009b>¶

靑華救主，太乙慈尊，玉淸應化顯金身，大千甘露門，接引羣生，¶
永出愛河津，接引羣生，永出愛河津。¶

　　願滅三障諸煩惱，　　願得智慧心明了。¶
　　普願災障悉消除，　　世世常行無上道。¶
　　四恩三有均利益，　　十洲三島任逍遙。¶
　　回向四府眾龍神，　　禮謝道經師三寶。¶
　　向來誦經福無邊，　　風調雨順民安樂。¶
　　願以此功德，普及於一切。誦經保平安，消災增福夀。¶

此間土地，神之最靈。昇天達地，出幽入冥。爲吾關奏，不得留停。¶
有功之日，名書上淸。¶
<pb:CK-KZ_JY263_02p010a>¶

向來誦經功德上奉¶
高眞，下保平安，賜福消災，同賴善功。證¶
無上道，一切信禮，志心稱念。¶
太乙救苦天尊，不可思議功德。(主經白)¶
旣誦經語，當解經義，各自省心，早求度世。人身不易得，正法最¶
難遇。但念無常苦，各發淸靜志。掃除諸妄念，去卻貪嗔癡。懺悔¶
往昔非，當求今日是。猛勇生精進，各用皈命禮。¶

*** 　　志心皈命禮¶
靑華聖境，東極上宮。十方化號良羣生，百億光中瞻妙相。九色¶
蓮花作慈航之彼岸，一枝楊柳開甘露之法門。九千九萬億，同¶
<pb:CK-KZ_JY263_02p010b>¶
名同號，聖幢旛寶，蓋後引道師，大慈大悲，尋聲赴感，¶

太乙救苦天尊，¶
十方靈寶天尊，¶
隨願往生天尊，　(以上各天尊一拜畢，再三拜，分班圓揖，禮畢。)¶

晚壇功課經終。¶

隨堂施食一宗。　(大眾念天尊，至寒林所，分班序立畢，主經舉，)¶
　符命與通傳，　惠光照九泉，　三魂朝上帝，　七魄聽靈篇，¶
　三途離長夜，　五苦盡釋愆，　業海皆息浪，　聞法到人天。¶

太乙救苦天尊¶
　　東極靑華妙嚴宫，　　紫霧霞光徹太空。¶
<pb:CK-KZ_JY263_02p011a>¶
　　千朵蓮花映寶座，　　九頭獅子出雲中。¶
　　南極丹臺開寶笈，　　北斗玄禁破羅酆。¶
　　惟願垂光來救苦，　　(臣)等稽首禮慈容。¶
　　施食功德不思議，　　孤魂滯魄早超昇。¶

香供𠐒十方救苦天尊¶
　　玉訣應化雸露食，　　普施河沙眾鬼魂。¶
　　願皆飽滿捨慳貪，　　脫化人天生淨外。¶
　　汝等鬼神眾，吾今施汝供，一粒徧十方，河沙鬼神用。¶
　　常樂天宫不夜春，　　普施雸露濟羣生。¶
　　頓息塵埃歸正道，　　法眾調誦五㕑經。¶
<pb:CK-KZ_JY263_02p011b>¶
　一炁和太和，　得一道皆泰。　和乃無一和，　玄理通玄際。¶
　不以意思意，　亦不求無思。　意而無有意，　是法如是持。¶
　莫將心縁心，　還莫住絕縁。　心在莫存心，　眞則守眞淵。¶
　修理志離志，　積修不符離。　志而不修志，　已業無已知。¶
　諸食炁結炁，　非諸久定結。　炁歸諸本炁，　隨取當隨洩。¶

奉請變食神王，變食小吏，變此法食，遍滿天地，自然天㕑食，普¶
及於一切，神魂饑渴者，盡沾雸露味。¶

奉請東王公、西王母、太乙天尊，降雸露三天，無量食充滿法界¶
中。濟汝饑渴者，淸靜無量身，饑虛生飽滿，熱惱得淸涼，一切饑¶
渴者，同登極樂界。¶
<pb:CK-KZ_JY263_02p012a>¶

*** 　　救苦誥¶
靑華長樂界，東極妙嚴宮，七寶芳騫林，九色蓮花座，萬眞環拱¶
内，百億瑞光中，玉淸天寶尊，應化玄元始，浩劫垂慈濟，大千甘¶
露門，妙道眞身，紫金瑞相，隨機赴感，誓願無邊，大聖大慈，大悲¶
大願，十方化號，普度眾生，億億劫中，度人無量，尋聲赴感，太乙¶
救苦天尊靑玄上帝。¶

　茫茫酆都中，　重重金剛山，　靈寶無量光，　洞照炎池煩，¶
　七祖諸幽魂，　身隨香雲旛，　定慧生蓮花，　上生神永安。¶

*** 　　往生咒¶
　寒庭多悲苦，　回心禮元皇，　女靑靈寶符，　中山靑帝書，¶
<pb:CK-KZ_JY263_02p012b>¶
　一念昇太淸，　默念觀太無，　功德九幽下，　旋旋生紫虛。¶
　　(童子於寒林前施食畢念。)¶

　翻翻五帝駕，　飄飄玄上門，　遊步黃華野，　迴靈驕樂端，¶
　採集飛空景，　舊爽多不從，　太微回黃旗，　無英命靈旛，¶
　攝召長夜府，　開度受生魂。¶

向來誦詠眞經，加持呪食，皆諸天寶篆，玉淸祕章。恩周三界，聲¶
聞十方。變此食爲天㕑之味，化此水爲甘露之漿。食之者解萬¶
劫之愆，飲之者洗多生之垢。尙慮汝等，性本顓木，情欲執着，違¶
眞背道，迷失性天。是以元始法王，慈悲教主，說此生天得道眞¶
經，頓明心地，迁達性根。汝等臨壇之魂爽，更宜回心而向道，積¶
<pb:CK-KZ_JY263_02p013a>¶
善者加志前進，作惡者速改夙愆。誓訣歸于一乘，必再生於萬¶
善。以眞覺而覺妄，推自利而利他。然後澤及四恩，善資萬彙。盡¶
法界有情之類，沾聖賢無量之恩。仗此法食，各生仙界，具有(錢財，¶
寶籙)恭行(化煉宣讀。　或用寶籙或燒錢𦀦畢，又念，)¶

元始符命，時刻升遷，北都寒池，部衞形魂，制魔保舉，度品南宮，¶
死魂受鍊，仙化成人，生生受度，劫劫長存，隨劫輪轉，與天齊年，¶
永度三途，五苦八難，超凌仙界，逍遙上淸。¶

三陽濟煉，最上妙縁，承斯聖力，普濟羣生。伏願風雷銅柱變淸¶
涼之淨境，溟泠鑊湯化七寶之瑤池。羅酆山下作蓬萊之閬苑，鐵¶
圍無間成洞府之仙鄕。三途息苦，八難超昇。先亡祖禰師友宗¶
<pb:CK-KZ_JY263_02p013b>¶
親速居快樂之鄕，早登人天之路。修眞霞友聞法善人悟本性¶
之眞元，了玄關之要妙。四恩普報，三有齊資，一切有情同登道¶
岸。志心稱念，¶

太乙救苦天尊，¶
酆都拔罪天尊，¶
十方無盡量天尊，不可思議功德。¶

　　救苦天尊誓願深，　　甘露灑開地獄門。¶
　　若要孤魂昇仙界，　　大眾回壇念天尊。¶

生天得道天尊，　(眾念天尊回壇。)¶
隨堂施食科終。¶
<pb:CK-KZ_JY263_02p014a>¶

*** 供養科¶
(功舉)香㕑妙供天尊¶
(臣)聞酌水獻香花，惟一誠而可。叩然燈供齋寶，奉十獻以爲䖍。¶
仰瞻大道以遐觀，俯察精修而致禱。鑒茲葵藿，納此蘋蘩，敬殫¶
寅畏之心，恪進丹衷之意，以今臨[午*早]，進獻香饈，所迎¶
鶴馭。伏願¶
七寶高眞撫几乘龍鸞而下邁，九宸上聖登輦控鶴馭以來臨。¶
上天星斗羣眞普臨法會；三官四聖師眾齊降玄壇；法籙諸司¶
天神帥將、雲車風馬，以浮空監壇護道；五嶽聖帝、水府眞靈，馭¶
氣乘風而地湧翊衞；瑤壇后土眞靈邕邕而來；十宫聖眾濟濟¶
<pb:CK-KZ_JY263_02p014b>¶
迓臨；城隍廟貌之諸神英風蒞至；太𡻕眞官之主宰恪謹司存；¶
符使功曹祇應等神立壇設像。應感眞靈風馬音傳，而絡繹峩¶
冠博帶以來臨。俯鑒齋筵，受歆供養，法眾運誠，玉音讚詠。¶
香淸淨道德香，上獻虛皇，遙瞻法駕降祥光，願祝當今明聖主¶
　萬夀無疆。¶

花，仙苑百花生，捧獻高明，嬌紅嫩綠展凡情，四季開時來進上，¶
　百福崇增。¶

燈，
銀燈影皎光，上映穹蒼，輝煌照耀吐銀缸，齋主䖍誠來點獻，¶
　集福迎祥。¶

水，酌水獻高眞，洗滌塵氛，百川萬海自流津，沐浴華池能盥潄，¶
<pb:CK-KZ_JY263_02p015a>¶
　福祿齊臻。¶

菓，異菓色顏奇，上奉神祇，裝嚴設供過萍實，亘古排筵陳祭事，¶
　錫福延禧。¶

茶，蕾蕊發新茶，白雪黃芽，盧同自古泛靈葩，趙州果老能知味，¶
　出自仙家。¶

齋，雲㕑辦香齋，妙用奇哉，珍饈百味獻瓊臺，然此粢盛涓潔供，¶
　禍自天來。¶

寶，萬寶妙莊嚴，上奉諸天，滋民富庶廣無邊，法海靈山光普現，¶
　釋罪消愆。¶

帕，蜀錦共吳綾，邦獻洪名，團花夀字繡回紋，豐稔蠶收時和順，¶
<pb:CK-KZ_JY263_02p015b>¶
　五福駢臻。¶

錢，錢寶奉眞靈，誠格天庭，謀求遂意永前程，作善降祥無悋惜，¶
　福夀綿洪。¶

　　獻供已畢，列聖歡歆，法眾運誠，眞經供養。　　(誦經。)¶
　　靈文已徹，請入琅函，獻供疏文，對聖敷宣。　　(宣疏。)¶
　　向伸疏文，宣白云周，於就爐前，恭行化煉。　　(送化。)¶

向來上供功德，筵奉高眞，賜福消災，同賴善功，證無上道，志心¶
　　稱念，¶
香㕑妙供天尊不可思議功德。¶

　　供養呪¶
<pb:CK-KZ_JY263_02p016a>¶
一切因縁，進供爲先，存者快樂，已往昇天。當來淨土，衣食自然。¶
上獻三天教主，河漢羣眞。獻神奉師，法界人天。普同供養，志心¶
　　稱念，¶
香㕑妙供天尊不可思議功德。¶

　　又供養呪¶
供養三天教主，淸淨法身，滿空聖眾，無量羣眞。黍米一粒，雲㕑¶
寶鼎，烹爲法饌，異香滿空。廣備十方，照臨大眾，法界人天，普同¶
供養，志志稱念，¶
香㕑妙供天尊不可思議功德。¶

　　戛齋呪¶
<pb:CK-KZ_JY263_02p016b>¶
天靈節榮，願保長生，太玄之一，守其眞形，五臟神君，各保安甯，¶
志心稱念，¶
長生保命天尊不可思議功德。¶

　　又戛齋咒¶
齋供已畢，各發誠心，勇猛精進，證聖成眞，志心稱念，¶
福生無量天尊不可思議功德。¶
¶	
¶	
¶	
大上玄門晚壇功課經終¶
¶	
