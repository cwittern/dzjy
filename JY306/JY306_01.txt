#-*- mode: org; -*-
#+TITLE: 梅仙觀記
#+DATE: 2011-11-02 11:14:55
#+PROPERTY: kxid KX294
#+PROPERTY: title 梅仙觀記
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0600
#+PROPERTY: id JY306
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY306_01p032a>¶
<pb:YP-C_JY306_27yiji-09-0033a>¶
　
* 梅仙觀記¶
　　
** 梅仙事實¶
　　　　　　　　　　　　　@by仙壇觀道士楊智遠編¶
昔梅仙君河南壽春府人名福字子眞乃西漢成帝時受命洪¶
州南昌縣尉居官清節志厭浮華每以恤民爲念未嘗加鞭朴¶
於民時值王莽作亂僭竊神器王鳳專政浸盛灾異數見群下¶
莫不言福不忍天下生靈坐於塗炭乃奮忠義之氣上灾異書¶
以陳治亂書曰臣聞箕子佯狂於商而爲周陳洪範叔孫通遁¶
秦歸漢制作儀品夫叔孫先非不忠也箕子非疏其家而畔其¶
親也不可與言也昔高祖納善如不及從諫若轉圜聽言不求¶
#<md:CK-KZ_JY306_01p032b>¶
<pb:YP-C_JY306_27yiji-09-0033b>¶
其能舉功不考其素陳平起於亡命而爲謀主韓信拔於行陳¶
而建上將故天下之士雲合歸漢爭進奇異知者竭其策愚者¶
盡其慮勇士極共節怯夫勉其死合天下之知并天下之威是¶
以舉秦如鴻毛取楚如拾遺此高祖所以無敵於天下也孝文¶
皇帝起於代谷非有周召之師伊呂之佐也循高祖之法加以¶
恭儉當此之時天下幾平繇是言之循高祖之法則治不循則¶
亂何者秦爲無道削仲尼之跡滅周公之軌壞井田除五等禮¶
廢樂崩王道不通故欲行王道者莫能致其功也武帝好忠諫¶
說至言出爵不待廉茂慶賜不須顯中是以天下布衣各厲志¶
竭精以赴闕庭自衒鬻者不可勝數漢家得賢於此爲盛使武¶
#<md:CK-KZ_JY306_01p033a>¶
<pb:YP-C_JY306_27yiji-09-0034a>¶
帝聽用其計昇平可致於是積尸暴骨快心胡越故淮南王安¶
緣間而起所以計慮不成而謀議泄者以眾賢聚於本朝故其¶
大臣勢陵不敢和從也方今布衣迺窺國家之隙見聞而起者¶
蜀郡是也及山陽亡徒蘇令之羣蹈名都大郡求黨與索隨和¶
而無逃匿之意此皆輕量大臣亡所畏忌國家之權故匹夫欲¶
與上爭衡也士者國之重器得士則重失士則輕詩云濟濟多¶
士文王以甯廟堂之議非草茅所當言也臣誠恐身塗草野尸¶
並卒伍故數上書求見輒報罷臣聞齊桓之時有以九九見者¶
桓公不逆欲以致大也今臣所言非特九九也陛下距臣者二¶
矣此天下士所以不至也昔秦武王好力任鄙叩關自鬻繆公¶
#<md:CK-KZ_JY306_01p033b>¶
<pb:YP-C_JY306_27yiji-09-0034b>¶
行伯由余歸德今欲致天下之士民有上書求見者輒使詣尚¶
書問其所言言可采取者秩以斗升之祿賜以一束之帛若此¶
則天下之士發憤懣吐忠言嘉謀日聞於上天下條貫國家表¶
裏燦然可睹矣夫以四海之廣士民之數能言之類至眾多也¶
然其俊傑指世陳政言成文章質之先聖而不謬施之當世合¶
時務若此者亦無幾人故爵祿束帛者天下之砥石高祖所以¶
厲世磨鈍也孔子曰工欲善其事必先利其器至秦則不然張¶
誹謗之網以爲漢歐除倒持太阿授楚其柄故誠能勿失其柄¶
天下雖有不順莫敢觸其鋒此武帝所以辟地建功爲漢世宗¶
也今不循伯者之道迺欲以三代選舉之法取當世之士猶察¶
#<md:CK-KZ_JY306_01p034a>¶
<pb:YP-C_JY306_27yiji-09-0035a>¶
伯樂之圖求騏驥於市而不可得亦以明矣故高祖棄陳平之¶
過而獲其謀晉文公召天王齊桓用其讎無益於時不顧逆順¶
此所謂伯道者也一色成體謂之醇黑白雜合謂之駮欲以承¶
平之法治暴秦之緒猶以鄉飲酒之禮理軍市也今陛下旣不¶
納天下之言又加戮焉夫䳒鵲遭害則仁鳥爭逝愚者蒙戮則¶
知士深退聞者愚民上疏多觸不急之法或下廷尉而死者眾¶
自陽朔以來天下以言爲諱朝廷尤甚群臣皆順承上旨莫有¶
執正何以明其然也取民之所上書陛下之所善試下之廷尉¶
廷尉必曰非所宜言大不敬以此卜之一矣故京兆尹王章資¶
質忠直敢面引廷諍孝元皇帝擢之以厲直臣而矯曲朝及至¶
#<md:CK-KZ_JY306_01p034b>¶
<pb:YP-C_JY306_27yiji-09-0035b>¶
陛下戮及妻子且惡惡止其身王章非有反畔之辜而殃及家¶
折直士之節結諫臣之舌羣臣皆知其非然不敢爭天下以言¶
爲戒最國家之大患也願陛下循高祖之軌杜亡秦之路數御¶
十月之歌當效無逸之戒除不急之法下無諱之詔博弗詢之¶
謀及疏賤令深者不隱遠者不塞所謂辟四門明四目也且不¶
急之法誹謗之微者也往者不可及來者猶可追方今君命犯¶
而主威奪外戚之權日以益隆陛下不見其形願察其景建始¶
以來日蝕地震以率言之三倍春秋水灾妄興比數陰盛陽微¶
金鐵爲飛此何景也漢興以來社稷三危呂霍上官皆母后之¶
家也親親之道全之爲右當與之賢師良傳教以忠孝之道今¶
#<md:CK-KZ_JY306_01p035a>¶
<pb:YP-C_JY306_27yiji-09-0036a>¶
乃尊寵其位授以魁柄使之驕逆至於夷滅此失親親之大者¶
也自霍光之賢不能為子孫慮故權臣易世則危書曰無若火¶
始庸庸勢陵於君權隆於主然後防之亦無及已又言國舅王¶
慢事帝俱不納復建三統書曰臣聞不在其位不謀其政政者¶
職也位卑而言高者罪也越職觸罪危言世患雖伏質橫分臣¶
之願也守職不言没齒身全死之日尸未腐而名滅雖有景公¶
之位伏櫪千駟臣不貪也故願壹登文石之陛涉赤墀之塗當¶
戸牖之法坐盡平生之愚慮無益於時有遺於世此臣寢所以¶
不安食所以忘味也願陛下深省臣言臣聞存人所以自立也¶
壅人所以自塞也善惡之報各如其事昔者秦滅二周夷六國¶
#<md:CK-KZ_JY306_01p035b>¶
<pb:YP-C_JY306_27yiji-09-0036b>¶
隱士不顯逸民不舉絶三統滅天道是以身危子殺厥孫不嗣¶
所謂壅人以自塞也故武王克殷未下車存五帝之後封殷於¶
宋紹夏於杞明著三統示不獨有也是以姬姓半天下遷廟之¶
主流出於戸所謂存人以自立者也今成湯不祀殷人無後陛¶
下繼嗣久微殆爲此也春秋經曰宋殺其大夫穀梁傳言其不¶
稱名姓以其在祖位尊之也此言孔子故殷後雖不正統封其¶
子孫以爲殷後禮亦宜之何者諸侯奪宗聖庶奪嫡傳曰賢者¶
子孫宜有土而況聖人又殷之後哉昔成王以諸侯禮葬周公¶
而皇天動威雷風著灾今仲尼之廟不出闕里今孔氏子孫不¶
免編戸以聖人而歆匹夫之祀非皇天之意也今陛下誠能據¶
#<md:CK-KZ_JY306_01p036a>¶
<pb:YP-C_JY306_27yiji-09-0037a>¶
仲尼之素功以封其子孫則國家必獲其福又陛下之名與天¶
無極何者追聖人素功封其子孫未有法也後聖必以爲則不¶
滅之名可不勉哉帝亦不報於是有歸休之志烏乎所謂臣之¶
於君再三諫而不從則逃之此豈虛言哉遂解衣掛冠東都門¶
納官棄妻子去九江恐國舅攝之易姓名爲吳門市卒以保其¶
身厥後求師慕道訪山採藥多隱名山廣谷之間嘗與張留侯¶
子房執版唱無生曲以快其情也訪鴈蕩諸山即會稽之南也¶
遊南閩入支提山修鍊數年未就爲尼所觸憤然曰靈丹九轉¶
愈久愈精何厭成功之晩遂入仙霞山即武夷之東也徬徨乎¶
無人之境逍遥乎塵埃之外猿啼古木虎嘯幽岩有竹曰瘦腰¶
#<md:CK-KZ_JY306_01p036b>¶
<pb:YP-C_JY306_27yiji-09-0037b>¶
有草名黃芽靈苗異種雜然莫能盡識遂依岩結庵堅心苦志¶
辟穀餐松慕學神仙積有年矣每望閩越間有紫氣頗異復往¶
建城立壇修鍊未幾一日山色溟濛煙霞滿室瑞氣浮空紫雲¶
蓋覆於山頂天樂嘹喨有一神人語福曰空洞仙君至須㬰仙¶
樂近仙君臨福拜而迎之仙君曰念子學道志堅吾故下臨授¶
汝外燒内鍊還返大丹之法九老仙都濟世之文汝可擇名山¶
依法修鍊方得成仙言竟而梅君謝焉彩雲散空天樂自鳴仙¶
君乃隱隱而去梅君精視天文數日下山行濟世之法無不靈¶
驗初至鷄籠山修鍊被尸鬼相魔次至毛竹洞夜夢神人曰此¶
山非先生修鍊之所遂入演仙山修鍊又爲野火所燒繼往玉¶
#<md:CK-KZ_JY306_01p037a>¶
<pb:YP-C_JY306_27yiji-09-0038a>¶
華山修鍊昔神人居焉方欲修鍊而羣賊四起次至烏石山修¶
鍊樵婦觸之梅君嘆曰道緣淺薄障魔羣起遂再行濟世之法¶
數年至劍江西嶺修鍊一日祥雲瑞氣覆於山巔開房視之乃¶
道師空洞君降梅君拜而迎之告道師曰弟子恭依師旨廣行¶
濟世之法遊歷名山修鍊多爲魔苦適至於此道師曰汝之道¶
緣在飛鴻山也再授汝八神却魔靈丹乃召二光童子控赤𩦲¶
白馬於山前君可急乘馬領童至飛鴻山精修成功之日吾當¶
舉汝使汝骨像同昇也言訖道師隱於雲中梅君遂乘馬領童¶
至飛鴻山卓庵修鍊千日神遊體外丹光燭天而道成矣遂開¶
爐出丹一丸祭天天神收之一丸祭地地神護之一丸自服服¶
#<md:CK-KZ_JY306_01p037b>¶
<pb:YP-C_JY306_27yiji-09-0038b>¶
訖拜謝天地畢地神奏於三官三官奏聞天闕言西漢梅福成¶
道於飛鴻山梅君乃乘白馬領童欲回九江二童馬前撫掌吟¶
詩隱於山溪巨石之下須臾紅光射日紫霧漫空甘露天花一¶
時飛降雲中仙樂嘹喨金童持節玉女執旛力士控鸞侍仙捧¶
詔向梅君曰天闕詔下令汝乘鸞上昇梅君拜謝天恩棄馬乘¶
鸞昇天而去白馬墜於水中自後飛鴻山號曰梅仙山是也山¶
之西有墜馬州三十里有遺鞭蓍山山之下有登仙里山之東¶
溪有逃童石驂馬渡山之側有甘露源山之後有天花嶺石上¶
有花跡自後鄉人號曰癞石嶺是也至今丹光隱伏猶存山根¶
有梅君道院崇奉香火自後浮屠占之爲居址棄仙像塑佛像¶
#<md:CK-KZ_JY306_01p038a>¶
<pb:YP-C_JY306_27yiji-09-0039a>¶
改名觀音院將梅仙像移入開山堂安奉郡之民相傳只呼梅¶
仙院不從其額其院中有護法五聖公顯靈立廟院側人只呼¶
作梅君廟梅君同其名乃仙聖跡也自漢至今厯二十二丙寅¶
矣自元始中至今貞元二年丙申計壹千二百五十九年不泯¶
矣時依建寧府梅仙堂傳本彼有梅山鍊丹之所故云爾¶
　　
** 梅先生碑¶
　　　@by唐浙江東道觀察判官檢校戸部郎中兼御史中丞賜紫金魚袋羅隱撰¶
漢成帝時綱紀頽壞先生以書諫天子者再三夫火政須去而¶
劍履間健者猶數百位尚不能爲國家出力以斷佞臣頭復何¶
南昌故吏憤憤於其下得非南昌遠地也尉下僚也苟觸天子¶
#<md:CK-KZ_JY306_01p038b>¶
<pb:YP-C_JY306_27yiji-09-0039b>¶
網突倖臣牙止於殛一狂人噬一單族而已彼公卿大臣有生¶
殺喜怒之任有朋黨蕃衍之大至於出一言作一事必與妻子¶
謀苟不便其家雖妾人婢子亦攖挽相制而況親戚乎況骨肉¶
乎故雖有憂社稷心亦噤而不吐也烏乎寵祿所以勸功而位¶
大者不語朝廷事是以天下有道則正人在上天下無道則正¶
人在下予讀先生書未嘗不爲漢朝公卿恨今南遊復過先生¶
里吁何爲道之多也¶
　　
** 書梅先生碑陰　大山蕭山明¶
豐城梅仙山道觀有梅先生碑唐詩人羅隱文也昨觀與碑俱¶
燬道士熊應祥叶力鼎新之碑再立友羅永之來委予書之問¶
#<md:CK-KZ_JY306_01p039a>¶
<pb:YP-C_JY306_27yiji-09-0040a>¶
之曰君昭諫遠孫揚前文人文勤如是爲楷書竟思漢事追歎¶
之烏乎天欲福漠之天下故生一福之賢畀之漢棄天福乃棄¶
人之福兩自棄是自禍也金鐵交飛天無如漢何老鳳變妖漢¶
亦無如新之移漢何烏乎失士則亡得士則存存以從諍亡以¶
玩言壯哉氣節貫于乾坤視我泥土藏我璵璠辭漢去坐隱吳¶
市門馳跡仙路訴情帝閽泯泯者劉長空無痕永永者梅徧祠¶
共尊祠碑可灰仙道不燔青瑶重鐫可字可捫昭諫有知醒如¶
氷魂子眞如生日月不昏(咸淳六年嵗在庚午六月朔)¶
　　
** 書梅先生碑後 小山蕭泰來¶
讀昭諫碑非惟得先生心抑增先生氣今梅壇在處有之尊其¶
#<md:CK-KZ_JY306_01p039b>¶
<pb:YP-C_JY306_27yiji-09-0040b>¶
人故多其祠蘇長公有云神在天下如水之在地中無所往而¶
不在耶¶
　
** 宋勅誥¶
　　
*** 尚書省牒¶
中書省奏尚書省送到祠部奏據太常寺狀准送下鎭南軍奏¶
狀據豐城縣申勘會到宣風鄕南岐里梅仙壇觀委是國家逐¶
年祭醮每遇水旱人民祈禱皆有感應委得詣實州司檢會昨¶
據梅仙壇觀道士楊智遠狀本觀元係漢朝梅福遺跡之所古¶
壇丹井庵基見存觀宇已是漢代興建名垂典祀乞奏聞賜眞¶
君名號州司所據前項申述切以福之偉節忠論布在史策可¶
#<md:CK-KZ_JY306_01p040a>¶
<pb:YP-C_JY306_27yiji-09-0041a>¶
考而見晚避逆莽棄妻子去九江全性吳市門世傳以爲仙今¶
遺跡具存觀宇嚴飭水旱疾癘有禱即應伏望特賜寵號以稱¶
遠民祈報之意會到本州自來只稱呼梅眞人當寺參詳漢朝¶
梅福眞人加封申候指揮本部今據太常寺狀伏候勅旨(元豐年)¶
　　
*** 加封¶
牒奉勅梅福在漢之際數以孤遠極言天下之事其志壯哉晩¶
而家居讀書養性卒於遺俗高蹈世傳爲仙今大江之西實存¶
廟像禱祠輒應能澤吾民有司上聞是用錫兹顯號光靈不泯¶
其服朕恩宜特封夀春眞人牒至准勅故牒(元豐五年七月)¶
尚書禮部¶
#<md:CK-KZ_JY306_01p040b>¶
<pb:YP-C_JY306_27yiji-09-0041b>¶
勘會近據尚書省送下錄黃鎮南軍豐城縣梅仙觀漢朝梅福¶
勅特封夀春眞人其勅牒令本觀收掌及差官往彼精䖍祭告¶
及造牌額安掛已符本處具已施行及收管¶
勅牒文狀申省去訖今來多日未見回申須議催促鎮南軍主¶
者詳前去今來符内事理疾速囘申不管准前稽遲符到奉行¶
(元豐五年八月十二日)¶
洪州¶
元豐五年八月二十三日准本年七月二十九日太常寺牒准¶
尚書禮部符准元豐五年七月十八日尚書省送下畫黃中書¶
省奏尚書省送到祠部奏據太常寺狀准送下鎮南軍奏狀據¶
#<md:CK-KZ_JY306_01p041a>¶
<pb:YP-C_JY306_27yiji-09-0042a>¶
豐城縣申勘到宣風南岐里梅仙壇觀委是國家逐年祭醮每¶
遇水旱人民祈禱皆有感應委是詣實州司檢會昨據夀聖梅¶
仙觀道士楊智遠狀本觀元係漢朝梅福遺跡之所古壇丹井¶
庵基見存觀宇乃是漢代興建名垂典祀乞奏聞賜眞君名號¶
州司所據前項申述切以福之偉節忠論布在史策可攷而知¶
晩避逆莽棄妻子去九江全性吳市門世傳以為仙今遺跡具¶
存觀宇嚴飾水旱疾癘有禱輒應伏望特賜寵號以稱遠民祈¶
報之意會到本州自來只稱號梅眞人當寺參詳漢朝梅福眞¶
人加封申候指揮本部今據太常寺狀伏候勅旨今月十四日¶
奉聖旨如前應有合行事件檢會舊例施行奉勅如右牒到奉¶
#<md:CK-KZ_JY306_01p041b>¶
<pb:YP-C_JY306_27yiji-09-0042b>¶
行前批已降勅命封號訖七月十八日未時付禮部依聖旨指¶
揮施行仍關合屬去處太常寺主者詳畫黃指揮應有合行事¶
件疾速施行符到奉行牒到請詳前項尚書禮部符内聖旨指¶
揮施行者¶
勅梅福在漢朝之際數以孤遠極言天下之事其志壯哉晩而¶
家居讀書養性卒於遺俗高蹈世傳爲仙今大江之西實存廟¶
像禱祠輒應能澤吾民有司上聞是用錫兹顯號光靈不泯其¶
服朕思宜特封壽春眞人(元豐五年九月)¶
洪州¶
　所准尚書禮部符内詳畫黃指揮差官往豐城縣壽聖梅仙¶
#<md:CK-KZ_JY306_01p042a>¶
<pb:YP-C_JY306_27yiji-09-0043a>¶
　壇觀精虔祭告勅封壽春眞人及造牌額安掛其所降到勅¶
　牒令本觀收掌訖具已施行收管文狀申省者¶
右具上件牌額州司製造用金貼字號已於今月十九日了當¶
交付本觀道士歸觀及差人賫祭文一道前去外帖豐城知縣¶
張長官仰照會候到依時尚書禮部符内前項指揮速便前去¶
本觀精虔祭告及安掛牌額訖具事狀申州(元豐五年十月十九日)¶
勅朕嚮巡狩於南國以豫章爲東朝母后率掖庭而行舟楫冒¶
風波之險凡所經涉必有護持爰錫褒恩以答神貺洪州豐城¶
大江北岸梅福昇仙壇觀夀春眞人正諫不用高名獨存憫漢¶
室之不綱去吳市而不返旣嚴祠館亦賜封名兹復益於美稱¶
#<md:CK-KZ_JY306_01p042b>¶
<pb:YP-C_JY306_27yiji-09-0043b>¶
蓋少敷於新渥其歆異眷用慰平生可特封壽春吏隱眞人奉¶
勅如右牒到奉行(紹與二年閏四月十八日)¶
　
** 題詠¶
　　
*** 梅先生贊¶
梅仙子眞補吏南昌去求假傳爰貢皁囊指世陳政厲志竭精¶
美高絀秦斥鳳伸章謂當察景亡失其柄允矣多士爲國重器¶
眾賢聚朝人斯畏忌何以徠之道在砥礪䳒鵲遭害仁烏增逝¶
毋爲按圖求驥於市爰述孔裔宜後成湯綿嘉崇德自我推明¶
由鳳及莽遂解漢綱防之無及吾言有徵逝將遠遊乘雲帝鄕¶
　　
*** 題梅仙館　　　　　　　　　　　　 孟水部(賓于)¶
#<md:CK-KZ_JY306_01p043a>¶
<pb:YP-C_JY306_27yiji-09-0044a>¶
仙界路遥雲縹緲古壇風冷葉蕭騷後來豈合言淹滯一尉昇¶
騰道最高¶
　　
*** 梅先生故居　　　　　　　　　　　　黃太史(庭堅)¶
吳門不作南昌尉上疏歸來朝市空笑拂巖花問塵世故人子¶
是國師公¶
　　
*** 寄梅仙觀楊道師　　　　　　　　　　蘇黃門(轍)¶
道師住在眞人峰欲往見之路無蹤去年許我入城市塵埃暗¶
天待不至莫往莫來勞我心道書寄我千黃金蠒衣肉食慮謀¶
短文字滿前看不見口傳指授要有時脫去羅網當見知梅翁¶
漢朝南昌尉手摩龍鱗言世事一朝拂衣去不還身騎白麟翳¶
#<md:CK-KZ_JY306_01p043b>¶
<pb:YP-C_JY306_27yiji-09-0044b>¶
紅鸞我今雖復墮塵土道師何不與我語他年榮足投名山相¶
逢拍手一破顏¶
　　
*** 題梅仙館　　　　　　　　　　　　　楊次公(傑)¶
天下人心愛至忠天心還與世人同自生羽翼三清去不獨丹¶
砂九轉功漢代變名遊越國道家遺像立蕭公石壇正是飛昇¶
處老鶴一聲松檜風¶
　　
*** 題梅仙觀　　　　　　　　　　　　　洪龜父(朋)¶
炎靈夫其御四海無安稅烏乎梅南昌脫屣元始嵗小臣披肝¶
膽宮掖事嚴秘上書竟渺茫棄擲江湖外一朝厭蝸角萬里寄¶
鵬背向來殺青上此事美無對到今瑤池地風露翔孔翠仰瞻¶
#<md:CK-KZ_JY306_01p044a>¶
<pb:YP-C_JY306_27yiji-09-0045a>¶
神界遊干載想生氣願爲龍鱗嬰勿學蟬骨蛻¶
　　
*** 題梅山　　　　　　　　　　　　　　陳　闡¶
先生吏隱寄南昌千里來尋物外鄕汲水尚憐春井渫藏丹猶¶
發夜壇光鶴歸華表人何在犬吠深雲日自長我擬重來訪遺¶
跡手搘笻杖少徜徉¶
　　
*** 題梅仙館　　　　　　　　　　　　　朱令粹¶
書投北闕言無用吏隱南昌寄此間身陟九霄歸紫府名垂千¶
古寄青山夜壇星斗誰瞻仰曉殿雲煙自往還幾疊高峯人罕¶
到分明眞境異塵寰¶
　　
*** 乙卯禱雨梅壇　　　　　　　　　　　嚴令(椿齡)¶
#<md:CK-KZ_JY306_01p044b>¶
<pb:YP-C_JY306_27yiji-09-0045b>¶
大隱清名格帝閽眞人新寵粲王言南昌補吏官雖小北極通¶
班道更尊諫疏不容强漢室仙風聊復傲吳門我來物色朝元¶
處山遶星壇水遶村¶
　　
*** 題梅壇　　　　　　　　　　　　　　臨川令(呂防)¶
封事悠悠即掛冠蒼煙古木鎖空壇當時不識蓬萊客祗作南¶
昌一尉看¶
　　
*** 題梅仙觀¶
嘗讀子眞傳掩卷屢長嘆如何忠正資適在元成間危言論時¶
政條暢窮根源直節破姦膽憤氣衝儒冠上書輒報罷九九慚¶
齊桓是時公卿輩曾不爲厚顔雄文燦方冊至今日星攢深機¶
#<md:CK-KZ_JY306_01p045a>¶
<pb:YP-C_JY306_27yiji-09-0046a>¶
識禍福拂衣九江千一朝棄妻子變姓抱吳關位卑而言高自¶
古爲尤難斯人能保身出處何其艱繄子偶得邑駕言謁仙壇¶
壇側千丈松凜凛清風還壽春下新詔高蹈翠琰刊壁間羅隱¶
記中理極可觀當年康樂公遊覽逼名山云何此佳蹟未被金¶
石言眞人久悵望佇看西飛鸞¶
　　
*** 題梅仙觀　　　　　　　　　　　　　馬內翰(子才)¶
漢綱解宏紐國命移權臣太阿有神鋒顚倒柄在人公卿雖滿¶
前有語各自吞張禹爲帝師此是禍亂根天子辟左右決機在¶
一言不爲社稜計祗乞兒女恩上方斬馬劍當時負朱雲谷永¶
對直言天庭策災氛陰謀助元惡歸咎昭陽嬪豺狼自此縱白¶
#<md:CK-KZ_JY306_01p045b>¶
<pb:YP-C_JY306_27yiji-09-0046b>¶
晝當路蹲先生當是時上書叩帝閽耿耿禍福語皎皎星與辰¶
天門鎖九重一門萬夫屯小臣江湖心何由達至尊賊莽果盗¶
國忠烈遭烹焚先生變名姓爲卒吳市門浮雲去無蹤世人以¶
爲仙蓬山在何處此事且勿論但愛清風高凛凛久益新我來¶
拜遺像舊宅荒基存元豐發新詔玉牒封壽春老松益勁色嵗¶
飽霜當痕直上絕頂壇天風吹衣巾細讀壁間書頗喜羅隱文¶
恨歎有鯁語使我氣益振回視飽食徒茫茫如埃塵¶
　　
*** 寄題梅壇　　　　　　　　　　　　　御史蔣(之奇)¶
昔我承乏江西官豫章聖跡無不觀如何復有此遺恨獨我不¶
到梅仙壇梅仙壇在豐城界眞風爽氣埃塵外當年補尉向南¶
#<md:CK-KZ_JY306_01p046a>¶
<pb:YP-C_JY306_27yiji-09-0047a>¶
昌才譽雖高官未大漢成帝時綱紀壞先生諫書至於再前擢¶
王章矯曲朝戮及妻子仇黨快羣臣知非不敢爭遂令天下言¶
爲戒烏乎此語誠甚危譏切權强何慷慨借令觸突倖臣牙噬¶
一覊單未爲害公卿大臣噤不吐彼爲私謀安足怪正人在下¶
吁可悲變名吳市復誰知元豐勑書爲旌表故庵丹井存遺基¶
壽春眞人錫顯號稱其高蹈與俗遺先生雖不遇於昔而遇于¶
今蒙獎飭令丞作書譽忠直潛德幽光燀無極¶
　　
*** 題梅山　　　　　　　　　　　　　　天師張(景先)¶
作尉南昌日投書北闕頻忠言不悟主直節恥爲臣漢室多災¶
異吳門念隱淪掛冠忘寵辱蒙袂出埃塵虹屈英雄氣鷗羣自¶
#<md:CK-KZ_JY306_01p046b>¶
<pb:YP-C_JY306_27yiji-09-0047b>¶
在身永懷三洞訣高謝九江春擇地開仙館看雲剪壽巾玄臺¶
秋步月虛室夜凝眞無夢生芳草留年養大椿碧茸香不斷青¶
馬性偏馴太液刀圭就中黃道路新武夷空墜馬郁木竟棲神¶
絳節雖朝帝靈波尚濟民一石傳舊史千古事嚴禋瑞氣生仙¶
藥清風付羽人壇遺金鼎像井鎖玉華津地接洪崖府溪通劍¶
水濱鶴歸雲抖擻龍起石鱗皴已悟身爲患元期德有鄰青山¶
不忘我今日是天親¶
　　
*** 題梅山(二首)　　　　　　　　　　  范仁仲¶
袖凛摧姦劍拂霜奈何不報疏三章南昌一尉孤忠日西漢諸¶
王百沸湯便覓赤松爲伴去何求青史把名揚想疑九轉丹成¶
#<md:CK-KZ_JY306_01p047a>¶
<pb:YP-C_JY306_27yiji-09-0048a>¶
後憤吐精裹訴玉皇¶
說到神仙事渺茫壽春亘古此靈場松邊白隱千年鶴嶺外紅¶
拖幾夕陽霞馭月寒時弄影斗壇風冷夜聞香先生不必眞人¶
號自與乾坤共久長¶
　　
*** 題梅仙觀　　　　　　　　　　　　　陳藏一¶
進了忠言隱姓名萬年香火此山靈可憐沉醉功名者血染咸¶
陽喚不醒¶
　　
*** 題梅壇　　　　　　　　　　　　　　左蜀王(時彥)¶
梅尉孤忠揭芳名千古傳官卑奚意隱心正即神仙敢諫憂時¶
切爲臣願主賢旌陽稱令尹對峙是丹泉¶
#<md:CK-KZ_JY306_01p047b>¶
<pb:YP-C_JY306_27yiji-09-0048b>¶
　　
*** 題梅仙壇　　　　　　　　　　　　　清江劉(霆午)¶
吏隱清風幾百年長松脩竹滿壇前漢皇若聽三書諫未必先¶
生便肯仙¶
　　
*** 題梅壇¶
火德中微否未傾朝陽一疏鳳先鳴如公忠論能旋聽彼莽姦¶
謀未可成萬古仙名香宇宙幾人遺臭腐公卿至今風吼松聲¶
怒似爲先生訴不平¶
　　　　　　　　　　　　　　　　　　　王(伯範)¶
朝喑仗馬夕箋天漢事于今已幾年一片孤忠應尚在定須耿¶
耿斗牛邊¶
#<md:CK-KZ_JY306_01p048a>¶
<pb:YP-C_JY306_27yiji-09-0049a>¶
　　
*** 宿梅仙壇　　　　　　　　　　　　　(張廣漢)¶
夜宿梅壇境山寒萬籟空無才供吏隱有夢憶仙翁石齒含殘¶
雪松髯奮急風竈煙如可䑛跨鶴問鴻濛¶
　　
*** 題梅壇　　　　　　　　　　　　　　鍾　訧¶
萬松護嶺與天齊中有眞人舊隱棲井冷尚留丹汞暖壇高近¶
拜斗星低回思漢事成惆悵浪費今人爲品題我欲從之無路¶
去同昇不似許仙雞¶
　　　　　　　　　　　　　　　　　　　胡　發¶
忠肝一點炳如月世事難將道眼看駕取雲軿昇斗府惟遺巖¶
壑拱仙壇¶
#<md:CK-KZ_JY306_01p048b>¶
<pb:YP-C_JY306_27yiji-09-0049b>¶
　　
*** 遊梅壇有感　　　　　　　　　　　　臨川吳(季先)¶
小立仙壇挹斗箕著身高處覺天低南昌吏隱清風在喚醒時¶
人局面迷¶
　　
*** 賡梅山壁間韻　　　　　　　　　　　古旴鄧(夢杰)¶
愧我身名墮褐冠無因安得到仙壇子眞雖隱名難隱萬古高¶
風凜凜寒¶
　　
*** 題梅山　　　　　　　　　　　　　　東嘉趙(必橦)¶
一隱吳門訪此山深憐漢鼎尚多艱片言倘得回天聽未必仙¶
名滿世間¶
　　
*** 題梅壇　　　　　　　　　　　　　　曹仙家¶
#<md:CK-KZ_JY306_01p049a>¶
<pb:YP-C_JY306_27yiji-09-0050a>¶
漢代梅君此鍊丹古壇翠駁蘚花斑目窮鳥道青天遠榻轉松¶
陰白日閑煙隔樓臺分象外風吹鍾磬落人間不知乘詔冲昇¶
後幾度飛鸞到舊山¶
　　　　　　　　　　　　　　　　　　　新昌張(異)¶
上疏歸來日已西山中旋製薜蘿衣謀身豈爲金丹祕去國應¶
知火祚移風露滿林蟬幾蛻松杉遶屋鶴孤飛瓣香僕僕非公¶
願自有忠誠天地知¶
古樹枯藤知幾年衣冠來此豈徒然波濤平地難囘首風雨深¶
山旦熟眠吾道有靈終用世此心無愧可通天功名分定從吾¶
好未許驅馳效執鞭¶
#<md:CK-KZ_JY306_01p049b>¶
<pb:YP-C_JY306_27yiji-09-0050b>¶
　　
*** 立春寄梅壇楊逸老　　　　　　　　　范太中¶
仕路蹉跎又見春區區深厭走紅塵未能解脱無窮事長憶逍¶
遥自在人瓦缶汲泉朝灌藥羽衣濛露夜朝眞灑然物外清虛¶
境呼吸淳元養氣神¶
　　
*** 題梅壇毛慶甫雲悅樓　　　　　　　　蕭泰來¶
樓立梅峯最上頭日隨元氣與浮游道心快活雲心似飛去飛¶
來得自由¶
一收二百里間雲詩几琴窗總向君獨樂何如同樂好闌干欠¶
著老夫分¶
　　
*** 題梅山雲悅樓　　　　　　　　　　　約山朱(行父)¶
#<md:CK-KZ_JY306_01p050a>¶
<pb:YP-C_JY306_27yiji-09-0051a>¶
和衣高卧白雲堆門倩雲封不妄開留向山中自娛悅莫教一¶
片出山來¶
　　　　　　　　　　　　　　　　　　　自堂陳(杰)¶
白衣蒼狗無情物翻手悲懽變古今輸與道人長快活看渠起¶
滅不關心¶
　　　　　　　　　　　　　　　　　　　後林李(義山)¶
雲本無心悅者誰華陽去後少人知欲分半席無因到一片飛¶
來是覔詩¶
　　　　　　　　　　　　　　　　　　　蜀人王(時彥)¶
一生活計一身閑日與白雲相往還五百年間知此味華山去¶
#<md:CK-KZ_JY306_01p050b>¶
<pb:YP-C_JY306_27yiji-09-0051b>¶
後到梅山¶
　　　　　　　　　　　　　　　　　　　林隱羅(永之)¶
曾讀楊詩識懶雲只今雲悅即雲孫龍無怒色常歸匣鶴有懽¶
顔獨守門春態樂尋吟客伴心閑喜共野人言要知出岫晴方¶
好樓外濛濛煙雨昏¶
　　　　　　　　　　　　　　　　　　　初堂胡(宏子)¶
世人之所悅多在紛華間毛仙得趣處白雲滿青山飛樓俯空¶
曠登眺長怡顏迹與雲俱高心與雲俱閑八極梅眞人乘雲相¶
往還我亦懶出岫時歸坐雲關清吟抱幽獨何當共凭闌¶
　　　　　　　　　　　　　　　　　　　崔次周¶
#<md:CK-KZ_JY306_01p051a>¶
<pb:YP-C_JY306_27yiji-09-0052a>¶
仙人好樓居天上多瓊樓祥氛結紫炁磅礴常周流道人仙之¶
裔居然梅山頭山頭聳百尺日與雲從游靜嘿觀內景繚繞雲¶
氣浮軒豁挹西爽天淨雲影收倚闌暢今情筆硯雲煙稠領客¶
譚又玄滿吸雲腴甌不用分半間盤結任相謬怡然自可悅澹¶
然亦何求悅則動靜隨呼吸聽去留我欲乘之叩太虛相與上¶
下追仙斿鞭鸞笞鳳汗漫去下視八表揮斥凌九州¶
　　　　　　　　　　　　　　　　　　　鍾　訧¶
我匪悅雲雲悅我雲兮與我一無心知君只愛雲中隱不肯出¶
山無處尋¶
　　　　　　　　　　　　　　　　　　　李君式¶
#<md:CK-KZ_JY306_01p051b>¶
<pb:YP-C_JY306_27yiji-09-0052b>¶
無心出岫道人閒身在虛無飄緲問可惜雲霓人在望捲將雲¶
雨入梅山¶
　　
*** 題梅山　　　　　　　　　　　　　　薛修竹¶
薜荔壇高秋十分漢時笙鶴杳無聞平明一覺西風夢吹落人¶
間半是雲¶
¶
¶
¶
¶
¶
