#-*- mode: org; -*-
#+EXPORT_ID: JY256
#+TITLE:文帝孝經 Wendi Xiaojing
#+WITNESS: CK-KZ JYE
#+BASEEDITION: YP
<pb:CK-KZ_JY256_01p001a>¶

* 文帝孝經原序¶

帝君以至孝而居文昌上位。一十七世爲士大夫，身現九十七¶
化行藏，無在不以孝顯。敬誦經文六章，父母育子之勞，曲盡其¶
心；人子體事之懷，精悉其義。綱維至性，經紀民物，達自一孝，準¶
諸萬事。摯而加切，約而加詳。廣宣敎化敷揚妙道，集眾孝之大¶
成，而創千古之子則者也。宋西山眞先生言是經神妙，通明易¶
曉，如家常說話一般，無不動智而覺迷。其理生天地生萬物，斡¶
陰陽而昭人極，洽羣類而建王綸。曾子《十八章》直與帝君大旨¶
相發明，所以爲文明之首出乎？宜其藏之天府，斗爲之旋，道爲¶
之運；置之巖阿，山永不崩，貯之水府，波臣順澤。麟趾不踐生草，¶
<pb:CK-KZ_JY256_01p001b>¶
鳳凰不食昆蟲，仁烏反哺，順竹衞母。種種皆慈孝仁化所感，誠¶
大羅命世至寶實，爲吾儒立敎不易之宗。濬幼服帝訓，每日持¶
誦是經。一夕靜憩文鏡齋頭，夢帝君吿誡曰：『子誠能廣布經文，¶
並勸世人，我當保汝甲第聯雲，位極文臣。』濬因與同人搆梓翻¶
刻，廣施凡五千餘卷。闈試之日，見奎斗執筆，挾卷跳躍於前卷¶
上，大書金字曰『文昌孝經』。須臾不見。頓覺祥光滿塲屋，異香襲¶
肢體。文思大徹，揮毫如意，果得天選高擢。噫嘻，濬之堅持《孝經》¶
非以期驗也。乃得奇驗應兆如此，始信帝君爲靈赫赫垂訓凜¶
然，孝與不孝，洞鑒無遺。聖天子至治丕變，以孝爲本，孰有加於¶
經文開化之顯著哉？於是載鐫而闡述焉，以見孝宜自盡爲斯¶
<pb:CK-KZ_JY256_01p002a>¶
人之首務，庶不負帝君之諄諄吿誡云。¶

明宏治五年三月吉旦少保大學士邱濬仲深氏瓊山甫敬述¶
¶	
¶	
¶	
¶	
¶	
¶	
¶	
¶	
<pb:CK-KZ_JY256_01p002b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY256_01p003a>¶

* 文帝孝經原跋¶

文昌，先天之孔子也；孔子，後天之文昌也。《育子》一章，非卽北山¶
生我之詩乎？《體親》一章，非卽色難無違之體乎？《辨孝》一章，非卽¶
養口體、養心志之辨乎？《守身》一章，非卽臨淵履冰之守乎？《敎孝》¶
一章，非卽入孝出弟之敎乎？《孝感》一章，非卽大德達孝、人無間¶
言之事乎？吾師瓊山邱太師性不喜談佛老，獨謂曾子《十八章》¶
直與帝君大旨相發明信，服聖訓。如此，誠以其大有功於儒敎¶
耳。夫乳哺成人，心無盡而力豈休，養生送死，事有終而心罔極。¶
聖賢不過敎人自盡，而經天緯地，實不出此。所以諄諄吿誡者，¶
皆吾儒淑身治人、務本行道大學問。鏊也誌之，愧未逮也。¶
<pb:CK-KZ_JY256_01p003b>¶

明宏治五年三月内翰林侍讀學士王鏊敬跋¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY256_01p004a>¶
@fw1重刊道藏輯要¶

* 文昌孝經¶

　　　　　　　　　　　　　大興朱　珪石君敬校¶
　　　　　　　　　　　　　睢陽蔣予蒲夢因重訂¶

** 　開經啟¶

　　浩浩紫宸天，郁郁寶華筵。文明光妙道，正覺位皇元。振嗣¶
　　恩素重，救劫孝登先。大洞完本願，應驗子心堅。¶

** 　　育子章第一¶

眞君曰：乾爲大父，坤爲大母。含宏覆載，胞與萬有。羣類咸遂，各¶
得其所。賦形爲物，稟理爲人。超物最靈，脫離蠢劫。戴高履厚，俯¶
<pb:CK-KZ_JY256_01p004b>¶
仰自若。相安不覺，失其眞性。父兮母兮，育我者宏。兩大生成，一¶
小天地。世人不悟，全不知孝。吾今明闡，以省大衆。乾坤養物，勞¶
而不勞，父母生子，不勞而勞。自字及姙，自幼迄壯，心力所注，無¶
有休歇。十月未生，在母胎中。母呼亦呼，母吸亦吸。躭娠如山，筋¶
疼血滯，寢處不舒，臨盆性命。若不自保，父心關惻，母體擔虞。縱¶
令易誕，費盡勞苦，若或遲久，不行分娩，艱難震恐，死中幸生。幾¶
舍其母，始獲其子。一月暗居，三年乳哺，啼卽懷抱，猶恐不調；睡¶
令安寢，戒勿動搖；含食以飼，貼衣以裏，諒其饑飽，適其寒暑；痘¶
疹關煞，急遽驚悸。吚唔解語，匍匐學行；手不釋提，心不釋護。子¶
旣年長，恐其不夀；多方保持，幸而克祐；籌畫有無，計其婚媾。厥¶
<pb:CK-KZ_JY256_01p005a>¶
齡方少，諸務未曉；一出一入，處處念之。綢繆咨嗟，諄諄誡命。親¶
心惆悵，子方燕樂，敎之生計，敎之成業。母誕維艱，父誨匪易。雖¶
至英年，恤若孩提，食留子餐，勝如已餐；衣留子衣，勝如己衣；子¶
若有疾，甚於已疾；有可代者，已所甘受。子若遠遊，行旅風霜，夢¶
寐通之；踰期不歸，睛裂腸斷。子有寸善，誇揚樂與；子有小過，回¶
護遮蓋；暗自傷心，恐其名敗。子惟賢能，父母有賴；子若不肖，父¶
母誰倚；子若妄爲，父母身危。作事未事，俱切親情。芽栽茁培，堂¶
基構植。母勤子生，父作子述；其行其志，不厭其苦；憐子念子，何¶
時放置。形或暫離，心恒無間。貴如帝王，神如天亶；顯如公卿，賤¶
如編戶。愚如齊氓，皆如是心。窮達愁樂，存歿明幽，皆如是心。混¶
<pb:CK-KZ_JY256_01p005b>¶
沌初分，亘古及今；普天匝地，綿綿惻怛，父母之心，無不如是。如¶
乾覆物，如坤載物，和藹流盈，充塞兩間。莫大慈悲，無過親心。¶
卽說偈曰：萬般勞瘁有時休，育子辛勤無盡頭。字懷耐苦終無¶
厭，訓誨循徐不憚求。一葉靈根非易植，窮年愛護幾。曾優。子俱¶
親自身栽。養，親老心猶爲子籌。　又說偈曰：眞誠一片結成慈，¶
全無半點飾虛時。慈中栽養靈根大，生生不已自無涯。¶
靈慈神咒○佛菩薩菩提心，大羅會上陀羅尼，一切救苦難，無¶
過我親心。聖主仁君，救濟生靈，不忍一匹之不生，無如愛子心。¶
靡所不至誠；推極仁惠者，孰能踰二人。¶

** 　　體親章第二¶
<pb:CK-KZ_JY256_01p006a>¶

眞君曰：前章所言，不止育子，直將子心親曲體之。凡爲人子，當¶
以二親體我心者，還體親心。體我此身骨稟父生、肉稟母成，一¶
膚一髮，或有毀傷，親心隱痛，子心何安。心爲身主，太和藴毓。父¶
兮所化，母兮所育。一有不孝，失親本來。孝先百行，根從心起。定¶
省温凊，時以敬將。每作一事，思以慰親，每發一言，思以吿親。入¶
承親顏，親歡我順；親愁我解，出必吿親。恐有惡行，以禍親身，歸¶
必省親；恐有惡聲，以拂親心，力行戒慝。隨時加惕，口業不干，身¶
業不作。恐有意業，欺親欺身；恐有心業，累身累親。我有手足，父¶
母一體；異母兄弟，總屬天倫。恐有參商，殘親支體。叔伯同根，宗¶
族一家；恐有乖戾，傷親骨肉。祖曾上人，恐失奉事，悖親孝思，子¶
<pb:CK-KZ_JY256_01p006b>¶
孫後裔。恐失字育，斷親嗣脈，恐失敎訓，敗親家規、子姪世系，恐¶
失敦睦，貽親庭釁，我夫我婦，子媳之職，恐失和敬，致親不安。我¶
有姻婭，屬親至戚，恐失夙好，致親不甯。上而有君，爲親所主，恐¶
有不忠，致親以逆；下而民物，與親並育，恐有不恤，損親之福；外¶
而友朋，爲親之輔，恐有不信，絕親友道。師爲我法，卽爲親箴；事¶
恐失賢，以違親訓，匪人壬人，親之所遠，交恐不擇，以累親志。仰¶
而天高，帝位乎上；日月星斗，親所敬畏；恐有冒凟，妄干天怒，致¶
重親辜。俯而地厚，羣生資始，親所奉履；恐有褻侮，業積暴殄，致¶
延親禍。中而神祇，司我親命；恐有過犯，致減親紀。一舉一動，總¶
期歸善，以成親德。我親有善，身順其美。救人之難，卽是親救；濟¶
<pb:CK-KZ_JY256_01p007a>¶
人之急，卽是親濟；憫人之孤，卽是親憫，容人之過，卽是親容。種¶
種不一體親至意親或有過委曲進諫俟其必改以善規親猶¶
承以養養必兼善方得爲子人各有親曷不懷思父母在日夀¶
不過百惟德之長垂裕彌遐是以至孝親在一日得養一日堂¶
上皆存膝下完聚人生最樂惜此光陰誠不易得玉食三殽勺¶
水一菽各盡其歡加餐則喜減膳則懼貧富豐嗇敬無二心願¶
親常安恐體失和疾病休戚常係子心一當有恙能不滋虞藥¶
必先嘗衣不解帶服勞侍寢愈則徐調食不輕進相其所宜倘¶
或不痊延醫詢卜酒不沾唇至心禱祝殫厥念力以求必痊終¶
天之日飲食不甘哭泣失音衣衾棺槨多方自盡三年哀痛晨¶
<pb:CK-KZ_JY256_01p007b>¶
昏設薦佳塋厚穴安置壟坵禮送歸祠親魂有托廟享墓祭四¶
時以妥去親日遠追思常在形容面目若聞若覩動息語默尋¶
聲覓迹中心勿忘抱慕如存生死同情幽明一理孝道由基大¶
經斯彰嗟爾人子縱能如是體之親心未及萬一¶
偈曰幼而得親全安樂不之曉設無雙親在饑寒難自保遭此¶
伶仃苦方思親在好　又說偈曰嬉嬉懷抱中惟知依二親何¶
至長大後漸失爾天眞我親旣生我我全不能孝云何我養兒¶
我又恤之深反觀覺愧悔方知父母恩　又說偈曰室家是親¶
成豈是離親地莫道風光好遂把親歡易貧賤是前因豈是父¶
母遺生不托親體我并無人身莫怨生我苦修來自有𢌿富貴¶
<pb:CK-KZ_JY256_01p008a>¶
是親培豈是驕親具親若不教我何有富貴遇報本正在此赤¶
怛安可替最易忘親處尤宜加省愓¶
眞君曰子在懷抱啼笑嬉戲俱關親心實惟眞摯爲人子者能¶
如是否試一念之何能暫釋父母强健能嬉能笑能飲能食子¶
所幸見父母漸衰嬉笑飲食未必如常子心所愓責我不楚憐¶
親力弱嗔我聲微憐親氣怯愈加安養勿致暫勞父母逝世苦¶
無嬉笑及我顏色苦無怒詈及我身受縱有厚祿親不能食縱¶
有錦帛親不能被生不盡歡追思何及逝者念子存者念親祭¶
享悠遠隔不相見思一慰之悲哀無地言念斯苦實難爲子¶
乃說偈曰親昔養兒日豈比强壯年我方學語處親疑我啼也¶
<pb:CK-KZ_JY256_01p008b>¶
我方跬步時親疑我蹶也我方吚唔處親疑我疾也我方思食¶
處親知我饑也我方思衣處親知我寒也安得本斯志體恤在¶
親先親今且垂暮亦豈强壯比欲將飼我者奉親膳養時欲將¶
褓我者侍親寢息時欲將顧我者扶親衰老時欲將育我者事¶
親終天時何者我曾盡全然不之覺生我何爲者能不中自怍¶
孝子明心寶咒○以此未及萬一心時時處處體親心當思愛¶
養恩勤大每想懷躭乳哺深日在生成俯仰中覆載風光父母¶
仁何殊羣物向春暉切切終身抱至誠¶

** 　　辨孝章第三¶

眞君曰吾今闡教以示大衆親存不養親歿不葬親祚不延無¶
<pb:CK-KZ_JY256_01p009a>¶
故溺女無故殺兒父母客亡骸骨不收爲大不孝養親口體未¶
足爲孝養親心志方爲至孝生不能養歿雖盡孝未足爲孝生¶
旣能養歿亦盡孝方爲至孝生我之母我固當孝後母庶母我¶
亦當孝母或過黜母或載嫁生我勞苦亦不可負生而孤苦恩¶
育父母且不可忘何况生我同母兄弟我固當愛前母兄弟我¶
亦當愛同氣姊妹我固當和連枝妯娌我亦當和我生之子我¶
固當恃前室遺子我亦當恃眾善家修無不孝推如是盡孝始¶
克爲孝始知百行惟孝爲源我孝父母不敬叔伯不敬祖曾於¶
孝有虧我孝父母不愛子孫不敦宗族於孝有虧我孝父母不¶
和姻婭不睦鄉黨於孝有虧我孝父母不忠君上不信師友於¶
<pb:CK-KZ_JY256_01p009b>¶
孝有虧我孝父母不愛人民不恤物命於孝有虧我孝父母不¶
敬天地不敬三光不敬神祇於孝有虧我孝父母不敬聖賢不¶
遠邪佞於孝有虧我孝父母財色妄貪不顧性命知過不改見¶
善不爲於孝有虧淫毒婦女破人名節於孝有虧力全名節於¶
孝更大奉行諸善不孝吾親終爲小善奉行諸善能孝我親是¶
爲至善孝之爲道本乎自然無俟勉强不學而能隨行而達讀¶
書明理因心率愛因心率敬於孝自全愚氓愚俗不雕不琢無¶
乖無戾孝理自在苟具靈根知愛率愛知敬率敬於孝可推孝¶
庭子容孝壺婦儀孝男端方孝女靜貞孝男温恭孝女順柔孝¶
子誠慤孝婦明潔孝子開先孝孫承後孝治一身一身斯立孝¶
<pb:CK-KZ_JY256_01p010a>¶
治一家一家斯順孝治一國一國斯仁孝治天下天下斯昇孝¶
事天地天地斯成通於上下無分貴賤¶
偈曰世上傷恩總爲財誠比諸務尤爲急相通相讓兄和弟父¶
母心歡家道吉財生民命如哺兒祿奉君享如養親本之慈孝¶
爲源流國阜人安景物熙　又說偈曰子賴親安享不思盡孝¶
易若或罹困苦方知盡孝難難易雖不同承順是一般　又說¶
偈曰今爲辨孝者辨自夫婦始孝子賴賢助相厥内以治后惟¶
盡其孝君得成其緒婦惟盡其孝夫得成其家同氣因之協安¶
親無他意自古賢淑妻動卽爲夫規上克承姑順下克撫媳慈¶
從來嫉悍婦動卽爲所惑承姑必不順撫媳必不慈惟盡爲妻¶
<pb:CK-KZ_JY256_01p010b>¶
道方可爲人媳惟盡爲媳職方可爲人姑身有爲媳時亦有爲¶
姑日我用身爲法後人無不格嬪𡚱與媵妾致孝以安命婦德¶
成夫行化從閫中式所係重且大淑訓安可越　又說偈曰辨¶
之以其心毋使有不安辨之以其行毋使有或偏辨之以其時¶
母使有或遷辨之以其倫母使有或間大小各自盡親外罔所¶
愆誠僞在微茫省惕當所先　又說偈曰親懷爲已懷至性實¶
綿綿卽是佛菩薩卽是大羅仙¶
純孝闡微咒○萬般切已應爲事俱從一孝參觀到胸中認得¶
眞分曉孝上行來總是道¶

** 　　守身章第四¶

<pb:CK-KZ_JY256_01p011a>¶
眞君曰所謂孝子欲體親心當先立身立身之基貴審其守無¶
身之始身於何始有身之後身於何育有挾俱來不可或昧當¶
思在我設處親身愛子之身勝於己身菩菩乳哺望其萌芽冀¶
其成材寸節肢體日漸栽培何一非親身自勞苦得有此身親¶
愛我身如是之切保此親身豈不重大守此親身尤當倍篤遵¶
規合矩如前所爲矜驕不形淫佚不生嗜慾必節父母之前聲¶
不高厲氣不麤暴神色温靜舉止持祥習久自然身有光明九¶
靈三精保其吉慶三尸諸厭亦化爲善凡有希求悉稱其願兢¶
兢終身保此親體無虧而歸是謂守身苟失其守塊然軀殼有¶
負父母生而猶死抑知人生體相完備卽有其神每日在身各¶
<pb:CK-KZ_JY256_01p011b>¶
有處所一身運動皆神所周神在臟腑欲不可縱神在四肢刑¶
不可受縱欲犯刑非傷卽死凡有身者所當守護守眞爲上守¶
心次之守形爲下愚夫匹婦無所作爲亦足保身何爾聰明奸¶
僞妄作昧性忘身沈溺欲海全不省悟大羅天神觀見斯苦發¶
大慈悲降生聖人以時救度惟兹聖人躬先率孝加檢必謹加¶
恤必至不忍斯人墮厥親身一切栽持遂其所守種種孝順當¶
身體物體在一身化在衆生𢌿兹凡有同歸於道身居不動肆¶
應常普如是守身是爲大孝¶
卽說偈曰親視子身重常視已身輕人何反負已損身背吾親¶
莫將至性軀看作血肉形今生受用者夙世具靈根　又說偈¶
<pb:CK-KZ_JY256_01p012a>¶
曰一切本來相受之自父母謂身卽親身人猶不之悟謂親卽¶
身是重大不可悞完厥惺惺體盡我所當務無量大道身圓滿¶
隨處足　又說偈曰同此親稟受一般形體具善哉孝子身超¶
出浮塵世以兹不磨守保鍊中和氣眞培金液形元養玉符體¶
廣大不可限生初豈有異¶
孝子金身咒○惟此光明孝子身果是金剛不壞身化成卽在¶
當身内現出千千萬億身¶

** 　　敎孝章第五¶

眞君曰孝自性具敎爲後起世多不孝皆因習移意旣罔覺智¶
又悞用聖人在上惟敎爲急敎之之責重在師傅尤當愼擇賢¶
<pb:CK-KZ_JY256_01p012b>¶
良之師化惡爲善不賢之師變善爲惡師而不敎過且有歸敎¶
之不善其罪尤大不賢之師導之匪僻引之邪佞養成不肖流¶
爲凶頑越禮犯紀妄作無忌雖欲救之急難格化如是爲敎罪¶
實非輕藥石之師惟賢是與行已端莊導人忠信敎不他設孝¶
無畸行因其本然還所固有朝敦夕誨幼育長循惟兹孝弟化¶
行是先雖至愚氓無不曉習如是爲敎功實不少爲功爲罪職¶
豈易任惟名尊嚴其實如何孝弟是宗能孚孝者弟亦本諸助¶
君爲理轉移風俗全在師儒敎不可悞師不可違自重在師率¶
敎在弟孝原自具有覺斯興¶
偈曰孝弟雖天性良師當時省一或干不孝何能全弟行罪愆¶
<pb:CK-KZ_JY256_01p013a>¶
有攸歸師實難卸任能作如是觀訓之方有定　又說偈曰敎¶
雖賴良師人亦當自謹無自干不孝徒然費師訓¶

** 　　孝感章第六¶

帝君曰吾證道果奉吾二親昇不驕境天上聚首室家承順玉¶
眞慶宫逍遙自在吾今行化闡吿大衆不孝之子百行莫贖至¶
孝之家萬劫可消不孝之子天地不容雷霆怒殛魔煞禍侵孝¶
子之門鬼神護之福祿𢌿之惟孝格天惟孝配地惟孝感人三¶
才化成惟神敬孝惟天愛孝惟地成孝水難出之火難出之刀¶
兵刑戮疫癘凶災毒藥毒蟲𡨚家謀害一切厄中處處祐之孝¶
之所至地獄沉苦重重救拔元祖宗親皆得解脫四生六道餓¶
<pb:CK-KZ_JY256_01p013b>¶
鬼窮魂皆得超生父母沉疴卽時痊愈三十六天濟度快樂七¶
十二地靈爽逍遙是以斗中有孝弟王下有孝子光曜乾坤精¶
貫兩儀氣協四維和遍九垓星斗萬象莫不咸熙神行河岳海¶
波不揚遐荒是奠遐邇均孚孝之爲道功德普遍¶
偈曰迹顯心亦顯感應固神妙若有心不孝盜名以爲孝假以¶
欺世人中實難自道迹或似不孝身心實盡孝世人競黜之心¶
惟天可吿獨此兩等人感不漏纖毫天鑒不可欺禍福時昭報¶
眞君曰澟哉澟哉今勸世人遵吾修行感應之機速於衆善背¶
吾所言天條不赦萬劫受罪夫人之生養親有缺且難爲子何¶
况世人毀罵父母腹誹父母親且毀罵毆叔詈伯弑君凌師無¶
<pb:CK-KZ_JY256_01p014a>¶
所不爲子在懷抱氣不忍吹及其長也愛之者眞訓之者嚴以¶
愛子心用之撻楚撻亦是愛嗔亦是愛卽有盛怒子惟柔順欲¶
再杖時手不能下何爾世人拒親責已如抗大敵天怒地變豈¶
容大逆子有病厄親處不安何於親疾絕不關心子有勞苦親¶
關痛癢何况我體犯法極刑子苟不育淚不曾乾冀其重生傷¶
人七情何爾世人父母終天未及三年思慕中衰饗祭失時親¶
骨不葬且干不孝何爾世人貧發親塚賣穴暴露嗟爾父母念¶
念及子何爾世人凡事用心獨於父母有口無心不肯實爲人¶
之一身諸般痛楚何處可受何爾化外火焚親屍全無隱惻美¶
名火葬於心最忍夫人之死口不能言肢體難動心實未死猶¶
<pb:CK-KZ_JY256_01p014b>¶
知痛苦過七七日心之形死其形雖死此心之靈千年不死火¶
焚而熾碎首裂骨燒筋炙節立時牽縮心驚肉跳若痛苦狀俄¶
頃之間化爲灰燼於人且慘何况我親抑知冥獄首重子逆閻¶
羅本慈人自罪犯多致不孝自罹冥法人盡能孝多致善行地¶
獄自空一節之孝冥必登記在在超生誦是經者各宜省悟苟¶
無父母烏有此身報恩靡盡銜慈莫極人果孝親惟以心求生¶
集百福死列仙班萬事如意子孫榮昌世系綿延錫自斗王是¶
經在處可鎭經藏可概萬行厭諸魔惡成大羅仙長保亨衢何¶
樂不從¶
孝感神應咒○禔啝禔啝人子心曲仰事俯育一家氣和飛鸞¶
<pb:CK-KZ_JY256_01p015a>¶
廣度樂愷先歌如意寶光普照長怤(音孚)○禔啝禔啝盡孝靡他¶
解盡親厄消盡親過罪滅福生孝思不磨超脫九幽永離網羅¶
欲報親慈惟心常慕○禔啝禔啝至孝誠孚親生福祿夀增多¶
歸去逍遙昇天都孝思不磨樂永佗娑唵娑訶但願人子心常¶
如在母腹一呼一吸中吮血茹膏液一血一脈間俱屬在父怙¶
情雖性發依爲命府陰陽日月從此龢(古和字)乾坤翕闢從此龢¶
五聲六律五行龢五倫妙道從此龢太虛有盡處孝願無嗟磨¶
佗娑佗娑娑佗娑佗唵唎娑啝¶
孝子文印偈曰至文本無文韞之孝道中發現自成章司之豈¶
容泄天聾與地啞非聾亦非啞特將天地祕不使盡人解朱衣¶
<pb:CK-KZ_JY256_01p015b>¶
與魁光變幻文人心遇彼不孝子塞其聰明路遇彼純孝子開¶
其智慧途凡才作仙品仙品作凡才文雖有高下黜陟豈人操¶
或因前生報或因今生報今生或後報必當爲孝顯文章作證¶
明闡揚在大道¶

孝子桂苑天香心印偈曰我有蟾宫桂仙品眞足貴稟藴斗星¶
靈包含月華精元和鍾妙蕋枝根挺天衢蒼龍覆七曲光輝連¶
玉宇栽得大靈根吐兹百寶芬一蕚自天逗大地萬花稠流化¶
在人間所到無不周紛紛世上胄植香豈不茂易茂亦易落暫¶
而不能久無如天上桂一蕚勝千藪愈散覺愈遠愈久覺愈悠¶
香隨九天翔浩蕩風清飈馨懷萬會秋眞妙永無量名之爲金¶
<pb:CK-KZ_JY256_01p016a>¶
粟載之在奎斗珍貯慶宫中高佔壁樓頭不是擎元叟莫得主¶
其有若非植善手莫得攀兹秀勿與輕薄子必以孝爲首莫下¶
害良筆莫使䙝字手孝子之所爲我當賚賜厚千祥凝聚處早¶
把天香授果是誠孝子不求而自授不孝不弟人求攀終莫有¶
變孝妄行逆有必奪其有悔逆猛從孝無仍賜其有聖人孝天¶
地大位帝眷佑須知世所貴必從天上酬祈遊桂苑者宜認此¶
來由中間莫錯路自有非常遘億色花香裏重重寶光覆洞明¶
萬戶玲天天叠文秀凝成篆籀章結合五霞構秘策列繽紛仙¶
韻不停流悉在光中過徧照大神洲盤旋觀不盡羣仙晤且逅¶
花隨步履揚馥自冠裳透略嗅雲霄桂洗盡塵俗垢千孔與百¶
<pb:CK-KZ_JY256_01p016b>¶
竅感香俱靈牖心腑也充滿福緣無不偶入圃獨推元垂芳能¶
不朽寶哉勿輕錫愼重待孝友吾奉九天元皇帝君律令¶
乃說讚曰純孝本性生無不備於人體之皆具足踐履無難循¶
以此瞻依志無忝鞠育心在地自爲紀在天卽爲經生民安飲¶
食君子表言行父母天親樂無奇本率眞人人若共遵家國賀¶
太平放之充海宇廣之塞乾坤孝行滿天下塵寰卽玉京¶
說讚未畢聲周三界惠日藹風一時擁護爾時有朱衣眞君恭¶
敬稽首深會妙旨演爲慈孝鈞天大羅妙樂以廣聖化爰命金¶
童玉女著五色霞衣按歌起舞奏曰¶
敎孝有傳經奏愷成聲母慈昱昱父愛甄甄子色循循妻婉婉¶
<pb:CK-KZ_JY256_01p017a>¶
夫誾誾兄秩秩弟恂恂姑仁媳敬承父攜子祖攜孫恩勤室藹¶
藹家溱溱俱是父母一般心樂衎衎何地不生至性中篤實天¶
情懽騰普天下億兆馨蒸氣洽門屏俱如家人父母一般心有¶
身有親始信有君有臣有民師弟良朋咸歸於貞邦家總孝成¶
願人生過去父母早昇紫庭現在父母祺祿享遐齡化遍乾坤¶
中和瑞凝九光雯百和音漠漠天鈞瀜瀜六宇聽雝鳴並坐長¶
春並坐鸞笙直上瑤京達帝聞爾時樂舞三尋天龍鳳族聲和¶
翔集衆籟騰空香花圍繞眞君喜悅手舉如意更示大衆我力¶
演敎宣揚妙道慈孝感洽化應曛徵遂如是觀衆等寶之傳寫¶
廣勸勸一人孝准五百功勸十人孝准五千功自身克孝當准¶
<pb:CK-KZ_JY256_01p017b>¶
萬功事後母孝准萬萬功親亡事祖如孝父母准萬萬功善哉¶
善哉諦聽吾言於是朱衣魁星天聾地啞及諸仙衆懽喜踴躍¶
命諸掌籍載之玉冊信受奉行¶

　　又讚¶
元皇孝道萬古心傳通天徹地妙行圓仙佛亦同然化度無邊¶
中和位育全¶
南斗文昌元皇大道眞君¶
¶	
