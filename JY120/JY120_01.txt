#-*- mode: org; -*-
#+EXPORT_ID: JY120
#+TITLE:陰符玄解 Yinfu Xuanjie
#+WITNESS: YP JYE
#+BASEEDITION: CK-KZ
<pb:CK-KZ_JY120_01p001a>¶
* 陰符玄解自序¶
余昔丙子𡻕讀禮於淸溪山中曾以是經叩請於嵩山先生曰¶
此傳黃帝著又云春秋時朱子謂戰國見道之人所作今或目¶
爲養生或云王政兵法未知孰是請悉其詳先生曰此經者出¶
世書也乃崆峒授受之文爲三教百家經書文字之鼻祖誠原¶
始返終之大道發明人未生之前有生之後所以然盜奪之妙¶
訣上乘之精微言簡而該義深行易首以明機察物繼以知動¶
知時防尅防潰徹始徹終專以自然至靜爲功夫以觀天行徤¶
爲法則人有嚼破鐵饅頭之心志自能盡從無入有自有還無¶
之玄要鍊至神化地步則虛空亦粉碎矣春秋戰國時書之說¶
<pb:CK-KZ_JY120_01p001b>¶
固屬無據卽養生王政兵法之指殆亦乖訛皆姑置勿論耳余¶
得自二五道人之傳今以付汝幸爲寶之余拜受後詳讀參悟¶
有得於心此經不過四百四十七字其言天地始終剛柔動靜¶
之旨歸與易無二則釋氏之非空非色老氏之不有不無儒者¶
之無極太極皆一以貫之也但其造語甚奇用字多險諸家註¶
解臆度滋岐反晦眞意每悵巳學之少同未敢遽解今春余甥¶
寶祥自蜀歸得紫陽洞自牧道人張淸夜所註陰符發祕一册¶
余捧誦之下見祕訣同出一途不禁心暢神怡拍案稱快嗟乎¶
道人居蜀素明南宮之術卻於内丹成道今著作流入吾手正¶
君子居其室出其言善則千里之外應之之謂也然非吾甥之¶
<pb:CK-KZ_JY120_01p002a>¶
入蜀何由得此遺編正道人示我以辦道之津梁惜已尸解而¶
去不得面叩爲恨耳今檢其中祕密道人已流露於前則隱而¶
未發之義余不得不解之於後成上下符合之佳話故將五賊¶
三盜之用殺機奇器之祕並身體力行者解其奥妙寫其會心¶
名曰玄解觀之者須具得象忘言得理忘象之慧眼方始圓通¶
無碍也第此楮墨之發今付剞劂非畏人之曰是曰非祗恐不¶
解訣者目爲誕妄之談轉污成聖登眞之大道矣觀此者望其¶
諒諸故爲序¶
大淸乾隆壬辰仲夏月之望瀋陽一中子范宜賓書於執古軒¶
之南牕¶
<pb:CK-KZ_JY120_01p002b>¶
¶	
<pb:CK-KZ_JY120_01p003a>¶
* 　陰符玄解¶
** 陰符經　　　　　　　　　瀋陽一中子范宜賓註釋¶
　陰者太陰月也符者太陰與太陽相交一年有十二次合朔¶
　十二次圓滿此合朔圓滿之期卽爲符候第太陰借日生光¶
　内含眞火故又謂之火符至經者卽月節有五六之數如海¶
　之潮汐不失其期之謂前人以暗解陰或目爲分陰寸陰之¶
　說皆屬錯認此乃顯言太陰正見太陰中有太陽之眞火在¶
　依符盜取誠爲修道之玄範是此三字爲全章之祕旨云爾¶
*** 上篇¶
觀天之道執天之行盡矣¶
<pb:CK-KZ_JY120_01p003b>¶
　道者下交之義如初功自首下走之意合首走豈非道字乎¶
　而道功之用乃一人成太陽之作用今言天乃純陽之謂第¶
　此純陽實非一人能成必須二人而二字卽陰之謂以二人¶
　而合歸一處又豈非天字乎至觀字中具妙義是用二口於¶
　佳花之上自必有目見之機故以觀字隱含其義也第陰陽¶
　之闔闢如天之虛靜自然而然現其交光的須效天之逆行¶
　執中過渡幸得一丸以爲造化之樞機人體此以施功則陰¶
　符之祕全在於此是此二句爲全經之綱領以起下文也¶

**** 天有五賊見之者昌五賊在心施行於天宇宙在乎手萬化生¶乎身¶

<pb:CK-KZ_JY120_01p004a>¶
　二人之天有耳目鼻舌身之五累識此五者爲我之累是能¶
　見之而功中卻不離此五賊之用要我心識五賊而以五賊¶
　致用於人爲彼之累切不可使五賊爲我之累也蓋施五賊¶
　於二人之天不過若芻狗之用將陰陽我握在手使五賊擾¶
　累於人的須萬變應機則萬化方生於我之身矣¶
天性人也人心機也立天之道以定人也¶
　二人之天生來本小有自然生成之五賊此五賊之機現前¶
　莫不生之於人心心識此機假目而觀故稱機心也知之者¶
　息此機心於内用此機心於二人之天以立道基而此道基¶
　之立不離乎先天六一之鉛正以六一二字指人以定之是¶
<pb:CK-KZ_JY120_01p004b>¶
　心與性天與人爲道之必用無咫尺之遠無絲毫之惑也¶

**** 天發殺機移星易㝛地發殺機龍蛇起陸人發殺機天地反覆¶天人合發萬化定基¶

　陽以星㝛光明之機下照是發於天也陰以龍蛇起騰之機¶
　上現是發於地也此乃分言之也要合而言之地發氣騰固¶
　因天氣之下交卽天發光明亦因地氣之上騰而人察天地¶
　感應之機兆使陰陽顚倒逆迴此氣全在二人合一不分有¶
　一口之發故於此際盜天地眞一之氣奪陰陽造化之玄此¶
　正不生之生不化之化反離爲乾之奥用無非以向定之人¶
　而定我之根元也此中天人合發一句爲全經之祕密矣¶
<pb:CK-KZ_JY120_01p005a>¶
性有巧拙可以伏藏九竅之邪在乎三要可以動靜¶
　眞一之炁生自小中非工不能勾取非手不能托出其用得¶
　宜全憑心生若爲性所使雖巧而返拙不爲性所使似拙而¶
　正大巧則退伏藏密之爲正似拙實巧之作用也掠取眞陰¶
　中之眞陽伏藏於密前後升降以周行任督流通而不滯所¶
　以能悠久長存正長生須伏氣之謂庸人不知伏藏之奧不¶
　謹九竅之邪故失其生而九竅中之最靈者無過耳目口三¶
　者爲至要是三者用於動靜之中如　太上所云欲翕故張¶
　欲弱故强欲廢故興欲奪故與之爲也而三藏於一一中含¶
　三雖專指此三者而又不離西女爲要隱在其中爲聖功喫¶
<pb:CK-KZ_JY120_01p005b>¶
　𦂳處也¶
火生於木禍發必尅姦生於國時動必潰知之修之謂之聖人¶
　首二句言人無戒定之篤誠爲識神所使投身妄作一失其¶
　眞化爲臰腐如火發木焚之喻中二句乃雙關爲言亦可如¶
　上二句之意看又指三女爲姦因有生於其身之動我又因¶
　其動使之必潰於天人合發之時運我自然之殺機返後天¶
　爲先天知用此矢口之修可謂聖功之人第聖字耳爲坎口¶
　爲離正喻坎離相交得眞一之炁歸入中土爲王也此聖字¶
　幸勿略之¶
*** 中篇¶
<pb:CK-KZ_JY120_01p006a>¶
天生天殺道之理也¶
　天生者常道之順行也天殺者返道之逆行也今以常道自¶
　然順生之身行返道自然逆迴之奥故謂之天生天殺而此¶
　專用逆迴顚顚倒倒之妙理方謂成聖登眞之大道也¶
天地萬物之盜萬物人之盜人萬物之盜三盜旣宜三才乃安¶
　萬物之榮枯隨天地之運轉故天地爲萬物之盜人不能持¶
　守被萬物戕賊其眞性故萬物爲人之盜人若能保固不失¶
　掠取萬物之眞故人又爲萬物之盜三次之盜始成一爻九¶
　次之盜方成乾卦箇中之先後不過用人之一口以合其宜¶
　則三爻無非以女而得安全也¶
<pb:CK-KZ_JY120_01p006b>¶
故曰食其時百骸理動其機萬化安¶
　故曰者接上文之安字安十字於口以返口中之眞¶
　有故曰之用也食者食大藥也卽得之者常似醉之謂¶
　必因彼之時至而彼之時至必有機現動象是機之動象¶
　正食彼之時卽人爲萬物之盜也第此兔髓烏精人一食之¶
　則周身之骸盡皆通理濁陰逐而化淸陽者必素曰之退陰¶
　符進陽火周行之功有萬遍之化精炁神足故一食之得安¶
　於化此萬化又豈離女而得安乎¶
人知其神之神不知其不神之所以神¶
　神者陽也神之神者陽中之陽卽玄之又玄之謂也但此陽¶
<pb:CK-KZ_JY120_01p007a>¶
　藏於眞陰之中而取此眞陽是從矢口而得卽　呂祖所云¶
　口對口之神用試思以知中分豈非矢口二字乎故謂之知¶
　其神之神也第此之用不離乎尋常平淡無一毫矯揉造作¶
　之舉似無爲而卻有爲有爲中又若無爲故謂之知其不神¶
　之所以神也要知取此陽氣的以奇器用不神之神法方得¶
　其陽氣之來而此氣正父母未生前之始氣也¶
日月有數小大有定聖功生焉神明出焉¶
　日陽體而屬離陰之小月陰體而屬坎陽之大各有其數日¶
　數須足十六月數須足五千四十八人以日月之行度爲言¶
　者非也至云前三後三者乃言甲庚之併丁壬之合也假如¶
<pb:CK-KZ_JY120_01p007b>¶
　成乾之初爻先用甲前逆排三位癸後之壬併之次用庚後¶
　順排三位之壬亦是甲前逆排癸前之壬倂之末又用甲前¶
　逆排三位癸後之壬倂之此正前弦之後後弦前前三後三¶
　之妙訣也如此三倂而成乾卦之初爻如此九倂而成乾卦¶
　之三爻方至純陽地步此必日月之數足定用此成聖之功¶
　使五行攢簇於中宮而神人生焉出焉是神人之生成非日¶
　月相倂爲明未能成就此正不神之所以神也第此之云前¶
　三後三前弦後弦甲庚丁壬之指卽是火符也日月之數卽¶
　火符數足發現之機此正知其神之神也　純陽祖師所云¶
　遙指天邊日月輪又云地下海潮天上月崔希範所云天應¶
<pb:CK-KZ_JY120_01p008a>¶
　星地應潮莫不本此此解實陰符成聖大道千古不傳之奧¶
　義也¶
 其盜機也天下莫能見莫能知君子得之固躬小人得之輕命¶
　盜者道也道者盜也聖功作用觀其機以施盜於二人之天¶
　則一匕之眞陽莫能目見其下一匕之眞陽惟憑矢口中得¶
　來也君子知二人之寸陽必須以十字大口小口之法方得¶
　返來以固其身而長存小人不能自守恃才妄作流於邪道¶
　喪身不悟故云輕命此示人邪正之吉凶也¶
*** 下篇¶
聾者善視瞽者善聽絶利一源用師十倍三返晝夜用師萬倍¶
<pb:CK-KZ_JY120_01p008b>¶
　此指功中遇用美口之時必須如聾者之善視瞽者之善聽¶
　二善喻專字之義又含用口而心無口之謂也要知功中用¶
　盜非口不能取色絲眞一源頭之利惟口一源之用最爲至¶
　要是先以耳目之用於機得機始用其口而口一用又緣十¶
　字以得之果以十字而三返根源眞如用兵師之危厲此正¶
　火裏栽蓮誠有萬倍之獲是全用耳目口宵旦不輟以成盜¶
　機之利以起下文機心之用也倍字另有妙義未敢筆之請¶
　勿略焉¶
心生於物死於物機在目¶
　心爲物機所牽是爲物之用雖心生而自促其死也心不爲¶
<pb:CK-KZ_JY120_01p009a>¶
　物機所牽將物爲心之用是心死而自得其生也此正不死¶
　不生不生不死之謂然生死之途用目觀機而定正爲辦道¶
　之津梁是心假目之用必學如死人之不動爲最要之上着¶
　也¶

**** 天之無恩而大恩生迅雷烈風莫不蠢然至樂性餘至靜性廉¶天之至私用之至公¶

　二人之間不作塵情之拘擾全無常道順生之爲是爲無恩¶
　俟其時至機現是大藥生矣當此之時須分別壬癸使庚甲¶
　相併吞入腹中返成乾體而得長生豈非大恩乎然金木之¶
　併不過烈風之頃再加當頭一震躍然蠢動頓脫狂迷天眞¶
<pb:CK-KZ_JY120_01p009b>¶
　吐露矣全賴神此一擊故　呂祖所云霹𩆝聲中自得根之¶
　語堪爲證據但從生來一厶之小土中擊出兌中一絲之白¶
　余食之雖小而堪充六合生來一厶之小土原本淸淨承受¶
　一滴之靑陽凝然不爭其廉少但二人一厶土之功用固屬¶
　不可見之私爲而我太空一震得返成眞郤顯現入我一厶¶
　土中爲用故又謂之公是此四至字莫非歸中守中之旨也¶
禽之制在炁¶
　此專言炁正明天人合發之妙是用炁而不用形之作用如¶
　鶴以聲交也其用炁之旨非身中之炁若不以功力制之炁¶
　亦不來而我之任督不通升降路阻縱得亦失無招攝伏藏¶
<pb:CK-KZ_JY120_01p010a>¶
　之所也蓋炁卽陽人得陽則生失陽則死人爲仙鬼之各半¶
　行此功者正去陰益陽之爲也但神旣迷亂於紛華之域氣¶
　又虧失乎愛欲之場非此相機以制相感以炁之妙何能還¶
　返原本也¶
生者死之根死者生之根恩生於害害生於恩¶
　死者常道之爲也生者逆道之功也常道生人是心迷於情¶
　欲則精氣神失必至於死故以生者云爲死根逆道生身是¶
　心死於情欲則精氣神全必至於生故以死者云爲生根紫¶
　陽所云但將死戸爲生戸莫把生門當死門之謂也總之用¶
　逆道之伏藏身未死先學死之道始得生全卽龍蛇起陸緣¶
<pb:CK-KZ_JY120_01p010b>¶
　於豢養氣血之騰雷震風行因於丹臺月印之候故爲恩生¶
　於害姦邪藴國將成盜奪必潰之機葉茂花明實是陰盡陽¶
　迴之應故爲害生於恩下二句正火候之謂其火候　刑德¶
　相負之機請合參焉¶
愚人以天地文理聖我以時物文理哲¶
　禺者母猴也禺之天地至氣數充足自有光華之文理發現¶
　以爲坎離相交入中成土之兆也是此觀天察地之旨非天¶
　星地文之俗學實乃日月有數小大有定天人合發之玄範¶
　爲奪神功改天命之道盡在於兹故以天地文理爲聖者知¶
　愚人之謂也我則以日月之數小大之定機現之時用不神¶
<pb:CK-KZ_JY120_01p011a>¶
　之神令其必以盗機以發現光華時文之理合聖於哲更能¶
　於物誘紛紜之際令其就天地文理爲聖者默運其機因能¶
　以物理之哲明於我也而此時之文理乃吾人從朝至暮至¶
　親至近極平常處正凡聖轉關之要訣也吾人不可誤認請¶
　詳參焉¶
人以愚虞聖我以不愚虞聖人以奇期聖我以不奇期聖沉水¶
入火自取滅亡¶
　愚者不識不知懵懵然之謂是指共人要如愚之說也虞者¶
　恐人知覺我之所以爲又以口喻我中宮之說也聖者不類¶
　常道故云以愚虞聖我明宇宙在手萬化生身坎離之交金¶
<pb:CK-KZ_JY120_01p011b>¶
　木之倂聖功之生神明之出自然無爲之道故云以不愚虞¶
　聖此愚虞聖三字正妙旨也至以奇期聖以不奇期聖者請¶
　觀不字分爲一个奇字分爲立可期字分爲其月是言眞一¶
　立可得自其月之中是不奇期三字爲此經之祕密如不知¶
　此妄用三千六百之旁門小術以及三峯彼家皆沉水入火¶
　之爲空自速其滅亡也¶

**** 自然之道靜故天地萬物生天地之道浸故陰陽勝陰陽相摧¶而變化順矣¶

　自然之道靜者乃先天太極混然之體靜極而動化生天地¶
　兩大儀兩儀互爲相交又化生萬物此明先天應時自然之¶
<pb:CK-KZ_JY120_01p012a>¶
　化育也第此陰陽天地之道炁機流動循還不息漸沁漸漬¶
　至於數足時動陰陽相勝而發我則相摧相盪使變化順人¶
　物以遂其生者此明後天炁機奉時之現象也而奉天時是¶
　知天人合發之時時動食時之時日月小大之時此種種時¶
　正火候之宗源也¶

**** 是故聖人知自然之道不可違因而制之至靜之道律厯所不¶能契爰有奇器是生萬物八卦甲子神機鬼藏陰陽相勝之術¶昭昭乎進乎象矣¶

　自然之道者何胎息三部之功也而胎息之功非世俗所謂¶
　注意丹田强拉河車之爲乃先爲天地之交後行坎離之濟¶
<pb:CK-KZ_JY120_01p012b>¶
　末運歸中之妙是學在母腹之形壯使任督開通升降流行¶
　以資生化者莫不用十口之反文以得陽炁之下走所以有¶
　是故之稱也前之成聖登眞者莫不由此故立一無爲不動¶
　之功至當不易之法而此非律厯之數計可能契符於是有¶
　奇器之用而此奇器實爲道之源炁之本萬化之基陰符之¶
　祖聖人藉以爲下手施功之地機於此器立可而殺盜於此¶
　器立可而盜不神之神神於此器立可而獲效周流八卦甲¶
　子水金莫不由此器立可而逆旋天人合發神迎鬼避亦莫¶
　不憑此器立可之功能也此器卽陰陽相勝之術一進用之¶
　必得口口刀圭之陽故有昭昭之象而此奇器言於末章是¶
<pb:CK-KZ_JY120_01p013a>¶
　又示人用此奇器於末時也第此奇器人以玄牝爐鼎丹田¶
　太極等種種指認者皆非正卽參同契所稱圓三五寸一分¶
　口四八兩寸唇長尺二厚薄均等句之謂爲奇器之形此中¶
　器字有口對口竅對竅之祕進字又用此奇器之處也功至¶
　用奇器未有不得其一而萬事畢矣嗟乎聖經當前妙訣存¶
　心造化現成何甘自棄而不知急務耶勉之勉之¶
* 　　　神丹要論¶
　夫修金液還丹之道惟遵大易河洛下手運用之功不離道¶
　德陰符初行鍊精化炁乃天來交地先天造坎之功繼展鍊¶
　炁化神是坎去合離後天採丹之妙末施鍊神還虛又結胎¶
<pb:CK-KZ_JY120_01p013b>¶
　温養超脫神化之奥此三部功中所用之陽火陰符接補薰¶
　蒸之法不離乎日月卦象水火庚甲之玄最要先開其關通¶
　暢任督二脈令炁周行反復旋轉如輪之退後似車之進前¶
　不失朝屯暮蒙使炁升天入地此卽稱以飛仙之名正爲眞¶
　人踵息之祕當行功之際閉口垂簾拳曲四肢趺坐握固不¶
　視不聽損之又損存之又存不空不色非始非先恍恍惚惚¶
　倒倒顚顚五夜吞金三時餐菓固屬築基充實開通經絡之¶
　用正爲抽添温養超脫神丹而設此從先天卦象下手以補¶
　陽根由後天取父母未生前之始炁方爲胎息功用非指口¶
　鼻呼吸注意丹田妄認胎息也箇中玄妙無非自無入有定¶
<pb:CK-KZ_JY120_01p014a>¶
　要從有還無不奇内自有奇用不神中竟獲神存人行此功¶
　務在得訣方免少頭無尾之訛似是而非之謬參悟丹經印¶
　證歌訣自能融會要旨亦可貫通内外玄理一明自不受丹¶
　客之欺妙法旣解亦不生瘡疾之患將心戒定篤靜極虛專¶
　一不二盡力爲之不可膠柱偏執不可狂放妄談不欺不妬¶
　不惑不疑無人無我無有無無虛心實腹存其谷神炁同出¶
　入一穴隨息左右盤還不假絲毫造作不用半點鋪張成否¶
　聽天之吩咐耳至黃白之術乃教外之祕爲功中三五一都¶
　之玄配陰陽推運虛無之妙正愼重保固之要法非吞藥飛¶
　昇之妄論縱得推運之妙而不知胎息之功天關不開任督¶
<pb:CK-KZ_JY120_01p014b>¶
　不通閉升降流行之路無招攝伏藏之所得亦仍失終歸烏¶
　有第此胎息之功儒謂之行庭道謂之周天釋謂之法輪三¶
　教命名雖異其中玄理實同萬卷丹經惟此一理其他三千¶
　六百之旁門盡犯偏枯之忌全失陰陽之正皆非成丹之法¶
　安與胎息可比此性命雙修之功乃間世一傳之道肇端黃¶
　帝傳及老子爲道祖出關化胡傳至如來爲釋祖老子如來¶
　皆有妻子經史彰彰可攷又何有異於儒世迷分三是一之¶
　教人昧隱一含三之義流入邪僞之列轉成孤寡之修更且¶
　各立門戸互相抵排而要其本源實同出一途自三王下及¶
　漢唐由五代以迄今世則漢之鍾唐之呂與南五祖北七眞¶
<pb:CK-KZ_JY120_01p015a>¶
　莫不由此胎息之功上登天仙之果要知胎息三部初功之¶
　鍊精卽鹿之搖尾也繼功之鍊炁是龜之納息也末功之鍊¶
　神乃鶴之養胎也試思禽獸得一專行尙可延生今三家倂¶
　用於一身之妙合一爻内隱其三晝之玄又安有不成神丹¶
　大道者耶然此神丹得自房中有神炁之交無形體之合誠¶
　爲教外別傳之祕另具先天竅路之施流俗不得眞傳一任¶
　盲揣造作不引以三峯彼家之訛卽誘以爐火金石之餌笑¶
　狂愚之搏弄歎迷鬼之誤人愚昧本望延生癡魂竟反促死¶
　者已不知幾倍蓰矣古聖仙師果假採戰爐火以成道是犯¶
　貪財好色之污行又豈能登大羅天仙之位乎術士之局騙¶
<pb:CK-KZ_JY120_01p015b>¶
　丹客之射利不可崇信行此岔路惟望吾儕但立忠孝之本¶
　施仁義之行斷淫慾而戒急怒節飲食以避風寒貪妄之念¶
　不生牽纏之累力翦睹眾物竟若全無視已身眞如不有如¶
　此居心至人自見受得眞訣究明玄理乃於行立坐臥儘可¶
　隨地施功少思忘言養炁爲主是修性的須修命旣修祖定¶
　要修丹競業持守不少間斷效鹿龜鶴之運用登海底船以¶
　飛渡不徒堪稱玄學之匠手亦可爲得修道之紀綱矣余非¶
　自居於高明之列僅就所知錄爲要論不過上以明丹道之¶
　正下以開後進之宗不墜迷途是所深望人以余言爲是余¶
　固不敢喜卽以余言爲非余亦不敢愠者緣人不明玄理之¶
<pb:CK-KZ_JY120_01p016a>¶
　祕訣不知丹道之正僞又何喜何愠之有觀此者望其諒諸¶
　　此解大闡丹道之妙眞有發前人未發處解人難索巨眼¶
　　誰明心苦語眞可爲胆大予二十年前卽識其人惜未得¶
　　大成就然於吾道中亦足謂有緣人矣爰收入道藏中以¶
　　貽後之偶得眞訣者爲一大印證庶共知南北宗傳非僅¶
　　以空理說玄妙所能了也¶
　　　　　　　　　　　立甫山人謹誌於元庭精舍¶
<pb:CK-KZ_JY120_01p016b>¶
¶	
