#-*- mode: org; -*-
#+TITLE: 太虛心淵篇
#+DATE: 2011-11-02 10:47:34
#+PROPERTY: kxid KX213
#+PROPERTY: title 太虛心淵篇
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1047
#+PROPERTY: id JY215
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY215_01p062a>¶
<pb:YP-C_JY215_18maoji-05-0062a>¶
　
* 太虛心淵篇¶
我性旣肇稟受無殊圓圓大慧明明眞靈是時物不能萌其惡¶
種塵不能隱于罪芽而其境澄明瑩然內觀我心無心湛然外¶
鑒物形無形坦坦蕩蕩萬慮歸空豈不樂乎洎逐緣殢因忘前¶
失後耽塵憂眷貪著其事日被三餐其心百變夜只一眠魂遊¶
萬景馳神于嗜慾之鄕載靈在煩惱之界魂歌魄舞引奔死途¶
意昧識迷背了生路如是之際眞可歎惜莫若灌漱靈泉先澆¶
善根船泛法水次洗諸垢令我一性淨潔明白無掛無念圓圓¶
不缺若秋月之當空湛湛無遮如白雲之離頂遂得空空不住¶
實實無相覺入慧內明見大道是乃淨境之地也修命之人可¶
#<md:CK-KZ_JY215_01p062b>¶
<pb:YP-C_JY215_18maoji-05-0062b>¶
至此界以心觀心以性見性神亦茫茫眞亦浩浩得之哉得之¶
哉¶
　　我性旣肇¶
受此含元性明明太一初純然根大朴全卽在玄虛¶
　　稟受無殊¶
均與沖和秀何曾品有殊强分爲大小所以遠眞無¶
　　圓圓大慧¶
妙見靈通遠無遮幸得圓精純藏大覺此最近天然¶
　　明明眞靈¶
自得秋蟾白靈光甚浩然浮雲應不蔽皎潔瑩當天¶
#<md:CK-KZ_JY215_01p063a>¶
<pb:YP-C_JY215_18maoji-05-0063a>¶
　　不萌惡種¶
徹底皆眞慧連根盡覺明纖塵無處起惡種豈能萌¶
　　不隱罪芽¶
純正無瑕玷靈光表裏清不容些小垢焉隱罪芽生¶
　　內觀我心無心¶
洞徹施眞慧觀心豈有心忘然歸寂境片念莫來臨¶
　　外鑒物形無形¶
眞象猶無象塵形怎可形圓空齊一照物我了然冥¶
　　坦坦蕩蕩¶
眞性無諸礙優游得自然天和俱不挫坦蕩又何邊¶
#<md:CK-KZ_JY215_01p063b>¶
<pb:YP-C_JY215_18maoji-05-0063b>¶
　　萬慮歸空¶
塵慮終爲幻相忘悉入空不能容一念月照碧潭中¶
　　豈不樂乎¶
世態與浮榮惟堪樂七情此般眞性得歡喜是難名¶
　　逐緣𣨼因¶
最是因緣重逐緣孽乃深昏沉天性暗旁被六塵侵¶
　　耽塵憂眷¶
旣抱親情久耽憂損太和不將清淨守煩惱更來多¶
　　其心百變¶
對物生機巧臨時百變心靈淵都一寸役得許多深¶
#<md:CK-KZ_JY215_01p064a>¶
<pb:YP-C_JY215_18maoji-05-0064a>¶
　　魂遊萬景¶
夢想顛來倒魂遊萬景中危難巇與險恐怖在於空¶
　　馳神于嗜慾之鄕¶
魂蕩神微弱馳神嗜慾鄕天眞兼慧覺聲色競荒茫¶
　　載靈在煩惱之界¶
眞性遭沉沒憂煩載一靈頭頭隨彼去焉得妙源庭¶
　　魂歌魄舞¶
耗了三明見全歸魂魄家晨昏歌與舞嬉戲向姦邪¶
　　引奔死途¶
不肯遊眞正甘心入死途靈元盡消滅陰魄得舒蘇¶
#<md:CK-KZ_JY215_01p064b>¶
<pb:YP-C_JY215_18maoji-05-0064b>¶
　　意昧識迷¶
意識俱遮障昏昏昧與迷情山兼愛海無復向眞躋¶
　　背了生路¶
明旣移爲昧還知背了生三元兼七寶任被八邪爭¶
　　眞可歎惜¶
大聖存仁恤深哀不悟人幽寃並重業箇箇是沉淪¶
　　灌漱靈泉¶
一勺湛然清靈泉浸上生汲來冥灌漱芽糵得充盈¶
　　先澆善根¶
得地根皆善封培又灌泉熙然滋脈潤茂鬱長靈田¶
#<md:CK-KZ_JY215_01p065a>¶
<pb:YP-C_JY215_18maoji-05-0065a>¶
　　般泛法水¶
水性俱趨下通流上要般冷然無壅滯洗滌又何難¶
　　次洗諸垢¶
垢穢於身染須憑法水清洗來三界淨閃出一圓明¶
　　淨潔明白¶
洗淨諸塵垢眞如淨潔明皎然羣昧破慧覺徹源清¶
　　無掛無念¶
意識無奔驟寧然勿繫牽此時諸事緒俱變一清泉¶
　　圓圓不缺¶
慧性復完就如初更不傷圓明何有缺皎皎一氷霜¶
#<md:CK-KZ_JY215_01p065b>¶
<pb:YP-C_JY215_18maoji-05-0065b>¶
　　秋月當空¶
素月當秋夜輝空滿一輪盈然天地白燦燦玉無塵¶
　　湛湛無遮¶
湛湛全清净澄明定莫遮六塵齊一拂爭敢有些些¶
　　白雲離頂¶
洩洩秋羅薄溶溶起玉峯無遮應不住明淨竟何從¶
　　空空不住¶
萬態何能掛超然悉入空圓圓寧有住浩浩燦靈通¶
　　實實無相¶
有相爲無相無形寄有形巍然存建立眞不喪其靈¶
#<md:CK-KZ_JY215_01p066a>¶
<pb:YP-C_JY215_18maoji-05-0066a>¶
　　覺入慧内¶
悟念俱開闢通流入慧中輝光無處暗皎白照眞空¶
　　眀見大道¶
内外都昭徹冥中得皎然慧觀明見道了了白雲天¶
　　乃淨境之地¶
淨境今登入明然一派清豁然無障礙廣大更充盈¶
　　修命之人可至此界¶
眞妙知修葺堪臨净渡中有無同一揆大道介然通¶
　　以心觀心¶
洞照凡心了他心此亦同眞觀爲自在浩浩燭諸空¶
#<md:CK-KZ_JY215_01p066b>¶
<pb:YP-C_JY215_18maoji-05-0066b>¶
　　以性見性¶
慧見無遮塞超然物我同湛歸無念裏明白覩眞空¶
　　神亦茫茫¶
巳得神明體幽微與性同茫茫爲我守久不落於空¶
　　眞亦浩浩¶
爲入無爲界眞元兩各同圓明俱浩浩大覺得玄通¶
　　得之哉¶
返僞修眞就因真又入空此名誠乃得得外更無功¶
¶
¶
