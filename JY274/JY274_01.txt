#-*- mode: org; -*-
#+TITLE: 太上十二上品飛天法輪勸戒妙經
#+DATE: 2011-11-02 11:07:25
#+PROPERTY: kxid KX262
#+PROPERTY: pinyin Taishang Shi’er Shangpin Feitian Falun Quanjie Miaojing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0182
#+PROPERTY: id JY274
<pb:CK-KZ_JY274_01p067a>¶
@fw重刋道藏輯要¶
* 太上十二上品飛天法輪勸戒妙經¶
@by太極眞人傳　　　　　　　　　　　　　@by左仙翁述¶
我本師¶
元始天尊時在大羅蓋天眾寶宮殿自然香界道德花臺不捨¶
因心誓度含生卽寂而動運平等心以方便故啟眾妙門開大¶
慈惠以無爲法利濟三世乃以化身名之虛皇虛皇之號稱爲¶
道君道君之化周遍十方三千大千無極世界一一世界有諸¶
國土一一國土現諸化身一一化身放無量光一一光中顯諸¶
眞像一一眞像圓光晃日明耀通天天日之表無幽不燭圓明¶
<pb:CK-KZ_JY274_01p067b>¶
之妙有礙皆通含生受賜動植感恩三途罷對六道昇遷天人¶
盈溢地獄空閑觸處清淨法界光明然後收諸光明反道合身¶
眞儀湛然示啟微妙復彈金指開發玉音是時鐘鼓自鳴天仙¶
踴躍金爐寶案香煙自薰一切天人及無量眾各增惠力同會¶
無爲神開悟解塵慮頓忘入定慧源見無極聖同見¶
無上元始天尊爾時天尊告妙行眞人及諸大眾而作是說今¶
日旣善今時亦善汝心亦善大眾亦善我故爲汝啟運慈悲將¶
護世間少福劣功一切眾生皆可昇進不令退沒故我今制無¶
上隄防孚護眾生增進賢善所謂九眞妙戒智照之光三界十¶
方歸依信受故我今說安樂眾生實如所言是時眾會預見說¶
<pb:CK-KZ_JY274_01p068a>¶
者各各定心長跪稽首歸命聖尊普願大慈授我尊戒如是勤¶
請經半劫時諸天散香眾聖獻寶叩頭三請無退轉心爾時¶
天尊見是勤請怡然稱善於是慈尊復作是言一切眾生以愚¶
癡故以貪著故終於長夜遂至磨滅我之憂念慈過父母恩重¶
含容譬如孩童墮大深穽其穽幽險多黑毒蛇父母聞之生大¶
憂愍先誦神呪禁止毒蛇令子身全不遭吞噬以牢縛寶竿及¶
以鈎梯又令力人入内扶接皆使得出處於坦途諸子愚癡不¶
知畏遠忽有再墮必喪其命父母再告¶
天尊又出籌策教以神呪降伏毒蛇復遺於寶竿方去危穽唯¶
我今者其法亦然夫無底三途不過深穽諸苦惱毒有極毒蛇¶
<pb:CK-KZ_JY274_01p068b>¶
一切有情皆是吾子而尊此戒是神文呪能使無明一念消盡¶
是安樂法是勝進方三世聖賢同所崇奉乃至四八天界五億¶
地居帝王后妃太子公主一切宰官初就位時皆應持誦復次¶
一切道心出家在家四輩男女若貴若賤若山若世一切有情¶
無位異類等人欲受戒時先須清淨發弘誓願往詣師門行道¶
禮念若無師可授要得諸善應當於三寶座前而授誦之云何¶
名爲得見善應若於行道禮念之處目洞神光明照如日初小¶
後大三界煥然天地山河無有障礙乃至一切無量妙因是謂¶
光明清淨戒相若不爾者非得戒因若遇大善師是名宿緣慶¶
會不須别見相也今告爾等得遇戒因浩劫難逢此時際會汝¶
<pb:CK-KZ_JY274_01p069a>¶
發志心齊起善念爾時¶
天尊而說偈頌¶
　我以平等心　說是眞妙戒　欲令一切眾　安樂坐道場¶
　天龍魔鬼神　夜义非人等　上首能言者　普得於受持¶
　當知得戒人　卽入眞聖品　若天若凡聖　咸應恭敬心¶
　月朔月望時　昇諸獅子座　端心調正氣　和順說是戒¶
　凡有聞法音　各各默然聽　諸有不自誦　由信入福堂¶
　我故今善時　爲汝宣妙戒　汝等得戒已　復當流布聞¶
　凡欲受戒時　及讀若持誦　先當皈三寶　次後宣戒文¶
　如法持誦人　見世七種福　汝等當善信　無生疑惑心¶
<pb:CK-KZ_JY274_01p069b>¶
　一者短命人　應時得增夀　二者愚昧性　咸開廣大心¶
　三者卑賤形　漸易尊貴相　四者諸貧乏　不久成富饒¶
　五者醜陋容　增益諸端正　六者內外病　日向得除愈¶
　七者惱害緣　尋獲大安康　當知受戒者　其福德若斯¶
　未來勝善因　億載無窮已　昇陟三九位　得成無上道¶

** 　　隨心滿願天尊¶
天尊說是偈已普告四眾欲聞大道法音眞人戒者內外端正¶
三業清淨諦聽諦受如法受持凡受持戒者歸依三寶同誠稱¶
善無生異念¶

** 　　歸依道經師三寶¶
<pb:CK-KZ_JY274_01p070a>¶
天尊言弟子受眞戒者不得屠業爲殺及以自殺教他殺方便¶
殺隨喜殺乃至因緣殺不得已殺報殺悮殺如是種殺皆不可¶
爲之愍念有情如已身命殺害之人六種罪報一者見世轗軻¶
常值惡報二者與一切眾生常爲怨讎三者鬼神賊害招集凶¶
禍四者正報死墮地獄劍樹刀山受諸苦惱無時暫息五者雜¶
報禽獸畜生遞相啖食六者縱得人身復遭刑戮是大惡業非¶
眞人行¶

** 　　殺生惡業罪消滅¶
天尊言弟子受眞戒者不得偷盜及取非義財乃至道路遺失¶
風吹禽銜野間拾得皆不可受或復殺人威勢取與方便歡喜¶
<pb:CK-KZ_JY274_01p070b>¶
引誘他物毫分錙銖皆不得爲盜偷之人五種罪報一者乞托¶
庸身貧窮下賤二者經營不遂百物虛耗水火蟲傷三者常遭¶
口舌財寶散亡四者正報普掠地獄痛毒難伸五者餘報牛馬¶
畜生是大惡業非眞人行¶

** 　　偷盜惡業罪消滅¶
天尊言弟子受眞戒者不得邪淫苟合男女入於濁亂染污出¶
家侵淩貞潔不别老幼豈論親疎甯揀醜妍那分兄弟如是等¶
緣皆不可爲邪淫之人七種罪報一者生死根本二者穢惱之¶
源三者廢修善行四者短命因緣弊失魂爽五者寤寐顚倒識¶
性荒迷六者死墮地獄鐵床銅柱身燋骨爛出沒寒池冰㦸霜¶
<pb:CK-KZ_JY274_01p071a>¶
刄死而復生轉輪無息受大苦惱七者雜報猪狗不淨禽獸等¶
身是大惡業非眞人行¶

** 　　淫邪惡業罪消滅¶
天尊言弟子受眞戒者不得妄語誹謗訾毀三寶帝王師尊乃¶
至出家在家持法破法無問凡聖皆應恭敬如法奉承或復異¶
相法門殊教同善可隨順者無起是非誹謗之人六種罪報一¶
者見世惡疾所加二者未來幽暗無曉三者百劫雜報作無目¶
等蟲四者雖處人中常無舌根五者常滯怨憎無人愛敬六者¶
生生世世與善無緣言說不信人所不親是大惡業非眞人行¶

** 　　毀謗惡業罪消滅¶
<pb:CK-KZ_JY274_01p071b>¶
天尊言弟子受眞戒者不得兩舌惡罵非分毒語傷損有情合¶
造是非兩邊作語乃至鬼神及以凡夫不喜聞見何況聖賢之¶
所聞也惡口之人六種罪報一者見世常遭淩辱二者死墮地¶
獄拔舌犁耕三者爲人瘖啞四者人所憎害五者凡百所向常¶
不稱心六者受報猪狗蜂蝎毒蟲之類乃至兩頭之蛇九首之¶
鳥是大惡業非眞人行¶

** 　　惡口兩舌罪消滅¶
天尊言弟子受眞戒者不得嫉妬勝已抑絕賢明自無道德强¶
生謗毀遂起惡心方便中傷令其破壞起此心者已損福田何¶
望到頭成就善果嫉妬之人五種罪報一者永不見三寶聖賢¶
<pb:CK-KZ_JY274_01p072a>¶
二者斷諸善緣兇惡纒繞三者正報愚癡聾盲四者多涉險難¶
自取滅亡五者惡緣惱害無時解脫是大惡業非眞人行¶

** 　　嫉妬惡業罪消滅¶
天尊言弟子受眞戒者不得慳貪損他利已若見眾生心無止¶
足方便曉諭少欲爲心貪愛之緣如飲醎水亦如漏器不可盈¶
滿慳貪之人四種罪報一者令人見世多得多失二者過後卑¶
賤饑寒三者餓鬼之身吞火食炭四者當墮豺狼禽蟲畜生等¶
報是大惡業非眞人行¶

** 　　慳貪惡業罪消滅¶
天尊言弟子受眞戒者不得縱恣嗔怒惡口毒語兇暴酷虐嗔¶
<pb:CK-KZ_JY274_01p072b>¶
怒之人四種罪報一者耗費神氣勢毒所傷二者有情不喜見¶
聞三者死作鴆禽蜂蛇惡獸之類四者縱生人道卑賤愚下是¶
物所輕常無威勢是人惡業非眞人行¶

** 　　嗔怒惡業罪消滅¶
天尊言弟子受眞戒者不得縱恣庸愚自用悖戾欺罔賢善教¶
誨無攺愚戾之人四種罪報一者神明不祐二者斷絕善根三¶
者失正入邪四者鬼魅纒繞是大惡業非眞人行¶

** 　　庸愚惡業罪消滅¶
天尊言弟子受眞戒者不得叛背國王心不忠正興兵動眾傷¶
害無辜不忠之人六種罪報一者自身被苦二者破累家族三¶
<pb:CK-KZ_JY274_01p073a>¶
者歿後常處三塗累劫無出四者報得毒蛇惡獸等身五者雖¶
還人中餘報殘戮六者常生惡處無自在身是大惡業非眞人¶
行¶

** 　　不忠惡業罪消滅¶
天尊言弟子受眞戒者不得無孝順心違逆父母不生敬愛疎¶
背宗親不念慈恩不生慚愧不孝之人六種罪報一者王法所¶
加二者有情同所棄薄三者當墮地獄十苦加身四者鴟梟等¶
形遞相殘害五者縱生人道不孝因緣以爲男女更相惱害六¶
者縱橫所加天雷馘斬是大惡業非眞人行¶

** 　　不孝惡業罪消滅¶
<pb:CK-KZ_JY274_01p073b>¶
天尊言弟子受眞戒者不得飲酒食肉及勸人飲酒食肉飲酒¶
之人有三種罪報一者見世妨失善法乃至未來神識暗鈍二¶
者顚狂昏亂無決照心兼墮蝙蛤往往等身三者縱得人身識¶
性荒迷惡癡等報食肉之人有二種罪報一者善法不行斷慈¶
悲種所在常與眾生報酬爲𡨚二者眷屬離散多悲少歡死墮¶
餓鬼地獄豺狼等身是大惡業非眞人行¶

** 　　飲酒食肉罪消滅¶
天尊曰已上十二種大惡業速宜退省勤行懺悔若不懺悔身¶
謝之後風刀考身長淪惡趣生生世世與道無緣有識無情不¶
喜聞見何況眞智身心自爲忍辱¶
<pb:CK-KZ_JY274_01p074a>¶
天尊說是戒已復唱是言弟子受眞戒次當發弘願使得戒根¶
牢固如玄都山戒相端嚴如玉京殿戒德光明如琉璃珠天人¶
同唱而說偈曰¶
　稽首三界主　歸命萬道尊　願垂眞妙戒　開度於天人¶
　能發片善心　精誠心不退　威力常加護　同歸七寶林¶
¶
¶
¶
¶
¶
<pb:CK-KZ_JY274_01p074b>¶
¶
¶
¶
¶
¶
¶
¶
¶
¶
