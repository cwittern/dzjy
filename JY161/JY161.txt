#-*- mode: org; -*-
#+EXPORT_ID: JY161
#+TITLE:金華宗旨 Jinhua Zongzhi
#+WITNESS: CK-KZ JYE
#+BASEEDITION: CK
<pb:CK-KZ_JY161_01p001a>¶

* 金華宗旨弁言¶

孝悌王云昔奉綸音命上眞演化五陵之內渡拔多人今又〓¶
選七人焉其與諸子所談無非盡性至命之學非若世人言性¶
者不兼言命言命者或畧於言性本體上復加工夫有工夫莫¶
識本體以致失之毫釐謬以千里蓋言性直達先天言命不離¶
冲漠性命合一體用兼該形色合天性以爲用天性超形色以¶
還元六根六塵皆爲形色有形有色悉本天眞離六塵無見性¶
之地舍六根無立命之基識得六塵皆是本根則滴滴歸源矣¶
見得六根皆光明藏則處處靈通矣是故有一物不歸性量畢¶
竟見性之未眞有一處不關命脈難言立命之己至學人本性¶
<pb:CK-KZ_JY161_01p001b>¶
命之學上達玉淸下徹泉壤法身周徧大千曲成萬物廣大悉¶
備言性而命無不該言命而性無不具彼以龍虎法象煉形煉¶
氣何爲乎是書也本爲七人[宏-⼂]願流傳萬刧有具出世福肩荷¶
法門者䖍奉修持何患不立致九霄而飛昇紫府也¶

許旌陽眞君云天地設位聖人成能聖人亦人也何以成能於¶
天地蓋自日月垂象四時運行百卉蕃昌人物變化參錯不齊¶
愚人見其自無而之有莫不執有而滯於形至人則見其自有¶
而返於無故皆觀象而歸於化所以數往者順知來者逆順則¶
爲人爲物爲山川巖谷爲草木禽魚爲風雨露雷爲龍蛇怪異¶
凡事變不可名狀者何易悉數逆則爲佛爲仙爲威音爲元始¶
<pb:CK-KZ_JY161_01p002a>¶
爲贊化育之至聖爲知化育之至誠甚矣一順一逆之間爲人¶
鬼異路聖凡分界本是同得之聖體而獨讓至人成能而與知¶
與能之愚百姓日用之而不知返其本初亦甚可哀也己易日¶
乾坤毁則無以見易人身一天地天地有日月萬象開明人身¶
亦有日月故曰乾坤爲易之門戸人有日月精華發露其猶重¶
門洞開從此直登丹闕而上玉淸也抑何難哉要不外目前之¶
利用出入愚百姓之易知簡能此至人普度心傳所以爲無量¶
歟¶

張三丰祖師云道也者時焉而己日月往來寒暑遷變草木生¶
長禽鳥飛鳴以及吾人日用動靜莫非運用一時之中變化無¶
<pb:CK-KZ_JY161_01p002b>¶
端時至自見斯爲天地之心不可以一名而况於他乎我來也¶
晚陽窮於上剝換盡矣兹當一陽初復倐然而來莫窮其迹莫¶
究其因大地陽和己無不潛行而默運以爲此天地之轉運也¶
而天地不得而自主以爲此日月之進退也而日月亦聽其自¶
然風雲變易乎上草木萌動於下大矣哉時之爲用也是故言¶
道者不離目前卽一言一動一事一物無不可以見天地之心¶
蓋此天地之心任陰陽剝換時令推遷而無思無爲終古寂然¶
不動今人舍目前而談𤣥說妙則違乎時也違時卽與道背馳¶
何時而有見道之日乎天下之動貞於一動變不居何可言盡¶
觀乎時而萬變皆在目前矣從目前一一消歸於大虛謂之見¶
<pb:CK-KZ_JY161_01p003a>¶
天地之心可謂之大道之宗旨可時也化也要不離乎目前而¶
得之矣何道之可名何太乙之可言乎故曰道也者時焉而已¶
通明上相邱長春祖師云昔隨侍呂祖與諸子標示宗旨如易¶
從爻卦以前言太極也越數年許子深菴偕易菴滄菴輩又得¶
大暢宗風如易言太極生兩儀兩儀生四象而四時行百物生¶
天地日月山河鬼神同體合德無時無處而非宗旨之大全矣¶
今何時乎大地冰堅草木黃落龍蛇蟄藏風日㝠漠將以爲萬¶
物退藏而歸於寍閟乎乃朔風何自而來凍雲何自而起霜淸¶
月落曉日迎暄鶴羽翩躚來尋法侶提起舊時公案一一如在¶
目前往日舊遊又成故跡則當此𤣥冬亦任草木之凋殘風霜¶
<pb:CK-KZ_JY161_01p003b>¶
之變易而己何容心哉其聚其㪚孰往孰來聚而來其猶朔風¶
憑虛而忽至㪚而往其若凍雲飄然而西馳聚者不可以爲常¶
㪚者豈終就於滅物情變化來往無端則自五行四時而太極¶
而歸於無極也萬古一時寒暄一息有此刻之燭光日影霜花¶
筆妙則爲宗旨之現前爲宗風之大暢爲作序之大成舍此而¶
言五行四時太極無極恐未免失之千里矣¶

譚長眞眞人云聖眞無日不在世度人究竟何曾度得一人亦¶
世人能自度耳若世人與聖眞性量有增減分毫便是度不去¶
聖祖初發願度生己度盡百千萬億刧無量眾生度此七人非¶
七人也卽七如來毘盧遮那無量法身也諸子不離凡夫地何¶
<pb:CK-KZ_JY161_01p004a>¶
以卽與古佛同尊子輩原無信不及所以聖祖當下卽度得去¶
若有一毫信不及千生難免輪迴也自古聖賢千言萬語無非¶
要人識得此性光通天徹地古今聖凡一齊透過無少等待無¶
不完成所謂盡性者盡此至命者至此採藥者採此修證者修¶
證此而已此宗旨所以爲萬法歸宗至尊法旨任爾爲仙佛爲¶
人天爲山河爲六道爲鬼怪爲昆蟲草木無不承受法旨皈命¶
大宗苟有萬分信得及者不離當下卽與度去有一毫信不及¶
饒他千生萬刧永墮迷途向立嚴誓七人外不得妄傳豈聖祖¶
普度之公心只慮世人障蔽甚深罪業煩重不能開發信心而¶
反生疑謗是益其罪也究竟聖祖度世之[宏-⼂]願與學人謹凛之¶
<pb:CK-KZ_JY161_01p004b>¶
畏心原無二無别知此不獨仰體祖訓先聖後聖殊途而一致¶
矣¶

王天君云善承受法旨護持道教千百年於此矣不惟派下賢¶
嗣潛修默證呼吸感通卽愚夫愚婦有能發一念向道眞切者¶
無不敬禮而左右維持之此固發願之初心如是亦一體感召¶
虛空上下自無隔礙本來如是列祖諸眞法身徧滿大千心心¶
相卬法法歸宗往古來今超凡入聖者不離自本自根當下一¶
齊正覺何果何因何修何證善也披誠宣力追隨恐後亦如風¶
霆雷露隨時應化於覆載之中栽培傾覆一任萬類之各正性¶
命而已而造物者無心也自七賢之敬受宗旨斯地遂爲選佛¶
<pb:CK-KZ_JY161_01p005a>¶
道場十方三世一時會集百靈呵護日月開明有情無情盡成¶
法侣上天下地悉與證盟道祖設教以來眞未有若此廣大悉¶
備易簡直截如宗旨之盡洩𤣥機者是日受命鑒證盟誓善敬¶
辭曰無庸有此證也以七人得遇聖眞傳示無上妙道卽傭夫¶
爨媪牧䜿[杰-木+椎]童疇非聽法之上器甚至魔神蛟黨龍蛇異類亦¶
無不在此證盟之内七人何藉于余余又何必爲七人證呂祖¶
再三申命曰天不愛道傳示七人將由此七人化度無量有誹¶
謗法門詆毁賢聖惟爾護法呵讉而默相之法子有不敬愼凛¶
遵戒律或輕授匪人爾護法亦嚴加讉罰善同七人跪而受命¶
嗚呼列祖普度慈悲原無分上下其奈世人積業如山無自仰¶
<pb:CK-KZ_JY161_01p005b>¶
承法雨七人果能體此化度慈心隨地隨時多方接引無負自¶
度度人之[宏-⼂]願則盡法界眾生皆投誠歸命亦何待雷露風霆¶
惟是廣生大生以各正性命于兩間可耳¶
¶	
¶	
¶	
¶	
¶	
¶	
¶	
<pb:CK-KZ_JY161_01p006a>¶

* 金華宗旨自序　　　　　　　　　　　　　　集¶

易大傳曰神無方也無體也言神無方體則名言之而難盡矣¶
往來不窮利用出入日用之而不知與天地合其德與日月合¶
其明與鬼神同其變化至矣哉盛德大業言之不可終窮擬議¶
之而無可形似靈文祕笈俱歸塵腐予之定是宗旨不落名言¶
無從擬議其所以斡旋天地轉運陰陽者在握其寸機而已得¶
其機則妙用在我而乾坤皆範圍之而不過矣機者何一而已¶
一不可名歸之太虛而浩浩落落一片神行其間變化無端妙¶
用不測吾何以名之曰太乙噫至矣盡矣宇菴屠子輩編輯宗¶
旨成書各授弟子爲之闡發大意而著之簡端是爲序¶
<pb:CK-KZ_JY161_01p006b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY161_01p007a>¶
@fw1重刋道藏輯要¶

　金華宗旨目錄¶
　　天心第一¶
　　元神識神第二¶
　　回光守中第三¶
　　回光調息第四¶
　　回光差謬第五¶
　　回光證驗第六¶
　　回光活法第七¶
　　逍遙訣第八¶
<pb:CK-KZ_JY161_01p007b>¶
　　百日立基第九¶
　　性光識光第十¶
　　坎離交媾第十一¶
　　周天第十二¶
　　勸世歌第十三¶
　　金華闡幽問答¶
¶	
¶	
¶	
¶	
<pb:CK-KZ_JY161_01p008a>¶

* 金華宗旨題詞¶

往古來今只此一道名之爲金華道之因也就其初功言之也¶
名之爲金丹道之果也就其成功言之也總一天仙訣也而曰¶
宗旨云者則澈上澈下澈始澈終會而通之直而示之若曰吾¶
天仙之法如是焉而已我¶

孚佑帝師昔立天仙派卽此二字具見普濟慈心金針己度千¶
百年來高高下下成大成小各各不同而或以訓煉或以接引¶
亦總皆天仙中人而不必卽足以當天仙之派何也我¶

帝師等觀音之願海垂妙道於一乘必眞有自度度人心且立¶
共化化人願由入門以洎得路直從落地說到上天將厯厯相¶
<pb:CK-KZ_JY161_01p008b>¶
傳之心法原原本本眞眞實實洞然於心目間而復以之訓迪¶
後人使源源相接乃可授派而引之以入聖域某仰沐¶

慈悲無量幸得心傳今奉¶

命總輯全書因畧說端倪如是從兹以來天仙之派千支萬滙¶
源遠流長共由覺路以達靑霄是則某之愿也夫某之愿也夫¶
[宏-⼂]教弟子柳守元熏沐題詞¶
¶	
<pb:CK-KZ_JY161_02p001a>¶
@fw1重刋道藏輯要¶

* 　金華宗旨¶
孚佑上帝純陽呂祖天師著¶

** 　　天心第一¶
呂祖曰自然曰道道無名相一性而已一元神而己性命不可¶
見寄之天光天光不可見寄之兩目古來仙眞皆口口相傳傳¶
一得一自太上化現東華遞傳巖以及南北兩宗全眞可爲極¶
盛盛者盛其徒眾衰者衰於心傳以至今日泛濫極矣凌替極¶
矣極則返故昔日有許祖垂慈普度特立教外别傳之旨聞者¶
千刧難逢受者一時法會皆當仰體許祖心先於人倫日用間¶
<pb:CK-KZ_JY161_02p001b>¶
立定[脚-卩+阝]跟方可修眞悟性我奉勅爲度師今以太乙金華宗旨¶
發明然後細爲開說太乙者無上之謂丹訣甚多總假有爲而¶
臻無爲非一超直入之旨我傳宗旨直提性功不落第二法門¶
所以爲妙金華卽光也光是何色取象於金華亦祕一光字在¶
内是天仙太乙之眞炁水鄕鉛只一味者此也回光之功全用¶
逆法方寸中具有欝羅蕭臺之勝玉京丹闕之奇乃至虛至靈¶
之神所注儒曰虛中釋曰靈臺道曰祖土曰黃庭曰𤣥關曰先¶
天竅蓋天心猶宅舍一般光乃主人翁也故一回光則周身之¶
氣皆上朝諸子只去回光便是無上妙諦光易動而難定回之¶
旣久此光凝結卽是自然法身而凝神於九霄之上矣心印經¶
<pb:CK-KZ_JY161_02p002a>¶
所謂默朝飛昇者此也¶

金華卽金丹神明變化各師於心¶

** 　　元神識神第二¶
呂帝曰天地視人如蜉蝣大道視天地亦泡影惟元神眞性則¶
超元會而上之其精氣則隨天地而敗壞矣然有元神在卽無¶
極也生天生地皆由此矣學人但能護元神則超生在陰陽外¶
不在三界中此見性方可所謂本來面目是也最妙者光己凝¶
結爲法身漸漸靈通欲動矣此千古不傳之秘也¶

識心如强藩悍將遙執[糸*巳]綱久之太阿倒置矣今凝守元宮回¶
光返照如英主在上大臣輔弼内政旣肅自然强悍慴伏矣¶
<pb:CK-KZ_JY161_02p002b>¶

丹道以精水神火意土三者爲無上之訣精水云何乃先天眞¶
一之炁神火卽光也意土卽中宮天心也以神火爲用意土爲¶
體精水爲基凡人以意生身身不止七尺者爲身也蓋身中有¶
魄焉魄附識而用識依魄而生魄陰也識之體也識不斷則生¶
生世世魄之變形易質無己也惟有魂神之所藏也魂晝寓于¶
目夜舍于肝寓目而視舍肝而夢夢者神遊也九天九地刹那¶
厯遍覺則㝠㝠焉淵淵焉拘于形也卽拘於魄也故回光所以¶
煉魂卽所以保神卽所以制魄卽所以斷識古人出世法煉盡¶
陰滓以返純乾不過消魄全魂耳回光者消陰制魄之訣也無¶
返乾之功止有囘光之訣光卽乾也回之卽返之也只守此法¶
<pb:CK-KZ_JY161_02p003a>¶
自然精水充足神火發生意土凝定而聖胎可結矣𧏙螂轉丸¶
而丸中生白神注之純功也糞丸中尙可生胎離殻而吾天心¶
休息處注神於此安得不生身乎¶

一靈眞性旣落乾宮便分魂魄魂在天心陽也輕淸之氣也此¶
自太虛得來與元始同形魄陰也沈濁之炁也附于有形之凡¶
心魂好生魄望死一切好色動氣皆魄之所爲卽識也死後享¶
血食活則大苦陰返陰也以類聚也學人煉盡陰魄卽爲純陽¶

** 　　回光守中第三¶
呂帝曰回光之名何昉乎昉之自文始眞人也(卽關尹子)光回則天¶
地陰陽之氣無不凝所云精思者此也純氣者此也純想者此¶
<pb:CK-KZ_JY161_02p003b>¶
也初行此訣是有中似無久之功成身外有身乃無中似有百¶
日專功光纔眞方爲神火百日後光自然一點眞陽忽生沈珠¶
如夫婦交合有胎便當靜以待之光之回卽火候也¶

夫元化之中有陽光爲主宰有形者爲日在人爲目走漏神識¶
莫此甚順也故金華之道全用逆法回光者非回一身之精華¶
直回造化之眞氣非止一時之妄想眞空千刧之輪迴故一息¶
當一年人間時刻也一息當百年九途長夜也凡人自㘞(戸)(臥切音¶
和)地一聲之後逐境順生至老未嘗逆視陽氣衰滅便是九幽¶
之界故楞嚴經云純想卽飛純情卽墮學人想少情多沈淪下¶
道惟諦觀息靜便成正覺用逆法也陰符經云機在目黃帝素¶
<pb:CK-KZ_JY161_02p004a>¶
問云人身精華皆上注於空竅是也得此一節長生者在兹超¶
生者亦在兹矣此貫徹三教工夫也¶

光不在身中亦不在身外山河日月大地無非此光故不獨在¶
身中聰明智慧一切運轉亦無非此光所以亦不在身外天地¶
之光華布滿大千一身之光華亦自漫天蓋地所以一回光大¶
地山河一切皆回矣人之精華上注於目此人身之大關鍵也¶
子輩思之一日不靜坐此光流轉何所底止若一刻能靜坐萬¶
刧千生從此了徹萬法歸於靜眞不可思議此妙諦也然工夫¶
下手由淺入深由粗入細總以不間斷爲妙工夫始終則一但¶
其間冷暖自知要歸於天空地濶萬法如如方爲得手聖聖相¶
<pb:CK-KZ_JY161_02p004b>¶
傳不離反照孔云致知釋號觀心老云內觀皆己括盡要旨其¶
餘入靜出靜前後以小止觀書印證可也¶

緣中二字妙極中無不在遍大千皆在裏許聊指造化之機緣¶
此入門耳緣者緣此爲端倪非有定著也此一字之義活甚妙¶
甚¶

止觀二字原離不得卽定慧也以後凡念起時不要仍舊兀坐¶
當究此念在何處從何起從何滅反覆推窮了不可得卽見此¶
念起處也不要又討過起處覓心了不可得吾與汝安心竟此¶
是正觀反此者名爲邪觀如是不可得己卽仍舊綿綿去止而¶
繼之以觀觀而繼之以止是定慧雙修此爲回光回者止也光¶
<pb:CK-KZ_JY161_02p005a>¶
者觀也止而不觀名爲有回無光觀而不止名爲有光無回誌¶
之¶

** 　　回光調息第四¶
呂帝曰宗旨只要純心行去不求驗而驗自至大約初機病痛¶
昏沈㪚亂二種盡之郤此有機竅無過寄心於息息者自心也¶
自心爲息心一動而卽有氣氣本心之化也吾人念至速霎頃¶
一妄念卽一呼吸應之故内呼吸與外呼吸如聲響之相隨一¶
日有幾萬息卽有幾萬妄念神明漏盡如木槁灰死矣然則欲¶
無念乎不能無念也欲無息乎不能無息也莫若卽其病而爲¶
藥則心息相依是己故回光必兼之調息此法全用耳光一是¶
<pb:CK-KZ_JY161_02p005b>¶
目光一是耳光目光者外日月交光也耳光者内日月交精也¶
然精卽光之凝定處同出而異名也故聰明總一靈光而己坐¶
時用目垂簾後定箇準則便放下然竟放又恐不能卽存心於¶
聽息息之出入不可使耳聞聽惟聽其無聲一有聲卽粗浮而¶
不入細卽耐心輕輕微微些愈放愈微愈微愈靜久之忽然微¶
者遽斷此則眞息現前而心體可識矣蓋心細則息細心一則¶
動氣也息細則心細氣一則動心也定心必先之養氣者亦以¶
心無處入手故緣氣爲之端倪所謂純氣之守也¶

子輩不明動字動者以線索牽動言卽制字之别名也旣可以¶
奔趨使之動獨不可以純靜使之寍乎此大聖人視心氣之交¶
<pb:CK-KZ_JY161_02p006a>¶
而善立方便以惠後人也丹書云雞能抱卵心常聽此要妙訣¶
也蓋雞之所以能生卵者以暖氣也暖氣止能温其殻不能入¶
其中則以心引氣入其聽也一心注焉心入則氣入得暖氣而¶
生矣故母雞雖有時出外而常作側耳勢其神之所注未嘗少¶
間也神之所注未嘗少間卽暖氣亦晝夜無間而神活矣神活¶
者由其心之先死也人能死心元神卽活死心非枯槁之謂乃¶
專一不分之謂也佛云置心一處無事不辦心易走卽以氣純¶
之氣易粗卽以心細之如此而心焉有不定者乎¶

大約昏沈散亂二病只要靜功日日無間自有大休息處若不¶
靜坐時雖有散亂亦不自知旣知㪚亂卽是卻㪚亂之機也昏¶
<pb:CK-KZ_JY161_02p006b>¶
沈而不知與昏沈而知相去奚啻千里不知之昏沈眞昏沈也¶
知之昏沈非全昏沈也淸明在是矣¶

㪚亂者神馳也昏沉者神未淸也㪚亂易治昏沉難醫譬之病¶
焉有痛有癢者藥之可也昏沉則麻木不仁之症也㪚者可以¶
收之亂者可以整之若昏沉則蠢蠢焉㝠㝠焉㪚亂尙有方所¶
至昏沉全是魄用事也㪚亂尙有魄在至昏沉則純陰爲主矣¶
靜坐時欲睡去便是昏沉卻昏沉只在調息息卽口鼻出入之¶
息雖非眞息而眞息之出入亦於此寄焉凡坐須要靜心純氣¶
心何以靜用在息上息之出入惟心自知不可使耳聞不聞則¶
細細則淸聞則氣粗粗則濁濁則昏沉而欲睡自然之理也雖¶
<pb:CK-KZ_JY161_02p007a>¶
然心用在息上又要善會用亦是不用之用只要微微照聽可¶
耳(此句有微意)何謂照卽眼光自照目惟内視而不外視不外視而¶
惺然者卽内視也非實有内視何謂聽卽耳光自聽耳惟内聽¶
而不外聽不外聽而惺然者卽内聽也非實有内聽聽者聽其¶
無聲視者視其無形目不外視耳不外聽則閉而欲内馳惟内¶
視内聽則(則不外走旣不外走)又不内馳而中不昏沉矣此卽日月交精¶
交光也¶

昏沉欲睡卽起㪚步神淸再坐淸晨有暇坐一炷香爲妙過午¶
人事多擾易落昏沉然亦不必限定一炷香只要諸緣放下靜¶
坐片時久久便有入頭不落昏睡矣¶
<pb:CK-KZ_JY161_02p007b>¶

** 　　回光差謬第五¶
呂帝曰諸子工夫漸漸純熟然枯木岩前錯落多正要細細開¶
示此中消息身到方知吾今則可以言矣吾宗與禪學不同有¶
一步一步徵驗請先言其差别處然後再言徵驗宗旨將行之¶
際預作方便勿多用心放教活潑潑地令氣和心適然後入靜¶
靜時正要得機得竅不可坐在無事甲裏(所謂無[言*巳]空也)萬緣放下之¶
中惺惺自若也又不可意興承當(凡太認眞卽易有此非言不宜認眞但眞消息在若存若¶
亡之間以有意無意得之可也)惺惺不昧之中放下自若也又不可墮于藴界¶
所謂藴界者乃五陰魔用事如一般入定而槁木死灰之意多¶
大地陽春之意少此則落陰界其氣冷其息沈且有許多寒衰¶
<pb:CK-KZ_JY161_02p008a>¶
景象久之便墮木石又不可隨于萬緣如一入靜而無端眾緒¶
忽至欲卻之不能隨之反覺順適此名主爲奴役久之落于色¶
欲界差路旣知然後可求證驗¶

** 　　回光證驗第六¶
呂帝曰證驗亦多不可以小根小器承當必思度盡眾生不可¶
以輕心慢心承當必須請事斯語靜中綿綿無間神情悅豫如¶
醉如浴此爲遍體陽和金華乍吐也旣而萬籟俱寂皓月中天¶
覺大地俱是光明境界此爲心體開明金華正放也旣而遍體¶
充實不畏風霜人當之興味索然者我遇之精神更旺黃金起¶
屋白玉爲臺世間腐朽之物我以眞氣呵之立生紅血爲乳七¶
<pb:CK-KZ_JY161_02p008b>¶
尺肉團無非金寶此則金華大凝也第一段是應觀經日落大¶
水行樹法象日落者從混沌立基無極也上善若水淸而無瑕¶
此卽太極主宰出震之帝也震爲木故以行樹象焉七重行樹¶
七竅光明也(西方乾方移一位爲坎日落大水乾坎之象也坎爲子方冬至雷在地中隱隱隆隆至震而陽出地¶
上矣行樹之象也餘可類椎)第二段卽肇基于此大地爲氷琉璃寶地光明¶
漸漸凝矣所以有蓬臺而繼之佛也金性旣現非佛而何佛者¶
大覺金仙也此大段證驗耳¶

現在可考證驗有三一則坐去神入谷中聞人說話如隔里許¶
一一明了而聲入皆如谷中答響未嘗不聞我未嘗一聞此爲¶
神在谷中隨時可以自驗一則靜中目光騰騰滿前皆白如在¶
<pb:CK-KZ_JY161_02p009a>¶
雲中開眼覓身無從覓視此爲虛室生白内外通明吉祥止止¶
也一則靜中肉身絪緼如綿如玉坐中若留不住而騰騰上浮¶
此爲神歸頂天久之上昇可以久待此三者皆現在可驗者也¶
然亦是說不盡的隨人根器各現殊勝如止觀中所云善根發¶
相是也此事如人飲水冷暖自知須自已信得過方眞先天一¶
炁卽在現前證驗中自討一炁若得丹亦立成此一粒眞黍也¶
一粒復一粒從微而至著有時時之先天一粒是也有統體之¶
先天一粒乃至無量也一粒有一粒力量此要自家膽大爲第¶
一義¶

** 　　囘光活法第七¶
<pb:CK-KZ_JY161_02p009b>¶
呂帝曰囘光循循然行去不要廢棄正業古人云事來要應過¶
物來要識過子以正念治事卽光不爲物轉卽囘此時時無相¶
之囘光也可¶

日用間能刻刻隨事返照不著一毫人我相便是隨地囘光此¶
第一妙用淸晨能遣盡諸緣靜坐一二時最妙凡應事接物只¶
用返身法便無一刻間斷如此行之三月兩月天上諸眞必來¶
印證矣¶

** 　　逍遙訣第八¶
呂帝曰玉淸留下逍遙訣四字凝神入氣穴六月俄看白雪飛¶
三更又見日輪赫水中吹起藉巽風天上遊歸食坤德更有一¶
<pb:CK-KZ_JY161_02p010a>¶
句𤣥中𤣥無何有鄕是眞宅律詩一首𤣥奧已盡大道之要不¶
外無爲而爲四字惟無爲故不滯方所形象惟無爲而爲故不¶
墮頑空死虛作用不外一中而樞機全在二目二目者斗柄也¶
斡旋造化轉運陰陽其大藥則始終一水中金(卽水鄉鉛)而已前言¶
囘光乃指點初機從外以制内卽輔以得主此爲中下之士修¶
下二關以透上一關者也今頭路漸明機括漸熟天不愛道直¶
泄無上宗旨諸子祕之祕之勉之勉之夫囘光其總名耳工夫¶
進一層則光華盛一番囘法更妙一番前者由外制内今則居¶
中御外前者卽輔相主今則奉主宣猷面目一大顚倒矣法子¶
欲入靜先調攝身心自在安和放下萬緣一[糸*系]不掛天心正位¶
<pb:CK-KZ_JY161_02p010b>¶
乎中然後兩目垂簾内照坎宮光華所到眞陽卽出以應之離¶
外陽而内陰乾體也一陰入内而爲主隨物生心順出流轉今¶
囘光内照不隨物生陰氣卽住而光華注照則純陽也同類必¶
親故坎陽上騰非坎陽也仍是乾陽應乾陽耳二物一遇便紐¶
結不散絪緼活動倏來倏往倏浮倏沈自已元宮中恍如太虛¶
無量徧身輕妙欲騰所謂雲滿千山也次則來往無踪浮沈無¶
辨脈住氣停此則眞交媾矣所謂月涵萬水也俟其杳冥中忽¶
然天心一動此則一陽來復活子時也然而此中消息要細說¶
凡人一聽耳目逐物而動物去則己此之動靜全是民庻而天¶
君反隨之役是常與鬼居矣今則一動一靜皆與人居天君乃¶
<pb:CK-KZ_JY161_02p011a>¶
眞人也彼動卽與之俱動動則天根靜卽與之俱靜靜則月窟¶
動靜無端亦與之爲動靜無端休息上下亦與之爲休息上下¶
所謂天根月窟閒來往也天心鎭靜動違其時則失之嫩天心¶
已動而後動以應之則失之老天心一動卽以眞意上升乾宮¶
而神光視頂爲導引焉此動而應時者也天心旣升乾頂游揚¶
自得忽而欲寂急以眞意引入黃庭而目光視中黃神室焉旣¶
而欲寂者一念不生矣視内者忽忘其視矣爾時身心便當一¶
塲大放萬緣冺迹卽我之神室爐鼎亦不知在何所欲覓已身¶
了不可得此爲天入地中眾妙歸根之時也卽此便是凝神入¶
氣穴夫一囘光也始而散者欲歛六用不行此爲涵養本源添¶
<pb:CK-KZ_JY161_02p011b>¶
油接命也旣而歛者自然優游不費纖毫之力此爲安神祖竅¶
翕聚先天也旣而影響俱滅寂然大定此爲蟄藏氣穴眾妙歸¶
根也一節中具有三節一節中且有九節且俟後日發揮今以¶
一節中具三節言之當其涵養而初靜也翕聚亦爲涵養蟄藏¶
亦爲涵養至後而涵養皆蟄藏矣中一層可類推不易處而處¶
分焉此爲無形之竅千處萬處一處也不易時而時分焉此爲¶
無候之時元會運世一刻也¶

凡心非靜極則不能動動動妄動非本體之動也故曰感於物¶
而動性之欲也若不感於物而動卽天之動也不以天之動對¶
天之性句落下說箇欲字欲在有物也此爲出位之思動而有¶
<pb:CK-KZ_JY161_02p012a>¶
動矣一念不起則正念乃生此爲眞意寂然大定中而天機忽¶
動非無意之意乎無爲而爲卽此意詩首二句全括金華作用¶
次二句是日月互體意六月卽離火也白雪飛卽離中眞陰將¶
返乎坤也三更卽坎水也日輪卽坎中一陽將赫然而返乎乾¶
也取坎塡離卽在此中次二句說斗柄作用升降全機水中非¶
坎乎目爲巽風目光照入坎宮攝召太陽之精是也天上卽乾¶
宮遊歸食坤德卽神入炁中天入地中養火也末二句是指出¶
訣中之訣訣中之訣始終離不得所謂洗心滌慮爲沐浴也聖¶
學以知止始以止至善終始乎無極歸乎無極佛以無住而生¶
心爲一大藏教旨吾道以致虛二字完性命全功總之三教不¶
<pb:CK-KZ_JY161_02p012b>¶
過一句爲出死護生之神丹神丹維何曰一切處無心而已吾¶
道最祕者沐浴如此一部全功不過心空二字足以了之今一¶
言指破省卻數十年參訪矣¶

子輩不明一節中具三節我以佛家空假中三觀爲喻三觀先¶
空看一切物皆空次假雖知其空然不毁萬物仍於空中建立¶
一切事旣不毁萬物而又不著萬物此爲中觀當其修空觀時¶
亦知萬物不可毁而又不著此兼三觀也然畢竟以看得空爲¶
得力故修空觀則空固空假亦空中亦空修假觀是用上得力¶
居多則假固假空亦假中亦假中道時亦作空想然不名爲空¶
而名爲中矣亦作假觀然不名爲假而名爲中矣至於中則不¶
<pb:CK-KZ_JY161_02p013a>¶
必言矣¶

吾雖有時單說離有時兼說坎究竟不曾移動一句開口提云¶
樞機全在二目所謂樞機者用也用此斡旋造化非言造化止¶
此也六根七竅悉是光明藏豈取二目而他槩不問乎用坎陽¶
仍用離光照攝卽此便明日月原是一物其日中之暗處是眞¶
月之精月窟不在月而在日所謂月之窟也不然只言月足矣¶
月中之白處是眞日之光日光反在月中所謂天之根也不然¶
只言天足矣一日一月分開止是半箇合來方成一箇全體如¶
一夫一婦獨居不成家室有夫有婦方算得一家完全然而物¶
難喻道夫婦分開不失爲兩人日月分開不成全體矣吾言只¶
<pb:CK-KZ_JY161_02p013b>¶
透露其相通處所以不見有兩子輩專執其隔處所以隨處換¶
卻眼睛¶

** 　　百日立基第九¶
呂帝曰心印經云囘風混合百日功靈總之立基百日方有眞¶
光如子輩尙是目光非神火也非性光也非慧智炬燭也囘之¶
百日則精氣自足眞陽自生水中自有眞火以此持行自然交¶
媾自然結胎吾方在不識不知之天而嬰兒以成矣若畧作意¶
見便是外道¶

百日立基非百日也一日立基非一日也一息立基非呼吸之¶
謂也息者自心也自心爲息元神也元氣也元精也升降離合¶
<pb:CK-KZ_JY161_02p014a>¶
悉從心起有無虛實咸在念中一息一生持何止百日然百日¶
亦一息也¶

百日只在得力晝中得力夜中受用夜中得力晝中受用¶
百日立基玉旨耳上眞言語無不與人身應眞師言語無不與¶
學人應此是𤣥中之𤣥不可解者也見性乃知所以學人必求¶
眞師授[言*巳]任性發出一一皆驗¶

** 　　性光識光第十¶
呂帝曰囘光法原通行住坐臥只要自得機竅吾前開示云虛¶
室生白光非白耶但有一說初未見光時此爲效驗若見爲光¶
而有意著之卽落意識非性光也子不管他有光無光只要無¶
<pb:CK-KZ_JY161_02p014b>¶
念生念何謂無念千休千處得何謂生念一念一生持此念乃¶
正念與平日念不同今心爲念念者現在心也此心卽光卽藥¶
凡人視物任眼一照去不及分別此爲性光如鏡之無心而照¶
也如水之無心而鑑也少頃卽爲識光以其分別也鏡有影已¶
無鏡矣水有象已非水矣光有識尙何光哉¶

子輩初則性光轉念則識識起而光杳不可覓非無光也光已¶
爲識矣黃帝曰聲動不生聲而生響卽此義也楞嚴推勘入門¶
曰不在塵不在識惟選根此則何意塵是外物所謂器界也與¶
吾了不相涉逐之則認物爲已物必有還通還戸牖明還日月¶
借他爲自終非吾有至於不汝還者非汝而誰明還日月見日¶
<pb:CK-KZ_JY161_02p015a>¶
月之明無還也天有無日月之時人無有無見日月之性若然¶
則分別日月者還可與爲吾有耶不知因明暗而分別者當明¶
暗兩忘之時分別何在故亦有還此爲内塵也惟見性無還見¶
見之時見非是見則見性亦還矣還者還其識流轉之見性卽¶
阿難使汝流轉心目爲咎也初八還辨見時上七者皆明其一¶
一有還姑留見性以爲阿難拄杖究竟見性旣帶八識非眞不¶
還也最後并此一破則方爲眞見性眞不還矣子輩囘光正囘¶
其最初不還之光故一毫識念用不著使汝流轉者惟此六根¶
使汝成菩提者亦惟此六根而塵與識皆不用非用根也用其¶
根中之性耳今不墮識囘光則用根中之元性落識而囘光則¶
<pb:CK-KZ_JY161_02p015b>¶
用根中之識性毫釐之辨在此也¶

用心卽爲識光放下乃爲性光毫釐千里不可不辨¶
識不斷則神不生心不空則丹不結¶

心淨則丹心空卽藥不著一物是名心淨不留一物是名心空¶
空見爲空空猶未空空忘其空斯名眞空¶

** 　　坎離交媾第十一¶
呂帝曰凡漏泄精神動而交物者皆離也凡收轉神識靜而中¶
涵者皆坎也七竅之外走者爲離七竅之内返者爲坎一陰主¶
於逐色隨聲一陽主於返聞收見坎離卽陰陽陰陽卽性命性¶
命卽身心身心卽神炁一自歛息精神不爲境緣流轉卽是眞¶
<pb:CK-KZ_JY161_02p016a>¶
交而沈默趺坐時又無論矣¶

** 　　周天第十二¶
呂帝曰周天非以氣作主以心到爲妙訣若畢竟如何周天是¶
助長也無心而守無意而行仰觀乎天三百六十五度刻刻變¶
遷而斗柄終古不動吾心亦猶是也心卽璇璣氣卽羣星吾身¶
之氣四肢百骸原是貫通不要十分著力於此鍛鍊識神斷除¶
妄見然後藥生藥非有形之物此性光也而卽先天之眞炁然¶
必於大定後方見並無採法言採者大謬矣見之旣久心地光¶
明自然心空漏盡解脫塵海若今日龍虎明日水火終成妄想¶
去吾昔受火龍眞人口訣如是不知丹書所說更何如也¶
<pb:CK-KZ_JY161_02p016b>¶

一日有一周天一刻有一周天坎離交處便是一周我之交卽¶
天之迥旋也未能當下休歇所以有交之時卽有不交之時然¶
天之迥旋未嘗少息果能陰陽交泰大地陽和我之中宮正位¶
萬物一時暢遂卽丹經沐浴法也非大周天而何此中火候實¶
實有大小不同究竟無大小可別到得功夫自然不知坎離爲¶
何物天地爲何等孰爲交孰爲一周兩周何處覓大小之分別¶
耶總之一身旋運雖見得極大亦小若一迥旋天地萬物悉與¶
之迥旋卽在方寸處亦爲極大金丹火候要歸自然不自然天¶
地自還天地萬物各歸萬物欲强之使合終不能合卽如天時¶
亢旱陰陽不合乾坤未嘗一日不周然終見得有多少不自然¶
<pb:CK-KZ_JY161_02p017a>¶
處我能轉運陰陽調適自然一時雲蒸雨降草木酣適山河流¶
暢縱有乖戾亦覺頓釋此卽大周天也¶

子等問活子時甚妙然必認定正子時似著相不著相不指明¶
正子時何從而識活子時旣識得活子時確然又有正子時是¶
一是二非正非活總要人看得眞一眞則無不正無不活矣見¶
得不眞何者爲活何者爲正耶卽如活子時是時時見得的畢¶
竟到正子時志氣淸明活子時愈覺發現人未識得活的明了¶
只向正的時候驗取則正者現前活者無不神妙矣¶

** 　　勸世歌第十三¶
呂帝曰吾因度世丹衷𤍠不惜婆心幷饒舌世尊亦爲大因緣¶
<pb:CK-KZ_JY161_02p017b>¶
直指生死眞可惜老君也患有吾身傳示谷神人不識吾今畧¶
說尋眞路黃中通理載大易正位居體是𤣥關子午中間堪定¶
息光囘祖竅萬神安藥產川源一炁出透幙變化有金光一輪¶
紅日常赫赫世人錯認坎離精搬運心腎成間隔如何人道合¶
天心天若符兮道自合放下萬緣毫不起此是先天眞無極太¶
虛穆穆朕兆捐性命關頭忘意識意識忘後見本眞水淸珠現¶
𤣥難測無始煩障一旦空玉京降下九龍册步霄漢兮登天關¶
掌風霆兮驅霹𩆝凝神定息是初機退藏密地爲常寂¶

吾昔度張珍奴二詞皆有大道子後午前非時也坎離耳定息¶
者息息歸根中黃也坐者心不動也夾脊者非背上輪子乃直¶
<pb:CK-KZ_JY161_02p018a>¶
透玉京大路也雙關者此處有難言者地雷震動山頭者眞氣¶
生也黃芽出土者藥生也小小二段已盡修行大路明此可不¶
惑人言¶

囘光在純心行去只將眞息凝照于中宫久之自然通靈達變¶
也總是心靜氣定爲基心忘氣凝爲效氣息心空爲丹成心氣¶
渾一爲温養明心見性爲了道子輩各宜勉力行去錯過光陰¶
可惜也一日不行一日卽鬼也一息行此一息眞仙也勉之¶
　謹按此經乃性命兼修天仙之的傳也道旨眞宗得茲明曉¶
　更藉問答切實指點誠覺世微妙心燈夫大千沙界徧地金¶
　華宗旨能明盡人得証今幸我¶
<pb:CK-KZ_JY161_02p018b>¶

孚佑帝師大佈慈悲普施法力將天仙妙道於此處拈出從茲¶
　日麗中天垂之萬古矣所期月臨大地印乎千潭耳宗正本¶
　係仍屠子之舊今就宗正本詳爲釐定歸入集中以質後之¶
　天仙嗣派者廣化弟子惠覺謹誌¶
¶	
¶	
¶	
¶	
¶	
¶	
<pb:CK-KZ_JY161_02p019a>¶

** 金華宗旨闡幽問答¶

問先天之學心也後天之學跡也欲免輪迴須從無形做工夫¶
答曰無從做工夫究竟何以做將謂靜中可得動則失不知動¶
之所以失由靜之無以得夫靜無得動有失皆未達道也汝所¶
云形而上止言其當然未識其所以然刻下惟于有迹探無迹¶
有迹而無迹迷者千里悟者一朝又問如何是有迹探無迹答¶
曰空嗟男子學嬋娟妙裏尋芳總一偏不識正中中又正無端¶
起處是眞𤣥¶

問如何心得靜答曰事事物物窮之難時時刻刻存之易存者¶
存其心心存方有主有主方能治事夫一操一舍之間天人之¶
<pb:CK-KZ_JY161_02p019b>¶
分賢愚之别未可輕視也但存心易于斷續行之久自無間無¶
間則續續則光明光明則氣充氣充則昏散不除而除矣噫嘻¶
天下事惟此事大餘皆末焉耳百忙中寸存萬事中一理不體¶
此二語終難入於聖域¶

問觀心答曰觀心淸淨心本無二止一精眞通前徹後無他不¶
離見聞緣超然登佛地然觀心亦有深淺有强觀有自然觀有¶
塵外觀有塵内觀有不内外觀有普觀爾將何觀觀心乎吾道¶
一步一步亦不躐等而參之終始地位亦不外此起手卽是落¶
手從觀起手功夫也觀深妄淨方是眞空若止言空理而不假¶
觀行則是口頭禪凡夫終是凡夫何爲修也¶
<pb:CK-KZ_JY161_02p020a>¶

問迴光返照答曰不照何以見非筏莫渡非非法莫渡渡卽是¶
渡筏終是筏見筏無筏知渡非渡迥光不以目而以心心卽是¶
目久久神凝方見心目朗然不証者難言此反啟着相之獘不¶
証由於精虛且觀心覺竅以生其精精稍凝卽露卽見𤣥關竅¶
妙參悟工夫方有着落不然是𣺌茫之言言之亦覺自愧欺人¶
吁大道幽深實難言一步一步到花妍花中有實卻無實卽是¶
凡夫超後天無有廣大靈慧千萬嬝娜法座寛深說法無際且¶
待爾等造就日積月累心開見佛方知龍眠深處不吾欺也至¶
于眼觀臍下是外功內功心目生纔是眞丹田左轉右轉其理¶
本同丹經云自然之所爲兮非有邪僞道又有眼前見光者鼠¶
<pb:CK-KZ_JY161_02p020b>¶
光也非虎眼非龍精之光心光不屬内外若[刀/巴]目望見卽爲魔¶
矣汝等污染久之一時難淸其實生死事大一念迴光收復精¶
神凝照自心卽是佛燈滿屋財氣只在各人認眞不認眞看吸¶
得多少我此事神鬼俱驚惟有德者當之何謂佛燈常令燭照¶
卽是佛燈與其屋内屋外點燈供我不若此一盞燈徹夜不昧¶
照徹五藴皆空方知救苦救難一尊觀世音¶

心燈一盞人人本有只要點得明便是長生不死大仙人汝等¶
勿要忘了此心使神昏昧無主則精神散漫此法直揭大乘宗¶
旨一超直入工夫迴光者卽他日身後明白境不獨現在也必¶
須逼我說出來汝等纔發信心亦大洩天機矣汝照此行去不¶
<pb:CK-KZ_JY161_02p021a>¶
期效而自效平生叅學方貫串得來不是今日東明日又西說¶
些野狐禪便爲了事¶

問如何纔謂之上菩提路纔爲到家答曰本未離家只因自心¶
迷惑指南爲北以致有千程萬途之跋涉其實只在當下拾得¶
衣中珠仍是自已珍一念迴光卽是在那菩提路上家園切近¶
上好叢林不用出家卽此是蘭若我此法心傳卻是一超直入¶
工夫謂之保本修行力聚者開宏光天化日也不爲希罕卽力¶
淺根劣亦不失小仙小神身分諸子領之¶

問從性學入手否答曰性學非命學不了先從性探引命之作¶
命通方得徹性性非命不徹命非性不了故易云窮理盡性以¶
<pb:CK-KZ_JY161_02p021b>¶
至於命盡性罷了又何以至於命不得窮到底焉知神物隱於¶
此可以生人可以殺人生殺只在這箇並非另有𤣥關又問守¶
眞如之性可乎答曰眞如之性怎能守得旣曰如是活活如如¶
何容擬議擬議尙不能焉能守之不守而守無可守也守則把¶
持眞如不現莫把捉四大本空五陰非有何處容汝撈摸¶

問致心一處答曰致心一處固然然心無定處又須活潑善探¶
不在形[刀/巴]形[刀/巴]俱是後天知者心之用空寂者心之體若著在¶
後天則是氣質用事理之不盡了之不能矣又問若不致心一¶
處如何得主張答曰超動靜得主張無主張卻是主張莫荒唐¶
飄飄蕩蕩雷雨風雲現樣造化齊彰活活潑潑不是尋常卻是¶
<pb:CK-KZ_JY161_02p022a>¶
尋常天花亂墜諸神獻瑞實堪慶快平生一了百當舉目神光¶
大法場結果一齊光說甚愰朗莫把捉仔細詳把捉則愈馳愈¶
遠止有火熾而無水養水火不均平焉得神丹長道人總是徹¶
骨談毫無誣强爾等善體大道在望實不待來生再了轉瞬大¶
光明照徹五藴皆空彌綸世界如掌¶

問神入氣中答曰如何入神不入氣中無不在耳所謂神入氣¶
中者後天之神耳非先天之神途路入門功夫氣中卽心中要¶
仔細認卽𤣥關之啟處也若着力則鑿非𤣥關之啟處周身之¶
氣也大有危險不可不知𤣥關乃天地之正中竅中有竅亦無¶
可指之處若有可指則是造化五行中焉是出造化事𤣥學不¶
<pb:CK-KZ_JY161_02p022b>¶
落造化卻有造化非身體力行自證者不能語語金針句句入¶
彀默會而已不在多言¶

問神氣答曰神無質神卽氣也神氣不能分離氣則神無所立¶
亦無所爲氣矣氣運卽是神運又問神氣旣不能分道家又何¶
云鍊氣化神答曰存淸去濁之謂惟淸故靈神卽氣之淸者也¶
若鍊神還虛虛非氣乎氣卽神神行乎氣又謂反其所由生¶
問以氣感氣答曰以氣感氣固然若指人身中氣眞凡而不可¶
用矣何時超升仙佛不是如此冲虛之氣摸不着點點心兒索¶
至於運氣小術亦可栽培肉身以延其夀若以爲大道必須肉¶
身上做工夫則是旁門之言沾着些須不是他要從無沾依中¶
<pb:CK-KZ_JY161_02p023a>¶
幻化爲用不是這般說法卻是那邊行履光明法界何處容情¶
佛語亦中聽仙家奏樂音可惜人不懂缺少箇知音總之外功¶
於大道無涉大道眞修先要精化氣此精不是交感精丹書内¶
已厯厯言之這一層先難講何況二關事三關事更難說大道¶
幽深實非戲語有人說到入路便以爲究竟極則不知出路若¶
何出而復入又若何¶

問修持答曰修者去其汚染也無汚染有何修持若再修持頭¶
上安頭¶

問從何體認答曰體認者認體也心體無形體認卽是工夫體¶
認一分積得一分積厚流光道在眼前矣汝仍從用探體去到¶
<pb:CK-KZ_JY161_02p023b>¶
得體現方有妙用妙用顯體人不知之¶

問三才立極如何是人極答曰人極在心卽天心也在人曰人¶
在天曰天上帝臨汝無貳爾心本心通天卽通上帝一念感召¶
位入仙班矣¶

汝等無學愧吾未教吾將所藏細爲汝道道其所道曰太極太¶
極之理貫徹天人天本乎此而立陰陽之極生生不息之機實¶
肇於此人有是理而爲私所蔽故不顯其理止存其質動靜之¶
間偏側莫曉昏昏乎嵗月忽忽乎流行放蕩無忌瞥而不返吁¶
嗟乎紅光一透瓦解冰消莫知其所之也所謂士希賢賢希聖¶
歸而返之由於致知致知之要存乎一心心純篤則日進而不¶
<pb:CK-KZ_JY161_02p024a>¶
已心惡雜則流蕩而不息嗟嗟二三子侍吾久矣未敢直透其¶
旨蓋靜敬者寡誠一者鮮所謂道不虛行耳¶

風雨閙人事逍遙說𤣥機大半是空中實到不積德沒倚靠故¶
將人事作梯航做得了時機宜到做不了時也有紅塵誥天地¶
無私何須人計巧汝等有事亦不妨只要精神不散漫如猛火¶
聚爐方有專一之意方可入菩提路而證湼槃不然者𣺌茫其¶
說昏默其旨不識自己性命根源端的焉有進步¶

問一切細參功夫須要尋常而切已答曰有何工夫不行而密¶
不肅而敬篤恭以持已顯晦合一體用無殊工夫何在而何不¶
在所謂大道以默以柔無時而不適無事而不泰然¶
<pb:CK-KZ_JY161_02p024b>¶

問某止知靜其體也動其用也顯其著也晦其隱也歧而二之¶
莫能合而一之前蒙示顯晦合一體用無殊是就無形者而言¶
答曰有形中無形中無有形中亦無無形中中中一内察其體¶
用之無殊求其隱顯之莫測¶

問蒙示不行而密不肅而敬工夫何在何不在卽是顯晦合一¶
體用無殊若就流行者言分明是有動有靜豈以動靜皆天然¶
而無欲謂之合一無殊抑以紛紜萬變皆莫能逃於太虛中謂¶
之合一無殊[耳*卩]答曰水之有波波非水[耳*卩]因其外動而内以含¶
内靜而波之波水之水也如是而已矣藏於中形於外烏得不¶
謂之合一不謂之無殊乎¶
<pb:CK-KZ_JY161_02p025a>¶

問存心以致其知答曰有何存又問知致而鏡明鏡明而垢見¶
纖翳無所容所謂明得盡渣滓便渾化了也答曰其養也其賊¶
也畢於是矣究其中無一箇主宰如日月往來寒暑定𡻕四時¶
代謝八節興衰齊之此中始成𡻕功而運行無滯命之所由立¶
也性之寓亦在是矣爾其焚香靜驗久而有得江湖泊久雲蔽¶
西山知日出是其時矣¶

問兢業者卽是本體本體本自兢業合着本體卽是工夫所謂¶
不行而密不肅而敬也自其精明而言謂之知自其鑒察而言¶
謂之敬自其無妄而言謂之誠自其生理具於此謂之仁自其¶
無内外可分無動靜可別無極太極謂之一篤恭而天下平中¶
<pb:CK-KZ_JY161_02p025b>¶
也者和也言中而和在其中矣言和而中不待言矣動無不和¶
卽靜無不中表裏一貫頭正尾直答曰常言之常行之庸言庸¶
行至誠無妄三家至祕無多語¶

問昨言鏡明垢現蒙示其養也其賊也是否涵養省察因此嗜¶
慾紛華亦因此卽是識精未經點化之陰神釋家之所謂種性¶
是也答曰將疑焉將信焉明明白白一箇大路到其際自前進¶
矣久而自化種性爲佛性¶

問尋根卽可透悟否答曰尋根覔底到海邊有箇夜乂現陰極¶
方能生陽未到窮陰難透其源從根探摸正不着空不着有之¶
妙法耳此吾之異傳在此通天徹地大道快活陽神普大千一¶
<pb:CK-KZ_JY161_02p026a>¶
口吸盡水江西獅子奮迅纔出窟萬獸齊驚聲[(土/山)*頁]希咄小道旁¶
門焉足一聞吾語汝將肉身全莫講照此再從心源探卽是坎¶
府求𤣥水底蛟龍出現未探水不窮源總是皮膚又皮膚逢人¶
說學道止不過徒博虛名所謂掛榜修行吾門大忌如此參要¶
眞參悟要實悟通天徹地盡是法身俱是我性光現¶

問坎離答曰卽先天之所化不是有爲亦非無語只此一言半¶
句𤣥能會者卽得證眞常不會者終歸無用卽如作事必得中¶
人要須中用事方有成不然間隔東西木三金四那得究裏此¶
乃切骨之談母忽¶

問念慮紛雜一念未止一念續之如魚之吸水口進腮出如夏¶
<pb:CK-KZ_JY161_02p026b>¶
日之令晝長夜短則於𤣥牝竅妙尙不得着眼而觀何望眞機¶
之闔闢如練如綿答曰心地光明今古燭何云𤣥牝沒根源功¶
夫久久成妙矚陰陽全識是機先¶

問天地非日月不顯日月退藏則天地混沌神與炁合炁結神¶
凝是否卽坎離交答曰坎離交於不知不覺之地而運行未嘗¶
稍息焉天之道無時不轉移妙在不期而合非有心爲之生死¶
固在天天其有心乎¶

問坎離交在内由此而大藥產一點元性微明藏在坤腹光透¶
簾幃純淸絕塵息住氣寧止存空明是謂天地心主持萬化答¶
曰氣寧息住機之復生之理所以活潑卽俗云活子時也又問¶
<pb:CK-KZ_JY161_02p027a>¶
自此從微至著應乾卦三陽三陽退處卽是三陰是謂小周天¶
重入胞胎性歸於命蓄久發暴烈火飛騰此是火躁恐啟後天¶
情識故吸閉以防危使之下降而無生撮䑛以助火使之上升¶
淸虛而無減謂之大交匹配眞汞虛卽眞汞眞汞卽性空其交¶
著於內之外從此退符仍隱土釜煉之又煉存淸去濁至於虛¶
無極是謂絕學無憂答曰不治其本難齊其末一天雷雨風雲¶
孰得而主使之孰得而止遏之修身如執玉磨其磷𤥨其玷功¶
深力積潤澤非一時非大力量不能成此朝更夕改觸發一時¶
而氣偏於一隅又所謂玉之有玷洗之難强也子其勉之坎離¶
之所以有乾坤之所造乾坤之所以名坎離之所化¶
<pb:CK-KZ_JY161_02p027b>¶

問撥動頂門關棙忽爾自合自開恁麽中不恁麽不恁麽中恁¶
麽其意所到乎其天命之流行乎此時道眼淸明天開夀域頭¶
頭顯露浩浩淵淵正法眼藏湼槃妙心愈活潑愈精明丹經云¶
饒他爲主我爲賓是外來者爲主我反爲賓只是不忘照心任¶
其點化腹陰名之爲天王補心丹亦可此便是以神馭氣以氣¶
控精之旨所謂鷹拿燕雀鶻打寒鴉其近是歟答曰婆娑妙論¶
又問和光同塵卻不染塵世事沾他不得以其運也謂之河車¶
以其不違天則謂之法輪其團如卵其白如練其軟如綿其輕¶
如波其硬也鐵脊梁漢其成片也海水浸堤其不容已也揭地¶
掀天上升爲雲下降爲雨電掣雷轟抽添自見漏聲滴滴元酒¶
<pb:CK-KZ_JY161_02p028a>¶
堪嘗種種機遇總屬一串之事所謂有物方能造化生答曰不¶
可以形容形容則界限分矣如此𤣥談不可以爲功總之積一¶
寸則厚一寸積一尺則厚一尺方以象地圓以象天空不見空¶
實不見實空實無異到處奇奇不見不了見亦無終呵呵大笑¶
一字不通¶

問在塵出塵答曰不止此此係初機在塵出塵仍有塵在非係¶
無因因果一齊光停停當當春[刀/巴]滿溪漲此又何說於無言說¶
中强生言說耳¶

問動而無動靜而無靜是合一否答曰動亦無關靜亦無滯動¶
卽是靜靜卻非動動靜合一綿綿密密好個胎息問如何是綿¶
<pb:CK-KZ_JY161_02p028b>¶
綿密密答曰愈靜愈靜方是綿綿密密¶

問心隨動靜爲循環否答曰心不隨動靜爲循環心亦隨動靜¶
爲循環無心是心焉可分別問然則無分別乎答曰分別無分¶
別¶

問綿綿密密是正道否答曰綿綿密密還歸不綿綿密密一步¶
一步天台路¶

問人一身皆屬陰卽坐到澄澄湛湛的不過後天陰魄伏諸病¶
根一勺死水一流便濁了旦夕將心撮在一處只恐觸物心驚¶
反成心病曷若於今年初盡處明日起頭時五藴山頭一段空¶
内討出一箇消息會得的活潑潑地不會得的只是弄精魂答¶
<pb:CK-KZ_JY161_02p029a>¶
曰可知者行不到可行者知不及有無相生隱顯莫測黑漫漫¶
白茫茫變化須臾又何可擬議¶

問沐浴答曰沐浴者滌垢之謂也¶

逍遙兩間蕩蕩心田靈機活潑萬感皆虛噫人而天天而神之¶
不可測妙也𤣥也光明者心之用空寂者心之體空寂而不光¶
明寂非眞寂空非眞空鬼窟而已大道不是如斯元精已失證¶
空無有處眞是落空亡外道雲邊磨日月草裏掛行藏說甚麽¶
海水汪洋千頃金波漾世人惑于外道鬼窟行藏亦難改矣二¶
三子靜守吾道勿搖惑其心吾欲汝等爲上乘不欲汝等歸中¶
下流中下流非至善至善之極動靜無常神妙不測卽其體也¶
<pb:CK-KZ_JY161_02p029b>¶
無異顯其用也無方先天而天弗違後天而奉天時神明自若¶
也¶

問調息是鼻息否答曰鼻息係外息[刀/巴]身上事心息相依方是¶
眞息般若尊者云出息不隨萬緣入息不居藴界豈是鼻也閤¶
闢機關竅妙非一時可窺亦須力積之久一旦豁然貫徹天地¶
不外也人爲大三才並立萬化同根不在[刀/巴]身求自有眞息見¶
眞息無息卻有息吁大洩機關矣活潑潑地至於觀息聽息亦¶
係[刀/巴]身事借此攝心非眞命脈眞命脈還從眞中求之觀聽是¶
一事¶

問調息作工夫答曰調息固有工夫然不一其說有外呼吸有¶
<pb:CK-KZ_JY161_02p030a>¶
内呼吸有凡息有神息胎息卽神息非息莫胎非胎莫息胎息¶
工夫先從息起若胎息則眞人之息以踵深深矣入彀之言莫¶
分内外卻有内外有内外者三關之謂也無内外者動靜合一¶
也渾成一片化之謂也非化不足以語神亦非見道縱有悟境¶
雲邊漏日光耳日月光明通天照亮非是鬼景¶

問胎因息生在蟄藏之間是伏氣旣久外息已斷止有内息而¶
神室金胎凝結於中此等工夫皆天然造化非可强致答曰不¶
可思議頓入不思議卽此之謂也不是悍然不顧爲不思議蟄¶
藏之間胎也内息貫通三教工夫卽所謂神息也卽戊巳也外¶
息何足一語功夫不到不方圓脫了梯兒又上天消息於中藏¶
<pb:CK-KZ_JY161_02p030b>¶
至哲靈光透出萬千千¶

問消息是氣否答曰是氣須善養點明了諸經不肯說孔竅其¶
門又問消息露於中宫時如何答曰一句勝是百句有權有實¶
有照有用纔有些抓着癢處便是得手之言¶

至陰肅肅至陽赫赫肅肅出乎天赫赫發乎地此卽坎離之說¶
問神依形生否答曰神不依形生汝將何者爲神一字參透則¶
通身泰然矣¶

問神氣不足答曰神氣不足虧鑿已久之故善補之補足則烘¶
然上昇龍虎𤣥關一時頓現方知三界卽吾心吾心非三界卻¶
含三界圓通無礙諸仙佛慈光灌頂希有罕見盛世之徵太平¶
<pb:CK-KZ_JY161_02p031a>¶
風景不是十分卻是一分具足十分成得一分一分不了又是¶
一分一分了時還是一分豈是寸管窺天便爲得[耳*卩]¶

問五行卽陰陽屬後天否答曰先天卽無五行乎五行全具方¶
有後天五行若無先天五行後天五行從何而生[耳*卩]道體無形¶
萬象森然已具古今原有先後五行生生之理實無先後¶

問和暢是神水否答曰尙非神水神水妙用洗滌性空渣滓消¶
融究若春風沾着便化不受牢籠空山莫袖手異味說珍羞飽¶
飫[食*名]心骨神水忽自流一滴歸根萬事合頭何用別慮着甚來¶
由¶

問戊已二土答曰一滴波中央土分戊已還無門戸又問鍊已¶
<pb:CK-KZ_JY161_02p031b>¶
待時答曰鍊已方可待時不鍊無時可待又問戊已二土乃先¶
天妙用𤣥禪合一之學答曰先天妙用不輕得必從後天人功¶
積人力盡而天力生方是功夫菩提路纔起頭¶

問金丹大要在於戊已二土眞陰眞陽眞𤣥眞牝若不得此同¶
類而施功焉能以機而集機點化凡軀冲關透節無不賴茲大¶
用現前一天雷雨風雲脗合造化逈非枯修可比所謂和合聚¶
積决定成就者也答曰同類難爲巧眞工是實工分別眼前迹¶
離合一齊同風雲雷雨内又誰見之莫着境且入境要箇境中¶
境要識心内心¶

問必大靜眞空而後已土方謂之定答曰戊已有淺深徹了也¶
<pb:CK-KZ_JY161_02p032a>¶
是戊已不徹而徹之亦是戊已大定眞空慧光普照香海觀慈¶
雲¶

問已土死戊土生答曰已土亦不死已土死則戊土亦不生戊¶
生卽是已活非此莫能透露又問必已土鍊到一絲不掛而後¶
戊土發生否答曰雖然已土稍鍊足戊土卽發生必得戊土生¶
方消得已土中陰滯不然只是陰靈縱有所得鬼仙而已吾道¶
不如是通天徹地妙用周流返魂漿未吃難將陰魄消藏爾等¶
資質中下居多一步一步非可躐等性天見時則不拘性天不¶
見猶如黑漆桶亂摸行踪焉可枯禪無據便爲高超上着聰明¶
特達向誰商處處行行到底茫空有竹聲敲夜月無風難入夢¶
<pb:CK-KZ_JY161_02p032b>¶
魂漿¶

水月鏡花無聲無臭萬象昭然於人間不是溪徑旁流惑世欺¶
人也吾之道見性明心明心正所以見性三教合同圓通無滯¶
眞一分師規嚴一分非同凡流聖賢仙佛敬愼爲先敬愼卽是¶
本體非有二也超凡在茲有何許多言說所言說者總是修持¶
事層層相因疊疊不化卽落凡夫界仍墮輪迴苦不是上乘大¶
羅一了百當本是一貫刻不相違刹那間成了變化卽是凡夫¶
刹那間成了變化卽是仙佛仙凡聖愚之隔只一刹那間刹那¶
刹那有何仙佛此皆道人不得已之詞也¶

問先天炁後天氣答曰先天炁後天氣得之者常是醉阿彌陀¶
<pb:CK-KZ_JY161_02p033a>¶
佛安得有此極快活時節先天後天本無二致所分別者均是¶
後天耳分別則動靜不合一先天炁亦化而爲後天矣合一則¶
後天氣亦是先天並無先後之分若有先後分別識耳分別則¶
後天熾而念慮紛紜之所由起也莫可道莫可名者祖炁也卽¶
道之體也體立用行矣體用不分亦非[黹/頁]頇之謂證者知之不¶
證者仍是門外漢話¶

問先天後天之別答曰有沾依總是後天無沾依卽是先天先¶
天何處尋要從後天尋後天情識卽是先天妙用須從合符行¶
中工夫探去合符行中卽靜虛矣不過尙未淸全是渣滓渾融¶
久久陶融渣滓不期淸而自淸金丹方得出爐¶
<pb:CK-KZ_JY161_02p033b>¶

問丹經朝屯暮蒙答曰朝屯暮蒙比喻之詞耳一進一退之火¶
候轉瞬間見之何嘗必須朝用屯卦暮用蒙卦[耳*卩]𤣥機人不懂¶
故吾直透其旨又問交合升降顚倒答曰只是一串事一句得¶
參通身皆活腳頭翻轉踏破乾坤逍遙無事一個道人卻有經¶
天緯地之學倒海移山之用噫大矣哉那裏塵俗累得心總是¶
人心荒唐執着已見一個破天荒還有一個破天荒¶
問夜間不得爲之主何也答曰日間是識神把持夜間識神入¶
蟄其平生所作之惡意種子未化故遇緣發生非一超直入之¶
路一刀兩斷之功¶

問貪嗔癡愛必須遣除方是學道答曰雖然又有說焉貪嗔癡¶
<pb:CK-KZ_JY161_02p034a>¶
愛卽是性之用所謂情也人迷於情不知有性是爲凡愚知有¶
性而不知有情是爲頑空故吾之教活潑潑不落一隅通天地¶
合古今齊物我無𡨚親閙市裏深山淸凈場中走馬大覺金仙¶
沒垢疵卻是大快活汚地生出蓮花彈指頓超無學千手千腳¶
觀世音豈是尋常小論¶

問及物窮理答曰及物窮理好然物有難窮理窮則物窮得其¶
本領以貫萬殊可也又汝能於無分別中分別乎能於分別中¶
無分別乎莫落邊語習氣固須除明理爲上理明則習氣不期¶
除而自除亦何須用心除用心除不得除卻費工夫及物窮理¶
就心言强觀中卽及物窮理矣不是强觀是一事窮理又是一¶
<pb:CK-KZ_JY161_02p034b>¶
事汝仍强觀入手便知端的¶

心中無私坦蕩蕩神淸氣朗佛和仙只因念慮些須子鐵柱深¶
根難脫圈故須觀照自心見方得根虛而有脫塵之想入彀之¶
機不然者尙不知何處顚倒焉能自新新民而一貫耶稍靜片¶
刻暫時觀心諸人觀了復云卽此是叢林何處尋般若¶

問外功答曰内功觀照外功抱一話頭或公案一則内外兼修¶
自有靈潤周身晬面盎背之時汝只觀某不用外功而身體自¶
壯卽其榜樣也¶

問性同情異答曰情亦無異乃習而不察流轉至今汚染而不¶
可解究非性之過性無言說何究之有有言說亦不外性汝不¶
<pb:CK-KZ_JY161_02p035a>¶
聞乎水有淸濁其濕同也水淸是濕水濁獨非濕乎是淸濁異¶
同而濕性不異汝只從一處參久則豁然貫徹矣勉之¶

又情卽是性性卽是情如射箭人弓箭總是物發用只一活機¶
有何捉摸難以懸擬弓箭射乎活機亦不離弓箭離弓箭又無¶
活機此卽[刀/巴]卽空之喻諸人還會麽¶

問除了精氣神方是先天答曰錯了只知淸淨無爲之道未識¶
陰陽自然之理陰陽不孤立天地離了萬物是箇甚麽亦不成¶
其爲天矣天有萬物萬物能障天絲毫否試觀眼前之景森羅¶
並列何嘗礙得晴虛有萬物正顯其晴虛耳大道眞實如是如¶
是¶
<pb:CK-KZ_JY161_02p035b>¶

問參禪答曰參禪須要起疑情疑則悟不疑不悟疑情最難發¶
得起古哲於善知識前勤侍服役多年於一言半句淡話卽得¶
大解脫者不少宗門原好但須善參不善參者則入宗門流弊¶
俯視一切謂與諸佛頡頏其實毫無半點汝須善參汝等知釋¶
之用功最上一乘一蹤而登雲天跛履而行千里此汝心之妄¶
非釋之眞徑也釋立言從高處引起是欲人知其極不欲人陷¶
於影響無着之地慈悲方寸接引羣生汝以爲入手功夫可以¶
旦夕到岸無操存涵養克治琢磨恐庸俗輩到老不知自悟聖¶
賢鄙之¶

問虛極靜篤難能奈何答曰虛極靜篤非一時可能知靜不靜¶
<pb:CK-KZ_JY161_02p036a>¶
不知靜亦不靜渾水耳汝但虛得一分便得一分輕鬆快活此¶
漸法也頓根有幾總是習染沈疴方有修行之名今而後從心¶
田認實幻化不眞何者是實從此躧去一旦踏破天關腳頭翻¶
轉方有些箇路數又問幻化不眞須絕盡方好答曰幻化不絕¶
盡幻化爲用眾草是藥材蜜和爲丸是草還丹無草不能成藥¶
無藥不能治病何可去之小人宜化不宜絕絕則禍生其理亦¶
如之又問何爲腳頭翻轉答曰化之謂也自見冰消瓦解時儒¶
教中怡然理順渙然冰釋亦差不多不過各有力量之大小功¶
夫之淺深見地之遲急天資之敏鈍禪宗說大事未明如喪考¶
妣何以大事已明仍如喪考妣耶¶
<pb:CK-KZ_JY161_02p036b>¶

又曰大道不在靜居靜居一室反增心火之炎要行住坐臥總¶
是功夫方得坐在千峯頂上不離十字街頭我恁麽說諸人還¶
會也麽¶

問智慧不足難以證道答曰何不足之有若論本體本無不足¶
天然具足何增何减若論功夫次第則有不足不足者何朝汚¶
夕染將一箇淸水閙得渾漿澄之不淸搖之愈濁此修行之說¶
所由起也修者修其行行修而性亦修矣又問必得大圓鏡智¶
方是證道答曰虛名耳無邊爲大慧通爲圓光明普照爲鏡無¶
私心爲智非眞如圓鏡一面不過如圓鏡之義耳勿執着又問¶
識與智有何分別答曰識卽是智在凡夫謂之識在仙佛謂之¶
<pb:CK-KZ_JY161_02p037a>¶
智凈與不凈之分耳¶

問三際斷時後天盡否答曰不然三際雖斷後天亦不盡中道¶
而行有許多化化生生薰陶渣滓盡淨不得化化生生也難得¶
根識拔盡此吾之異傳卽諸天尙有不知此中三昧何况淺學¶
凡夫不在五行中何處覔眞宗龍行非兔徑淺草不深隆¶

問生機答曰生機洋溢卽是大活潑非活潑不足以助道¶

問刀圭答曰刀圭係細脈返魂漿先吃¶

問幻化非眞答曰汝知幻否知幻卽離眞空妙覺原不迷總是¶
時光破碎幻相無相卽得眞常流注眞常流注不是識心普護¶
一法齊捐萬法彰頂上梅花步措措措別有箇仙人掌上扶藍¶
<pb:CK-KZ_JY161_02p037b>¶
縷窮乞食不是賣靈符吐吐吐淸凈無爲是主¶

問優游涵養答曰優游涵養化之謂也小有小化大有大化化¶
之則神惟化始可以語神¶

問先後天分別答曰後天不離先天先天卽是後天同一天也¶
雲蔽其中世人見雲則不見天吾見雲乃天也故雲不爲礙¶

問如幻薰修答曰如幻薰修輕易亦不能證得效卽是功知否¶

問何爲眞種答曰心空不說眞種子卻卽是眞種子如來藏包¶
括無限生發¶

問海底何喻答曰海底卽人心之深處也海枯終見底人死不¶
知心極深研幾可也又問心之深處答曰深心則遠行矣遠行¶
<pb:CK-KZ_JY161_02p038a>¶
方於造化有窩穴有窩穴方能攺移造化有造化方能默轉天¶
心淺者不能證地位故只說到皮毛以爲極則矣遠行不動尊¶
妙理卻難伸處處聞啼鳥山花深處行¶

問㮙嚴經七處徵心不知何者是眞心答曰卽此不知者是知¶
而無知不是無知而無知又問如何是常住眞心答曰諸識不¶
識卽是常住不識中識卽是智慧若起分別馳心卽是輪轉而¶
爲凡矣¶

問心之定在處答曰心無定在心若有定在可指卽是妄心離¶
妄卽眞汝今見吾否又問心中不得淸淨奈何答曰心中那得¶
淸淨卽在這不淸淨中尋淸淨耳及至淸淨中發出不淨相正¶
<pb:CK-KZ_JY161_02p038b>¶
是眞淸淨纔得淸淨¶

問何者是心答曰何者非心無心卽是心有心則不圓通無心¶
則入𣺌茫非無心非有心有有無無之間無心是心又問眞心¶
答曰眞心無形有形卽歸幻妄然眞心亦非無形不泥於形而¶
實形形形[刀/巴]天性聖賢學問同之¶

又問眞心從心源覔否答曰源頭淨則天理現前日用行常不¶
礙至道源頭不淨縱有所見猶如風燈零亂焉是眞常汝等莫¶
將眞心喚作妄心看所謂眞心者光光淨淨之心故能通天徹¶
地而無絲毫之僞並非攙和銅鉛雲邊見月卽爲得手卽此見¶
精從何處覔覔則不得道在眼前人不識空把鋤頭仔細瞧¶
<pb:CK-KZ_JY161_02p039a>¶

問眞空妙有答曰心空不空謂之眞空心有不有謂之妙有勿¶
滯一偏方入中道而有入德之基¶

問某所見甚淺求指引入心之深處答曰亦不淺心地門頭深¶
深淺淺亦不一致耳一樣話深者見深淺者言淺圓見圓機故¶
無有定然淺者深攀亦學者所應勉力深處現在未離因見有¶
異故有淺深之說可以一網打盡當下見了本來那裏有深淺¶
層次之可尋高下厚薄之可探不悟者又難言若照吾如此說¶
又是增上慢人一觔斗說到西天矣¶

問如何能不掛一絲答曰本不掛一絲不掛一絲精之極矣精¶
極明堅已入果地矣非可易視又曰渣滓消磨見聞通隣止一¶
<pb:CK-KZ_JY161_02p039b>¶
精眞菩提之境淨極明堅烈焰騰空照徹無極世界那得能彀¶
問人空答曰定性聲聞不是禪卻是禪中第一天只要精凝光¶
透白方知流逸是何人得了人上得乘未得人莫說化乘乘說¶
甚麽人空空人¶

問究竟是一無字答曰不可以有無言由淺入深次第爲之其¶
理無二功夫層次卻有區別有箇到家的無有箇不到家的無¶
善參之¶

問金[刀/巴]同否答曰金[刀/巴]足是同分量原有不一小歸小神大歸¶
大神各因各果有半途而去者亦入神道仙道各隨其功力之¶
淺深非一定也¶
<pb:CK-KZ_JY161_02p040a>¶

問金翁何喻答曰金翁卽識神自性自度自度卽化識卽金翁¶
又問金卽眞精否答曰純一不雜之謂非世間之金虛得一分¶
卽足得一分足則生華金出爐矣然還須煅鍊愈鍊愈精愈精¶
愈明久則化識神爲佛慧香海慈雲阿彌陀佛¶

問三關答曰三關是一關並無先後上下可分若分別則有定¶
所不是常寂光也常寂光如指南針東西南北不轉移卻是斗¶
柄雲橫鼓打更深咚咚响閃光鑠處不由人驚得夢魂更又問¶
何爲上宫答曰上宫無宫是宫三關雖無次第可分然功力之¶
證亦有三關之別打通列上功位尊爵又崇普雨天花落究竟¶
一空空一空空用不窮性中得命是眞功何嘗人力濃行深般¶
<pb:CK-KZ_JY161_02p040b>¶
若自見奇隆奇隆不隆卻是虎龍境中有境說甚通通不假一¶
毫功卻是天然錦繡同了卻吾生還把顚來倒去公共陽氣濳¶
藏要出谷一聲霹𩆝靜中聞電光爍處尋眞種功上加功是大¶
文又曰道德五千言陰符三百字何嘗有一句在皮毛上講究¶
後人妄以傳妄迷失本來性眞不求自已命本元辰以致有燒¶
茅弄火之流運氣搬精之輩卽調息數息亦不過後世設法藉¶
此攝心耳¶

問積累旣久則金光外現答曰内外者𤣥關立而後見不𤣥關¶
猶如水火煮空鐺事事無着落𤣥關徹天心見不是黑窟生涯¶
鬼面¶
<pb:CK-KZ_JY161_02p041a>¶

問經言庚方月現是否喻其明之微而未全吐也答是¶

問心之昭昭靈靈者道家以之作金針爲主腦釋家因其是輪¶
迴根本而謂之淨業答看¶

問如何是定答曰心無定見精凝爲定指南針兒不用拿隨我¶
東西撥轉他幻出世情無異味仍是當年一枝花花花花果結¶
在花家花中不見果正是果位誇因果交徹理卽此是仙家佛¶
道原無二只因世見差歸我淸淨德瑩然不生花¶

問通身是手眼答曰手眼爲活參活句莫參死句死句無活活¶
亦非句¶

問光明須消滅否答曰光不可消滅日月光明普共何嘗着得¶
<pb:CK-KZ_JY161_02p041b>¶
分毫道人心性一齊抛世事原來顚倒半虛半實空中妙半有¶
半無自在好半是無言半有言其中大用細尋討了了了尺地¶
延生半天雲曉靈機難到手到手者非大德莫能擔荷靈機到¶
手鬼神莫測其由來何况人乎¶

問靜中坐出端倪是何意旨答曰誰家玉匣開新鏡露出淸光¶
些子兒一破不迷任你口似懸河我只一以貫之¶

問迴光返照乃生死海中之渡筏玉液鍊形卽舉水制火之妙¶
喻至於人心之覺其體一而其用二有昏覺之覺有自然之覺¶
昏時之覺如電光之一瞬若耳目之視聽焉自然之覺如聲之¶
自入耳物之自接目無爲而無不爲無在而無不在念慮一起¶
<pb:CK-KZ_JY161_02p042a>¶
神目昭然易曰知幾其神乎莫知所從來常應常靜是否卽所¶
謂無位眞人最上一乘也答曰所喻是仍須心印¶

問行氣主宰卽眼是也眼爲陽竅道在眼前雖能視能聽而實¶
超乎動靜是人心之常處也非銷識莫能眼明非眼明莫能銷¶
識是否答曰大得參透一關一關打破又一關關有次第删不¶
粘不滯爲尙以柔以默爲强臥聽鐘聲行趨佛路又問眼是眞¶
心否答曰不是幻光也藉以逐陰邪行氣主宰若卽以之爲妙¶
竅若卽以之爲至寶則知淺不知深矣¶

問蒙示浩浩落落瀟瀟灑灑一腔𤍠血大地不腥羶烈火燒金¶
蓮和盤托出錢步步是先天不着後天緣等句敬參大地山河¶
<pb:CK-KZ_JY161_02p042b>¶
皆吾法身五濁惡世皆是淸淨道場慈悲而慧一炁流行運用¶
自然得意生身和盤托出先天元性厯劫不壞之慧命如金錢¶
之灑落答曰須驗方知此處落機深而又深極之無極蒼茫古¶
道少行人片語同時大地春婆娑世界都包許說甚黃昏靜掩¶
門¶

問耳根音聞入門答曰耳根淸淨大士圓通法門爾從此證入¶
卽得聞薰聞修方知如幻三昧卽一毘盧性海矣乾元面目不¶
外於茲六根淸淨一精眞妙須迴向眞如寂體是寂用是照寂¶
照方名一須知寂照雙融非大定不能寂而照照而寂寂照本¶
空空卻是寂照寂寂寂寂還歸無寂寂方是眞寂寂眞寂寂卻¶
<pb:CK-KZ_JY161_02p043a>¶
不寂卽是寂寂無可寂是眞寂那管那照寂寂照寂禪理要深¶
攀𤣥理不易迹¶

道在目前目前卻難明人好奇喜新錯過目前不知何處是道¶
道也者當下卽是昧了當下卽是心馳意走念念不由人皆因¶
神力淺神力淺皆由心馳日月行藏實是至道淡淡乎天之根¶
冥冥乎元之始幾幾乎道之危神神乎光之赫日就月將討得¶
眞消息消息在平洋不是靜中藏卻要靜中藏得¶

問妙理難參答曰難參者何頂相難睹耳又問何得轉關答曰¶
一句轉關只在根下磨勘磨得斷兩頭空空中方見祖和宗的¶
的證圓通¶
<pb:CK-KZ_JY161_02p043b>¶

萬行莊嚴正是菩提之妙用一靈光耀卻是仙道之無常脫卻¶
牢籠超世界東方寶月照山河適從華山過頭陀總不知佛力¶
原無限道釋不同過噫嘻乎鬼神知察分明而難料吾心不動¶
處也今而後吾知一矣不知其二¶

惟其無知所以無不知無不知卻無知照此參解不難取證異¶
時濃香異葩觸處薰凈噫得大自在感激師恩指示得臻如此¶
受用先靈萃聚克盡孝道天心迴思塵寰中事如夢中又夢哀¶
憫眾生興大悲心眾生同在大覺中竟昧然不悟故亦不輕眾¶
生因眾生與聖無異只在一轉念間耳¶

問何爲先天答曰心卽先天先天者對後天而言之也對待之¶
<pb:CK-KZ_JY161_02p044a>¶
說心絕對待方是眞常而不拒諸相發揮楞嚴經已明言之矣¶
又問心絕對待卽無極之謂歟答曰無極者眞空有極者妙理¶
無極卽有極非有極之外又有無極也範圍天地而不過曲成¶
萬物而不遺樞紐陰陽[刀/巴][刀/巴]歸根如此妙極只是不見此乃天¶
地之先鴻濛未判以前之說然卽混沌以後之事無分先後卻¶
有分不是難憑一味吟識得箇中顚倒用心同黃土變成金如¶
此說先天是先天無可言矣然又有有言之先天有言之先天¶
何也聖凡之分矣聖卽是先天凡卽是後天於此先後天俱名¶
爲後天不得謂之先天先天者何無形是也然無形亦不獨立¶
憑有形者證有形爲無形之用無形爲有形之體卽此有形又¶
<pb:CK-KZ_JY161_02p044b>¶
是無形此卽動靜合一之妙方是眞空妙有之眞空正說法天¶
花落下繽紛希有罕遇好希奇卻也是古佛禪機¶

問憑依修持法答曰莫憑依無倚依見眞心眞心不是無依倚¶
卻是毘盧頂上行老禪客作家僧卻也難得只在一心並無剩¶
法未了義¶

問何謂神通答曰妙應萬物之謂神無在而無不在之謂通¶
問報身答曰報身無報亦强名耳圓滿之謂也若眞有報身卽¶
是二見矣二而不一一亦無一是眞一寂照不二一又問法身¶
答曰法身義所以聚積諸法而卻不能着得語言¶

問心有名乎答曰心無名卽道亦强名大道出於象數名言之¶
<pb:CK-KZ_JY161_02p045a>¶
外何可名得¶

問生死答曰分叚生死化作變易生死仍有生死且將這分叚¶
生死不分叚變易而輪迴短空空無有問我說行踪飄飄一葉¶
風仙去若無踪又問何謂無生答曰生而無生故曰無生無生¶
還有一曲汝唱一箇無生曲世間聽纔是無生¶

問感召答曰有得太陰精有得太陽精者其實還是一箇不過¶
各人根器¶

太上堂堂大道不外日用常行何嘗是鬼窟生涯有一等人將¶
[刀/巴]身算作法身求之氣運上昇以爲結胎產嬰兒張本自高自¶
足不知大道沙裏淘金金烏飛入蟾窟皆是未生前事見淺者¶
<pb:CK-KZ_JY161_02p045b>¶

焉能窺其堂奧說有執有說空滯空不識大道淵源先從淵源¶
探摸的見空劫以前自己方知神龍變化夫唱婦隨之理何嘗¶
執有亦不執空妙有眞空眞空妙有現於一毫端小大相融一¶
多無礙方說得鼎爐中事超生受生一目了然不是那些話說¶
吾敎各盡其業素位而行胸懷磊落光明做得人世間頂天立¶
地奇男子盡孝純忠大丈夫方不枉人世一遭垂千古而不朽¶
心中瀟灑卽是仙心中無累卽是佛心中無私卽是聖保全汝¶
良知良能各人有的並非外求更不在肉身計較死後一坏黃¶
土儘彀汝埋賢愚同歸富貴一致那些是我惟我這一點靈明¶
秋空月皎寶鏡澄輝烈火騰騰好種蓮西方路上是金仙不用¶
<pb:CK-KZ_JY161_02p046a>¶
妄求除念妄香花菓實一齊鮮¶

請七日閉關耑辦道功答曰吾汲汲遑遑週流四海勸善化惡¶
消其黑氛上沖引其光明善氣故吾設教如大海水各隨器量¶
取七日是良宵盛事人生有幾得遇其會吾所爲何事豈不大¶
願卽於某日起可也¶

起七請功答曰行住坐臥提醒此心常令不昧無時刻之間功¶
卽接續不斷亦不必拘拘坐時參不坐時便不參然坐必以律¶
亦事之當然坐三刻行一刻飲食按時冷煖自護有事照常辦¶
事正於辦事中卽是用功處總要念念從何來念從何去看破¶
這窩窟賊巢方得大蹈步直上瑤天其餘肉身上功一槪不必¶
<pb:CK-KZ_JY161_02p046b>¶
吾此道肉身功在其中一通百通山河大地總是吾身些須心¶
肝五臟[禾*嵗]物有何辦頭吾今日亦發憤啟迪只要爾等福緣承¶
當得起親驗親證將這些旁門左道一槪爲吾闢卻大道是甚¶
的性命是甚的說那裏話至於一切四威儀中照律行持均可¶
參語廣多姑拈一則因緣如何是牛吃草草吃牛如何是有無¶
不二如何是分開動靜又如何是[刀/巴]空俱遣遣後還有[刀/巴]空否¶
參¶

極高處摸不着極下處飄不起奈何¶

厯盡蒲團三十載算來還是一金翁¶

淸淨爲宗光明爲用大震雷霆顯我𤣥功¶
<pb:CK-KZ_JY161_02p047a>¶

妙道無邊人心是極水天一[刀/巴]月照潭空¶

曠落中感召神奇悠然間自存不息¶

伏處未着力起處空寂寂¶

靑雲路蓬島居一壺一杓自在閒娛風飄飄其無聲水洋洋其¶
無痕此中𤣥妙理無事且沈吟¶

淸白中有把柄混沌時有歸宿¶

月淡星稀爐烟縹[糸*𦕈]萬神齊唱太平年正是中天景運鮮¶

天雲無二唱靑蓮雲不遮天雲亦由天¶

天下事事在人爲卻也須暗中默運二氣流行莫非鬼神之昭¶
著蒼蒼者天赫赫者日月不可欺掩如是夫¶
<pb:CK-KZ_JY161_02p047b>¶

塵淨鑑空萬物全歸一己寶明覺性大千顯露眞常¶

淨業不同染業說來凡聖齊捐空空洞洞大光天活活仙人出¶
現¶

人之生也抱氣於渾涵之中而生質及其覺也而陰陽己分嗜¶
慾紛華吉凶悔吝茫不自知迨陰陽大判元氣不可復繼之以¶
亡而已矣其氣是天地之氣非爾我得以私之其中有理存焉¶
善者善之惡者惡之墮惡趣落異類其魄之歸其魂之散其感¶
之薄其遇之值皆非一類觀也而其大端禾不生黍鳳不乳馬¶
各有不同看人之趨向何如耳¶

天質愚智不同而其所賦之性有異乎不肖者不及何智者又¶
<pb:CK-KZ_JY161_02p048a>¶
過之此其中道之不明一也賢者較愚者迥別殊不知賢者未¶
登其實不如愚者各自思之可也¶

吾自設教以來高高下下不一其致總鑒其人之誠信與否又¶
有感召不同趨向不一吾來此大有因緣忙忙踏遍四海九州¶
正欲於今日垂示梯航知吾教是正大光明並非鬼魊行藏闢¶
邪說正人心統歸於中和善氣亦非拘拘令人如籠中鳥又非¶
旁門外道枯禪苦節廢時失業以爲自高不知大道堂堂日月¶
常行均皆至道時當顯也卽纓絡莊嚴彌綸世界亦不爲奢時¶
當儉也卽一爐一几二三子誠敬侍側亦不爲省豐儉隨時調¶
和得中還須放開眼界勿泥目前堂堂男兒漢幃幄千丈光¶
<pb:CK-KZ_JY161_02p048b>¶

逢時遇節禮拜裝香正是道律禪儀只因諸子性分中事與吾¶
一炷香脈絡相承並非道人好餙儀文而諸子誠意所通卽世¶
間物亦蓬萊景矣淸風兩袖一任雲飄諸子少興趣道人樂陶¶
陶有甚牢籠淸光灼灼萬境齊抛紅黃相間雜淨水一杯消簾¶
捲西風銀桂香飄紅酒𨣖醁豪高不許閒人門兒敲說與知音¶
秋容淡蕩好¶

一尊古佛顯慈航渡得乾坤大地忙萬象普觀無二致心心念¶
念說花黃靜夜鐘聲敲古寺風花雪月一爐香吾道宏深非如¶
俗眼止目爲仙絕人逃世棲處岩谷以爲自得了手閒人消受¶
天地風花雪月之報說妙談𤣥週遊蓬島不乏其仙吾之道不¶
<pb:CK-KZ_JY161_02p049a>¶
如是也代天抒化普度賢愚同歸聖果至善並非小溪小徑故¶
爾等須倍加敬愼乘此天恩得獲良益雖得益者淺深不同各¶
隨器量因果無不具足道人全脈在此顯化昭靈以爲後世及¶
秉教向道諸人知吾道是參贊化育之道並非自了旁門諸子¶
旣奉吾教亦各發願立心成已成物成物正所以自成自成非¶
成物不可¶

諸人靜心聽吾言九曲黃河天隘險總是人心現大地本無偏¶
坦坦平平渡得江河堰道人化跡九州顯遍掌乾坤日月巓靑¶
鋒劍掛在肩頭尋遍人間惡善幾箇兒孫相推託老父母反覺¶
贅疣厭兄和弟心下相多各存一箇顏面不知本來淸淨不淸¶
<pb:CK-KZ_JY161_02p049b>¶
淨一味胡厮命該淸淨生來卽淸淨矣命不該淸淨縱或强¶
除枝葉亦不過是脫胎入胎反遺下許多孽債又重增一種公¶
案依舊不了緣添了煩惱怨總是肉眼凡夫止顧目前受用不¶
計天理昭彰疎而不漏幾見箇後人發越不從孝悌陰隲中來¶
吾下塵凡久久總不過勸人安命安命則命有了時不淸淨者¶
自得淸淨一派和靄風暗中鬼神解頤吉神擁護久久難化爲¶
氣莫知何以然左右逢源災消福增不然則眼前視爲得計其¶
實暗增黑氛氣化爲難而不覺亦莫知何以然日見消阻精神¶
頽敗鬼神奪其魄智識不如人頭頭走不着不識自已愆尤由¶
漸而積反怨天無天理人無顧濟此等凶愚實堪痛恨又可憐¶
<pb:CK-KZ_JY161_02p050a>¶
憫故吾下界普濟眾生規引善果善者善之惡者惡之鑒觀有¶
赫絲毫不爽大善有大果小善有小果各因各果亦莫知何以¶
然而然諸子其敬聆之¶

常目在茲克明峻德聖賢學問不異𤣥禪乃世人不察三教異¶
同紛紛立論眞是醉夢中狂解跑馬看花眞堪一笑而留心斯¶
道者又犯喜靜惡動之弊人人不免不知强離𡨚牽依舊不了¶
緣縱或絕人逃世深入山林而山中虎豹豺狼魍魎魑魅暴雷¶
烈風令人心驚神顫況乎血肉之軀衣食供給在在需人稍失¶
調護寒暑浸霪遽成苦惱病痛臨時不悟走入旁蹊反悔學道¶
毫無益處適足害人又有一等志慕山林不顧時事之行藏宜¶
<pb:CK-KZ_JY161_02p050b>¶
否一味塵離詭異怪行以爲别於流俗不知廢時失業以致事¶
體缺欠精神日漸頽敗道亦莫能解悟不識自已起足走入旁¶
蹊反言爲善不昌道不可學此等荒談眞堪大笑加之邪師僻¶
友紊亂道宗毫釐千里沽名釣譽實爲吾道害噫今日得二三¶
子奮志向上參妙透𤣥爲吾門寶而學道之錮弊以致人事灰¶
頽皆由自入旁門究竟善心起念深堪憐憫若能於人事中修¶
之則更勝於山林吾道流傳下去總是人事中修持不喜深山¶
鬼窟逃世絕人作自了漢¶

吾之得與天地同其悠久者因體天地好生之心爾等如果發¶
願隨力隨才無損於已有益於人旣有益於人亦不能不損於¶
<pb:CK-KZ_JY161_02p051a>¶
巳然損於巳無全損之理若全損人得之亦不能消受除非大¶
義所在或往因夙償否則不必不過隨時隨事勉力而行只要¶
的當無咎轉禍爲福卽是吉星卽是吾門抒化大弟子他日冥¶
冥受報得握人間禍福柄不亞吾也吾意亦非浪施須要善會¶
卽一言一行有益於人總是抒化之一端耳¶

凡人終日閒時儘多忙時甚少如爾等在此止此一事過此便¶
萬緒千端其實行住坐臥總是一事人自忙耳故吾前云只是¶
當下不昧卽心不馳而意不走省下許多工夫腳踏實地隨遇¶
而安也不妄想也不學道卽此便是大道學久則神凝氣聚渾¶
合無間神力綿綿方消得魔障出得牢籠上得天空一步一步¶
<pb:CK-KZ_JY161_02p051b>¶
崇¶

人情冷煖世事變幻頗難預料均無一定花開時人玩賞花落¶
時一堆潦草要撮得去掃得淨方是佳時共好諸子旣皈吾教¶
勿貪勢利樹倒藤枯好一堆爛柴不可不知塵俗念須要勾了¶
何必嘮叨置心田而不放¶

學道之士正欲於葛藤扯絆中方見經綸妙手不然何爲奇才¶
庸俗而巳順境誰不會過只到逆境畧加怨天尤人之心不免¶
殊不知平素有何功德消受天地生養之報還自思量否今而¶
後諸子放下心鍊成靈寶人難識消盡陰魔鬼莫侵只須當陽¶
一露百句話頭有何排遣不下有何隔礙本體空空不離萬象¶
<pb:CK-KZ_JY161_02p052a>¶
中包函萬象消萬象卽此一語出牢籠¶

問習靜答曰試問足下何時靜何地靜若欲此身安是養生小¶
術爲天地人所[巳/心]所謂偷懶輩也烏得謂之學不得謂之道道¶
化者廣大高明隨時隨處而無不通其流行也其化育也道以¶
生道而變化出焉乃修道者動欲離塵去俗殊不知和其光同¶
其塵何謂也天以天地以地人以人未離乎人甯可遠人況道¶
不遠人日用常行無非道也道在天地而爲天地道在人而爲¶
人存神知化道豈遠於人[耳*卩]¶

問人有利鈍之分教有立言之異如天資明健本體透露明足¶
以察其機健足以致其決工夫自歸於易簡原不妨徑趨佛路¶
<pb:CK-KZ_JY161_02p052b>¶
一超直入如來地如本體昏蔽則是致虛之功未致致虛卽集¶
義也適合其宜之謂義適合其宜卽是人心恰好處恰好處卽¶
中也答曰人心昏蔽亦有鑒照不過困知生知省力費力之别¶
惟照方能致虛到恰好處巳無安排矣¶

言教亦有不實不盡總是應病用藥若各經各典拘拘一箇道¶
理只要一部足矣又何必嘮嘮叨叨做下許多樺頁有對大菩¶
薩說者有標指者有爲愚夫立方便者有賢愚共賞者如太上¶
道德經天機渾成純樸歸元之作故千古不磨乃太和元氣大¶
道從此昭著心經由此開宗爲萬世梯航顯於言表而隱文奥¶
義實非尋常各家註亦止註得皮毛仁者見仁智者見智百姓¶
<pb:CK-KZ_JY161_02p053a>¶
日用不知故君子道鮮矣¶

一箇人可以爲善可以爲惡或先善而後惡或先惡而後善總¶
無定評故吾不輕許人亦不輕慢人安知後來不如今[耳*卩]¶

禮斗科儀吾教甚重恭敬其心萬法來朝禮一朝勝如坐七一¶
日今且禮心上之斗可也¶

　謹按學者問言多未中綮¶

帝師答語妙己入深金針盡度矣惜尙未悟在讀者知此自不¶

　辜負¶

慈心幷以吿天仙嗣派者廣化子惠覺又誌¶
¶	
<pb:CK-KZ_JY161_03p001a>¶

* 金華宗旨後跋¶

陰符三百字道德五千言何嘗有一語在[刀/巴]身講論乃後世言¶
長生之術者無不錯認乾坤坎離諸名[刀/巴]着相求之又執有爲¶
屬命無爲屬性之說配合身心身爲外丹心爲内丹是將性命¶
看成兩橛矣金華宗旨許旌陽眞君謂爲四字天經卽所謂淨¶
明道法忠孝雷霆也源流載之悉詳此教外別傳之旨言性而¶
命在其中言命而性在其中斗中孝悌王序云離六塵無見性¶
之地舍六根無立命之基知六塵是本根則滴滴歸源知六根¶
皆光明藏則處處靈通數語足盡其妙尙何容贊一詞所惜者¶
萬善子旣已補入全書又云出言似非正大字句涉於舛錯者¶
<pb:CK-KZ_JY161_03p001b>¶
悉皆刪易之審此恐非全璧通幸沾法乳授太乙金華祕奥又¶
侍演金華闡幽修輯全書宗正同受者亦符七人之數因將宗¶
旨一一請證畧加刪訂一燈復繼千室共明其賴此超凡入聖¶
者將無所終極焉嗣派弟子通宵謹識¶
¶	
¶	
¶	
¶	
¶	
¶	
<pb:CK-KZ_JY161_03p002a>¶

* 金華宗旨後跋¶

憶昔余小子元奉教於易菴先生之門先生授以淨明忠孝錄¶
一册曰此旌陽眞君四字天經眞君從諶母受斗中孝悌王之¶
傳以儒證道以道振儒化度弟子多儒流惇敘人倫服勤官政¶
志節卓然間出而斬除妖魅拯救生靈無非本性地之光明爲¶
濟世之勳業卽錄中所謂淨明道法忠孝雷霆者也小子敬奉¶
而讀之他日呂祖命易菴先生以下七人傳示宗旨其鑒證者¶
王天君也是日萬靈萃止八景浮空七人拜而授教直接斗中¶
孝悌王之眞傳卽太乙金華宗旨也其初授也不落言詮絕無¶
文字直指羲皇畫前之易根於無妙於有自一本而萬殊由萬¶
<pb:CK-KZ_JY161_03p002b>¶
殊而一本亘古亘今貞恆不變其金華之謂乎嗣後發揮宗旨¶
動靜無端陰陽無始其流行於日用則六位時成卽今日影輝¶
窗拈毫呵凍凝神定慮敬述緣起無非由朝乾夕惕之本懷爲¶
或潛或見之面目盛德大業不離現前卽現前爲本體卽本體¶
是工夫神矣哉眞金華遞傳之嫡血也迄今厯二十餘年孝悌¶
王又重提舊時宗旨元卽授同學張子爽菴訂輯書成復蒙列¶
祖各序簡端命元述緣起一大事因緣時節豈偶然哉元等昔¶
以七人受教於祖今派下諸同學又適符七人之數益信道緣¶
之不可思議也自今以往傳示無窮化度無量卽邵子所謂我¶
不得而知之聖人亦不得而知之者[耳*卩]金華嗣派弟子宇菴屠¶
<pb:CK-KZ_JY161_03p003a>¶
乾元敬題¶

　按此經於康熙戊申蒙¶

孚佑上帝垂示人間其時受法弟子爲潘易菴屠宇菴莊惺菴¶
　莊誠菴周埜鶴劉度菴許深菴七人至壬申𡻕復提唱宗旨¶
　時又有張爽菴李時菴馮返菴馮近菴許凝菴潘眞菴潘卓¶
　菴亦適符七人之數乾隆乙未錢塘邵志琳得蘇門吳氏抄¶
　本自加訂定刊入全書宗正今屆重訂之期廣化子復釐定¶
　之歸入集中而囑予詳誌前此諸人姓氏爰臚列之俾不致¶
　湮沒云爾正化子法嗣恩洪謹識¶
¶	
<pb:CK-KZ_JY161_03p003b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY161_03p004a>¶

* 金華宗旨後跋¶

金華之義何昉乎嘗觀魏伯陽眞人參同契曰太陽流珠嘗欲¶
去人卒得金華轉而相因我¶

孚佑帝師亦嘗於𤣥妙觀題蕉云美金華要十分開金華之見¶
於經典者甚多而唯此二則最關道妙金華之關於道妙者固¶
鉅而深得宗旨則爲尤鮮此非¶

天仙之傳不足以明之更非¶

天仙道祖不克以示茲妙典也此經由¶

孚佑上帝特傳於世繪水繪聲拈花拈影於毫端許現寶王刹¶
坐微塵𥚃轉大法輪眞照世之炬燭濟海之慈航也因思¶
<pb:CK-KZ_JY161_03p004b>¶

孚佑帝師名天仙派必有留傳字句詢之惠覺蒙敬述云昔聞¶
有二十字曰寂然無一物妙合於先天元陽復本位獨步玉京¶
仙并吿小子志秋曰十字著眼二十字著眼子不觀夫世之傳¶
派者每多遞及而止乎殆庸有盡也天仙之派萬古不磨故以¶
終爲始是統始終而無始卽無終焉抑不觀夫世之傳派者每¶
以人實其額乎爲其有數也天仙之派萬源不竭故從今溯古¶
不分古今而無古自無今焉我¶

孚佑帝師天仙之始祖也　宏教恩師天仙之二祖也子其敬¶
誌之小子叨跋是經謹詳識巓末俾後之讀此宗旨者皆知金¶
華之妙其亦天仙派中人也[耳*卩]待濟弟子志秋謹跋¶
¶	
