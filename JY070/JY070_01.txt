#-*- mode: org; -*-
#+TITLE: 太上無極大道自然眞一五稱符經
#+DATE: 2011-05-31 15:53:27
#+PROPERTY: kxid KX067
#+PROPERTY: pinyin Taishang Wuji Dadao Ziran Zhenyi Wu Chengfu Jing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0671
#+PROPERTY: id JY070
<pb:CK-KZ_JY070_01p068a>¶
* 太上無極大道自然眞一五稱符上經(此乃太上寶之於紫微臺眾眞藏之於名山洞¶
室一曰秘於勞山之陰)¶
老君曰混沌之初微妙之源開闢以前如有靈寶自然眞文象¶
帝之先吾爲靈寶大道之淵門受其精妙卽爲天地人之神五¶
符清濁氣分吾將去矣符經秘於紫房傳告無窮(葛元曰道行無窮時也)¶
老君曰太上靈寶生乎天地萬物之先乘於無象空洞大道之¶
常運乎無極無爲而混成自然貴不可稱尊無有上曰太上大¶
無不包細無不經理妙叵尋天地人所由也在天五星運氣日¶
月耀光在地五嶽致鎭山高海淵王侯中原在人五體安全夫¶
天無靈寶何以耀明地無靈寶何以表形神無靈寶何以入冥¶
<pb:CK-KZ_JY070_01p068b>¶
人無靈寶何以得生故天地人三五合冥同於一也是故萬物¶
芸芸以吾爲根以我爲門何以爲根門吾有靈寶文詣蓬萊府¶
謁爲眞人諸天中央八明堂厯璇璣登無極紫宮拜爲道君下¶
治萬物來八中原秘於勞山之陰五帝代禪不得妄傳妄傳必¶
有死殃¶
老君曰蛇得靈寶化爲神龍禽鳥得之爲鳳凰凡獸得之改爲¶
麒麟凡夫得之號曰聖人何謂聖人子有通聖眞文能常服之¶
遊戲五嶽逍遙太空改易五內變化形容崇積精朴執役鬼神¶
通徹十方隱見無常登高乘雲遠遊高清詣蓬萊府謁爲眞人¶
上朝紫宮與大聖尊神合同功德(昔黃帝受之上爲太乙帝君攜五帝同時昇天上仙之道¶
<pb:CK-KZ_JY070_01p069a>¶
也人能奉是經一心供養之者名入太上金闕號曰仙眞眞人)¶
老君曰國之將興修致此文人欲富貴不老能致靈寶天子得¶
之鳳凰來儀五星合度日月光輝四方賔服天下清安祅惡不¶
生諸侯同歸壽與天地萬兆不衰諸侯得之列宿含光利國宜¶
家位至昇遷長生久視終保無殃大夫得之長延無窮貴位重¶
祿昇進侯王二千石小吏至于庶民仰看俯察洞達神靈心開¶
內發逆知未然高官富貴環珮鏘鏘延年益壽子孫盈堂女人¶
得之妃后君王玉童從出青腰侍旁旣生貴子顔如玉英壽與¶
日月色流三光也(仙公曰古者以來至道皆授國王道有仙名者乃當但見是經耳宗奉必得神仙白日昇¶
天王侯供養保全身命益壽算保宗廟安國家永享元吉吾言至矣)¶
<pb:CK-KZ_JY070_01p069b>¶
老君曰靈者道通也能通大道至靈使役萬神寶者能與天地¶
相保故曰靈寶太上道之極尊五謂天地人符命也洞元者與¶
空洞本眞大也五行之母故曰五稱自然符上應五星制致五¶
斗合盟下表五嶽五行同根中寶五藏五道之根五音合沓夫¶
道士得之五內易巳通天之靈役使萬神坐致行厨乘雲駕龍¶
白日昇天能上能下變化無常恣意任情道法不煩秘之玉匱¶
愼勿輕傳此可經無數之劫永無窮時(仙公曰言天地有劫數期會道無極時也)¶
¶
¶
¶
<pb:CK-KZ_JY070_01p070a>¶
¶
¶
¶
¶
¶
¶
¶
¶
¶
¶
<pb:CK-KZ_JY070_01p070b>¶
老君曰東方嵗星大帝句芒靈寶東稱符字通明東嶽泰山官¶
屬四千三百人姓劉字蓋卿直符青腰玉女主之於肝於體主¶
兩目左手脇王東方其時春其行木其音角其色青其數九法¶
天少陽之氣其獸青龍其日甲乙諸道士欲求神仙長生不老¶
役使萬神以青繒爲地朱筆爲文盛以青囊著左肘修德行道¶
其神自詣諸百姓取青石朱刻符文鎭東方也(仙公曰五帝各受太上靈寶自¶
然眞文一篇經乃分爲五篇其本同其一篇也其一篇是道之眞文彌綸天地萬方也)¶
老君曰諸百姓顔色忽變口中青者肝必有病木傷於金急行¶
南稱符著西方北稱符就東方更作東稱符服之以安其神以¶
延其命以救其病三九二十七日萬病無不瘉者所謂臨危得¶
<pb:CK-KZ_JY070_01p071a>¶
濟死而復生者也¶
老君曰諸百姓凡欲得錢財索婦女結言之定要誓規圖善事¶
願成濟上章求貴人通詞訟理寃枉青腰玉女主之諸欲得此¶
福願者先行東稱符五九四十五日次行北稱符就之¶
老君曰諸百姓治生不利錢聚復散興造校計所圖不成爲人¶
所疾數見加誣怨無所告窮無所訴欲消此災解此罪者先行¶
東稱符九十日次行北稱符五十日¶
¶
¶
¶
<pb:CK-KZ_JY070_01p071b>¶
¶
¶
¶
¶
¶
¶
¶
¶
¶
¶
<pb:CK-KZ_JY070_01p072a>¶
老君曰南方熒惑赤帝大臨靈寶南稱符字通陽南嶽衡山官¶
屬九百九十人姓黃一姓陳字幼林直符直圭玉女主之於心¶
於體主口脣舌胷王南方其時夏其行火其音徵其色赤其數¶
三法三光太陽之氣其獸朱雀其日丙丁諸道士欲求神仙長¶
生不老役使神靈以赤繒爲地黃筆爲文盛以赤囊著心前修¶
德行道其神自詣諸百姓取赤石黃刻符文鎭南方也(仙公曰南帝受¶
一篇)¶
老君曰諸百姓顔色忽變口中赤者心必有病火傷於水急行¶
中稱符著北方東稱符就南方更作南稱符服之以安其神以¶
延其命以救其病六七四十二日萬病無不愈所謂氣絶復續¶
<pb:CK-KZ_JY070_01p072b>¶
口噤復開也¶
老君曰諸百姓辟五兵卻虎狼安巳身營護家門保子宜孫內¶
外和睦人見則喜不見則悔責宜從軍可遠行止咎他人謀議¶
巳不成患禍巳不生杜姦邪之路塞妖怪之門咒咀還受其殃¶
厭蠱返得其罪斷縣官之氣絶口舌之源赤圭玉女主之諸欲¶
得此福願者行南稱符三九二十七日次行東稱符就之¶
老君曰諸百姓患於瘡痍厄於畜生身多疾病數亡子孫室家¶
不和內外鬬爭或自相咒咀呼天稱怨或自恚恨或密相厭蠱¶
神衞散去歸天王相不復營護姦邪入其門妖恠起其室從軍¶
不歸遠行不還困於口舌厄於縣官欲消此災解此罪者先行¶
<pb:CK-KZ_JY070_01p073a>¶
南稱符三十日次行東稱符九十日¶
¶
¶
¶
¶
¶
¶
¶
¶
¶
<pb:CK-KZ_JY070_01p073b>¶
老君曰西方太白星白帝少昊靈寶西稱符字通陰西嶽華山¶
官屬千人姓周字元起直符白素玉女主之於肺於體主兩耳¶
右手脇王西方其時秋其行金其音商其色白其數七法七星¶
少陰之氣其獸白虎其日庚辛諸道士欲求神仙長生不老役¶
使萬神以白繒爲地黑筆爲文盛以白囊著右肘修德行道其¶
神自詣諸百姓取白石黑刻符文鎭西方也(仙公曰西帝受一篇也)¶
老君曰諸百姓顔色忽變口中白者肺必有病金傷於火急行¶
北稱符著南方中稱符就西方更作西稱符服之以安其神以¶
延其命以救其病五七三十五日萬病無不愈所謂臨絶復蘇¶
死復得生不煩醫藥者也¶
<pb:CK-KZ_JY070_01p074a>¶
老君曰諸百姓凡欲奉君主事師長囘其心得其意專寵奉見¶
敬受學門聰明仕宦遷貴渡江海入山澤求得所願賈市索利¶
杜疾病之路塞喪禍之門白素玉女主之諸欲得此福願者行¶
西稱符七七四十九日以中稱符就之¶
老君曰奉君主得罪見逐尊師長有過見遣舉動進退無可亡¶
官失位心意閉塞經河梁則數陷溺入山澤則厄恐驚懼賈市¶
折錢疾病不休死亡不絶欲消此災解此罪者先行西稱符七¶
十日次行中稱符十曰¶
¶
¶
<pb:CK-KZ_JY070_01p074b>¶
¶
¶
¶
¶
¶
¶
¶
¶
¶
¶
<pb:CK-KZ_JY070_01p075a>¶
老君曰北方辰星黑帝顓頊靈寶北稱符字通神北嶽恒山官¶
屬二千人姓徐字子雅直符太元玉女主之於腎於體主腰臍¶
陰兩足王北方其時冬其行水其音羽其色黑其數五法太陰¶
之氣其獸元武其日壬癸諸道士欲求神仙長生不老役使萬¶
靈以黑繒爲地青筆爲文盛以黑囊著背上令當心修德行道¶
其神自詣諸百姓取黑石青刻符文鎭北方也(仙公曰北帝受一篇)¶
老君曰諸百姓顔色忽變口中黑者腎必有病水傷於土急行¶
東稱符著中央次行西稱符就北方更作北稱符服之以安其¶
神以延其命以拔其病五九四十五日萬病無不愈所謂氣絶¶
復息目昏復視脉散身寒然後復温巫祝不施針炙不設者也¶
<pb:CK-KZ_JY070_01p075b>¶
老君曰諸百姓欲屈賢來歸已卻凶諂逆人傾神靈之心得百¶
姓之意無丈夫女子莫不愛已得心中所願得意中所欲爲人¶
憂事救惡莫不成濟爲我所求莫不見聽借貸請求莫不如意¶
閉盜賊之門塞亡失之戸太元玉女主之諸欲得此福願者行¶
北稱符五五二十五日以西稱符就之¶
老君曰諸百姓爲眾賢所棄神靈所損喜怒無常忽然若狂百¶
姓離心子女不附頑癡轉更爲錯意願欲求所願轉得更不成¶
爲人憂事發覺得罪因人結忿更益憂患盜賊數來亡遺不絶¶
欲消此災解此罪者先行北稱符五十日次行西稱符七十日¶
¶
<pb:CK-KZ_JY070_01p076a>¶
¶
¶
¶
¶
¶
¶
¶
¶
¶
¶
<pb:CK-KZ_JY070_01p076b>¶
老君曰中央鎭星黃帝文昌靈寶中稱符字萬福中嶽嵩高山¶
官屬九百人姓武字太倉直符黃素玉女主之於脾於體主腹¶
王中央治四季其行土其音宫其色黃其數一法地中和之氣¶
其獸螣蛇其日戊巳諸道士欲求神仙長生不老役使萬神以¶
黃繒爲地白筆爲文盛以黃囊著衣領中令緣領亦可頭上修¶
德行道其神自詣諸百姓取黃石白刻符文鎭中央也(仙公曰中央帝¶
受一篇也)¶
老君曰諸百姓顔色忽變口中黃者脾必有病土傷於木急行¶
西稱符著東方南稱符就中央更作中稱符服之以安其神以¶
延其命以救其病三七二十一日萬病無不愈所謂魂往復來¶
<pb:CK-KZ_JY070_01p077a>¶
魄去復還不須卜問解除禍祟者也¶
老君曰諸百姓欲田種大得六畜滋蕃奴婢安家不敢逃亡疾¶
病得愈縣官至解鬬爭得勝凡事皆利憎我者則心痛口乾愛¶
我者則得福無患道我善者則營護日至說我惡者則連逢縣¶
官杜衰絶之戸開福祐之門黃素玉女主之諸欲得此願者行¶
中稱符三九二十七日以南稱符就之¶
老君曰諸百姓田種不收蟲螺萎枯桑蠶僵死六畜不滋奴婢¶
逃亡身多隱疾治之加劇不勝爲人所憎爭訟小事逆致縣官¶
禍多福少虛耗日臻欲消此災解此罪者先行中稱符十日次¶
行南稱符三十日¶
<pb:CK-KZ_JY070_01p077b>¶
老君曰太上靈寶五稱自然符先天而生與道氣同化吾道之¶
眞也所從出生天地天地萬神皆歸於靈寶也子欲清潔精室¶
山居致神靈禳災卻害與道合眞應得靈寶眞文道之本也十¶
方仙人天地萬神莫不來謁也山精地靈皆來朝拜也子欲服¶
靈寶大道之淵門身佩五符萬神區區來歸已也子有骨命宿¶
名仙籙上清宫者當得靈寶經齋潔服符長生不死不老當知¶
所處靜室山居家在河嶽分野所應之星假令居家屬東嶽之¶
部先從東稱通明符當以立春時若甲乙王相日入齋堂服符¶
如法暝目握固心召東方青帝乘青龍來迎已共之東嶽泰山¶
之上心存嶽神來衞已身青腰玉女常侍已左平鎭正視欣欣¶
<pb:CK-KZ_JY070_01p078-079a>¶
如見神存肝正青如雞子從腹出口中次存天方嵗星正青有¶
青道如絲從星下來注口中與肝會同咽如吞之三九二十七¶
日東方直史神日原太元甲寅甲辰神東嶽官屬青腰玉女皆¶
至東方無極之仙亦至次以丙丁王相日若立夏時行南稱通¶
陽符心召南方赤帝乘赤龍來迎已共之南嶽衡山之上心存¶
嶽神來衞已身赤圭玉女恒在已前存心正赤如雞子從腹出¶
口中次存南方熒惑星正赤有赤道如絲從星下來注口中與¶
心會同咽如吞之三八二十四日南方直史神臨剛柱史甲午¶
神南嶽官屬赤圭玉女皆至南方無極之仙亦至次以庚辛王¶
相日若立秋時行西稱通陰符心召西方白帝乘白龍來迎已¶
<pb:CK-KZ_JY070_01p078-079b>¶
共之西嶽華山之上存嶽神來衞已身白素玉女常侍已右存¶
肺正白如雞子從腹出口中次存西方太白星正白有白道如¶
絲從星下來注口中與肺會同咽如吞之三七二十一日西方¶
直史神建剛元精甲申甲戌神西嶽官屬白素玉女皆至西方¶
無極之仙亦至次以壬癸王相日若立冬時行北稱通神符心¶
召北方黑帝乘黑龍來迎已共之北嶽恒山之上存嶽神來衞¶
已身太元玉女常在已後存腎正黑如雞子從腹出口中次存¶
北方辰星正黑有黑道如絲從星下來注口中與腎會同咽如¶
吞之三五十五日北方直史神天建月精甲子神北嶽官屬太¶
元玉女皆至北方無極之仙亦至次以戊巳王相日若四季之¶
<pb:CK-KZ_JY070_01p080a>¶
時行中稱萬福符心召中央黃帝乘黃龍來迎已共之中嶽嵩¶
高山之上存嶽神來衞已身黃素玉女常在其側次存脾正黃¶
如雞子從腹出口中次存中央鎭星正黃有黃道如絲從星下¶
來注口中與脾會同咽如吞之三六十八日無極大道神皆至¶
諸十方八史六甲父母六陰六陽諸玉女天官列宿四時五行¶
皆至上下四隅八極十方之仙亦至山精地靈百萬之官無敢¶
不到自此之後名已入仙宿患百病皆自愈身清目明通徹四¶
方各按圖經修德行法一年易氣二年易血三年易肉四年易¶
肌五年易髓六年易筋七年易骨八年易髮九年易形形體盡¶
易大道畢矣萬神來朝靈寶皇張與四時爲盟日月合明上與¶
<pb:CK-KZ_JY070_01p080b>¶
天地爲賓詣可命去死籍關守命門也¶
¶
¶
¶
¶
¶
¶
¶
¶
¶
<pb:CK-KZ_JY070_01p081a>¶
* 太上無極大道自然眞一五稱符下經¶
老君曰服靈寶五符使八卦之精常在人堂樞前上治太微華¶
蓋中知人家吉凶子欲求仙道當先通八精八精道下之八神¶
也皆知天命也靈寶常致止八史當於家爲八方十二辰辰上¶
及門外左右各種通神芝草凡十四株取春書八卦作元洞通¶
靈符於八方五稱符著堂中中梁上令人通神靈一門之內男¶
女兒童同心昭然如日月坐知四方長生不老致神仙清除堂¶
中爲齋室方二丈四尺分等八方十二辰取章拒十四人先取¶
直門者於堂樞外禁百邪不得入于內次取十二辰從寅始於¶
堂前各刻爲人得陽者爲男陰者爲女各安著堂中辰上鑿地¶
<pb:CK-KZ_JY070_01p081b>¶
作埳令平其頭子當於中央先以春分時五寅日取蘭艾作湯¶
沐浴至卯日取水釀菊作漿於寅卯地至後日取章拒當取之¶
時清除其傍以小席爲座作十四藉處燒香各祭以酒脯再拜¶
咒曰章拒之生體廉身貞守宮十二氣通神靈今當與子俱合¶
神卿與子爲友同遊某嶽之陽呼子當應問子當唱約不相欺¶
合契爲盟三上酒畢收祭握其根刻爲人隨成名之别其男女¶
明旦天値東井日於戸前長跪自說曾孫某甲以令日沐浴畢¶
入室施安章拒須至五稱之日各取其筆以日書符隨法著之¶
五符凡十日畢卽時燒香至日各祭章拒於辰上先以其字呼¶
之咒曰某君通神靈今與君同字十二辰六旬之後當應人十¶
<pb:CK-KZ_JY070_01p082a>¶
二日祭畢後但自燒香存念八史識其姓字并取白華乾治服¶
方寸匕於堂中以通身神與史共爲友後得天値東井日解符¶
輒出沐浴畢還著之至後日復出如法凡五沐浴令滿一百二¶
十四日神皆已至或已聞其聲或已見其形如圖狀明旦祭之¶
堂樞下神輒與子共語諸神六甲玉女青腰承翼皆已至但不¶
與人語故八史先侍子知人情子當請問八史求神仙長生之¶
法史卽爲人入天宿省錄籍語人也若先無仙錄生籍去仙遠¶
矣適可修奉史至富貴延命至三四百嵗耳徒服神丹金液藥¶
石其與道錯若欲長生役使八史變化致行厨萬物當解置稱¶
符盛以五綵囊懸著所臥帳中取朱筆書白素作八卦元洞通¶
<pb:CK-KZ_JY070_01p082b>¶
靈八威神符著心前以後使之也常使五符及章拒致八史使¶
不得去八符主威制使之耳不能長全致停住也收取章拒人¶
各一皮囊盛之竹作一籠函形狀如壺貯受十二人以皮衣內¶
外蓋其上名曰和莬通神秘奥室著所臥帳中旦再拜咒之曰¶
通靈某君常與曾孫共通神靈與今日史甲同乘青龍出入幽¶
冥之鄉今日所道聞諸輒聽戸下二人追所通戸安之當出行¶
之時呼直戸通神某君不得令五惡邪魅進干玉房當進神仙¶
道明王亦六甲諸神以今日人著衣中念符存史出一史隨人¶
所止也若欲隱形變身以人著左肩存史卽隱行人中人不見¶
也欲爲瑞應恠魁咒行人隨口教令所施爲留著處所人自能¶
<pb:CK-KZ_JY070_01p083a>¶
作聲響史爲其變化無所不爲也此道旣相萬物可藏錄對鬼¶
神坐見八荒能令日月室晻一光能令五色亂其青黃能令星¶
辰違背改常能令五嶽囘轉縱橫能令四時交易陰陽冬生草¶
木夏結氷霜能令雷電砰磕掀轟能令雲霧蓊鬱飛颺福祿旣¶
臻除彼凶殃子能修之拜爲仙王變化旣至凡百並通生符可¶
救命短可長濟度無窮哀護眾生不得於淩天下萬民妄爲非¶
道百姓懼怖禱祝天中天宿責人道去甚遠愼之焉若使史三¶
年黃犯違神靈雖無生籍史爲人請命得延年囊千嵗也(仙公曰勤¶
立善功功滿三百卽延命千嵗矣善功謂濟危救命者也致須役使六甲矣學仙務長生昇度度世爲仙也年壽有限常不得¶
人常與年競庶幾免老)¶
<pb:CK-KZ_JY070_01p083b>¶
老君曰佩靈寶五稱符入齋堂致六甲陰陽教神亦如法但不¶
與八史同用百日之限及眾神草各不同也六甲齋法以四時¶
日佩符名年之中乃畢六甲尊於天五斗爲六甲職在耳一千¶
二百四十日應得六甲父母六甲止靈圖通靈符寶籙圖乃可¶
致神役使之耳得甲父母得所處嶽分屬之山陽地者凡山女¶
有應知山精所屬之嶽乃可用耳此父母行名鬼箭一名鬼督¶
郵一名獨搖取其根根肘十三魁一大魁在中央名六甲父母¶
十二異各在四面十二辰上處陽爲六甲陰上爲語丁丙戊庚¶
壬隨甲乙己辛癸隨丁此陰陽成配也取其根各刻爲人如圖¶
狀識其辰八一以中央字爲魁剛聖主六甲父母十二人度令¶
<pb:CK-KZ_JY070_01p084a>¶
得本辰各各爲六甲至甲日各祭以酒陰前至三月三日取虎¶
頭毛種之中庭中央硠羊烏血灌之又生六甲父母又有十三¶
株子亦有魁其色正青汁亦青取其汁書通靈者諸所應書並¶
用其汁書畢取其根治爲散輕堂中各以其日服以井花水日¶
出服符日神服散皆如圖法三年之後五符著堂四壁無帝符¶
著中央梁上道成之後各盛以五綵一秘室中也(仙公曰學道得成天地神¶
靈三界大魔王官屬皆來役使例煩不之我不必當醮六甲也求急者以昇騰雲漢駕龍爲先死矣)¶
君曰太上靈寶常先天地而生從本無鞅老劫來混沌自然道¶
眞者也在道爲道本在世爲教先十方之教皆始靈寶也子服¶
五符通眞人區區靈寶在東方爲香林舘其眞人名入精進字¶
<pb:CK-KZ_JY070_01p084b>¶
敬首治震卦其神字建剛靈寶在南方爲樂林舘其眞人名不¶
捨精進字覺首治離卦其神字月精靈寶在西方爲華林舘其¶
眞人名習精進字寶首治兌卦其神字太元靈寶在北方爲首¶
林舘其眞人名行精進字惠首治坎卦其神字天建靈寶在東¶
北方爲蓮林舘其眞人名悲精進字德首治艮卦其神字日原¶
靈寶在東南爲金林館其眞人名盡精進字目首治巽卦其神¶
字元精靈寶在西南爲寶林舘其眞人名上精進字明首治坤¶
卦其神字柱史靈寶在西北爲金剛舘其眞人名一界精進字¶
法首治乾卦其神字臨剛靈寶在上方爲寶林宮其眞人名至¶
精進字賢首治華蓋其神字八精靈寶在下方爲水精宮其眞¶
<pb:CK-KZ_JY070_01p085a>¶
人名梵精進字智首治五音水府其神字八史八史者天地八¶
精常令人通神靈諸道士及學仙之士百姓子欲奉吾十方眞¶
道求神仙長生不老當服靈寶先致八史種通神芝草於精舍¶
宮舘靈廟中十二辰上如法以四時日佩靈寶文正月十五日¶
若七月七日作靈寶五稱符於精舍宮殿下著四面中央著嚴¶
精舍中者著四壁中央符著中梁上皆隱之勿使非常凡人見¶
之燒香修法存十方靈寶太上眞教名誦詠道經願念高仙飛¶
行太極府八史字清潔至立春日東北無極之眾悲精進眞人¶
德首同來至大道眞人艮神日原俱啓之隨子身光青黃金色¶
得如服之壽萬劫春分之日東方無極之眾入精進眞人敬首¶
<pb:CK-KZ_JY070_01p085b>¶
同來至眞人震神建剛俱啓之隨子身光青如藍得如服之壽¶
二萬劫立夏之日東南無極之眾盡精進眞人目首同來至眞¶
人巽神元精俱啓之隨子身光青赤黃得如服之壽三萬劫夏¶
至之日南方無極之眾不捨精進眞人覺首同來至眞人离神¶
月精俱啓之隨子舍利赤如丹得如服之壽四萬劫立秋之日¶
西南無極之眾上精進眞人明首同來至眞人坤神柱史俱啓¶
之隨子舍利黃如金得如服之壽五萬劫秋分之日西方無極¶
之眾習精進眞人寶首同來至眞人兌神太元俱啓之隨子舍¶
利白如銀得如服之壽六萬劫立冬之日西北無極之眾一界¶
精進眞人法首同來至眞人乾神臨剛俱啓之隨子舍利蒼黃¶
<pb:CK-KZ_JY070_01p086a>¶
金得如服之壽七萬劫冬至之日北方無極之眾行精進眞人¶
惠首同來至眞人坎神天建俱啓之隨子舍利水蒼色得如服¶
之壽八萬劫四季之時戊己之日上下無極之眾至精進梵精¶
進眞人賢首智首同來至眞人八精八史俱啓之隨子身光青¶
赤白黑黃得如服之與大道洞合永無極也服符一年十方無¶
極之眾及十方諸已得道眞人無不盡至者八史啓之前隨子¶
身光與眞相見仙道長生成於此矣道士百姓子不能修法行¶
道但家有此符經刻石安鎭施種章拒身光自至令八長生心¶
開內發甚若日月百病皆愈魍魎邪魔凶惡災害消亡宜官重¶
祿錢財如雲男賢女貞子孫盈堂惠及眾生福德巍巍¶
<pb:CK-KZ_JY070_01p086b>¶
老君曰諸百姓自天子以下至于庶民本非道士當有宿恩得¶
吾靈寶經命皆自得延卽欲行符取大石五枚各令色純重百¶
斤以還七十斤以上一枚正青朱刻東稱符一枚正赤黃刻南¶
稱符一枚正白黑刻西稱符一枚正黑青刻北稱符一枚正黃¶
白刻中稱符各安其文以鎭宅五方五行相生無相尅害百病¶
自愈五邪六畜災禍非常各自消亡居官重祿五嶽不當富貴¶
日臻錢財如雲傳世延命子孫元元畫八卦元洞通靈八威神¶
符於八方種通神長生草於十二辰上令人心開通徹四方逆¶
知未然昭昭若日月若遊居船車行賈市渡江湖入河海辟風¶
波水精毒疫保身利財兼十倍不遇凶害恆與吉會取一瓶形¶
<pb:CK-KZ_JY070_01p087a>¶
狀如壺取五色筆畫靈符內瓶中朱畫瓶外作八卦通八威神¶
符祭畢以黃繒衣瓶令掩其口取黃材作簽其上黃絲繩封之¶
題簽五星通靈保鎭符印文五星通靈之印以著船車中行遠¶
近五嶽四瀆五湖三河神精皆來奉迎侍衞所在土地山精地¶
靈禽獸虎狼皆來朝拜還家以瓶著中梁上諸欲禳災行五石¶
鎭宅皆如上法以其日燒香并取白華乾治服方寸匕令人通¶
神致福白華者二十四名一名章拒一名章明一名章生一名¶
章草一名章陸一名通神明一名通精一名通靈一名玉女一¶
名家仙一名家寶一名家芝一名延命一名長生草一名守宮¶
一名守宅十二神一名夜呼一名夜唱一名致精一名陽明一¶
<pb:CK-KZ_JY070_01p087b>¶
名陰明一名赤𦳝一名白華一名當陸凡二十四名象吾二十¶
四號上應天地二十四氣道家之靈寶用也符者天人命也子¶
有宿命得吾五符與白華共致神精慎勿輕泄與世人子妄泄¶
示違負天氣殃致滅身上及七世父母下及七世子孫若神靈¶
告子應與有骨命者五八年一出傳付五人皆令五音合其宮¶
商徵羽角天值東井日沐浴入室按五方之數燒香左三右七¶
前九後一中央四二十四日應天二十四氣吾在中央五星下¶
臨五斗五岳神靈同致帝座五帝授符受者長生座長二丈中¶
央圓皆重繒爲席甲乙王相日以金錢三千至東方福德地席¶
香燒之畢復以丙丁王相日以金錢九千至南方福德地席香¶
<pb:CK-KZ_JY070_01p088a>¶
燒之畢復以庚辛王相日以金錢七千至西方福德地席香燒¶
之畢復以壬癸王相日以金錢一千至北方福德地席香燒之¶
畢復以戊己王相日以金錢四千於中方若都市福德地席香¶
燒之畢並使盡合用金錢二萬四千皆已自齎具燒香不得調¶
求五音天宿東井日沐浴蘭湯清潔身體齋忌入室燒香先始¶
東方二十四日畢天氣納和傳付五音子若惜錢財妄有分損¶
不如天氣或未應傳如擅傳天氣不和五星不照五帝不授五¶
嶽不關五藏傷疾殃致滅身(仙公曰鄉縣道堂多貧以金銅錢倍之可傳經也弟子自具五和香
以効至心也)¶
老君曰靈寶爲道之先神靈常所憑諸天諸地諸聖之所共宗¶
<pb:CK-KZ_JY070_01p088b>¶
元洞通靈神眞符三皇天文大字洞眞經本同於靈寶故先撰¶
爲五稱符餘者入天氣故曰天文字及爲皇符也並可以施召¶
役使天地之靈皆先佩服靈寶施文乃得神得神至輒憑已不¶
爲禍殃也子無靈寶文何以畜天眞慎於所施召神不常憑已¶
反爲人殃害及子孫旣有靈寶符當得靈寶圖圖有二十四首¶
天之眞氣也吾之法號也大道之眞法也子欲求道法先沐浴¶
去臭穢當得東井圖子欲定五帝役山精當得五岳圖子欲通¶
神靈法先決八精當得八史眞形圖子欲通五行致行厨當得¶
六甲通靈圖子欲存五牙致天神當得九宮紫房圖子欲奉道¶
法當得泰清圖子欲奉順道當得混成圖子欲得通道機當得¶
<pb:CK-KZ_JY070_01p089a>¶
西昇保錄圖子欲通道變化當得靈化圖子欲跚天道當得九¶
天圖子欲脫身形當得九變圖子欲隱存守身神當得常存圖¶
子欲定身守神寶當得舍影圖子欲恬泊守一以存身當得養¶
身圖子欲寂嘿養其志當得精誠守志圖子欲清靜潔白致芝¶
英當得芝英玉女圖子欲聘六丁當得六陰玉女圖子欲致仙¶
籙得九九導仙圖子欲食道氣當得導引圖子欲治道術當得¶
洞中洪寶圖子欲爲變化當得隱測圖子欲臨爐定九丹金液¶
當得太乙圖子欲登五嶽求神仙芝藥當得開山芝藥圖子欲¶
保身形別邪精魔魅當得明鏡圖子旣有明鏡圖應得含鏡圖¶
凡二十四眞圖吾之靈寶也洞中黃籙章中黃九都文各有秘¶
<pb:CK-KZ_JY070_01p089b>¶
要經卽吾之别號也皆得靈寶自然符爲宗元相須而成眞人¶
子能得之必能長生蕭蕭高仙飛步太清億劫猶日傾也¶
黃帝曰天老以小兆未知天氣故授兆靈寶五稱符經請按東¶
井䜟清潔吉日沐浴齋靜受靈寶符也正月十日人定時二月¶
八日黃昏時三月六日日入時四月四日下晡時五月一日上¶
晡時二十九日日晡時六月二十七日日中時七月二十五日¶
禺中時八月二十二日日出時九月二十日雞三鳴時十月十¶
八日雞初鳴時十一月十五日過夜半時十二月十三日夜半¶
時此皆天氣月宿東井時與神仙合香此日沐浴神降已也沐¶
浴蘭湯言道士欲通神人也謂諸百姓不須此沐浴也又上法¶
<pb:CK-KZ_JY070_01p090a>¶
行五石鎭宅按開明經家有靈寶萬嵗不老君有五稱八威眾¶
寶不衰謂不復須鎭也必以治民無此文者施耳又玉札記云¶
五符五方之稱者道之眞一也故不以此經符寶文尊書以入¶
神房靜室中與眾書會也使常在帳中又通靈八符威制八方¶
之神皇符難服故别祭如受之以威使八神也太上太極眞人¶
曰學道者受此經後四十年傳一人已延壽者四百年傳一人¶
得地仙者四千年傳一人得天仙者四萬年傳一人得無上洞¶
寂太上至眞者四萬劫傳一人太上靈寶大法傳授之科備矣¶
此經言高仙淩虛之道具矣太上宏普之教陳矣淵遠之辭彰¶
矣元眞之眞希微之旨不可思而議矣(仙公曰故厯代凡賢有絶思之謠也)¶
<pb:CK-KZ_JY070_01p090b>¶
太上元一眞人曰道德五千文經之至賾宣道之意正眞之教¶
盡也煥乎其文矣誦之千日虛心注元白日昇仙上爲太上四¶
華眞人此高仙之宗也亦能致慶於七祖矣¶
仙公曰五千文經之偉矣其妙賾難爲辭者也學人心不盡榮¶
華之想常存於內外以讀此經而望天眞未可覩矣才若君子¶
軰便使世咸知斯文之不虛誕也能宏希微之辭者猶火中生¶
蓮華乎¶
¶
¶
¶
