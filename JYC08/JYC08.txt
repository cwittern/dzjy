#-*- mode: org; -*-
#+EXPORT_ID: JYC08
#+TITLE:
#+WITNESS: CK-KZ JYE
#+BASEEDITION: YP
<pb:CK-KZ_JYC08_01p001a>¶
* 欽定四庫全書道家類簡明目錄¶
　　　　　　　　　　　　井研賀龍驤抄¶
　　道家類(子部十四)¶
《陰符經解》一卷。　舊本題黃帝撰，太公、范蠡、鬼谷子、張良、諸葛¶
　亮、李筌六家註。案此經造自李筌，則筌註自爲眞本，餘皆依¶
　託而巳。然世傳《陰符經註》，以此本爲最古。¶
《陰符經考異》一卷。　宋朱子撰。《陰符》之僞，自黃庭堅發之。《朱子¶
　語錄》亦以爲然。然以其時有精語，非深於道者不能作。乃考¶
　諸本之同異，刋定其文。¶
《陰符經講義》四卷。　宋夏元鼎撰。其說以丹法釋《陰符》，繪圖列¶
<pb:CK-KZ_JYC08_01p001b>¶
　說，亦居然成理。《陰符》之變爲爐火，自此書始。¶
《老子註》二卷。　舊本題何上公撰。唐劉知幾嘗辨其僞，詞意頗¶
　淺實，不類秦漢人。書目註附句下，馬融以前亦無此例。姑以¶
　唐以前本而存之。¶
《道德指歸論》六卷。　舊本題漢嚴遵撰。唐志亦著於錄。此本僅¶
　存《說德經》者六卷。據曹學佺《元羽外篇序》，乃明末人所僞作。¶
　胡震亨誤收入秘册函也。然其說頗近於理，存之亦足備一¶
　解。¶
《老子註》二卷。　魏王𢏺。以莊說易，倫者互有異同。至於解老，則¶
　用其所長。故是註詞義簡遠，妙得微契。《老子》註本，此爲最古。¶
<pb:CK-KZ_JYC08_01p002a>¶
《道德經解》二卷。　宋蘇轍撰。大旨主於佛老同源，而又引《中庸》¶
　之說，以相比附。朱子作雜學辨，極攻之。然在儒家爲異說，在¶
　道家則正其本旨也。¶
《道德寶章》一卷。　宋葛長庚撰。陳繼儒秘笈刻之，作《蟾仙解老》，¶
　以長庚自號白玉蟾也。其書隨文標識，不涉訓詁，亦無所推¶
　闡，註文乃少於本經，語意多近禪偈，葢佛老本同源也。¶
《道德眞經註》四卷。　元吳澄撰。大旨與蘇轍略同。其併爲六十¶
　八章，則澄之獨見。澄所註《易書》、《春秋》、《禮記》、《孝經》，均有删改，不¶
　獨此書也。¶
《老子翼》三卷。《考異》一卷。　明焦竑撰。採古來解老子者六十四¶
<pb:CK-KZ_JYC08_01p002b>¶
　家，裦其精語，以成一編，而亦以自著之筆乘。竑講學皆涉老¶
　莊，其講老莊之書，乃多得其本旨。所附考異，亦頗賅備。¶
《御註道德經》二卷。　　順治十三年¶
世祖章皇帝御撰。前有¶
御製，明老子非虚無寂滅之道，亦非權謀術數之學。故註中所¶
　闡明者，皆人事常經。葢¶
睿鑒宏通，包涵萬有，隨在可以觀理，卽隨在可以擇善。淵懷所¶
　契，固非拘牽文句者所能窺也。¶
《老子說略》二卷。¶
國朝張爾岐撰。以解老子者，多繳繞穿鑿，自生障礙。乃屏除繁¶
<pb:CK-KZ_JYC08_01p003a>¶
　說，但疏通其大意，故名說略。¶
《道德經註》二卷。附《陰符經註》一卷。¶
國朝徐大椿撰。其凡例詆諆河上公、王𢏺諸家，未免以甚。其謂¶
　老氏之道，在六經以上，亦屬偏見。其所註則實簡而明。¶
《關尹子》一卷。　舊本題周尹喜撰。凡九篇。漢志著錄，而隋志、唐¶
　志皆不載。知原本久佚。此本出宋人依託，然在僞書之中，頗¶
　有理致，有詞釆。猶能文者所爲。¶
《列子》八卷。　舊本題周列禦寇撰。而書中有禦寇以後事，故柳¶
　宗元《列子辨》謂其經後人增竄。高似孫《子略》遂以爲莊周寓¶
　言，竝無其人。然據《爾雅疏》引《尸子廣澤篇》。知當日實有列子。¶
<pb:CK-KZ_JYC08_01p003b>¶
　特書爲門人所追記耳。晉張湛所註。具有名理，亦肩隨向郭¶
　之註莊。¶
《冲虛至德眞經解》八卷。　宋江遹撰。其稱列子爲《冲虛眞經》，唐¶
　所尊。至德字，又宋所加也。所註擺落訓詁，多得言外之旨。惟¶
　書作於徽宗時，於《周穆王篇》灼然露附合方士之意。¶
《莊子註》十卷。　晉郭象撰。《世說新語》稱象攘竊向秀註復出，遂¶
　兩本竝行。今乃向佚而郭存。以陸德明《莊子釋文》所引向註，¶
　互校攘竊之迹，灼然可見。然象亦有所補綴改定，不可目爲¶
　秀書。故今仍題象名焉。¶
《南華眞經新傳》二十卷。　宋王雱撰。唐天寶元年尊《莊子》爲《南¶
<pb:CK-KZ_JYC08_01p004a>¶
　華眞經》雱書蓋其舊號所註，詳於内篇，略於外篇雜篇。大致¶
　規訪郭象，而更約其詞。後附拾遺雜說一卷，疑其書成以後¶
　所補也。¶
《莊子口義》十卷。　宋林希逸撰。所得於莊子者頗淺，乃排斥舊¶
　註。　殊不自量。然詞旨明顯易入，尙有裨於初學。¶
《南華眞經義海纂微》一百六卷。　宋褚伯秀撰。輯郭象以下註¶
　莊子者十三家，併附以已意，閒引陸德明音義，而不列於十¶
　三家，所重不在訓詁也。又引成元英、文如海、張潛夫，亦不列¶
　於十三家，以採自陳景元書也。宋以前註莊子者梗概，略具¶
　於此書。¶
<pb:CK-KZ_JYC08_01p004b>¶
《莊子翼》八卷。《莊子闕誤》一卷。附錄一卷。　明焦竑撰。體例與《老¶
　子翼》同。所採莊子註，自郭象以下，凡二十二家。旁引他說者，¶
　自支遁以下，凡十六家。又章句音義，自郭象以下，凡十一家。¶
　而大旨以郭象、呂惠卿、褚伯秀、羅勉道、陸西星五家爲主。所¶
　附闕誤一卷，乃陳景元之舊文。附錄一卷，則莊子列傳之類¶
　也。¶
《文子》二卷。　文子不知其名字，漢志但稱老聃弟子而以。或曰¶
　計然者，誤也。書凡十二篇，皆述老聃之說。柳宗元稱其多竊¶
　取他書以合之。然要是唐以前之古本也。¶
《文子纘義》十二卷。　宋杜道堅撰。原本久佚。今從《永樂大典》錄¶
<pb:CK-KZ_JYC08_01p005a>¶
　出，惟闕其五篇。凡所採李暹、徐靈府諸說，皆不標姓名，但題¶
　曰舊註。道堅自爲說，則題纘義以別之。其文子原文字句，多¶
　與今本異。核以文義，竝此本爲長。¶
《列仙傳》二卷。　舊本題漢劉向撰。自赤松子至元俗，凡七十一¶
　人，人係一贊，篇末又爲總贊一首，全如《列女傳》之體。然《漢志》¶
　載劉向六十七篇，無此書。疑魏晉閒方士所依說。故葛洪《神¶
　仙傳》以引之。其總贊引《孝經拔神契》，亦《七畧》不載之書。疑卽¶
　《隋志》所謂郭元祖《列仙傳贊》也。¶

《周易參同契通眞義》三卷。　《參同契》，漢魏伯陽撰。《通眞義》者。後¶
　蜀彭曉所註也。葛洪《神仙傳》稱伯陽作《參同契五行相類》，凡¶
<pb:CK-KZ_JYC08_01p005b>¶
　三卷。其說似《周易》，其實假借爻象，以論作丹之意。儒者不知¶
　神丹之事，多作陰陽之註，殊失其旨。葢丹經以此爲最古。曉¶
　此書作於唐末，於註《參同契》者，亦爲最古。惟亦易歌鼎器一¶
　篇於後，開後來竄亂之門。¶
　　謹案：《唐志》列《參同契》於五行類，固爲失當。朱尊《經義考》¶
　　列之易類，則又不倫。惟葛洪所云，得作書本旨。若預睹陳¶
　　搏以後，牽異學以亂聖經者。是此書本末，道家原了了，儒¶
　　者反憒憒也。今仍列之道家，庶可知丹經自丹經，易數自¶
　　易數，不以方士之說，亂羲文周孔之大訓焉。¶
《周易參同契考異》一卷。　舊本題空同道鄒訢撰。朱子之寓名¶
<pb:CK-KZ_JYC08_01p006a>¶
　也。然訂正文字者，不過七八處，餘皆詮釋丹法，實卽箋註。考¶
　《朱子年譜》載，慶元三年蔡元定將編管道州，朱子與論《參同¶
　契》。《文集》又有答元定書，論《參同契》，有但望他日爲劉安雞犬¶
　之語。葢遭逢世難，不得已而託諸神仙。亦猶韓愈謪潮州日，¶
　與大顚往還之意耳。¶
《周易參同契解》三卷。　宋陳顯微。在書中篇次，悉從彭曉之本。¶
　其分三篇，而不分章，則從葛洪之說。惟移象彼仲冬節以下¶
　七十字，於太陽流球一節前。葢是時王柏諸人，日煽六經錯¶
　簡之說，餘波併流入道家矣。其解則詮釋詳明，尙不失爲善¶
　本也。¶
<pb:CK-KZ_JYC08_01p006b>¶<!-- here p20 -->
周易參同契發揮三卷釋疑一卷　宋俞琬撰其說以一身之¶
　陰陽水火發明丹法雖不及彭曉等道家專門之覺然取材¶
　甚博其釋疑三篇考訂同異亦較朱子爲詳¶
周易參同契分章註三卷　元陳致虛撰分參同契爲三十五¶
　章次第一從舊本無所改易李光地參同契註稱諸本之中¶
　惟朱長春本爲最得古意此本卽朱本所自出也其疏解亦¶
　頗明暢無所穿鑿¶
古文參同契集解三卷　明蔣一彪撰同楊愼所傳僞古本而¶
　割裂彭曉以下諸家之註分附之然自慎以後世遂別有此¶
　本不可磨滅故今亦錄備一家焉¶
<pb:CK-KZ_JYC08_01p007a>¶
抱朴子内外篇八卷　晉葛洪撰抱朴子其自號也内篇論神¶
　仙修煉符籙劾治諸事繩爲道家之言外篇則論時政得失¶
　人事臧否多作排偶之體而詞旨辨愽饒有名理故隋志以¶
　内篇入道家外篇入雜家然外篇大旨亦以黃老爲宗今併¶
　入於道家¶
神仙傳十卷　晉葛洪撰所錄凡八十四人證以諸書所引確¶
　爲古本漢魏叢書別載一本所錄凡九十二人核檢其文乃¶
　自太平廣記鈔合多勦取他書以足數舛漏殊甚不足爲據¶
　也¶
眞誥二十卷　梁陶洪景撰凡七篇所記皆神仙授受眞訣之¶
<pb:CK-KZ_JYC08_01p007b>¶
　事凡降現日月文字語言一一詳載其事不足辨詰而叙述¶
　雅飭詩歌書牘亦斐然可觀乃不類道家之野談葢宏景本¶
　博學工文也¶
亢倉子一卷　唐王士元撰士元作孟浩然集序嘗自述其事¶
　舊本題周庚桑楚者妄也然柳宗元已有亢倉子辨則唐本¶
　卽題周庚桑楚矣凡九篇其文多雜掇古書融以已意亦頗¶
　亹亹有理致惟多作奇字與衞元嵩元包相類爲中不足而¶
　塗飾於外耳¶
亢倉子註九卷　舊本題何粲撰不著時代據柳宗元亢倉子¶
　辨則是書唐代已有註晁公武讀書志亦載何璨註亢倉子¶
<pb:CK-KZ_JYC08_01p008a>¶
　二卷當卽此本粲字從玉葢傳寫異文耳然則此本在公武¶
　前矣註中間有音釋爲明黃諫所加諫卽作從古正文以小¶
　篆改隸者也¶
元眞子一卷附天隱子一卷　元眞子唐張志和撰原本十二¶
　卷今存三篇其言略似抱朴子外篇但詞采不及其博麗天¶
　隱子亦唐人掇佚其姓名書雖八篇而寥寥僅兩三頁不能¶
　自爲卷帙以與志和同時宗旨詞格皆相類故附綴志和書¶
　末焉¶
無能子三卷　不著撰人名氏葢唐僖宗時人也原本四十二¶
　篇今存者三十四篇其說原本老莊而傳以佛理詞旨未爲¶
<pb:CK-KZ_JYC08_01p008b>¶
　深奥以唐人舊本而存之¶
續仙傳三卷　南唐沈汾撰(案汾或作坋葢字之誤)上卷載飛昇十六人¶
　中卷載隱化十二人下卷載隱化八人¶
雲笈七籖一百二十二卷　宋張君房撰葢眞宋時校正道書¶
　王欽若等薦君房司其事因撮其精要以成是書其稱七籖¶
　者以天寶君說洞眞爲上乘靈寶君說洞元爲中乘神寶君¶
　說洞神爲下乘又太元太平太淸三部爲輔經又正一法文¶
　徧陳三乘別爲一部共七部也¶
悟眞篇註疏三卷附直指詳說一卷　宋張伯端撰翁葆光註¶
　元載啓宗疏伯端書以詩詞百篇演說金丹之旨與參同契¶
<pb:CK-KZ_JYC08_01p009a>¶
　互相發明葆光啓宗所註疏亦言之有故執之成理¶
古文龍虎經註疏三卷　宋王道撰取世傳龍虎經三十三章¶
　自爲註而自疏之末附二圖大旨以魏伯陽書爲根抵¶
　　案四庫編錄之例凡僞書各從其所偽之時代以便檢尋¶
　　故陰符經知出李筌而旣稱黃帝卽以冠道家之首此經¶
　　雖稱古文而不著撰人亦不著時代無可位置故惟作註¶
　　之人列宋人書中¶
易外別傳一卷　宋俞琬撰以邵子先天圖明丹家之旨考先¶
　天圖原出丹家琬還以明丹家之說可謂不失其本旨其稱¶
　易外别傳亦分明不苟也¶
<pb:CK-KZ_JYC08_01p009b>¶
　　謹案此書舊附周易集說後然琬已自言非易之本義故¶
　　析而列諸道家¶
席上腐談二卷　宋俞琬撰乃其隨筆剳記惟上卷有考證數¶
　條其餘則皆闢容成之術及論褚氏遺書胎孕之說下卷則¶
　備述丹經而終以黃白爲戒故雖兼雜說而從其所重列之¶
　道家¶
道藏目錄詳註四卷　明白雲霽撰以道家之書分三洞四輔¶
　七部與雲笈七籖同七部之中又分十二子目以千字文爲¶
　次一字當一函天字至羣字爲舊藏之目英字至將字爲明¶
　人新續之目每條各爲解題如崇文總目之例¶
<pb:CK-KZ_JYC08_01p010a>¶
　右道家類四十四部四百三十二卷¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JYC08_01p010b>¶
¶	
¶	
¶	
¶	
¶	
¶	
¶	
¶	
¶	
欽定四庫全書道家類簡明目錄終¶
