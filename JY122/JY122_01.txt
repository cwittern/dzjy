#-*- mode: org; -*-
#+TITLE: 高上神霄玉清真王紫書大法
#+DATE: 2011-05-31 16:04:33
#+PROPERTY: kxid KX105
#+PROPERTY: title 高上神霄玉清真王紫書大法
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1219
#+PROPERTY: id JY122
#+PROPERTY: JUAN 2
#+PROPERTY: JUAN 002
#+PROPERTY: JUAN 002
<pb:CK-KZ_JY122_01p001a>¶
* 高上神霄紫書大法序¶
昔太空未成元炁未生元始天王爲昊莽溟涬大梵之祖凝神¶
結胎名曰混沌混沌旣拆乃有天地中外之炁方名混虛元始¶
天王運化開圖金容赫日玉相如天陶育妙精分闢乾坤乃自¶
玉京上山下遊遇萬炁祖母太玄玉極玄景自然九天上元玉¶
淸神母行上淸大洞雌雄三一混化之道生子八人長曰南極¶
長生大帝亦號九龍扶桑日宮大帝亦號高上神霄玉淸王一¶
身三名其聖一也神霄眞王凝神金闕思念世間一切眾生三¶
災八難一切眾苦九幽泉酆一切罪魂受報緣對浩劫相求無¶
量眾苦不捨晝夜生死往來如旋車輪我今以神通力憫三界¶
<pb:CK-KZ_JY122_01p001b>¶
一切眾生卽詣玉淸天中元始上帝金闕之下禮請慇懃乞問¶
紫微上宮紫玉瓊蘂之笈於九霄寶籙之內請神霄眞王秘法¶
一部三卷皆梵炁成文九天太玄雲霞之書上隱萬天之禁中¶
隱神仙萬年之法下明治人治鬼保國寧家之道元始上帝卽¶
勅太皇萬福眞君以高上神霄玉淸王長生護命秘法傳付下¶
世首教於我以布世間學眞之士佩法修行永爲身寶上衞帝¶
王安鎭國土享祚萬年下以爲民延生度厄學道成眞面拜眞¶
王驅除六天降伏魔魅用以施行符檄召攝鬼神一如神霄王¶
所勅及億曾萬祖宗緒種親離苦昇僊一身蒙福萬萬安榮次¶
使自身得道尸解隱僊代代流傳法門護持使道通達輕泄漏¶
<pb:CK-KZ_JY122_01p002a>¶
慢風刀考身萬劫不原學士行之切宜遵守矣¶
¶
¶
¶
¶
¶
¶
¶
¶
¶
<pb:CK-KZ_JY122_01p002b>¶
¶
¶
¶
¶
¶
¶
¶
¶
¶
