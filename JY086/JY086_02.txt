#-*- mode: org; -*-
#+TITLE: 混元聖紀
#+DATE: 2011-05-31 15:59:34
#+PROPERTY: kxid KX082
#+PROPERTY: title 混元聖紀
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ0770
#+PROPERTY: id JY086
#+PROPERTY: JUAN 0
#+PROPERTY: JUAN 000
<pb:CK-KZ_JY086_02p001a>¶
#+PROPERTY: JUAN 001
<pb:CK-KZ_JY086_02p001a>¶
@fw重刊道藏輯要¶
* 太上混元聖紀卷之一¶
　　　　　　　　　　　@by宋觀復大師高士謝守灝編¶
太上老君者大道之主宰萬教之宗元出乎太旡之先起乎无¶
極之源經厯天地不可稱載終乎无終窮乎无窮者也其隨方¶
設教厯劫爲師隱顯有无罔得而測然垂世立教應現之迹昭¶
昭然若日月其可无記述乎夫何紀傳率多疏略如司馬遷史¶
記班固古今人表劉向之載列仙嵇康皇甫謐之敘高士與夫¶
葛稚川之神仙傳曁集仙總仙等傳例皆蔑裂百不具一尹文¶
操編聖紀八百二十章賈善翔傳猶龍析爲百篇雖記述頗詳¶
<pb:CK-KZ_JY086_02p001b>¶
而枝蔓旁引首尾失次其間取舍未免乖違二三其説覧者滋¶
惑每一披卷爲之感慨誠教門之闕典也今不揆愚陋徧考三¶
教經典傳記究其源流仍序厯代崇奉之事編爲聖記冠以年¶
譜若夫五太之初九皇之始眞文未兆載籍叵詳今始纂書史¶
所載老君應世之嵗月述其年譜於左¶
天皇¶
　皇甫謐三五厯云天地初立有天皇氏十二頭木德王嵗起¶
　攝提兄弟十二人立各一萬八千嵗徐整三五厯紀云元炁¶
　肇始有神人號天皇時老君降世號通玄天師一號玄中大¶
　法師唐翰林學士承旨樂朋龜撰靑羊宮記云太上玄元老¶
<pb:CK-KZ_JY086_02p002a>¶
　君應運降跡與天皇爲師上淸下濁之初開相離未遠六合¶
　八紘之乍圻相去未遙正方圓上下之形定洪荒朴略之狀¶
　川新融而水仍晦土始結而石未堅配四海於四神付五行¶
　於五帝¶
地皇¶
　老君下降爲師號有古大先生唐紀云是時乾象猶低坤形¶
　仍薄立極定位敷化建功我太上老君屑跡下降與地皇爲¶
　師分配剛柔制定寒暑地增博厚天益高明聖力无窮神功¶
　靡測萬木甲圻萬草勾萌羽族毛羣區分於兑離之位介蟲¶
　鱗類支分於坎震之宮¶
<pb:CK-KZ_JY086_02p002b>¶
人皇(春秋緯作九頭記)¶
　老君下降爲師號盤古先生三五厯紀云天地混沌如鷄子¶
　盤古生其中天地開闢盤古在其中後乃有三皇此三才之¶
　始也唐紀云已踰靑海之年又離靑海之嵗二聖旣理四表¶
　生光我太上老君博施濟眾與人皇爲師三百六十之川初¶
　分血脈一萬五千之䇿乍配偶奇三壬三乙之神離胎於水¶
　木六丙六辛之將出孕於火風一百五十六代四萬五千餘¶
　年始稱通玄天師再號金闕帝君三名盤古先生¶
　　五龍紀(五姓玉皇通一厯勾龍紀)¶
　　連通紀(六姓或作連遥紀春秋緯及河圖五皇厯皆作連通紀)¶
<pb:CK-KZ_JY086_02p003a>¶
　　合雄紀(三姓春秋緯作合雄紀初置天地經作含雄紀)¶
　　五姓紀(河圖云通紀五姓是謂五姓紀春秋緯有攝提紀而五姓紀又序次羌一紀)¶
　　敘命紀(四姓置天地經作厚紀玉皇厯作玄命紀)¶
　　修飛紀(九姓河圖作居方氏)¶
　　因提紀(河圖作提挻紀)¶
　　禪通紀(七十二姓河圖作通姓紀)¶
　　流訖紀(史記索隱三皇紀云流訖紀當黃帝時制九紀之間)¶
按河圖代姓記太古者生民之始也男女姤精以女生爲姓始¶
三頭謂之合雄紀生號三世合雄氏没子孫相傳記其夀命是¶
謂敘命紀通紀四姓生子二世男女眾多羣居連通是謂連通¶
<pb:CK-KZ_JY086_02p003b>¶
紀生子一世通紀五姓是謂五姓紀天下羣居以類相親男女¶
眾多分爲九頭各有居方故稱居方氏生子三十二世强弱相¶
淩欲生呑害中有神人提挻而治故號提挻氏生子三十五世¶
通紀七十二姓故號通姓氏通姓氏之後有有巢氏天下九頭¶
咸歸而尊事之有巢氏生燧人氏燧人氏生伏犧河圖及三五¶
厯云自人皇已後有五龍氏燧人氏大庭氏柏黃氏中央氏卷¶
須氏栗陸氏驪連氏赫胥氏尊盧氏混沌氏昊英氏有巢氏朱¶
襄氏葛天氏陰康氏无懷氏而不知其姓氏世次三墳載天皇¶
伏犧氏策辭云皇曰命子襄居我飛龍之位主我圖文代我咨¶
告於四方上下无或差忒後昊英氏進厯於君曰厯起甲寅皇¶
<pb:CK-KZ_JY086_02p004a>¶
曰甲日寅辰木王於卯二月乃集眾於傳教臺告民示始甲寅¶
后女媧氏无懷氏輔君之右上相共工下相皇亘飛龍朱襄氏¶
潛龍昊英氏居君左右栗陸氏居北赫胥氏居南昆連氏居西¶
葛天氏居東陰康氏居下九州之牧各統其人羣居於外皇曰¶
栗陸子居我飛龍之位主養草木開導泉源毋或失時曰大庭¶
子主我屋室視民之未居者喻之借力同創其居无或寒冷曰¶
陰康子主我水土俾民居處无或漂流勤於道陸曰混沌子居¶
我降龍之位惟主於民曰昆連子主我刀斧无俾野獸犧虎之¶
類傷殘生民皇曰四方之君咸順我辭則世无憂惟愛於民則¶
位不危又曰子无懷安惟安於民民安子安民危子危其子念¶
<pb:CK-KZ_JY086_02p004b>¶
哉以三墳之書考之則伏犧氏爲後天皇氏女媧无懷其后也¶
朱襄昊英其子也共工皇亘其相也栗陸赫胥昆連葛天大庭¶
陰康混沌皆其神也居內則其六卿分職以治其國在外則爲¶
四方君長以牧其民所謂九頭者是也然皆一時人初无世代¶
之異而厯代典籍所載多列爲先後何也意者伏犧氏没其后¶
嗣及其九頭之臣皆享遐齡且迭爲君主耶不然則其臣之子¶
孫咸祚有國因祖命氏耳韓詩外傳以爲自古封泰山禪梁甫¶
者萬有餘家仲尼觀之不能盡識管子亦曰古封泰山七十二¶
家夷吾所識十有二焉其首有无懷氏則知其伏犧之前帝王¶
世代先後不可得而識者蓋亦多矣春秋緯稱自開闢至於獲¶
<pb:CK-KZ_JY086_02p005a>¶
麟凡三百二十七萬六千嵗分爲十紀一曰九頭紀二曰五龍¶
紀三曰攝提紀四曰合雄紀五曰連通紀六曰敘命紀七曰修¶
飛紀八曰因提紀九曰禪通紀十曰流訖紀蓋流訖紀當皇帝¶
時制九紀之間今有周敬王之三十九年春秋魯哀公之十二¶
年庚申西狩獲麟逆數至黃帝元年丁亥纔三千九百三十嵗¶
自黃帝推而上之至於開闢當有三百二十七萬二千餘嵗其¶
間帝王年代莫得而考雖間見於諸子圖緯之書然疑相傳无¶
所折衷今姑存而不論¶
伏犧(太昊姓風木德初造厯元年起甲寅女媧繼之子孫相承四萬五千六百年)¶
　河圖代姓紀云伏犧氏燧人子也因風而生故風姓龍馬負¶
<pb:CK-KZ_JY086_02p005b>¶
　圖始畫八卦命飛龍氏造六書命潛龍氏作甲厯伏犧制牛¶
　冶金成器教民炮食易九頭爲九牧因龍出而紀官因鳳來¶
　而作樂天下之民號曰天皇太昊伏犧時老君降世居荒野¶
　號鬱華子唐紀云庖犧氏之王天下也我太上以道弘濟降¶
　跡爲師教之以晝八卦指之以分三才助之以造書契之文¶
　製之以代結繩之政¶
祝融(炎帝姓姜火德起丙辰始教民陶冶故號炎帝)¶
　按禮記諡號記先祝融後神農餘注則先神農後祝融竊謂¶
　祝融爲炎帝之祖以火德王必不後於神農今當以禮記爲¶
　正其高陽氏之子黎爲火正故亦號祝融至今爲南方司火¶
<pb:CK-KZ_JY086_02p006a>¶
　之神月令曰其帝炎帝其神祝融則祝融爲火德之祖明矣¶
　時老君降濟陰號廣夀子¶
神農(連山氏祝融之後始教民耕種百谷故號神農子孫相承五百三十年)¶
　河圖代姓紀號爲人皇時老君降于濟陰號大成子唐紀云¶
　連山氏之王天下也我太上救時屈已下爲帝師付之於五¶
　運分之於四時助之以正萬機明之以辨百谷變飲血茹毛¶
　之化移蕢桴土鼓之音毁穴焚巢上棟下宇範金合土燔黍¶
　擘豚製耒耜以濟兆民作陶冶以利萬物天雨粟以呈瑞地¶
　芒稼而彰稔¶
黃帝(有熊氏姓公孫土德起丁亥子孫相承共一千五百二十年)¶
<pb:CK-KZ_JY086_02p006b>¶
　河圖代姓紀號爲地皇時老君降世居于崆峒山號廣成子¶
　唐紀云有熊氏之王天下也我太上隱身於崆峒之中放心¶
　於杳㝠之外帝乃親降輦輅禮展師資旣摳衣以趨隅遂屈¶
　膝而問道當是時也榆岡淩虐蚩尤作亂化魚鱉爲兵士以¶
　助王師變雲霞爲神祇潛扶軍陣能弭兵於涿鹿偃戈於阪¶
　泉東遊靑邱之鄕北到洪隄之境受丹經於玉室登蒼冥於¶
　鼎湖屈軼旣生蓂莢復出莫非大道孰可致斯按玉緯經有¶
　三種三皇有前中後之異故稱九皇洞神大有經云三皇治¶
　各三千六百年又小有經云三皇治各萬八百嵗詳此二説¶
　大有經止論一代三皇每一皇治三千六百年小有經乃統¶
<pb:CK-KZ_JY086_02p007a>¶
　論三代三皇每一皇治萬八百嵗也若通論三代九皇則共¶
　經三萬二千四百年矣或言萬八千者蓋百字誤爲千耳今¶
　據老子內傳所明正與大有小有相符又前三皇中三皇各¶
　經九千九百億萬嵗者乃計一刼之大數非止言三皇之身¶
　也所言後三皇者傳記所載亦多不同如洞神經與項峻止¶
　以天皇地皇人皇爲三皇而三墳書以伏犧爲天皇神農爲¶
　人皇黃帝爲地皇而皇甫謐注春秋運斗樞鄭玄高誘注呂¶
　覧以庖犧女媧神農爲三皇禮記諡號記以伏犧祝融神農¶
　爲三皇孔安國韋昭陶隱居以伏犧神農黃帝爲三皇尙書¶
　大傅應邵譙周以燧人庖犧神農爲三皇聊氏以有巢燧人¶
<pb:CK-KZ_JY086_02p007b>¶
　伊祈爲三皇帝系譜中經出塞記瀨鄕記以伏犧神農祝融¶
　爲三皇所見不同難遽加雌黃也而梁武帝以伏犧神農燧¶
　人爲三皇以黃帝少昊帝嚳帝摯帝堯爲五帝謂舜非三王¶
　亦非五帝與三王爲四代其説猶所不通厯世紛紛莫有定¶
　論也¶
少昊(金天氏黃帝之後金德起辛未子孫相承共四百年)¶
　老君復降于崆峒號隨應子一號太極先生唐紀云金天氏¶
　之王天下也我太上乘九龍之輦降以爲師號太極先生説¶
　莊敬之典教之順時迎氣昭配神明羽族呈休命之鳥官理¶
　分九鳸以統百師景合璧以表靈鳳銜圖而示貺悉由至道¶
<pb:CK-KZ_JY086_02p008a>¶
　彰此帝謨¶
顓帝(高陽氏姓姬水德在位七十八年元年辛卯)¶
　老君降于衡山號赤精子唐紀云高陽氏之王天下也我太¶
　上教之解紛塞兑治國安民滌蕩九黎陟明八凱有龍野紫¶
　髯之兇醜有蛇身赤髮之渠魁力拔不周首觸山碎天低西¶
　北致日月之西行地亞東南使江海而東注追呼六甲役御¶
　百靈訓之以微言之經教之以大順之道乘蒼虬之迅駕或¶
　適幽陵御素螭以遐遊或臻蟠木¶
帝嚳(高辛氏黃帝之後木德在位七十年元年已酉)¶
　老君降世居於江濱號錄圖子唐紀云高辛氏之王天下也¶
<pb:CK-KZ_JY086_02p008b>¶
　我太上敷道佈化濟代爲師談黃庭之妙言隱日遁月稱錄¶
　圖之嘉號返邑移城制九州之命作六英之樂封勾芒以佐¶
　蒼帝敕蓐收以翼白方封岱嶽而印金泥照寰區而開玉鏡¶
　飲太活之井遊不夜之鄕¶
帝堯(陶唐氏姓伊耆火德在位七十年元年戊戌)¶
　老君降世居姑射山號務成子唐紀云陶唐氏之王天下也¶
　我太上暫垂至理下降爲師講玄德之經道以匡於玄化應¶
　丹陵之瑞名冀列於丹邱披鹿裘以食糲饌端拱于土階掛¶
　鶴氅而飲流霞凝思於瑤圃¶
帝舜(有虞氏姓姚土德攝位三十年在位五十年元年戊申)¶
<pb:CK-KZ_JY086_02p009a>¶
　老君降世居河陽號尹夀子唐紀云有虞氏之王天下也我¶
　太上談无爲之理講離合之經三苗克悛四罪咸服百揆時¶
　序五典謹徽懷明神之珠賜照華之玉按孔子家語季康子¶
　問曰舊聞五帝之名而不知其實請問何謂五帝孔子曰昔¶
　邱也聞諸老聃曰天有五行水火木金土分時化育以成萬¶
　物其神謂之五帝古之王者易代而改號取法五行五行更¶
　王終始相生亦象其義故其爲明王者死配五行是以太皞¶
　配木炎帝配火黃帝配土少皞配金顓帝配水也康子曰太¶
　皞之始以木如何孔子曰五行用事先起於木木東方也萬¶
　物之初出焉是故王者則之而首以木德王天下其次則以¶
<pb:CK-KZ_JY086_02p009b>¶
　所生之行轉相承也康子曰吾聞勾芒爲木正祝融爲火正¶
　蓐收爲金正玄㝠爲水正后土爲土正此五行之主而不得¶
　稱曰帝者何也孔子曰凡五正者五行之官名五行佐成上¶
　帝而稱五帝太皞之屬配焉故亦云帝從其號也少皞氏之¶
　子曰重爲勾芒曰該爲蓐收曰修及熙爲玄冥顓頊氏之子¶
　曰黎爲祝融共工氏之子曰勾龍爲后土此五者各以其所¶
　能業爲官職生爲上公死爲貴神則稱五祀不得同帝也康¶
　子曰陶唐有虞夏后商周獨不得配五帝意者德不及上古¶
　耶將有限乎孔子曰古之平治水土及播植百穀者眾矣惟¶
　勾龍氏兼食於社而棄爲稷神厯代奉之無敢易者明不可¶
<pb:CK-KZ_JY086_02p010a>¶
　與等也故自太皡以降逮爲顓頊應五行而王數非從五而¶
　配五帝是其德不可以多也宋朝劉道源通鑑外紀於舜紀¶
　敘曰六經皆不稱三皇五帝三王易下繫辭曰庖犧氏没神¶
　農氏作神農氏没黃帝堯舜氏作繼世更王而無三五之數¶
　或以庖犧至舜爲五帝孔子未嘗道者不可附會臆説也管¶
　子稱明一者皇察道者帝通德者王謀得兵勝者霸孔穎達¶
　謂管子書或是後人所錄非本書也或謂莊子列子皆寓言¶
　誕妄秦漢學者宗其文辭論議故競稱三皇五帝而不知古¶
　無其人其論辯雖若可取然考之實故亦未爲通論又其所¶
　載帝王世數嵗月考之厯代紀傳及長厯皆牴牾不合推之¶
<pb:CK-KZ_JY086_02p010b>¶
　甲子又參差抑傳寫者之誤與其固欲求異於人與抑第究¶
　其大體而不暇計其細與特未可知也且如宰我問孔子以¶
　上世之傳孔子猶曰略聞其説而已況去古逾遠而才不逮¶
　聖人者乎至於季康子五帝之問則對以昔聞之老聃云未¶
　嘗敢謂古無其人也此亦見聖人信而好古之意唯司馬遷¶
　帝紀表曰學者多稱五帝尙矣然尙書獨載堯以來而百家¶
　言黃帝其文不雅馴縉紳先生難言之孔子所傳宰予問五¶
　帝德及帝繫姓儒者或不傳余嘗西至崆峒北過涿鹿東漸¶
　于海南浮江淮矣至長老皆各往往稱黃帝堯舜之處風教¶
　固殊焉總之不離古文者近是予觀春秋國語其發明五帝¶
<pb:CK-KZ_JY086_02p011a>¶
　德帝繫姓彰矣顧第弗深考其所表見皆不虛書缺有間矣¶
　其軼乃時時見於他説非好學深思心知其意固難與淺見¶
　寡聞者道也夫太史公博極羣書厯訪古迹其爲良史宜矣¶
夏禹(姒姓金德元年戊戌建寅正月子孫相承共四百三十二年)¶
　老君降世居商山號眞行子唐紀云夏后氏之王天下也我¶
　太上克匡王道爰作帝師談德行之經行爲國之法¶
商湯(子姓水德元年庚戌建丑正月在位一十三年子孫相承共六百一十三年)¶
　老君降世居于潛山號錫則子唐紀云成湯之王天下也我¶
　太上權離左極下爲王師説長生之經體自然之道¶
　　以上事迹互見於帝系譜帝王世紀洞神大有經玉厯經¶
<pb:CK-KZ_JY086_02p011b>¶
　　出塞記地理志譙周古史考神仙傳郡國圖經云老君雖¶
　　分身下降隨世立教事竟則隱故在世未有誕生之迹¶
外丙(元年癸亥在位二年)¶
仲任(元年乙丑在位四年)¶
太甲(元年已巳在位三十三年號太宗亦號祖甲)¶
沃丁(元年壬寅在位二十九年)¶
太庚(元年辛未在位三十五年)¶
小甲(元年丙午在位一十七年)¶
雍巳(元年癸亥在位一十二年)¶
太戍(元年乙亥號中宗在位七十五年)¶
<pb:CK-KZ_JY086_02p012a>¶
仲丁(元年庚寅在位一十一年)¶
外壬(元年辛丑在位五年)¶
河亶甲(元年丙午在位九年)¶
祖巳(元年乙卯在位二十一年)¶
祖辛(元年乙亥在位一十六年)¶
沃甲(元年辛卯在位二十二年)¶
祖丁(元年癸丑在位二十二年)¶
南庚(元年乙亥在位二十九年)¶
陽甲(元年甲辰在位一十八年)¶
　十七年庚申老君自太淸境分神化炁託孕於玄妙玉女¶
<pb:CK-KZ_JY086_02p012b>¶
盤庚(元年壬戌在位二十九年)¶
小辛(元年辛卯在位二十一年)¶
小乙(元年壬子在位二十年)¶
武丁(元年壬申在位五十九年號高宗)¶
　九年庚辰二月建寅十五日(商之二月望今之上元節也通鑑外紀云自夏之前皆以建寅¶
　之月爲正月湯革夏命乃以建丑爲正月也)¶
　老君降生自陽甲十七年託孕至此八十一年¶
　劉向列仙傳云老子生於商時嵇康皇甫謐云生商末唐朝¶
　以生日爲眞元節樂朋龜記云商高宗御極之世周文王演¶
　易之初神光流入於瓊胎瑞彩結成於金骨不折不副誕彌¶
<pb:CK-KZ_JY086_02p013a>¶
　於八十餘齡降世降生過期者二萬餘晝四十三年甲寅老¶
　君降乘白鹿登庭檜之杪而飛昇今有昇天鹿跡在亳州太¶
　淸宮¶
祖庚(元年辛未在位一十七年)¶
祖甲(元年戊子在位一十七年)¶
亶辛(元年乙巳在位六年)¶
庚丁(元年辛亥在位二十一年)¶
武乙(元年壬申在位四年侮慢上天暴雷擊死)¶
太丁(元年丙子在位四年)¶
帝乙(元年庚辰在位二十七年)¶
<pb:CK-KZ_JY086_02p013b>¶
辛紂(元年丁未在位二十七年終癸酉)¶
　二十一年丁卯老君降於岐山之陽號爕邑子周文王爲西¶
　伯召爲守藏史世本云老子在商爲柱下史鄭玄注論語云¶
　老彭商之賢大夫也孔穎達疏言老是老聃¶
周武王(姬姓木德建子爲正月起癸酉滅商卽位九十六年子孫繼立者八百六十五年)¶
　遷老君爲柱下史史記及劉欽七略皆云爲周守藏史葛洪¶
　及內傳云文王時爲守藏史武王時爲柱下史惟劉向列仙¶
　傳云生於商時爲周柱下史轉爲守藏史旣生於商其爲兩¶
　史故當在文王之世然或先或後特未定爾按揚雄方言云¶
　嘗聞伐輶軒之史秦籍之書皆藏於周秦之室又莊子云孔¶
<pb:CK-KZ_JY086_02p014a>¶
　子將西藏書於周室子路謀曰由聞周徴藏史有老聃者(藏室¶
　云者皆考證於老子故曰徴藏)夫子欲藏書則試往因之蓋仲尼將藏書以¶
　老子嘗爲史官諳知藏室前言往行故先訪之也按周禮王¶
　太史內史外史御史凡五史諸侯亦有國史故禮記君動則¶
　左史書之言則右史書之左史視禮內史太史爲諸史之長¶
　掌四方之志三皇五帝之書藏之於室故謂之守藏史周幽¶
　王時有伯陽父唐固注云周柱下史老子也烈王有太史儋¶
　儋亦老子也太史爲周下大夫謂五史之任總之太史記言¶
　記事嘗在君前柱下卽史官所立之處因爲曹局之名而韋¶
　昭云伯陽爲大夫者謂職爲太史官卽下大夫也史記稱張¶
<pb:CK-KZ_JY086_02p014b>¶
　蒼好書厯秦時爲御史大夫主柱下方書據周禮御史掌贊¶
　書及贊教凡其方書及內史所掌此秦官不與周同也世本¶
　云在商爲守藏史在周爲柱下史蓋文王以侯服事商未得¶
　稱在周耳則先爲守藏後居柱下無疑矣劉向之言謂先聘¶
　爲太史以其靜退卻爲他史當老子時復更免歸烈王之時¶
　又爲太史一居周世時厯數王故亦徧參諸史是以守藏柱¶
　下先後不同班固云老聃者周之老史遊於柱下以究高年¶
　據固之言則爲累代史官故稱老史隋內史薛道衡撰祠庭¶
　頌其序云爰自伏犧至於周氏綿紀厯代見質變名在文王¶
　武王之時居藏史柱史之職市朝累易容貌不改¶
<pb:CK-KZ_JY086_02p015a>¶
成王(元年戊寅在位四十七年)¶
　老君仍爲柱下史號經成子授道周公乃遊西極大秦竺乾¶
　等國號古先生按老子內傳云伏犧時號鬱華子神農時號¶
　傳豫子祝融時號廣夀子軒轅時號廣成子顓帝時號赤精¶
　子啻嚳時號錄圖子唐堯時號務成子虞舜時號尹夀子夏¶
　禹時號甯眞子(作眞行子)商湯時號錫則子又文王武王凡爲十¶
　二帝師梁黃門侍郎蕭子雲撰淸虛館碑亦云太虛遼廓迹¶
　絕言象應感攸通緣物致稱伯陽降娠垂髮皓素堯曰務成¶
　舜曰尹夀赤精當生於顓帝錄圖出自於神農得一含元百¶
　王資始又曰遨神九天之上遊精魏闕之下巍巍蕩蕩莫得¶
<pb:CK-KZ_JY086_02p015b>¶
　而名云舊紀並以老君在神農時爲大成子帝嚳時爲錄圖¶
　子此碑獨謂錄圖出自神農而內傳又謂神農時爲傳豫子¶
　諒未能無少誤要當以經傳爲正抱樸子葛洪作神仙傳疑¶
　厯代爲帝師謂皆見碎書不出仙傳正經又謂不應背澄淸¶
　而入臭濁棄天官而受人爵且曰有天地則有道術道術之¶
　士世世有之何必常是一老子耶皆由晚學之徒好奇尙異¶
　欲推尊老子故有此説耳唐昊天觀主尹文操嘗著論駁之¶
　曰抱樸撰傳意在顯述老君起自修成將以訓誘後人令其¶
　勉力故云若謂老子是得道之人則人必勉力競慕若謂是¶
　神靈則非可學也斯其臆見耳殊不知開闢之始因學而得¶
<pb:CK-KZ_JY086_02p016a>¶
　道者必有自然聖降而爲師隨機傳受焉定志經云昔天尊¶
　造大慈之初行應自然暗與理合自然玄悟本無文字撰集¶
　成經以教將來爾由是觀之則老君自然學道而世世爲師¶
　亦何疑焉旣爲大慈之父亦何辭捨尊就卑和光臭濁乎老¶
　子謂關尹子曰上世以來所更如沙塵動則有載刼自惟甚¶
　苦勤太玄經亦云老子積學輪轉位登上聖應接無方不可¶
　稱述近世出化生乎殷末虞宣出塞記云老子凝神太玄之¶
　鄕分靈散景世世下教鶴山崔元瀨鄕記云老子應見代代¶
　有之葛仙公云開闢以前下爲國師世世不休文始鬼谷張¶
　輔漢並云老君生乎太無之先經厯天地不可稱載此豈謂¶
<pb:CK-KZ_JY086_02p016b>¶
　碎書與晚學淺見道歟稚川特未之思耳¶
康王(元年乙丑在位二十六年)¶
　老君復歸于周號郭叔子復爲柱下史¶
昭王(元年辛卯在位五十年老君去官歸亳)¶
　二十三年癸丑五月壬午老君西過函谷關度關令尹喜或¶
　謂老君出關雖在周癸丑嵗五月壬午恐非昭王時有言幽¶
　王時者今檢幽王庚申年立十一年爲犬戎所滅其時無癸¶
　丑嵗也或謂宣王四十年癸丑五月十八日壬午者推其嵗¶
　月四十三年丙辰老君在渭川告宣王以周將衰幽王二年¶
　三川震老子曰周將亡幽王卽宣王之子若宣王四十年出¶
<pb:CK-KZ_JY086_02p017a>¶
　關則四十三年不得尙在渭川幽王時亦不得見三川震也¶
　平王四十三年嵗亦在癸丑而五月又無壬午姚長謙年帝¶
　記謂景王十年丙寅爲孔子師敬王三十二年癸丑度關夫¶
　孔子生於靈王之庚戌至景王丙寅年方十七未應往師老¶
　子也況穆王西遊已聞尹眞人遇老子得道飛昇由是欽慕¶
　遺風遂修樓觀置道士以奉祠事則知老子度關决不在穆¶
　王之後也惟內傳之文與仙公之言符合自餘紛紜之論終¶
　於理義乖違固不可摭以爲實¶
　二十四年甲寅老子傳道尹喜授以道德五千言卽於喜宅¶
　南小山上昇天是時有五色光貫紫微井水皆溢(自商高宗九年至此¶
<pb:CK-KZ_JY086_02p017b>¶
　凡二百七十四嵗也)¶
　二十五年乙卯老君復分身降生於蜀國李太官家前漢劉¶
　向列仙傳云老子生於商時爲周柱下史轉爲守藏史時稱¶
　爲隱君子仲尼見之知其聖人乃師之乘靑牛車去入大秦¶
　關令尹待而迎之嵇康皇甫謐皆云老子生於商末葛孝先¶
　乃謂周時託神李母者正謂降生於李太官家之時也或爲¶
　商祚將盡周祚已興所以商末時生亦或言周時託化此胎¶
　未必然也¶
　二十七年丁巳老君會尹喜於靑羊肆將去化胡故唐紀云¶
　靑羊肆者太上天皇大帝第二降生之所也自商道否閉周¶
¶
<pb:CK-KZ_JY086_02p018a>¶
　德陵夷厯藏史以同塵棄柱史以隱迹東離魏闕西度函關¶
　又云重爲千日之期再結一時之會將離蜀土欲化胡風遠¶
　適流沙長移獷俗及身毒罽(西胡毳布織毛爲之)賓之國教煩陀阿柱¶
　之王又魏明帝製老君贊云深憫後世託下於陳爲周柱史¶
　經九百年無極之際言歸崑崙化被胡域次受罽賓後及天¶
　竺於是遂遷又魏略西戎傳北史西域傳並云于闐國西五¶
　百里有毗摩寺云是老子化胡之所也(出見唐通典)¶
　二十八年戊午老君同尹喜眞人降于天水啟靈山今秦州¶
　有西昇臺聖容殿俱存¶
穆王(元年辛巳在位五十五年夀一百有五嵗)¶
<pb:CK-KZ_JY086_02p018b>¶
　老君化胡已卽昇天¶
　四年甲申老君復降於中國東遊扶桑會大帝校集羣仙遂¶
　遊西海至蘇鄰國號爲大光明使尋卽復昇天穆王聞尹喜¶
　眞人得道上昇乃爲修樓觀立道士七人以奉祠事(見穆王內傳及¶
　樓觀先生傳)¶
共王(元年丙子在位一十二年)¶
懿王(元年戊子在位二十五年)¶
孝王(元年癸丑在位一十五年)¶
夷王(元年戊辰在位一十六年)¶
　老君與玄古三師降于蜀綿竹之三學山授李眞多以飛昇¶
<pb:CK-KZ_JY086_02p019a>¶
　之道今號眞多治¶
厲王(元年甲申在位三十六年)¶
　二十一年甲辰老君降於樓觀授道士宋倫以中景之道通¶
　眞之經并靈飛六甲素奏丹符¶
周召共和(起庚申時厲王流于彘太子幼相和協共理國事十四年厲王崩乃立太子是爲宣王)¶
宣王(元年甲戌在位四十七年)¶
　四十三年丙辰老君降於渭川告宣王以嵗星北遷言周將¶
　衰後二年而幽王立今渭側有伯陽川是其處(見地理志)時有採¶
　薪行歌者人莫能識以問老君老君曰此活國人修習無上¶
　正眞之道也(唐厯代應見圖)¶
<pb:CK-KZ_JY086_02p019b>¶
幽王(元年庚申在位一十一年)¶
　第二年辛酉地動涇渭洛皆震老君言周將亡矣不及十年¶
　數之紀也後果爲犬戎所滅(出史記)¶
平王(元年辛未在位五十一年東遷洛邑)¶
　三十三年癸卯十二月老君復出關開化諸國遂至西海流¶
　麟等洲考校羣仙事訖復還中國(出西昇經)¶
威王(元年壬戌在位三十三年)¶
莊王(元年乙酉在位一十五年)¶
　九年癸巳四月建卯初七日夜釋迦佛生釋氏瑞應經云四¶
　月八日夜半生此用周正也又過去見在經云二月八日生¶
<pb:CK-KZ_JY086_02p020a>¶
　此用夏正也老君時年六百一十四嵗釋迦生於周莊王九¶
　年乃春秋魯莊公之七年當夏四月常星不見夜明是也至¶
　魏武定八年凡一千二百三十七年云出魏書釋老志及隋¶
　書經籍志頭陀寺碑云周魯二莊親昭夜景之鑑(見梁昭明太子文選¶
　齊王巾作)梁邵陵王上表云常星不見周鑑娠徵滿月圓姿漢感¶
　宵夢(見唐僧法苑珠林)¶
僖王(元年庚子在位五年)¶
惠王(元年乙巳在位二十五年)¶
襄王(元年庚午在位三十三年)¶
項王(元年癸卯在位六年)¶
<pb:CK-KZ_JY086_02p020b>¶
匡王(元年己酉在位六年)¶
　四年壬子佛入湼槃釋氏金光明經云夀命短促方八十嵗¶
　是也¶
定王(元年乙卯在位二十一年)¶
　王問老君以在世神仙老君對以中嶽有古先生卽予是也¶
　(出望祠宮張僧鑑潯陽記)¶
簡王(元年丙子在位一十四年)¶
靈王(元年庚寅在位二十七年)¶
　二十一年庚戌十月二十一日孔子生¶
景王(元年丁巳在位二十五年)¶
<pb:CK-KZ_JY086_02p021a>¶
悼王(立五月)¶
敬王(元年壬午在位四十三年)¶
　十七年戊戌孔子謂南宮敬叔曰吾聞老聃博古該今通禮¶
　樂之原明道德之歸則吾師也今將往矣明年遂與敬叔俱¶
　至周見老子按莊子云孔子行年五十乃南之沛見老子計¶
　是此年也其問禮及藏書等事雖見禮記孔子家語及史記¶
　而皆不繫年月故莫知其先後也然家語所載子夏問於孔¶
　子曰商聞易之生人及萬物各有奇偶氣分不同惟達德者¶
　能原其本也天一地二人三三三爲九九九八十一一主日¶
　月數十故人十月而生八九七十二偶以從奇奇主辰辰爲¶
<pb:CK-KZ_JY086_02p021b>¶
　月月主馬故馬十二月而生其餘各從其類也鳥魚生陰而¶
　屬陽故皆卵生魚遊於水鳥遊於雲故立冬燕雀入海化爲¶
　蛤介鱗夏食而冬蟄齕吞者八竅而卵生齟𪚅者九竅而胎¶
　生四足者無羽翼戴角者無上齒晝生類父夜生類母敢問¶
　其然乎孔子曰然吾昔聞之老聃亦如所言由此觀之則孔¶
　子謂老聃博古該今故無所不就學焉何止問禮及五行五¶
　帝而已乎¶
　四十一年建壬戌孔子卒(見孔子家語及左氏傳)老子時年八百二十¶
　四嵗¶
莊王(元年乙丑在位八年)¶
<pb:CK-KZ_JY086_02p022a>¶
正定王(元年癸酉在位二十八年)¶
哀王(立三月)¶
思王(立五月)¶
考王(元年辛丑在位一十八年)¶
威烈王(元年丙辰在位二十四年)¶
安王(元年庚辰在位二十六年)¶
　十八年丁酉秦獻公立¶
夷烈王(元年丙午在位七年)¶
　二年丁未老君還秦秦獻公授館致禮問於厯數老君遂出¶
　散關(出史記)¶
<pb:CK-KZ_JY086_02p022b>¶
顯王(元年癸丑在位四十八年)¶
　八年庚申秦孝公立老君東還遊赤城蒙山重過扶桑較集¶
　羣仙已而隱於景山太室少室(出王子年拾遺記)¶
愼靚王(元年辛丑在位六年)¶
赧王(遷都西周元年丁未五十九年乙巳盡獻其邑于泰西周遂亡)¶
　九年乙卯秦昭王立老君與尹喜諸仙西遊女几鷄頭天柱¶
　復出散關遂昇崑崙還紫微上宮昭王聞之乃於老君所經¶
　遊處爲置城邑以表聖跡故立老君停驛尹喜城謹按老君¶
　本記并諸史傳記並云老子以商武丁庚辰生於亳尋乘白¶
　鹿而昇天後一百八年帝辛丁卯降于岐周今以長厯推之¶
<pb:CK-KZ_JY086_02p023a>¶
　武丁元年壬申九年卽庚辰也傳記云老君以周文王時爲¶
　守藏史武王時遷柱下史推武王以癸酉(缺)受 (缺)商自武¶
　丁庚辰至此癸酉凡一百七十四年也傳記云老子以周昭¶
　王癸丑五月壬午將去周七月十二日到函谷關度尹喜推¶
　昭王元年辛卯二十三年癸酉自癸酉至癸丑凡一百有一¶
　年通前凡二百七十四年乃西度也傳記云老子甲寅年四¶
　月於樓觀昇入太微次年乙卯分身生於蜀後二年丁巳與¶
　尹喜會於靑羊之肆遂同往西域至穆王元年復還中夏東¶
　過扶桑大帝之所校集羣仙自昭王二十三年癸丑至穆王¶
　元年辛巳凡二十八年則老君化胡訖復還中夏之時也史¶
<pb:CK-KZ_JY086_02p023b>¶
　記云周幽王二年辛酉三川震老子言周必亡自穆王辛巳¶
　至此癸酉凡二百二十年通前凡五百二十二年也平王二¶
　十三年癸卯老君復出關遊西海較集諸仙魏書釋老志云¶
　釋迦生時當周莊王九年春秋魯莊公七年四月辛卯常星¶
　不見是也按莊王元年乙酉卽九年癸巳也自幽王辛酉至¶
　此癸巳九十二年通前凡六百一十四年而後佛生至匡王¶
　四年壬子入滅周靈王二十一年庚戌冬十月二十一日庚¶
　子孔子生自莊王癸巳至此庚戌凡一百三十七年通前凡¶
　七百五十一年也景王十五年辛未南宮敬叔生時孔子年¶
　三十五嵗敬王十一年壬辰魯定公卽位始命敬叔爲大夫¶
<pb:CK-KZ_JY086_02p024a>¶
　辭以先人遺命使事孔子至定公七年戊戌孔子年五十乃¶
　南之沛見老子卽老君應化諸方訖復還中夏之時也自靈¶
　王庚戌至此戊戌凡四十九年通前凡七百九十九年也傳¶
　記云秦昭王聞老子過爲散關修城邑據昭王立五十一年¶
　乃滅周推周赧王元年丁未九年乙卯乃秦昭王卽位之嵗¶
　是時老君將昇於崑崙還紫微之時也自敬王戊戌至此乙¶
　卯凡一百九十七年通前計九百九十六年也老君應感無¶
　方變化莫測或昇或降莫能究悉今考傳記并長厯推計自¶
　商武丁庚辰至周赧王乙卯凡出入隱顯綿厯九百九十六¶
　年在商一百七十四年在周八百二十一年正與史傳及諸¶
<pb:CK-KZ_JY086_02p024b>¶
　經典相符魏明帝贊云爲周柱史經九百年唐大學博士吳¶
　楊昊亦云老君變通靈應難測旣生商日又仕周時計其始¶
　終乃立千載此皆舉其成數也史記稱或百六十年或云二¶
　百嵗者是據孔子時人斟酌老子之嵗數云爾不能知其實¶
　是以每事言蓋言或也又列仙傳云去入天秦又云與尹喜¶
　俱遊流沙莫知所終皇甫謐云西之流沙作浮屠經以化戎¶
　俗文始內傳云老子出關周遊八十一國後至罽賓化胡劉¶
　向讚云德合元炁夀同兩儀據諸傳記説雖不同莫不讚其¶
　長夀蓋儒者以長生昇天之説爲怪誕故但云莫知所終説¶
　其未嘗死也唐尹文操論云老君乃積劫得道之大聖人也¶
<pb:CK-KZ_JY086_02p025a>¶
　故能寄惠人間和光幽顯千變萬化今古常存惟莊子假設¶
　秦失參號之説將以逆蕩凡淺執生者耳而梁武帝遂以老¶
　君爲尸解之仙謬矣徧尋老子始終竟無解蜕之迹而莊周¶
　獨云爾者亦猶雲將鴻濛之類並傲史之寓言若以爲實則¶
　孔子見盜跖亦可爲實事耶按王子年拾遺記云老子至周¶
　之末居於景室之山嘗云我常在人間不去須臾或爲凡或¶
　爲聖但流俗之人不知之人行善惡各有罪福如影之隨形¶
　響之應聲若能思眞念善自可與我相遇以此詳之尤明其¶
　不死審矣又按龍蹻經云老子於大羅天明霞觀中告九天¶
　丈人曰吾今應相境界通身上顯諸天下應萬象厯劫演化¶
<pb:CK-KZ_JY086_02p025b>¶
　開度兆人有道上賢降爲師授或生下界與物混冥託質通¶
　凡浮沉莫辯與道通化應接有緣潛行救度不恃有恩旣具¶
　神通自在世世隨機降應何生死之能累乎兒曹以管窺天¶
　果不足怪或云老子受學於容城或問道於常樅此蓋至人¶
　好賢樂善以多問寡亦將造端於師資以垂世立教耳豈眞¶
　有所授受耶舊傳記其子孫顯仕繼世不絕者此又至人不¶
　欲索隱行怪以驚世駭俗故示幻迹以和光同塵耳今慮後¶
　世貪縱之夫認幻爲眞而託道爲姦者將授以藉口故皆刪¶
　之至十六變之説事迹隱晦亦無述焉¶
秦始皇帝(元年乙卯在位三十六年庚辰初并天下爲皇帝)¶
<pb:CK-KZ_JY086_02p026a>¶
　二十八年壬午封禪泰山乃建老君祠於樓觀之南躬行饗¶
　祀老君降于祠授帝以鬼林經䇿使鬼神之符(出樓觀傳)¶
前漢文帝(元年壬戌)¶
　老君先降于陜河之濱號河上公亦曰河上丈人帝親訪之¶
　老君授以道德經也今陜州府北有河上廟并文帝望仙臺¶
　存焉(出史記及抱樸子神仙傳或作景帝誤矣)¶
成帝(河平元年癸巳)¶
　河平二年甲午老君降于瑯琊郡曲陽淵授于吉太平經(出後)¶
　(漢書)¶
後漢明帝(佛法初入中國)¶
<pb:CK-KZ_JY086_02p026b>¶
章帝(元和元年甲申)¶
　元和二年乙酉老君再降授于吉眞人一百八十戒¶
安帝(永初元年丁未)¶
　永初三年已酉老君降于泰山召江夏史劉圖較定天下簿¶
　籍因示罪福報應之事(見唐記聖賦及應現圖)¶
順帝(永建元年丙寅後六年改元陽嘉又四年丙子改永和又六年壬午改漢安又二年甲申改建康)¶
　漢安元年壬午老君降于蜀之鶴鳴山授天師張道陵正一¶
　盟威秘籙五月再降賜泰淸中經九百三十卷符文七十卷¶
　建康元年甲申老君再降于閬州雲臺山授天師三洞眾經¶
　及超度九祖齋直之法(見天師傳及蜀圖經)¶
<pb:CK-KZ_JY086_02p027a>¶
桓帝(建和元年丁亥後三年庚寅改和平又一年辛卯改元嘉又二年癸巳改永興又二年乙未改永夀又三年戊戌改¶
延熹又九年丁未改永康)¶
　永夀元年乙未老君降于成都授天師北斗削死注生之法¶
　今成都府玉局化卽其地又降于鹿堂山授以制六天斬邪¶
　文(見天師傳及蜀圖經)¶
　延熹八年帝遣使詣陳祀老君命邊韶撰碑文九年帝親祀¶
　老君於濯龍宮用郊天樂(並見後漢記)¶
靈帝(建寅元年戊申後四年壬子改嘉平又六年戊午改光和又六年甲子改中平)¶
　光和二年己未老君降于天台山授仙人葛玄上淸靈寶大¶
　洞等經及三籙七品齋法勸戒法輪轉神入定等經(見天台山記及)¶
<pb:CK-KZ_JY086_02p027b>¶
　(太極仙翁傳)¶
魏陳留王¶
　咸熙元年甲申老君降于隴右臨洮郡謂王始曰天下不久¶
　當太平(見晉書)¶
晉安帝(隆安元年丁酉後五年壬寅改元興又三年乙巳改義熙)¶
　元興元年壬寅(姚秦洪始五年也)老君下降按行山嶽至華山敕仙¶
　人成公興令移居嵩山仍賜以仙樂(見後魏書)¶
後魏明皇帝(永興元年卽位十五年改元神瑞又二年改元泰常)¶
　神瑞二年乙卯(晉安帝義熙十一年也)老君降于嵩山授道士寇謙之¶
　雲中音誦新科之戒泰常二年丁巳老君再降賜寇謙之符¶
<pb:CK-KZ_JY086_02p028a>¶
　籙七十卷(見後魏道釋志)¶
太武皇帝¶
　太平元年老君降于嵩山命寇謙之授帝以太平眞君之號¶
　遂改元太平眞君(出魏書)¶
隋煬帝(太業元年乙丑)¶
　太業十三年丁丑老君降于終南山語山人李湻風以唐公¶
　受命之符(出金鎻流珠記)¶
唐高祖(武德元年戊寅)¶
　武德二年己卯老君降于羊角山語吉善行令奏聞云我帝¶
　祖也今唐得聖治社稷延長(出唐記)¶
<pb:CK-KZ_JY086_02p028b>¶
　五年壬午老君再降於廟所告以破賊之期(出唐記)¶
高宗(永徽元年庚戌後七年丙辰改元顯慶又五年辛酉改元龍朔又三年甲子改元麟德又二年丙寅改元乾封又二¶
年戊辰改元總章又二年庚午改元咸亨又四年甲戌改元上元又二年丙子改元儀鳳又三年己卯改元調露又一年庚辰¶
改元永隆又一年辛巳改元開耀又一年壬午改元永淳)¶
　龍朔二年壬戌帝幸洛陽宮建淸廟於北邙治以祠老君設¶
　醮慶讚老君降于殿上二眞人夾侍光耀階壇眾咸瞻仰宮¶
　闈令權大力等列狀奏聞詔依所見圖寫爲瑞像(見洛陽錄事楊護師¶
　奏狀)¶
　乾封元年丙寅帝封岱嶽駕至亳朝謁老君御製冊文上尊¶
　號曰玄元皇帝聖母爲先天太后(出唐書)¶
<pb:CK-KZ_JY086_02p029a>¶
　儀鳳三年戊寅帝敕建齋于陽淸廟時老君降于壇上祥光¶
　照映乘白馬履壇石皆有跡眾所瞻仰登時奏聞賀表云金¶
　相玉毫彩奪夜明之景白駒丹鬣跡留天駟之庭(見朝散大夫孫瑞奏¶
　狀)¶
則天武后(嗣聖元年甲申二月改元文明九月又改光宅攝位二十二年乙巳改元神龍一十八年)¶
　文明元年甲申老君降于虢州皇天原命鄔元宗令傳言武¶
　后不可革命(出唐書)景龍四年庚戌　爲　　平內難疑决老¶
　君爲白衣老父賣卦于春明門外象曰宜取天下吉利在三¶
　日內後於其處立廟(出洛中記異)¶
玄宗明皇(開元元年癸丑)¶
<pb:CK-KZ_JY086_02p029b>¶
　後二十九年壬午改元天寶又三年甲申改年爲載開元十¶
　七年老君降于蜀州新興寺隱景于佛殿柱中宛如刻晝削¶
　洗愈現本路文武官及道僧俗尼同狀奏聞有云現於殿柱¶
　杳疑作史之年照彼佛祠緬若化胡之日(見於益州長史張敬中奏狀表)¶
　開元二十九年老君降于丹鳳門外語田同秀曰我昔日入¶
　流沙藏一金靈符在尹喜舊宅可奏帝取之帝遣使求得之¶
　於函谷關故墟(出唐書)¶
　天寶二年癸未正月上老君尊號曰大聖祖玄元皇帝十二¶
　月帝幸華淸宮老君降現于朝元閣上遂改朝元閣爲降聖¶
　閣(見唐史)¶
<pb:CK-KZ_JY086_02p030a>¶
　天寶七載戊子上老君尊號曰聖祖大道玄元皇帝¶
　九載庚寅老君降于太白山語山人王玄翼以寶仙洞有妙¶
　寶眞符上命刑部尙書王倕等往求果得之(出唐書)¶
　十三載甲午二月癸酉帝朝獻太淸宮加上老君尊號曰大¶
　聖祖高上大道金闕玄天元皇大帝(出唐書)¶
　十五載丙申帝幸蜀老君降于漢中郡黑水之側帝命刻石¶
　像於所見之處又乘白鹿降于利州昌嶺以示收祿山之兆¶
　詔於所見之處立自然觀(並出唐書)¶
肅宗(天寶十五年丙申改元至德又三年戊戌改乾元又二年庚子改上元)¶
　至德二年丁酉老君降于通化郡雲龍巖自地接天儀相炳¶
<pb:CK-KZ_JY086_02p030b>¶
　然詔圖其本明皇御讚曰晝現殊相空浮瑞色道釋人天作¶
　禮瞻奉申命藻繪示諸郡國(見唐太上皇瑞讚云)¶
敬宗(寶厯元年乙巳)¶
　寶厯二年丙午老君降于太淸宮前御路指示長安縣鄭翦¶
　陷井之處(見柳公權書韋處厚所撰碑)¶
懿宗(咸通元年庚辰)¶
　咸通十年己丑龎勛領三千餘人欲劫奪太淸宮時士庶數¶
　百餘家在宮避難咸見老君乘空而行須臾黑霧昬曀賊迷¶
　路自相蹂踐龎勛亦溺水死(見汴州節度李尉奏狀)¶
宋眞宗皇帝(祥符元年戊申)¶
<pb:CK-KZ_JY086_02p031a>¶
　大中祥符七年甲寅駕幸亳州謁太淸宮親奉冊寶上尊號¶
　曰太上老君混元上德皇帝(出宋朝事實)¶
徽宗皇帝(政和元年辛卯)¶
　政和二年壬辰老君乘白馬駕祥雲降于茅山玉晨觀授梁¶
　光映加句天童經其餘降現事迹紀傳不繫時代者不述與¶
　夫放光見瑞示夢傳言靈驗等事非化身下降者不復載于¶
　譜也¶
¶
¶
¶
<pb:CK-KZ_JY086_02p031b>¶
¶
¶
¶
¶
¶
¶
¶
¶
¶
¶
#+PROPERTY: JUAN 002
<pb:CK-KZ_JY086_02p032a>¶
* 太上混元聖紀卷之二¶
太上老君乃大道之宗祖三才之本根也太極之先寥廓何有¶
道源肇啟炁母混成澒洞溟涬兆朕胚腪中有眞精自然而生¶
是爲神明强名虛皇潛司玄化道運御世一炁分三爲玄元始¶
三炁混合氤氲漸著爲萬象之端莫知其先强目曰元莫知其¶
初强目曰始故曰元始天尊三炁相生九炁混合化生諸天成¶
就世界莫知其大强目曰太莫知其高强目曰上首出無極仰¶
之曰老宰而旡我主之曰君故曰¶
旡上三天玄元始三炁太上老君焉初自一炁而分三炁是爲¶
三天三炁合生九炁是爲九天¶
<pb:CK-KZ_JY086_02p032b>¶
　自大羅天生淸微天禹餘天大赤天三淸境也自三天下生¶
　鬱單天禪善天須延天兜術天不驕樂天洞元天梵輔天淸¶
　明天旡想天此九大梵天也九天又各下生三天合三十六¶
　天其外諸小梵天悉係屬於此大梵天也(九炁乃融氣炎炁演炁昊氣景炁道¶
　炁混炁洞炁浩炁也)¶
次四種民天¶
　太極平育天龍變梵度天玉隆騰勝天太虛常融天爲種民¶
　天亦曰種人謂開劫之初降爲人種也釋氏呼爲四禪天此¶
　天上取太淸境三千三百萬億炁下生八梵天五千五百五¶
　十五萬炁凡一炁三千里此天出三界之上超陰陽之數故¶
<pb:CK-KZ_JY086_02p033a>¶
　旡年夀之限水火風災所不能壞也¶
次分三界¶
　欲界六天色界十八天旡色界四天也¶
次八梵天¶
　始靑天靑元天始丹天太丹天始素天太素天始玄天太玄¶
　天也¶
次人間世¶
　北方淸靜世界東北長安世界東方納善世界東南用賢世¶
　界南方棄賢世界西南仁靜世界西方凈行世界西北延賢¶
　世界¶
<pb:CK-KZ_JY086_02p033b>¶
下置九地結爲山嶽融爲海瀆¶
　第一壘潤色澤地第二壘剛澤色地第三壘脂色澤地第四¶
　壘潤澤地第五壘金粟澤地第六壘金剛鐵澤地第七壘水¶
　制地第八壘大風澤地第九壘洞泉無色綱維地每壘一重¶
　土一重水一重風自上而下也¶
陽精爲日陰精爲月分日月五行之精爲星辰二炁交會則動¶
植萬彚更相產化¶
　按開化置品經曰吾於無形無名濛澒溟涬之中開道玄黃¶
　分靈散炁從大羅下生三境次生九天立九帝爲三寶之玄¶
　律二十七天爲境界之修品三十六部爲三境之玄根下爲¶
<pb:CK-KZ_JY086_02p034a>¶
　三十六天之域宅次三十二天三十二帝潛運開化下分三¶
　界傍貫璇璣二十八宿五星躔度以明五方淸炁上騰重濁¶
　下凝下生九地中生九人天地人物無不備焉故陽和正炁¶
　化生上聖高眞柔和冲靜之炁化生元君聖后仙妃玉女剛¶
　烈英勇之炁化生天丁力士神兵將吏陰陽五行之炁化生¶
　男女雜謬之炁化生飛禽走獸咸承一炁萬種不同隨其化¶
　生也¶
大劫之末九地之上至旡色界三災大作萬象消化種民天之¶
上災所不及元炁復合再爲混沌厯劫重開復命天人降爲人¶
種爲君爲臣洪道建法隨時布化已經旡量浩浩之劫悉皆如¶
<pb:CK-KZ_JY086_02p034b>¶
　是¶
　按上淸經云天圓十二綱地方十二紀天綱運關三百六十¶
　度爲陽孛地紀推機三千六百度爲陰蝕天綱三百三十日¶
　運關一周地紀三千三百日推機一度九千九百度爲天地¶
　炁交名大陽九大百六亦名大劫大運也以數乘之大凡三¶
　百三十年一度陽孛此爲小陽九之災一百八萬九千年卽¶
　天綱運關三萬三千周地紀推機三千三百度大運之交也¶
　夫天動地靜陽躁陰遲故有孛蝕之異耳此時天炁窮於太¶
　陰地炁極于太陽陽極則孛陰極則否陽極則其精化爲水¶
　陰極則其精化爲火先焚爲大火次漂以大水上至九天之¶
<pb:CK-KZ_JY086_02p035a>¶
　下下至九地之內金玉消化毫末旡遺然後元氣復合謂之¶
　混沌混沌再分則三天上聖四天種民下世教化亦如此劫¶
　之初三皇五帝相承而治矣如此變革總名爲元炁離合老¶
　君厯此離合之數經旡量劫故西昇經云動則有載劫自惟¶
　甚苦勤此之謂也(風俗通曰十千曰萬十萬曰億十億曰兆十兆曰經十經曰垓十垓曰載載者謂地¶
　不能載也)又按九天生神章曰大運將期數終甲申三官鼓筆料¶
　別種人考算功過善惡當分自赤明以來至上皇元年依元¶
　陽玉匱受度者應二十四萬人開皇以後數至甲申諸天選¶
　敘仙曹空廢官僚不充依元陽玉厯當依三代更料有心積¶
　善建功爲三界所舉五帝所保名在上天者取十萬人以充¶
<pb:CK-KZ_JY086_02p035b>¶
　其任又當別舉一十二萬人以充儲官三官相應皆逆注種¶
　名(謂合生四天爲後刼種人也)又九幽之府被東華靑宮九龍符命使拔¶
　九幽男女死魂宿名有善功德滿足應受開度者取三十二¶
　萬人以充甲申驅除之後開大有之民厯劫皆然悉稟命于¶
　老君也¶
天地之狀象類鷄卵元炁繞之如日之暈如是天地有五億五¶
萬五千五百五十五億重各於其中立天文地理運陰陽五行¶
列神祇產萬彚秉生成之柄鎭造化之原故在天爲眾聖之尊¶
在世爲萬教之主謂之老子者道之形也應旣不一號亦無量¶
或三十六號或七十二名或號九天上皇或號洞眞帝一君或¶
<pb:CK-KZ_JY086_02p036a>¶
號高上玉帝或號長生大帝或號太平正眞太乙妙炁皇君或¶
號九玄帝君或號大千法王或號九靈老子或號太上左玄眞¶
人或號上淸金闕三洞妙經大法師或號高上大法王或號玄¶
一眞定光或號金闕後聖君或號九老仙都君或號九炁丈人¶
或號太上丈人或號千二百官君或號太平上景君或號旡爲¶
父或號萬物母其降生之時十方天神空中稱讚尊號有十曰¶
太上老君圓神智旡上尊帝王師大丈夫大仙尊天人父旡爲¶
上人大慈仁者眞元教主天人稱讚亦有十號曰旡爲之君旡¶
上玄老太上老君高上老子天皇大帝玄中大法師有古大先¶
生金闕帝君太上高皇虛元大眞人復有至眞旡極大道自然¶
<pb:CK-KZ_JY086_02p036b>¶
元始太上天尊道君旡上天眞天老天師黃老玄宗世師神人¶
眞人仙人至人大人道人聖人之號也(以上自天眞以下號各二字)¶
老君洞眞極聖本旡常形消則爲炁息則爲人或於太虛之中¶
凝爲眞容體大旡邊相好備足上旡所攀下旡所躡或在雲華¶
之上身如金色萬眞侍衞百靈宗奉或坐蓮花之內建七曜玲¶
瓏之冠披九色離羅之帔項負圓光照耀天地或處寶堂金殿¶
珠玉帷帳萬帝朝禮神兵衞軒或金容玉姿黃裳繡帔或素服¶
玄冠乘朱鬃白馬或下治十天封掌兆民居太微勾陳紫房中¶
爲天皇大帝或春化爲上景君長九千丈建七精寶華之冠衣¶
玄黃二炁之服靑錦飛裙手執虎符坐七色之雲或夏化爲老¶
<pb:CK-KZ_JY086_02p037a>¶
翁戴九龍之冠衣黃紋之衣服黃羽之裙手執金板立紫雲之¶
上或秋化爲童子衣五色之衣或乘獅子或坐靑雲或冬化爲¶
蒼玄靑三色之光光明混沌更相纒繞此則返金闕之炁更受¶
鍊飛玄通晨之精也或化身爲玄天大帝¶
　經云八十二變爲眞武故佑聖眞君啟請有云仰啟玄天大¶
　聖者北方壬癸至靈神金闕眞尊應化身旡上將軍號眞武¶
　也¶
其神通自在隨感則現能白能黑能方能圓能屈能伸能修能¶
短能老能少能一能萬縱橫反覆厥體靡常或爲千二百老子¶
應現諸天或爲百八十道君接引凡世分靈散景倐忽周遍而¶
<pb:CK-KZ_JY086_02p037b>¶
眞一之身湛然常寂常在太淸太極宮也老君嘗以上和元年¶
嵗在庚寅九月三日甲子化生于鬱單北玄玉國天罡靈鏡山¶
李谷之間上玄靈母九玄之房初母之始孕夢玄雲日月纒其¶
形六氣之電動其神遂有姙旣誕之辰有三日並出乃以谷爲¶
氏族用曜景爲名一名弘字子光一名玄水字山淵¶
　上和乃天上之紀年也如赤明朱靈淸漢天漢開皇上皇之¶
　類也而士俗之士秖知甲子造於大撓年號始於漢武便以¶
　上和等號皆謂之妄殊不知上天自億劫以前紀年不廢世¶
　人旡從而知耳自鬼谷子北郭子張天師葛仙公等方引諸¶
　天之號以配人間時代也不然則諸仙博古該今窮幽究微¶
<pb:CK-KZ_JY086_02p038a>¶
　豈不知秦漢之前未有年號耶至如開闢之初建立法度及¶
　世代因革悉由上天數定時遣天眞降教以傳人世耳非世¶
　人能先天而肇造也學者詳之¶
於是斂魂研魄守胎寶神錄精鎭血固液凝筋吞光飲霞咀嚼¶
飛根內德圓充外累遠判形分百萬變化無窮紫微上眞天帝¶
玉淸君遣八景瓊輿來迎以登上淸宮授蘂剛丹玉鳳璽金眞¶
玉光給神虎之符及飛行之羽朱錦龍裙靑帔虎帶戴圓容神¶
冠受書爲金闕後聖帝君¶
老君於龍漢元年分身於中央大福堂國出眞文赤書以化其¶
民民皆長生又於南極赤明之國出火鍊眞文故號洞陽之庭¶
<pb:CK-KZ_JY086_02p038b>¶
有流火之池人鍊其形皆成金色上置南昌之宮下立朱陵之¶
館以主生成¶
　老君以龍漢赤明上皇延康開皇五劫皆運始靑丹光中靈¶
　素華玄陽之炁輪轉而爲玉厯龍漢以來渺渺億劫混沌之¶
　中寥廓旡光載籍叵考赤明開圖然後經典始可得而推也¶
　眞文者五方眞炁之精凝結成文八角垂芒或爲雲篆之形¶
　或成飛走之狀卽今之符文天眞之信契也以上並互見於¶
　三洞眞經也¶
又於東極碧落之天浮黎之國書眞文於空靑之林成紫字之¶
文其林風聲成音鳥食其葉身生文章人得其羽卽能飛行其¶
<pb:CK-KZ_JY086_02p039a>¶
民長生安樂旡爲又於西極衞羅世界西那玉國出眞文於浮¶
羅之嶽以度國人玉池自生金精流映人挹其水身生金光與¶
天相畢又於北方鬱單之國書眞文於洞靈之觀以度兆民其¶
下寒池靈津自然流澳人得飲之旡有終極此五土之內皆禀¶
老君靈寶之教以得長生因命五老上帝以鎭五方行道垂教¶
和靈羣品也¶
　隋書經籍志云元始天尊生於太旡之先禀自然之炁冲虛¶
　凝遠莫知其極天地淪壞劫數終盡而天尊之體常存不滅¶
　每至天地初開或在玉京之上或在窮桑之野授以秘道謂¶
　之開劫度人然其開劫非一度矣故有延康赤明龍漢開皇¶
<pb:CK-KZ_JY086_02p039b>¶
　是其年號所説之經亦禀元一之氣自然而有非所造爲亦¶
　與天尊常在不滅天地不壞則藴而莫傳劫運若開其文自¶
　見乃命天眞皇人改轉天音而辨析之自天眞以下至於諸¶
　仙展轉節級以次相授諸仙得之始授世人推其大旨蓋亦¶
　歸於仁愛淸淨積而修習漸至長生自然神化或白日登仙¶
　與道合體宋張商英道經記云劫運悠曠太少格塞邪炁失¶
　元散著羣生因其九竅發生情識情流識蔽宛轉顚倒因流¶
　起愛蔽愛生憎憎愛交攻前伏後起棄明趨昧積昧爲陰陰¶
　結爲幽入幽爲鬼神正爲人形傍爲異趣啖食陵暴性不得¶
　靜命不得延黑炁慘霾干犯霄極三淸化主三帝天君鑑觀¶
<pb:CK-KZ_JY086_02p040a>¶
　在下一念興悲自然妙炁絡繹成文靈風鼓奏自成音聲至¶
　慈度厄至仁好生至正摧邪至明破冥上列曹官下設嶽洞¶
　眾眞受職列仙分統眞機旣漏玉字乃出火煉洞陽筆著空¶
　靑玉檢金版符籙咒訣教授仙眾威制魔羣煉度魂魄役召¶
　萬靈太上道三上眞道七中眞道六下眞道四金口所説三¶
　師所授瑤函寶笥秘蓄天臺遺落人間太倉一稗修眞之士¶
　集爲三洞無無上眞名曰洞眞幽深微妙名曰洞玄靈奇隱¶
　顯名曰洞神非眞之眞泯寂旡文非元之元妙體孤存非神¶
　之神歘忽旡垠此明三洞眞文之旨趣也¶
老君又化身號靜老天尊行教五方遂於東華山九合玄臺説¶
<pb:CK-KZ_JY086_02p040b>¶
法以授東極始老國王其王妃王子大臣五千餘人同修其道¶
俱得地仙乃建習仙宮習靈七正二館令學仙者居之二百年¶
中國內白日昇天者三千餘人其王昇爲妙梵天主¶
　按靑童內文云始老國在東海之外也一名淸和國妙梵天¶
　主後以逸樂過度謫下人間爲罽賓國王老子化之爲佛者¶
　是也¶
老君在天皇時號玄中大法師亦曰通玄天師出洞眞經一十¶
二部以旡極大道下教人間在地皇時號有古大先生出洞玄¶
經一十二部化人以旡上正眞之道在人皇時號盤古先生出¶
洞神經一十二部化人以太平旡爲之道¶
<pb:CK-KZ_JY086_02p041a>¶
在伏犧時降于田野號鬱華子授天皇內文又降河圖八卦之¶
文教人以順性之道在祝融時降于恆山號廣夀子授人皇內¶
文教人以安神之道俾陶鑄爲器以變生冷在神農時降于濟¶
陰號大成子授地皇內文教人以好生之道俾播植穀果以代¶
烹殺和合方藥救疾養性略見唐紀在黃帝時降于崆峒山號¶
廣成子帝卽位二十九年憂天下之不治乃往見廣成子而問¶
曰聞子達於至道吾欲取天地之精以佐五穀以養民人又欲¶
觀陰陽以遂其羣生爲之奈何廣成子曰而所問者物之質也¶
所欲官者物之殘也自汝治天下雲氣不待族而雨草木不待¶
黃而落日月之光亦以荒矣而佞人之翦翦者又奚足以語至¶
<pb:CK-KZ_JY086_02p041b>¶
道黃帝退捐天下築特室席白茅順下風膝行而進再拜稽首¶
問曰吾聞子達於至道敢問治身奈何而可以長久廣成子蹙¶
然而起曰善哉問乎來余將語汝夫至道之精杳杳冥冥至道¶
之極昬昬默默旡視旡聽抱神以靜形將自正必淸必靜母勞¶
汝形毋搖汝精少思寡欲可以長生目旡所見耳旡所聞心旡¶
所知神將守形形乃長生謹汝內閉汝外多知爲敗我爲汝遂¶
於大明之上矣彼至陽之原也爲汝入於窈冥之門矣彼至陰¶
之原也天地有官陰陽有藏謹守汝身物將自壯我守其一以¶
處其和故修身千二百嵗吾形未嘗衰也黃帝再拜稽首曰吾¶
子之謂天矣廣成子又謂黃帝曰來余語汝彼其物旡窮而民¶
<pb:CK-KZ_JY086_02p042a>¶
皆以爲終彼其物不測而人皆以爲極得吾道者上爲皇下爲¶
王失吾道者上見光而下爲土今夫百昌皆生於土而返於土¶
故余將去汝入旡窮之門以遊旡極之野吾與日月參光吾與¶
天地爲常乃授帝陰符經¶
　老君於三皇時説經世謂之三墳之書久失其傳兼累世所¶
　説經多藏瓊室瑤臺或秘龍宮海藏神眞保護世莫得聞今¶
　所傳者太山一毫芒耳¶
久之又命西王母授帝元始天尊玉像帝置於高觀以敬奉之¶
常有綵雲覆其上故號爲道觀道觀之號自此始也¶
　按太平廣記所引道經云在昔道炁凝寂湛體旡爲將欲啟¶
<pb:CK-KZ_JY086_02p042b>¶
　迪玄功化生萬物先以東華至眞之炁化而生木公木公生¶
　於碧海之上蒼靈之墟以主陽和之炁理於東方號曰東王¶
　公焉又以西華至妙之炁化而生金母以主元毓神玄奧於¶
　眇莽之中分大道醇精之炁結炁成形與東王木公共理二¶
　炁而毓養天地陶鈞萬物體柔順之本爲極陰之元位配西¶
　方母養羣品號曰西王母焉天上天下三界十方女子登仙¶
　得道者咸所隸焉木公冠三維之冠服九色雲霞之服亦號¶
　玉皇君居於雲房之間以紫雲爲蓋靑雲爲城仙童侍立玉¶
　女散香眞僚仙官巨億萬計各有所職故男子得道者名籍¶
　所隸焉時往謁九靈金母一嵗再遊其宮共較定男女眞仙¶
<pb:CK-KZ_JY086_02p043a>¶
　皆品功行以升降之天地劫厯陰陽代謝時運興廢陽九百¶
　六舉善黜惡靡不由之總其籙籍而上奏元始中關玉晨稟¶
　命於老君故老君授道於黃帝乃命金母示以元始之像焉¶
老君又命帝陟王屋山開石函發玉笈得九鼎神丹飛雪爐火¶
之道帝遂鑄鼎荆山煉丹成服之有雲龍來迎帝乘龍上昇時¶
羣臣侍女同得昇天者七十有二人其餘小臣不及上爭持龍¶
髯攀墮黃帝弓與鼎皆抱之號泣世謂之烏號之弓臣民旡所¶
追慕遂取其遺物於巴山造墳以藏之號巴陵又於橋山葬其¶
衣冠號黃帝陵鼎所墮處謂鼎湖焉¶
　今處州縉雲縣仙都山其顚有鼎湖旡路可緣上生金蓮其¶
<pb:CK-KZ_JY086_02p043b>¶
　葉嘗飄墮於雙溪故名金華縣古以帝氏縉雲故以名其邑¶
　信不虛也¶
初老君垂世立教故示有修證之訣師資傳授之格乃以上皇¶
元年甲子七月二日出遊西河時見元始天尊乘八景玉輿駕¶
九色玄龍三素飛雲導從羣仙浮空而來同會西河之上天尊¶
吐洞玄內觀玉符以授老君老君稽首承教服符三部八景神¶
身中並見金書玉字二十四圖空中自明洞徹旡窮羅縷自然¶
卽命主圖上仙依而畫之金書紫字丹簡玉章於此成立自南¶
極上元九光太眞王夫人東西二華南北眞公五嶽神仙淸虛¶
眞人所授眞文並出於老君焉其圖分爲上中下三品上品一¶
<pb:CK-KZ_JY086_02p044a>¶
神仙沐浴東井圖二五嶽眞形圖三通靈訣精八史圖四六甲¶
通靈圖五九宮紫房圖六元始太淸圖七眞道混成圖八西昇¶
保籙圖中品一神仙通微靈化圖二躡虛九靈圖三九變天圖¶
四常存圖五守一養身圖六守神含景圖七寂嘿養眞守志圖¶
八芝英玉女圖下品一神仙六陰玉女圖二九九道仙圖三導¶
引圖四洞中洪保圖五變化隱測圖六採芝開山圖七明鏡圖¶
八旡極太一圖凡二十四圖皆修身長生之術並洞玄元始之¶
炁化成也¶
老君又典領玉晨神虎符圖智慧素經凡上淸大洞眞經召靈¶
威魔神符玉章莫不掌錄焉此經皆結飛玄自然之炁以成其¶
<pb:CK-KZ_JY086_02p044b>¶
道高妙眾經之尊總統萬靈匡御羣仙秘於九天之上大有之¶
宮鑄金爲簡以撰靈文刻玉丹書以明其篇或藏太微靈都瓊¶
宮玉房之內咸衞以巨獸扞以毒龍神虎七千備于玉闕金晨¶
玉童素靈玉女各三千人侍衞靈文眾眞宴禮萬聖朝軒玉晨¶
大道君常謂老君曰大劫之周擇授上賢自旡其人累劫不傳¶
後學求仙不知道原徒勞思存損疲形神夫欲尋本當歸其根¶
失根求生萬不得全上皇玉文子擇人而傳其法寶秘深不可¶
言當依明科承而奉焉中皇元年壬戌三月一日老君於玉天¶
瓊房推較本元撰集靈篇以爲寶經三百卷符圖七千章玉訣¶
九千篇以授東海方諸宮靑童大君使傳後學玉名合眞之人¶
<pb:CK-KZ_JY086_02p045a>¶
大君旣受寶經位登上相金華玉女紫晨玉童各三千人俱侍¶
衞焉秉靈符之節麾命魔靈旛逍遙紫虛之館徘徊靑華之房¶
滅六天於末運剪萬精於羣山採後學於金簡較靑籙於方諸¶
延萬帝於曲宇讚寶訣於妙章撰獨立於齊眞嚴四極以檢運¶
普統九天九地五嶽名山億兆萬眞莫不咸𨽻生死圖籍細無¶
不關末學之子欲受經及修行皆宜先奏金簡於靑宮投玉札¶
於上淸典籙玉司常陰察人精麤其有勤苦乃得玄授焉¶
老君又傳太虛眞人南嶽赤君使授學道宿有金名玉字高閣¶
刻名當爲眞人者又傳天眞皇人太眞王夫人等或封於西玄¶
王屋山中或刻於蓬萊府北室金柱玉璧上又以五色玉爲簡¶
<pb:CK-KZ_JY086_02p045b>¶
各封五嶽石笥中須壬辰告會後聖君來下當出以付四輔使¶
教上眞之才¶
　按後聖李君列記云後聖李君四輔上相方諸宮靑童大君¶
　上保太丹宮南極元君上傳白山宮太素眞君上宰西域宮¶
　總眞王君¶
凡欲求仙當尋其文得其本原道旡不成苟不知道所出與寶¶
訣所生謂之投暗而學旡有祖宗眞不爲降道亦不行也¶
老君曰夫三洞寶經皆三淸上道也吾昔授之於元始天尊于¶
今七億萬劫天地成壞萬品生滅惟吾道猶存今猶修之於景¶
雲之上常以玉淸玄簡出付眞公於旡量夀天又付方諸靑童¶
<pb:CK-KZ_JY086_02p046a>¶
大君依九天品格萬劫一出自開皇以來傳付後學應爲眞者¶
九千年聽傳三人或四十九年中遇有其人聽頓傳之欲授吾¶
經當依四極明科齎信詣師受以佩身閉心修行愼勿輕傳¶
　考之經科受經之格年限不同蓋上古湻和萬劫一出末代¶
　澆薄拯救尤切四十九年得人卽傳皆以齋戒爲先陰功爲¶
　務以拔九祖之罪以度羣品之厄後及己身立功布德上遵¶
　天憲以期超昇故有二十七品齋科三十六品醮法上卽以¶
　淸虛簡寂爲用次卽以吐納服御爲階末卽以洗心悔過爲¶
　宗普卽以後己先人爲要功行三千白日登天斯言有證者¶
　也¶
<pb:CK-KZ_JY086_02p046b>¶
又曰欲修行上法宜先修高上洞眞三元齋直三元合眞上應¶
九祖凡欲修行大洞眞經三十九章雌一玉檢五老寶經玄母¶
八十二上願佩神虎金虎符豁落七元流金火鈴銷魔隱祝威¶
制萬靈飛步五星存注七元思眞行道上求天仙合服神丹飛¶
騰靈丸當修上元之法九日九夜淸齋念神未至一日五香沐¶
浴宿結齋心上至九人下至三人主客丹禱每事精勤欲修中¶
元齋直六日六夜以贖己身積滯之愆解過於天眞謝罪於三¶
元宿愆旣散高上降眞書名玄圖尅成上仙學而旡法徒勞損¶
功無感於自然欲修下元之法三日三夜解拔九祖令飛魂更¶
生出離三塗上昇南宮釋結解滯斷滅惡根七祖旣懽身自成¶
<pb:CK-KZ_JY086_02p047a>¶
仙其法高妙非眞勿傳齋直畢然後行上道常當沐浴淸齋盛¶
潔法服并潄蕩口服令內外淸虛口旡餘味腹无餘薰眼无餘¶
穢體旡塵染淡泊靜嘿惟道是身然後修行法事焉¶
夫學上道不奉三百大戒而誦經行咒佩符思神合丹服藥隱¶
處山林求昇仙之舉恐未可希也若能戒全於內和光於外乃¶
庶幾於靈標之崖矣非修道難奉戒難耳子能全戒及十方太¶
上將保爾登仙也戒全而誦寶經佩大符而行事若復不仙則¶
天下旡有不死之道矣我之所慨世求其人難得耳夫有經而¶
旡戒猶涉海而旡舟楫猶有口而無舌何緣度兆身耶夫道要¶
在行合冥科積善內足然後始涉大道之境界弗能爾者皆爲¶
<pb:CK-KZ_JY086_02p047b>¶
徒勞於風塵無益於生命之修短也¶
老君復授靑童大君靈書紫文修行二十四事其略曰採服飛¶
根吞日氣之法先服開明符常思見日初出時叩齒陰咒日魂¶
之名日中五帝之字存見日中五色流霞來接一身咒嚥如法¶
當覺體生玉澤面有流光次採服陰華吞月精之法先服太玄¶
陰生符常思見月初出時叩齒陰咒月魄之名月中五夫人之¶
字存見月中五色流晶來接一身咒嚥如法當覺體生玉光目¶
有飛精次拘三魂以三魂棄身遊遨飊逝本室或爲他魂留制¶
或爲魅物收錄當拘而留之使旡遊逸其法常存心中有赤炁¶
轉大以覆身變而爲火洞照內外叩齒呼咒如法則三魂拘留¶
<pb:CK-KZ_JY086_02p048a>¶
矣次制七魄以七魄流落遊走穢濁或交通血食往來鬼魅或¶
共死屍相關或言人之罪欲人之敗皆魄之疾也其法每晦朔¶
弦望及庚申日存鼻端有白炁漸大以冠身九重又變作四靈¶
之獸匝繞一身呼咒如法則七魄制鍊矣又人身中有三元宮¶
上元丹田泥丸宮其神赤子字元先一名帝卿中元丹田絳宮¶
其神眞人字子丹一名光堅下元丹田命門宮其神嬰兒字元¶
陽一名玄谷此三一之神上一服紫衣中一赤衣下一黃衣皆¶
如嬰兒之狀欲拘制魂魄當先陰呼其名并存服色次第分明¶
又命門宮中有大君名桃康字合延衣朱衣冠芙蓉冠三魂侍¶
側暮臥常存大君祝守如法一十八年大君能左激三田右御¶
<pb:CK-KZ_JY086_02p048b>¶
三炁呼陽六甲召陰六丁來侍人也又行鬱儀結璘奔晨之道¶
服靈飛六甲陰陽符佩神虎金虎銷魔豁落流金之章誦大洞¶
眞經存三部八景二十四神服琅玕華丹挹黃水月華徊水玉¶
精環剛之果卽頭生七色之炁分形變化千乘萬騎白日昇天¶
皆學道修行要文乃太微天帝紫微上眞天帝玉淸君口傳之¶
訣以紫玉爲簡靑金爲文龜母執筆金童拂筵天妃侍香玉童¶
結篇名曰靈書紫篇以付上相靑童大君使下授玄宮玉名爲¶
眞人者於是靑童大君淸齋千日稽伏膝行捧首北面依科盟¶
授以還方諸霄宮其後傳西域王君使下授骨相之子焉¶
　按經云始自大羅天開張萬範攝生十方先立九聖各分九¶
<pb:CK-KZ_JY086_02p049a>¶
　等從凡遷仙有八十一等本爲三界迷暗參差故立三乘以¶
　爲修品上中下殊普令開悟昔於龍漢劫時以聖道傳九天¶
　丈人九天眞皇次於赤明劫時以其道傳虛皇玉帝次於上¶
　皇劫時以仙道傳萬始先生太眞玉皇此上聖傳其道也太¶
　易時以德授太帝君太始時授天帝君太初時授太微帝君¶
　太極時授太微天帝太素時授金闕帝君上相靑童君此中¶
　眞傳其德也下代傳教者應化法門十二等事一者三洞本¶
　文二者神符告信三者玉訣祕諱四者靈圖圖寫五者厯代¶
　授道六者戒律防非七者威儀庠序八者方法修行九者術¶
　數隱景十者記傳傳示十一者讚詠歌頌十二者章表奏請¶
<pb:CK-KZ_JY086_02p049b>¶
　三洞通達應感符證此下代傳其教也¶
老君在少皞時復降于崆峒山號隨應子説莊敬經教以順時¶
行令在顓頊時降于衡山號赤精子説微言經教以忠順之道¶
在帝嚳時降于江濱號錄圖子説黃庭經教以淸和之道又命¶
九天眞王三天眞皇執九光之節景雲之符下牧德臺授帝嚳¶
以九天眞靈三天寶符上以奉天使二儀旡遺下以營人使年¶
命旡墜帝乃祭天於北河之壇藏符鐘山之峯後昇天爲玄宮¶
眞人老君是時傳道與赤松子被衣子王倪齧訣(略見唐記)¶
　按魏書釋老志云道家之原出於老子先天地以資萬類上¶
　處玉京爲神王之宗下在紫微爲飛仙之主千變萬化有德¶
<pb:CK-KZ_JY086_02p050a>¶
　不德隨感應物厥迹旡常授軒轅于峩嵋教帝嚳于牧德大¶
　禹問長生之訣尹喜授道德之旨丹書紫字昇玄飛步之經¶
　玉石金光妙有通靈之説如此之文不可勝記魏證隋書經¶
　籍志云自古黃帝帝嚳夏禹之儔並遇神人咸受道籙年代¶
　旣遠經史無聞焉又曰方外之教聖人之遠致也俗士爲之¶
　不通其旨多雜以迂怪斯所以爲弊也故中庸之教是所罕¶
　言然亦不可誣也¶
在帝堯時降于姑射山號務成子説玄德經教以謙遜之道在¶
帝舜時降于河陽號尹夀子説道德經教以旡爲之道又傳道¶
與彭祖(唐紀)¶
<pb:CK-KZ_JY086_02p050b>¶
　按太平廣記載集仙錄云女道士王妙想居蒼梧九嶷山辟¶
　穀服氣時念黃庭朝謁精誠忽有靈香郁烈祥雲滿庭天樂¶
　震空光燭壇殿千乘萬騎浮空而來旌幢鶴蓋導九龍之輦¶
　下降壇前見一仙官羽衣寶冠佩劎曵履昇殿而坐身有五¶
　色光妙想卽往瞻謁仙官謂妙想曰吾乃往昔有虞氏之君¶
　帝舜也勞猒萬國養道此山每欲誘掖後人使之知道而世¶
　旡可教授者夫道在於內不在於外道在爾身不在他人玄¶
　經曰所謂修之於身其德乃眞也頃者地司奏汝居此山三¶
　十餘嵗初終如一守道不邪存念精誠遵稟玄戒若旡所成¶
　證此乃道之棄人也玄經云常善救物而旡棄物道之布惠¶
<pb:CK-KZ_JY086_02p051a>¶
　周普物物皆欲成之人人皆欲度之但世人福德卑微道炁¶
　膚淺不能精專勤久道炁未應而已中怠是人自棄道非道¶
　棄人也以精誠一至期以百生千生望於所證不怠不退深¶
　可愍也吾昔遇太上老君示以道德眞經理國理身度人行¶
　教可以亘天地塞乾坤通九天貫萬物爲行化之要修證之¶
　本非言可喻但世俗浮詐嗤謙光爲懦怯輕退身爲迂劣笑¶
　絕聖棄智爲荒唐鄙絕仁棄義爲逕庭蓋末世之迷妄也玄¶
　聖之意將欲還湻復樸宗道黜邪斜徑旣除至道自顯湻樸¶
　已立澆競自袪則裁制之義旡所施兼愛之慈無所措昭灼¶
　之聖旡所用機譎之智旡所行天下混然歸乎大順此玄聖¶
<pb:CK-KZ_JY086_02p051b>¶
　之大旨也吾以厯數旣往歸理兹山常以久視旡爲之道分¶
　命仙官下教於人蓋上聖高眞愍劫厯不常代運流轉陰陽¶
　倚伏生死推遷俄爾之間又及陽九百六之會孜孜下教以¶
　救於人尤切於世人之求道也世人求道若存若亡繫念存¶
　心萬中旡一天眞憫俗常在人間隱景化形隨方開悟此山¶
　九峯皆有宮室眞官主之其下有寶玉五金靈芝神草三天¶
　所鎭之藥太上所藏之經或在石室洞臺雲巖嵌谷皆有靈¶
　司主掌旡毒螫鷙攫之物可以度世可以養生可以修道可¶
　以登眞也汝居山以來未嘗遊覽四表俯睇岑巒固不得而¶
　知也勉之修之佇俟駕景䇿空然後倒景而研其本末也於¶
<pb:CK-KZ_JY086_02p052a>¶
　是命侍臣以道德二經及駐景靈圖授之而去自是一年或¶
　三五降於黃庭觀後數年妙想白日昇天所居觀改爲營道¶
　觀兹山以舜修道之所故曰道州老君嘗以道德授舜於此¶
　可騐故河上公云吾著此書已一千七百嵗也¶
在夏禹時降於商山號眞行子教以勤儉之道授九疇書又命¶
宛委山之神玄夷使者授以玉書靈寶五符治水眞文及罡步¶
劾召鬼神之法初禹治水隨山濬川老君遣雲華夫人往陰相¶
之時禹駐巫山之下大風卒至巖谷振損力不可制忽遇雲華¶
夫人禹拜而求助夫人卽敕侍女授禹䇿召鬼神之書因命其¶
神狂章虞餘黃麾大翳庚辰童律巨靈神等助其斬石疏波決¶
<pb:CK-KZ_JY086_02p052b>¶
塞導阨禹嘗謁雲華於崇巘之巓顧盻之際化而爲石或倐然¶
飛騰散爲輕雲油然而止聚爲夕雨或爲游龍或爲翔鶴千態¶
萬狀不可親也禹疑其狡獪怪誕非眞仙也問諸童律曰天地¶
之本者道也運道之用者聖也聖之品次眞人仙人也其有稟¶
炁成眞不修而得道者木公金母是也蓋二炁之祖宗陰陽之¶
原本仙眞之主宰造化之元先雲華夫人者金母之女也受書¶
爲雲華上宮夫人主領教章眞之士理在玉映之臺隱現變化¶
蓋其常也亦曰凝炁成眞與道合體非寓胎稟化之形乃西華¶
少陰之炁也且炁能彌綸天地經營動植大包造化細入毫髮¶
在人爲人在物爲物豈止於龍鶴飛鴻騰鳳哉禹然之往詣焉¶
<pb:CK-KZ_JY086_02p053a>¶
忽見雲樓玉臺瓊闕森然靈官侍衞不可名識獅子抱關天馬¶
啟途毒龍電獸八威備軒夫人宴坐於瑤臺之上禹稽首問道¶
召禹坐而謂曰夫聖匠肇興剖大混之一樸判爲億萬之體發¶
大藴之苞散爲旡窮之物故步三光而立乎晷景對九域而制¶
乎邦國刻漏以分晝夜寒暑以成嵗紀兑離以正方面山川以¶
分陰陽城郭以聚民器械以衞眾輿服以表貴賤禾黍以備凶¶
歉凡此之制上稟乎星辰而取法乎神眞下以養於有形之物¶
也是故日月有幽明生煞有寒暑雷電有出入之期風雨有動¶
靜之常類炁浮乎上而眾精散于下廢興之數治亂之運賢愚¶
之質善惡之性剛柔之氣夀夭之命貴賤之位尊卑之序吉凶¶
<pb:CK-KZ_JY086_02p053b>¶
之感窮達之期此皆稟之於道懸之於天而聖人爲紀也性發¶
乎天而命成乎人立之者天行之者道道存則有道去則旡非¶
道則物不可存也非修則道不可致也太上有言致虛極守靜¶
篤萬物將自復謂歸于道而常存也道之用也變化萬端而不¶
足其一是故天參玄玄地參混黃人參道德去此之外非道也¶
哉長久之要者天保其玄地守其物人養其氣所以全也則我¶
命在我非天地煞之鬼神害之失道而自逝也志乎哉勤乎哉¶
子之功及于物矣勤逮於民矣善格于天矣而未聞至道也吾¶
昔於紫淸之關受書寶於勤之我師三元道君曰上眞內經天¶
眞所寶封之金臺佩之太微則雲輪上往神虎抱關振衣瑤房¶
<pb:CK-KZ_JY086_02p054a>¶
遨宴希林長招仙公右棲白山而下盻太空汎乎天津則乘雲¶
騁龍遊此名山則天人詣房萬神奉衞千精伺迎動有八景玉¶
輪靜則宴處金臺亦謂之太上玉佩金璫之妙文也汝將欲越¶
巨海而旡飈輪渡飛砂而旡雲軒陟阨塗而旡所輿涉泥波而¶
旡所乘陸則困於遠絕水則懼於漂淪將欲以導百谷而濬萬¶
川也危乎悠哉太上愍汝之至將授汝以靈寶眞文陸策虎豹¶
水制蛟龍斬馘千邪檢馭羣兇以成汝之功也其在乎陽明於¶
天矣吾所授寶書亦可以出入水火嘯叱幽冥收束虎豹呼召¶
六丁隱淪八地顚倒五星久視存身與天相傾也因命侍女陵¶
容華出丹玉之笈開上淸寶文以授禹仍命狂章巨靈等神助¶
<pb:CK-KZ_JY086_02p054b>¶
禹誅爲民害人力不能制者戮防風氏於會稽鏁淮渦之神旡¶
支秪於龜山皆其力也禹後入陽明洞天爲紫庭眞人藏眞文¶
於包山之墟¶
　按玉笥山太秀法樂洞天乃太上授禹靈寶眞文之所遺跡¶
　存焉今太湖中洞庭山林屋洞天卽禹藏眞文之所一名包¶
　山吳王闔閭十二年正月登包山之上命隱者龍威丈人入¶
　包山之洞究其深遠見金城玉屋題曰天后別宮太陰之堂¶
　於玉室几上得素書一卷凡百七十四字而還闔閭不識其¶
　書使使問仲尼云赤烏銜書以授於王仲尼曰吾昔遊于西¶
　海之上聞童謠曰吳王出遊觀震湖龍威丈人名隱居北上¶
<pb:CK-KZ_JY086_02p055a>¶
　包山入靈墟乃造洞庭竊禹書天帝大文不可抒此文長傳¶
　六百初今强取出喪國廬邱按謠言乃龍威丈人洞中得之¶
　赤鳥所銜非邱所知也吳王懼復歸其書也¶
在商湯時降于潛山號錫則子説長生經教以恭愛之道今潛¶
山天祚宮前龍堂之址卽其所也¶
老君雖厯代應見而未有誕生之跡將欲和光同塵以立世教¶
乃先命玄妙玉女降爲天水尹氏之女名益夀適仙人李靈飛¶
玄妙玉女卽旡上元君也靈飛本皋陶之後至商時父子相承¶
得修生之道父慶賓年百嵗餘常有少容周遊五嶽諸山一旦¶
雲龍下迎白日昇天靈飛感父昇天之事精修大道亦百餘嵗¶
<pb:CK-KZ_JY086_02p055b>¶
當老君未誕而昇天至商十有八世王陽甲踐祚之十七年庚¶
申嵗老君自太淸仙境分神化炁乘日精駕九龍化爲五色流¶
珠下降時尹氏晝寢夢天開數丈眾仙捧日出良久見日漸小¶
從天而墜爲五色珠大如彈丸因捧而吞之覺而有娠今亳州¶
天靜宮有流星壇卽其處¶
由是容顏益少神炁安閑所居之室六氣和平冬旡凝寒夏旡¶
祁暑祥光照室眾惡不侵八十一年不覺其久至商二十二王¶
武丁之九年庚辰嵗二月建寅十五日卯時聖母因攀李枝忽¶
從左腋降生¶
　仙傳所載皆云在胎八十一年唯內傳云上帝之師元君感¶
<pb:CK-KZ_JY086_02p056a>¶
　日精入口因娠經七十二年剖左腋而生二説雖或不同然¶
　亦有由虞宣出塞記云老子復命抱中七十二年舉候九年¶
　則亦八十一年也¶
是時陽景重輝祥雲蔭庭萬鶴翔空九天稱慶玉女跪捧九龍¶
薦水以浴聖姿龍出之池因成九井¶
　按漢伏滔北征記云老君廟中有九井水皆相通故每汲一¶
　井九井皆動降生之初卽行九步步生蓮花因指李樹曰此¶
　吾姓也¶
老君嘗於多劫之前降生於北玄玉國李谷之間因以姓李今¶
又降生李氏之家李木之下生而知其姓故指以示人非今方¶
<pb:CK-KZ_JY086_02p056b>¶
以李爲姓也¶
諡曰聃¶
　老君耳高於頂厚而且堅下有垂珠中有三門天神之表與¶
　凡迥異故以爲諡或作儋者漢字通用也故史記亦作太史¶
　儋如今儋州曰儋耳也或作耽者音訛也或謂其吐舌舑然¶
　而謂之舑此又傳聞之謬也¶
名耳字伯陽或曰伯陽父者尊老之稱也一名雅字伯宗一名¶
志字伯光一名石字孟公一名重字子文一名定字元陽一名¶
元字伯始一名顯字元生一名德字伯文¶
　按九宮經三五經元辰經云人各有厄會若易名字以隨元¶
<pb:CK-KZ_JY086_02p057a>¶
　炁之音可以延年度厄今世有道者亦多如此又列記云李¶
　君三千五百年輒易名字老君在世最久故名字稍多嘗告¶
　尹喜曰吾姓字渺渺從劫至劫非可悉紀也¶
老君降生九日身有九變皆天冠天衣自然被體仍有七十二¶
相八十一好七十二相者頭圓如天面光象日伏犀蟠起玉椀¶
穹隆皓髮如鶴長七尺餘眉如北斗其色翠綠虎髭龍髯素結¶
如絲耳有垂珠中有三門高平於頂厚而且堅河目日月方瞳¶
綠筋鼻有雙柱準骨隆隆口方如海脣赤如丹炁有紫色其香¶
如蘭齒如編貝其堅如銀數有六八上下均平舌長且廣形如¶
錦紋其音如玉其響如金顴高而起頤方若矩日角月淵金容¶
<pb:CK-KZ_JY086_02p057b>¶
玉姿龍顏肅肅鳳視閑閑額有光象三午上達天庭平坦金匱¶
充盈頰有白誌頤有玉丸項有三約鶴素昻昻垂臂過膝手握¶
十紋其指纎長各有䇿文爪有玉甲身有綠毛胷有偃骨背有¶
河魁臍深餘寸腹軟如綿心有錦紋腹有玄誌眼有輪文足蹈¶
二卍指有乾坤身長丈二徧體芳香面方而澤上下三停體如¶
金剛貌若琉璃行如虎步動若龍趨此其相也左扶靑龍右據¶
白虎前導朱雀後從玄武頭蔭紫雲足履蓮花項負雙景五明¶
耀日身有圓象動照九天兼全仙相光色奇妍總八十一謂之¶
好也寄胎八十一年極太陽九九之數生而皓首故號爲老古¶
人稱師爲子又子者男子之通稱故號老子¶
<pb:CK-KZ_JY086_02p058a>¶
　一説老者長年之稱子者幼稚之號故謂之老又是初生故¶
　謂之子又乃白首故兼二義而稱之曰老子也唐尹文操論¶
　曰老子者卽道之身也迹有內外不同由能應之身或異也¶
　其內號者卽至一眞一玄一皇一元一帝一太一天一正一¶
　等是也至一者妙而旡質也眞一者湻粹湛然也玄一者通¶
　靈不滯也皇一者光明旡上也元一者萬道之長也帝一者¶
　百神之聖尊也太一者長生之大主也天一者司陰之眞宰¶
　也正一者明威之法王也謂兹九義同出異名旣契玄機故¶
　咸言一矣其外號者則鬱華大成廣夀廣成隨應赤精錄圖¶
　務成尹夀眞行錫則爕邑育成經成郭叔等子是也鬱華者¶
<pb:CK-KZ_JY086_02p058b>¶
　道化光盛也大成者玄德普資也廣夀者怡神術贍也廣成¶
　者攝生功博也隨應者感通無礙也赤精者矜靈丹著也錄¶
　圖者符命冥合也務成者庶績充遂也尹夀者公正身康也¶
　眞行者精誠淳粹也錫則者仁惠有方也爕邑者風教變俗¶
　也育成者牧養克諧也經成者正訓常全也郭叔者廓淸累¶
　代也此並隨教得名旣降爲國師故同稱子也¶
居於東國苦縣瀨鄕曲仁里渦水之陰¶
　按史記云楚苦縣瀨鄕曲仁里人劉向列女傳云陳人皇甫¶
　謐高士傳云楚之相人家於渦水之陰或曰譙人瀨或作厲¶
　其説不同者蓋其地乃太皞伏犧氏之墟宛邱之側顓帝亦¶
<pb:CK-KZ_JY086_02p059a>¶
　都焉禹貢屬穎州之分商湯復都之謂之亳商周武王克商¶
　封舜後嬀汭於宛邱是謂陳國熊繹始封地連於陳爲楚國¶
　魯宣公十一年楚滅陳申叔時諫乃復立之昭公八年楚又¶
　滅陳遂縣之至十三年楚復封陳至哀公十七年卒爲楚所¶
　滅陳遂屬楚楚頃襄王爲秦所伐失兵鄢郢都陳秦滅楚陳¶
　屬穎川郡至漢爲淮陽國居陳領九縣如苦相譙厲等皆屬¶
　焉後漢章帝時改爲陳郡今爲亳州也苦縣徐廣云晉名谷¶
　陽齊省谷陽隋復置焉苦縣東谷陽故城卽古之厲鄕城也¶
　縣東北有古相城卽楚之相縣也戰國之末并相爲苦唐乾¶
　封元年改爲眞元縣今爲衞眞縣北近渦水東四十里有古¶
<pb:CK-KZ_JY086_02p059b>¶
　譙城卽漢之譙縣也故老子或稱陳人楚人相人譙人也厲¶
　鄕者卽瀨鄕也左氏傳云楚成王伐徐秦師伐厲以救之杜¶
　預云厲楚之與國也地理志云屬淮陽王莽改曰賴陵裴松¶
　之北征記酈善長水經闞駰十三州已并圖經皆作賴爲其¶
　地近渦水俗轉而爲瀨焉¶
聖母旣誕育道身將返天闕復元君之位欲示世人以師資傳¶
授之道乃告老君曰夫人受生於天地中有淸有濁炁之淸者¶
聰明慈仁氣之濁者愚癡凶虐明者因修以成性昧者恣欲以¶
傷命性者身之原也命者生之根也是故修學之人鍊身於九¶
丹解結于五神引氣於本生滅根於三關九鍊十變百節開明¶
<pb:CK-KZ_JY086_02p060a>¶
胞結斷滅乃知本眞而成上仙也若不修學則邪魔入身百痾¶
競生死不盡命痛乎難言夫仙由心學心誠則仙成道貴內求¶
內密則道來能致靜以學眞積虛以通神則仙日近矣苟心競¶
神勞體煩不專動靜喪精耳目曠明徒積稔索道道愈遠也寄¶
寓天地間少許時耳若能攝炁營神辛苦注眞久將得道則與¶
天地共寄寓於太無中也能洞虛體旡則視之不見聽之不聞¶
乃與道合眞矣老子曰今涉跡塵寰欲常存不死隨世度人可¶
乎元君曰吾有秘寶非聖不傳有能修之可以長存老君曰願¶
聞其致元君曰至道淵奧深不可識匪有匪旡匪聲匪色視之¶
不見摶之不得囊括天地至人旡極近在諸身莫知能測能知¶
<pb:CK-KZ_JY086_02p060b>¶
其則是謂玄德老君曰其道亦有術以致之乎元君曰道者虛¶
通之至眞術者變化之玄技道因術以濟人人因修而會道則¶
變化旡窮矣夫道之要者旡爲而自然術之秘者符與炁藥而¶
已符者三光之靈文天之共信也藥者五行之華英地之精液¶
也炁者陰陽之和粹萬物之靈爽也人雖得一事未畢要資符¶
藥道乃訖此吾之秘寶爾能兼之可以長存度人旡量矣老君¶
曰身者得道之器也炁者致命之根也根拔則命終器敗則道¶
去今欲修之令命固道隆可得聞乎元君曰人稟骨肉之質猶¶
陶家坯也坯未冶則敗速身未煉則命促理固然也縱使德冠¶
羣有神毓太玄而身猶恐未免乎老死夫何故哉由化致然不¶
<pb:CK-KZ_JY086_02p061a>¶
得不然也惟藥能鍊形符能致神神歸則心通而性逸形堅則¶
氣固而命全然後化炁變精洞入无形飛行虛空存出自然乃¶
能長存得道之人雖遭刼交天地崩淪而災不能及所以貴乎¶
符藥者由此也老君曰服神丹而得長生者神靈佑之乎將藥¶
之力也耶元君曰長生之功由於丹丹之成由於神故將合丹¶
必正其心不履罪過神明佑之作丹必成神丹入口夀命旡窮¶
已天地明察道歸仁人萬兆蠢蠢名曰行尸不信長生之可學¶
謂爲虛誕從朝至暮但作求死之事天豈能强生之乎恣心盡¶
欲奄忽輙死千金送葬何所益哉神丹道成不惟長生而已亦¶
可作世之寶也知此道者亦安用天下爲人有以國易吾方而¶
<pb:CK-KZ_JY086_02p061b>¶
非其人不傳也老子稽首曰願聞其旨元君乃仰天而嘯倐忽¶
有紫雲如蓋自天奄至中有五色藴光明八達仙人涓子侍之¶
元君披出神圖寶章變化之方還丹伏火水汞金液之術凡七¶
十二篇以授老君其文曰一爲玄白生金公太陽流珠入華池¶
斤內五兩文姜甦赤鹽白雪成雄雌五符九丹得之飛眞道在¶
此人不知五符者一曰玄白二曰金精三曰飛符四曰金華五¶
曰三五靑龍精九丹者一曰白雪九轉還丹二曰雌雄九轉還¶
丹三曰金液九轉還丹四曰白華九轉還丹五曰丹華九轉還¶
丹六曰五色九轉還丹七曰泥汞九轉還丹八曰金精九轉還¶
丹九曰九鼎極耀還丹此九丹得一則可以長生不在徧作也¶
<pb:CK-KZ_JY086_02p062a>¶
神丹之道皆三化五轉至九而止得服之者與吾等矣神仙之¶
道不在祭祀禱鬼神不在導引與屈伸不在咒願多語言不在¶
精思自苦勤長生之要在神丹知之甚易爲實難子能行之可¶
長存此之道成立得仙吾亦學得非自然老子再叩頭稽首曰¶
九丹之道旣奉慈訓矣切聞求仙不得金液虛自苦辛願示直¶
要元君曰大哉子之問也九丹金液同爲昇天之道然九丹中¶
金液爲上所以爾者服九丹之人或三年或二年或一年或半¶
年或百日六十日三十日十日三日乃有仙官雲龍來迎惟服¶
金液者入口則身色紫金立生羽翼昇天爲仙官矣凡欲服之¶
惟先長齋斷穀一年乃得服之自非有玄中之籙及不死之名¶
<pb:CK-KZ_JY086_02p062b>¶
者終不得聞九丹金液之道也其法依前合丹金成而液之其¶
道畢矣此吾之秘寶也凡有千二百訣吾欲往刼塵沙天地之¶
先受之元始天尊奉而行之得居无上元君之位吾昔以傳至¶
眞大聖天帝上帝太微太乙元君今又授汝爾其勉之老君受¶
記復請曰萬兆芸芸動之死地今以此道廣濟如何元君曰悠¶
悠之徒躭榮嗜欲死者若墜石投川往而不返甚可痛傷然道¶
不虛行必授眞人此道高妙秘於九玄瓊臺雲笈萬年一行貽¶
諸玄籙玉名耳自非宿命骨相合仙之人不得聞也愚人多過¶
烏得違天科而妄傳乎吾道盡止將去矣當遣太和元君語汝¶
言訖卽有千乘萬騎五帝上眞擁八景玉輿迎之昇天¶
<pb:CK-KZ_JY086_02p063a>¶
　今太淸神丹經其法乃出於无上元君其神能調和陰陽役¶
　使風雨進退五星斟酌寒暑驂駕九龍十二白虎天下眾仙¶
　皆仰隸焉人之生死咸由之猶言服丹所致也¶
老君乃遠遊山澤求鍊神丹行經勞山果遇太一元君乘五色¶
班麟從官十人老君從之問道元君曰道之要在乎還丹金液¶
耳遂耳授秘訣他年之厯山復會太一元君因謝神丹之方元¶
君曰君是羣仙之尊萬道之主玄靈秘術本玄分也奚辱謝焉¶
老君曰凡民无知死者甚眾撫心泣血見之傷悲欲給以神藥¶
令皆長生可乎元君曰不可生道至重必授大賢及孝順篤信¶
之士天生萬物有善有惡善者宜生惡者宜除不足給藥令皆¶
<pb:CK-KZ_JY086_02p063b>¶
長生也君已知之不可輕泄¶
　聖紀讚曰老君體寂太无德資妙有成道億刼造化萬物自¶
　然而然不由積學降九皇而設教委厯帝以爲師獨立紫淸¶
　誰與爲先今乃請聖母而寄學從元君而訪道欲顯眞道玄¶
　妙非學不成神仙高奇修之可獲俾夫尊師貴德存牝守柔¶
　表上聖之靈規垂將來之妙範所以隨機示教奬善懲迷文¶
　始抱樸旣述之於前今更讚之於其後¶
老君以神仙之道必假修鍊欲垂法以勸來世故存眞抱一鍊¶
丹復炁然後乘空凌虛出有入无隨意所適人莫能測一日乘¶
白鹿履庭檜而昇天¶
<pb:CK-KZ_JY086_02p064a>¶
#+PROPERTY: JUAN 003
<pb:CK-KZ_JY086_02p064a>¶
* 混元聖紀卷之三¶
商王紂二十一年丁卯正月十有二日丙午老君鑑紂荒虐生¶
靈塗炭周文王爲西伯有仁心將輔有德而拯斯民遂分炁化¶
身乘飛飈之輪降於岐山之陽(今鳳翔府東北十八里有啟聖宮乃其所降之地有西伯受道¶
臺遺蹟並存)¶
號爕邑子説赤精經教人以仁信之道西伯聞之召爲守藏史¶
武王克商踐祚遷爲柱下史改號育成子作璇璣經在成王時¶
號經成子説廣化經又以道授周公旦乃退而閑居因出遊西¶
極大秦竺乾等國自號古先生至康王時還歸於周號郭叔子¶
復爲柱下史¶
<pb:CK-KZ_JY086_02p064b>¶
　按世本云在商爲守藏史在周爲柱下史蓋文王尙以侯服¶
　事商也¶
老君潛龍卑秩以綏周道至昭王時老君知周室之將衰乃以¶
八天隱文授王令保鎭國祚昭王自謂居自然之運稍怠於守¶
成將縱心于巡幸不崇天文老君知王之將不令終也乃收天¶
文歸休故里¶
老君居周雖久常以自隱无名爲務外和光同塵內實淸虛不¶
令名位之顯也¶
　後漢邊韶製老君祠碑云老君樂无名守不德危高官安下¶
　位其銘曰惟於元德抱虛守淸樂居下位勢祿弗營浩然厯¶
<pb:CK-KZ_JY086_02p065a>¶
　載莫知其情要以无爲大化周成進退无常錯綜其貞以智¶
　爲愚冲而不盈觀此銘則聖人之出處可見矣¶
老君復欲開西域乃以昭王二十三年癸丑(上天之旡極元年也)五月壬¶
午駕靑牛之車薄板爲隆穹徐甲爲御將西度函關¶
　隋薛道衡撰祠庭碑銘云小兹五嶽隘此九州逝將高蹈超¶
　然遠遊靑牛已駕紫炁先浮玄門洞啟神化潛流蓋言將化¶
　西域也出塞記云西度函谷李尤函關銘云尹喜邀老君留¶
　作二篇而藏之玄靜云西出隴關崔浩云喜爲散關長秦圖¶
　經載散關傍有尹喜城亦疑周康王時喜嘗爲散關長蓋以¶
　史傳但言度關不言所度之處故後賢各以意言亦猶巢許¶
<pb:CK-KZ_JY086_02p065b>¶
　飮犢之所非止一處夷齊首陽之山不知所定也但隴關散¶
　關皆在秦隴其函谷關卽在陜州桃林縣南十二里有故關¶
　墟存焉考之圖經及古老相傳咸云老子所度正是函谷故¶
　關昔周武王居鎬京成王雖營洛邑猶返西周至平王東遷¶
　洛邑樓觀內傳稱周康王拜喜爲大夫尹喜內傳稱喜出爲¶
　關令若以康王時喜爲散關長昭王時老君出關與喜相遇¶
　亦於文爲便但內傳云出關乃至喜宅喜宅在函谷關之西¶
　盩厔縣若出關則無喜宅矣蓋函谷關在鎬京之東老子又¶
　在函谷之東仙公本其西駕之意乃云去周西度言將去周¶
　故西度也若言老子見孔子然後出關則度關在東遷之後¶
<pb:CK-KZ_JY086_02p066a>¶
　此時隴關散關之地並已屬秦尤不得釋函關而言散隴也¶
　按秦之遠祖非子始居太邱與戎雜處卽岐州之地孝王使¶
　非子養馬於汧渭之間有功初賜邑於秦卽隴西秦亭也厲¶
　王時西戎叛周秦仲誅西戎因賜之太邱之地秦仲不能有¶
　還處秦亭及襄公送平王東遷王賜之岐西之地秦又東獵¶
　至汧渭之間感其先得封之由乃卜居隴東穆公敗晉于韓¶
　原闢界東至于河獻公漸東而都櫟陽孝公乃營冀闕謂之¶
　咸陽由此推之秦自隴東而西居秦邑又從隴西而東處汧¶
　渭則孔子後隴散卽秦之中地何事於此置關散關所以有¶
　尹喜城者蓋赧王時老君與尹眞人將昇崑崙取道於此秦¶
<pb:CK-KZ_JY086_02p066b>¶
　昭王命於其處置城邑以表之故有老君停驛尹喜城也説¶
　者見此有尹喜城卽疑散關是喜任官之處旣已周關在此¶
　則不得言過關乃至喜第也考之騐事尹喜爲令之所老君¶
　逢喜之地當以函谷關爲定唐天寶元年於此獲老君所藏¶
　天寶靈符詔改桃林縣爲靈寶縣於其地置靈符觀明皇親¶
　禮御製碑銘立于觀內宋朝眞宗皇帝亦嘗御製度關碑銘¶
　刻于石云¶
初尹喜志慕道術少好三墳八索之書善天文緯候乃結草爲¶
樓仰觀乾象精思玄道號爲樓觀喜於是瞻見東方有紫炁西¶
邁天文顯瑞知有聖人當度關而西乃求出爲函谷關令王從¶
<pb:CK-KZ_JY086_02p067a>¶
之¶
　喜字公文康王朝爲大夫後召入東宮賓友按內傳稱喜母¶
　曾晝夢天絳霞流繞其身咽之及喜生靈光飛其側眼有日¶
　精少好墳索善天文秘緯仰觀俯察莫不洞徹雖鬼神无以¶
　匿其情大度恢傑不修俗禮損身濟物不求聞達逸響遐宣¶
　召爲東宮賓友出補關令劉歆七略云關尹子者關吏也名¶
　喜史記列仙傳皆言關尹喜未知尹是喜之姓是關之長如¶
　莊子云子列子問關尹則尹爲長也今有姓尹者當承喜之¶
　後則喜爲關之尹以官命姓尹乎然玄妙玉女降生於天水¶
　尹氏之家內傳及神仙傳皆云關令尹按周禮司關上士二¶
<pb:CK-KZ_JY086_02p067b>¶
　人中士四人又云每關下士二人以此考之則下士掌啟閉¶
　之人司關爲諸關之長也莊子有門尹禮記有里尹國語云¶
　敵國賓至門尹以告是門長里長關長通謂之尹也但喜爲¶
　諸關之長故得迎候老君耳然周之關尹止是上士非大夫¶
　而劉向列仙傳云關尹喜者周大夫也善內學內傳云善天¶
　文秘緯按周禮有馮相氏保章氏皆掌天文秩並中士惟太¶
　史是下大夫亦總天文氣候之事喜善天文而爲大夫或是¶
　周之太史乎卽其在朝常任大夫之職其出則兼上士之任¶
　蓋喜知老子將至關故求出爲令尹以候之也今終南山陰¶
　盩厔縣神龍鄕聞仙里中有草樓罽壇祠宇卽其故宅也¶
<pb:CK-KZ_JY086_02p068a>¶
　按樓觀先師傳及樓觀記並云周康王時爲大夫至昭王時¶
　遇老君得道遂侍雲輿西邁其後穆王敬尙遺塵乃爲建祠¶
　修觀故其碑文曰樓觀者周康王時大夫關令尹喜所立也¶
　以其結草爲樓故因以爲號又曰周昭王西巡秦文東獵並¶
　枉駕回輪親崇敬道始皇建廟於樓南漢武帝立宮於觀北¶
　晉宋謁版於今尙存秦漢廟戶相繼不絕由是觀之足騐老¶
　君度關在昭王時也或云東周時也蓋後人但見孔子時老¶
　君猶在故爲此言不知老君化胡之後復還中夏其度關屢¶
　矣然无事可紀故略之今爲尹眞人授道之始且爲化胡張¶
　本故特書以表之耳¶
<pb:CK-KZ_JY086_02p068b>¶
喜至關曰夫陽數極九星宿值金嵗月並王法應九十日內有¶
大聖人經過京邑乃先勑關吏孫景曰若有形容殊俗車服異¶
常者勿聽過喜卽預期齋戒使掃路四十里夾道燒香以候天¶
眞入境至七月十二日甲子果有老人皓首聃耳乘白輿駕靑¶
牛而至關吏曰明府有教願翁少留乃入白喜喜曰道今來矣¶
我得見聖人卽具朝服出迎跪伏叩頭邀之曰願天人暫留神¶
駕老君曰吾貧賤老翁居在關東田在關西今暫往取薪何故¶
見留幸聽度此一試也喜復稽首曰天人豈是取薪人承大聖¶
人當來西遊勞神暴露少憩神駕老君曰聞開導竺乾有古先¶
生善入无爲永存綿綿是以升車就道經厯子關子何苦而見¶
<pb:CK-KZ_JY086_02p069a>¶
留也此二試也喜又曰今覩天人聖姿超絕乃天上之至尊邊¶
夷何足往觀願不托言少垂愍誨¶
　老君當成王之時嘗至大秦竺乾等國自號古先生西昇經¶
　云老君西昇開導竺乾有古先生善入无爲不終不始永存¶
　綿綿是以昇就蓋自道也冲玄子云竺乾國在崑崙之西赤¶
　水之陽又稟淳和之氣自然長夀而未明道本修鍊之要故¶
　老君嘗昇西極往化導之¶
　老君初度函關欲試關尹先稱貧賤老翁而關尹知其爲大¶
　聖人堅欲延留老君又稱開導竺乾有古先生將往昇就而¶
　關尹謂其天上之至尊邊夷何足往觀此西昇經首章之旨¶
<pb:CK-KZ_JY086_02p069b>¶
　也凡先聖度人必先厯試關尹旣三試皆過老君乃告以實¶
　曰古先生者吾之身也化胡竺乾今將返神還乎无名綿綿¶
　常存此西昇經末章之旨¶
老君曰子何所見而知吾此三試也喜曰去冬十月天理星西¶
行而過昴¶
　斗中有天理四星主統理萬物老君居焉故混元聖德賦云¶
　或耀魄於勾陳或韜光於天理是也昴星正西方之宿也¶
自今月朔融風三至東方靑氣狀如龍蛇而西度此大聖人之¶
徴喜少好墳易及天文秘緯凡仰觀俯察未嘗不騐故知必有¶
聖人度關夙夜存思未嘗暫息今以有緣果遇仙駕願垂愍誨¶
<pb:CK-KZ_JY086_02p070a>¶
開濟沈溟老君旣三試之皆過乃怡然含笑曰善哉子之知吾¶
吾亦已知子矣子有神通之見當得度世也喜忻躍再拜叩頭¶
曰敢問大聖人姓字可得聞乎老君曰吾姓字渺渺從刼至刼¶
非可悉説吾今姓李字伯陽號曰老聃喜於是就官舍設座供¶
養進盥櫛行弟子之禮¶
　甪里先生論曰觀老氏與尹生豈不警悟先機耶而猶如此¶
　執謙辭者欲教世耳¶
老君之御者徐甲少賃於老君約日顧百錢至出關者計當七¶
百三十萬錢甲見老君去官遠適亟來索錢老君謂曰吾欲往¶
西海大秦罽賓天竺安息諸國令汝御車還當以黃金計直償¶
<pb:CK-KZ_JY086_02p070b>¶
汝甲如約及至關令飯靑牛於野老君欲試之乃以吉祥草化¶
爲一美女行至牧牛之所輒以言戲甲甲惑之欲留遂負前約¶
乃詣關令訟老君索顧錢老君謂甲曰汝隨我二百餘年矣汝¶
已久應死吾以太玄陽生符與汝汝所以得至今日汝奚不念¶
此而訟吾言訖符自甲口中飛出丹篆如新甲卽成一聚白骨¶
喜憫甲違心至死乃爲甲叩頭請命願赦其罪得以更生乞爲¶
出錢償之老君重喜慈捨曰善乃復以太玄陽生符投之甲卽¶
立生老君曰吾不責汝汝負本約道自去汝故死耳今償汝錢¶
喜卽以錢給甲而以禮遣之甲請留不許伏地摶頰曰已沐聖¶
恩曲赦罪戾今此枯骨復見光明刻骨銘心願從雲駕老君竟¶
<pb:CK-KZ_JY086_02p071a>¶
不許老君爲喜留關下百有餘日喜齋戒叩頭再拜跪請曰塵¶
凡孺子幸遇聖人投身委命願聞大道老君曰微哉子之問也¶
夫大道守眞三品爲則以一爲度以正爲德喜曰道品有三要¶
得昇仙其可乎老君曰子能知一萬事畢閉塞情慾入奧室鍊¶
金食炁爲第一子能知之守勿失喜踴躍稽首曰鍊金奈何曰¶
神方也自至眞上帝莫不由金丹而得道履九幽而入杳冥上¶
下虛无因神明而俱昇喜復稽首曰願聞其旨老君曰紅鈆黑¶
汞大丹頭從紅入黑是眞修赤中取精黑取髓解取赤黑藥无¶
比用赤入黑保長生用黑入赤天仙矣喜曰道則高矣妙矣末¶
學未究願賜指示老君曰一者是鉛鉛爲君二者是汞汞爲臣¶
<pb:CK-KZ_JY086_02p071b>¶
若鉛不眞其汞難親若鉛是親不失家臣靑腰使者赤血將軍¶
和合兩姓異族同羣白汞作腦黃芽爲根化鉛爲粉鍊汞爲塵¶
陰居陽位陽數陰匀月盈日昃寒暑區分開設法象赫然有文¶
唯吾此道天地常存喜拜曰藥物之旨敬聞命矣鑪鼎之制水¶
火之候奈何老君歌曰圓三五寸一分口四八兩寸唇長二尺¶
厚薄均腹三臍坐垂温陰在上陽下奔首尾武中間文始七十¶
終三旬內一百善調匀陰火白黃芽根來去遊不出門漸成大¶
情性純卽歸一還本原至一周甚殷勤密防護莫迷昬途路遠¶
甚幽玄若達此會乾坤子午活靜魄魂得長夀入仙村樂道者¶
尋其文諦思之勿須論又歌曰日月本是乾坤精卦象周回甚¶
<pb:CK-KZ_JY086_02p072a>¶
著明前二五兮後三五五六三十還復生生兮滅兮周十二十¶
二中分二十四二十四炁互推遷萬象爻銖都在此水銀一味¶
互成二變化陰陽成旣未旣未卻配爲夫妻始覺壺中有天地¶
又歌曰金流還丹仙華流高飛雲翔登天邱赤黃之物成須臾¶
當時雄雌紛亂珠可以騰變致行厨靈童玉女與我俱出入旡¶
間天同符其精凝霜善沈浮汝其震敬必來遊金液之訣盡於¶
此矣丹成作金以爲食器亦得長生先試作金金成乃可服故¶
曰金丹可作世可度也於是授喜太淸八符經太淸觀天經九¶
都經神丹經金液經及八鍊九轉還丹伏火之訣焉老君復謂¶
曰審欲神仙先當服還丹金液汝不能服還丹金液虛自苦耳¶
<pb:CK-KZ_JY086_02p072b>¶
爲風寒雨濕鬼炁所繫司命不能救也可不勉哉努力作丹早¶
自防衞勿示愚人令謗毁神道益子之過嗟乎行屍雖富有萬¶
物貴爲王侯不滿百年成土一簣甚可哀也合作神丹勞苦須¶
臾一成便仙與天相畢恣心所欲樂何央哉喜曰鍊金食炁道¶
有二乎老君曰天地之精華陰陽之根本二炁之謂也陽龍陰¶
虎木液金精二氣交會合而成者謂之外丹含和鍊藏吐故納¶
新上入泥丸下注丹田循環不息朝於絳宮採於五石以哺百¶
神此內丹也含和鍊炁修道之士得內丹者可以延年得外丹¶
者可以昇天三一九思者內修之要也九丹金液者外丹之極¶
也合而修之道成11矣¶
<pb:CK-KZ_JY086_02p073a>¶
　漢天師撰金液神丹經序其略曰神仙之趣要妙之言無理¶
　之至理不然之大然已備載於淵宗非一毫之所宣也老子¶
　曰亦復暢此冲虛紀道者也其神德之狀感興所由以制經¶
　設教紀載異聞彌綸大道剖判三極先大明逆順然後蕩以¶
　兼忘咸稱有德統之以无待利用出入羣生莫見其端百姓¶
　日用常善不知所以此其權見其於淸明而爲萬物津梁者¶
　也其道焉其德焉推宗明本窮淵極妙總眾枝以眞根攝萬¶
　條於一要繼然而不絕矣至於金丹之功其神洞高冥體幽¶
　變龍化靈昭其含枯絕者返生挹生氣者无遼登景漢以淩¶
　邁遊雲嶺以逍遙迺至面生玉光身育奇毛吐水噀火无翮¶
<pb:CK-KZ_JY086_02p073b>¶
　而飛分形萬變恣意所爲塞江川不以覆蕢破山梁不煩斧¶
　錐其神難紀其妙叵遺大哉靈要不可具述¶
喜重請曰鍊金之法旣奉教矣敢問食炁奈何老君曰食炁固¶
精受明玄經生道要妙出幽入㝠上固雲門下固靈根知者甚¶
易行之甚難夫形動德散氣越道叛精消魂損目動魄亂是以¶
聖人靜形固炁畜精收視則道德虛凝魂魄固守形一神萬道¶
乃成就常以半夜之後偃臥握固鼻納淸炁口徐吐之復守三¶
一入室九思神定炁安仙道近矣因授喜玉厯中經三十五章¶
喜曰三一之旨願賜指示老君曰三一之道神仙所重世莫得¶
聞子其秘之兩眉間却入一寸爲明堂二寸爲洞房三寸爲泥¶
<pb:CK-KZ_JY086_02p074a>¶
丸上丹田宮也中有赤子字元先名帝卿心中爲絳宮中丹田¶
也中有眞人字子丹名光堅臍卻入三寸爲命門下丹田宮也¶
中有嬰兒字元陽名玄谷皆長三寸同服赤幘赤衣赤履此三¶
一也(一云上紫中赤下黃衣皆是嬰兒之狀)下一座金牀玉几常以金鑪玉七攪¶
精華以哺上一中一當晝夜存之也子欲長生三一當明子能¶
守一一亦守子炁變爲精精變爲神神化爲嬰兒嬰兒上爲眞¶
人眞人然後爲赤子此眞一也又曰僞道養形眞道養神神眞¶
道通能亡能存神能飛形亦能移山形爲灰土其可識焉耳目¶
聲色爲子留愆鼻口所喜香味是寃身爲痛本痛癢寒温意爲¶
形累愁毒憂煩弗疾去之則志炁日耗夀命不延其來久矣子¶
<pb:CK-KZ_JY086_02p074b>¶
當先損諸欲莫令意逸閑居靜處精思齋室丹書萬卷不如守¶
一常以虛爲身以無爲心無身之身无心之心可謂守神守神¶
玄通是謂道同其猶高山大澤非欲蟲魚鳥獸而蟲魚鳥獸歸¶
之人能虛无无爲非欲爲道道自歸之矣(餘見西昇經)乃授喜太陽¶
金眞九鍊之法謂之九室存思第一无邪思第二正身思第三¶
致正思第四大正思第五極正思第六身正思第七正眞思第¶
八洞玄思第九大洞思入此九室行此九思卽與太陽合形同¶
臻於道喜皆得其秘再拜稽首敬佩玄旨¶
　論曰聖言至簡元理不繁如上所述乃關尹累日懇請太上¶
　玄穖酬答之言纂集其要以示來世非一朝一夕之談也¶
<pb:CK-KZ_JY086_02p075a>¶
喜於是力辭去官十二月二十五日奉邀老君歸其家他日請¶
曰蠢愚不知所問願請益老君曰子欲修身養性行道紀形結¶
炁成神終始无窮者莫先乎靜故天靜以爲定神靜以爲變人¶
靜以爲生將靜之時反聽內觀心不妄念口不妄言形不妄動¶
无色之色爲之見无聲之聲爲之聞无味之味爲之甘不言之¶
言爲之教神景爲之降福德爲之臻和炁爲之應矣子欲靜神¶
先沐浴齋戒二十五日然後精鍊己身魂魄和平乃可入室入¶
室之後或丹蛇來著子心或王母來降或道身應現此皆身中¶
之神試子耳但勿驚怖有問勿對有所傷犯亦勿爲懼但安心¶
定意其物自去經二十五日四十五日六十日八十五日一百¶
<pb:CK-KZ_JY086_02p075b>¶
五日一百二十五日一百五十日一百八十日並有神來皆是¶
試子但安心勿對不能爲害若生怖懼爲試不過則失道矣戒¶
之愼之一百八十日後室內自明安危存亡之事元不預知身¶
中宮府一一顯見二百八十日後眾病皆除一年之後瘢㾗皆¶
滅千日之後形神俱妙爲眞人矣卽授喜妙眞內解并太淸上¶
淸三洞眞經靈寶符圖太玄等法俾教至精仁者羽化神仙令¶
毋斷絕喜稽首禮謝乃謂喜曰吾重告爾古先生者卽吾身嘗¶
化乎竺乾今將返神還乎无名綿綿若存今吾逝矣亦返一原¶
老君將欲西適喜叩頭乞請待行老君曰吾遊乎天地之表戲¶
乎玄冥之間四維八極上下旡邊子欲隨吾烏可得焉喜曰入¶
<pb:CK-KZ_JY086_02p076a>¶
火入淵入地上天灰身没命願隨大仙老君曰得道之士目能¶
洞視耳能洞聽變化不測隱顯莫定尙未能隨吾遠適子雖骨¶
相合道法當成眞然受道日淺未能通神安得變化隨吾聖身¶
喜再拜曰通神變化之道可得聞乎老君曰有生之氣有形之¶
狀盡幻也造化之所始陰陽之所變者謂之生謂之死窮數達¶
變因形移易者謂之化謂之幻造物者其巧妙其功深故難窮¶
難終有形者其巧顯其功淺故隨起隨滅知幻化之不異生死¶
也始可與語變化之道子能精修此道體入自然斯可與子行¶
化諸國再越二十八日喜復焚香再拜請曰喜幸聞至道欣喜¶
難言願賜著書闡揚道旨以詔後世老君曰善汝應爲眾眞之¶
<pb:CK-KZ_JY086_02p076b>¶
長當於此宛利天下棄賢世界傳弘大道卽以道德五千言授¶
之曰吾此文未嘗輕以授人凡經千載方一傳爾子其勉之喜¶
拜受欣躍持誦奉行道成矣遂傳後學云¶
　按劉歆七略劉向讐校中老子書二篇太史書一篇(臣)向書¶
　二篇凡中外書五篇一百四十二章除複重三篇六十二章¶
　定著二篇八十一章上經第一三十七章下經第二四十四¶
　章此則校理之初篇章之本者也但不知刪除是何文句所¶
　分章何處爲限中書與向書俱云二篇則未校之前已有定¶
　本參傳稱老子有八十一章共云象太陽極之數道經在上¶
　以法天天數奇故有三十七章德經在下以法地地數偶故¶
<pb:CK-KZ_JY086_02p077a>¶
　有四十四章而葛洪等不能改此本章遂滅道經常无爲一¶
　章繼德經之末乃曰天以四時成故上經四九三十六章地¶
　以五行成故下經五九四十五章通上下經以應九九之數¶
　嚴君平乃云陰道八陽道九以八行九故七十二章上篇四¶
　十下篇三十二其彼章全與河上公不合此又出自君平無¶
　所依據今檢類眾本有依文連寫者亦有分題八十一章若¶
　古詩之章句每章分別於文爲繁則其所擇科段可了不復¶
　每章皆題也謹按列子引谷神不死稱爲黃帝書曰則五千¶
　之字或有舊書故老子亦云古之所謂曲則全者豈虛言哉¶
　亦其義也是以孔子謂述而不作信而好古竊比老彭之嘆¶
<pb:CK-KZ_JY086_02p077b>¶
　今檢他書所引老子或曰玄經及韓非之述謂老子與今見¶
　行之本文字微有不同猶論語之有齊魯尙書之有古今聞¶
　見異辭未足怪也唐傳奕考覈眾本勘數其字云項羽妾本¶
　齊武平五年彭城人開項羽妾塜得望安邱之本魏太和中¶
　道士寇謙之得河上丈人本齊處士仇嶽傳家之本有五千¶
　七百二十二字與韓非喻老相參又洛陽有官本五千六百¶
　三十五字王弼本有五千六百八十三字或五千六百一十¶
　字河上公本有五千五百五十五字或五千五百九十字并¶
　諸家之註多少參差然厯年旣久各信所傳或以他本相參¶
　故舛戾不一史記司馬遷云老子著書言道德之意五千餘¶
<pb:CK-KZ_JY086_02p078a>¶
　言但不滿六千則五千餘矣今道家相傳謂老子爲五千文¶
　蓋舉其大數矣唐陸希聲道德經傳敘云大道隱世教衰天¶
　下方大亂當是時天必生聖人聖人憂民之不底於治而扶¶
　衰救亂之術作周之末世其幾矣於是仲尼闡三代之文以¶
　扶其衰老氏據三皇之質以救其亂其揆一也蓋仲尼之術¶
　興于文文以怡情老氏之術本於質質以復性性情之極聖¶
　人所不能異文質之變萬世所不能易也易曰顯諸仁以文¶
　爲教之謂也文之爲教其事彰故坦然明白坦然明白則雅¶
　言者詳矣易曰藏諸用以質爲教之謂也質之爲教其理微¶
　故深不可識深不可識則妄作者眾矣夫老氏之術道以爲¶
<pb:CK-KZ_JY086_02p078b>¶
　體名以爲用旡爲旡不爲而格於皇極者也楊朱宗老氏之¶
　體失於不及以至於貴身賤物莊周述老氏之用失於大過¶
　故務欲絕聖棄智申韓失老氏之名而弊於苛繳刻急王何¶
　失老氏之道而流于虛无放誕此六子者皆老氏之罪人也¶
　而世因謂老氏之指其歸不合於仲尼故訾其名則曰搥提¶
　仁義絕滅禮學病其道則曰獨任淸虛不可以爲治於戲世¶
　之迷其來遠矣是使老氏受誣於千載道德不行於當時良¶
　有以也且老氏本源天地之始厯陳古今之變先明道德次¶
　説仁義下陳禮樂之失刑政之繁言其馴致而然耳其秉要¶
　執本在乎情性之極故其道始於身心形於家國終於天下¶
<pb:CK-KZ_JY086_02p079a>¶
　如此其備也而惑者尙多云云豈不謂厚誣者哉伏羲氏畫¶
　八卦象萬物窮性命之理順道德之和老氏先天地本陰陽¶
　推性命之理原道德之奧此與伏羲同其原也文王觀太易¶
　九六之動貴剛尙變而要之以中老氏察太易七八之正致¶
　柔守靜而統之以大此與文王通其宗也孔子祖述堯舜憲¶
　章文武道斯民以仁義之教老氏擬議伏羲彌綸黃帝冐天¶
　下以道德之化與孔子合其權也此三君子者聖人之極也¶
　老子皆變而通之反而合之研至變之機探至精之歸斯所¶
　謂至神者矣而王弼以爲聖人與道合體老氏未能體道故¶
　阮籍謂之上賢亞聖之人蓋同於輔嗣豈以老氏經世之跡¶
<pb:CK-KZ_JY086_02p079b>¶
　未足充其所言耶斯不然也嗚呼聖人之在世也有有跡有¶
　無迹故道之不行也或危身厯聘以天下爲其憂或藏名飛¶
　遯示世故不能累有迹無迹殊途同歸斯實道義之門非徒¶
　相反而已然則仲尼之所以出老氏之所以處老氏之所以¶
　默仲尼之所以語蓋屈伸隱顯之極也二子安能識之哉司¶
　馬遷統序眾家以道德經爲首可謂知本末矣班固作古今¶
　人表乃詘老氏於第三品雖其名可詘而道可貶乎哉且仲¶
　尼親見老氏嘆其道曰猶龍乎從之問禮誠無間然記傳後¶
　世不能探其意是以異端之説紛紛然盖述之者不窮其源¶
　故作之者不盡其致噫斯傳之不作則老氏之旨或幾乎息¶
<pb:CK-KZ_JY086_02p080a>¶
　矣今故極其微使昭然與羣聖人意相合有能體大道用其¶
　名執古以御今致理如反掌耳自昔言老氏術者獨太史公¶
　近之爲治少得其道惟漢文耳其他反傳詭説皆不足取也¶
老君次年甲寅嵗四月二十八日將於喜宅南山阜上辭決昇¶
天喜悲戀請留¶
　老君所以未便適西復昇天者姑俟喜道成同往化胡也¶
老君重告喜以除垢止念靜心守一之旨戒喜曰千日之外可¶
尋吾於蜀靑羊之肆矣言訖聳身空中坐雲華之上面放五明¶
身現金光洞照十方冉冉昇空光燭館舍五色玄黃良久乃没¶
喜目斷雲霄涕淚攀戀其日江河汎漲山川震動有五色光貫¶
<pb:CK-KZ_JY086_02p080b>¶
太微徧及四方(太微史記作紫微)喜遂以老君所説理國修身之要去¶
奢滅欲之言敘而編之爲三十六章以將昇西極之際所演故¶
名西昇經焉¶
　論曰老君所乘薄畚車厯代寶之至今猶存其昇天臺在樓¶
　觀之南今人相傳呼爲老君陵爾雅云小山曰陵時俗不知¶
　謂爲陵墓且史藉之中並无老君死處唯莊子云有秦失吊¶
　之語蓋齊死生之寓言耳夫帝王之墓曰陵混元退身吏隱¶
　以慈儉爲本而此陵周回五里高逾十丈孰爲老君爲之乎¶
　蓋秦川謂陸地高敞曰原原曰陵蓋因混元於此陵昇天故¶
　以老君名也¶
<pb:CK-KZ_JY086_02p081a>¶
當昇天之時五色光貫太微徧及四方昭王問太史吉凶之騐¶
太史云當有聖人西去千年之外聲教返此昭王命誌郊壇焉¶
此乃西化之兆也自昭王甲寅至漢永平果千年也喜乃草樓¶
淸齋屏絕人事三年之內修鍊俱畢心凝形釋无有饑渴不畏¶
寒暑窮數達變之微形一神萬之旨悉臻其妙乃自著書九篇¶
號關尹子至丁巳嵗卽往西蜀尋訪靑羊之肆¶
老君以甲寅年昇天至乙卯嵗復從太微宮分身降生於蜀國¶
太官李氏之家也已先勑靑帝之靑龍化生爲羊毛體華潔色¶
如靑金常在嬰兒之側愛翫無斁忽一日失羊所在兒啼不止¶
太官乃遣守羊童於市肆間尋覔得之尹眞人見而問之童子¶
<pb:CK-KZ_JY086_02p081b>¶
備言其故喜忽感悟曰聖師之約其在是耶卽囑其童曰煩爲¶
我告太官之子云尹喜至矣童子如其言入白兒卽振衣而起¶
曰令喜來前喜既入其家庭宇忽然高廣湧出蓮花之座老君¶
化數丈白金之身光明如日項有圓光建七耀之冠衣晨精之¶
服按九色離羅之帔坐於蓮花之上舉家見之皆驚恠老君曰¶
吾太微是宅眞一爲身太和降精耀魄爲人主客相因何乃恠¶
耶尹喜匍匐歔欷悲啼踴躍喜慰无量稽首言曰不謂慶會復¶
奉天顏未審慈尊出无入有起居安否老君從容告曰與子別¶
後何得何喪汝存道守一亦有益乎喜稽首曰自奉秘要粗得¶
其妙息濟祖先咸受无量之慶老君曰善吾所以留子者以子¶
<pb:CK-KZ_JY086_02p082a>¶
居世深染恩愛初受經訣未克成功是以待子於此今子保形¶
鍊氣三年功畢已造其妙心結紫絡面有神光金名表於玄圖¶
玉札保於紫房炁參太微解形合眞矣喜再拜稽首謝曰聖師¶
德重天地恩過父母天地能覆載喜不能令喜得道父母能生¶
育喜不能令喜長存老君曰汝之玄分致然卽令召三界眾眞¶
時諸天帝君十方神王洎諸仙眾倐忽之頃浮空而至各執香¶
花稽首聽命老君勑五老上帝四極監眞授喜玉冊金文賜以¶
文始先生之號以道德五千言自喜傳受方行於世故曰文始¶
先生也位爲无上眞人賜紫芙蓉冠飛靑羽裙丹䙱綠袖交帶¶
霓裳羅紋黃綬九色之節及金童玉女各五十人居二十四天¶
<pb:CK-KZ_JY086_02p082b>¶
王之上統領八萬仙士喜降拜俯伏曰塵凡孺子得遇大聖使¶
枯骨再肉千生慶幸俾居則執掃除之役行則衞僕御之徒喜¶
之願也喜之榮也位號崇高禮文優渥顧何德以秪承敢辭老¶
君曰子慕道積久隱德昇聞修鍊勤勞玄功已遂非吾有私於¶
子也子其勉之喜辭不獲乃再拜受命自此方得飛騰虛空參¶
侍龍駕遊行八方老君遂爲太官聖母説元陽經其家長幼二¶
百餘口卽時拔宅昇天老君以太官家世積功德昇聞上天緣¶
合昇舉故託化於其家¶
　今成都府有靑羊宮及降生臺元陽臺之址存焉翰林學士¶
　承旨知制誥樂朋龜奉勑撰其略曰原夫八十一天比太上¶
<pb:CK-KZ_JY086_02p083a>¶
　之半壽六百萬嵗當元始之初年道渺邈以難窮體希夷而¶
　莫究在无象无形之內居太初太易之前二神贔屭以俱來¶
　鑿開造化三氣氤氲而互進朴散胚腪玄黃流而未凝淸濁¶
　分而乍結道爲萬炁之祖德爲萬物之宗又云身駕德車輪¶
　轉于混茫之外手持壽柄指揮于開闢之前寂爾无爲淡然¶
　自得化其不化則萬物而皆成生其不生則羣生之盡遂又¶
　曰當其幽原旣開九炁陶蒸而未已玄元大闢六虛流轉而¶
　勿休設不二之教門稽眞一之宗本前逍遥於靑運靑運旣¶
　周後出没于赤明赤明復畢九十九萬億嵗貯在彈丸五千¶
　五百重天藏於卵殻殷高宗御極之際周文王演易之初神¶
<pb:CK-KZ_JY086_02p083b>¶
　光流入于瓊胎瑞炁結成于金骨不折不副誕彌于八十餘¶
　齡降瑞降生過期者二萬餘晝足蹈不滅之理手執長生之¶
　文俯窺溟涬之前下視渾淪之後隨機設教爲萬古之楷模¶
　應變无方爲百王之軌範故知大道者三教之冠冕上德者¶
　百王之宗元靑羊肆者按本紀則太上玄元天皇大帝第二¶
　降生之所也自殷道否閉周德陵夷厯藏史以同塵棄柱史¶
　而隱跡東離魏闕西度函關乘靑牛宛轉之車駕白鳳逍遥¶
　之輦徐甲執御從先帝以爰來尹喜占風知道君之必至蹔¶
　別而三千甲子曾作赤童相逢而八百年齡永依黃老潛傳¶
　妙訣暗付微言重爲千日之期再結一時之會暫朝元始卻¶
<pb:CK-KZ_JY086_02p084a>¶
　上天中之天永奉宗師重歸象外之象是勑靑帝之靑龍化¶
　靑羊於蜀郡乘紫雲于紫府降紫氣于王宮將停不嗄之聲¶
　須及來斯之乳俄聞喜至頓止嬰啼爰從赤子之身卻變白¶
　頭之士云云銘曰洪源肇開浩劫無際恍惚大道希夷象帝¶
　太初能隱太始來繼玄黃在殻淸濁未蜕天地之前億千萬¶
　嵗設教隨機應變无滯三皇益明五帝增睿率土皆泰羣生¶
　咸濟樓觀發軌函關掛轊罽賓闡化身毒布惠旡狀之狀旡¶
　聲之聲去莫可送來莫可迎强字之字强名之名太虛之上¶
　黃金爲城杳冥之內白玉爲京煥赫亡極牢籠八紘萬國同¶
　酌百川成傾莫得而竭莫得而盈淺而行者長居利貞深而¶
<pb:CK-KZ_JY086_02p084b>¶
　行者永致太平又曰鑿開天地刳剔胚腪把捉日月包裹乾¶
　坤萬象俱盡唯道獨存三教爭長惟道獨尊(唐中和四年九月勅西川節度¶
　使立碑靑羊宮見今猶存)¶
¶
¶
¶
¶
¶
¶
¶
<pb:CK-KZ_JY086_02p085a>¶
#+PROPERTY: JUAN 004
<pb:CK-KZ_JY086_02p085a>¶
* 混元聖紀卷之四¶
老君謂尹眞人曰子昔欲從吾遠遊今道已成可以遊觀八絃¶
之外也乃吐八方隱文授之喜受奉訖卽致八景雲輿老君乘¶
輿駕五色神龍建流霄黃天丹節蔭九光鶴蓋前導十二衞官¶
神丁執麾後有九萬飛仙驂控飈輪獅子啟途鳳凰翼軒策空¶
東遊眞人與四天王從焉至日窟常暘之山掇扶桑之丹椹散¶
若木之朱華觀碧海挹東井過鬱池宮暘谷神王東海靑童仙¶
眾陳丹椹朱實金津碧醴次登祖山觀芝田採養神草息蓬萊¶
宮復南遊風山登靑邱過紫府太元夫人紫府先生獻九光甘¶
液白文王英靑林白子此山一名蕭邱出九光芝英火浣之布¶
<pb:CK-KZ_JY086_02p085b>¶
登長離山越赤津入太丹宮南極夫人設瓊花玉酒赤靈火棗¶
至絳山觀流火之鄕息朱陵之闕太和玉眞華蓋上公列炎岡¶
朱髓飛丹紫桃雲浪之液而奉焉乃西遊龜臺入七寶園觀飛¶
玄紫文過流精闕九靈金母太素元君進玉文之棗其實如瓶¶
命侍女陳返魂靈日玄光碧桃金紫交棗次泛弱水登鳳山挹¶
玉池息昆吾山白帝天君採七名石芝流精玉膏金光丹醴進¶
焉北遊崆峒山過洞陰宮北極眞公獻千結神草玄雲李空洞¶
瓜其瓜四劫一熟登玄邱觀朔陰八鍊池息廣寒墟太玄仙伯¶
奉絳樹丹實三玄紫柰進焉復登中嶽崑崙山¶
　此非人間之五嶽海上之神山也東嶽曰廣桑南嶽曰長離¶
<pb:CK-KZ_JY086_02p086a>¶
　西嶽曰麗農北獄曰廣野中嶽曰崑崙¶
遊玄圃瑤臺入閬風觀七寶瓊林聆九苞鳴鳳盼日月星辰交¶
輝下覽四天下如指掌上有金臺玉樓七寶宮殿晝夜光明天¶
帝神王之下遊處也一面有二百四十門有珠玉七寶之林紫¶
華丹實碧葉瑤英琴瑟相和皆應律呂太玄九室眞人居焉皆¶
自然天厨出入任意天伎雅絕樂難可勝實宇內之淸都神眞¶
之盛觀也尹眞人初受童眞之任隨侍老君遊此宛利天下五¶
嶽名山洞天宮觀及四海江河洞源水府其主者或稱聖帝或¶
稱眞王或公或侯有所諮啟多論二儀三景陰陽氣候劫運賒¶
促及帝王命錄修短安危興廢兆人禍福并學道進仙階級黜¶
<pb:CK-KZ_JY086_02p086b>¶
陟之事調和炁序抑消陽九百六災會之法或問道德宗源希¶
夷之旨老君皆如所請酬答言辭隱奧不可測識¶
　爲西王母説常淸靜經亦此西遊龜臺之時葛仙公曰吾昔¶
　授之於東華帝君東華帝君授之於金闕帝君金闕帝君授¶
　之於西王母西王母皆口口相傳不記文字吾今於世書而¶
　錄之也¶
老君謂喜曰吾將與汝上朝玉晨遊厯帝鄕作是語時靈音八¶
會雲炁四合冉冉昇虛遂遍厯九天諸天帝君皆來迎老君老¶
君入其宮宇設瓊英玉實月液雲漿靈芝仙果光華映席天樂¶
繁會靈唱妙絕諸天帝眞皆禮拜請問自然無上玄妙至眞帝¶
<pb:CK-KZ_JY086_02p087a>¶
一之道己而上元大有眞公中元太極仙公下元太淸仙伯乘¶
碧霞黃素雲輿駕蒼虬麒麟獅子張交渾流霞鸞鳳飛鶴之蓋¶
仗日精命眞之斾月華命魔之節星光命仙之旗侍從神仙靈¶
官十五萬(謂上元七萬中元五萬下元三萬所乘駕及蓋斾旗節之類皆各有等降)各持香花浮空¶
而至稽首拜迎老君上昇上淸日闕丹城蘂珠宮老君乃命喜¶
朝拜高上玉晨太上大道君於是道君賜喜環剛丹果隱伏龍¶
芝珠英玉醴共一十二事乃從老君下降於天水之靈山遂之¶
西域¶
　今秦州啟靈山也見有西昇臺聖容殿並在巖下¶
初老君去周嘗西化大秦安息月氐烏戈竺乾等國號古先生¶
<pb:CK-KZ_JY086_02p087b>¶
其國王及臣民皆奉教行善變强獷之俗崇揖遜之風乃還中¶
國¶
　按唐通典云大秦一名犁靬亦曰拂箖去長安四萬里其地¶
　平正有四百餘城小國役屬者數十其人長大有類中國其¶
　王無常人皆簡立賢者老君先已開化諸國世莫知之故傳¶
　記不載今因將尹眞人行化遂有記述流傳中國劉向列仙¶
　傳云老君好養精氣居周久之去入大秦至尹眞人傳云喜¶
　與老子俱遊流沙時然後得俱遊也葛洪丹序云洪少欲詣¶
　拂箖備聞海外諸國風境説大秦國淸淨奉道人民淳和王¶
　法甚正見商賈者皆目曰周人又唐時遣使入朝戴冠穿鞾¶
<pb:CK-KZ_JY086_02p088a>¶
　嘗謁老君像捨錢修觀寫明皇御注道德經黃帝陰符經歸¶
　其國足騐老君嘗至其國¶
今復與無上眞人尹喜至罽賓行化暫止於近郊山谷初淸和¶
國王(卽東極始老國也)生天爲妙梵天王每遇老君遊行經厯卽遙拜¶
發願云惟願慈尊濟度弟子於當來世常與弟子爲師於當來¶
世得爲高眞其後享天福報盡降生人世尚以餘福得爲羌胡¶
之主卽罽賓之煩陀力士是也旣生人間忘其宿命殺害無度¶
頻出遊獵老君不忍違其前願乃於此教化之時王出獵至山¶
有五色光炁貫日怪而尋之乃遇老君王問曰公是何人老君¶
曰吾是修道之士¶
<pb:CK-KZ_JY086_02p088b>¶
　至人通玄究微應諸天諸地異域方言以至異類音聲莫不¶
　洞解故與胡王問答皆隨其國之方言而與之言當時隨侍¶
　眾眞卽以正音紀錄之還傳中夏後人目曰化胡經也猶齊¶
　人能爲楚人言者遇楚人則操南音與之言及其紀之於冊¶
　則必用齊語矣事出一人之手不待翻譯也¶
王曰道是何物誠爲我説之老君曰道者元炁虛無混沌自然¶
無表無裏無有高下天地從之而生萬物資之而形不得而名¶
故强爲之稱曰道也王曰吾自建國以來不聞有如是事公何¶
所從來而居此乎老君曰吾是萬氣之靈根神仙之道元在天¶
爲眾聖所尊在地爲萬國師君天上天下皆吾百官回神無極¶
<pb:CK-KZ_JY086_02p089a>¶
造化方圖分布日月星宿虛玄步天量地制作經文天地萬物¶
係命道君有形之類皆從道生吾生於無形長於無名降爲帝¶
師隨世教化今來自周也¶
　老君知王頑獷難化不達謙遜之辭故以直告之庶其警悟¶
　宿因耳¶
王曰未審在彼國土以何法教人老君曰吾在中華常以道法¶
開化王曰何謂道法老君曰道法者乃太上靈寶生於天地之¶
先大無不包細無不納天不得此無以耀明地不得此無以表¶
形神不得此無以入冥人不得此無以生成是以萬物芸芸以¶
道爲根蛇得之爲龍禽得之爲鳳獸得之爲麟凡人得之爲仙¶
<pb:CK-KZ_JY086_02p089b>¶
人能修之逍遙太空改易五內變化形容役使鬼神隱顯無常¶
上仙之道也王曰所説靈寶者固爲希有然我智力淺劣不任¶
是事不知今於此國宜以何法設教老君曰觀王風俗人懷悖¶
戾更相誅戮虐及含生邪淫貪慾日造惡業自取沉淪王欲生¶
得全壽死無殃考宜修浮屠之法¶
　內外剪除而不傷形體故曰浮屠也¶
王曰其法云何老君曰先去人我止烹殺眾生蠢蠢皆愛形命¶
王今好獵殺害無度天道好生甚惡殺傷王欲保壽願勿畋獵¶
王艴然變色曰異哉是欲亂我風俗乃疾我遊獵禁我殺生耶¶
我自有國以來代代弋獵亦保天年公有所須當遣供給毋出¶
<pb:CK-KZ_JY086_02p090a>¶
此語亂我國人使之失業遂馳還後出獵復到屈山又遇老君¶
問曰殺有何罪乃禁我獵身死空無將何受報老君曰王之好¶
獵不問四時不避胎養是何逆天暴物法當減祿奪算天有司¶
殺之神紀人過惡一朝命終地司追其魂神禁繫考掠永淪罪¶
獄王曰未知殺外更有何罪老君曰殺罪至重積寃成業五道¶
四生緣對不絕如驕恣暴逆酖酒淫色貪婪欺罔信用妖巫亦¶
皆有罪死入地獄魂神受苦王欲改過信奉浮屠生則富貴康¶
甯死則魂魄不拘喜悅無量不亦善乎王曰甚善公試爲我分¶
別説之老君曰浮屠者削去鬚髮著壞色衣偏袒徒行以制其¶
形持戒止惡中食悔過常習止觀以檢其心能修之者上可全¶
<pb:CK-KZ_JY086_02p090b>¶
身保國下可免離苦趣王曰善則善矣但我智識淺劣積習旣¶
久未能持戒止觀又不能惡衣徒行然軍國事重猶希福祐請¶
且修中食漸省殺獵以化國人可乎老君曰可王曰未解其方¶
請公教之老君欲化其國令悉信向乃謂王曰今請爲王設中¶
食願率羣臣眾庶悉來會食因觀法度王曰公縱神聖安能供¶
給吾國之眾老君曰願王枉駕率眾俱來勿以爲慮王乃歸國¶
尅日聚會老君散五雲於五方山各隨其方色化爲宮殿陳設¶
帷帳飛仙百億悉爲給使天厨飲食不可稱數王密遣人覘之¶
方大驚異遂舉國俱來就會七日滿散并以種種珍寶綵繒賜¶
王遍及臣庶王啟老君曰我等已見儀法欲設中食願率徒眾¶
<pb:CK-KZ_JY086_02p091a>¶
皆來老君曰吾眾頗多恐王不能供給王訝曰我大國無所不¶
有何以不能供給耶請尅期而會老君謂尹喜眞人胡性堅强¶
心猶未服可因此會方便化之乃勅海內羣仙皆來赴會來者¶
相續於路月餘不絕王倉庫將竭齋未及半乃生悔心王召羣¶
臣謀曰道士徒眾何乃果多耶予設中食本祈益國今乃傾我¶
倉庫恐是鄰敵姦謀故遣來害我國不然必是鬼魅若不早圖¶
恐彌損國汝等急宜焚殺以全予國於是羣胡積薪外郊煙焰¶
亘天乃將兵圍繞老君及隨侍仙眾驅逼入火老君與諸仙怡¶
然赴火隨煙出没身更精明又令左右沉之深淵老君入水淩¶
波越流身放光明王益發怒又燒大鑊令煎煮之老君忻然入¶
<pb:CK-KZ_JY086_02p091b>¶
沸湯中談笑自若胡王始驚知不可殺然業已行此恥不能殺¶
乃急遣使以告鄰國曰有一妖魅或老或少變化不常處吾國¶
山谷中我投之水火皆不能殺恐更興妖害及諸國請速興兵¶
相共誅戮旬月之間胡兵並集共圍老君吹具扣革彎弓按劍¶
四面合圍於時老君宴處圍中怡然不爲恤亦無怒意俄而風¶
雷四合天地震動胡兵矢石皆自反中戈矛摧落金革無聲胡¶
兵驚懼一時奔潰胡王戰慄謂羣胡曰其老翁等安知非大聖¶
人今欲事之何如羣胡曰大王旣已燒沉煮射皆不能傷豈非¶
聖人耶但恐其積怒將滅王國願王早爲之謀王曰誠然吾今¶
正爾自詣其前求哀請命庶蒙赦宥於是面縛至老君前五體¶
<pb:CK-KZ_JY086_02p092a>¶
投地叩頭千百求乞哀宥是時老君欲堅其信心語之曰吾是¶
太上老君生乎無極之先經厯塵沙劫運度人無量爲三十六¶
天之尊統領三界制御萬靈報應罪福莫不由吾哀汝造罪故¶
來行化汝恃貴驕不能遵依邀我中食返相折辱汝積惡鍾身¶
萬悔何及諸天神兵將滅汝國絕汝種類語未竟胡王眾等皆¶
見天丁力士神王甲卒不可稱計乘龍跨虎俱在空中怒聲震¶
地王及庶等驚怖哀號叩頭出血跪伏謝曰我生邊戎受性狂¶
愚不信道法凌辱天尊伏量此過萬死尚輕一國同誅不足償¶
責惟乞赦罪重賜全活願受前法至死不悔舉國奉身不敢終¶
怠老君曰且止且止雖叩頭泣血猶未可保恐汝後悔當何以¶
<pb:CK-KZ_JY086_02p092b>¶
爲質誓耶王曰若天尊大聖見赦我罪與我更始請以舉世男¶
女一世不婚不娶髠剃鬚髮以奉教法若違誓約當身死爲證¶
老君曰可矣汝今誓重諒可憫也然汝兇惡日久甚不足恤吾¶
滅汝國土令入地萬丈化爲微塵猶彈指耳不足爲難但吾好¶
生故赦汝當一如吾戒不得後負王拜曰敬奉命旣而神兵匿¶
景天地淸甯老君乃戒王曰今釋汝罪汝宜奉浮屠法永世受¶
福常生人道王及羣胡莫不懽喜頭面著地合掌禮謝老君於¶
是注慈惠光降照王身王忽追省前因悔悟悲泣涕淚俱下再¶
拜叩首曰我從無量劫來惡根未滅雖得超生旋卽墮落頭出¶
頭没如汲井輪不遇天尊大慈仁者憫念宿緣特賜救拔終淪¶
<pb:CK-KZ_JY086_02p093a>¶
惡道無有出期今願棄國入山以奉大戒爲國人謝罪祈福終¶
希度世永離輪迴老君曰善汝欲居山學道妻子羣臣任其去¶
留留者令奉五戒十善隨入山者則奉六戒王曰唯唯是誠所¶
願老君曰汝審欲聞法者可淸潔修齋齋竟同集當授汝法王¶
禮謝而退卽捨王位傳授其子乃率國中臣民男女發善心者¶
一萬二千五百人俱時來至稽首長跪以俟尹眞人適赴天帝¶
中食而還頂負圓光足履蓮花諸仙玉童玉女香花天樂從空¶
而下老君指尹眞人示胡王曰此吾之弟子無上眞人命爲汝¶
師乃令王與偕來之眾先懴悔三業六根自從無始以來所造¶
陰罪陽過十惡五逆信用邪見外道一切罪犯以至積世父母¶
<pb:CK-KZ_JY086_02p093b>¶
眷屬所造諸業悉皆懴悔懴悔已畢乃謂汝等各各攝念靜神¶
諦聽吾言今爲汝授五戒十善五戒者一不殺生二不飲酒三¶
不偷盜四不邪淫五不妄語能持此戒當有二十五戒神護之¶
十善者一曰孝二曰忠三曰慈四曰忍五曰施惠六曰精勤七¶
曰供養八曰信向九曰勸化十曰靜定能行此者當有十天善¶
神衞之矣授已卽復爲王等説十戒十八戒二十四戒二百五¶
十戒女人五百戒又令一嵗正月五月九月謂之三辰月齋又¶
每月六齋初一初八十四十五二十八二十九日謂之四天王¶
齋又每月十眞齋初一日念無量太華天尊免火車地獄之苦¶
初八日念玄上玉晨天尊免溟泠地獄之苦十四日念度仙上¶
<pb:CK-KZ_JY086_02p094a>¶
聖天尊免鑊湯地獄之苦十五日念玉寶皇上天尊免風雷地¶
獄之苦十八日念好生度命天尊免銅柱地獄之苦二十三日¶
念玄眞萬福天尊免火翳地獄之苦二十四日念太靈虛皇天¶
尊免屠割地獄之苦二十八日念太妙至極天尊免金剛地獄¶
之苦二十九日念眞皇洞神天尊免普掠地獄之苦三十日念¶
玉虛明皇天尊免三界寃報之苦是日十方諸天下降觀人善¶
惡當一日一夜素食誦經可免九獄之苦三界寃報之罪不能¶
齋者許食自死肉仍謂四眾曰王今已得受度我將行化諸國¶
王復再拜啟曰天尊大聖今將遠遊覬集良難舉國受恩慨戀¶
無所欲請天尊洎我師徒眾行道三十日然後送別唯垂許可¶
<pb:CK-KZ_JY086_02p094b>¶
老君曰善王遂與世子羣臣人民大建道場廣陳供養歌唱詠¶
讚會日告滿猶欲延留眞人謂曰善哉善哉供養矣吾將侍師¶
行化諸國弗可得而留也於是胡王攝衣而起跪行而進再拜¶
長跪合掌白言我師將捨我去無所諮請願授要旨終身受持¶
眞人謂曰吾語子夫戒律雖非至道誠爲入道之階能堅持不¶
懈泰定從此生智慧從此起九層之臺起於累土合抱之木生¶
於毫末千里之行始於足下又曰汝國風俗獷戾阿修羅之氣¶
習未除我師立教柔弱處上汝惟不爭故天下莫能與之爭汝¶
能無爭三昧則於見在世當爲人中第一未來世中當證善果¶
王受教已稽首禮謝眞人重告王曰子來前子知身相虛假萬¶
<pb:CK-KZ_JY086_02p095a>¶
有非實乎汝欲求寂滅之樂當除垢止念見不可欲一塵有著¶
卽累汝性王於言下開悟叩頭拜謝曰唯唯眞人遂偕諸仙眾¶
侍從老君出罽賓境合境臣民俱哀戀拜送王卽與眾入山修¶
道遞相訓導老君遂至條支國其國王奉事外道魔師曰謂是¶
聖人其徒三千餘人皆從官供給凡十二年廣行幻術王敬信¶
之一日語魔師曰國中大山當道妨人行路壅遏源流時作洪¶
水師等能爲卻之否魔師曰可明日爲王卻之時老君適至坐¶
於樹下觀諸魔師各作奇術兩手作訣山爲微動老君知王可¶
化謂尹眞人曰魔師作法欲除此山山若果除王必信之謂眞¶
神聖不可復化矣乃令尹眞人遙以神通制之山遂不動魔師¶
<pb:CK-KZ_JY086_02p095b>¶
自相謂曰向者已動今返不動莫有異術之人禁制之乎遂競¶
上山巓四望尋覔遙見眞人乃急追捉送王王問曰汝是何人¶
眞人答曰太上弟子王曰太上何人耶曰太上聖人王曰汝太¶
上今安在曰自罽賓國行化至此近在山下王卽勑左右迎之¶
卽至王宮王卽延坐問曰人言老翁是聖人吾國有一大山妨¶
路萬民患之魔師卻之不能願聖者謂我除之老君曰諾王曰¶
不知須幾人力曰此小事也何須人力魔師恐王因此不復信¶
用更求自卻王曰善於是魔師三千人俱作法用盡其術終不¶
能動王曰師法盡矣請老翁除之老君卽把九節之杖撥而去¶
之如去塊土水乃順流地亦平正王叩頭再拜求爲弟子不復¶
<pb:CK-KZ_JY086_02p096a>¶
奉事魔師舉國臣民莫知敬仰咸願皈依受化老君還於樹下¶
王請就館王宮老君不從王益加信仰於是匍匐膝行叩頭請¶
問曰竊聞聖者不違人心伏願爲説妙法老君曰吾聞王者悉¶
非常人德蔭萬物行合乾坤開化人天爲國之君君能行道國¶
土長全寢甲休兵安濟萬民於世無道國土傾淪多嬰災難毒¶
及臣民王宜盡心奉道求眞身無災害嗣續詵詵鄰國畏服姦¶
惡不侵命壽長永與天相傾月不夜蝕日不晝昏父不哭子臣¶
不背君王宜體之尊道敬天王曰願乞哀憫留神賜教示以道¶
要老君曰恐王驕蹇易生退心未可輕付王於是召羣臣萬民¶
七日七夜修齋供養各持綵繒黃金以爲信誓手持香花叩頭¶
<pb:CK-KZ_JY086_02p096b>¶
百拜慇懃三請伏聞大聖開化罽賓遠近諸國咸受正眞我今¶
劣弱未蒙垂慈願剖大道開示愚民使舉國人民終世奉行老¶
君知其心至乃謂曰吾已令弟子無上眞人與諸國王爲師演¶
説經戒刳心制形生得安穩無有夭橫死得滅度不墮惡趣王¶
能敬奉獲福無量王曰唯唯老君曰善王可還宮焚香作念於¶
是眞人應見化身於王宮殿坐寶蓮花爲王授十八戒王歡喜¶
合掌禮拜願棄國家不顧身世持如是戒不敢有違又爲王天¶
人羣臣若男若女初發心者説三戒爲已伏心者説五戒王復¶
問曰太上聖人先下東方不知以法教化莫亦如今所授乎眞¶
人曰我師隨世設教昔在神州以神仙之道教化天下上自三¶
<pb:CK-KZ_JY086_02p097a>¶
皇次及五帝修之皆得神仙王曰浮屠神仙有何差別眞人曰¶
浮屠者回心向道剪滅六根以空寂爲宗至於神悟性靈得證¶
佛果然命過形亡終歸寂滅永爲陰靈而已神仙者修眞證道¶
形神俱妙顯化飛昇出有入無長生不滅胡王曰何不以此教¶
我外國使得同然耶眞人曰生道至重上天所祕非夙植道本¶
安得易聞胡王禮謝遂建精舍造像供養老君乃與眞人行化¶
諸國遂至于闐國于闐先聞老君將至卽率國奉迎於國南渠¶
山之上(一名檀特山)營造精舍延請老君居焉老君宴處其間不飲¶
不食王與近臣朝夕諮問求乞所聞老君授以齋戒之法王曰¶
聖師所言止有齋戒還更有餘教耶老君曰吾道無量無邊順¶
<pb:CK-KZ_JY086_02p097b>¶
俗通時因機立化在中華時行無上正眞無極大道修習之者¶
度行延年行備功圓克登仙果乘龍馭炁白日昇天説三洞眞¶
經三十六部大乘次法萬八千篇上至帝王下及凡庶修奉之¶
者隨其淺深受報登仙或爲上聖或證高眞品秩崇卑三十七¶
等飛行自在變化不測又有金液神丹修鍊之道吐納咽景養¶
炁之訣柔體調神導引之法三奔五鍊嗽御之經及採餌靈芝¶
神草柔金水玉之方至於隱天藏月變景鍊形役使鬼神制御¶
天地符圖寶篆玉璽金書萬術千經開化後學皆因宿根淸淨¶
稟氣淳和好道樂眞精誠不退身心相應方堪付授如汝國人¶
積生剛勁宜以浮屠之法制鍊身心如能精勤不懈命終之後¶
<pb:CK-KZ_JY086_02p098a>¶
受福生天道法玄妙深微縱教於汝亦難解了非吾所惜也良¶
由眾生自無始以來慳貪嗜慾㗖食無厭養其膿血彌益罪根¶
生老病死惡風毒炁百病來侵受生稟質各各不同日夜循環¶
萬生萬死或居母腹不得出生或至分免卽便死亡或一嵗二¶
嵗念念改張一日之中無少安樂良由廣食穢濁骨肉薰蒸損¶
傷臟腑金玉化銷身形難久吾不飲不食抱道自然變化無方¶
長生不死常説經教開度眾生凡夫愚迷不能信用吾常憂念¶
憫痛在兹故使持齋減其病苦能行之者獲福無量王曰聞有¶
佛陀近在罽賓出世傳法度人莫是聖師否老君曰此浮屠教¶
法西域諸國國王人民咸已歸依止殺除淫調柔其性當得果¶
<pb:CK-KZ_JY086_02p098b>¶
報常生人天今汝奉行不得懈怠內外淸淨心照圓明罪旣不¶
生福亦自長厯劫之中常得快樂王大信服敬禮受命¶
¶
¶
¶
¶
¶
¶
¶
¶
<pb:CK-KZ_JY086_02p099a>¶
#+PROPERTY: JUAN 005
<pb:CK-KZ_JY086_02p099a>¶
* 混元聖紀卷之五¶
是時老君在于闐國謂尹眞人曰吾所行化遍此西方攝伏外¶
道令歸正法其諸國土已得度者及未得度者我於此時咸令¶
集會俾其開悟歸入法門語已卽有九色神光遍照西方無極¶
國界光所及處無有遠近俄頃之間毗摩城中自然寛平地化¶
金色建大法座百寶莊嚴三界眾眞諸天靈神俱時來集時于¶
闐國王及罽賓國條支國安息國大月氐國朱俱半國渴叛陀¶
國護密多國骨咄陀國俱密國解蘇國拔汗那國久越得犍國¶
悒怛國烏拉喝國失范延國護時健國訶達羅支國波斯國踈¶
勒國碎榮國龜兹國拂箖國焉耆國弓月國瑟匿國康國史國¶
<pb:CK-KZ_JY086_02p099b>¶
采國似没盤國曹國何國大小安國穆護國烏那葛國尋勿國¶
火尋國西女國大秦國波羅柰國帝那忽國伽摩路國前陀羅¶
國烏萇國曇陵國多勒建國大食國殖賦國數漫國怛没國俱¶
藥國嵯骨國迦葉彌羅國迦羅國不路羅國泥婆羅國獅子國¶
拘尸那揭羅國毗舍離國劫毗陀國室羅伐國瞻波羅國三摩¶
怛吒國嗚茶國蘇剌吒國信度國烏利尸國扈利國色伽栗國¶
漫土漫國尼拔國越底延國賒彌國小人國軒渠國陀羅伊羅¶
國狼揭羅國舍衞摩竭提國臨倪國天竺國等王(已上共計八十國土)¶
　按通典云塞王居罽賓國在度山之西塞種分散爲數國自¶
　疏勒以西北休屠損毒之屬皆故塞種也損毒卽婆羅門國¶
<pb:CK-KZ_JY086_02p100a>¶
　或曰摩伽陀漢謂之損毒亦曰身毒顏師古云身毒卽天竺¶
　也塞種卽釋種也蓋胡音有輕重也身毒有別國數十如舍¶
　衞波國柰之屬雖各小異而俱名天竺故有五天竺亦曰五¶
　印土¶
及諸羌酋部落不可勝數遙覩光相妙麗希有晝夜瞻仰歡喜¶
讚歎老君運妙有神通悉皆攝受令俱得至道前老君宴坐寶¶
座之上諸胡國王及其后妃眷屬各各燒香散花奏樂圍繞禮¶
拜供養願聽法音老君乃爲說經老君説經竟復告曰汝等常¶
當皈依大道信奉佛陀時舍衞國王摩竭提國王等¶
　按通典云摩竭提乃天竺之屬國其都臨恒河有山曰靈鷲¶
<pb:CK-KZ_JY086_02p100b>¶
　胡語曰耆闍崛山蓋有靑石山頭似鷲鳥故以爲名¶
出班再拜胡跪請曰敢問皈依大道信奉佛陀其法云何修何¶
恭敬老君曰善哉問奉吾法者當作淨舍恭肅無疑朝夕焚香¶
傳授經教念念相續自悟悟他興建福田齋講開悟親近明師¶
憐愍後學厭離俗纏不矜功德常思濟物願見明時念施法藥¶
願道流行不妄興利不慕榮觀不欺卑賤一切恭敬恤老矜孤¶
平等親疏不妄殺戮永斷諸業常與道合能如是者見世獲福¶
過去生天慶流後嗣時舍衞烏萇摩竭等國王皆願捨位歸心¶
修道會中無鞅數眾悉發善心稽首唯唯信受奉行尹眞人將¶
侍老君復還中夏羣胡留戀不忍辭決願留於此國土教化眾¶
<pb:CK-KZ_JY086_02p101a>¶
生祈懇再三眞人曰汝等以相見我我本無動甯有去來汝必¶
欲以身相見我者宜以五色土木金玉彩石置像吾身禮拜供¶
養吾當應現爲汝説法復告之曰汝等同受天地一元之炁而¶
生皆具足眞常之性於未來世究竟當得無上正眞遍知至道¶
善自護持無犯戒律過中勿食食已欲起先作念言處世界如¶
虛空如蓮花不著水心淸淨超於彼稽首禮無上尊念已卽起¶
時會眾等悉皆歡喜頂禮信受是時彼國又有外道九十六種¶
善惑人心人莫能覺老君悉皆化之令歸正道¶
老君將還中夏乃與羣胡辭決胡眾攀戀不己老君不違其善¶
意乃喻之曰我暫歸天上簡定人鬼之錄尋當下降百年之外¶
<pb:CK-KZ_JY086_02p101b>¶
當遣佛陀生汝國土施教後人言訖老君駕八景雲輿尹眞人¶
乘白鹿羣仙跨鶴仙樂駭空天神導從昇天而去¶
　按唐通典西域總傳云于闐都䓤嶺之北二百餘里去長安¶
　九千八百餘里戶三萬二千東北至都護理所二千八百里¶
　東至鄯善千五百里䓤嶺以東唯此二國爲大後漢魏梁後¶
　周隋唐正觀中並遣使通中國自商昌以西諸國人多深目¶
　高鼻惟此國貌不類胡頗類華夏自漢武帝至今中國詔令¶
　書冊符節悉傳以相付敬而存焉國西五百里有毗摩寺云¶
　是老君化胡之所¶
羣胡仰望再拜哀泣倐忽之間無復影響乃各還本國惟罽賓¶
<pb:CK-KZ_JY086_02p102a>¶
煩陀王入山居精舍積修苦行堅持戒律化其國人捨惡從善¶
死後上生梵天旣生天已能知宿命每念前因願聞大道老君¶
不違其願乃命尹眞人下降授以眞空常寂之道神仙解化之¶
法¶
　後漢書裴楷上書於桓帝云(臣)聞宮中立黃老浮屠之祠此¶
　道淸虛貴尚無爲好生惡殺省欲去奢老君西入夷域始爲¶
　浮屠之化浮屠不三宿桑下不欲久生恩愛精之至也天神¶
　遺以好女浮屠曰此但革囊盛血爾遂不盻之其守一如此¶
　乃能成道故知浮屠立教之初煩陀王率先捨國入山修行¶
　又能堅志不破戒律宜其終聞大道而證佛果也魏明帝製¶
<pb:CK-KZ_JY086_02p102b>¶
　老君化胡經讚云混元未始老君爲先長於太初冥昧之前¶
　無師無祖誕生自然渝眞散朴乃微乃玄仰而攀之耀乎霄¶
　乾俯而察之深乎淵源敷二儀以布化燭三光以列天其性¶
　無欲純粹精也體虛抱素妙難明也撓之不濁澄之不淸幽¶
　之不昧顯之不榮誰謂天高懸象可標誰謂地厚重泉可洮¶
　然道也標之不高洮之不浚物受其形莫鑑其源人稟其中¶
　莫識其全美哉乎道爲萬物之宗天地之始吾欲書之非筆¶
　可紀吾欲體之無形可擬又曰深愍後世託下於陳爲周柱¶
　史經九百年無極之際言歸崑崙化被胡域次授罽賓後及¶
　天竺於是遂遷文垂後世永乎不冺¶
<pb:CK-KZ_JY086_02p103a>¶
老君化胡已卽昇天至穆王四年甲申降遊東海至扶桑會大¶
帝校集諸仙品位高下復分身降於西海王蘇鄰國號長生甘¶
露無上醫王大光明使度化人天神鬼凡教法所未曁處皆令¶
得度俄復登天¶
穆王少好神仙之道感西王母降其宮又獲八駿之馬王乘之¶
命奔戎爲右造父爲御導車涉弱水魚鼈黿鼉爲梁遂登春山¶
觴王母於瑤池之上而歸在位五十四年夀一百四嵗時尹喜¶
旣適流沙其草樓在終南之陰王追慕靈跡命駕諸馬爲修觀¶
建祠延杜外等七人爲道士以奉同事沖字玄逸閑居幽室吟¶
詠道德常攝護炁液吐納光華經二十餘載忽展眞人降其靖¶
<pb:CK-KZ_JY086_02p103b>¶
室將侍者二人捧碧玉函立於左右沖拜首求哀蒙授以九華¶
丹經一函謂沖曰老君與文始先生於東海八渟山召大帝校¶
集羣仙天下山川洞室仙人無遠弗至時有地司保舉子勤勞¶
老君勅我付汝仙方也沖依法令服身生玉光五臟充實僅容¶
氣息又感眞人李君授以太上素靈洞玄大有妙經沖復修之¶
甚得其騐遂解胞釋結保命凝眞領攝羣神洞觀眾妙袪策虎¶
豹役使百靈通達冥顯莫測其涯年百餘𡻕穆王十九年己亥¶
老君遣上淸元君下迎授書爲太極眞人任王屋山仙王¶
文始先生之徒茅軌字公度少學天文兼通䜟緯文始授以道¶
經丹訣凡百餘篇皆蒙口訣文始先生登眞之後卽與隱士杜¶
<pb:CK-KZ_JY086_02p104a>¶
沖等同於樓觀修習時年二十有八絕粒行氣修鍊神丹道成¶
上昇老君賜任太和眞人命下統仙僚於杜陽宮軌時出遊帶¶
神丹厯天下濟度有緣之人或鍊金銀以賑貧窮或行丹藥以¶
救危厄求哀之人咸得其福利焉¶
李脱學長生之道穆王時來居蜀金堂山龍橋峰下合九華丹¶
丹成去遊五嶽十洞二百餘年於海上遇飛陽君授水玉之道¶
還歸此山鍊藥成又去數百年或隱或顯遊於市朝後復回龍¶
橋峰下鍊金鼎還丹丹成已八百𡻕矣蜀人厯代見之因號曰¶
李八百凡三於此山學道故世人號此山爲三學山脱妹名眞¶
多隨兄修道居綿竹中老君與玄古三師降授以飛昇之道先¶
<pb:CK-KZ_JY086_02p104b>¶
於八百白日昇天故其山號眞多化卽古浮山治也¶
厲王二十一年甲辰洛陽人宋倫棲止樓觀抱一沖和不交人¶
事日誦道德二篇數遍服黃精白术積二十餘年一日老君降¶
其居仙童六人輔眞執籙倫匍匐乞哀乃告倫曰吾有中景之¶
道通眞之經生乎三元之始出乎九玄之庭五德合慶六氣凝¶
精負眞保遐長生回齡子能修之立致雲軿出有入無徹幽洞¶
明三光並照二炁齊靈變化適意飛昇上淸今以授汝倫拜受¶
教乃開寶藴出靈飛六甲素奏丹符以付於倫倫修之乃自然¶
通感常有童子六人更迎侍之洞視萬里察物如神能望岩伸¶
步淩波涉險不用津路或化爲麞鹿或化爲鳩鴿翱翔原陸試¶
<pb:CK-KZ_JY086_02p105a>¶
人之心年九十餘以景王時授書爲太淸眞人下司中嶽神仙¶
之錄焉¶
彭宗年二十學道師事杜沖受道德五千言行雌一之道能三¶
日三夜通爲一息能一氣誦道德經兩遍厲王時年一百五十¶
嵗老君召爲太淸眞人¶
宣王時馮長任柱下史年四十休官入道常誦道德經居終南¶
山老君遣眞人彭宗駕白虎降其室授以太上隱書至平王時¶
昇仙爲西嶽眞人¶
宣王四十三年老君過渭川王迎謁之老君曰嵗星北入于燕¶
周其衰矣後二年幽王立(今汧渭之側有伯陽川是其處也)是時郊野採薪者¶
<pb:CK-KZ_JY086_02p105b>¶
行歌曰巾金巾入天門呼長精翕玄泉鳴天鼓養泥丸時人莫¶
能識老君曰此活國中人其語秘矣斯乃修習無上至眞之道¶
也¶
幽王二年西周地動涇渭洛三川皆震老君曰周將亡矣夫天¶
地之氣不失其序若失其序民亂之也陽伏而不能出陰迫而¶
不能蒸於是其地震今三川實震是陽失其所而塡陰也陽失¶
而在陰原必塞原塞國必亡矣夫水土演而民用也土無所演¶
民乏財用不亡何待昔洛竭而夏亡河竭而商亡今周德若二¶
代之季乎其川原又塞塞必竭夫國必依山川山崩川竭亡之¶
徴也川竭山必崩若亡不過十年數之紀也是𡻕三川竭岐山¶
<pb:CK-KZ_JY086_02p106a>¶
崩三年幽王嬖褒姒老君曰周亡矣昔夏之衰也二龍止於庭¶
而言曰余爲褒之二君於是布幣而策告之龍亡而漦在乃櫝¶
而藏之比三代莫敢發厲王發而觀之漦化爲黿童妾遭之而¶
生女子懼而棄之宣王時有謠曰檿弧箕服實亡周國王聞有¶
夫婦賣其器者使執而戮之懼而夜逃聞童妾所棄女子啼於¶
路哀而收之奔褒褒人有罪請入此女以贖是爲褒姒王愛之¶
生伯服立爲太子乃廢申后及太子宜臼老君曰禍成矣無可¶
柰何尋爲犬戎所滅¶
平王三十三年老君復出關行化諸國遂遊西海至流麟等洲¶
召十方神仙及初得道地下主者遊散仙人至孝至忠經厯度¶
<pb:CK-KZ_JY086_02p106b>¶
者八萬餘人校其功行授以仙職五等仙官二十七品隨高下¶
付之乃復昇天¶
老君自與羣胡辭決已逾百年煩陀王(昔罽賓胡王也)下生身毒國爲¶
王子是謂浮屠教主實莊王九年癸巳四月七日夜半從莫耶¶
夫人右脇誕生¶
　周之四月卽今二月也釋氏過去見在經云二月八日生因¶
　果經三月七日生瑞應經云四月八日夜半子時生按唐通¶
　典載晉宋間浮屠經云臨倪國其王主浮屠太子父曰{□}頭¶
　耶母曰莫耶浮屠身服色黃髮如靑絲始莫耶夢白象而孕¶
　及生從母右脇出生而有髻墮地能行七步此國在天竺國¶
<pb:CK-KZ_JY086_02p107a>¶
　中其國又有神人名沙律又後魏釋老志云釋迦卽天竺迦¶
　維衞國王之子天竺其總攝迦維別名也初釋迦於四月八¶
　日夜從母右脇而生旣生姿相超異者三十二種天降嘉瑞¶
　以應之亦三十二其本起經説之備矣釋迦生時當周莊王¶
　九年春秋魯莊公七年夏四月恒星不現夜明是也至魏武¶
　定八年凡一千二百三十七年又隋書經籍志云釋迦當生¶
　周莊王之九年四月八日自母右脇而生姿相奇異有三十¶
　二相八十種好捨太子位出家學道勤行精進悟一切種智¶
　而謂之佛亦曰佛陀亦曰浮屠皆胡言也華言譯之謂之淨¶
　覺云¶
<pb:CK-KZ_JY086_02p107b>¶
鬚髮皆卷多力善射年十七父王爲納瞿夷耶輪鹿野三女爲¶
夫人生二子長曰羅㬋羅次曰憍陳如又十二年因遊四門見¶
生老病死之相乃忽驚恐憶念前因遂棄家踰城徑入雪山棲¶
止阿藍花樹下修尹眞人昔所授之道(胡人因名其樹曰菩提中國譯曰道也)備¶
厯艱苦六年道成身相金色類佛陀像號曰釋迦牟尼至匡王¶
四年壬子二月十五日解化¶
　時以建子爲正月昔之二月乃今之十二月也西域呼佛滅¶
　爲湼槃金光明經曰云何如來壽命短促年方八十此之謂¶
　也或謂老君是周定王三年九月十四日生佛是周昭王二¶
　十四年生穆王十三年滅蓋謂佛生滅在老君出關之前欲¶
<pb:CK-KZ_JY086_02p108a>¶
　證非老子化胡成佛也按劉向列仙傳云老子生於商時又¶
　世本云在商爲守藏史在周爲柱下史隋薛道衡制碑云在¶
　文王武王時居藏史柱史之職倘生於定王時豈得在商爲¶
　西伯藏史乎釋迦之生滅亦今昔所共知不可易也按魏書¶
　釋老志隋書經籍志並云釋迦生當周莊王九年春秋魯莊¶
　公七年夏四月恒星不見夜明是也至魏武定八年一千二¶
　百三十七年又云齊王簡棲撰頭陀寺碑云周魯二莊親昭¶
　夜景之鑑漢晉兩明並勒丹靑之飾今寺與碑猶在鄂渚梁¶
　昭明嘗編入文選矣五臣注云佛生於周莊王魯莊公時佛¶
　法漢明帝時來晉明帝時興故云二莊兩明夫蕭昭明學佛¶
<pb:CK-KZ_JY086_02p108b>¶
　者也使其言或非詎肯編入文選也哉後人學不師古妄起¶
　異端忽欲遷其生滅之𡻕月躋十有三王越三百四十餘年¶
　而先之欺罔甚矣且自東漢以來胡僧入中國者不爲不多¶
　皆己據實吐露矣至姚秦時已厯三百餘𡻕其間未聞有乖¶
　異之論而好勝之徒一旦輙欲盡廢前人據實之言而從己¶
　之説人孰汝信哉如唐書藝文志子錄首敘道德次述神仙¶
　東載釋氏總目爲道家之流未嘗別立門類也歐陽文忠公¶
　修唐書其載老釋事甚略惟天竺傳載其貞觀中來獻異物¶
　土地圖請老君像或者不悟猶謂老君何不化胡成道而乃¶
　成佛耶殊不知天竺言菩提卽華言道也釋書亦言釋迦入¶
<pb:CK-KZ_JY086_02p109a>¶
　山修道又言六年成道則知佛道可以通稱也猶中國修道¶
　登眞之士不言成道而言成仙耳今據法華經提婆達多品¶
　云佛言我於多劫之前嘗爲國王爲求法故捐捨王位奉事¶
　仙人經於千載仙人爲説妙法蓮華經今我具足六波羅密¶
　慈悲喜捨三十二相八十種好紫磨金色成等正覺故古禪¶
　師述序分云釋迦自引昔爲求經捨國捨榮奉仙學道故有¶
　提婆達多品張無盡合論亦云佛事仙人者示善知識之難¶
　遇也仙人教佛者法以口傳而佛以心證也夫瞿曇昔於多¶
　劫之前已事仙人則知仙道其來久矣仙人爲説經令得六¶
　波羅密以至成等正覺則仙人足以爲佛師矣佛爲一大事¶
<pb:CK-KZ_JY086_02p109b>¶
　因緣故出現於世而説是經必無誑語爲其不欺心不叛師¶
　而直述其所自來此其所以爲佛也雙林傅大士世稱彌勒¶
　佛也猶以道爲尊而釋次之故冠道冠而披袈娑天台寒山¶
　子文殊之化身也文殊乃七佛之師有頌曰家住綠岩下庭¶
　蕪更不芟仙書一兩卷樹下讀喃喃又云寒山一倮蟲身白¶
　而頭黑手把兩卷書一道而一德常持智慧劍擬破煩惱賊¶
　又嘆世頌云埋著蓬蒿下晚日何冥冥遮莫咬鐵口無因讀¶
　老經竊觀前哲皆知尊老子而重道德後世學者不究本原¶
　乃毁師叛道良可哀也¶
釋迦寂滅之後上生三十二天昇賈奕天居延眞宮爲種民天¶
<pb:CK-KZ_JY086_02p110a>¶
之長號善惠眞人¶
　按本相經云結習已盡心識兼忘超出三界昇入種民本始¶
　經云佛滅上生三十二天常在素天奎星之位奎有三十六¶
　星其中一星是也第三十二天乃種民天之界曰平育賈奕¶
　天其天中有別宮號曰延眞賈奕天之炁下生奎宿也後魏¶
　釋老志亦云佛者昔於西胡成道今在三十二天爲延眞宮¶
　主唐李淳風注金鎖流珠云善惠眞人乃天竺國佛之後身¶
　豈無所據而云哉¶
¶
¶
<pb:CK-KZ_JY086_02p110b>¶
¶
¶
¶
¶
¶
¶
¶
¶
¶
¶
