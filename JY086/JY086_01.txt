#-*- mode: org; -*-
#+TITLE: 混元聖紀
#+DATE: 2011-05-31 15:59:34
#+PROPERTY: kxid KX082
#+PROPERTY: pinyin Hunyuan Shengji
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0770
#+PROPERTY: id JY086
<pb:CK-KZ_JY086_01p001a>¶
@fw重刋道藏輯要¶
* 混元聖紀序¶
懷英嘗爲舉子知推尊孔氏矣已而脱儒冠去爲道士以推尊¶
孔子者尊老子於是爲書若干卷自開闢以來凡老子名迹變¶
化及其遺事微言散見於百家者摭拾詮次無遺爲聖紀嗚呼¶
何其專且博也則誠有功於道家者儒者嗜仕卽不得專志於¶
書往往不暇崎嶇及世次年月也或有暇及此又不敢不務差¶
擇則拘於六經而不得騁故吾夫子之道與天地相爲無窮夫¶
人推尊之故未有如懷英此書者向使懷英幸卒舊業不去爲¶
道士則此書將爲孔氏作其有功何如哉雖然昔太史公嘗作¶
<pb:CK-KZ_JY086_01p001b>¶
孔子世家蓋有志於此矣説者反曰夫子之道與天地相爲無¶
窮豈必與戰國若漢封君較久長者則世家似不宜作而孔氏¶
之子孫輯所逮聞作家語孔叢子二三書儒者亦弗甚稱道至¶
墳羊楛矢稍欲以夸大聖人又或以其語神怪不取者然則使¶
懷英不去爲道士將爲書尊孔氏則亦以六經斷百氏必不能¶
騁其博如此余以是嘆息於懷英其不幸而不得自託於孔子¶
也夫其亦幸而得自託於老子也夫因以爲序云懷英姓謝氏¶
名守灝永嘉人余同舍生也紹熙四年八月　　日陳傅良序¶
　　進表¶
(臣)守灝言太淸顯蹟悉資信史之洽聞浩劫遺編必俟熙朝而¶
<pb:CK-KZ_JY086_01p002a>¶
大備時哉難得道不虛行(臣)守灝誠惶誠恐稽首頓首切以九¶
霄之上素號帝鄕六合之外具存聖典三墳不存則羲農之迹¶
熄六籍旣出而周孔之業興粤在漢唐之盛時咸尙黃老之至¶
教聖賢間作元化誕敷世道交興斯文弗墜惟混元之上聖實¶
妙道之大原生天生地而莫覩其端倪神鬼神帝而孰窮其畛¶
域先延康赤明之劫旣厯代爲師洎有商蒼姬之時復分身應¶
化有教無類則西胡成道至道不測則東魯見龍惟其知之者¶
希無怪言之弗究舊傳第測管而窺豹後學益多歧而亡羊蔑¶
聞藏室之全書兹實教門之闕典(臣)材非入室學愧專門詎能¶
馳騁乎翰墨之場不過涉獵乎藝文之囿研精而髮半鶴染翰¶
<pb:CK-KZ_JY086_01p002b>¶
而手屢龜搜羅三教書編敘而爲聖紀稽考百家説訂正而合¶
眞經計餘十萬言分爲一十卷抑亦古人之糟粕庶爲後學之¶
筌蹄雖道不在於書而捨書則其道曷傳猶跡固出於履而索¶
履者非迹何代然欲記久而明遠要當辯妄而歸眞希開海宇¶
之昏蒙必藉風雷之號令恭惟¶
皇帝陛下離明繼照天德出甯運陰陽不測之神行淸靜無爲¶
之化祖禪父而父禪子振古無雙人法地而地法天與道爲一¶
邁唐虞成周之盛見典章文物之隆矧片善之不遺苟寸長而¶
必錄(臣)聿懷千載之遇輙効一得之愚藐爾涓埃儻容著丙部¶
之錄美兹芹菽覬獲塵乙夜之觀(臣)所編¶
<pb:CK-KZ_JY086_01p003a>¶
太上老君混元聖紀謹隨表投進以¶
聞(臣)守灝誠惶誠恐稽首頓首謹言¶
　紹熙二年三月　日觀復大師高士(臣)謝守灝上表¶
¶
¶
¶
¶
¶
¶
¶
<pb:CK-KZ_JY086_01p003b>¶
¶
¶
¶
¶
¶
¶
¶
¶
¶
¶
