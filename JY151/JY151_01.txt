#-*- mode: org; -*-
#+TITLE: 石函記
#+DATE: 2011-05-31 17:14:58
#+PROPERTY: kxid KX151
#+PROPERTY: title 石函記
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0951
#+PROPERTY: id JY151
#+PROPERTY: JUAN 1
#+PROPERTY: JUAN 001
#+PROPERTY: JUAN 001
#<md:CK-KZ_JY151_01p029a>¶
<pb:YP-C_JY151_12weiji-03-0029a>¶
　
* 石函記¶
@by九州都仙太史許眞君著¶
　　
** 太陽元精論¶
玄元大道無象無形感於自然而有動靜動者元陽也元陽卽¶
元精元精生眞火發生於玄玄之際離合而成魂乃日之始判¶
也明出扶桑九炁澄輝騰光遍照普天之下所謂陽明之輝紅¶
離透景也晶明照耀湧出龍光結成金霞玉氣珠彩祥烟瑞光¶
滿於空中雲藏九重聖藏雲光賢藏雲光金藏雲光玉藏雲光¶
珠藏雲光香藏雲光華藏雲光水藏雲光火藏雲光(以上九炁)放種¶
種光洞照天地分霞逐彩布氣生靈生靈者始生一一生二二¶
#<md:CK-KZ_JY151_01p029b>¶
<pb:YP-C_JY151_12weiji-03-0029b>¶
生三三生萬物也水陸並濟不可勝計至於幽陰糞壤之中堅¶
剛頑石之所山巖草木生地成形善走能飛凶妖惡怪無不遍¶
也無不通也且能飛者有尋妖逐怪之禽善走者有數夫不可¶
當之獸至大有駝牛象馬之畜至小有芥粟微末之蟲朽蠹腐¶
化胎生卵濕含靈蠢動無不從也無不由也各各禀性分形因¶
儀化質隨方逐位各分其色得紅而紅得黑而黑得青而青得¶
白而白得黃而黃五行變易感位而生豈假染哉至於含化育¶
彩含化者石中感氣化而生靈育彩者乃色分淺白輕黃淡紅¶
微翠深青沉黑異綠奇紅妙顏絕色各得其態皆神運氣化而¶
成自然之質也物得之者氣禀有淺深故色象無定體任其大¶
#<md:CK-KZ_JY151_01p030a>¶
<pb:YP-C_JY151_12weiji-03-0030a>¶
道自化者也故云無形之形神化之化可謂道也所謂在天懸¶
象在地成形在石成珍聚精而爲寶寶卽光明也奇哉大道如¶
是孰能結金華也火盛消金金伐木榮木榮者表陽而枝布裏¶
陰而華施陰眞君云金華生兮天地寶人會此言眞至道也須¶
臾時分斗轉象逐虧盈盈則木盛而堅青虧則華伐而凋零何¶
也始則陰陽相伐而成者道之委也伐則華殘亂落如飄紅粉¶
是魂躍弄精神輕紅飛魂靈紅有淺深粉有重輕色深體輕飛¶
而炎上者若紫霜玄蓋在鼎凝結之地黃金粉色淺體重養之¶
色變庚黃是火養鮫鮹乃丹陽換骨也魂隨魄住魄逐魂生魂¶
耀紫華魄以收陽收陽魂氣入魄腹藏魂在魄腹日月氣雙龍¶
#<md:CK-KZ_JY151_01p030b>¶
<pb:YP-C_JY151_12weiji-03-0030b>¶
呼虎彩虎吸龍光二氣吞併籠罩四方合和四象氣禀中央故¶
氣一變而爲水二變而爲砂三變而爲汞四變而爲金五變而¶
爲丹此丹聚天地之靈晶奪日月之光明攝坎離之水火追地¶
魄合天魂龍虎作丹砂飛烏走兔華和光同入室唯尊九五家¶
藥物是非理白虎青龍髓根蒂出黃芽金銀滿我家若將濟人¶
命人命永年華得服之者飛天涉水龍鶴可駕此無它皆藥之¶
所化也藥化者火得神用藥有靈通道合自然功成妙矣或問¶
調和鼎鼐吸九龍紅日之膏膘其義何哉答曰鉛爲神器器與¶
神通器因神化神器合和共爲一休自然呼吸相應則神隨吸¶
至光逐神彩霞落青雲琉紅墜速靈晶上降撮歸水府龍官養¶
#<md:CK-KZ_JY151_01p031a>¶
<pb:YP-C_JY151_12weiji-03-0031a>¶
之紫壽金胎眞氣化爲金液潛隨造化汞自然生經厯十二時¶
中循環戊己火分四正則二至二分二至則子午二分則卯酉¶
論之則千變萬化出入虛無開張衆妙之門現出昇天藥祖得¶
而修之豈不長生昇雲飛朝玉帝爲清眞靈妙之神仙豈容易¶
而求哉此道眞祕煉士罕得而聞之所以流浪生死去仙道遠¶
矣且夫龍光者乃火中之精晶中發明明中出光光中生燄炎¶
燄通靈光明熾盛中有金碧空青圓光九萬廣曠無邊熒熒鬱¶
儀之光耀太陽南明太陰北黑南北相契兩神相得男女相和¶
水火相濟水得火而生光明也夫太淵玄英者純黑體也潛形¶
沈彩豈能化現陽光因抱陽之氣得以生明積陽易陰成其歲¶
#<md:CK-KZ_JY151_01p031b>¶
<pb:YP-C_JY151_12weiji-03-0031b>¶
月陽居其數推遷不止故有圓缺虧盈常在晦朔之間晦而生¶
暗朔而生明故三日陽生震動於東太陽鬱儀之光結璘生明¶
寄體西方之位諭如結璘友於東西道在得朋喪朋是謂鬱儀¶
結璘也大哉太陽鬱儀之光淵明四隅歸光於中名曰五德五¶
德者五星也光分萬象各得微明爲月夜照曉則藏輝晝夜光¶
交乾坤合體月含其光是日之精是謂交光曉出於東暮落於¶
西故曰合體大丹若不以日月交光乾坤合體更假何物而爲¶
之乎則非人間水銀朱砂五金八石所謂太陽玄元之妙也乃¶
飛魂騰化則至精至靈感而遂通則至神至聖非熒熒鬱儀之¶
光且孰如是也然則日月循環推移於上而成其歲功於下日¶
#<md:CK-KZ_JY151_01p032a>¶
<pb:YP-C_JY151_12weiji-03-0032a>¶
來月往南而復北北而復南故有生死之道死者謂夏至之後¶
日窮南陸陰氣以盛陽氣漸消道窮既極歸於坤元萬物所以¶
死也而極於亥生者冬至之後日窮北陸陽氣漸長陰氣日消¶
道窮旣極歸乎乾元萬物所以生也而極於巳且夫冬夏二至¶
春秋二分乃天地之四正春生夏長秋殺冬藏蓋順天地陰陽¶
生萬物也此夫大還丹之妙用其爲一體也所謂法天象地鑄¶
鼎泥爐須擇福地名山方可建立壇宇山要異秀地貴朝陽虎¶
勢龍峯朝山叠水常有奇禽異獸隱寶藏珍遠隔坵墳人跡稀¶
絶自然招福迎祥凡用必於生賢貴之地可作煉丹之所也聖¶
人能體天之道法地之生把日捉月包乾褁坤欲得烏精先求¶
#<md:CK-KZ_JY151_01p032b>¶
<pb:YP-C_JY151_12weiji-03-0032b>¶
兔髓乃義皇之取象也先文後武合易道而行焉水火抽添得¶
在於神功妙用自然陽生於金也且夫陽生者復子時興黃鍾¶
應律陽氣通行漸厯臨泰至己則乾剛數盡坤柔將至陰生姤¶
午漸厯否剝坤亥將終運移歲月丹道將成子出母胞脫胎神¶
化姤午是離火生汞也復子是坎水生鉛也汞因鉛結鉛因汞¶
伏子母想戀而成丹道合自然至精至妙不可不思也要在細¶
求眞訣志悟玄通别假驗眞是非可見吾因達日月懸明之象¶
千變萬化之機生生浩浩無窮無極得之者豈不壽同天地何¶
得輕議於非人哉故少立道論非成篇軸述此言之精微爲丹¶
砂之祕籙如同口訣聽吾所囑妄傳非人殃禍疾速戒之戒之¶
#<md:CK-KZ_JY151_01p033a>¶
<pb:YP-C_JY151_12weiji-03-0033a>¶
　　
** 日月雌雄論¶
夫南華(日華)至極(至則極)金闕神室圓明廣大浩劫無窮輪須彌兮¶
無差曉夜霞散落兮處暗處明循環九十萬億(日光之量)行健而布¶
氣生靈日華天寶龍光照耀烈火霞明燄燄通靈通靈達聖恍¶
朗飛魂魂飛晶靈透體光明光圓九萬周匝金城(日光之量)陽洞之¶
中空青之林(日也)須神龍化中有金神(月也)金剛密跡紫霞(日紅月黑合而¶
成紫)鬱鬱紫壽紫神霞英英生紫壽紫生霞英紫靈潛應而出紫¶
眞青陽紫霞紫極至眞至靈生生相績元始元晶元晶者乃英¶
靈獨透元始者爲萬寶之初先也傳萬氣之祖氣藏萬物之元¶
氣氯本無質神運氣化上則經天下則緯地交躔如度合景如¶
#<md:CK-KZ_JY151_01p033b>¶
<pb:YP-C_JY151_12weiji-03-0033b>¶
梭一往一來南而復北日道南行萬物形消數極日迴北陸萬¶
物潛應皆生黑赤二道交躔黃道運行南北人能觀天之道執¶
天之行招攝龍晶虎飡霞餌須是玄門匠手能修金鼎調燮則¶
以陰陽盜虛無自然成質虛無何有象逐何生幽陰隱兮內懷¶
鉛德火燄動兮外陽舞空勝光八萬丈下臨神室無窮流霞駐¶
景深入虛極之庭補助河東運入明堂正德寶華光滿五彩霞¶
生霞生兮化青青之眞土火動兮變灼灼之紅蓮慘陰無光兮¶
眞鉛沉黑舒陽現明兮眞汞浮白潔白見寶兮可造黃金魂定¶
魄凝兮片片霞新馬齒如霜兮水銀成粉能點死尸兮歸魂復¶
醒其功莫測兮鬼神莫能驅其奧火數難明兮至聖莫能知其¶
#<md:CK-KZ_JY151_01p034a>¶
<pb:YP-C_JY151_12weiji-03-0034a>¶
用玄元妙化若有若無若有者眞鉛而有象若無者火自於虛¶
無離火虛化兮華化火華化全憑兮火化功孰能用兮無中化¶
火丹砂就兮火化無中有火隨爻變無遂火無生丙辛之氣兮¶
化眞水而滋乙庚化眞金丁壬之氣兮化眞木能滋戊癸化眞¶
火甲己之氣化眞土土能生萬物爲丹母父母傳胎列名九(月行¶
九道八道四圍黃道居中)九道元年(月行八道已周復行黃道爲元年)是曾祖子子孫孫子¶
繼父乾道成男坤道女青道氣出黃道東迅雷忽發昇青空雷¶
天大壯震東卯四陽應候榆華老凋零落葉亂紛紛斗轉星移¶
魁在卯白道氣出黃道西鬱鬱金華生金鷄金生西旺兌西酉¶
薺麥何曾不衰朽四陰風地觀斜陽斗轉星移罡在酉赤道氣¶
#<md:CK-KZ_JY151_01p034b>¶
<pb:YP-C_JY151_12weiji-03-0034b>¶
出黃道南熒熒赫赫常炎炎正陽火旺離南午巳午至丁一陰¶
祖天風遁起火瓓珊盛極則衰衰在午黑道氣出黃道北華池¶
神水元烏黑黑中漸長一陽生復卦因兹發兆萌黃鍾建子漸¶
通理天地經綸復更始日行黃道運其中月行九道爲太一九¶
道九鼎至神室上古軒轅曾制服黃帝乘龍昇紫微七十二臣¶
皆羽客登雲天兮步虛空飛入金城兮丹霄偃仰從兹得作眞¶
仙客曾遇神君賜大藥隨鸞從駕經峨嵋不枉區區受勞役茅¶
茨不剪路難行荆棘侵天没遠山峨嵋峻嶺難登涉禮請皇人¶
駕晚還不受傍門並小術不言咽唾成金液不煉小便爲秋石¶
不言辟穀與休糧不解揺肩並數息不曾閉目弄精魂不言握¶
#<md:CK-KZ_JY151_01p035a>¶
<pb:YP-C_JY151_12weiji-03-0035a>¶
固擒魔賊不言陰景滋靈物不言三峰御女術成道成仙上上¶
機世間學者不能依說與凡流都不信讀了旌陽記可知¶
¶
¶
¶
¶
¶
¶
¶
¶
#<md:CK-KZ_JY151_01p035b>¶
<pb:YP-C_JY151_12weiji-03-0035b>¶
¶
¶
¶
¶
¶
¶
¶
¶
¶
¶
#<md:CK-KZ_JY151_01p036a>¶
<pb:YP-C_JY151_12weiji-03-0036a>¶
　　
** 藥母論¶
夫丹道者非人間五金八石朱砂水銀之所爲也是無形合虛¶
曠成虛無是謂眞虛眞虛之體還丹之基大藥之母大藥之母¶
何形容形容體貌緣何質質者混成中有物有物來居象帝先¶
象先眞虛合自然眞虛自然合色象色象之因神運轉運轉眞¶
虛虛不空不空之妙有神通通神神化神色黑黑者玄元藏道¶
德道藏玄德大淵深深廣淵源號北溟北溟廣大生浩浩浩浩¶
無邊無極道無極大道道生一一極高明先天得先天故爲元¶
始精六百萬歲道生成生成成道緣宗祖能生萬象爲丹母母¶
鉛黑母鉛黑時緣何得黑成水六元居北上應星辰主化育下¶
#<md:CK-KZ_JY151_01p036b>¶
<pb:YP-C_JY151_12weiji-03-0036b>¶
生鉛精含五色色化青黃白赤黑黑者玄元是水基水者道樞¶
其數一一者坎中眞一之氣符合恍惚杳冥相須恍惚象龍(得龍¶
之氣)杳冥象虎龍虎之初夫何有乎陰陽感激無形合虛虛生於¶
有有生於無無爲之始有爲之母四象之首五行之初丹砂之¶
樞紐也樞紐者二氣相交也水火相爍也陰陽相勝也何以明¶
乎試論之且壺中日月是水火之氣水氣潤下火氣炎上上降¶
下升相交相迎相迎相接水激火滅火滅爲土土能生金金能¶
生水金水相生遞相含孕滋金而益水益水而滋金金水相符¶
潤澤肌膚肌如瓊酥素眞玉華延遐無價無價眞珠丹砂形軀¶
夫何有乎無質生質水火相滋二氣相須無形合虛合虛之體¶
#<md:CK-KZ_JY151_01p037a>¶
<pb:YP-C_JY151_12weiji-03-0037a>¶
一斤之數數分兩弦覆仰兩圓未合之先先定上下上弦數得¶
八下弦數亦八以二八合上下得乾坤之體乾坤體一斤丹道¶
正不傾剛柔有表裏金水分兩停陰陽有輕重有無互相用一¶
用展三才乾坤合體哉乾卦象天覆者也三畫體連坤卦象地¶
仰者也六斷爻開氣通往來乾卦三變坤卦三變乾連坤斷斷¶
續連開黑白往來大哉黑白陽種陰栽栽培育種種出黃芽黃¶
芽生汞汞吐三華汞結成砂砂如金粟一粒一服服食百日改¶
形換骨骨變金石形神相得形神俱妙壽無窮極金砂聖德無¶
質生質質生於無卦爻相符符合震兌坎離交會四象虛無不¶
可畫圖元精難睹無形合虛無形之形虛化之化化丹砂者自¶
#<md:CK-KZ_JY151_01p037b>¶
<pb:YP-C_JY151_12weiji-03-0037b>¶
然也丹砂化生於自然者妙用也妙者少女少女屬於兌方金¶
母金父之位長養堤防者也長者一也養者四也金水乃四一¶
三日配庚庚生兌戸兌生乾父乾者金之父也金體以水火爲¶
基火盛消金金化爲水和融周章其水北轉而東流滋震木之¶
蒼蒼生角亢之龍光荷南方之熒惑爍奎婁之氣整庚辛之位¶
位應西方太白金堂金堂虎房調理陰陽陰含陽房昭明日所¶
赫赫神方紫華鬱鬱光輝輝日日耀玄空光明相通上下貫通¶
三才水火發爲寒暑火昇水降同日月之往來水火隨日月日¶
月不虧明砂汞鉛銀同一種一種靈苗神異藥黃芽一鼎分二¶
八(一斤之數)二十四鼎始華池終則神靈生白雪神符白雪能返魂¶
#<md:CK-KZ_JY151_01p038a>¶
<pb:YP-C_JY151_12weiji-03-0038a>¶
下士聞之生謗瞋生謗瞋爲何因既死如何得返魂既死永休¶
魂魄散魄散魂消何處尋徐福經年採藥去仙草靈芝無覓處¶
蓬萊仙草既無形且道返魂何所據我今說汝返魂藥返魂須¶
是天魂魄此是人魂正祖宗返魂再活死形容迴體再活復如¶
故再生人世何法度其法度所生元胎魂父母父母元胎不可¶
論浩浩生生萬種魂種於稼穡孕生胎胎卵濕化化生中或人¶
或獸或禽蟲人獸禽蟲皆禀性性命相連魂擊命魂是金精作¶
命基(受命於太陰寄命於太陽)命基養性魂相隨性命相連擊魂魄魄屬杳¶
冥(眞鉛)魂恍惚(眞汞)恍惚杳冥二氣精(眞鉛太陰精眞汞太陽精)能生萬象合乾¶
坤乾坤大哉易門戸(姤復爲乾坤門戶)易藴乾坤合烏兔烏精兔髓與¶
#<md:CK-KZ_JY151_01p038b>¶
<pb:YP-C_JY151_12weiji-03-0038b>¶
魄魂根蒂相連屬性命煉魂煅魄作神丹(太陰太陽自相煆人得其藥爲丹)攝¶
召魂靈能返還不是神符(十二年)並白雪(九年)一鼎丹砂效也難一¶
鼎丹砂可服食久服回陽能換骨回陽換骨作眞仙須是神符¶
并白雪大哉神符眞白雪返魂再活生徐甲此是玄元至妙門¶
小法傍門定不能傍門小法術雖眾不能勝極眞鉛汞眞鉛眞¶
汞眞龍虎龍虎輝光似盤古始青(太陽)之下虎(太隂)爭明奪神光兮¶
分黃青龍虎精光兩相射採入蓬壺金世界中有留光聚寶臺¶
寶華圓滿光明開光明開光皎潔五色紅璃(太陽)籠寶月(太陰)忽然¶
寶月罩紅璃互相籠罩光相結水火交纏混日月(混於日月之中)日月¶
合璧如連環五星連珠貫五行貫穿五行不散失自然水火生¶
#<md:CK-KZ_JY151_01p039a>¶
<pb:YP-C_JY151_12weiji-03-0039a>¶
神物神物異南極老人星呈瑞星呈瑞神助太陽生紫氣紫氣¶
如煙直上騰上衝華蓋鼎中心鼎中盤結如霜雪上降下升相¶
交接交接相連互枝柱玲瓏狀如珊瑚樹珊瑚散索枝零落陽¶
剛漸長陰弱剝剝盡羣陰陽氣加丹成九轉結紫華紫華光裏¶
撮金華撮得精英五帝華彩霞精分五名朝霞明暮霞神落霞¶
靈飛霞降火霞迎迎霞嫁嫁還家家生五福眞貴霞妙靈砂吉¶
祥萬瑞大亨霞廣靈砂嘉瑞眾尊拱龍霞紫靈砂普濟羣仙萬¶
歲霞萬靈砂點石爲金如意霞寶靈砂五霞五石五靈砂太上¶
玄元聖祖加(太上玄元祖氣加入其中)加爲五鼎紫神砂二十四鼎(二十四氣)分¶
五鼎(七十二候五個七十二候爲五鼎)加添水火煉成砂歲月連連相接接十¶
#<md:CK-KZ_JY151_01p039b>¶
<pb:YP-C_JY151_12weiji-03-0039b>¶
二(年)神符九(年)白雪轉轉增添加日月日月增添水火加陰符¶
陽符不可差不差不凶不改變白雪九年重入轉入轉砂神加¶
加神符神藥藥變化藥屬陰陽陰陽屬卦卦火相扶陰陽相駕¶
陰陽推遷整續無暇整爻續卦隨爻變化往來不定上中與下¶
八千六百四十(十二年之卦)卦乾坤坎離計四卦離卦火升上坎卦¶
水潤下坎離水火相驅駕相驅相駕火隨卦卦火虧盈還本源¶
返本還源源又年又年又月月又日日合元符(九道元年之符)火記厯¶
火合元符記不差火華疊疊累精華至神至聖至靈至極不可¶
加其福無量無邊至極不可加廣大神通靈變至極不可加三¶
不加此是玄元聖祖砂三鼎砂六年紫靈砂七年紫壽砂八年¶
#<md:CK-KZ_JY151_01p040a>¶
<pb:YP-C_JY151_12weiji-03-0040a>¶
紫金砂(前五鼎爲紫神砂合此三鼎爲八鼎至九牛九鼎爲白雪十二爲神符不可以砂名)上品上藥藥¶
靈紫篆神藥神符自天降地隨宜化質鬱鬱神祥萬瑞萬靈至¶
尊至德變化不窮不可加曾將一粒變天涯既能濟命復齊家¶
人能聞早勤修煉上帝邀君升大羅¶
¶
¶
¶
¶
¶
¶
#<md:CK-KZ_JY151_01p040b>¶
<pb:YP-C_JY151_12weiji-03-0040b>¶
¶
¶
¶
¶
¶
¶
¶
¶
¶
¶
#<md:CK-KZ_JY151_01p041a>¶
<pb:YP-C_JY151_12weiji-03-0041a>¶
　　
** 藥物是非論¶
夫乾坤交媾萬物化生乾而不元元而不亨亨而不利利而不¶
貞則違天背源陽無所施陰無以萌故上不降而下不升天不¶
氤而地不氲既失冲和之造化萬物何從而生哉是謂藥不正¶
而違天火不合而背源火雖動而天符不應靈不降則魂以飛¶
揚藥不正則風雲不濟火不合則杳絶龍光丹砂何從而生哉¶
是知丹須藥化藥自丹生金碧經云㲉爲金精水還黄液者藥¶
之化也藥化則火動華浮迥然獨異母舍彼生涌成黄液是太¶
陽之精氣號曰流珠流珠卽流汞也日魂欲降如露華滴珠聚¶
而爲水流而爲液凝而堅冰結霜玲瓏珊瑚屈曲華英桂樹寄¶
#<md:CK-KZ_JY151_01p041b>¶
<pb:YP-C_JY151_12weiji-03-0041b>¶
名偃月靈芝結成大寳珠火運三光靈輝照夜此是陰陽相濟¶
巽艮還坤陽往陰來明消生暗明暗者九盡也九盡則陽光漸¶
歛神府藏輝光曜隱明靈砂伏體生暗者六生也六生爲陰符¶
之始六二晦己六三壬癸圓歸黑體(九二於辰爲卯乙從卯坤原納乙故曰晦乙六三於¶
辰爲亥坤之本體壬從亥坤原納癸故曰圓歸黑體)此乃乾坤終始象逐爻生神變靈通¶
藥之化也自然招霞攝彩聚景生靈引赫赫之日苗孕圓光之¶
神藥招符造化虎瑞龍祥五音互奏瑶光結琥珀金膏六律遞¶
遷丹砂點紅瑠瑪瑙火虚明而經陰陽出入二分則金盛木榮¶
鋪舒藥化藥化者是朱雀調運得甲乙而滋丙丁滋養朱鷄鷄¶
屬西位化兊方而爲金金生於水配合壬癸水生於金氣禀庚¶
#<md:CK-KZ_JY151_01p042a>¶
<pb:YP-C_JY151_12weiji-03-0042a>¶
辛金水相生自相含孕在母胎中曰金胎水母水火消爍或沉¶
或浮浮者砂汞白沉者水鉛黑浮沉不定杳難窮測太上曰視¶
之不見聽之不聞潜藏造化拘逐時分時分謂子午卯酉也復¶
子則魚鱗狎獵姤午則馬齒如霜壯卯則琅玕鍾乳觀酉則羽¶
翮摧傷剥戌則有似犬牙坤玄則陰生陽化夫坤生震兊乾乾¶
生巽艮坤且乾納壬甲坎懷六戊艮合六丙震照六庚巽成六¶
辛坎懷六戊艮合六丙坤包乙癸八卦從乾變(凡論造化以十五爲始)十¶
干合天元東方甲乙木者青龍也位角亢氐房心尾箕七宿其¶
形如龍在於東方故曰青龍南方丙丁火者朱雀也位井鬼柳¶
星張翼軫七宿其形如鶉鳥在於南方故曰朱雀西方庚辛金¶
#<md:CK-KZ_JY151_01p042b>¶
<pb:YP-C_JY151_12weiji-03-0042b>¶
者白虎也位奎婁胃昴畢觜參七宿其形如虎在於西方故曰¶
白虎北方壬癸水者玄武也位斗牛女虚危室壁七宿有龜之¶
體在北方故曰玄武也八卦乾成象四七(二十八宿)運神功考日躔¶
南北推月度西東運移隨斗轉變化在其中中有靈砂鼎乾成¶
水銀粉點汞作黄金何啻千萬鋌濟世不爲多未足爲神聖服¶
餌作飛仙白日昇青天超出三界外不被五行牽我命方在我¶
永脫幽㝠苦若非大還丹誰免歸泉路吾不敢虚說學者當自¶
悟盡述三才理乾坤盡終始砂汞與鉛銀情性本同根會得聖¶
人意造作黄金匱産出夜明砂丹砂號如意煉成無價珠壽命¶
同天地得其理者須當愛敬覽此文者與君證性學者味而詳¶
#<md:CK-KZ_JY151_01p043a>¶
<pb:YP-C_JY151_12weiji-03-0043a>¶
之作丹房之明鏡¶
¶
¶
¶
¶
¶
¶
¶
¶
¶
#<md:CK-KZ_JY151_01p043b>¶
<pb:YP-C_JY151_12weiji-03-0043b>¶
¶
¶
¶
¶
¶
¶
¶
¶
¶
¶
#<md:CK-KZ_JY151_01p044a>¶
<pb:YP-C_JY151_12weiji-03-0044a>¶
　　
** 丹砂證道歌¶
教子眞妙言令子知道元無名天地始我得天地先有名萬物¶
母萬物復洪源聚陰以爲地積陽以爲天盜得三才理丹砂合¶
自然乾坤眞正德晃朗生靈質杳杳復冥冥迴光含太乙金以¶
砂爲主禀和水銀母太陽離火精射入希夷府靈英透景明光¶
華赫然住白虎吸紅璃金華生玉芝欲凝成至藥萬化隨爻策¶
丹象逐爻銖靈通難畫圖寶結藍天碧霞光分五色一號紫金¶
紅二名飛白雪三曰天谷青四號黑鉛液五名中黃精固形萬¶
萬春百骸搜九竅是病都除了救卻老殘容身輕髮不皓續齒¶
如銀玉視暗如燈燭隱跡在人間積行施陰德不是戀凡華玉¶
#<md:CK-KZ_JY151_01p044b>¶
<pb:YP-C_JY151_12weiji-03-0044b>¶
清朝未得病者卽與醫貧者贈黃白學者遺丹經指陳通口訣¶
功行一朝圓天書朝太極眞藥便是鉛眞汞隨火發水火應天¶
符不得差時節四季若不調寒暄不應律仲冬如炎暑仲夏濃¶
霜雪多應更漏乖晦爽不明白坤火衰將滅陰侵萌未發水盛¶
坎消陽火多將伐木相尅不相生陰陽不順律火金不返還斗¶
錯移南北四七亂縱橫璇璣皆喪失鍊士審思之留心子細推¶
知之不必言在勤而行之此書萬遍讀名曰上天梯¶
¶
¶
¶　
#<md:CK-KZ_JY151_01p045a>¶
<pb:YP-C_JY151_12weiji-03-0045a>¶
　　
** 聖石指玄篇¶
萬象虛生何所約妙化本因丹汞作扶桑東出金烏精炎燄羽¶
毛光爍爍飛走陽火名日魂暮落朝榮晦還朔紅輪駕起景陽¶
車循九還六(地六成水)遊匡郭現出眞精透體砂爍石流金孰辨博¶
光濟乾坤受日霞萬物生因丹化作丹砂則非有爲物不煉五¶
金燒八石太虛中有顆還丹化作夜明珠不識珠光鬱鬱現丹¶
霄玉兔澄輝逐卦爻坤生震兌乾將巽艮坤終始復陽爻陽往¶
陰來神聖藥仙眞號曰紫金膏一點瞽人雙目明二點枯骨再¶
生肉三點頑石化作金四點長河化酥酪五點春華不墮葉日¶
月長開永不絕凡磁瓦礫盡成金朽物沾之色變新勞瘵傳屍¶
#<md:CK-KZ_JY151_01p045b>¶
<pb:YP-C_JY151_12weiji-03-0045b>¶
若得藥服之立效便身輕愚者只言身内物盡向房中尋配匹¶
卽非身内氣和精精去氣消何所入百神解散盡遺亡老倒形¶
枯成癖疾聖人言此總成非爭如煉取黃金液師言金液昔何¶
因盤古初分大道根本是龍精生虎髓甲乙庚辛化壬癸丙丁¶
朱雀火神飛飛下玄天合戊己上降下升三十六(南極入地三十六度北極¶
出地三十六度)赫赤交躔在南北微微騰倒天地精妙造盡從三五一¶
(五日一候三五十五日三五復歸於一)三五與一何所云生天生地亦生人生天¶
固有囘天力生地堅牢萬物榮生人人中分貴賤福淺丹砂豈¶
能煉志士先須認取鉛不辨眞鉛枉2修煉天有五賊見者昌鉛¶
舍五彩態殊祥生自無名天地始有名萬物母非凡非凡通聖¶
#<md:CK-KZ_JY151_01p046a>¶
<pb:YP-C_JY151_12weiji-03-0046a>¶
人難識卽在玄元藏恍惚杳杳冥冥期至精激陽爲電生光明¶
光明盤旋分五色下有鉛精人不識春元草木夏如冰秋不聚¶
霜冬没雪含和長養漸通靈黃芽不與世鉛親黃芽養經八百¶
歲化爲青汞卒難尋青汞水銀難尋覓周流四大無窮極青汞¶
又經八百歲化作青金轉難得青金本是青龍骨生數爲三成¶
數八三八數終汞氣青化作青埃飛上升上升永作仙人祿浩¶
刧元明爲五福翡翠景雲曰青埃升赴清都歸所屬翠華進入¶
紫陽宮昭陽殿起龍光紅光明晃耀照無窮極陽絕景陰消空¶
鉛分五彩燄飛空青赤白黑黃居中熒熒皎皎色融融紫神瑞¶
氣丹霞籠萬神呼吸鉛氣通玉童玉女啖太空飡食其輝天老¶
#<md:CK-KZ_JY151_01p046b>¶
<pb:YP-C_JY151_12weiji-03-0046b>¶
翁羣仙飲食壽無窮先朝玉帝現玄穹說是還丹藥祖宗此鉛¶
不與世鉛同懸空晃朗朗懸空落霞光透水晶宮隱明(日月氣雙爲隠¶
明)内昭金鷄(歸日雞正屬兌)容呼吸風雲會虎龍龍呼於虎虎呼龍浩¶
氣結成眞至藥人飡迅速入雲中改形換骨身飛空貌同元始¶
天尊容共分一氣天地同返本還源是祖宗說盡萬般差别法¶
總與金砂事不同住世鉛精五金主七十二石之父母煉士英¶
靈採得來傾下先須去陰土鉛砂摶成如土塊六一固濟相護¶
愛用火煆煉一晝夜火滅煙消土化灰騰鉛倒製入灰池火發¶
鉛鎔化神水神水元因出白金先取白金爲鼎器白金卽是水¶
銀胎返本還源水銀製水銀便是長生藥不是凡間水銀作朱¶
#<md:CK-KZ_JY151_01p047a>¶
<pb:YP-C_JY151_12weiji-03-0047a>¶
雀炎空飛下來摧折羽毛頭與腳水銀從此不能飛鍊作金丹¶
爲大藥更言恐怕泄天機此言聞者世間稀不是叮嚀頻囑付¶
好色貪財如獸畜如違戒約有神明攝入酆都罪不輕更有九¶
泉無限苦不可等閑容易語等閑容易泄非人萬劫沉淪受冥¶
苦¶
¶
¶
¶
¶
¶
#<md:CK-KZ_JY151_01p047b>¶
<pb:YP-C_JY151_12weiji-03-0047b>¶
¶
¶
¶
¶
¶
¶
¶
¶
¶
¶
#<md:CK-KZ_JY151_01p048a>¶
<pb:YP-C_JY151_12weiji-03-0048a>¶
　　
** 神室圓明論¶
凡世間萬事有一事之非凡非凡者乃眞一之事也述還丹之¶
道也學者甚多皆不見根源難窮本末所以千舉萬敗竟無一¶
成果世稀遇者哉凡修大丹要在築壇旺方取土地擇吉祥不¶
得妄爲妄爲招殃壇有三級兮方八尺(分丈舊作分八非是)上下不等兮¶
各有繩墨上有一層高二六上按九宮兮九曜九位上方闊一¶
丈六兮二八之數中有一層高二五中分八卦兮壇中之心腹¶
中方闊二丈四兮按二十四氣下有一層高二六下列八門兮¶
開閉有度下方闊二丈八兮按二十八宿四面創劍兮鎭壓四¶
方八面懸鏡兮照滅邪殃掛五色綵兮依位逐方壇上有竈兮¶
#<md:CK-KZ_JY151_01p048b>¶
<pb:YP-C_JY151_12weiji-03-0048b>¶
名曰神爐神爐出没兮爐而收火氣收爐火氣兮而聚鼎鼎受¶
火氣兮而養神室神室圓明兮非圓非明非圓兮狀如雞子非¶
明兮逐月而生金鼎偃月如鍋釜神室爲子兩分尖入鼎定鼎¶
鼎難定入鼎橫胎倒鼎偏倒鼎明堂失正德橫胎用定亂陰陽¶
日月不交金水竭情性相離不相接男冠女笄失時年氣不交¶
兮體不合只因法象有偏頗致使乾坤不交接坎離南北亂縱¶
橫東西卯酉難分別水火失位金木差方龍潛變匿失天際之¶
歸舟殺氣隨風耗散則虎無形者蓋謂金胎失產鷄兔相離覆¶
載無端傾失神水若欲獲鳥並求兔須憑匠手立乾坤入鼎調¶
燮重整陰陽運行日月始得依方逐位金木交併運火氣而生¶
#<md:CK-KZ_JY151_01p049a>¶
<pb:YP-C_JY151_12weiji-03-0049a>¶
日晶伏金水而滋月魄東西南北之氣並降歸金鼎之中虎瑞¶
龍祥咸結於杳冥之内混沌交光輝輝寥廓寥廓眞空眞空煉¶
妙煉妙眞空眞空隱奧隱空煉妙妙煉庚金妙分少女兌體生¶
壬此言煉妙成神室神室明開神出没出爲明沒爲暗此言煉¶
妙合爲靈靈質玲瓏神爲氣氣無質氣入杳冥通恍惚恍惚中¶
居中有靈靈言妙氣合爲神神運氣氣生靈靈爲子氣爲母玄¶
元聖祖豈虛言又言煉神合於道煉神合道非常道宜向陰符¶
細尋討觀天之道天若何天有銀河室(神室)有何室有星河布列¶
宿張翼(午)飛兮虛危(子)逐二十八宿運推兮水火交纒在南北¶
觜參(西酉)相命合氏房(東卯)白虎青龍在兩傍虎嘯風生龍吐霧霧¶
#<md:CK-KZ_JY151_01p049b>¶
<pb:YP-C_JY151_12weiji-03-0049b>¶
霞紅紅勝火亂紅碎碎成顆顆顆粒顆粒眞珠紅紅英紫脉生¶
金公金公水土相並合煉就黃芽成白雪紫砂紅粉亂飄飄亂¶
飄飄兮青龍膏紅粉少白虎老煉就龍膏並虎腦長生殿生如¶
意寶點金萬兩何足道能點衰翁永不老長生殿藥萬萬春麗¶
日滋生天柱明天柱明時魂交魄蟾蜍兔髓汞浮白魄感魂華¶
生玉芝廣寒神舍嫦娥宅飛光砂起震離東金烏(太陽)飛入廣寒¶
宮燦火煙霞龍吐霧絳砂墜落紫金紅紅英紫金金英紫金英¶
紫篆紫霞縷縷金光透紫霞煙紅紫混成藏金色紫華耀日升¶
金碧金碧空青生紫華翠霞澄碧接青霞霞英靈景靈砂液砂¶
脫紅離青碧色象則成形現杳冥散則龍潛如鬼匿(此言神室中景象)¶
#<md:CK-KZ_JY151_01p050a>¶
<pb:YP-C_JY151_12weiji-03-0050a>¶
如鬼匿飛走水火難尋覓砂汞附形生水火不得眞鉛實不可¶
實不可砂隱鉛中石隱火擊石見火火生煙不擊無煙體自然¶
砂隱鉛中亦自然水養火滋才(舊作才)感激感而遂通生金液金¶
液通神萬古靈焰焰通靈氣與神神奔氣運風雷鼓鼓動風雷¶
火生土坎戊玄土金爲父離己牝土汞爲母汞爲母太上語無¶
天下有始兮以爲天下母天上蒼蒼晶靈飛光眞靈感召砂汞¶
飛光飛光砂起(舊本無)炎火逼逼逐熬熬聲悲泣其聲河上應虛¶
(北方宿)張(南方宿)虛張何生水激火烹火烹兮姹女氣索水激兮嬰¶
兒脫黑(姹女嬰兒內水火水激火烹凡水火)脫黑則潔白見寶氣索則色變紅離¶
變紅離太陽明太陽舒光爲日新日初新汞初凝鉛汞初凝兮¶
#<md:CK-KZ_JY151_01p050b>¶
<pb:YP-C_JY151_12weiji-03-0050b>¶
丹象何陳丹象於天出爲日月日爲流珠元氣虛無透金入石¶
神出鬼没神出兮神升天門卽曰天魂鬼没兮鬼入地戸卽曰¶
地魄天魂地魄周宗祖互爲室宅分子午水火交火生土二土¶
成圭銀化金離中火舍坎中精離中精光天一伏藏天藏其光¶
明亦不出隱明內照外通光耀光耀圓空光明相通是金火交¶
光分明照耀耀者離雌照者坎雄離雌坎雄光明相通通雌入¶
雄變化無窮聖日聖月靈運潜通紫靈神藥藥有神通通神陽¶
火燄燄燒空飛光布氣感而遂通玉芝丹質透霞入紅入紅兮¶
火華疊疊透霞兮華彩重重華因二景眞木眞金眞木東方兮¶
震雷火生震爲長男兮震木生火震又爲龍龍從火行眞其西¶
#<md:CK-KZ_JY151_01p051a>¶
<pb:YP-C_JY151_12weiji-03-0051a>¶
方兮兌藏金水水能調庚兌爲少女虎嘯風生風雨形聲迅速¶
不停形聲絕影金木交併二氣降靈摶成金精金精大藥中有¶
五行五行神水神水金漿神水神火兩物相親火中水處水中¶
含金太陽眞汞受金氣震合庚辛入酉位震受陽符漸成九爽¶
利舒光震初有從初入轉震生靈坤初六變成初九震照六庚¶
庚屬酉震當五日爲一候震來受符六十時陽遁上元終則始¶
終於震卦始成兌兌逐陰符坤六二交爻變象莫能窺六二換¶
陽成九二此是金來入火鄉月行丁位半輪光金何爲火何以¶
兌感六丁丁屬巳兌屬金丁屬火金火相交火生土土生金金¶
火始兌當五日爲一候兌來受符六十時陽遁中元終則始終¶
#<md:CK-KZ_JY151_01p051b>¶
<pb:YP-C_JY151_12weiji-03-0051b>¶
於兌卦始成乾陽往陰來任自然陽極乾陰極坤乾終九陰終¶
六六二六三兮三變成九九三夕惕兮成乾乾體盛明兮圓照¶
東方甲六甲屬乾兮乾當三五乾當五日爲一候乾來受符六¶
十時陽遁下元終則始陽遁下元兮前三十五積一百八十時¶
兮象半年德就乾體交二八陽極陰生兮乾體滿退陽就陰兮¶
轉受於巽巽統陰符坤初六六辛成巽成自十六十六至二十¶
六巽將生艮巽當五日爲一候巽來受符六十時陰遁上元終¶
則始終於巽卦始成艮巽艮交爻象已定象已定艮合六丙當¶
受巽六一巽六二艮六三加臨陰巳盛陰盛水旺火將殘二十¶
三日屬下弦下弦艮火自合虧艮當五日爲一候艮來受符六¶
#<md:CK-KZ_JY151_01p052a>¶
<pb:YP-C_JY151_12weiji-03-0052a>¶
十時陰遁中元終則始終於艮卦始成坤坤象黑乙癸六三兮¶
坤抱乙六一屬坤兮三十日坤當五日爲一候坤來受符六十¶
時陰遁下元終則始始於前前三五終於後後三五六候昏明¶
受寒暑昏明晦朔運推移晦積一百八十時兮象半年前弦之¶
後後弦前六候三旬象一年一年全用十二節卦火虧盈逐一¶
月一月六候一周天先天而後績後天時計一萬零三千一萬¶
三千符火足符火數足準三年三年火煉流珠鼎鼎似招陽聚¶
天鏡鼎中光映日霞紅霞映日魂來合鼎合鼎日紅傳晷景晷¶
景南行日至丙(日至丙午爻)汞沖神室神飲景飲景沉醉醉復醒神¶
氣沖和神酩酊神酩酊綿綿燄燄燄通靈光運圓光明鏡面火¶
#<md:CK-KZ_JY151_01p052b>¶
<pb:YP-C_JY151_12weiji-03-0052b>¶
晶盤晶盤散撒如金粟碎如柳麥色黃深太倉神舍盤盈盈盈¶
盈閃爍晶赫赫夜屬月魂鼎象白鼎象白兮是月圓鼎通天天¶
上月圓鼎亦然天上鼎內卦屬乾乾鼎圓明運月圓光如鏡面¶
水晶盤煉出銀蟾似月圓月圓望盈巽損側晦屬陰符鼎象黑¶
朔象白晦象黑黑白虧盈或圓缺圓缺之中月明中夜聽更漏¶
漏才終當日視晷景盤久晷景忘前日落酉落霞紅象應丹砂¶
鼎內同映結紅霞鼎玲瓏玲瓏火化華芙蓉火符結撮曰洪濛¶
洪濛不是尋常物入口美味甘如蜜因食不覺體隨風輕舉飛¶
騰翫太空翫太空顯仙宗莫言來世又相逢太愚蒙休談妙有¶
說眞空說眞空是非同空卽是色色是空其色蒼蒼照耀紅與¶
#<md:CK-KZ_JY151_01p053a>¶
<pb:YP-C_JY151_12weiji-03-0053a>¶
君說破我家風太陽移在月明中月明太陽天上藥人能服之¶
跨鸞鶴萬法千門都是錯學取吾家這一著這一著跳出五行¶
眞快樂¶
¶
¶
¶
¶
¶
¶
¶
#<md:CK-KZ_JY151_01p053b>¶
<pb:YP-C_JY151_12weiji-03-0053b>¶
¶
¶
¶
¶
¶
¶
¶
¶
¶
¶
#<md:CK-KZ_JY151_01p054a>¶
<pb:YP-C_JY151_12weiji-03-0054a>¶
　　
** 金鼎虛無論(金鼎抱神室之郊)¶
余聞上古修丹須憑妙法多生夙契相遇成眞是謂共獲生天¶
生地之靈也或問天地之靈生於何所答曰鑿開混沌土分黃¶
黑生天地之金精深藏溟涬爲道根本羽客受得可造金鼎且¶
金鼎者夫何爲而生何爲而有曰生於自然無形無名之始有¶
名萬物之母子得金精作命基命基只是金華池華池神水太¶
淵晶太淵金晶絕萬靈萬靈號曰萬物母先聖將來爲鼎金鼎¶
金元來藥裏尋尋來不是世間金世間金何足異金鼎鼎金通¶
天地通得三光鼎受符汞侵金鼎氣生虛虛生氣氣生虛無生¶
有有生無元有虛無虛化樞樞紐的然眞種類何憂水火不吹¶
#<md:CK-KZ_JY151_01p054b>¶
<pb:YP-C_JY151_12weiji-03-0054b>¶
噓水潤下水在上魄吸水銀魂蕩樣火在下火炎上火養水生¶
逐爻象陽象流珠水作丹陰象隨金逐水長金水火名三五金¶
主象外汞相處震青龍兌白虎乾體圓明金三五金漸晦水漸¶
舉白虎虧盈變黑虎玄武陰生入癸鄉巽艮還坤水三五金爲¶
子水爲母陰符陽火分子午剛柔文武運推移火生火滅化爲¶
土此是火三五(一月三十日三五一十五日屬金三五一十五日屬水方謂金水雨停是謂金三五水三五十¶
五日火生十五日火滅是謂火三五)水火交四維金作火將衰(一作生)火則終水則¶
始衰則終生則始定浮沉兮金化水分刻漏兮白化黑黑則終¶
白則始黑白往來逐月矣知白來守黑去三百六十有五度開¶
生門閉死戸水火優游居鼎釜水火無差藥有靈水消爍火薰¶
#<md:CK-KZ_JY151_01p055a>¶
<pb:YP-C_JY151_12weiji-03-0055a>¶
蒸水火爲媒招日魂魂張神碎飛陽華魄啖魂華食碧砂食碧¶
砂食馬牙馬牙靈異世無比得號流魂魂涉水水涉魂震陽明¶
天符降奉日晨准日訖急急如律令勅追魂來伏虎窟呼吸風¶
雲水火入水火烹轟虎噴聲水靈晶火靈晶水靈火靈魄與魂¶
魄靈能吸魂靈晶魂吸魄魄吸魂魂吸魄兮魂定鼎魄吸魂兮¶
魄鼎魂且魂鼎者制伏水銀不飛揚翺翔戲鼎光散霞消爍爍¶
紫金紅粉故曰魂定定則不動動則火直火直往來不往不來¶
著而成寶且魄鼎者玄武寧靜靜則金生水金能生水水乃澄¶
明明生聚景故曰魄鼎金養水火養金魂戀魄魄戀魂自然金¶
鼎宰神明產出丹砂性合情不是硃砂及水銀大藥金丹三八¶
#<md:CK-KZ_JY151_01p055b>¶
<pb:YP-C_JY151_12weiji-03-0055b>¶
品萬象爻銖列金鼎水火加臨有淺深二十四氣相推准視之¶
不見聽不聞高壽妙年修金鼎金鼎燒成無價珍回陽換骨紫¶
霄金通神靈金烏入陽光進青霞舞紅霞運青紅同入歸金鼎¶
修成造化爐九還七返煉虛無七返煉成紅玉粉九還煉就紫¶
金酥紅玉粉魂和魄魄和魂元有虛無虛化神神化氣氣化水¶
水化木木化火火化土土化金金化水攢簇五行金鼎裏騰騰¶
兩曜運光輝水飛火飛在坎離離化火坎化水水激火火激水¶
離咀坎坎咀離相咀相嚼碎虹蜺虹蜺氣結如屑硝馬齒槎牙¶
光皎潔光逐人生虎魄中紫金臺上凝霜雪色若瓊瑤虛飄飄¶
陽氣輕清輕拂拂輕清陽砂光耀日耀耀爭光砂奪色熒煌晃¶
#<md:CK-KZ_JY151_01p056a>¶
<pb:YP-C_JY151_12weiji-03-0056a>¶
晃黃輿靈輿靈能點化生靈輿靈本在扶桑出體因砂有鉛中¶
得騰光粟亂星飛亂星研細青龍骨至神至聖飛騰物飛騰不¶
飛何得知試將些子望空擲果然能有回天力丹砂高奔登太¶
空朱見走入金烏窟輕清陽光養陽藥華射陽光光射藥相輝¶
相爍混其光吸吸紫華升太陽太陰太陽眞水火水尅火滅化¶
爲土隱明伏火土潛輝潛輝藏虛虛化氣虛氣接連通上下通¶
上下兮火隨卦卦火虧盈盈則昌陽晶逐火火招陽陽燧爍日¶
照陽光照陽光火著光幾千萬丈光生火無窮無極火勝光炁¶
運氣光光徹地地通元氣火隨光火氣運行生萬物目前火化¶
暉陽光陽燧聚陽光感激感而遂通生恍惚榮榮赫赫燄陽精¶
#<md:CK-KZ_JY151_01p056b>¶
<pb:YP-C_JY151_12weiji-03-0056b>¶
光透煙生火熠燁陽光隨入黃金舍照耀乾坤砂世界金砂噴¶
火散陽光大地陽光生世界光逐神生神逐光大千沙界此中¶
藏刼盡恆河沙世界一砂一劫失陽光陽光既失何所名龍漢¶
延康至赤明此言劫數已沉淪劫力難逃不可聞黑風飄蕩失¶
三才倒嶽摧山盡作塵地水火風皆席捲屋宇樓臺盡底沉蠢¶
動含靈皆失養不分南北與東西森羅萬象無蹤跡五行四象¶
何所覓聲響聲形不可逃混混元光皆暗黑玄寂寂復玄玄不¶
明深處至深極至深極則返還元返本還元天地先天地先一¶
氣能分天地元元黃正氣眞一祖能生萬象爲丹母因母立兆¶
作丹基兆召青腰使者(東方木汞)歸青腰召入留光殿煉作窗塵光¶
#<md:CK-KZ_JY151_01p057a>¶
<pb:YP-C_JY151_12weiji-03-0057a>¶
不現窗塵亦名曰黃埃黃埃黃埃太陽變太陽變則有何爲水¶
火通流十二時十二時無中有子午卯酉分四九四九火攢三¶
十六(盡夜百刻子午卯西各多一刻爲四九三十六八時各八刻爲八八六十四合成百刻)子午卯酉分¶
南北午屬陽陰火發辰戌丑未分四八四八火攢三十二水火¶
烹煎成既濟子屬陰陽火發寅申巳亥分四八四八火攢三十¶
二百刻時辰分晝夜晝爲暑夜爲寒寒暑分明順陰陽陰陽兩¶
分如鷄子生死常常在始終三日庚生震受西(謂魂生)坤在東北¶
魄喪乙(謂魂死)生死相接無休息木三金四合成七陰陽兩分分¶
兩弦合就金胎坤合乾包裹乾坤須固密手搏日月爲神室坎¶
殿光輝張麗華神室圓明三五一三五庚生震兌乾坤包乙癸¶
#<md:CK-KZ_JY151_01p057b>¶
<pb:YP-C_JY151_12weiji-03-0057b>¶
爲陰乙包藏弦望晦朔宮黑白虧盈吉或凶吉當圓凶卻缺神¶
明變氣失符節金胎神室象太陰不信但觀天上月黃白在裏¶
立精魂魄白魂黃魂入魄黃如白裏白迴黃精黑轉迴黃轉黑¶
混其精魂煉魄黑散光生現黃白黃白團圓光相接生天太陽¶
生地月虎吸龍光透體明白金胎内產黃金黃金白金分二八¶
萬古傳流不敢洩說與凡流都不信不信但教如華看向上元¶
來有一著認取生天生地藥生天生地亦生人君且思量仔細¶
尋尋得之時赴玉京跨鸞騎鶴君上升¶
¶
¶
#<md:CK-KZ_JY151_01p058a>¶
<pb:YP-C_JY151_12weiji-03-0058a>¶
　　
** 明堂正德論(明堂在金鼎之中)¶
夫明堂者其名有三夏曰世室商曰重室周號明堂爲天子布¶
正德之宮臣僚序尊卑之所明堂奉日門立正陽上古及今尊¶
眞神聖所得號明堂者黃帝於荆山煉金液神丹造玄一室其¶
室附火而生陽光積陽爲明亦稱明堂又曰蒼精神舍應日月¶
之象作神明之所其所方廣大明四通靈神通靈神者水火風¶
雲也(水火喻日月風雲喻龍虎)水火歸藏火藏離所水歸坎鄉風雲龍虎舉¶
西合東畢昴尾箕二十八宿烏(日也)墜庚辛感化生育氣平西方¶
水火金木相尅相生五行返覆逆則招禍順則致福喜則或具¶
太平怒則或生兵革不祥立見災殃丘陵戈戟殺氣侵天飛砂¶
#<md:CK-KZ_JY151_01p058b>¶
<pb:YP-C_JY151_12weiji-03-0058b>¶
走石慧星徬徨驚飛太白國有傾危火難調燮致令金水周彰¶
龍虎烹轟如是則陰陽相勝相生相殺之象也且兵革者金火¶
鼓動之象也喜動轟雷雷轟震響震響者是陽明火燥火燥傷¶
金爲煙散失金液何求炎火謾張(張宿也)空設下玄珠燒損火蟲¶
饑則靈丹遠矣水不可大盛太盛則陰侵其陽陰立則陽不滿¶
陽不能勝其陰厥陰鼓風推傷損木損木者神龍神虎抱疾疾¶
中有丙故曰病病者日月不換丙不換丙者數差其偶也陽失¶
其契陰侵其明此乃陰陽不交之象也若陰陽不定則四象不¶
立八卦未分且丹砂從何而生哉火體陰陽得中水火兩者耗¶
器憑勝負在丹基之堅固故府仰免疏虞體兩弦合金水變化¶
#<md:CK-KZ_JY151_01p059a>¶
<pb:YP-C_JY151_12weiji-03-0059a>¶
生虚無虛無托藥化藥化有還光化藥無中還有有還無無則¶
無固必有是固誰質有無兩端的聽吾聊陳悉且無者水木金¶
木之氣隱於虛無且道藏乎其中矣此言無質成形形生何所¶
不達無理輙敢妄評天地之精靈不可輕舉惜乎未得煉之可¶
取煉之未得别也難圖且有者土金玄黃之器得火而施張得¶
則設生感召始則若有若無若有則霏霏微微道隱希夷希則¶
感而氤氲夷則動而氤氲希夷感動氤氲橐籥始之肇基立兆¶
已萌太陰化生化者神運氣化凝委而成形質形質蒼蒼霞火¶
流光光華精結精紅透魄紅影來朝結就玉霄絳霄霞結號離¶
紅屑離紅飛揚輕紅翺翔神物飛揚五色翺翔翺翔五色太陽¶
#<md:CK-KZ_JY151_01p059b>¶
<pb:YP-C_JY151_12weiji-03-0059b>¶
精光青白黑黃黃居中央君父太陽太陽黃道黃道轉北黑道¶
𢌞還迴還應律律呂相生冬至一陽曰何太短夜何太長月四¶
夜九陰勝其陽陽生未復晷景滋生時計月時至日生冬至極¶
冬至極九日之中進一刻五九五刻進則終四十五日立春功¶
立春之後得九日九日之中進一刻五九五刻進則終四十五¶
日春分同春分之後得九日九日之中進一刻五九五刻進則¶
終四十五日立夏同立夏之後又九日九十之中進一刻五九¶
五刻進則終四十五日四節同夏至日中六十刻晝景漸長日¶
南極夏至後退得九日九日之中退一刻五九五刻退則終四¶
十五日立秋功立秋之後得九日九日之中退一刻五九五刻¶
#<md:CK-KZ_JY151_01p060a>¶
<pb:YP-C_JY151_12weiji-03-0060a>¶
退則終四十五日秋分同秋分之後得九日九日之中退一刻¶
五九五刻退則終四十五日立冬同立冬之後得九日九日之¶
中退一刻五九五刻退則終四十五日八節終八節三百六十¶
日晝夜三萬六千刻三萬六千時計刻時訐刻冬至日中四十¶
刻日景攛梭如電激太陽疾速不停光自然陽氣索滅藏陽藏¶
陰用無休息陰生陽長六十刻陽終氣升陽光出陽光出九華¶
明九華光裏翠華青翠華神所尊光明尊明神黃神昇明堂神¶
稱帝皇帝皇傳赤赤帝度色青帝受德白帝生光黑帝玄黃五¶
帝混合混合神光神光鬱鬱神用無極神極受正正其神色神¶
藏其室神黃神黑黃黑神精黃者金神黑者北靈黑者水基內¶
#<md:CK-KZ_JY151_01p060b>¶
<pb:YP-C_JY151_12weiji-03-0060b>¶
懷其精其精甚靈其精甚堅太上曰其精甚眞其中有信信無¶
不應信應者天符也天符照明飛符恍靈靈運潛應應神紫靈¶
紫靈神藥藥有神靈神藥靈靈化元之英神與氣精神昇紫雲¶
其氣運轉甲丙庚壬庚壬乃金水相盈甲丙是水火滋榮二火¶
成炎二木成林火木眷戀姊妹弟兄坎離震兌男女相親男冠¶
少陽女笄少陰陰陽合度七八(十五)之數七八數訖九(乾)六(坤)相¶
得晦朔弦望四者三十九六之數老陽乾父老陰坤母因母致¶
親比夫人倫父之制子子之制孫生生相續親之又親鉛汞相¶
親無異人倫陰陽交合純粹之精靈續其景景續其靈景靈宮¶
裏虎嘯龍吟五音互奏六律陽明陽明神光照耀明堂明堂正¶
#<md:CK-KZ_JY151_01p061a>¶
<pb:YP-C_JY151_12weiji-03-0061a>¶
德君臣相得施仁設義講武修文忠信禮智五常和平皇化天¶
下富國安民諸辰經厯神氣滿室五氣交併神降奔突氣如煙¶
霧交合神御交合之道順其氣序氣序無差昏明寒暑晝暑夜¶
寒陽流陰注廣寒宮結水昌砂砂結玲瓏若馬牙馬牙本是金¶
烏骨赫赫日精歸月窟月窟日照白明堂明堂便是金水室金¶
水互相生金潤生黃液液生鼎沸汞流神水瀑湧三三重疊累¶
累凝如堅冰龍蟠虎視虎性龍情隨光逐明光中恍惚明中杳¶
冥丹砂靈英靈英之質生於神明陰神陽明積陽以陰陰以神¶
之陽以明之陰陽合度化育之基化者謂日有三照育者謂月¶
有三移日月合氣二氣相推水一火二合而成三三生萬物三¶
#<md:CK-KZ_JY151_01p061b>¶
<pb:YP-C_JY151_12weiji-03-0061b>¶
變至極三者汞也汞變生靈靈英獨秀異寶奇珍五行神物藥¶
就希夷人間術士必不能窺唯有志者懷而待時得眞五行之¶
妙用假凡五行之水火五行生剋其理自然聖人神而明之以¶
知天地之化不過曲成萬物通乎晝夜之道晝視晷度准則天¶
符夜聽更漏上察河圖月紀低昴星稀南北虛(北方)張(南方)下應於¶
鼎中神龜隨火而奔逐黑虎浮來白虎穴赤龍跳入青龍窟二¶
藥還元復混融丹砂合體入金公汞與鉛合砂與金親金作神¶
室明堂正德恍朗玄宮乾坤合同坤生震龍陽符復行離魂入¶
魄運轉天罡水激火發鼎釜俱鳴陰陽運轉震受庚辛金本尅¶
木夫何以生月行丁位金入火鄉火盛消金金代木榮火滅爲¶
#<md:CK-KZ_JY151_01p062a>¶
<pb:YP-C_JY151_12weiji-03-0062a>¶
土土能生金金能生水水能生木相尅相生互爲父母父母生¶
子子繼父母坤生震兌兌生坤體三五氣足三光合度兔魄生¶
光月滿東方月滿復虧陰侵已前十六受統陰符復行艮直丙¶
南二十有三三五候足金入水鄉坤符蕩蕩水歸北方凝而成¶
金化而爲水火隨爻動象逐火生出没神爐明藏偃月長養金¶
胎化生金液凝如黃酥碎如金粟金色透明從黃返赤熠熠火¶
生而成還丹開爐倒鼎迸出霞光金砂如粉研細如霜和匀摶¶
搦摶搦陰陽九成黍粒謝天祭畢萬斛明珠難換一粒一粒纔¶
服身生羽翼呼風召雷萬神侍側更換四時留連日月冬變炎¶
暑夏飛霜雪秋發春華春飄黃葉所謂宇宙在乎手萬化生乎¶
#<md:CK-KZ_JY151_01p062b>¶
<pb:YP-C_JY151_12weiji-03-0062b>¶
身者也長河化酥酪點金過北斗吾不敢虛說識取無中有無¶
中生天地我同天地久其道至禁訣之在口妄示凡流必遭殃¶
咎愼密修持神明護佑廣施陰德神仙必有¶
¶
¶
¶
¶
¶
¶
¶
