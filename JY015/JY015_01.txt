#-*- mode: org; -*-
#+TITLE: 元始消劫梓潼本願眞經
#+DATE: 2011-05-27 18:43:33
#+PROPERTY: kxid KX014
#+PROPERTY: title 元始消劫梓潼本願眞經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0029
#+PROPERTY: id JY015
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY015_01p083a>¶
* 梓潼本願眞經序¶
人之所以爲萬物之靈者何心而巳矣心之可以爲聖可以爲¶
狂者何正與不正之分也其心正則劫可消其心不正則墮子¶
劫矣然心之所以正不越孝忠友恭和順以情以公是我¶
帝君之消劫運者厥惟此道而本願眞經之所由著也吾願奉¶
此經者口誦心維反觀內省凡有蹈於面孝面忠面友敬面和¶
順面似至情至公者一一反而求諸心久則心正而身脩身脩¶
而化成則鬼神欽仰天地寕謐老者得夀少者得養國土淸平¶
五穀豐熟信如¶
天尊所云又何劫之不消乎世之人以予言爲序經也可卽以¶
<pb:CK-KZ_JY015_01p083b>¶
爲誦經之法亦可雍正甲寅季夏望日文昌左卿季雲飛撰¶
¶
¶
¶
¶
¶
¶
¶
¶
¶
<pb:CK-KZ_JY015_01p084a>¶
* 元始消劫梓潼本願眞經¶
** 　　開經偈¶
　至矣聖賢心　廣宣金石言　推本性天內　守約事不煩¶
　方寸果崇脩　妙境許攀援　玉章頻轉導　期透本來元¶
　剛堅明一悟　俯首自逢源　皈依啟教祖　內照寂無喧¶
** 　　正心開化品上¶
爾時¶
元始天尊在淸微天宫黃金闕内會諸天帝君與無極聖眾昇¶
玉華寶座放大光明照諸世界觀見眾生遭値劫運受無量苦¶
惱宛轉塵寰輪迴生死慨然嘆曰民哉民哉誰使而然哉是時¶
<pb:CK-KZ_JY015_01p084b>¶
有一眞人名曰慈濟從法座起越班而出長跪道前白¶
天尊言賤臣不德仰叨道蔭得離斯苦昨睹¶
玉皇尊帝檢校圖籙推定劫運勅北陰黑煞多目原厲及諸天¶
魔王等眾下巡人間興動干戈流布瘟疫殺戮生民萬萬億數¶
俾諸世人靡有遺類今觀眾生父子兄弟夫婦男女肝腦塗地¶
號泣悲哀莫能相保繼以天災大行鬼現白晝間或免彼終莫¶
逃此未審此諸眾生曠劫以來造作種種何所違戾而獲此報¶
可不悲與可不痛與伏願慈悲示以未悟¶
天尊吿曰此諸眾生自往劫來不敬三寶不孝父母邪淫貪愛¶
奸詐嫉狠種種罪惡日熾日滋是故¶
<pb:CK-KZ_JY015_01p085a>¶
玉帝論定劫數更變世人雖可悲痛亦其自取爾時慈濟眞人¶
曁諸聖眾各稽首而白¶
天尊言臣等卽是思維心大不忍疾首蹙額力不能救惟願¶
天恩發慈悲心開方便路垂一金臂援其焚溺使人道不至類¶
絕臣等敢冒死謹言於是¶
天尊憑几高抗澄神黙坐良久答曰邇者蜀有大神號曰梓潼¶
居昊天之位齊太乙之尊位高南極德被十方掌混沌之輪迴¶
司仕流之桂祿考六籍事收五岳形厯億千萬劫顯九十餘化¶
念念生民極用其情是以¶
玉帝授之如意委行飛鸞開化人間顯跡天下葢此末劫實未¶
<pb:CK-KZ_JY015_01p085b>¶
可除若欲消之此神其可吾當爲汝等召之俾其救度勿使類¶
絶於是慈濟眞人及諸天聖眾再拜禮謝復位於是¶
天尊命持旛玉女向不驕樂天召之者三忽¶
梓潼帝君擁五色雲霞之氣自西北至雍容雅步再拜而前白¶
天尊言今日喜慶興此法筵臣貪於行化以至後會恭望¶
天慈特賜原宥¶
天尊吿曰夫民受天地中生自陰陽内化五行範體二氣結形¶
而不知人身難得樂土難生乃貪婪奸詐莫知紀極以至劫運¶
適逢干戈競起疫癘流行水火焚漂悉皆由此今諸帝君天上¶
地下無極聖眾咸請於我願消此劫故特以畀汝汝其勉之爾¶
<pb:CK-KZ_JY015_01p086a>¶
時¶
梓潼帝君拜謝奉旨欲退¶
天尊重吿曰帝子此諸末劫運數浩大汝今消之何道而可¶
梓潼帝君復再拜而前白¶
天尊言臣自劫劫中萬失此身責在蜀地兢兢惶惶懼不稱職¶
方切思過乃被¶
天恩臣謹維思消除此劫先正人心爲人子者訓使之孝爲人¶
臣者訓使之忠訓兄弟以友恭訓夫婦以和順訓居上者使待¶
下以情訓治事者使處心以公率而行之或者可以少弭於是¶
天尊乃垂盼眥之容而稱歎曰奇哉帝子憫念眾生說是因緣¶
<pb:CK-KZ_JY015_01p086b>¶
心得開悟若諸世人推行不已則可以消除劫難興國太平人¶
享高夀物遂本性五穀豐熟歌謠滿路一或反之則兵戈疫癘¶
頻仍相藉橫尸遍野枯骨成山而人類絶矣子其勉之於是¶
梓潼帝君拜謝復擁五色雲霞之氣自西北而退爾時慈濟眞¶
人聞是說已歡喜踴躍卽於座中以頌讚曰¶
　堪歎汝眾生　奸詐復貪嗔　營營日滋熾　擾擾不知懲¶
　致遭末世劫　人類將沉淪　於是元始尊　憫念諸有情¶
　欲救末劫苦　爰命梓潼君　筆中顯三昧　秩秩先正心¶
　塵迷能道引　福祿總來并¶
於是慈濟眞人說是頌已四眾歡喜異口同聲歎未曽有¶
<pb:CK-KZ_JY015_01p087a>¶
** 　　靈寶消劫正心靈應品中¶
道言¶
元始天尊在玉華座上收斂光明澄神默坐瑶璧輝映眞氣包¶
絡鍾鼓迭奏仁風交暢道意微密暄然如春一切金仙四眾八¶
部幢旛寶節侍在側焉爾時元載孔昇天主濟沉拔罪眞人東¶
岱岳府君各從座起長跪道前白¶
天尊言臣等往劫何脩獲預法會親炙道語心竊欣感然臣等¶
愚蒙聞是經說心雖歡喜終竟未達切謂人心不正致罹此劫¶
自非¶
天尊垂大金臂放大光明展大神通敕諸巡世神祇各令復位¶
<pb:CK-KZ_JY015_01p087b>¶
或者他道似未爲急今大劫巳至運難浩大而九天開化方正¶
人心臣恐其緩伏望¶
天慈示以未悟¶
天尊浩然長歎而吿諸眞眾曰嗟乎汝等尙未達理之本耶夫¶
人之生善性根焉四端具焉五行範焉忠信胚焉和遜傳焉所¶
謂人也非比草木禽獸之爲類凡形肖人似皆一同之及世道¶
淪降人心不古機巧姦僞貪妒狠亂種種不善踴躍爲之是以¶
見三寶而不敬對三光而無禮呵風罵雨怨天尤地待父母如¶
同路人視兄弟如見仇敵責人常詳處巳每恕見人有善掩之¶
不及則毁之無所不至見人有惡喜而慕之則效之惟恐不勝¶
<pb:CK-KZ_JY015_01p088a>¶
富貴者驕奢淫佚傲慢賢能褻凟師長昂首濶步視貧賤如履¶
草芥不知修種不行陰騭暴殄天物中市網利了不知止貧賤¶
者謟諛貪嗔怨咎鬼神不知前世因果不能安分守已邪淫偷¶
盜犯分干禮終莫自悔是以惡人滿世邪鬼橫行讒慝交進謗¶
讟并興政治乖舛人民困苦山川吿匱鬼神不寕怨氣鬱結上¶
薄太空世道至此寕得不變所以檢校圖籙運合數周推此大¶
劫日月薄蝕陰陽乖戾魔鬼巡世亂民迭興兵戈疫癘頻仍不¶
巳命苟逃彼終莫免此枯骨成山流血若水殄絶人類勿使遺¶
種若欲救之豈易爲力吾故命¶
梓潼帝君開化九天飛鸞救世俾諸世人洗心滌慮咸臻善道¶
<pb:CK-KZ_JY015_01p088b>¶
爲子而能孝其親爲臣而能忠其君爲兄弟而克友克敬爲夫¶
婦而克和克順居上待下者必以情臨民處事者必以公不貪¶
不妒不奸不僞習此不已化成天下則鬼神欽仰天地寕謐老¶
者可以得壽少者可以得養國土可以淸平五穀可以豐熟末¶
世可以反古豈惟末劫獨不能消乎吾若放光垂臂雖可救之¶
然人心不正其何能救故不若人心旣正大劫自除諸巡世神¶
祇方欽仰畏避豈敢肆毒汝等各宜諦聽勿生他慮於是元載¶
孔昇天主濟沉拔罪眞人東岱岳府君皆歡喜作禮默然復位¶
爾時¶
天尊復吿四眾曰我今再剖因緣汝等各宜諦聽人爲萬物靈¶
<pb:CK-KZ_JY015_01p089a>¶
心爲一身主沉沉靜靜不愆以慾不雜以僞無慮無思發而爲¶
言温和慈讓發而爲行中正端直其於親不期孝而自孝其於¶
君不期忠而自忠其於兄弟不期友敬而自友敬其於夫婦不¶
期和順而自和順不厚責於人不徇物以私率性而行舉皆中¶
道何者容心故其國淸平其人安泰其世太古今末世凡民勉¶
强遵守不違不戾心心不退念念不忘其獲福亦可如是豈以¶
大劫持此而不消乎於是¶
天尊說偈曰¶
　靈哉一點　　不擾不驚　　無思無慮　　至聖至明¶
　天理昭著　　善根性成　　一雜以僞　　五體摧傾¶
<pb:CK-KZ_JY015_01p089b>¶
　能自歸正　　百福來并　　敬之愼之　　大眾齊聽¶
於是¶
天尊說偈已諸天眞眾無鞅神仙岳凟神祗歡喜踴躍歎未曾¶
有¶
** 　　靈寶消劫正心報應品下¶
爾時保和應化眞人卽於道前稽首而言曰未審此經消劫之¶
外有何功德伏望¶
天慈爲四眾諦釋諸天神仙岳凟神祗天上地下及未來一切¶
眾生廣說利益於是¶
天尊吿保和應化眞人曰善哉若諸國王帝主宰輔大臣奉持¶
<pb:CK-KZ_JY015_01p090a>¶
此經推充此道躬行不替教化天下自然風淳俗美政善人安¶
五穀豐登萬物熙遂若諸世人平居無事至心沉慮精加轉誦¶
自然父母長夀子孫榮貴家道興隆身體康健凡有所求種種¶
如願若復有人或入山林或入江海遭遇惡風逢値毒獸但能¶
懴悔存念此經自然山神衞護河伯維持猛獸自退風波頓止¶
若復有人或在軍陣或遇寃家但能懴悔存念此經自然惡人¶
善解凶惡不逢終不害已安穩如常若有婦人或臨産厄或求¶
嗣息但能懴悔存念此經自然安穩平康生福德男女聰明智¶
慧爲人尊貴若或有人爲諸神廟轉頌此經是諸鬼神當脫鬼¶
趣轉增天福又有道士至人善男信女開闢靜室更著新衣繪¶
<pb:CK-KZ_JY015_01p090b>¶
畫¶
九天主宰眞像香花燈果淨水供養滌去凡思端心正坐持誦¶
此經使其左右一切鬼神等或有聞者卽離鬼趣登證仙果一¶
切餓鬼等或有聞者脫饑渴苦受度南宮一切畜生等或有聞¶
者脫畜生苦復歸人道一切草木等或有聞者己枯使榮轉更¶
茂盛飛潛動植胎卵濕化一切有情咸遵教化又此經所在及¶
持是經人當有十方飛天大聖救苦眞人金剛力士神仙兵馬¶
金精猛獸無鞅數眾常來擁護一切功德說不可盡於是保和¶
應化眞人稽首白¶
天尊言此經功德眾咸聞之若諸世人或有疑惑不信妄生誹¶
<pb:CK-KZ_JY015_01p091a>¶
謗不擇淨案便將安置不持齋戒便將展誦未審此諸罪輩當¶
得何報伏願¶
天慈再示未悟爾時¶
天尊言曰噫子今所叩豈不異乎此經功德不可度量其報應¶
亦不可具述若諸世人敬持遵奉疑惑誹謗獲福獲罪各有輕¶
重若廣說之凡流邪見反啓疑貳我今說經是救末劫世人疑¶
信亦聽自然性命禍福豈所可曉但願事親者當爲心孝無爲¶
面孝事君者當爲心忠無爲面忠處兄弟當心友心敬無面爲¶
友敬處夫婦當心和心順無面爲和順待下者無面似至情而¶
心實不情臨事者無面示至公而心實不公若能遵行此道則¶
<pb:CK-KZ_JY015_01p091b>¶
雖疑惑誹謗猶信也若不遵行此道則雖齋戒敬誦猶不信也¶
善者積善惡者積惡積之旣久天地鬼神臨之質之福之禍之¶
皆自然也吾何言哉於是保和應化眞人及諸天仙眾同聲稱¶
贊而說偈曰¶
　大哉渺渺玉星中　推較河源俱此劫　殺戮生民億億眾¶
　頂禮至尊求解赦　於是天尊發慈悲　九天開化普俱雪¶
　但教人人各正心　疑信從教眾生竭　我今稽首謝慈尊¶
　萬萬生靈俱頂德¶
爾時保和應化眞人曁諸仙眾說是偈已稽首¶
天顔作禮而退信受奉¶
