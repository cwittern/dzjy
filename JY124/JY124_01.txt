#-*- mode: org; -*-
#+TITLE: 長生胎元神用經
#+DATE: 2011-05-31 16:04:34
#+PROPERTY: kxid KX125
#+PROPERTY: pinyin Changsheng Taiyuan Shenyong Jing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1405
#+PROPERTY: id JY124
<pb:CK-KZ_JY124_01p008a>¶
* 長生胎元神用經¶
　　　　　　　　　　　　　　　　　@by野人郎肇注¶
師曰知至道者天不煞服元炁者地不滅夫至道不遠祇在己¶
身用心精微命乃長久劉君祕旨曰欲得長生當修所生所生¶
之法始用精微炁結爲形形是受炁之本宗炁是形之根元元¶
炁禀形之由可察滅形之理¶
經云深根固蒂長生久視之道¶
　元炁是身之根蒂夫若固其元炁自然長生之道¶
形中子母何不守之且神以炁爲母母卽以神爲子子因呼吸¶
之炁而成形故爲母也形炁旣立而後有神神聚爲子也夫呼¶
<pb:CK-KZ_JY124_01p008b>¶
吸之炁由於玄牝之門鼻主淸炁爲陽口主濁炁爲陰夫欲修¶
習但冺其念外絶思慮內守神眞每欲修習之時先須調炁調¶
炁之法鼻微微納淸炁口微微吐濁炁止十下二十下卽閉口¶
一任神炁綿綿出入鼻所納炁以意想至下元玄珠濛濛四合¶
卽存玄珠爲下元之主不得生思生思不成積習之自然凝結¶
成珠習爲母也旣有其母必有其子功限遲疾其在志焉勿思¶
外機一心存神速成長生至矣¶
夫神與炁相合以意引之循環臟腑之內馭呼吸以上下久習¶
之後則神自明而炁自和明照五臟細功成後內視見其眞神¶
矣炁和而浹通於四胑隨意而到亦可治他人之疾也¶
<pb:CK-KZ_JY124_01p009a>¶
黃帝內視三月而生神¶
　心神則化生纏綿五臟斯言可推而得之¶
黃帝得此訣內視三月而神全則乃生天矣列子得之九年成¶
道遲速由其志也元炁隨意靜卽得炁道通流形體自康玄珠¶
爲主神自光明也今世人神與炁子母各行俱不相守雖然呼¶
吸於內神常運物於外如此之道遂使炁无主掌而不通徹旣¶
不通徹而精自散又以神爲主人形爲宅舍主人不營於內而¶
日用於外自然宅舍空虛而形體衰矣况乎人世之道晝夜百¶
刻之中炁於形內總一萬三千五百息長八萬一千寸皆外役¶
其神炁無一息住於內而冀長生不亦遠矣¶
<pb:CK-KZ_JY124_01p009b>¶
先生曰若神炁主子母之運行而乃長生不死若無主掌任自¶
呼吸唯主通利臟腑消化水穀而已不能還陰返陽塡補血腦¶
　得此修息之門元炁結而成胎胎中有神神全使其元炁夫¶
　若未得此訣自然炁無主掌徒致功懃不窮受炁之元空傳¶
　於呼吸元炁若全以意想下元炁散在於四肢遂使肌膚充¶
　悅也¶
師曰吾以神爲車以炁爲馬終日馳驅而不倦¶
　常存想神與元炁相合隨意而動之不倦故爲車馬也¶
又曰神能驅炁則鼻不失息其言至矣¶
　神在玄珠之中常與元炁主一呼一吸皆內想見其眞神故¶
<pb:CK-KZ_JY124_01p010a>¶
　稱爲之主掌令神炁混合而鼻不失息¶
驅炁之法上至泥丸下至命門¶
　泥丸在腦爲上元命門在臍下三寸黃庭經云後有密戸前¶
　生門近腰脊之末以認下元也¶
仙經至道方說泄露因感而言之二景相通可救老殘¶
　夫存養下宮元炁滿則使炁泝流上入泥丸宮是名還精補¶
　腦故曰二景相通也¶
若呼不得神宰一息不全若吸不得神宰亦一息不全若能息¶
息之中神與炁常合是謂神炁全也¶
　夫治炁者出炁爲之息吸者從鼻中入想至下元玄珠口中¶
<pb:CK-KZ_JY124_01p010b>¶
　與神相合也唯澄心腹目視呼吸修行之時存想見其眞神¶
　爲之一息全也目瞥然生外想神以隨意在外唯見外景中¶
　事使內炁无主掌謂之息不全也¶
又曰胎從服炁中結炁從有胎中息胎若內結求死不得也¶
　服元炁有息者返覆言義也¶
以鼻中納炁以意送下元中久習自然凝結成胎胎因元炁結¶
而成胎中元炁而有息息由不可也子猶神也人如初受胎漸¶
漸而成形¶
仙經曰成功之後男子關元炁聚精女人胎澤不結嬰雖動於¶
慾不能與神爭此是成胎之中眞精返爲神此是上淸也¶
<pb:CK-KZ_JY124_01p011a>¶
夫自修之訣能出入陰陽合其眞矣每取夜半之後五更睡覺¶
之初先以舌漱掠唇齒之間澧濁津液吐出三口鼻收淸涼炁¶
入於胸膈之中淘隔宿來穢滯之炁呵出三口良久咽吹卽仰¶
卧展其兩手足叩齒九遍次依尋常喘息吐納不得極深直候¶
喘息炁平內不出外外不入內閉炁咽元炁一咽以手隨意炁¶
摩下引至炁海之中二十日後炁通滑又加一咽不用將手摩¶
引經兩月後更加一咽一炁三咽一年後一炁四咽無所妨損¶
每日子後午前空腹咽之時時十咽五咽不得吸入外炁每至¶
子前午後不得咽之¶
經曰子後午前皆屬於陽子前午後謂之陰夫休粮者每至食¶
<pb:CK-KZ_JY124_01p011b>¶
時漱口存想上元兩條白炁從腦中出大如布線沿流項至背¶
膂過入於臍下炁海之中漸漸聚炁如雞子大一團香馥自然¶
不飢不得雜想恐有忤亂或有疾病口乾舌澁喉中咽塞皆是¶
上焦𤍠極卽以五更鼻吸淸涼之炁入胸膈淘蕩却呵出三五¶
十止一二百呵漸覺口中甘甜是熱退散卽住不得過妄如水¶
藏冷卽以早晨日出之時鼻搐陽炁以口吹出百十吹冷炁如¶
有病苦之處一切疼痛虵蝎蜇咬狼狗所傷但以靜意坐卧閉¶
炁存想所患之處以炁攻之一二百度无不痊愈也冬月脚冷¶
但以咽𤍠炁以意存想直至脚心下暖卽住如飲酒小戸者但¶
隨器物旋旋呵出麪麴之毒力卽不醉也赤水者血也玄珠者¶
<pb:CK-KZ_JY124_01p012a>¶
炁也炁者神也每修習之時面東或南而坐兀然冥目以目存¶
想下丹田臍下三寸兩腎之間方三寸左青右黃上白下黑中¶
赤之炁¶
口訣曰大如彈丸黃如橘有光焰上一赤子名元先字帝卿中¶
一眞人名子丹字光堅下一嬰兒名元陽字谷元其神身長各¶
三寸擐赤衣赤履坐金牀手把金爐玉匕具晝在上丹田夜在¶
下丹田¶
卽說陰丹七返水唾血精腦神炁也夫欲養神先須養炁養炁¶
先須養腦養腦先須養精養精先須養血養血先須養唾養唾¶
先須養水水者五華之津五味之精當在舌下兩齒之間傍名¶
<pb:CK-KZ_JY124_01p012b>¶
曰水池咽下肺脉之主則化爲唾唾入心之間則化爲血血二¶
百五十日入腎脉中則化爲精精入腦脉之中則化爲泥丸宮¶
宮中有兩條脉夾脊膂流下貫入於炁海之中夫炁海王則聰¶
明也¶
眞人曰仙家大忌嗔怒不得亂泄言語賢君祕之¶
導引訣¶
兩手相挼如洗面兩手相擦令𤍠揩面令面无皺如戰士挽硬¶
弓左右三遍握拳左右前築數迴兩手各向上如托千斤石左¶
右同大坐握固斜身如排山左右同以拳慢舒向前急掣向後¶
兩手抱頭宛轉名抽關兩拳據地縮身曲脊上下三舉兩拳各¶
<pb:CK-KZ_JY124_01p013a>¶
返搥背三下大坐伸脚用手义返掣數迴起立以手义腰抝身¶
向後三迴𤍠挼手熨兩脚心與腿膝未起兩手相义夾項爭力¶
數迴殷伸返張側掣宣摇百關挼兩手令𤍠鬱兩目引至耳前¶
兩手旋耳三十遍時時作之挼手令𤍠按鼻兩傍閉炁爲之氣¶
通卽止¶
眞人曰長生時子後午前咽津七遍閉目平坐內視存見五臟¶
六腑夫若久久行之自然明了夫初學服炁卽須耳无所聞心¶
无所思漸起於三息五息一舒炁更漸吸之若止十二息不舒¶
炁得小通也百二十不舒得大通也夫淸齋休粮存日月在於¶
口中晝存日夜存月大如環日色赤有紫光九芒月色黃有白¶
<pb:CK-KZ_JY124_01p013b>¶
光十芒存日月在於明堂中日在左月在右常存咽芒之炁液¶
如睡存日在額上月在臍下若身有不安反舌塞喉咽唾无數¶
退卽住天炁所在隨神炁之所生神在則炁成神去則炁虛炁¶
者二十四神之正炁炁亦成神神亦成炁炁散則爲雲霧炁合¶
則爲形影出化爲仙入化爲眞上結三元下結萬物存帝一眞¶
君祝名都閉目存諸百神變成白炁如烟之狀從玄珠中出莖¶
孔中來入我口中鬱鬱良久覺見白炁下出莖孔出兩脚底出¶
兩脚心出冠纒中乃至一身與白炁同烟上下良久白炁忽變¶
紫雲鬱鬱入我口內歸於頭中下五臟中充滿腹內又從兩脚¶
心出兩手心出下至莖孔冠纒中一身鬱鬱上下與紫雲合形¶
<pb:CK-KZ_JY124_01p014a>¶
不相見也須臾又存想紫炁充滿左右一室之內又存想口出¶
風炁扇於紫雲徘徊轉遶成一眞人男形身長三寸號曰大洞¶
帝一尊君又存尊君直來入口中舌下又上昇紫房中六合宮¶
內端坐向外尊君左手把兆五籍右手把兆五符尊君口左邊¶
有日光九分尊君口右邊有月光鬱鬱或白或赤常光炁下入¶
五臟六腑百節之內一身之中狀如白日宜心咒曰¶
大洞帝一太素尊靈父甯母靜二合雙成百眞大混一囘性生¶
身結八烟乃變元嬰日月寶光動我體形太一在上願與帝并¶
泥丸寶玉五臟華明長合日月手執洞經立爲仙公神昇上清¶
三十九童全符羽庭¶
<pb:CK-KZ_JY124_01p014b>¶
常存大洞帝一尊君在於鼻下人中上唇內齒內外坐立起居¶
常須在意尊君口銜日月明照萬洞未行炁時先存心中燭火¶
燒遍身上下蕩除五穀之炁毒若不燒之必能擁寒燒不可久¶
久卽令人煩燥存火訖卽須行炁不得雜想任炁微微元炁自¶
通徹以意行之欲行炁道先須斷穀漸漸學之不宜頓也一年¶
之後炁道充實自然不飢¶
腎神六人司徒司錄司命司隸校尉卿左右分爲八百五十日¶
月精靈之炁人之根本左爲玄妙君右爲玄元君虛无相生寒¶
暑相成冲和先生授龍崗服炁訣夫形之所恃者炁也炁之所¶
依者形也炁全形全炁竭形斃是以攝養之士莫不鍊形炁而¶
<pb:CK-KZ_JY124_01p015a>¶
保其生未有有形而无炁有炁而无形者也卽形之與炁相須¶
而成豈不皎然哉余夙慕至道披尋經史自行守愼約向十餘¶
載所見所聞殊不愜心於大厯年中遭遇羅浮王公自北嶽而¶
返倚策郵亭依然相顧余意其異人也延之與語果乃有道之¶
君子哀余懇志之心便賜吐納修眞之道悉傳於口其人言五¶
牙六字及諸服炁法皆爲收炁收炁剛勁非俗中之士所宜也¶
至如納氣是曰胎息唯有行炁是正道修身之基本也¶
進取訣凡欲服炁先須高雅密室常以左右焚薰陸香仍以牀¶
薦厚軟高三二尺温暖枕高一寸夜半之後生炁之時五更睡¶
覺之初呵出腹中濁炁九通若要調息卽不在半夜五更但看¶
<pb:CK-KZ_JY124_01p015b>¶
天炁柔和腹空之時導引行氣閉目叩齒三十六通以警身中¶
神以手按目兩眥按鼻左右旋耳摩面拔關托石隨事少少引¶
宣暢百節乃以舌柱上齶欲掠津液滿口中卽以咽下三通使¶
進於五臟面有光澤兀然放神縱心自在如大空身萬累都遣¶
然後淘之皆須閉口握固以閉玄房與卻精邪初學服炁炁未¶
流行不得握固待到百日止半年覺神炁通暢身上汗出可握¶
固爲之¶
淘炁訣凡人五臟各有一神夜卧閉息如覺後服炁先乃淘轉¶
腹內令宿食故炁得出然後調服其法仰卧閉目握固仍兩拳¶
於乳側堅兩膝舉背及尻閉炁鼓海中之炁使內外斡而轉之¶
<pb:CK-KZ_JY124_01p016a>¶
呵出一九遍則調之¶
調炁訣夫調炁之時妙在乎咽世人因依外炁以爲內炁而不¶
能分別吐納在密而用炁勿使錯忤故知人稟天地而生身自¶
有元炁而理每咽納則內炁與外炁相應自然海中隨炁而至¶
收吐候中旦吐納之際則輒閉口速鼓而咽之令使郁郁然有¶
聲汨汨左邊而下經二十節如水瀝坎聞之分明也別從右而¶
下如此則內炁皎然而別以意送下用手摩之令入炁海炁海¶
臍下三寸亦謂之下丹田初服炁人上焦未通以手摩而助之¶
速令快下咽或未下微用少力蹙而咽之務令有聲而下若覺¶
炁通流不摩亦得三閉口三連咽更二乾咽號曰雲行一濕咽¶
<pb:CK-KZ_JY124_01p016b>¶
取口中津液和而咽之謂之雨施初服炁人炁未通流每一兩¶
咽則施行之不遽得三連咽也一年細功方得小成二年三年¶
方得大功也¶
行炁訣曰下丹田近後有二穴通於脊脉上連泥丸泥丸腦宮¶
每三連咽則速存歸下丹田中以意想此元炁令入二穴作兩¶
條白炁夾脊雙引上入泥丸薰蒸諸宮森然遍下毛髮頭面項¶
頸兩臂手指一時下入胸膈五臟皮膚中丹田心宮次第灌注¶
卻厯下丹田至於三三星遍尻腦下入膝腂達於涌泉脚心也¶
所爲分一炁而理鼓之以雷霆潤之以風雨亦由天地之有泉¶
源非雲雷而騰動則无以潤於萬物人有津液非漱咽則无以¶
<pb:CK-KZ_JY124_01p017a>¶
灌於五臟還精補腦非交合則不能走而上之咽服內炁非吐¶
納則不能相引而用之是知淡泊之道運用之理所以法天像¶
地也夫存想身中濁惡結滯邪炁淤血被正炁盪滌皆從手足¶
指節端然而出爲之散炁則展手指不須握固如此一度則是¶
一通通則無病又復調之使炁平平又復鼓咽一如前也閑鼓¶
咽至三十六咽爲之小成也若未絶粒常須少食務令腹空然¶
得虛靜无問坐卧腹空則咽之十度自然三百六十咽矣若久¶
服炁通頓至三百六十亦得爲之中成一千二百息爲之大成¶
如不能鍊形易質凡同枯木无精光也¶
鍊炁訣曰餘暇服炁入室脫衣散髮仰卧舒展兩手勿得握固¶
<pb:CK-KZ_JY124_01p017b>¶
梳頭髮令布於席上則以調炁咽之訖便乃冥心絶想任炁所¶
行如過理絶悶卽以吐之喘息稍急則須調之候炁通流漸漸¶
加至二十三十四十五十卽令通身汗出如有此狀卽是效也¶
安心定意且卧勿起衝風候神情爽朗若炁昏欲卧勿得行炁¶
四體不暢亦勿爲之十五日一度爲之¶
閉炁訣曰忽有修養乖宜偶生病患速投密室依調炁法布其¶
手足則以調炁咽之想念所苦之處以意想注閉炁攻之若是¶
炁極則調之訖更以相續不斷攻之炁急則止炁調亦復攻之¶
或二十三十四十五十攻覺所苦處汗出通潤卽止如未痊則¶
每日半夜之後五更晝日之前頻頻作意攻以差爲度但有疾¶
<pb:CK-KZ_JY124_01p018a>¶
處攻之无不愈也¶
布炁訣曰布炁與人療疾先問彼患人五臟所苦之處取己之¶
炁布入彼人身止令病者面其方所息心靜慮此布炁亦似咽¶
炁其疾自消百邪永絶矣¶
調炁訣曰夫人食五味五味各歸一臟每臟濁炁皆納於口亦¶
出於口又六腑三焦穢滯併投合成濁炁每至睡覺之初葷穢¶
之炁自不堪聞凡口乾舌澁面兩頰光澤不能喫食此是上焦¶
𤍠候卽須依門戸大開口一二十通卽鳴天鼓七下九下卽以¶
咽之津液但候口中清甘泉出卽是𤍠退五臟涼也若以口中¶
津液冷淡食飲無味心間佯佯不受水穀卽是冷候卽以吹理¶
<pb:CK-KZ_JY124_01p018b>¶
之¶
飲食守護訣曰凡服炁之人喫物須有避忌可食者物則食不¶
可食者莫食食必有損正炁則脉亂有所益則常食无益勿食¶
每日平旦食少淡粥或胡麻子粥益人脾炁兼足津液日午食¶
少淡麪飰飥餅亦得不得乘𤍠喫之恐亂正炁葱薤羹亦好諸¶
飯食宜令軟熟甜淡大麥經四時好食不必多矣臨時堪食者¶
食之若有人靜修齋戒亦昇仙矣三十六禽直日及本命屬並¶
不可食棗栗芋子菱芡不宜多食發動邪炁有單南蜀草亦得¶
食乍可微微似飢不得輒令傷飽飽則傷心五臟閉塞炁難行¶
也𤍠物鹹酸辛辣陳敗之物炁難行也食了卽須呵却腹中之¶
<pb:CK-KZ_JY124_01p019a>¶
毒氣令人腸胃虛靜若悮食一口毒物腹內有毒也切宜愼之¶
每欲食時先須咽三五口炁與食爲主兼吞三二顆生黑豆引¶
炁通三焦和臟腑明目驅趂惡物消穀食以助正炁功用不可¶
備舉太淸經中別有方法夫服炁後有穢炁下泄不可忍留恐¶
疾生耳每日空腹隨性飲酒好者一杯冬卽温飲夏卽冷飲亦¶
能助炁遣諸邪炁所戒在多多卽昏亂醉卽傷神減炁損夀若¶
事不獲已且飲罷卽呵出三五十下飲卽大開口呵遣出麵麴¶
毒卽不醉也亦不中酒不失酒食味不用衝生產之家死亡之¶
穢乘六畜走驟勿衝臭穢有損正炁若卒逢之速宜避之如惡¶
炁入腹卽以調炁盪滌逐出如飲酒卽飲三兩杯不飲卽用正¶
<pb:CK-KZ_JY124_01p019b>¶
炁淘出如不肯出不須過理逼之但任漸漸出之若此上三焦¶
𤍠終須調炁理之使炁平和少食油膩勿令觸正炁若曾犯不¶
令再犯服炁一年通三年功成元炁遂凝擬有觸犯不能爲患¶
也日服千咽亦不懼多返也漸從此始矣經曰炁化爲血血化¶
爲精精化爲髓一年易炁二年易血三年易脉四年易肉五年¶
易髓六年易筋七年易骨八年易髮九年易形三萬六千神皆¶
化爲仙號曰眞人矣修功不怠關節相連五臟相固內炁不出¶
外炁不入寒暑不侵昇騰變化夀同三光¶
休粮訣依前勤修三年之後正炁流通精髓實滿百神守衞三¶
尸逃走自不欲聞五穀之炁常思不食要絶難也但覺腹空卽¶
<pb:CK-KZ_JY124_01p020a>¶
須咽之无問早晩何須約限兼可以藥物相間服之人多不解¶
服炁區區終日以藥爲務故爲未得亦非上士之用也¶
黃庭經云百穀之實土地精五味外美邪魔腥臰亂神明胎炁¶
零那能返老得還嬰三魂忽忽魄靡傾何不食炁太和精故能¶
不死入黃寧守護訣云世人率多嗜慾古今共然¶
仙經曰夫人臨終方始惜身罪足而思遷善病成而求其藥天¶
綱已發何以追之賢者固未危之命不依人寰攝心慕道道者¶
炁也炁者身之主主者身之命命者身之根也若惜精保炁始¶
全其生¶
行炁訣曰道者炁也保炁得道卽長生矣神者精也精在則神¶
<pb:CK-KZ_JY124_01p020b>¶
明精散則神去精者血脉之川流輔骨之靈液精盡則骨枯骨¶
枯則死非固道矣道者務其精常須存守彭祖口付務成子曰¶
唯閉其精不畏寒暑其人自然恬靜余數閉之¶
經曰道不在煩能不思聲色不思榮辱不勞形體常須導引內¶
炁安息可得千嵗更求上藥可能長生如能不泄是名服精夫¶
若萬慮皆息爲其寡慾可以增夀也每朝早旦未起之時先須¶
叩齒七下至九下面東跪坐調炁平和鼻取清炁入口吐濁炁¶
出以手相摩隨事導引舌柱上齶集漱津液滿口卽咽三咽則¶
止卽以次消息頭上至脚心下各七遍爲之治諸骨節通流炁¶
脉宣瀉滯濁用補虛勞也¶
<pb:CK-KZ_JY124_01p021a>¶
去三尸九蟲方¶
夫尸者有九蟲一伏蟲長四分二蚘蟲長一尺三白蟲長一寸¶
四肉蟲狀如爛杏五肺蟲狀如蠶六胃蟲狀如蝦蟇七膈蟲狀¶
如瓜瓣八赤蟲狀如生肉九蟯蟲狀如菜蟲唯有伏蟲是諸蟲¶
之主蚘蟲貫心則殺人白蟲相生子孫轉大至長四五尺亦能¶
殺人肉蟲令人煩悶肺蟲令人咳嗽胃蟲嘔逆膈蟲令人好唾¶
赤蟲令人腹鳴蟯蟲居人胴腸多則令人患癩痔亦爲瘡疥風¶
等人身中皆有九種不必盡多別有治方¶
　管眾(五分主蟯蟲)白藜蘆(十二分主蚘蟲)蜀漆(三分主白蟲)蕪荑(五分主肉蟲)¶
　石蠶(五分主伏蟲)厚朴(三分主肺蟲)　狼牙(四分主胃蟲)殭蠶(四分主膈蟲)¶
<pb:CK-KZ_JY124_01p021b>¶
　雷丸子(六分主赤蟲一名鶻獨二名土竽子藤如葛而細葉)¶
　右件九味皆以文武火焙令黃細細搗羅鍊蜜丸如桐子大¶
　每日粉漿水內服五丸一日三服加至十丸十二日微取滯¶
　濁六十日百病愈服者量力且令少卽妙婦人若服卽須齋¶
　戒卽得服之¶
¶
¶
¶
¶
