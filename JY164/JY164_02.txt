#-*- mode: org; -*-
#+EXPORT_ID: JY164
#+TITLE:呂帝文集 Lüdi Wenji
#+WITNESS: CK-KZ JYE
#+BASEEDITION: YP
<<<<<<< HEAD
<pb:CK-KZ_JY164_01p001a>¶
@fw1重刋道藏輯要¶

* 吕帝文集目錄¶
　　大洞玉經序¶
　　玉皇本行集經直解序¶
　　太上慈凡度厄千眞雷懴序¶
　　文昌帝君孝經序¶
　　玄帝七品經序¶
　　西河薩祖元陽大帝救苦經序¶
　　文昌帝君玉局心懴序¶
　　北斗九皇新經自序¶
<pb:CK-KZ_JY164_01p001b>¶
　　慈航無極寶懴原序¶
　　金丹示掌初編序¶
　　葫頭集自序¶
　　金丹内煉自序¶
　　放生會序¶
　　自序傳¶
　　終南得道記¶
　　江州亭自記¶
　　東嶽廟碑記¶
　　問松子仙遊記¶
<pb:CK-KZ_JY164_01p002a>¶
　　八仙巖賦¶
　　羣仙高會賦¶
　　内丹賦¶
　　登仙賦¶
　　黃鶴賦¶
　　忠孝誥總論¶
　　人道論¶
　　叅同論¶
　　孝養薦先合論¶
　　力行功過論¶
<pb:CK-KZ_JY164_01p002b>¶
　　士子遇合因緣論¶
　　道魔問答¶
　　雜說¶
　　訓世說¶
　　叅說¶
　　誦經說¶
　　度斗疏¶
　　戒性文¶
　　戒貪文¶
　　戒殺文¶
<pb:CK-KZ_JY164_01p003a>¶
　　戒心術文¶
　　戒口罪文¶
　　戒刀筆文¶
　　戒爭訟文¶
　　求子文¶
　　戒淫文¶
　　造就文¶
　　勸孝文¶
　　勸弟文¶
　　勸信文¶
<pb:CK-KZ_JY164_01p003b>¶
　　勸義文¶
　　勸讀書文¶
　　勸教子文¶
　　勸積善文¶
　　勸知命文¶
　　重示教孝文¶
　　重示戒淫文(并序)¶
　　煉心文¶
　　叅一通三文¶
　　纒綿之文¶
<pb:CK-KZ_JY164_01p004a>¶
　　所以愁文¶
　　夀文一¶
　　夀文二¶
　　夀文三¶
　　無聲之文夀周子¶
¶	
¶	
¶	
¶	
¶	
<pb:CK-KZ_JY164_01p004b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_01p005a>¶

* 吕帝文集題詞¶

夫文以載道，而人道法天。天之文見於日、月、星辰，雲漢昭垂而¶
爲宇宙所共尊仰焉。吾¶
帝師，人天之一，至文不二，凡遊行三界之中，隨在指點，接引羣¶
倫，至言至文散佈者，何可編紀？顧人卽見聞所及，收輯成帙，以¶
名之爲集，亦猶卽覆載而見天地，天地自大而覆載固如是也。¶
卽照臨而見日月，日月自廣而照臨固如是也。今卽文以證道，¶
卽道以合天。庶幾乎可以由偏印全，由淺得深矣。故合而觀之，¶
經亦文也。潛而玩之，文亦經也。此一帙也，謂與三洞眞文交光¶
可也。宏教弟子柳守元熏沐題詞。¶
<pb:CK-KZ_JY164_01p005b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_01p006a>¶

* 吕帝文集序¶

亮以生逢漢季，承命出山，日徵逐於南北東西，而希心靜沕，未¶
嘗一日忘草廬風度也。因是奉¶
詔重霄，幸從¶
諸眞各聖後，贊化¶
金闕。得聞紫極玄元之祕，萬原歸極；三教合符，諸天大法之宗，¶
總不外此度人超刼之旨。我¶
道祖吕慈尊，屢奉¶
玉勅，普度眾生，上下千古，此心此願，無窮期無息地也。說法遍¶
大千，飛鸞遊寰宇，厯壇地以數百千計。其隱見至神而莫測，其¶
<pb:CK-KZ_JY164_01p006b>¶
願力至廣而難量。山之巓，水之涯，闤市都城，一日厯遍。一身化¶
萬，徵於法力，見乎歌謡。極之，凡有血氣之倫，罔不叨¶
慈濟之恩願。是以，天下後世無不共仰¶
慈尊。此亦如日月之麗天，人人共瞻而共戴。¶
慈尊之化度也不易端倪，而流傳人間之集，幾家喻而戸曉矣。¶
集中文章之可得而聞者，極人倫日月之常經，寓玄元微妙之¶
秘諦，上、中、下士得其門者，皆在濟度無遺之列，此豈以文章顯¶
著哉？然卽此以進求之深造自得之士，必有相與撫卷而神會¶
者矣。亮於¶
聖會趋班，適同光照大覺法壇，壇中士爲¶
<pb:CK-KZ_JY164_01p007a>¶
慈尊重訂全集，迺爲序於第五卷之簡端。漢丞相諸葛亮書。¶
¶	
=======
#+SEC: 02
>>>>>>> 966544e0de94b605eedb18f0771cdd8f8338496f
<pb:CK-KZ_JY164_02p001a>¶
@fw1重刋道藏輯要¶

* 　文集¶
孚佑上帝純陽吕祖天師著¶

*** 　　《大洞玉經序》¶

道可得而言乎？不可得而言也。道可得而秘乎？不可得而秘也。¶
道不容終秘，又難以言傳。二者之所不居，而經典之所由宣示¶
也。經之旨有在於言字之内者，由淺以厯深；有在於玄微之際¶
者，由表以窺裏。得其解者，抉經之心，司道之契，卽經中之語言、¶
文字、符籙、咒訣，均可不存，得言忘象，筌蹄可棄，然知之者鮮矣。¶
故古來高眞上聖，有不能不由解識而入，則經之爲予以津梁，¶
<pb:CK-KZ_JY164_02p001b>¶
使登彼岸，其度濟之益莫可名言。至於消災救劫，拔厄延生，乃¶
靈通所藴，萬古不磨其神妙，固出於言思、擬議之外者也。茲編¶
乃¶

元始天王爲神禹治水鎭伏諸瀆而傳，厥後一授於天台，再授¶
於七曲。奉而行之，皆證妙果，不特爲救護小劫也。今夏南水盛¶
漲，侍壇超子曾爲河帥，故欲其積誠感召以應天和。幸覺子等¶
同志贊勷發愿，刋刻《大洞玉經》，以弭患於未然，志良善也。夫此¶
經之足以消弭水厄，已著於¶
文帝前叙，徵信已久，自不必更述。故爲闡傳道之初旨，更爲述¶
復刋之由，以付諸子。尙望讀是經者，窺測玄奧，其大義不外以¶
<pb:CK-KZ_JY164_02p002a>¶
人合天，其究竟歸於以天從人。學道者知人所固有之天，復無¶
始以來自然之天，天外之天旣得，而本心之天全矣。¶
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p002b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p003a>¶

*** 　　《玉皇本行集經》直解序¶

經以載道，有經而道始顯；注以闡經，有注而經始明。道固賴有¶
經也，而經尤賴有注。欲道顯而經明，舍注無由也。《玉皇本行集¶
經》所言者，在人合天之功，成已成物之理。其意深，其旨遠。苟非¶
有注以表章之，則後學之人何所緣而入聖眞之路？然遠行者¶
必先自邇，登高者必先自卑。置其卑者、邇者，而圖其高者、遠者，¶
玄門中無是躐等之學也。蓋作經者，有文中之意，有意中之文，¶
以在天之玉皇譬在人之玉皇。心之有主者，卽爲帝座；身之從¶
令者，便是諸眞。此文中之意，高且遠者也。天尊憑几而錫命，淸¶
眾侍側而請業。權十七之光明，聖凡解脫，成三十種功德，人鬼¶
<pb:CK-KZ_JY164_02p003b>¶
超昇，此意中之文邇且卑者也。卑邇者，人之所可知；高遠者，人¶
之所不可知。發明其所可知，俾讀者了然於心目之間。而其所¶
不可知者，俟讀者靜會語言之外，層累而升，由漸而入，則道於¶
此顯，經於此明，成眞作聖於此而得路。若夫侈陳虛無，高談𣺌¶
冥，叢雜蕪穢，使誦習之士煩悶厭倦，掩卷而不欲竟其觀，殊非¶
黃子正元付梓之心，亦非予傳注之心也。刻成問世，謂爲癡人¶
說夢，予所不辭；謂爲隔靴搔癢，予亦所不辭。¶
¶	
¶	
¶	
<pb:CK-KZ_JY164_02p004a>¶

*** 　　《太上慈凡度厄千眞雷懴序》¶

天不言，示之以行與事。聖有言，傳之以經與典。知行與事，而悟¶
不言之理者，世有幾人哉。讀經與典，而感有言之教者，我庶幾¶
遇之。故淸甯各奠以後，三教並談。儒明五倫，釋宣九品，道立三¶
乘，無非覺凡子之迷途，爲上達者作指南耳。奈何世風愈下，人¶
心日漓。《帝訓》《王謨》爲取功名之捷徑，而惡端滋矣；仙經、佛典爲¶
起貪癡之根本，而幻惑多矣。太上所以哀憫凡愚，垂是寶文。先¶
談虛皇高聖，而道脉之由來著；次談治世神眞，而道力之彌綸¶
廣；終言陰山果報，而道法之功行宏。俾世上諸生之懴罪有由、¶
悔心有路，其感善創逸之功豈淺鮮哉？由是知日月之臨，有照、¶
<pb:CK-KZ_JY164_02p004b>¶
有不照；三光之明，有及有不及。而雷聲所發，驚於耳，惕於心，愚¶
智皆同，人各合一。世間君子讀斯文者，直使三教已陳之跡於¶
此更新，上帝好生之意由斯益振，則過化存神之妙，此懴眞與¶
天地同流，豈云小補已哉。¶
¶	
¶	
¶	
¶	
¶	
¶	
<pb:CK-KZ_JY164_02p005a>¶

*** 　　《文昌帝君孝經序》¶

夫孝者，天經地義。自天子至庶人，莫有能外者也。末世士夫，每¶
以庸近忽之。故或事績表著寰區，而庭幃不無遺憾。試思功名¶
未立，猶可諉之時命。若倫常少舛，本之不植，遑問枝葉乎？夫當¶
我身成立之際，父母之精力漸已衰零。雖孳孳愛日，猶恐時不¶
我待，而忍蹉跎荏苒，貽他年風木之悲。靜言以思，淚下涓涓矣。¶
雖然處富貴之孝易，處貧賤之孝難。處康甯之孝易，處疾痛之¶
孝難。孝之在養口體者易，孝之在養志者難。富貴者備物聚順，¶
諒不爲靳。若簞瓢菽水，則惓惓之隱愈切。康甯者從容，色笑可¶
以承歡。若侍寢延醫，則懇懇之情彌篤。至於養在口體，卽中人¶
<pb:CK-KZ_JY164_02p005b>¶
尙可勉爲。若親意所注，親力未逮，必委曲以全之，神相契而氣¶
相孚，可謂視聽於無形聲矣。總之，此身爲父母之身，此心卽父¶
母之心。守其身，斯無負其身；一其心，斯不愧其心。順之中不忘¶
規敬之中有深愛，咫尺不間於千里，一日卽可以百年。推之一¶
出一入，有爲親辱者，造次不敢妄作；一言一事，可爲親榮者，竭¶
蹶在所必爲，斯不愧孝子之目。與所以出則爲國家之良臣，處¶
則爲鄕閭之莊士，孝豈不切於人，而人顧可庸近忽之也耶？我¶
梓潼帝君，順理推情，凖今酌古，作爲是經，垂諸不朽，實牖世之¶
金鑑，度人之寶符，與世所傳《孝經》十八章相表裏，滇南董子良¶
材，曾作直解以便愚矇，崔大夫傑者，寄任封疆，素敦倫紀，於部¶
<pb:CK-KZ_JY164_02p006a>¶
署之暇，發心梓行。此不獨盡一巳之孝，且教人人同盡其孝，而¶
並欲後之君子咸臻於孝域也。予嘉其衷，因爲之序。¶
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p006b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p007a>¶

*** 　　玄帝七品經序(經名《九重勅演玄帝度劫解厄保命錫嗣拔幽普利妙經》)¶

臣巖恭遇元始天主，慈憫濁世苦惱，勅允卑員演經度劫，䝉頒¶
天懴芸香珥，筆抉金簡瑤函之祕，發洞微明宸之奥，開臣等臆¶
障，釋多生積愆。下及塵寰，法雨溥潤。日月所照，風雷所至，一切¶
含靈，無不被澤。援拯萬世，苦海無等、無倫，誠寶典也。臣靈一粟¶
之瑩光，厯多生之幻㲉，仰精大道，得出輪迴，始還丹於閬苑，繼¶
備員於玉淸，慙玄功之難極，愧行力之未充。矢志普度，籲請玉¶
宸，勅龍沙顯跡，闡《八品》《警世》之文於金陵；復叩金闕，允演度劫¶
之章於鄂渚，欲令人人體行，日日進善，是臣心矣，實所願也。無¶
如近世愚盲，多染欲障，難捐結習。有舌架慈航心運劍㦸者，有¶
<pb:CK-KZ_JY164_02p007b>¶
澤惠及於昆蟲而忠孝踈於君親者，有輕施好濟而虧心暗室¶
者。犯金科玉律而罔顧，聞地府天曹而不畏。萬罪千條，羅成重¶
刼，水火旱蝗兵疫，叠收南贍。惟最仁威惻怛，表奏九重，允演七¶
品靈章，重宣化，導經旨，幽邃闡明生化，升降出入妙理。慈悲廣¶
大，指示順逆，善惡禍福，報應昭彰。至於虙疫威力，念佛功德，裕¶
國夀民，無踰斯典。復䝉發天懴，括諸經之髓，曠劫難逢；宣列聖¶
之功，焚頂莫酬。惟期娑婆世界，人人信受，戸戸傳誦。俾靈風溥¶
播，仁威博濟之誠，梓潼代演之功，永不朽矣。臣亦願彰聖諦，援¶
引羣氓。謹序。¶
¶	
<pb:CK-KZ_JY164_02p008a>¶

*** 　　西河薩祖元陽大帝救苦經序¶

代天說法，憫一切眾生不明本來、不知覺路，如行大荒之中，及¶
至半途，後路忽䧟，惟有向前而已。當前又有銅墻鐵壁，無可著¶
腳處，欲向左行，深塹萬丈；若於右行，懸澗千尋。苟若於此一失¶
足跟，悔之無及，何以說欲障易化，理障難除。非明明現現，認賊¶
作子，則死木稿灰，無想爲眞。一謂弄虛靈，一謂斷種性。豈非一¶
左一右喪身之地？須欲仍放本輝，念兹在兹，一破疑團，自現覺¶
體。自然意入無意，意無所意；情歸不情，情無所情；不見不聞，無¶
聲無臭。若至於此，仍莫認著，一著總非百無一是，所謂望道而¶
未之見。眞尙不著，何况幻妄？覺尙不著，何况虛假？所以此中境¶
<pb:CK-KZ_JY164_02p008b>¶
界，非色非空，非顯非微，只有疑處，無有信處。實有所在當觀念¶
之所自起，自何所了。知起處便知落處，久久而見起念之始，久¶
久而見念始之先。所謂憫一切眾生者，有畏其高矣，美矣，未可¶
幾及；遠哉，大哉，未可卒至。有輕其寸莖之璧，甯云照乘，可比味¶
淡無滋，豈可瓊瑶相配。此所以知者過，而愚不及故。因《西河救¶
苦經》而爲之序。¶
¶	
¶	
¶	
¶	
<pb:CK-KZ_JY164_02p009a>¶

*** 　　文昌帝君玉局心懴序¶

蓋聞著書立說、講道明心，自昔聖賢，其揆一也。浮詞組織，雜技¶
繽紛，識者憂之，况在天階，又奚取哉。孔子猶曰：『述而不作，信而¶
好古。』後世載籍曰煩，義理闕如。五經四書，置勿復道，而徒藉以¶
博功名、誇聲譽，又從而託及異端，嗚呼，其亦勿思耳矣。予，儒人¶
也。晚參大道，脫棄塵緣。名曰修煉成仙，實盡本於孝、弟、忠、信，高¶
大精微之學，故得氣行宇宙，豈漫言飛昇、尸解者流耶？世不察，¶
以爲方外旁門。天高地厚，日升月恒，又惡用此鬼誕爲也。昔吾¶
立教，頻引孔孟之言，與河洛相表裏，必待學者積累修成，無愧¶
無怍，然後心神甯，災厲退，内功可成，天恩可遇。卽不幸而殺身¶
<pb:CK-KZ_JY164_02p009b>¶
成仁，亦自貫虹霓，驅神鬼，安得盡入深山、游窮海，以爲至人再¶
出耶？至於塵凡托跡，時隱時現，不過憫凡夫之愚謎而稍引之¶
正，又安得執途人而語以幽明之故耶？每欲自明其說而無從¶
相授，幸及今日見元皇命眞官成此心懴，整巾肅容，再拜而讀¶
之不釋，喟然嘆曰：『是予之志也。』孔孟之言，習而不行，以其言雖¶
在，其神不靈耳。何爲入梵宫、見神像，又輙從而稽顙祈禱，此昧¶
心也，亦敬心也。反而推之，合而行之，道在於是。玉局之心如此¶
其仁，故發而爲文，振金玉，挾風雲，沁心脾，動肝膽。《易》曰：『觀乎天¶
文以察時變』，猶是無言之教也。夫敬展卷而作頌曰：『炳炳訓言，¶
來於玉宸。羲文之祕，洙泗之眞。濯爾魄，貫爾神。圅關仙尹，圯上¶
<pb:CK-KZ_JY164_02p010a>¶
老人。齊俯首，覺斯民。幽疑掃闢，萬物皆春。』¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p010b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p011a>¶

*** 　　北斗九皇新經自序¶

大道渾淪，無名無形；大道顯微，有象有聲。謂之有形、有名，非大¶
道也；謂之無象、無聲，非常道也。道在天地未判之先，乾坤依此¶
而淸甯，日月倚此而光明，風雷賴之而變化，人物藉此而成形¶
道在太極旣分之後，兩儀奠定者此也，四象闔闢者此也，八卦¶
分列者此也，九宫呈現者此也，聖人得之而爲聖，賢人得之而¶
爲賢，神將得之而爲神，天仙得之而爲仙，愚昧背之而爲愚，鬼¶
邪反之而爲鬼，固有方土之不同，亦關氣數之有異。淸可以濁¶
淸者自濁也；濁可以淸，濁者自淸也。爲仁由已，善由乎自。逃乎¶
五行之數，出乎二氣之外。吾今憐爾凡夫之强持，不由大道之¶
<pb:CK-KZ_JY164_02p011b>¶
自然。體¶
太上好生之德，演¶
元始恩慈之意。不憚木鐸之震醒而搖金鈴以喚，發闡玄藴，抉¶
秘語，繼千秋，垂萬古，旣啟方便之門戸，何敢隱其程途？是經也，¶
探斗宫之玄奥，出九皇之秘密。人有一心，心有七竅。面有七孔，¶
孔應乎竅，竅應乎斗，受南宫之熬煉，取北方之温養，人無此竅¶
而迷，竅不應斗而死。¶
元始哀憫眾生，故垂教法；孚佑姑念羣魂，故演奥義。下方蒸民，¶
各各自凛。身中主人，時時若存。符乎¶
元始之炁，感乎七元之星，庶幾乎與大道合一矣。¶
<pb:CK-KZ_JY164_02p012a>¶

*** 　　慈航無極寶懴原序¶

三代以前，有經無懴。所最著者，《道德》五千言而已。降及後世，渾¶
噩日忘，澆風日熾。卽有經典，無以濟之，遂有懴之一說。懴也者，¶
所以懴罪也，亦以補經之不及也。惜當世罔知懴罪，反緣爲求¶
福計。或謀利，或希名，私心滔滔，異端䗬起，其不落於旁門左道¶
也蓋已鮮矣。故信釋崇玄輩，每多不振。雖日事禮拜，而破敗相¶
随屬，斯亦大可悲痛，豈懴之無補於人世歟。抑彼蒼上帝竟不¶
鑒臨乃心歟？蓋先天之道，心與道合；後天之道，道與心通。若徒¶
誦諸口而不會諸心，此直道之蟊賊耳。至於市井庸劣，謬稱法¶
師，倡作𣺌茫邪說，輾轉傳授，非但自愚，且以愚人，遂使凡氓之¶
<pb:CK-KZ_JY164_02p012b>¶
心汨而莫挽，仙聖之道晦而不彰。名曰懴罪，適以獲罪；名曰補¶
經之不及，實以毁經之成功，不亦謬哉，不亦謬哉。邇因紫陽仙¶
子纂慈航無極寶懴成，請序於予，予懼世之不察也，爰述數言，¶
弁夫懴首。¶
¶	
¶	
¶	
¶	
¶	
¶	
<pb:CK-KZ_JY164_02p013a>¶

*** 　　金丹示掌初編序¶

予自䝉恩師正陽帝君親授金丹正眞法派，得以解脫塵寰，證¶
眞成道，位列仙班，率行相事，厯數百載不改初心，念念度人，挽¶
下愚於沉溺；方方闡教，指覺路於迷津。上柄五雷，號令協理陰¶
陽；下濟三途，疾苦去邪歸正。淸心一點，萬里俱明。靜坐參玄，無¶
幽不燭。非正心以修身，大道莫見；不存心以養性，至理難窮。今¶
看世人，業染深沉，道難化度。惟以現身說法，第願脫去凡心，助¶
道贊化。所謂『欲開度人劫，先立度人心。』特設長生圖像，旣立上¶
達雲梯。流傳塵世，斯子孫得雲巖而長步。秘法親傳，使兆民永¶
渡於慈航，從兹進列仙班，同體太上好生之德，興行妙道，共開¶
<pb:CK-KZ_JY164_02p013b>¶
萬類生化之門。望弟子等，曲體道心，咸成妙法，庶幾流傳後世，¶
分身化度云爾。是爲之序。¶
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p014a>¶

*** 　　葫頭集自序¶

止源以詩字求予者曷故？以其句之工、字之精而求之乎？非也。¶
得無以久寄塵寰，目皆煙火，不謂人間有天上鸞駐，噴辭吐秀¶
於影響之間，不乏推敲之句，詎非世所難覯耶？止源之求，殆爲¶
是歟？雖然未也，天有莫測之機，世有莫窮之道。欲究其機於微¶
奥之中，乃不出乎聲色之外。在聲色者卽道之寓也。天之風雷¶
雲雨，地之江湖河漢，人之喜怒哀樂，此聲色之自有者也。要如¶
空空入目，振振臨耳，摹其神則心曠，冩其意則情怡，披之有相，¶
讀之有音，詩固聲色中之幻化也。然世有聲色而道莫之知，道¶
之莫知，則雖雄詞秀句，風雨成文，不過繁華爭艷而不知火𣕤¶
<pb:CK-KZ_JY164_02p014b>¶
交梨爲何物。故曰：『止源久寄塵寰，目皆煙火。』煙火，世之必需。不¶
知有煙火者，山人之樂趣也。山人旣得樂趣於煙火之外，則可¶
隨機運道於聲色之中。以故，片刻寸管之下，而不用推敲所由¶
來也。不然山人逸况，何獨托諸影響之間，而與世人唱和爭奇¶
乎？止源可以知予之婆心也，故屢叩而未嘗稍拒。止源之意，謂¶
千古之下，得此奇覯，恐後日之湮沒而不我知。敢力爲懇之而¶
鐫布流傳。俾世間翰墨之儔，庶識煙霞樂趣而請則非也。嗟乎，¶
意與世曠，而才愧文人，有以嚌咀微旨，如登彼岸，而羡止源之¶
高致者，未可知也；有以自墮孽波，未甫一披，而鄙止源之好事¶
者，抑未可知也。¶
<pb:CK-KZ_JY164_02p015a>¶

*** 　　金丹内煉自序¶

蓋自鴻濛覺世，廣開法度於有情；帝道遐昌，指引迷津以逸世。¶
重陽受道派自終南，始誤上陽，遙傳失祕。今者，蘭塲設備，重建¶
金丹。接上世之祥光，繼下嗣之仙訣。乃兹緣聚玩眞，整書傳於¶
覺路；鳩集同嗣，得方明於見式功。尋玄祕，重知袖裏乾坤；靜悟¶
虛無，自得壺中日月。從此雲衢有路，法指天階，功成上昇，風雷¶
擁護。上承帝澤之洪恩，下濟三途之疾苦。冠裳整肅，同來聚樂¶
仙鄕；草野凡夫，盡霑恩施法界。特發䖍心，以傳後派，庶幾下嗣，¶
無誤以覺出凡入聖之階云爾。是爲之序。¶
¶	
<pb:CK-KZ_JY164_02p015b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p016a>¶

*** 　　放生會序¶

純陽聞放生有會，而喜作序曰：上天好生。死卽生之生種，生類¶
生在死矣。是境境含生趣，地地具生種，時時完生機，候候足生¶
意，物物懷生根，氣氣節生序。滅之無可滅之法，故有惡類之不¶
除；長之有可長之方，故有貴品之恒傳。生惡得以放而生生，豈¶
可以不放而卽不生歟？嗚呼，有放之者曰：肥鮮過三寸，本與穢¶
汚等。口腹何足尊，害及諸性命。似矣，抑知生類中有鉅啖其細、¶
凶啄其馴者不可勝量。放生者見之，將惡其傷生以殺之。殺之¶
不可盡殺而傷生者起曰：『子放生，我獨非生乎？主其生者，非天¶
而何？夫天未嘗殺惡人以刀斧，而惡人不無生。卽有殺惡人以¶
<pb:CK-KZ_JY164_02p016b>¶
警世，亦人之誣天以殺戮。子放生而有惡心，恐未善。子將何辭？¶
嗚呼，如是則放生之無益於放，當任饕餮之嗜慾不爲過，畏愼¶
惜福，以澹泊不爲功矣。是眞無善惡而廢禍福之報也。放之云¶
者，體天地好生之心爾。故天不欲人之殺其生也，水以生之，山¶
以生之，又設江湖河海以藏之，峻嶺谷穴以潛之。吁嗟，抑何人¶
之不好生，而令天地之用心有若是？吁嗟，人之不好生，而天地¶
乃若是，此獨好生是卽水之有可藏，山之有可潛，而佐天地之¶
用心也。我安得不爲合天地之心以爲心者序。¶
¶	
¶	
<pb:CK-KZ_JY164_02p017a>¶

*** 　　自叙傳(碑在山東泰安縣)¶

吕氏者，仙也，有迹以傳於世久矣。諸子恐其未眞，而又索余親¶
筆以爲之傳。然余之逢諸子，與諸子之逢余，皆非偶然也。故不¶
肯辭，乃直述之曰：『余本唐之一宗人耳，名瓊，字伯玉。配金氏，生¶
四子。長曰甘，次曰美，次曰豐，次曰充。余少也，有相士嘗相余眉¶
稜目濶，鼻聳項長，面修而潤，鬚茂而踈，眞儒者之氣象。但山根¶
上一痣，則當尅妻；太陰下一痣，則當尅子，皆不善也。獨喜鶴行¶
龜息，聲自丹田中出，是乃遇仙得仙，而非凡庸之比矣。時余尙¶
未悟，復思予十𡻕能文章，十五好劍，二十卽名，時五十始登第，¶
且授官而治邑。惟以德化人，妻孥之胥慶也如彼，長少之偕榮¶
<pb:CK-KZ_JY164_02p017b>¶
也如彼，於是始疑夫相者之人爲劣於相者也。不意唐有日月¶
當空之禍，凡我同宗，觸之者滅，邅之者亡。余甚恐，是以棄四子¶
而挾一妻，流移於山，卜築於洞。時惟兩口，故更其姓曰吕，因在¶
山下，故易其名曰巖。時處洞中，因聲其字曰洞賓。其後妻亦亡，¶
而身亦孤，故扁其號曰純陽子。肆觀於宇宙之間，寄傲於煙霞¶
之外，朝訪仙朋，暮謁道侣，瞻方壺，眺圓嶠，遊十洲，玩三島，雲乘¶
鶴馭，虎嘯龍吟。而富貴功名之私，理亂安危之冗，舉不足在余¶
之念矣。於是始，信夫相者之人爲善於相者也自。今考之，由唐¶
而五代、而宋、而金、而元、而明，世代不覺其九遷；自艾而耆、而耄、¶
而耋、而頤、而期，洎夀已厯乎十變，則遇仙得仙之言，蓋至是而¶
<pb:CK-KZ_JY164_02p018a>¶
益驗矣。於戱，以千載有餘之秘，而一旦爲知已者洩之。然余尙¶
有十八字伏列在旁，似人而非人，挽拘在下；似靝而非靝，未可¶
以盡洩之也，必候諸子三與之契，而又至於十月之久，然後可¶
以與言，然後可以與言。』¶

　謹按：此傳乃¶
孚佑上帝懸筆示濟南太守樊時英文也。時有葛守禮、殷士儋、¶
　楊博、王家屏星聚邸第，專誠已久，敬迓¶
吕帝降臨，遂得如是寶訓。予曩過宿，潛與普濟大師論係喻言¶
　䝉賛，嘆稱『快』，且曰：『須詳誌於後。否則，空空說係喻言，恐人未¶
　必信也。此大有關繫，不可不辨』。予曰『然』。此吾¶
<pb:CK-KZ_JY164_02p018b>¶
孚佑上帝一點慈心貫徹三界，曲傳妙道萬古，奇文須使昭著¶
　天壤間，方不負當年¶
妙語垂示之至意。普濟師曰：『善，善。予敬識已久，今試著眼，亦甚¶
　易見耳。不觀宗人之名與字及配氏爲金乎？又不觀子以甘、¶
　美、豐、充名乎？且竟直指上下二窔，有識者已覺妙用，顯然進¶
　觀未悟云云。及尙劣於相之說，則其時原係出神以後，入化¶
　以前，事至日月當空，而後山下洞中，藉傳精微，逮聲號肆觀，¶
　則陽神出入法界洞天之内，層層妙運已將《金碧》《參同》《悟眞》¶
　丹道之秘中秘、玄中玄，切實指明矣。至此而飛行天壤，相烏¶
　有不眞者乎？故曰：『善於相者也。』且將九轉之諦，十變之機，完¶
<pb:CK-KZ_JY164_02p019a>¶
　成天仙妙道眞傳。故自下注腳曰：『千載有餘之秘，一旦爲知¶
　已者洩之。』讀¶
聖訓煌煌，當共曉然矣。否則，但述生平之閱厯耳，何以云洩秘¶
　也？况十八字之偈語，了了明明，早已恐人竟誤以爲宗人耳。¶
　夫至三與之契，十月之久，則宗人將爲大覺金仙，可以言、可¶
　以行矣，此尤顯然易見者。蓋至功之妙用，如是特借宗人之¶
　說以傳之宗人者，作宗門之宗觀焉，亦無不可，非眞爲唐之¶
　宗人也。予小子於道，茫無所窺，謹仰溯¶
慈心，闡明斯傳，竊以爲大有關於是非之辨，而又亟宜表章乎。¶
道妙微言也，爰不避謬妄，附識數語，畧證禪玄相通之梗槪，以¶
<pb:CK-KZ_JY164_02p019b>¶
　質後之明眼人焉。廣化弟子惠覺薰沐謹識。¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p020a>¶

*** 　　終南得道記¶

噫，大道眞不負人。予昔䝉師引至終南，師摺足坐於榻上，童子¶
焚香於几，點山茗以進。命予坐榻，後對坐，茶畢。童子取玉管吹¶
之，如鳳凰鳴於梧桐，環珮擊於雲漢，三弄而神淸氣爽，凡慮一¶
空。師命瞑重輪，閉心戸，調槖籥，服虛噓，轉天河於元局，運地軸¶
於黃泥，闢十二之煙關，通九曲之迴路。暑來則寒往，寒往則暑¶
來，互根而見，動極則歸靜，靜極則歸動，迭運而行。指示旣明，用¶
功亦諳。凡在菴百二十日，鎭坐不徹，食以𣕤梨，飲以雨露，至忘¶
寢食矣。一日師云：『氣足矣，濁者消而淸者凝矣，人者去而天者¶
復矣。子歸省親，再來可也。』予曰：『弟子並無思也，家鄕永絕，塵事¶
<pb:CK-KZ_JY164_02p020b>¶
了無，何以歸爲？』師[竹/(有-月+乂)]而止。又旬日，遊翠虛洞，登峻岥巉巒，險壁¶
危石，松楸滿目，鶴鹿成羣，紫芝琪樹交錯於道，香風習習，巧鳥¶
鏘鏘。至巓則平基，一方石凳石几，雲栖爲幔，嶂列爲屏。與師坐¶
凳上，撫景盤桓，師曰：『有二師約遊此，故挈子偕，須待焉。』無何，見¶
東南松栢深處，隱隱白鶴飛舞，前導二靑衣執拂塵，後二先生。¶
一短髮鬅鬆，大眼虬鬚，衣皂袍，繫錦絲縧，面黑而大，身胖而長，¶
跛一足，拄一鐵杖，約有五旬。一瘦骸鶴骨，皓髮朱顔，衣白袍，掛¶
藍衫，頭帶角巾，朿靑絲縧，手執如意，約有七旬之上。皆穿草履，¶
飄飄而至。相見稽首，師曰：『此李張二師，吾欲與評道，子試識焉。¶
李曰：『吾與若輩，寄跡浮土，寓形塊中，堅不如金，植不如樹，活潑¶
<pb:CK-KZ_JY164_02p021a>¶
不如川淵，凝峙不如恒岱，隨野馬之紛紜，等蜉蝣之存沒，此其¶
槪也。若夫喜怒哀樂之感，不及花之榮悴；窮通得喪之遇，不及¶
時之一寒暑；翻掌功名，覆掌邱土。又忽爾隙，爾莫可測。爾故自¶
其形，言天地吾之大者也，吾乃天地之小者也；自其機，言乾坤¶
一息者也，吾身不息者也。知身之不息，愈干乾坤之有息；知其¶
所息，又知其所不息；則吾身天地，天地吾身；一爲三，三爲一；而¶
大者不大，小者不小；無形無機，萬古如斯矣。』予起而扣不息之¶
說，李請吾師言。鍾師曰：『小子聽之。』把棕塵一拂，朗然唱曰：¶
　『川脉在源頭，不停機，晝夜流。洪波湧出崑崙竇，不遺澮溝，淹¶
　及九州。載承乾德無滲漏。這根由，靜中識破，萬古一春秋。』¶
<pb:CK-KZ_JY164_02p021b>¶

張師手擊漁鼓，敲竹簡，和聲曰：¶
　『個個有源頭，試看他，川上流。瓊珠滚出浮梁竇。百絡似溝，九¶
　曲似州。田中停畜休教漏。這根由，决之使活，混混不知秋。』¶

李師干座上揮起如意，擊石一下，鏗然有聲，亦和之曰：¶
　『祖炁是關頭，出眞源，日夜流。可憐塞了從來竇，泥淤這溝，汚¶
　塡那州。幾番破了，坯兒漏。把根由，從今透，郤一派演長秋。』¶

師云：『小子識之乎？』余會飯，頃答云：『少悟。』李張二師云：『旣如此，可¶
依韻和之，以卜所涵。』予躬身叩首侍立，和曰：¶
　『川上漫囘頭，逝如斯，不斷流。而今破得關機竇，湫渠𤀹溝，通¶
　江達州。混淪磅礴何曾漏。得根由，澄淵徹沚，厯盡萬年秋。』¶
<pb:CK-KZ_JY164_02p022a>¶

李師大悅云：『此子可以教矣，可以教矣。吾且問你，那里來。』予應¶
曰：『來處來。』曰：『有何如物。』曰：『光光碌碌。』李笑曰：『光光碌碌，這個動¶
作的是甚麽子。』予無答，李曰：『聽吾道。¶
　本來何處覔行踪，二五凝成體質融。日出扶桑紅一點，樹栽¶
　上苑影千樷。老蚌明珠甯有種，高臺寶鏡郤無容。套出幾多¶
　媸美象，寂然境界總空空。¶

這箇實的是他虛的，是我有的，是他無的；是我感而動者，是他¶
寂而不動者；是我，然有箇我，必然有箇他；無他，則作了釘釘的¶
物，是匏瓜耳；無我，則做了栽植的樣，那裏有許多東東西西？又¶
煞要他自他，我自我，少他不得，不吃他害，我自一毫不動。恁他¶
<pb:CK-KZ_JY164_02p022b>¶
去千番百計做出圈套，我郤端嚴凝重，如大君拱坐於九重，則¶
來者不去，去者盡是他。認得這個來的路頭，則去的路也不錯。¶
原處來，原處去。如此則要來也是我，要去也是我，那個拘管得¶
我著。要上天也由我，要入地也由我，要小也由我，要大也由我。¶
那一個朿縛得我定。如今世上人，從這條路上來，初走不遠，還¶
認得這路數些子兒。看看走到廣途大境、人多之處，就忘記了。¶
急急囘轉，還不甚差，豈知被那途中景致，許多炫燿，奪目誘心，¶
朝勾暮引，賃得一間房兒住著，積得許多金寶，恰好做個人家。¶
那六賊鑽穴踰墻，百般巧計來思量偷盜，不搬盡了家財，不肯¶
休歇。弄到一個貧窮漢子，房兒破損，朝爲輕風穿戸，暮當細雨¶
<pb:CK-KZ_JY164_02p023a>¶
飄窻，垣塌墻崩，梁摧柱折。他那哄誘我的，抛我自去。我郤無處¶
安身。欲尋來的原路囘去，都是茫茫𣺌𣺌的所在，那裏認得。無¶
可奈何，只得東支西吾，隨著個去處就安了身也，不管好歹，可¶
以放下身了，也便罷了。甚至被他拖下錢債，結下𡨚讐，東不肯¶
收，西不肯留，南邊要打，北邊要罵，苦楚萬端，狼狽特甚，只得尋¶
個草堆土垣中安歇，越走差了路，與那來處原所在，如隔華夏，¶
再也不認得囘去，豈不可憐。可憐這個都是吃他的虧，吃他的¶
害。故要我自做張主，尋訪來頭，便是返本還原，歸宗復祖。乾坤，¶
我的住居；陰陽，我的夫婦；日月，我的燈炬，江湖，我的杯斚；恒嶽，¶
我的土塊；風雲，我的發舒；雨露，我的津唾。何以始？何以終？何以¶
<pb:CK-KZ_JY164_02p023b>¶
來？何以往？何爲生？何爲死？縱觀秦楚，旁視賁獲，竊睍蚩項，祗足¶
爲一笑耳。其得失爲何如哉？予曰：『敢問何術而至是乎。』師曰：『功¶
術不同，歸原亦異，當參伍錯綜以尋，至上、至玄、至微、至淵乃爲¶
精品也。試爲子言：有如飡松服餌，不能遽脫死生。定息忘形，豈¶
可宗歸百脉。丹田存想，調呼吸於緜緜，到底胎兒難結。息氣凝¶
思，見先天於淵默，究竟飛昇不成。認口鼻爲玄牝者，包風破網。¶
以方寸爲心田者，見祖忘宗。若積精爲鉛汞，丹汞不完。以神氣¶
爲子母，仙臺迷隔。開鼎以爲鍊養，空勞功力之施。鍊乳兼乎縮¶
龜，乃是邪妄之術。三年九載，火候何堪。閉息服元，陰風作响。識¶
心見性者，雖則有頭，而終做陰靈之物。坐子坐午者，固是功夫。¶
<pb:CK-KZ_JY164_02p024a>¶
而乃爲拘執之玄。舌頭豈是赤龍。閉眼郤同狐息。頂作黃庭，腎¶
爲造化，泥而不通。尾宫爲命，足竅爲源，物而不化。更有服水火¶
以還元，差訛之途尤甚。吸精婬於採補，從入之路更差。仰天吸¶
日月之精，不識天魂並地魄。一飡終晝夜之食，反招肢瘦與形¶
羸。曲身偃仰，叩玉戸以長鳴，似也何益。内修之道，守元抱一，運¶
雙睛以反觀，近也殊非。入訣之門，竦肩聳項，運脊骨之流通，此¶
百脉可暢，而一竅昏。書符念咒，立劵契之明言。此百邪可袪，而¶
一神蔽。禮斗瞻星，枉受辛勞，無補吁呵。摩按徒行，法術何功。持¶
科籙而拜醮設壇，全非德行。用槖籥而吸精聚魄，反墮孽途。蓋¶
先天之祖炁，不在形模象倣。太乙之靈藥，非緣鉛鍊汞燒，是必¶
<pb:CK-KZ_JY164_02p024b>¶
超眾界而悟覺於無無，入玄關而叅詳於有有。打開火裏蓮，拔¶
出水中珠。龍虎鼎中，不用擒拿，而自然降伏。龜蛇爐内，無須煆¶
煉，而暗裏陶鎔。動動之中不動而眞靜，虛虛之際不虛而成堅。¶
有物先於天地，無形郤在胚胎。十二時中是氣，一腔子内藏神。¶
要知煉石可以補天，始信昇雲而能變化。這些兒，活活潑潑，似¶
個滾地的圓珠。毫忽子朗朗晄晄，勝那照天的明月。不泥着淤¶
塞之中，不掩於朦朧之境。識破機關殻，跳出死生門。天地共我¶
升沉，宇宙相爲久暫。打不破，揉不斷，火不焦，水不濕，恁他掀江¶
倒海，不干心動神驚。這是最一玄玄，郤非多方術術。自家的事，¶
自家去尋。若問他人，便錯一路。子來一路，子去如從別處卽迷。¶
<pb:CK-KZ_JY164_02p025a>¶
子也有緣，吾焉能無語。論畢，二童子捧果核餚斚，列於磐石之¶
上。予稽首謝誨，復命之坐。視其所列桃如巨甌，藕如扁舟，河北¶
之梨較勝，交州之𣕤更殊。斗瓜容釜，盎橘藏棊。瓊漿玉液，香侵¶
琥珀玻璃；麻菰靑精，味拂蒼穹碧落。勸酬良久，有白鶴、靑鸞，羣¶
舞低昂中節，俯仰有度，翩翩然過於八風，雍雍然愈於七德。舞¶
畢，分立左右，數靑衣小童序列於下，擊笻以歌。其一歌曰：¶
　二氣呼吸兮，谷有聲。掃千山之落葉兮，開九漠之陰雲。尋之¶
　無影兮，察之無形。忽然而寂兮，忽然而存。不可以迹拘束兮，¶
　又難乎其與行。勿疾而速兮，勿存而神。從茂林而舒音兮，從¶
　嘯虎而卽生。開我襟而一披拂兮，始覺思爽而神淸。¶
<pb:CK-KZ_JY164_02p025b>¶

其二歌曰：¶
　得乾坤之麗氣兮，獨盛於陽春。得化工之巧製兮，獨媚於晴¶
　明。粧千紅與百紫兮，鬬枝上之奇英。藴淸芬與秀質兮，吐芳¶
　心之穠馨。恁狂蜂之亂撲兮，不斵其精。由浪蝶之紛擾兮，弗¶
　喪其眞。培根蒂之堅固兮，實而復生。厯𡻕月而恒久兮，霜露¶
　高擎。¶

其三歌曰：¶
　如二氣之絪緼兮，萬物化醇。瀰得淸得甯兮，上下紛紜。遍六¶
　合以飛旋兮，不同野馬之奔騰。覆九有以庇護兮，不惜雕琢¶
　之瓊英。散則可以無管束兮，聚則可以成形。煉陰魄以布兩¶
<pb:CK-KZ_JY164_02p026a>¶
　間兮，化陽神而卒，莫知其所存。妙變化以不定兮，喜僧舍與¶
　旗亭。何以爲此膚骨兮，乃鷴羽而鶴翎。¶

其四歌曰：¶
　秉此陰精兮，映乎太陽。耿耿不昧兮，灼灼其光。似龍吐於寶¶
　珠兮，滚出乎漢洋。麗中天而常明兮，幸淸暉之獨揚。無一物¶
　之不燭兮，如晰是非之智囊。無一處之不及兮，如敷惠德之¶
　聖王。羡靈臺之一點兮，厯萬古而如尋常。有盈虛而無止息¶
　兮，覺乎斯世之䝉盲。¶

眾童歌闋，又爲奏逍遙樂。金笙玉管，鳳笛龍簫，錦瑟之和氷絃，¶
玉柀之調花鼓，高聲如九皐唳鶴而徹層霄，低聲如萬壑細泉¶
<pb:CK-KZ_JY164_02p026b>¶
而流重澗。或時翕然而並奏也，如羣工列辟，當會同之期，而莫¶
敢不朝於天子。或時希焉而少間也，如洋洋圉圉，當方蘇之頃，¶
而未免鱗尾之停搖。加之以鶴舒頸而和，鸞鼓翅而鳴，鳳調舌¶
而作聲，鸚淸喉而步韻。傾耳之下，忘天地之高深。泯人已於俱¶
樂，不容述也。樂終，三師大飲巨觴，開懷酬勸。方辰至申，殆不知¶
其人世之幾易月日矣。杯盤已殘，餚核將盡，師起。李張二師謂¶
曰：『今日之會，爲吕公開一竅也。可以脫，可以化，卽可與偕至，毋¶
滯時嵗，以失事期。』鍾師唯唯，李張二師顧予曰：『子堅持堅持，速¶
悟速悟，吾候子也。』卽跨鶴望西而去，予悵望久之。師曰：『二先生¶
已去。吾與汝盍徃菴乎？今日之會樂乎？否乎？子能不以樂爲樂，¶
<pb:CK-KZ_JY164_02p027a>¶
而不以憂爲憂；不以聚爲聚，而不以㪚爲㪚。視我而彼之，視彼¶
而我之。斯樂其樂而我自若，憂其憂而我自休。聚者，聚而我無¶
係；㪚者，散而我無放。是實實空空，空空而實實也。言言行行，子¶
皆不可饒過。』而予受旨抵菴，與師居久，事禮無二，恭心克一。嚴¶
祇之忱，日新時茂。晝則共師談訣於松陰竹覆之下，夜則參玄¶
於冥思默想之間，見本來面目之眞容，破三昧七盜之妄像。萬¶
丈潭中，跳出雙睛玉虎；一坑火内，長起九品金蓮。圓珠盤上走，¶
大劍匣間開。混混沌沌，露現胚胎萌蘖；煩煩擾擾，澄徹濁浪渾¶
波。不有而不不有，不空而不不空，果是作爲成幻象，信然光朗¶
乃眞機。傀儡場前，枉自牽絲拽線；陶冶手裏，空勞鑄鐵鎔銅。有¶
<pb:CK-KZ_JY164_02p027b>¶
迹之眞都是假，無形之假總成眞。到此處，猛火爐中飛片雪，沸¶
湯釡裏下毫氷。舍屋時空，幾度出遊於六合；墻垣枉立，數番觔¶
斗上三台。存卽神，念卽化，不俟搜求，無勞摩揣。師知予行到功¶
滿，一日呼謂之曰：『無者本來已見，有者本來當知。』予深得其妙，¶
後復於武當山，扣龜蛇水火之訣。是夜，親面北極與之談太乙¶
之旨，得玄虛上乘妙法，遂賦一詩云：『竅裏圓珠襯玉翹，瓊漿頂¶
上濕金袍。春風不動窻前竹，夜雨能滋海上桃。虎嘯龍吟鉛汞¶
合，蛇蟠龜息坎離交。證成不昧三光寶，照得靈犀萬丈高。』又曰：¶
『誰向岩前鉄杵磨，成功不憚用功多。三千六百劫行滿，鑄就降¶
魔一太阿。』今畧言大槪，以示學人。¶
<pb:CK-KZ_JY164_02p028a>¶

　萬古以來第一至人，傳萬古以來第一盛事，乃有此萬古以¶
　來第一妙文。此¶
帝師拔宅飛昇而後，特垂示金丹道法，以慈濟世人。故叙述精¶
　微，繪影繪聲，借以曲傳妙道，直使洞天福地宛在目前。小子¶
　覺得遇斯寶實大不易，藏諸篋中者有年所矣。今歸入集中，¶
　俾昭昭然懸日月於宇宙之間。有緣幸覩，當作一則天書，𤑔¶
　香敬誦萬遍，定有諸天護持，默啟心源於以入道成眞，原非¶
　　難事也。謹誌數言以告來者。¶
　　　　　　　　　　　　　廣化弟子惠覺謹識¶
¶	
<pb:CK-KZ_JY164_02p028b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p029a>¶

*** 　　江州亭自記¶

吾京川人。唐末三舉進士，不第。因遊江湖間，遇火龍子，授延命¶
之術。尋，又遇苦竹眞君，傳日月交並之法。久之，適終南山，再見¶
鍾離子，得金液大丹之功。年六十四，道始成。身長五尺二寸，面¶
黃白，鼻聳直，左眉有黑子，服白襴衫，繫皂縧，變化不可測，或爲¶
進士或爲兵。世多稱吾能飛劍戮人者，吾聞之笑曰：『慈悲者，佛¶
也。仙猶佛耳，安有取人命乎？吾固有劍，蓋異於彼。一斷貪嗔，二¶
斷愛慾，三斷煩惱。此其三劍也，吾道成以來，所度者何仙姑、郭¶
上竈二人，性通利，吾授之以歸根法。吾嘗謂世人，奉吾眞何若¶
行吾行，又行吾法。不必見吾，自成大道。不然，日與吾遊，何益哉。¶
<pb:CK-KZ_JY164_02p029b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p030a>¶

*** 　　東嶽廟碑記¶

大塊芸芸寄，而人歸乃神。以人之靈，瞻神之明，非倩山河瑞靄¶
色相莊嚴爲冥冥棲托，又何以依仰也。燕臺龍秀，四海維區。應¶
聖脈於蒼蒼，會鍾靈於鬱鬱。西峯煥彩，東壁流光，誠至靈之脈¶
也。遂建東嶽之宫，巍峩𡻕月。其如燕梁泥滿，荆草階萋。弔烏控¶
月，捲礫敲雲。爐冷烟沉，桑滄增感。乃宋鑒源輩秉丹締會，起兀¶
乍新。爲人民見柑之悟，以昭神天杳冥之靈。俯見襟山帶闕，抱¶
雉懷松，翠聳長天，陰披遠幹。人傑絡繹於四時，花鳥馨翔於九¶
極。昭昭爽氣，炯炯高風。嶽帝乃悅，雲馭俯臨，隆世鎭基，赫然今¶
古。予以樵沙之度，鸞駐燕山，諸子有善，叩予爲銘。銘曰：『圓天方¶
<pb:CK-KZ_JY164_02p030b>¶
地，物我化行。南贍一粟，燕冀最崇。龍流餘脈，築東嶽宫。角星在¶
野，甲屬岱宗。神光弼鑒，感而遂通。兆民熙熙，無不賴靈。白駒一¶
瞬，孰與景同。神其來兮，斯卽蒼穹。人苟不悟，三尸神明。電霧泡¶
影，寵辱枯榮。胡自籌畫，在天所容。西商南火，此生主東。蜉蝣小¶
伎，慢藐幽冥。皇皇二氣，交結乎中。』¶
¶	
¶	
¶	
¶	
¶	
<pb:CK-KZ_JY164_02p031a>¶

*** 　　問松子仙遊記¶

九德道人之仙遊也，天朗氣淸，靈魄直上九霄而不墜。有霞垂，¶
童子來自九華，於雲中值之。叩曰：『子何仙？乃得至是。』道人不及¶
對。霞垂，童子從定光中一視，曰：『子不過世間一老實作善子，有¶
何汲引，直上如是？』說未竟，有一紫衣天君從東來，稽首前進曰：¶
『此君平曰好善，居心無異人處，亦無勝人處。條直本來無塵，囘¶
首時出金示子。廣行善事，其心猶若未盡。將乃支宫監斗者，過¶
其子道琦所居，知其種種行事。告終之時，特與人異，因卽挈之¶
上升，頃偶值陶天君過往，送暫留此。今將挈之淨土，以告支宫。』¶
霞垂，童子[竹/(有-月+乂)]曰：『留作弟子何如？』將唯唯告去。霞垂，帶之入芙霜¶
<pb:CK-KZ_JY164_02p031b>¶
淨土以居焉。後冥有啟事者至，說法以了冥案。今居芙霜，日念¶
佛靜坐，了無塵念，亦世間不易得之善種也。時當瑤池翦綵日，¶
子琦偕弟佩叩以父因，因卽命紫衣從芙霜宣道人來。道人初¶
至家，有哀色。旣久，余從容示曰：『塵心久斷，今復乃爾耶？試有所¶
得，盍爲余告。』道人從倉皇中，見庭中鸞鳴鶴舞，童子數十輩，將¶
吏十行，綵仗霞幢，不計隊伍。且黃金鋪地，屋宇皆琉璃寶色，百¶
和香焚，珍羞饌列，種種奇異，在道人亦不知余爲何如仙佛。稽¶
首頓首，心若有答而不敢，手若有指而不能，鼻若有嗅而不聞，¶
舌若欲展而矻矻，口若欲言而期期，身若欲起而戰戰，四顧傍¶
徨而默如。紫衣者曰：『是卽爾嗣琦道者，所皈奉之興行妙道大¶
<pb:CK-KZ_JY164_02p032a>¶
天尊，世所稱吕祖是也。』道人於是再稽首、頓首，覺五官百骸皆¶
靈動生色。徐聲降氣，前跪以進曰：『弟子居恒，不求善，不稱善，靜¶
以明吾心，虛以空吾識，朴以善吾身。不慕富貴，不袪貧賤，寂守¶
此中以善。後來而已，又常懼一生，那得事事盡善，時存惕厲心，¶
時畏輪迴轉。告戒三子，行藏爲法事。子果承先經法，現在也，生¶
時信師，時刻在念。登問松斗閣，未嘗不轉盼師駕。今得遙臨，願¶
依師，轉啟九華爲之加賚。不入輪迴苦，常登祇樹林。弟子之願，¶
斯慰矣。因卽以問松名之遂其志也，善其緣也。爰拈一偈，以堅¶
其志趣。曰：『問松何者名？乃曰阿羅漢。羅漢五百尊，尊尊厭世見。¶
常侍大佛前，是漢本來願。汝意意云何？問松勿轉念。方是三教¶
<pb:CK-KZ_JY164_02p032b>¶
子，努力爲世羡。』¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p033a>¶

*** 　　八仙巖賦¶

乙酉之秋，八月旣望。桂魄初升，蟾精晃亮。洞賓與海島羣仙會¶
於霞城之上。其城有巖，稱爲八仙。雲根秀削，山骨鈞連。搆以凌¶
虛之閣，拱以白鶴之田。雉堞四圍環其外，人煙萬戸羅於前。當¶
此良夜，列以瓊筵。千巖萬壑，玉潤霞鮮。洞賓顧而樂之，爰作賦¶
焉爾。乃六固蟠崗，九松擎碧。天臺倚望，劍池流液。茅盈之丹井¶
一泓，皇華之石床千尺。巾峯插翠而綵筆雙標，松鶴巢雲而竹¶
房高闕。山僧去兮晚煙靑，詩客歸兮江月白。有如千年瀾井，一¶
勺玉泉。仙橋分水，沸瀆成川。玲瓏塔聳，磊落巖懸。鹽顚之度平¶
叔，文殊之會普賢。壁號蝦蟆，靈跡尙在；街名瓔珞，仙宅猶傳。點¶
<pb:CK-KZ_JY164_02p033b>¶
頑石兮種無根之鐵樹，養活火兮栽不死之金蓮。至若焦桐靑¶
葱，蠶巖峍屼，湖水澄澄，江流汨汨，雲迷司戸之居，露冷錢王之¶
碣。考亭之筆冩瀛洲，逸菴之文懸天闕。沉𡨚十族，還憐正學丹¶
心；大義一肩，獨愛樵夫烈骨。滄海桑田，變更倐忽。正氣難磨，淸¶
風不没。吾儕抽長生之秘於丹臺，棲飛仙之踪於蓬島，摘王母¶
之蟠桃，拾安期之巨𣕤，縛龍虎以取精，煮蟾烏而成寶。出造化¶
兮會元，後天地兮不老。然褒忠惜節，亦天之道也。於是，南望蓋¶
竹，西眺雲峯，北瞻石鼓，東指芙蓉。山千龍而顧祖水，萬派以朝¶
宗。時夜將半，其樂如何？㵼以瓊漿，酌以海螺。金尊未竭，玉顏微¶
酡。逍遙靈境，頤養太和。乃命碧桃仙子唱以明月之歌，歌曰：『微¶
<pb:CK-KZ_JY164_02p034a>¶
雲淨兮碧天寛，月在天兮天香寒。照台城兮輝斗，仙人列坐¶
兮巖之端。瞰東海兮海漫漫，釣金鰲兮珊瑚竿。』歌罷，萬籟無聲，¶
光涵四野。洞天白鶴，翩翩飛下，諸仙欲歸，吾亦去也。¶

　乙酉春，余署篆霞城，署後百武有八仙巖。每當公餘，嘗登覽¶
　游玩於其地焉。越秋八月旣望，月白風淸，偕同人於署後隙¶
　地燕集。俄聞巖山笙音飄𣺌，鶴韻淸越，知非人間境也。然問¶
　諸同人，俱無聞無見。旣而月益明，風益淸，洗耳亭泉，萬籟無¶
　聲。遂擕一童子逕至巖巓。適僧人慧智早起，詢之僧亦曾有¶
　所聞見而詫焉。因共登閣，見一方紙鋪陳几上，墨光如寶，讀¶
　之始知爲¶
<pb:CK-KZ_JY164_02p034b>¶
吕帝夜來所賦也。嗚呼，¶
吕帝之觸目寓意深且遠矣，予小子曷敢自私？爰鳩工重新殿¶
　閣，卽[泐-⻏+巳]方石於閣之上，以示鑒臨。有赫云知台州府事婺源¶
　弟子陳正鐸敬跋。¶
¶	
¶	
¶	
¶	
¶	
¶	
<pb:CK-KZ_JY164_02p035a>¶

*** 　　羣仙高會賦¶

甲子之春，三月八日，洞賓與海上諸仙復叙於山島之舍。天朗¶
氣淸，惠風和暢。座開雲母之屏，爐爇金㹸之篆。蔬果交羅，馨香¶
畢薦，顧而樂之。於是，與諸仙舉海螺之杯，酌洪梁之醖。歌曰苧¶
之詞，賦黃梁之曲。觥籌交錯，賡和競逐。吹洞簫，擊漁鼓，敲檀板，¶
舞𥱧[竹/楚]。綵袖翩而雲飜，羽扇揮而月舞。玉山未頽，氷壺不竭。雖¶
瓊府丹宫，瑤臺玉闕，亦何異於今霄之宴也？旣而夕陽西墜，新¶
月半吐。楚岫雲低，晚江煙鎻而羣仙至此，興復不淺。高秉銀燭，¶
再歌再詠。慶千載之奇逢，叙人間之樂事。勝會非常，佳期難再。¶
自鍾離老師以至列班仙友，無不歡欣交暢也。且吾儕得長生¶
<pb:CK-KZ_JY164_02p035b>¶
之術於蓬萊，寄飛仙之跡於海島。與麋鹿而相遊，對風月以爲¶
侣，採洞口之丹芝，煮松間之白石。拔毛洗髓，導飲服食。名山異¶
島，無不遍及；天上人間，頃刻而集。或秦漢之英豪，或風塵之逸¶
客。道骨仙風，淸姿芳格，固不知有人間之樂也。而今皆名標丹¶
籙，位列飛仙，豈偶然哉？今吾與諸仙相遇於仁夀之室，蓋亦夙¶
分。時夜方半，萬籟無聲。聞有白鶴飛鳴於九皋之表，翺翔於雲¶
漢之間，四顧而下，端集庭階。余熟視之，思欲歸洞，羣仙亦相推¶
而起。於是，聯列洞，乘羽輪，指歸塗而共適，泝杳靄於祥雲。余迺¶
爲賦之，以記其事，洞賓撰。¶
¶	
<pb:CK-KZ_JY164_02p036a>¶

*** 　　内丹賦(以丹煉龍虎符契天道爲韻)¶

雲海漫漫，岐通廣寒。毓巨蚌以懷寶，鑠靈烏以化丹。鉛裡生金，¶
倘根源之盡識；沙中孕汞，諒配合以非難。用能化塵凡於輕舉，¶
救耆艾之衰殘者也。原夫藥本自求，爐湏躬煉。飛神水以𤃉液，¶
注華池而激濺。水火抽添，陰陽運扇，周三百六旬之内；厯坎經¶
離，踰七十二候之中。驅雷走電，深沉九宫；踞虎蟠龍。啟三才之¶
關鍵，造八卦之門墉。進火發爻，始因冬而泊夏；順天成物，爰自¶
夏以終冬。默運神機，潛符聖矩。輪環十二，周旋三五。控制陰陽，¶
降伏龍虎。探七返九還之妙，下積良金；採一水二火之華，上歸¶
眞土。豈不以旣周復始，自有生無。化剛柔之藥物，滿乾坤之鼎¶
<pb:CK-KZ_JY164_02p036b>¶
爐。資之以金英玉屑，育之以陽火陰符。權造化於形身，兩輪聖¶
象；溢光明於洞府，一顆靈珠。妙用潛施，眞源暗契。浸赤酒於枝¶
葉，沃黃蘇於根蒂。犬餌龍驤，人飱蟬蛻。點凡爲聖，非差出世之¶
功；駐貌留顏，不減後天之𡻕。故得髓凝霜白，骨化金堅。比浮華，¶
於宻網，指歸路於寥天。不拘百六之期，休嗟短晷；逃出陰陽之¶
外，任變流年。勉哉。達士宜親，眞精可保。念浮生之易暮，何知機¶
之不早？君看榮辱與升沉，北邙邱壠長安道。¶
¶	
¶	
¶	
<pb:CK-KZ_JY164_02p037a>¶

*** 　　登仙賦(以天山吹白草爲韻)¶

爾其性眞神一，行潔情閒。志常游乎樂境，身獨寄於仙寰。千靑¶
雲以上下，駕白鶴而往還。伊立心之旣定，果求道而可攀。企予¶
望之，接天顏於鸞路；進吾往也，煉竹爐於蓬山。試觀垂玉帶之¶
文華，披雲衫之采藻。持以錦囊之書，願餐金光之草。太霄之環¶
珮與三淸世界而耀輝，碧海之芝童同六甲風雷而長抱。養毛¶
鍊魄，游八極而流光；駕影騎龍，列三台而載寶。但見靑瑤局上，¶
五鳳參差；誰知算鶴程中，八鸞合好。當其法四時之默運，同萬¶
化之潛遷。仰乾象以分位，乘箕尾而升天。思建安之才子，企南¶
華之老仙。世上有同情，何難挹蘭樽之酒；人間豈無路，亦還思¶
<pb:CK-KZ_JY164_02p037b>¶
杖端之煙。願學靑溪，揮羽袖而飄灑；來訪赤縣，駕白鹿而蹁躚。¶
夫烏鵲橋頭，仙子宛在；鴛鴦機畔，羽客何之？笑語和藥草之香，¶
豈升天無術？衣襟染煙霞之氣，而得道有時。或立紫鸞之車，玉¶
趾高照；或迴神霄之輦，星步初移。將見瓊漿堪食，非惟鳳管可¶
吹。然則，倚權勢，逞豪華，求利名，貪順適，皆此世之浮文，非吾身¶
之秘策。形空影滅，曾與四海。何關濟世度人，郤爲萬民受益。斯¶
眞氣宇圓靈，光輝潔白。豈與斯人爲徒，而無超俗之格也哉。¶
¶	
¶	
¶	
<pb:CK-KZ_JY164_02p038a>¶

*** 　　黃鶴賦¶

粤以最上一乘，乃無作而亦無爲；還丹七返，因有動而方有靜。¶
上德以道全形，乃純乾之未破；下德以術延命，乃撅坎之已成。¶
是以用陰陽之道，須依世法而修出世之法。效男女之生，必發¶
天機而作洩天之機。方期性命之雙修，須仗法財而兩用。先結¶
同心爲輔佐，次覓巨室以良圖。然欲希至道，必密扣玄關。擇善¶
地，愼作事之機密。置丹房，造器皿之相當。安爐立鼎，譬内外兩¶
個乾坤。煉己築基，固彼我一身邦國。𦂳關對境忘情，憑銳氣之¶
勇猛。大抵煨爐鑄劒，借金水之柔剛。若運用，若抽添，慮險而須¶
當沐浴。若鼓琴，若敲竹，逢爭而更宜守雌。百日功靈，曲直而能¶
<pb:CK-KZ_JY164_02p038b>¶
應物。一年工熟，追攝而已由心。能盜彼殺中之生炁，以點我陽¶
裏之陰精。金液玉液，一了性而一了命。二候四候，半在坎而半¶
在離。始也，將無入有，以見龍居虎位。終焉，流戊就已，始知虎會¶
龍宫。要知藥物之老嫩，在辨水源之濁淸。煉已待時者，務待陽¶
生於赤。縣察機臨爐者，先須癸動於神州。若觀見龍在田，宜猛¶
烹而急煉。忽聞虎嘯出窟，可倒轉而逆施。所謂火逼金行出坤¶
爐，故名七返。金因火煉歸乾鼎，是曰九還。還者，乾所失而復得¶
之物。返者，我已去而復來之眞。殊不知，順則生人生物，逆則成¶
佛成仙。雖曰彼家，非閨丹御女之術。故知一已，有鵬鳥圖南之¶
機。坎中一點黑鉛，號曰先天，非同類終不能得。離内七般朱汞，¶
<pb:CK-KZ_JY164_02p039a>¶
是名孤陰，無眞種一刻難留。是以，用乾坤，立鼎爐，覓太乙所含¶
之始炁。賴陰陽，作筌蹄，求水府所藴之玄珠。𧼴拂時卒，補我乾¶
之一缺。俄然間已，還彼坤之六虛。到此水歸神室，位列天仙。丹¶
落黃庭，千靈舒慘。上帝加讚，天地咸驚。抱元守一，温養十月神¶
有象；調神面壁，坐忘九載體無形。斯其道術，造端似依正而行¶
邪。就中火候，托始如倚奇而用兵。鉛與汞，無丙叟東西間隔。嬰¶
與姹，非黃婆咫尺參差。識緩急，辨吉凶，在匠手以斟酌。察進退，¶
知止足，豈愚昧而能爲。認消息，如海之潮信。策造化，比月之盈¶
虧。三日出庚，乃一陽生於坤體。十五圓甲，則六爻周於乾元。洩¶
金竅，鑿混沌，露老莊之肺腑。明坤爐，飲刀圭，吐平叔之心肝。今¶
<pb:CK-KZ_JY164_02p039b>¶
遇龍江子，夙有道骨仙丰，名著丹台玉室，遂結煙霞同志之友，¶
願發龍虎秘藏之機。究尋火候，早餌玄珠；閬苑崑圃，他日可兾。¶
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p040a>¶

*** 　　忠孝誥總論¶

混沌之初，未有物先有道。旣有道，卽有物。道無形，物有形。有形¶
之物，必載無形之道。何物無道？何道離物？因物命名，因名思義，¶
因義思道。名歸物，物歸義，義歸道。無名天地之始，有名萬物之¶
母。合而言之，何物？何名？何義？總括之曰道。無道卽無物，無物卽¶
無名，無名卽無義。道也者，在天地未生之前卽在。天地旣生之¶
後，道亦一物也，天地亦一物也，萬物總一物也，一物分萬物也。¶
洪荒初闢，天地生而萬物生，萬物生而人最靈。故《易》曰：『有天地¶
然後有萬物，有萬物然後有男女，有男女然後有夫婦，有夫婦¶
然後有父子，有父子然後有君臣，有父子君臣然後有忠孝之¶
<pb:CK-KZ_JY164_02p040b>¶
名。』蓋人未生之前，漠然無朕而道在於天地；人旣生之後，秉氣¶
成形而道卽藴於性中。是天地之道俱在於人身，無有參差偏¶
漏，無有阻礙間斷。舉一身之心思、耳目、手足、鼻息、脉絡、筋骨，宰¶
於心而發於意，發於意而形於事。本身一天地也，天地一太極¶
也，太極一無極也。於以知道中不止於忠孝，而忠孝爲行道之¶
始。孝又爲忠之始。忠孝之德自賦質之時，蚤已具於性中。宜人¶
人爲孝子，爲忠臣。人人爲孝子，則世永無忤逆之事。人人爲忠¶
臣，則世永無反亂之日。乃天運不常，人心多故。胞胎之時，忠孝¶
之心渾然焉。嬰孩之時，忠孝之心油然焉。及長，而嗜慾惑其心。¶
妻子變其心，財帛搖其心，爵祿動其心，得失橫其心，利害間其¶
<pb:CK-KZ_JY164_02p041a>¶
心，而忠孝之良能已盡失其本來矣。使予今日，欲世人生而爲¶
忠臣、孝子則難，勸世人學而爲忠臣孝子則易。至於學之之法，¶
當讀書以明其理，持敬以養其心，積誠以動其意，舉念以察其¶
私。獨行獨寢，如君親之臨也。一行一動，如君親之訓也。入而家¶
庭，出而朝廷，竭其力而不敢自以爲孝，人自稱其孝。致其身而¶
不敢自以爲忠，人自稱其忠。然忠孝未有不相因者。古云：『求忠¶
臣於孝子之門。』能孝卽能忠，能忠必先孝。雖成名各有不同，或¶
以忠顯，或以孝顯，要其理則一也。故純忠、純孝，非生知聖人不¶
能。而大忠至孝，智愚皆可勉至。所謂純者，全體大德，至精至微，¶
無絲毫間議，天地以道付我，我卽以道全還於天地。天地且賴¶
<pb:CK-KZ_JY164_02p041b>¶
其參贊化育，其殆聖之神乎？所謂大與至者，就其大叚而言，忠¶
行孝德，膾炙人口，天地以道付我，我無愧於天地之道。且有功¶
於綱常名教，其殆賢人以上者乎？神聖不可妄希，賢哲宜爲效¶
法。庸常之道功不求之遠而求之近，事不取之難而取之易，同¶
爲天地所生之人，彼則神靈千古，已則湮没無聞於此。當大加¶
猛進，欣然改過。每見世之人學佛、學仙，發心、發願，苦加修行。一¶
念之不忠孝，仙佛卽時棄絶，妄廢其功。蓋古今無不忠孝之神¶
仙，無不忠孝之佛祖。仙佛必自忠孝中來。木有根，水有源。離忠¶
離孝，非佛非仙。余特爲世人指出，忠孝之至，可以格天地，可以¶
泣鬼神，可以動風雷，可以致雨雪，可以蹈江河，可以開金石，可¶
<pb:CK-KZ_JY164_02p042a>¶
以化鳥獸，可以感草木，可以遺子孫，可以爲賢聖，可以成佛仙。¶
報應無窮，功德無量。余因作此忠孝之誥，舉此忠孝之神，果有¶
能信心者，朝夕拜誦，熟之於中，見之於事，余必偕眾神臨壇聽¶
誦，以佑斯人，以成善果，以致吉祥，福神長照，災禍不臨，豈不善¶
哉，豈不善哉。¶
¶	
¶	
¶	
¶	
¶	
<pb:CK-KZ_JY164_02p042b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p043a>¶

*** 　　人道論¶

吾嘗遍寰區而閱歷焉，見盈天下皆人也，盈天下而人甚少。人¶
而人，乃所以爲人。人而不人，則亦名爲人，而實非人。然人名爲¶
人而非人者，以其人有人之人道。而人道之未盡，何以爲人？彼¶
人道莫大於忠。人而臣，臣而人也。盡乎忠，則臣道盡而人道盡。¶
人道莫大於孝，人而子，子而人也。盡乎孝，則子道盡而人道盡。¶
由此而推，莫不皆然。而古今來，大聖大賢，亦何莫非忠臣、義士。¶
孝子、悌弟之所爲乎。人果隨在，而盡乎人道。以仁宅衷，以義處¶
事，以積德爲根本，以方便爲措施，卽此可以希聖希賢，卽此可¶
以成眞、作則。又何必區區焉別求一了道成仙之法，而妄希於¶
<pb:CK-KZ_JY164_02p043b>¶
不可知之數哉。是在人之三思而已矣。¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p044a>¶

*** 　　參同論¶

人之必藉夫爲也，原有實功。如將此身看輕，便失爲人之道。在¶
釋寂坐以了生死，在道修煉以出生死，在儒以暗室屋漏之無¶
愧以畢一生。是道是功，人人勉之，人人昧之。究世所謂釋，何者¶
是釋？所謂道，所謂儒，何者是道？是儒？我所語非無釋、無道、無儒¶
之謂，是少眞釋、眞道、眞儒之謂。眞釋非無，識之者少。眞道非無，¶
敬之者少。眞儒非無，宗之者少。能識，能敬，能宗，則眞者自出。卽¶
不出，自能遇。一遇而有能識、能敬、能宗，始眞爲我益。益則爲人¶
之道具，爲人之功全。若倚於釋，則有枯槁之病。倚於道，則有放¶
浪之病。全乎儒，則釋之道在其中，道之道亦在其中。然人孰能¶
<pb:CK-KZ_JY164_02p044b>¶
之乎？純陽師則獨闢三教參同之道以爲道。人有進而叩我者，¶
卽語之曰：『修行布施，與釋之道通，與道之道亦無不通。』復語之¶
曰：『孝悌忠信，記過功與儒之道，尤切近精實。人能讀我文，細細¶
領畧，爲人之道具，爲人之功亦全。世之爲釋、爲道、爲儒，遍天下¶
師，豈得而非之？人人非之，豈得而是之？人人是之，總在遇之者¶
能識之，敬之、宗之，始不負夫出而使之有是遇，以得盡夫爲人。¶
¶	
¶	
¶	
¶	
<pb:CK-KZ_JY164_02p045a>¶

*** 　　孝養薦先合論¶

孝養父母一條，子輩知之乎？知其義乎？若父母在堂，每食必養，¶
養以志，斯謂之孝。非因有條例，不拘食之粗者、不甚佳者卽進¶
之，以註功也。然身處貧士，安得物之盡精而無粗乎？盡佳甚而¶
無不佳甚者乎？不知身處是境，我力所辦，卽粗、卽不甚佳，勝精¶
勝甚佳者。精則言其物之本來，佳則論其味之如何。如是，物之¶
精粗，隨在有定。評味之如何，卽如夏時食物。不論蔬果些微之¶
品，偶隔一夕，必須細辨其味之堪否？應進否？言夏而春秋冬該¶
之矣。又如進斯食，必因其素愛之物，竭心從事以進之，亦隨力¶
隨境，不拘定精者、佳甚者，要知父母而爲。若子之父母，則其所¶
<pb:CK-KZ_JY164_02p045b>¶
好之物，亦是隨常物，必非謀過分之想矣。更要知父母爲，若子¶
之父母則其所好之物，必非尋常物，自無落貧之想矣。各因其¶
志，以養之方。是教做孝志之時，義大矣，微矣。人而無父母者，必¶
須視父母在堂時一般，日日如是，刻刻如是，精佳不廢，晨夕供¶
養，有若生初，方是個孝子。人生祖父母雙白在堂，能幾人哉。旣¶
不能孝養，因有薦先之例。如父母孝養，是我生分内事。旣不能¶
竭力一生，以養父母，雖死之日，猶生之年，畢此生以孝養之。又¶
焉可謂其存亡哉。嗟嗟，昊天罔極之義謂何？而人子顧可忽乎¶
哉？願子輩其力行之。薦先一條，子輩知之乎？知其義乎？以先而¶
曰，薦其不生可知矣。以祖若先而云亡，則有孝享之儀文。在人¶
<pb:CK-KZ_JY164_02p046a>¶
之於春秋二祭有之，於四時叠祭有之，於四時中生死忌祭有¶
之。未嘗知有薦新之義，今統曰『薦先』，而其實薦新時物也。如至¶
春而薦春物，薦春物而爲人子者，旣知有春而孝。享爲子先者，¶
亦知有春而來。格春不止一物，統一春中，凡爲物之春者，無不¶
物物享之，則祖先亦於一春中，無不物物來格。一點血肉，時時¶
痛癢相關，默契默佑，存亡如在家。豈有消索之日運，豈無興隆¶
之時哉。一言春，而夏秋冬該之矣。薦新有然，馬鬣未封，逆嗣也。¶
願子輩其遵奉之。¶
¶	
¶	
<pb:CK-KZ_JY164_02p046b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p047a>¶

*** 　　力行過功論¶

我之定過功格，非徒在字面作外觀，全從心窩裏潔淸其得失。¶
所以，心之未可對人，卽未可對天。若謂天可瞞也，便瞞其心。心¶
之弗瞞，卽是天不可瞞。卽心卽天，過功自白。故師仙不若師心，¶
師心方足師仙。仙之取人，最喜眞心。蓋心之不眞，心卽爲賊。賊¶
害其心，亦云師心，猶之日造孽而自謂功，可乎？不若日洗心而¶
自寡過之，卽爲功矣。然則未可卽人而與之格，亦未可與格而¶
卽爲全人，庶幾乎八。子可三四而五六，安可不恪遵夫格，漸至¶
十分乎？我更望夫一二之未足者，亦法八。子以洗心，則我弟皆¶
賢矣。夫修煉成眞，爲何要千修百煉？人盡從功裏得人身，郤又¶
<pb:CK-KZ_JY164_02p047b>¶
在身裏造罪過。一世二世，或至三四世，過世積而功世減，減至¶
於無，則人身頓失。修煉之者，恐人身之頓失也。故消罪過爲急¶
務。罪過何由可消？則出苦行以消之。乃有此方，消而罪又造，此¶
不足以償彼，彼又得以削此，可勝惜哉。則惟堅此刻刻苦行之¶
心，以修之煉之，則有見爲此苦行之一節。彼苦行之一端，千之¶
百之，獨能嘗之，而惟恐其不消，抑惟此一心之克堅也。惟此一¶
心之克堅，又何害數世之罪過，尙有不消之愳乎。吁嗟乎，懼則¶
無懼，未有不積數十年之修煉，而消得盡消。我願子輩，盡消其¶
罪過，以爲全人。子輩將曰：『日思月省。但有過焉，安得夫功應作，¶
云何消法？』卽云：『有法。今生之罪過恐難消盡，安得盡消夫數世。¶
<pb:CK-KZ_JY164_02p048a>¶
抑知一心可消，消可盡消。消之之法，在時時凛。惟恐造過心，遇¶
一事而思之，思之其不能知過中之有功。功中之伏過。何如也？¶
乃於倫常道理上求之。求之而不安卽誡，誡之而不敢犯，不敢¶
犯之心，必絲忽之無有自欺。如此而過自絕，絕而熟之，自然自¶
與過絕。至自然自與過絕，始一心一事間之可言功，將不功而¶
所之無非功，又安限夫一，夫二，夫十，夫百，而功無不圓，立地成¶
仙。我故先過而後功，子輩當力行之。¶
¶	
¶	
¶	
<pb:CK-KZ_JY164_02p048b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p049a>¶

*** 　　士子遇合因緣論¶

文章之子，儘學有年。貧窮一世，不得一伸志氣。豈天之不憐才¶
乎。抑知生平舉念、作事，其不可對人言者正多，則天亦從而暗¶
中記註，削其福祿，減其功名，計輕計重，無有絲爽。人則不知，每¶
當校考之時，竊幸功名之必報我苦學也，斷無或遺。傷矣哉，悲¶
矣哉。有是理乎？我固知其不然，而讀書明道之子，亦知其不然。¶
必不然也。儘有學力未久，圖功未深，偶意試之，而寵榮一旦。豈¶
其學未久，功未深，而天姿獨秀，功學已造其極耶。抑知祖功宗¶
德已行，父修早有以裕之矣。我知其必然，讀書明道之子益信¶
其必然，無不然也。勤修家貧之子，天亦每憐而鑒之，從其不意，¶
<pb:CK-KZ_JY164_02p049b>¶
而與以功名。積功好道之子，亦從其衷𤍠，而錫以福祿。巧於斡¶
旋，而有旋有不旋者，亦其現在福量。應受與未受耳，冥心一思¶
中，卽可必矣。願讀書明道之子，繹我言而信其必然必不然。¶
¶	
¶	
¶	
¶	
¶	
¶	
¶	
<pb:CK-KZ_JY164_02p050a>¶

*** 　　道魔問答¶

囘道人閱今古，降紫極，闡正教，舉婆心，而假筆指迷，監壇點化。¶
嗟閻浮之自墮，憐人欲之難除，奸巧日益增，靈虛日益昧，乃設¶
爲道魔問答，而爲言曰：『混元之始，無形無名。三才旣立，人我始¶
分。孰爲太極，孰爲眞人，孰爲生死，孰爲鬼神，世皆自取，致入其¶
門。如明哲之子不及憨愚，動言求道，滅我魔宗，惡我如仇，視我¶
如毒，割我欲愛，斷我貪癡，奪我迷疆，破我疑城。更欲以德行伐¶
我，以禮義敵我，以無妄離我，以淸淨絕我，不知已非，反謂我惡。¶
我魔處世，久不變心。依人内外，交久而誠，同一念之機而協七¶
情之政，則我魔之實有大造於人者也。如爾道之𣺌茫，勞人心¶
<pb:CK-KZ_JY164_02p050b>¶
意，旣瞻在前，忽焉在後。本無有相之可歸，復乃靈虛而難覔。使¶
人朿手無爲，步步循矩。由老子而至釋氏，三聖人各是其說。至¶
於良知可以修聖，淸靜可以修仙，見性可以成佛。我魔第不知¶
今世有其人否，更哂爾道。以三聖人之宗，汲汲遑遑，刻無甯晷，¶
週乎宇内，遍乎蒼穹，靡不欲人歸諸教化，參悟本源。然得其門¶
者止於進，知其機者忽於微，而欲人之樂從，不啻百千萬億而¶
鮮一。若我魔則不然，恩體人情，愛敷所欲，隨其意趣，可縱可馳。¶
知此身之難得，任喜怒而無拘，錢乃養生之本，逞妄以助其謀；¶
色乃樂生之餘，資淫以濟其慾。庶淫庇妄隨，道難克入。兼之忿¶
兵堅守，惑將威張，三尸遶列，七魄縱橫。雖道以忠爲帥，以孝爲¶
<pb:CK-KZ_JY164_02p051a>¶
軍，舉天下之信誠敬善而爲師旅，恐亦不能挫我魔之萬一也。¶
已以惠之及人者如此，其作爲者如此，雖不屑教而俛首心降¶
者又如此，孰謂非我魔之根深源遠，不幾與兩大並垂於不朽¶
歟？如爾三聖人之道，汲汲遑遑，欲人歸諸教化而人未之樂從，¶
豈聖人之道不足法歟？抑聖人之教化有不善歟？抑亦我魔之¶
堅甲利兵而道難動搖歟？抑又人心之安於世習而以道爲難¶
及歟？固常闢我魔也，豈闢我魔者有其能而度人者無其術歟？¶
魔不揣，請道答我？』道曰：『噫，世之不能立性命之基而困陰陽之¶
術者，必子之言夫。居，吾語汝：「夫天地未判，孰爲究窮？道之未名，¶
魔從何有？魔道爲仇，貴人自擇。故上智不用，除而魔自遠；中智¶
<pb:CK-KZ_JY164_02p051b>¶
除之而退，惟下愚與爾相終始。然道本於靜，魔處於動。靜乃養¶
生，動乃傷生，此必然之理也。夫欲以養生之術而行諸動作之¶
機，魔之生所由來矣。故三聖人究其須臾之微而參天地之理，¶
不敢獨私，行諸教化，豈若縱欲、任情、違天之命而悞生身之本¶
者？爾謂道之渺茫、靈虛、難覓，不知一點自然之機昭昭乎日月¶
同升降，使人可景仰而不可思議者。吾道之用，大也。人之所以¶
不能進道而親汝者，如在黑暗地裏，不知天色之明，惟苟依於¶
土石故也。』魔曰：『不然。日月交輝，逈乎不已。行於天下，誰曰不知？¶
若道則曾有遵之如日月而行之於天下否？間有其人或不遇¶
我魔耳。如遇我魔，亦安用道爲也？』道曰：『然，非歟。世之遇爾而違¶
<pb:CK-KZ_JY164_02p052a>¶
吾道者固多，其因爾而行吾道者亦有。向善之子，一念之錯，一¶
時而悞，易其前修，迷其後果，此遇爾而然也；如作惡之子，與爾¶
綢繆，偶爾一語，恍然若悟，決絕塵思，雖内侵外感之無邊，乃守¶
一抱源而自益。如是之人，爾魔曰逼其處，日雜其心，斯人也未¶
必與爾相親也，安謂日之不可仰？月之不可瞻也？夫可瞻、可仰，¶
則又安知其不可行也故曰中智除之而退除爾之術無他在¶
一慧劒耳。爾謂不可挫鋒，又何謂割我、斷我、奪我、破我如是等¶
等耶？可知皆從慧所發耳，又奚虞爾之遇而易其初心哉？所謂¶
下愚能與爾處，不能與道處，誠然也。』魔曰：『否。天地之理，本諸性¶
情性之所好不同。而心之所尙有別，或隨其情性而不信虛無¶
<pb:CK-KZ_JY164_02p052b>¶
意者，得無以道爲勞而以魔爲逸，道反是魔而魔反是道歟？』道¶
曰：『性情原是不錯，勞逸固是有分。有因勞而至逸者謂之靜，有¶
因逸而至勞者謂之動。靜，道也；動，魔也。然動非外之動，靜非外¶
之靜。虛無者，乃靜之機也。苟能心靜而身動，則可以知魔道之¶
微，其謂魔反是道。道反是魔，皆人心無慧見，疑團結就耳。此等¶
之流，路頭認錯，偏性偏情，乃自墮者，安足與語？』魔曰：『守一之中，¶
則可與天地並。世之道多矣，有邪道，有正道，則安擇乎？則何以¶
知其邪與正乎？不若不信之爲宜也。』道曰：『「守一之中，與天地並。」¶
此太上之言，正謂道也。世之道，一而已矣。甯有多乎？道惟正而¶
已矣，詎有邪乎？邪者，卽魔之用也。其知之鑒參乎理；其信之心¶
<pb:CK-KZ_JY164_02p053a>¶
存乎天。故三聖人之教，其有同異之分，在行事上看之耳，若心¶
則未嘗稍異。今之人信佛者背聖，尊道者闢佛，俱由夙根淺薄¶
未明，天地之理不知。三聖人何曾有分也？若是一偏者卽謂之¶
魔也。』魔曰：『三聖人之教，人人知而尊之。獨三聖人之用，則又不¶
能使人無疑。其他不必言，如爾純陽之道，依於純陽。其自稱曰「¶
囘道人」，分明以道自任矣。今觀汝得道以來，已多年𡻕。其隱見¶
世間，種種不一聞而信者十之一二。見而信者十之二三，其見¶
聞而皆未信者十之八九。起人之疑端固已多矣。獨降懸筆事，¶
令人觸機恍忽，若有若無，信者有之，疑者有之，其疑信交半者¶
有之，剌剌終朝，說不盡千萬語言，而人未嘗遵行一字。况善惡¶
<pb:CK-KZ_JY164_02p053b>¶
之報，雖言之凛凛，而觀諸影響又屬玄虛。矧託諸三寸之管而¶
假馬子之請，以一几之窄而批數千之語。一請卽降，聞召卽臨。¶
又求畫、求字者揮毫而不拒，豈一池之墨足敷？若是之用乎？片¶
刻之下能如此之多乎？且人又不能眼見，而尙有塵凡之隔。隱¶
見之間，雖欲謂其人曰：「爾誠爾無欺。爾誠則德，汝則道之不遠，¶
則報之不遠；爾忠爾孝，示爾悌、示爾信，人之始終奉其言而行¶
之者，我魔實未之信也。夫知是純陽而猶有未必然者，况疑非¶
純陽而欲遵純陽之教，豈易得哉？魔固知純陽之道，實有媿於¶
我也。』道曰：『吁咈哉。醒一貫之機，而充諸宇内者，仲尼也。悟色空¶
之相幻，而歸諸無生者，佛子也。宣太上之好生，洩還丹之奥旨¶
<pb:CK-KZ_JY164_02p054a>¶
立宏愿而指迷者，純陽也。純陽之道，度人而已，不能與三聖人¶
並。但三聖人之道，純陽固不能謝其爲無知也。夫隱見者，卽道¶
之用。道也者，豈盡托諸隱見之中，人不我信而盡我功行，庶上¶
帝無責而完我之夙愿也。降筆臨壇，雖云不可測而亦有可測¶
者在焉。夫當空一日，光㪚萬川。雖破室蓬門，未嘗不照曜，豈以¶
一几之窄、一池之墨而批數千之語爲疑惑之端乎？苟「如蜉蝣¶
伎倆」五字，撚鬚則靈魄猶然可逞，抑何異於仙凡之隔也。若假¶
馬子之手，因請卽至，聞召卽臨，此因緣有在，抑豈塵情之易測¶
耶？嗟今之人曾有未及馬子而疑馬子者，吾不知其何也？至於¶
善惡之報，有極彰明處，惜人未之覺耳。不然，世之高車大馬、安¶
<pb:CK-KZ_JY164_02p054b>¶
享遐齡，而窮陋夭亡病災莫數，曷由而來也？抑旦夕之禍福何¶
由而生也？豈天預以其報語於人哉？可知玄虛影響，實非玄虛¶
也。若乃字畫淋漓，亦興之所至耳。雖非與筆墨爭橫，聊示烟霞¶
逸况，然亦各有意焉，非無爲也。嗟乎，婆心空切，魔道同舟。枉吐¶
靑蓮，誰生覺悟。知我純陽，疑非我降；不知純陽，降亦生疑。道之¶
不明也，夫人也；道之不行也，夫天也。魔乎，魔乎，將安除乎？其信¶
吾道，可也；其不信吾道，亦可也。魔乃喟然曰：『聖人之道至矣。魔¶
不敏，敬謝聞教。』¶
¶	
¶	
<pb:CK-KZ_JY164_02p055a>¶

*** 　　雜說(二十二則)¶

聖人濟世，以切世之急務。應時之要，則如劈面一鍼，臨波一犀，¶
不復贅論矣。故太上說五千言，而辭尹喜。佛乘說十二部，而歸¶
湼槃。孔子治魯三月而行，此聖人濟世之良功也。如道人婆心¶
普願，掉舌鼓唇，說法傳經，敲詩繪素，借世人之貪愛而度之，假¶
幻相之好惡而化之。道人之感應於眾生者，亦要眾生猛悟於¶
道人也。嗟爾眾生，猶不謂然。以道人之婆心普願則曰『慈悲』，掉¶
舌鼓唇曰『妙用』，說法傳經曰『未解』，敲詩繪素曰『不足』，如此終朝。¶
貪愛日增，好惡更長。道人宏願無成，口過自染。一切婆心皆爲¶
虛誕。以度世之道人，作爾儕戲謔之墨客矣。於戲，道人駐世千¶
<pb:CK-KZ_JY164_02p055b>¶
萬載，悠悠放浪，何爲不可？但眾生百年𡻕月，前去幾何？道人說¶
話未完，恐眾生不能待我矣。雖尋聲赴感之大士，普願垂慈之¶
道人，只可弔白楊而悲狐穴耳，又何有功於眾生。道人手倦舌¶
乾，婆心盡矣，又何復與世伍耶。且爾輩以流傳卽功德，以誠信¶
卽皈依，欲求猛悟修持，𤍠閙場中，喫一劑淸凉㪚者；千萬之中，¶
一不可得，道人又有何面目稱度世耶。乃今列名者雖有七十，¶
遵崇者不過三十四人，僅可度者七子而已。如七子始勤終怠，¶
則亦吾末如之何也，已矣。故曰：『人心險於山川，難於知天。』欲引¶
道機，先除魔障。試之不懈，始與道謀。然道非眞功德，則不可如。¶
一念一舉，當以《太上感應篇》、《功過格》爲則，時刻登記，功竣一千，¶
<pb:CK-KZ_JY164_02p056a>¶
叩壇自有直指。若能行三千善滿，親度有期。豈忍以隱見之間，¶
爲凡情之莫測耶。如仍悠悠忽忽，顧盼尋常，失此緣機，後追莫¶
迨。¶

　　又¶
修功立行，三教中第一法門。惟行立則過自寡，功修而惡自遠。¶
故曰：『過惡不生，而功行兩立。』所以，古先聖賢出人頭地者，務在¶
寡過去惡。惡念不生，則善行自足。有志之士欲求道而歸正覺，¶
莫不從功過上着力行來。惜乎，叔世之人視爲迂濶，自墮下流。¶
或以善爲仇，而終身行惡；或有知善不爲，而惡念難除；或以懷¶
謀爲得計，或以背理爲無妨。未舉心而先商利已，初發意而已¶
<pb:CK-KZ_JY164_02p056b>¶
屬欺人。誕語、誕情，不義猶稱有義。旣奸、旣詐，虧心自謂無虧。傷¶
哉。淫虐日增，而天人不懼，悲乎。孝忠罔顧，而廉恥莫修。間有小¶
善之流，外躭聲望，内媿瑕疵，未勉寸修，先矜已善，欲期實行實¶
功，難謂誰非誰是。是以，只得把功過一端，從新說法。天之報應，¶
固自不爽。第三千之約，八百爲期。初有視之爲易，而不知進之¶
甚難。苟能知其難而行之，又不覺進之甚易。無他，在願力何如¶
耳。故積善之道有三焉：有行其善，而不知其爲善者；有行人所¶
難能之善，而不自以爲善者，善之善也。有知其善而勉强行之¶
者，有行其善而存其念者，平常之善也。有圖善之美稱，必行人¶
所知者，有小善爲之。大善則不能者，有過不改第，行善以希福¶
<pb:CK-KZ_JY164_02p057a>¶
者，不善中之善也。善之一念不同，彼蒼之報應有別，亦各從其¶
所修輕重而應之，夫何有虛也。然人不難自奮，所謂『苦海無邊，¶
囘頭卽是彼岸。』果能於不善中之善，漸至於平常之善。由平常¶
之善勉而進，又何難至於至善之善也。人苟至於善，不知善之¶
行，則渾然天理。古聖賢無異，乃功行充滿之驗，抑何所求而不¶
遂哉。功過格傳世已久，因果之報，《太上感應篇》俱已昭悉。但諸¶
子向往之念，能自奮興，庶不負道人度世之婆心。若以此爲難，¶
妄貪㨗徑，道不易言，言亦徒虛語耳。諸子圖之。¶

　　又¶
萬緣皆空，一絲不掛。不染塵情，養精育炁。如是受持，能爲戒行。¶
<pb:CK-KZ_JY164_02p057b>¶
(右戒。)¶

　　又¶
一念不興，諸趣莫作。守其靈臺，如水浴月。淸光浩浩，映乎四區。¶
(右定。)¶

　　又¶
斬魔斷障，郤欲消貪。洞然昭徹，萬類不侵。認得不錯，守得不踈。¶
行得不迂，進得不怠。(右慧。)¶

　　又¶
處紛不紛，居亂不亂。神淸氣逸，總出自然。雖遇物而以物應中，¶
不動摇循循進步。(右靜。)¶
<pb:CK-KZ_JY164_02p058a>¶

　　又¶
囘光返照，參破世迷。因言了覺，寸寸揣摩。不落人相，不滯人情，¶
奮於自進。(右悟。)¶

　　又¶
不怠不躁，養氣養元。調和内外，運以陰陽。形神牢固，愛欲力降。¶
此心如死，忘機可以成道，守一可以得仙。(右煉。)¶

　又¶
苦志苦爲，旣進復進。苦不辭苦，進不辭進。開門若閉，對面若無。¶
外行善事，内躭善行。依功恒習，遵諭敬持。忘其爾我，純乎道德。¶
(右修。)¶
<pb:CK-KZ_JY164_02p058b>¶

　　又¶
已知假合，解得源頭。歸源復顧，假應是現。旣假克除，眞能可保。¶
可保厥眞，眞亦自固。(右眞。)¶

　　又¶
花落水流，試問當年司馬；雲收雨㪚，追思昔日巫山。守我靈臺¶
之鏡，何虞幻泡之形？因果前生，原是今生所作；是非後世，還歸¶
斯世之爲。悟得玄關之奥，參通塵障之疑。奔走風前，酷似𨶒君¶
幌子；憂愁宇内，宛然魔帝招牌。視洶濤卽可知揚帆之險，欲恬¶
退乃能明採藥之淸，孽造由來，功成始去。夢中占夢以堪悲，形¶
外逃形而可笑。止源伊止，靜湖待靜。靜之可遇，止也宜求。後果¶
<pb:CK-KZ_JY164_02p059a>¶
前因，到頭覺悟。¶

　　又¶
古鏡一輪，照塵而碧；新霞萬縷，處世而空。龍虎嘯風雲於物外，¶
利名勞靈性於迷中。眼底慧光，擬於冷電；身中奥訣，誤也寒飈。¶
樵沙𡻕月，已將期忠孝人；天何咫尺，披亘古不闡之玄，悟於今¶
未明之化。道人饒舌，蓮蕊含羞。世子忘機，桃香吐艷。果能奮羽¶
恪守吾規，棄凡礙於蜉蝣，了正覺於鸞鶴。將見白雲繞膝，靑杏¶
羅胸，忠孝旣全，生死頓了。誰謂頑石不可點頭，枯松弗克靑老¶
耶。¶

　　又¶
<pb:CK-KZ_JY164_02p059b>¶
鶴長鳬短，人生事業不齊；蜉死蝣生，世界悲歡莫測。竹葉無憂，¶
醒後中山已老；黃花有約，歸來上苑纔春。白雲牽去野心機，丹¶
鳳尙然饒舌；靑牛會來初智慧，紫霞卽便囘頭。靉靆煙中古丈¶
夫，秦之小役；浮沉石上老毛女，漢也間仙。視形體之無無，知而¶
且悞；了身心之默默，悟矣忘情。孤鸞啣九極之霓，洪水泛三元¶
之境。功名富貴，碌碌紅塵擔子；乾坤𡻕月，忙忙黃土嬰兒。愁塜¶
上之󰆷蘿，懷花間之鳥雀。太虛有盡，本願無窮。憶美玉之煙，藍¶
田日暖；懷眞金之色，赤水風柔。倩我同人，願君合道。¶

　　又¶
古有觀於𣺌介山，夜如晝，月明，吾儕嘗甯止焉。東坡自宋，乃從¶
<pb:CK-KZ_JY164_02p060a>¶
華山寺西一眞皈吾。今尙在。¶

　　又¶
道者就是這箇，這箇本無言。若求說這箇，這箇卽是這箇。¶

　　又¶
昔吾修煉於雲房石室中，立誓願而證果。今隱現世間已屢，惜¶
諸子猶不敏，奈何？¶

　　又¶
浮生大夢，何以能醒？本來面目，認錯刧刧，報還難贖。故當空一¶
點，應作如是觀。¶

　　又¶
<pb:CK-KZ_JY164_02p060b>¶
終南鶴嶺多異樹，直者聳天曲者環。谷中有虎兕棲止，風生時¶
山鳴林吼。有道者則恬然，否則阬途。¶

　　又¶
煉丹先須煉元，不然，試雞化鳳，主人猶然不得，名曰丹奴。¶

　　又¶
吾徒雖多，自何仙姑而下七十八人。今成道，從靑城丈人遊者¶
居多焉。粵西恒有遺跡，世可採。¶

　　又¶
『遇廬則居，遇鍾則叩。』八字足了萬世之因。今道人饒舌多矣。爾¶
儕不悟，尙曰：『再問問』，呵呵，吾亦不解。¶
<pb:CK-KZ_JY164_02p061a>¶

　　又¶
學道者原不在山，處世塵，隱金馬，方是大修行人。故曰：『山惟靜¶
而巳。』¶
¶	
¶	
¶	
¶	
¶	
¶	
¶	
<pb:CK-KZ_JY164_02p061b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p062a>¶

*** 　　訓世說¶

世間士子，尊神仙以爲師，豈好虛無而鮮實行哉？土子讀書，無¶
過達道之良能。神仙證果，亦惟倫德之無虧。所以別者，儒以入¶
世，道以出世。入世則嗜慾情濃，出世則兒女意空。夫濃情以致。¶
損忠孝之行，則何若空意，以消貪戀之苦。與道爲友者，安可不¶
去貪，不去戀哉？諸子曰：『我將爲去貪去戀計，不能日與師疎。』曰¶
『在爲師』，亦豈忍與諸子疎？抑知『疎』與『不疎』非在形跡間也。使求¶
形跡而無節，是去禮也，使求形迹而不敬，是失禮也。使求形迹¶
而猶肆，是不信也。使求形迹而弗解，是無智也。使求形跡而鮮¶
終，是遠忠也。使求形跡而善怒，是不仁也。使求形迹而不孝、不¶
<pb:CK-KZ_JY164_02p062b>¶
友、不慈，是喪德也。亦何有於道哉？今有條約，有一不遵，非我弟¶
也。讀書者，晨起弗卽出，卧室靜坐，記佳篇一自三背，靜想昨所¶
記篇，神會前背，旣貫，方出飯。可一聞家政，卽入看書。詳註義必¶
達，必再且三，習書字畫。記史勿多，務熟。或閒步與同學論史，頻¶
温所習。未卧須温舊卧。而思惟此，外無思，或思師可也。當不以¶
拜跪重，若不書則惟勤業，弗逐兒戲。見利思師，遇慾懼師，念善¶
有師，意惡凜師，聞樂切師，聞苦體師，有疑質師，事困求師，不明¶
順師，他言會師，師之所示，無不遵之。毋愁貧，毋慕富，毋刻剝，毋¶
奢侈，毋傲惰，毋輕狂，毋妒忌，毋猜疑，毋後言，毋罵詈，毋低銀，毋¶
鬬賭，毋善嗔，毋好嬉，毋私已，毋損人，念念師嚴，是卽道矣。諸子¶
<pb:CK-KZ_JY164_02p063a>¶
凡規諫同志，須和顏輕語，低聲下氣，卽父子、兄弟、夫妻皆然，不¶
可直遂辯別，自是已說，互相爭議，竟無裨益。入道者將此粘諸¶
座右。¶
¶	
¶	
¶	
¶	
¶	
¶	
¶	
<pb:CK-KZ_JY164_02p063b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p064a>¶

*** 　　參說¶

天地間，一逆旅也，誰能借寓而善其身志乎。能知來因，自有去¶
果。知之道難言之矣。有不俟引接而知之者，上乘修人也。有必¶
待接引而悟之者，中乘修人也。有必經引接而知接引之爲功，¶
知接引而怠於引接者，下乘修人。而終於人，而竟不成其爲人¶
是也。子等好參，爲師發參，亦將以中乘修人待子也。子等有知¶
之者乎？悟之者乎？不以坐功苦子等，以子等非殊等耳。如曰：『純¶
陽不以坐功課弟，而以參學教弟，毋乃野狐禪乎？非仙家本等¶
也』，則不知師心因材教育之心也。夫參卽坐也，參功卽坐功。能¶
於參處打破，亦能如坐得珠成功之一轍耳。參豈慢參耶？仍有¶
<pb:CK-KZ_JY164_02p064b>¶
内功使之把握。人未得之，卽得未造之，卽造未深造之，卽深造¶
未沐浴之，卽沐浴之而百不能一之沐浴耳。嗟嗟，人之未見純¶
陽，不知純陽之化度弟子爲何。若旣見純陽，止見純陽之化度¶
弟子僅此也。嗟嗟，爾之所謂僅此者，正純陽之化度弟子之出¶
生死、反天眞之上上玉淸秘旨耳。人亦何可忽耶？子等亦何可¶
不從此猛力耶？此法總不碍名、碍利，趁名利之公而暇則從事¶
焉。眞有勝珠之以坐爲功，同功而一轍也。能不猛省則箇？偈曰：¶
『眼前箇箇若英才，只是當頭未見孩。要使三千孽案倒，除非一¶
粟再還胎。』¶

我之去參而仍用參者，從儒參也。一落禪話，便習混參。搪塞儒¶
<pb:CK-KZ_JY164_02p065a>¶
參，原有一團靈機在内。使子輩據見在識，始從着落處見根，繼¶
從見根處明性。明得性本來自見，不用知識。無非知識流行，不¶
用虛空貫會，無非廓落四照。到此三教便同源矣。子輩其識之。¶
¶	
¶	
¶	
¶	
¶	
¶	
¶	
<pb:CK-KZ_JY164_02p065b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p066a>¶

*** 　　誦經說¶

嗟乎，我自證道以來，曠懷天地間，低囘千古而不能已也，豈好¶
勞哉？自一片婆心，滿腔佛念，至酉年分宿後，愈覺日日難離塵¶
世上，時時忘倦筆乩頭。非曰現身說法也，而引經論懴亦將有¶
過乎此而爲功者。時有若聞純陽號而洗心者焉；時有若讀純¶
陽經而皈念者焉；時有若與純陽法會而始洗心者焉；時有若¶
經純陽救度而始皈念者焉。嗟乎，在昔爲然，於今猶烈。如某某¶
者，心靈素蠢，一聞余號，立地洗心，余亦從而點首，深加勸護；如¶
某某者，心地素慳，一讀余經，頓刻破吝，余亦從而垂照，曲爲安¶
全；如某某，心雖與道暌違，自與法會後，道心愈熾，道念愈堅，余¶
<pb:CK-KZ_JY164_02p066b>¶
不覺喜由中出，樂自天生，不惟消其已往之愆，益復裕其後昆¶
之福；如某某，心雖與釋爲鄰而與我道素不慣習，自經救度後，¶
初淡塵懷，旣眈道趣，日復一日，年復年來，將有與余相終始之¶
意，將有與余忘爾我之形，余不禁喜之深，憂之切。喜則喜其皈¶
命之旣䖍而不倦；憂則憂其家貧而道難。喜也，終不如其戚也。¶
爲是某者，能體余心而弗使我憂，將戚也易之以喜矣。頃者，我¶
從戍鎭來閣，聞誦我經，陡觸著經，初念，心焉喜之，樂焉從之，筆¶
焉志之，文焉表之。表是文，則不能不念及諸子；念及諸子，則不¶
能不表諸子之性情；表諸子之性情，則不能不曲表諸子之心¶
跡。心跡旣明，性情愈見。性情見而某某之不及某某者，將不容¶
<pb:CK-KZ_JY164_02p067a>¶
掩矣；某某之勝乎某某者，亦不容掩矣。某也，勉乎哉。莫謂不及¶
勝將在後某也，勉乎哉；莫謂旣勝不及隨之某也，勉乎哉；莫謂¶
不及勝勝從不及得莫謂業已勝勝從勝裏失勝也誰耶不及¶
也誰耶問諸子不知問之，我亦不知。客曰：『則將問之誰？』余曰：『還¶
問之諸子之心。』客曰：『諸子心從何處見？』余曰：『能誦余之經者，卽¶
見。』云。¶
¶	
¶	
¶	
¶	
<pb:CK-KZ_JY164_02p067b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p068a>¶

*** 　　度斗疏¶

伏以道滿乾坤，在在皆載道之區；氣包三界，人人具養氣之質。¶
氣不養，則道體潛消而不著；道不修，則氣元疏率以難宏。身雖¶
似人，性同若偶。叩之不靈，觸之不應。施之則近於俗而浮囂無¶
本，守之則固於愚而樸陋失眞。所以，三教聖人甯取樸陋而還¶
與救援，毋取浮囂而吝於施濟。吁嗟，吁嗟，予獨不忍，特發宏願，¶
廣度樸陋，兼及浮囂，不論樸陋之有上下，不計浮囂之有去取，¶
槪以我行我仁而不傷於忍，我施我義而不失之不情。人一樸¶
陋，諸慾牽之，其見累於物情者多矣。人一浮囂，諸孽附之，其脫¶
郤夫本來者眾矣。思所以去其慾累者，莫若先種道根。思所以¶
<pb:CK-KZ_JY164_02p068b>¶
還其本來者，莫若先解諸孽。一解諸孽，便見本來。一見本來，便¶
有道氣。一有道氣，便得修眞。一能修眞，便得證果。懃懃懇懇，莫¶
非爲是。如弟子某等，專勤拜請，手勒登名，細細註明，殷殷懇禱¶
者，何非望解諸孽以存道氣，以見本來，以修道願，以證眞果，伏¶
祈五斗星君照册嘉賚？一如上願。願願如是，道氣常存，漸得證¶
果，以副救刧初心。¶
¶	
¶	
¶	
¶	
<pb:CK-KZ_JY164_02p069a>¶

*** 　　戒性文¶

天地賦性，萬物惟人最靈，故曰『性靈』。靈者不執，惟人知理。故曰¶
『性理』，理者『不偏』。世人不明二者，動曰『性』、『氣』，不知人性卽天地之¶
性，人氣卽天地之氣。天地之性煦拂，生養之氣多虐戾，消亡之¶
氣少。人之動性使氣，如猛天之熖，如毒葯之發，如勁矢利刀之¶
離弦出鞘，傷人實多。是性爲暴性，氣爲殺氣，安得不執、不偏，無¶
傷天地之和也哉？吾今爲世人痛言暴性之害，不當暴而暴，無¶
事激成有事，小事激成大事，大事决裂而不可營爲，事務由此¶
壞矣。不可暴而暴，大人長者之前言語不遜，失尊卑之序，亡長¶
幼之禮，不顧干名犯義之愆，聲譽由此損矣。不必暴而暴，逆耳¶
<pb:CK-KZ_JY164_02p069b>¶
者微，拂意者小。可忍不能忍，可容不肯容，易燥、易怒，怒氣傷肝，¶
燥火攻心，日累月積，病根由此伏矣。不宜暴而暴，病中酒後，食¶
飽睡起，神魂未復，氣魄方安，躁怒忽生，大傷攝養，年壽由此促¶
矣。至於賓客在堂，友朋在座，一言不合，一事不宜，卽頭面火赤，¶
口舌雷轟，不特失禮。失體使座客窺之，知無涵養，無優容，心淺¶
量窄，非致遠之材，非任重之器，生平由此可輕矣，抱負由此可¶
測矣。富貴者性暴，人皆畏之，䝉蔽愈多，離心不少。欲處人十分，¶
雖至九分猶不快。莫敢諫阻者，非傷天理，卽害陰隲。一朝失勢，¶
忍爲十分，磨稜亦已晚矣。貧賤者性暴，人皆棄之，傲肆難容，狂¶
愎寡合，遇機緣十分，雖到九分終不就。莫肯援引者，非困饑寒，¶
<pb:CK-KZ_JY164_02p070a>¶
必遭顚沛，百事無成，思求十分將就，亦已晚矣。對父母而性暴，¶
雖平日善養，不得稱孝子。待子孫而性暴，雖平日善教，不得稱¶
慈親。處手足而性暴，雖平日稱相敬、相愛，不得稱難兄、難弟。凡¶
此者，皆性暴之害也。吾願世人敬聽吾言，受益不淺。老者，火性¶
猶存；少者，剛性宜制。設或彼此爭持，我有性，彼亦有性。使火逢¶
火，熖必迷天；剛遇剛鋒，必隕地。取禍招災，莫非性起。小者，貲財¶
損焉；大者，身命殉焉。此害尤爲非細而更宜深戒者也。或曰：『人¶
無烈性，何以爲丈夫？人無剛腸，何以爲男子？』鳴呼，過矣。天地賦¶
性與人剛腸烈性之中，亦須不執不偏，斯不失天地之性靈，斯¶
不失天地之性理，斯不失爲丈夫男子焉耳。雖然，不執不偏又¶
<pb:CK-KZ_JY164_02p070b>¶
不若能忍。世間大事業，未有不從涵蓄寬容之人成之，躁暴褊¶
急之人敗之者。果能忍焉，又不止爲丈夫男子，吾將稱其爲英¶
雄豪傑人矣。¶
¶	
¶	
¶	
¶	
¶	
¶	
¶	
<pb:CK-KZ_JY164_02p071a>¶

*** 　　戒貪文¶

世間惟貪最爲害事。古云：『知足不辱，知止不殆。』此是名言，不可¶
不省。奈吾見未富者，必求其富；已富者，必求其極富。右思左算，¶
朝夕營營，其設心非聚天下之財，盡歸我手不止也。是以非廉、¶
非恥，非禮、非義，一切行之；妨人害人，盤人算人，一切行之；賤入¶
貴出，放輕收重，一切行之；料家估產，準奴折婢，一切行之。殊不¶
知汝心愈貪，天心愈惡；汝手愈毒，天手愈辣。貪一分有一分之¶
禍，貪十分有十分之禍，禍不旋踵而來。又見未貴者必求其貴，¶
已貴者必求其極貴。勞精費神，寤寐遑遑，其設心非極朝廷之¶
爵盡尊我身不止也。是以營求鑽剌，彌逢迎合，一切行之；朘剝¶
<pb:CK-KZ_JY164_02p071b>¶
聚歛，苛求勒索，一切行之；求知乞憐、媚顏謟膝，一切行之；苞苴¶
貢獻、取下賂上，一切行之。殊不知汝位愈高，天視愈卑；汝爵愈¶
大，天視愈小。貪進一步有一步之害，貪進十步有十步之害，害¶
必反掌而見。是故，貪爲禍胎，貪爲怨府。所以，貴知足、知止而能¶
不辱、不殆也。此二者，貪之大者。他如貪於酒必病於酒，貪於色¶
必死於色，貪於賭必敗於賭，貪於鬬必傷於鬬，貪於訟必破於¶
訟。有一事之貪，行之而玷行；有一利之貪，爭之而傾家；有一味¶
之貪，食之而致疾。是故貪無大小，均有害焉。不可以貪之大者¶
爲禍大而愼之，貪之小者爲禍小而忽之也。¶
¶	
<pb:CK-KZ_JY164_02p072a>¶

*** 　　戒殺文¶

世人不惜物命，圖彼甘美，資我貪饕。不知人物同生天地，各知¶
痛癢，各具性靈。貪生畏死，莫不皆然。忍令湯燖刀割、血肉狼藉。¶
一日之内，一家殺一命，百家殺百命，以至成千累萬。殺氣血光，¶
上昏天日。天心好生，人心好殺。積慘旣久，所以災傷、刑戮、盜賊、¶
刀兵，殺人如草，聚爲惡刧，此自然之公案也。彼富貴者，賓筵肆¶
設，烹鮮擊肥，羅列奇饈，調和異味，厨中痛楚，堂上歡呼。一盤數¶
命，一食萬錢。爲天地鬼神所痛恨，或至斬絕宗嗣，滅其血食；或¶
至育生梟獍，傾覆家門。一身死後，三尺孤墳，半盂麥飯，不可得¶
矣，此自然之因果也。彼疾病者，不知保精寡慾，惜福延生，妄希¶
<pb:CK-KZ_JY164_02p072b>¶
滋補殺物之命，活已之身。孰知殺物療生，反促年夀，卽不速死，¶
淹延牀笫，萬苦千疼，呻吟晝夜以受活身地獄，此自然之報應¶
也。至於父母新喪，人非上聖，平生豈無過惡，正宜蔬食菜羹，爲¶
之生前懴罪。何可殺生害命，增彼地下𡨚讐，延僧請道，又何益¶
乎。子孫新娶，所望緜緜爪瓞，蟄蟄螽斯，後嗣昌盛。若殺物過多，¶
生理先傷。欲求世代繁衍，其可得耶。雖禮不可缺，亦當樽節省¶
儉，惜一命是惜一倍福，正是爲子孫地耳。至遇誕辰、產日，尤宜¶
念父母艱難，生死頃刻，茹素修持，省躬追過，不宜刀砧樽爼，戕¶
殺物類，上干天和，下益神怒，冥冥之中，減算削夀，試問可慶乎？¶
可弔乎？賓朋親戚乍至，我不殺生欵接，不過謂我吝耳。要知我¶
<pb:CK-KZ_JY164_02p073a>¶
非吝物實乃吝福人怒猶可違天怒不可測尋常餚酌彼此俱¶
無罪孽利孰大焉吾厯厯明言不殺有益獨不言祭祀者何儒¶
教聖人深言不豐不潔爲不孝豐之一字與不殺相反吾不可¶
辯其是非耳雖然地下祖父果能來食人間肥腯乎子孫明德¶
馨香祖父享之方爲無盡再思之可也吾願普天下不殺二字¶
人人存心事事存心自然天地淸甯刀兵不作富貴久長疾病¶
無苦子孫繁盛天公公案生死因果陰陽報施皆可不必言矣¶
世人其勉力行之¶
¶	
¶	
<pb:CK-KZ_JY164_02p073b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p074a>¶

*** 　　戒心術文¶

人生世上，爲善者惟心；爲惡者，亦惟心。故佛書云：『一切由心造。』¶
此言誠是也。吾見人生脫胎墮地時，此心渾渾噩噩，有善無惡，¶
一種天良，毫無缺欠。及至有識有知，習染旣深，機械乃作，而心¶
術生。人非墮地之人，心非墮地之心矣。或存心於刻，或存心於¶
毒，或存心於詐，或存心於險，或存心於貪，或存心於邪，或存心¶
於妒，或存心於侮，或存心於欺。凡此者，皆心術也。心術不正，良¶
由利已之心勝，不顧妨人之害大故也，然不必見諸行事也。而¶
其刻也，毒也，詐也，險也，貪也，邪也，妒也，侮也，欺也，心意一萌，天¶
地鬼神昭明顯著，皆已知之，大過大惡何所逃焉？有人於此，考¶
<pb:CK-KZ_JY164_02p074b>¶
其生平，無損人利已之事，無殘忍刻薄之行，而且言稱道德，語¶
法聖賢，宜其吉祥駢集，世葉緜長，家道昌而祿食厚矣。乃致災¶
禍，牽子孫，淩替貧窮困苦，疾病艱難者，何也？以世人觀之，必¶
謂天地不公，鬼神不靈，善惡報施有不足憑矣。是蓋聽其言不¶
能察其心，觀其外不能測其内。雖未有損人利已之事，而時懷¶
我强彼弱之思。雖未有殘忍刻薄之行，而時萌幸災樂禍之意。¶
乃其心術之不正，故天使人事之不齊耳。是以此等人，推其心¶
術，特無際遇事權，縱有惡不能爲。若一朝得意，所謂笑中刀，蜜¶
中毒，柔而害物，陰賊險狠，何惡不可爲哉。且人之一身，最難制¶
者心也。大抵遇利則刻，遇讐則毒，遇懦則詐，遇怨則險，遇財則¶
<pb:CK-KZ_JY164_02p075a>¶
貪，遇色則邪，遇能則妒，遇老則侮，遇幼則欺。凡此過惡，非天生¶
之，非人教之，盡由心造。况可又加之以術乎？術者，我愚人而人¶
不知，我害人而人不覺，暗弄機關，陰圖僥倖，默地用心，背人造¶
意。意惡之條，冥曹最重。蓋暗害甚於明傷，陰凶深於陽惡故也。¶
故士君子學修身者，先須正心。正心之法，刻則化而爲厚，毒則¶
化而爲和，詐則化而爲實，險則化而爲平，貪則化而爲介，邪則¶
化而爲正，妒則化而爲謙，侮則化而爲敬，欺則化而爲誠，心旣¶
正矣，術又何從而生焉？是心之所造者，善也，福也，天良也，又何¶
憂吉祥不駢集、世葉不緜長、家道不昌祿、食不厚也哉？太上曰：¶
一念之善，善神隨之；一念之惡，惡神隨之。』此正教人端心術之¶
<pb:CK-KZ_JY164_02p075b>¶
謂也，可不戒諸，可不戒諸。¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p076a>¶

*** 　　戒口罪文¶

鳴呼，口舌之禍大矣哉。有一言而傷天地之和，有數語而生鬼¶
神之怒，有片詞而折平生之福。或揚人之過，或訐人之私，或形¶
人之短，或妒人之才而損其聲譽，或嫉人之能而敗其成功，或¶
忌人之富而唆其訐訟，或間人父子而使天性有戾，或離人夫¶
婦而使情愛相乖，或疎人友朋而使交誼不篤，或端士而謗之¶
曰邪，或善人而毁之曰惡，或貞女而汚之曰淫，或令同室操戈，¶
或令連枝挾刃，或令相知按劍，或令骨肉持刀，或令孝義難明¶
而刎頸，或令節烈不白而投繯，或令忠直見斥而飲恨，或可信¶
者而使之疑，或可讓者而使之爭，或可生者而使之死，或不能¶
<pb:CK-KZ_JY164_02p076b>¶
排難而益難，或不能解紛而加紛，或不能釋怒而增怒。凡此或¶
出之無心，或蓄之有意，逞貝錦之文，誇如簧之巧，如此讒佞，陽¶
爲投𢌿，陰爲舌，口罪󰆷毫，天刑莫逭。至於謔詞諧語，儇利尖¶
酸，不過謂口頭游戲，無關大過。或戯及父母，謔及妻孥，忘尊卑¶
之序，失交遊之體，便於人倫有害，天和有傷，鬼神怒之，祿算減¶
之。而况因謔而怒，怒而鬨，鬨而成終身之大隙者，不少也。安可¶
不戒哉？吾願世人戒讒言以寡孽，戒邪言以正心，戒譏言以遠¶
怨，戒忿言以釋讐，戒狂言以避禍，戒傲言以近情，戒謔言以消¶
隙。三緘其口，一卷其舌。可以隱，不可以言。福由斯積，祿由斯厚，¶
夀由斯長。吾且敬之曰：『吉人之辭寡。』¶
<pb:CK-KZ_JY164_02p077a>¶

*** 　　戒刀筆文¶

伏羲畫卦，蒼頡制字，原以闡道明理，彰文教也。後世人心不古，¶
詐僞日興。於是，先王有爰書之作。法律雖嚴，總以警戒民人，以¶
期不犯云耳。豈知人心愈詐、愈險，卽於法律之中習爲刀筆一¶
家，混淆曲直，顚倒是非，誣輕作重，簸虛爲實，字字刀鋒，言言蠆¶
毒，瞀迷耳目，蠱惑聽聞，雖明察如趙頴川，决斷如神；寛仁如于¶
廷尉，平反無枉。而刁詞易信，誑語易欺，亦難片言折獄，一訉得¶
情。以故，片紙一入公門，屈人之杖，枉人之刑，費人之財，破人之¶
家，蕩人之產，殺人之命，能使其人至死而不悔者，其故何也？大¶
凡搆訟者自盜賊人命，而外餘者不過一時之憤耳。其讐易解，¶
<pb:CK-KZ_JY164_02p077b>¶
其隙易消也。操刀筆者，從中主之於不訟處激成必訟，小訟處¶
激成大訟。於無罪中織成有罪，小罪中織成大罪。遂使兩讐不¶
解，兩隙難消，爭强角勝，勢不能罷，氣不肯降。惜名聲不惜貲財，¶
顧體面不顧性命。至有破家蕩產，死而不悔者，雖搆訟者之愚，¶
實刀筆者害之也。是刀筆禍人最烈，其罪豈不大哉？世人習此¶
一家，不過覓蠅頭之利，以養身、養家。不知䧟人之身以養已身，¶
破人之家以養已家，天地鬼神焉肯容之？果報昭昭，有不身遭¶
刑憲、家滅灰塵者，吾見亦罕矣。嗚呼，古人造此筆也，何藝不可¶
習？何技不可專？使其混淆曲直，顚倒是非。心思之巧，習爲文章，¶
文章之工，何患功名？使其瞀迷耳目，蠱惑聽聞，言語之巧，專爲¶
<pb:CK-KZ_JY164_02p078a>¶
詞賦，詞賦之妙，何憂聲譽？小而書畫名家，大而論議名世，皆此¶
筆所爲，此筆所學，何必以此筆爲刀，傷人、殺人？陰毒害人，爲天¶
地鬼神所不容，因果報應所不免爲禍烈而獲罪大。故吾願斯¶
世，人人不習刀筆，搆訟者自然無刁詞、無誑語；聽訟者，自然無¶
屈杖、無枉刑。世界不必求治而自治人心，不必求平而自平。上¶
古制文作字無詐之風，豈不復見於今也耶。¶
¶	
¶	
¶	
¶	
<pb:CK-KZ_JY164_02p078b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p079a>¶

*** 　　戒爭訟文¶

世間損財破家、結讐成怨，莫甚於爭訟。有司民牧卽未必淸飲¶
廉泉，平同盂水，其於訟也，必利於息而不利於爭也。乃吏胥差¶
役，未必公門修善，手不名錢，利於爭而不利於息；訟師干証，未¶
必心因義激，鳴出不平，利於爭而不利於息。故一紙入公庭，爲¶
官者耳目最長，訪聞最確。某也家產約有若干，欲求必勝必須¶
若干送我方可。不然，理本長也，我幻之以短；詞本直也，我幻之¶
以曲。吹毛求疵，事權在手，孰敢違乎？爲吏役者，生發無窮，求索¶
無厭。某也使費止得若干，欲得訟勝，必須若干再用方可。不然，¶
事可審也，我偏不教官審；案可結也，我偏不教官結。舞文弄弊，¶
<pb:CK-KZ_JY164_02p079b>¶
犴猾隨心，孰能逃乎？爲訟師者，其初兩造。原屬小憤，輙恐之曰：¶
『彼怒不解矣，宜先發制人。』原屬小事，輙唆之曰：『彼小題大做矣，¶
宜大題應之。』原肯和處，輙阻之曰：『居間愚我也，彼布置已定。』原¶
易審結，輙疑之曰：『錢神力少也，莫輕易就審。』甚而，受一家之財，¶
佯爲勸止而實以鼓進；得兩家之賂，明爲竭忠而暗以輸敵。一¶
告可止而動經數告，一倍可了而花費十倍。嗚呼，上產不過萬¶
金，中產不過千金，下產不過百金。一經爭訟，官長、吏胥、差役、訟¶
師莫不沾沾，惟利是圖，惟財是索，勢不由已，不容不費，爭得訟¶
勝而財已失、家已破，一毫無所得，訟果有益耶？無益耶？何况兩¶
相爭者兩相恨，其恨終身不忘也。不止終身不忘也，兩姓子孫¶
<pb:CK-KZ_JY164_02p080a>¶
亦必懷恨曰：『我祖父爲彼祖父爭訟，爲彼祖父失財，爲彼祖父¶
破家，故我子孫無財、無家，貧苦無聊。』非爭訟害之，而何不恨官¶
長、吏胥、差役、訟師、得財得利之人，而恨彼祖父對爭對訟之人，¶
爭得訟勝而讐已結怨，已成數世，不能解訟，果有益耶？無益耶？¶
愚哉。世人而好爭訟者，何不一省也？至於爭財而訟，交道澆漓；¶
爭產而訟，骨肉殘傷；爭妻、爭妾而訟，婚姻醜播。不勝所失，倍於¶
所爭，勝之所得不償所失。是故，訟之必不可爭，爭之必不可訟¶
也蓋如此。世之人何不愼旃痛戒之。¶
¶	
¶	
<pb:CK-KZ_JY164_02p080b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p081a>¶

*** 　　求子文¶

不孝有三，無後爲大。接千年之血脈，享百世之烝嘗。天律最重，¶
絕嗣之報。人道尤隆，似續之兒。今世人但知求子於神佛，而不¶
體神佛之心，則求猶不求也。能體神佛之心於萬一，則雖不求¶
神佛，猶之求也。自古無信祈禱之聖賢，天上豈有專取拜跪之¶
神佛？神佛首重忠孝，求子則依忠孝。忠不必立朝致身。始忠也，¶
士人以讀書明理，守分待時，培養人材，以望爲國家出力卽忠¶
也。恪守王章，恭畏國憲，毋作聰明、亂舊章，弄筆墨、舞文法，出入¶
有司衙門，欺侮前輩鄕里，亦忠也。忠之理無窮，可以類推。佛經¶
云：『毋忘國王水土恩。』《詩》云：『普天之下，莫非王土；率土之濱，莫非¶
<pb:CK-KZ_JY164_02p081b>¶
王臣。』念及此，有一人不當忠乎？今爲愚人先示戒三言，一曰早¶
完國課以竟公；二曰不許忘分談朝政；三曰不許恣肆輕忽地¶
方父母官。師孝之理，徹天徹地，無所不包。終身之孝、一日之孝、¶
時時之孝、念念之孝、自古勸孝文多矣。《文昌經》云：『天地是孝德¶
結成，日月是孝光發亮。』二語尤廣大流通，今試思求子爲何？吾¶
欲爲父母也。吾欲爲父母，吾豈無父母乎？言及此而不動心者，¶
是眞無子者也，萬求無益也。試思，吾生子非爲吾，欲爲父母，吾¶
正欲報吾父母，正以報吾父母之父母，則益推益廣。上古聖帝¶
明王、仁人孝子之用心無異是矣。雖得子有早遲，得子有多少¶
之不同，由命數使然，不必求而自勝於求也。吾有語云：『父還有¶
<pb:CK-KZ_JY164_02p082a>¶
父，追遠必極其誠；兒更生兒，貽謀務盡其善。』良有味也。求子者¶
依此忠孝二字，時時體之，念念行之，則求子得子。吾當令送子¶
元帥、衞房聖母抱送麟兒。宋王曾、明王守仁是顯證也。天道無¶
私，惟佑善人。吉人爲善，惟日不足。凡求子者，何不勉而思之。¶
¶	
¶	
¶	
¶	
¶	
¶	
<pb:CK-KZ_JY164_02p082b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p083a>¶

*** 　　戒淫文¶

人性惟淫難戒，人罪惟淫最重。世間淫孽不一，吾今細爲拈出¶
之。見好婦女，時時注念，刻刻存思，廢飲食而形夢寐，謂之想淫。¶
見好婦女，言語輕挑，口角逗引，恣諧謔以動心情，謂之語淫。見¶
好婦女，有心凝視，著意偷覘，眼目射而神魂飛，謂之視淫。見好¶
婦女，假託慇懃，詐爲周匝，飾禮節而圖媚悅，謂之意淫。若此之¶
類，雖袵席不交，形骸未接而淫心已蕩，淫惡已彰。止恨無便可¶
入，無隙可乘耳，陰律實已著之。豈得謂無罪哉？兹猶爲未成私¶
狎者言之。幼婦少女，貞心未固，烈志未堅。狂且朝而引、夕而誘，¶
食物投其所嗜，衣飾迎其所好，容止笑貌得其歡心。心非木石，¶
<pb:CK-KZ_JY164_02p083b>¶
不能無情邪。腸一軟，苟合遂成。於是玷門風、壞名節，夫恥其爲¶
妻，子恥其爲母，翁姑恥其爲媳，父母恥其爲女，宗族恥其爲本¶
姓婦，辱及三宗，汚流數代。淫罪滔天，天地斷難寬縱者也。婺婦¶
孀妻，遙遙𡻕月，守節原難。或逢逗引，捐紅顏於頃刻，拒白刃於¶
須臾。如此烈腸，能有幾人哉？月夕花晨，較有夫之婦爲易誘，不¶
知數載氷心，片時掃地。新姦眠於黑夜，故夫哭於黃泉。祖宗髮¶
䜿，鬼神眦裂。淫罪滔天，天地尤難寛縱者也。閨姝處子，及笄之¶
年，情事已知，慾心漸覺。夭桃未賦，標梅將詠，或遇勾挑，斷臂以¶
見貞，刳心以示烈，如此剛志，能有幾人哉？穴隙踰牆，較已嫁之¶
女爲易，動不知一旦失身，終生抱恥。有慙花燭之宵，殊媿奠雁¶
<pb:CK-KZ_JY164_02p084a>¶
之禮。琴瑟必乖，家門非吉。淫罪滔天，天地更難寛宥者也。至於¶
靑衣使婢，亦婦人身也。勿謂受我豢養，奸宿無妨。靑樓紅粉，亦¶
婦人身也。勿謂受我貲財，淫慾無害。雖罪有差等，而淫則一也。¶
嗚呼，世人淫罪易犯，卽平昔硜硜以道自居，以操自守，以正人¶
君子自命者，猝遇邪緣，不能定情，鮮有不失足汚池、沉身慾海¶
中矣。何不一思我之妻妾被人思念，被人挑逗，被人偷覘，被人¶
媚悅，甚而被人私狎，我必非常忿怒，雖手刃其人而恨未洩也。¶
人之妻妾被我思念，被我挑逗，被我偷覘，被我媚悅，甚而被我¶
私狎，人之非常忿怒，亦必思磨刃以殺我。此心此理，與我同也。¶
是淫人妻妾者，不獨陰律有犯，實性命攸關之事也。何苦以頃¶
<pb:CK-KZ_JY164_02p084b>¶
刻之歡情，而蹈性命不測之禍哉？而况淫行報施，󰆷毫不爽，我¶
今夜淫人妻妾，而妻妾今夜未必不被人淫。我今夜淫人子女，¶
而子女今夜未必不被人淫。卽或不然，是天必積怒，遲之愈久，¶
報之愈刻。後世妻妾，子女，爲妓爲娼，皆不可知之事矣。吁，可畏¶
也哉。以故，不淫之人，天地重之，鬼神敬之，不犯陽條，不違陰律。¶
後世貞女必生其家，烈婦必出其門，閨房肅而帷薄，謹婦道正¶
而坤儀順，子孫之興可立見矣。設或不幸而有邪緣相逼，學魯¶
男子閉戸可也，學柳下惠坐懷可也，學謝端明卧不解衣可也。¶
遇此能堅忍不及亂，爲聖爲賢在是矣，成仙成佛在是矣。世人¶
何不勉而切戒之。¶
<pb:CK-KZ_JY164_02p085a>¶

*** 　　造就文¶

師之造就夫弟子，猶天地之覆載夫萬物，無不欲其生且成之。¶
爲大愉快。苟飛潛動植中有一物，自能振拔，卽從而愛護安養¶
使其盡夫一物之量而止。師弟之情之義，亦無不如是。是以弟¶
之事師，全要從晨昏定靜中，默默深討爲師至意，如何而刻責¶
我如是，如何而賞鑒我如是，如何而提唱我如是，如何而接引¶
我如是，如何而解𡨚釋結如是，如何而證祖超先如是。不探討，¶
則已畧一省覺，未有不内慚外赧，涕泣之無地矣。嗟嗟，我生而¶
前，天地主之；我生而後，君親師主之。親之愛護安養，已無不至；¶
師之教習詩書，亦無不已。夫師等耳，而獨師於仙。仙而肯爲師，¶
<pb:CK-KZ_JY164_02p085b>¶
教之不倦，乃若此。則其刻責、賞鑒，種種無倦之心，蓋必欲人人¶
必盡爲人之實，爲人人必使上契乎天之時。契乎天者，必使天¶
鑒賞、欣植而亦無倦施，始可以副我師多年造就慈悲血腸。能¶
如是，始眞我弟子也。¶
¶	
¶	
¶	
¶	
¶	
¶	
<pb:CK-KZ_JY164_02p086a>¶

*** 　　勸孝文¶

世之人善，莫大於孝，不善莫大於不孝。試思人子墮地時，口舌¶
難言，手足難動。無識無知，爲之含哺懷抱，體察饑寒，萬惜千憐，¶
非親而誰也。則親之耳聾、眼暗，齒落、筋衰，步履艱難之日，囘想¶
從前，當孝乎？不當孝乎？再思襁褓時，患瘡患瘖，遺矢遺溺，與死¶
爲鄰，爲之撫摩調治，推乾就濕，萬痛千疼，非親而誰也？則親之¶
疾病龍鍾，淹纒床笫，宛轉呻吟之日，囘想從前，當孝乎？不當孝¶
乎？又思長成時，爲之求衣食、完婚娶，立財產，萬計千籌，非親而¶
誰也？則親之形骸瘦瘁，精神耗散，非帛不温，非肉不飽之日，囘¶
想從前，當孝乎？不當孝乎？夫在富貴者，父有家業之豐饒，母有¶
<pb:CK-KZ_JY164_02p086b>¶
婢媪之使令而生我、鞠我、顧我、復我、教誨詒謀我，罔極深恩，猶¶
難酬報。而况貧賤者，乃忍饑以食之，忍寒以衣之，劬勞辛苦以¶
養之。哀哀父母，欲報之恩，甯有涯涘耶？至於嫠母存孤，煢煢矢¶
志，一󰆷血𦙍，育養成人。天地爲之改色，鬼神爲之含悽。設有不¶
孝，罪大尋常十倍。或有妾媵生子，遭嫡婦之妒虐，母命險在深¶
淵，子女危如纍卵。僥倖成立，艱苦備嘗。設有不孝，惡加忤逆三¶
重。是故，不孝之愆，陽律所不赦，陰律所難原。吾觀人子自幼而¶
長，長而壯，親之養子之日頗長；父母自衰而耄耄而死，子之養¶
親之日甚短，崦嵫暮矣，桑榆迫矣，盡心盡孝，曾幾何時矣？思念¶
及此，有不悲不懼者，其人天理已絕，人性已滅，不死則殃，此自¶
<pb:CK-KZ_JY164_02p087a>¶
然之事矣。吾普勸世人，我能孝自無逆子，子能孝自無逆孫，繩¶
繩克繼，葉葉永昌，善孰大焉？利孰厚焉？《詩》曰：『孝思不匱，永錫爾¶
類。』洵不誣也，勉哉。¶
¶	
¶	
¶	
¶	
¶	
¶	
¶	
<pb:CK-KZ_JY164_02p087b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p088a>¶

*** 　　勸弟文¶

人生最親切者，無如兄弟。同此父母，同此血氣，同此胞胎，安可¶
不同此天懷乎？幼時總角斑衣，糕果共食，竹馬同騎，出入嬉遊，¶
不離跬步，何其相愛、相樂也？及至長成，分居授室，或因妻妾枕¶
言蠱惑，或因朋友簧語動搖，或因財產利心攘奪，有此三者，遂¶
使友愛頓成嫌隙，手足化作戈矛，讐心切齒，鬩牆之鬬由是來¶
矣。不知朋友勢衰則去，利盡則疏，一有患難，畏避不暇，誰肯赴¶
湯蹈火爲之拯救？兄弟雖大怨大恨者，義難坐視，情難恝然。理¶
上說不去，亦當挺身而出，爲之百方營解而後已。故吾見朋友¶
援溺者甚少，而兄弟救難者實多也。是朋友不如兄弟者如此。¶
<pb:CK-KZ_JY164_02p088b>¶
妻妾情意相孚，恩愛交篤，或有不幸中道死亡，安保琵琶不上¶
別船？此時親戚流涕而送子女，牽裾而哭，毅然另嫁，曾不囘頭。¶
遺孤在室，屬之何人？兄弟情關骨肉，義難棄捐，理上行不去，自¶
當爲之撫養、教誨，使之成人而後已。故吾見妻妾棄子者儘多，¶
而兄弟存孤者不少也，是妻妾不如兄弟者又如此。嗚呼，世人¶
亦何苦溺妻妾而讐兄弟，信朋友而疏手足哉？至於財產，乃祖¶
父所遺，爭之奪之，或鬬或訟，各不甘休。祖父在堂者，豈不痛心？¶
殁地者，焉能瞑目？謂一生辛苦勤劬，本作兒孫之久計，反爲豚¶
犬之爭端，安耶？否耶？而况兄弟者，同氣同根，譬如一樹兩枝。一¶
枯一榮，譬如一身兩足一能行一不能行。彼枯而不能行者，則¶
<pb:CK-KZ_JY164_02p089a>¶
已矣，彼榮而行者勢能久乎？何不思之甚也？孰若互推互讓，不¶
奪不爭，上以安祖父之心，下以敦同氣之好，使根枝敷榮，手足¶
扶助，其爲計不亦大而可久哉？吾願世人有兄弟者，當囘想幼¶
年總角時，糕果、竹馬、嬉遊。曾幾何時，離離白首，霜染鬚眉，正宜¶
相友相愛，培田氏之荆，温姜家之被，書張公之忍字，猶恐不及¶
矣。思之，思之，其毋忽。¶
¶	
¶	
¶	
¶	
<pb:CK-KZ_JY164_02p089b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p090a>¶

*** 　　勸信文¶

夫信者，天地之經，人心之本也。月暈而風，日暈而雨，𤍠極則雷，¶
冷極則雪，四時節候之寒、暑、温、凉，未嘗或爽，苟不如然，則災生¶
生焉，此天之信也；土濕則風，礎潤則雨，朝而有潮，暮而有汐，四¶
時草木之敷、榮、零、落，未嘗或失，苟不如然，則怪異見焉，此地之¶
信也。天不信於地，地不信於天，則陰陽失調而萬物殃，旱澇疫¶
癘，山崩水决之變畢出矣。是天地不可無信，故曰：『信者，天地之¶
經也。』人禀天地陰陽之氣而生，安可無信哉？君信於臣則聖，臣¶
信於君則忠，父信於子則慈，子信於父則孝，夫信於妻必賢，妻¶
信於夫必淑，兄弟相信必友恭，朋友相信必直諒，自然奸詐不¶
<pb:CK-KZ_JY164_02p090b>¶
興，邪僞不作，人道正而世風湻，君子多而小人寡，是人不可無¶
信。故曰：『信者，人心之本也。』吾見世人内而居家，外而涉世，往往¶
有語不由衷，言不顧行，或面是而背非，或朝許而暮改，或愛則¶
諾之，憎卽吝焉；喜則諾之，怒卽忘焉；醉則諾之，醒卽悔焉。或因¶
其老而詐之，或因其幼而欺之，或因其愚而侮弄之，二三其心，¶
反覆其行。遇利則不約而趨，逢害雖有期而避；嗚呼，是人信之¶
不立，心本已失，安望其能忠、能義、能孝、能弟哉？然是人或自解¶
曰：『我不足信者，不過一言耳，不言言如是也。不過一事耳，不事¶
事如是也。』殊不知，一言不信，人將言言疑之；一事不信，人將事¶
事疑之。信可或失耶？是人又自解曰：『我不足信者，言之小者耳，¶
<pb:CK-KZ_JY164_02p091a>¶
大者不如是也；事之小者耳，大者不如是也。』殊不知，言小不信，¶
人並言大者疑之；事小不信，人並事大者疑之。信可或失耶？是¶
故，天不失信，雨暘時若而四時順；地不失信，水土滋膏而萬物¶
生；人不失信，忠義孝弟，五倫由此而立。何也？信也者，誠也，實也，¶
苟不誠實，雖處君臣、父子、兄弟、夫婦、朋友之間，惟多詐而已矣。¶
則『信』之一字，豈非參天經贊地、紀正人心之大綱歟？所以先師¶
孔子有言曰：『人而無信，不知其可也。』吾故亦作是言，廣爲世人¶
勸。¶
<pb:CK-KZ_JY164_02p091b>¶
¶	
<pb:CK-KZ_JY164_02p092a>¶

*** 　　勸義文¶

世人稱『孝』曰『孝心』，稱『忠』曰『忠心』，稱『義』則曰『義氣』。夫義不言心而¶
言氣，何也？蓋義者，有一往堅貞不拔之氣，天地賦之於人，審能¶
行焉，則富貴不能奪，貧賤不能移，刀鋸刑罰不能動，金玉貨利¶
不能搖，海枯石爛不能變。可以塞乾坤，可以光日月，大而成聖¶
爲神，小而完名全節，莫非此義此氣爲之。是義氣，乃天地間之¶
正氣也。然吾見世人亡失者多矣。顧家不顧國，爲臣之義亡；顧¶
妾不顧妻，爲夫之義亡；顧財產不顧手足，爲兄爲弟之義亡；顧¶
勢力不顧肝膽，爲朋爲友之義亡。於是，天地間之正氣日消，邪¶
氣日長，猶之人身元氣衰，百邪俱入，不死則病，良可哀已。吾願¶
<pb:CK-KZ_JY164_02p092b>¶
世人理會『義氣』兩字，譬如人有氣則生，無氣則死。人而無義，雖¶
生猶死也。必須食人之祿，忠其事；受人之託，盡其心；記人之恩，¶
勿使讐報；懷人之惠，勿使怨酬，藉人之培植扶持，勿使根本或¶
忘，是曰『義』。人一飯之德必酬，一飲之惠必報。一言相諾，始終不¶
渝；一身相許，患難不避。胸中𤍠心、頸上𤍠血，思報有恩，是曰『義¶
士』；幼喪怙恃，賴人撫養，及其成立，事若親生，生養盡禮，死葬盡¶
哀，是曰『義子』；一富一貧，愈篤交情；一貴一賤，交情不厭。乘車戴¶
笠，相逢飲泣；騎馬步行，相見淚傾。是曰『義友』。或屬葭莩，或係爪¶
葛，我有餘，彼不足，周之給之，彼有求我，必諾許之，與之無嫌，心¶
無厭意，是曰『義親』。衣食於人，恩同父母；倚靠於人，分若君臣。勿¶
<pb:CK-KZ_JY164_02p093a>¶
以勢力衰而心變，勿以門祚薄而他圖，無榮無枯，竭心竭力，是¶
曰『義僕』。凡此等人，觀其五倫，五倫必備；觀其百行，百行必全。是¶
得天地之正氣，而不失一身之元氣者也。生斯世也，可以完名¶
全節。而逝斯世也，何難成聖爲神也哉？然吾所言者，人也。殊不¶
知，物亦有之。犬之濕草也，馬之垂韁也，牛之拒虎也，猿之攀輿¶
也，獸也，何其知義也？雀之投印也，鴿之傳書也，鴨之啣衣也，雁¶
之寄信也，禽也，何其知義也？龜之援溺也，鼈之救病也，蟻之護¶
屍也，蠅之抱筆也，昆蟲也，何其知義也？紫荆花也，連理枝也，漠¶
北靑靑塜也，草木也，何其知義也？嗚呼，由此觀之，天地間何物¶
而無義哉？故曰：『義氣者，天地之正氣也。』當思禽獸、昆蟲、草木尙¶
<pb:CK-KZ_JY164_02p093b>¶
且有義，而况於人乎？人而無義，曾禽獸、昆蟲、草木之不若矣。吾¶
實爲世人恥，深爲世人勸耳。¶
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p094a>¶

*** 　　勸讀書文¶

自陰陽開闢，乾坤定位，天、地、人曰『三才』。試問，何以謂之『才』？雲霞¶
變幻，星辰羅布，天之文章也；山川茁秀，草木生華，地之文章也；¶
詩書語言，禮樂制度，人之文章也。如是謂之『三才』，不亦宜乎？人¶
不讀書安能有文？無文則不得謂之才，是天地所鄙棄，安可與¶
三才並稱乎？吾今以讀書十益，不讀書五可惜，普勸世人。曰明¶
倫。三綱五常，莫不有倫。不知書者，蚩蚩然犯倫者多；知書者，畏¶
名義，犯倫者必少，一益也；曰明理。天下事物，莫不有理。不知書¶
者，瞶瞶然背理者多；知書者，識順逆、背理者必少，二益也；曰知¶
禮。行止周旋，各有禮存焉，非繁文也。不知書者，不顧行止，越禮¶
<pb:CK-KZ_JY164_02p094b>¶
者多；知書者，能愼周旋，失禮者必少，三益也；曰知恥。君子小人¶
之別，在恥不恥之分耳。小人不知書，敢懷無恥之心；君子知書，¶
能行有恥之事，四益也；曰有涵養。卒然臨之卽驚，無故撓之卽¶
怒，無含藏，無積蓄，非知書善養者也。寵辱不驚，喜怒不形，汪汪¶
千頃，莫測其深，乃知書善養者也，五益也；曰『有智識』。古今得失¶
成敗之故，具載典籍。不知書者，一事茫無把握，事事毫無卓見；¶
知書者，證古裁今，如懸火灼龜，瞭如指掌，六益也；曰不俗。不知¶
書者，形狀猥，語言鄙，面目可憎，不可近也；知書者，秀聚眉峯，俊¶
生口角，神淸雅度，眞可親也，七益也；曰不愚。不知書者，交朋接¶
友，跼蹐難容，語往言來，緘默無對，土形木偶，塊然一物；知書者，¶
<pb:CK-KZ_JY164_02p095a>¶
揖讓雍容，應酬次第，談鋒辯壘，粲花競吐，玉屑皆飛，八益也；曰¶
取今之富貴。十年勤苦，一旦蜚鳴，長安道上，走馬看花，榮親貴¶
子，俱是書來，九益也；曰得後之聲名。或致君澤民，功在天壤，或¶
著書纂籍，名在人間。骨可朽而名不可朽，事可傳而人與俱傳，¶
皆因書得，十益也。富貴之家，家風未替，家學有傳，遺金可守，遺¶
經可讀，不讀書，一可惜；父母壯盛之年，衣食不必子分心，經營¶
不必子移志，身暇心閒，不讀書二可惜；資性聰明，丰標秀雅，心¶
靈智巧，飽食煖衣，無所用心，不讀書三可惜；無病無憂，非老非¶
幼，良師在座，益友同堂，切磨不少，砥礪恒多，人生聚㪚，未必日¶
日如然，不讀書四可惜；有靜居，有深館，左名花，右淨竹，茗熟香¶
<pb:CK-KZ_JY164_02p095b>¶
淸，無非書味，風輕月皎，總助文思，不讀書五可惜。嗚呼，吾言此¶
十益、五可惜，世人亦何苦而不讀書哉？彼限於人事，阻於家勢，¶
不能讀書者無論。彼可讀而不讀者，如面墻而立，如䝉頭而卧，¶
如滅燭而行，目盲心塞，無識無知，是謂不才。不才之人，安得與¶
三才共稱？吾謂是人其去禽獸也幾希。¶
¶	
¶	
¶	
¶	
¶	
<pb:CK-KZ_JY164_02p096a>¶

*** 　　勸教子文¶

吾前篇旣勸世人讀書矣。彼不讀之故，罪不全在於子弟，而父¶
兄亦有過焉。吾今再爲言之。夫人生可愛者，賢子弟耳。然愛不¶
可溺，譬如玉樹、瓊枝，不加培植則珍貴自殄，與朽木不殊矣。人¶
生可憎者，不肖子弟耳。然憎不可棄，譬如焦禾、枯稼，不加耰鋤¶
則收成何望？與稗草無分矣。故子弟之賢、不肖，父兄善教，賢者¶
愈賢，不肖者不至於終不肖；父兄不善教，賢者流爲不肖，不肖¶
者無所不至矣。善教者，教子弟之時，在舞象以上，弱冠以下。善¶
教者，教子弟之法，甯嚴無寛，甯督責、無縱弛也。蓋人年未至二¶
十，嗜欲未深，習氣未染，品行可修，根基可立。失此不教，悔將何¶
<pb:CK-KZ_JY164_02p096b>¶
及？及其授室，便屬成人。嚴督則離，離則怨，怨則天性乖矣。吾見¶
誨言不遵，誡言不入，子弟不肖已成，始喟然歎曰：『天也，命也，無¶
可如何也。』天下儘有此吁氣之父兄。聞善卽從，聞過卽改，父兄¶
之教，是聽必循。然應曰：『道也，理也，不敢有失也。』世間恐無此虛¶
心之子弟，是以溺愛之病，深入膏盲；姑息之愛，過於鴆毒。若非¶
教誨在先，安望成人在後哉？然而世人不教之故，吾固知之。貴¶
者謂，『以我之貴，子孫必不至於賤』，任其不循理，人將畏予勢而¶
莫予侮也，子弟之失教由是來矣；富者謂『以我之富，子孫必不¶
至於貧』，任其不近義，人將畏予財而莫予欺也，子弟之失教，由¶
是來矣；貧者、賤者謂『以我之貧賤，無憂失勢，無憂損財也』；子弟¶
<pb:CK-KZ_JY164_02p097a>¶
安往而不得貧賤，任其不循理、不近義，人將畏予之無賴而莫¶
予欺也，子弟之失教由是來矣；暮年得子，掌上之珍，謂承祧有¶
人，家貲有主，萬事足矣，䑛犢情深，不忍過督，此所以失教也；寵¶
妾有子，心頭之血，謂妒者恒多，嫉者不少，專房兼愛，不肯過嚴，¶
此所以失教也；以致可學而不學，可讀而不讀，一諉之曰『功名¶
有命焉，何必讀書。』再諉之曰：『文章誤人多矣，何必讀書。』不知讀¶
書原以立身，原以明理，不專爲功名也，愚哉。父兄失教如此，於¶
是富貴子弟必致耽情花柳，敗廢貲財；貧賤子弟必至手無技¶
藝，難療饑寒。二者之外，甚至交結俠邪，親昵宵小，非禮非義，違¶
法違條，勢所必有，此時彼反，咎父兄何故不嚴教我？何故不督¶
<pb:CK-KZ_JY164_02p097b>¶
責我也？嗚呼，是誰之過歟？吾故曰：『罪不全在子弟，而父兄亦有¶
過焉。』吾願世人有子弟者，善教無如讀書。讀書須要尊師，尊師¶
則教嚴。而子弟率從不尊師則教惰，而子弟游佚如，視師爲可¶
有亦不必有之人；子弟將視書爲可讀，亦不必讀之事。而師之¶
視子弟，又在可教亦不必教之列矣。安能使子弟除嗜慾，去習¶
染，修品行，立根基，變不肖而爲賢也哉？若夫書則讀矣，教則成¶
矣，子弟則賢矣，功名之濟、不濟則天也。¶
¶	
¶	
¶	
<pb:CK-KZ_JY164_02p098a>¶

*** 　　勸積善文¶

經曰：『積善之家，必有餘慶；積不善之家，必有餘殃。』信斯言也，未¶
嘗或爽。吾見處貴者，事權在手，苛刻由我，鞭扑由我，堂上一怒，¶
堂下號𡨚。不知凡幾曾幾何時，我之苛酷人者，人亦苛酷我子¶
孫矣；我之鞭扑人者，人亦鞭扑我子孫矣。處富者，利欲迷心，刻¶
剝人財，盤算人產，顧已飽煖，不顧人饑寒。不知凡幾曾幾何時，¶
我之刻剝人者，人亦刻剝我子孫矣；我之盤算人者，人亦盤算¶
我子孫矣。彼處富處貴時，雖位至公卿，貲累千萬，其心未有饜¶
足者也。曾不一思，祖父幾經積善以及我，然後天報之以貴也；¶
祖父幾經積善以及我，然後天報之以富也。我苟不積善以培¶
<pb:CK-KZ_JY164_02p098b>¶
之、養之、護持之，則祖父之厚澤自我而敗壞，祖父之元氣自我¶
而斵喪。天禍貫盈，人禍撲滿，盈滿太過，患難必作，子孫只止於¶
貧賤而無他，亦可謂之大幸焉。已故貴者，惟寛惟恕，惟厚惟平，¶
無枉賄，無𡨚刑，將見善之日積而于公之仁，門閭昌大可知也；¶
富者能施，能濟，能惠，能均，無吝心，無悔志，將見善之日積而范¶
公之義，奕世顯榮可知也。不必爲子孫計，而子孫自然賢者多，¶
不肖者少；自然能富能貴，而不至於貧且賤矣。是積善之利，孰¶
有大於此哉？彼處貧、處賤者，凍餒憂愁，勞瘁困苦，妻號寒而子¶
啼饑，親戚疏而朋友絕，無非惡境也，無非苦味也。是必祖父幾¶
經不善以及我，然後天報之以貧也；祖父幾經不善以及我，然¶
<pb:CK-KZ_JY164_02p099a>¶
後天報之以賤也。我仍不善以承之、繼之，踵而行之，是祖父之¶
惡案未消，而我復犯焉；祖父之惡熖未燼，而我復燃焉。天恨愈¶
篤，人恨轉深，天人交恨，患難之來，子孫必至絕滅而無救，恐不¶
止於貧賤焉。已故貧者、賤者，能操、能守，無怨、無尤，不妄取，不强¶
求，非禮勿作，非義勿爲，懷惠不懷怨，念恩不念讐，亦見善之日¶
積，安知門閭不昌大，奕世不顯榮，消祖父之禍而積子孫之福¶
也？是積善之利，又孰有大於此哉？嗚呼，人生無百年，富貴乃朝¶
槿之榮耳，貧賤乃蜉蝣之苦耳，積善猶恐時日無多，而况恣行¶
不善乎？譬如盧生夢覺，富貴何有？黔婁被蓋，貧賤何在？由此進¶
思之世人不獨善念當深，而道念亦當轉篤矣。¶
<pb:CK-KZ_JY164_02p099b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p100a>¶

*** 　　勸知命文¶

人生世間，主宰者命耳。命中合有，造化不能奪之爲無；命中合¶
無，造化不能私之爲有。不必妄想，不容强求者也。彼智巧者，身¶
無錐立；魯拙者，家有餘貲；通才者，白首窮經；寡學者，靑雲早步；¶
形劣者，坐享千金；貌偉者，手無半鏹；鑽求者，欲得反失；安分者，¶
不謀自成。若此之類，人事之相反，世道之不公，舉以問天，天有¶
何辭以對哉？殊不知，人脫胞胎以至耄耋，大而榮枯夀夭，小而¶
口食身衣，一一要天公主持，一一要天公籌算。世人之多，過於¶
恒沙，天公肯如此不憚煩乎？乃一人有一人之命存焉。愚夫不¶
自知，日夜籌思，謂我之才學非不若某某也，而某某何以立登¶
<pb:CK-KZ_JY164_02p100b>¶
榮顯；我之智巧非不若某某也，而某某何以驟得富豪；我之鑽¶
求非不若某某也，而某某何以先踞要津；我之形貌非不若某¶
某也，而某某何以廣有貲財？於是，怨天者有之，嫉人者有之，並¶
不一思非才學智巧鑽求形貌之不若，其不若者命焉耳。怨嫉¶
又何益耶？吾見不知命者，非妄則愚，疾馳而躓，躁進而退，貪得¶
而失，求富而貧，不義而取禍，非禮而招殃，如蠅之投湯，如蛾之¶
赴火，如癡獸之入阱䧟，死且不顧，遑知有命？噫嘻，亦可哀已。吾¶
今畧示世人知命之法，曰：造命譬如頹房敗舍，修造不施工，倒¶
則難爲矣。我命當敗，積德以造之，積善以造之，命必完固有成¶
矣。曰：惜命譬如刀糖砒蜜，貪嗜不知休，傷乃實多矣。我命宜惜，¶
<pb:CK-KZ_JY164_02p101a>¶
知止以惜之，知足以惜之，命必悠久無憂矣。曰：安命譬如臨深¶
履薄，稍不經心，墮則無救矣。我命欲安，聽天以安之，由人以安¶
之，命必自在無危矣。夫如是，雖一人有一人之命，天亦不得而¶
主。曰造、曰惜、曰安，天可得而主之矣。命中當賤，天得與之以貴；¶
命中當貧，天得與之以富；命中當禍，天得與之以福；命中當妖，¶
天得與之以夀也。雖然貴、賤、貧、富、禍、福、夀、殀，究竟非天主之，非¶
命主之，乃人心自主之耳。人心自主之若何？所貴達人知命而¶
巳矣。¶
¶	
¶	
<pb:CK-KZ_JY164_02p101b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p102a>¶

*** 　　重示教孝文¶

吕帝曰：『舜命契敷五教，首在父子有親，而孝之名以立。』然則孝¶
之道，自唐虞而始有乎？非也。自有生民，卽有父子，自有父子卽¶
有孝慈。父之慈不待學也，子之孝亦不待學也。上古維渾維穆，¶
有情無文，孝道最眞；中古文明繼起，有情有文，孝道斯全；後世¶
人心日漓，有文無情，孝道乃薄。世運殊，所以爲孝亦殊。然其出¶
於性，生則無殊。故夫孝之爲道，與天地相終始者也。嗟乎，天不¶
變，地不變，則人亦不變。而天不能不爲運變，地不能不爲運變，¶
人亦不能不爲運變，然運變而孝不變，孝卽以運而變，而吾人¶
終不可任其變。吾於人之幼也，見其有情無文如太古。然則吾¶
<pb:CK-KZ_JY164_02p102b>¶
願人之壯及老也，亦當如中古之有情有文，而不移於後世之¶
有文無情焉可矣，况無情亦無文也，傷哉。¶
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p103a>¶

*** 　　重示戒淫文(并序)¶

吾奉命廵遊，遍察善惡，功過分示，賞誅隨據。靑衣童子呈上黑¶
籍，内開男女淫惡累千萬條。憫兹眾生，顚迷罔悟，降筆作《戒淫¶
文》宣示，咨爾有眾，咸聽余言。¶
今夫儒者持躬，廉恥是尙；士人立志，正直爲先。謹名節而惜身¶
軀，淫邪悉屏；從匪彝而圖逸樂，嗜慾潛滋。躑足迷城，歎窮途其¶
莫返；沈身苦海，悲濁浪之難平。若非慧手垂擕，怎得囘頭悟道？¶
特宣大戒，廣示羣生。彼夫名閨處子，深室嬌娥，玉質無瑕，金鈎¶
屢釣，在幼女性貞未固，漫疑人盡可夫，而狂童欲念方張，不思¶
畏我諸父。致使承顏膝下，穢形貽白髮之羞；合𢀿房中，殘質益¶
<pb:CK-KZ_JY164_02p103b>¶
新婚之醜。後此謝蘭燕桂，終媿母儀。就令投井懸梁，難全婦節。¶
一朝失足，没世懷慚。彼狡童兮，罪何如之？若夫婺婦孀妻，靑年¶
獨守，孤燈黯淡，矢志爲難，半枕凄凉，牽情尤易逞我滿腔𤍠火¶
鎔他一片氷心，鸞鳳纔分，琵琶別抱，盟山誓海，新奸快黑夜之¶
眠，疾首痛心。故夫含黃泉之恨，我亦人也。夫獨何心，至於綠鬂¶
了鬟，靑衣僕婦，品殊貴賤，分別尊卑，怒色厲聲，任指頤於白日；¶
甘言蜜語，圖歡會於黃昏。旦晚恍若兩人，囘顏可恥上下。渾如¶
同輩，負楚房帷。含慚而節大虧，事敗而身幾殞。淸夜思之毒亦¶
甚矣。降而靑樓名妓，翠館佳人，難論節操，當權利害。傾囊倒槖，¶
徒博他數日綢繆；暮雨朝雲，罔恤我一生精血。何異擁百城之¶
<pb:CK-KZ_JY164_02p104a>¶
富，開門而揖綠林？是猶抱六尺之軀，俯首而攖白刃。迨至蕭條¶
行李，笑臉難逢，耗㪚元神，泣痕誰帶？一場春夢，庻其醒乎？更有¶
編造淫詞，流傳閭里，虛人虛事，原屬夢裏空花；村女村男，認作¶
前賢美蹟；花前遞簡，居然千載留名；月下偷書，竟爾一朝登第。¶
閱傳奇而心動，魂飛半天；想彼美而神移，身安無地。蹈水火而¶
不顧，捐軀命其奚辭？揆厥所由，咎將安在？至若附影依聲，蜃樓¶
海市；迹鄰疑似，無端而證據昭然；言出萋菲，頃刻而醜聲郵布。¶
借人一生之大節，快已半刻之狂談。言者無心，只供賓朋閒話；¶
聽者忘倦，爭傳風月奇情。片語蜚聲，百舌騰熖，罪深孽重，誠難¶
逭矣。卽如床笫友朋，深閨琴瑟，當效如賓於冀氏，莫學内亂於¶
<pb:CK-KZ_JY164_02p104b>¶
崔家。况於性愛偏房，心嫌正室，得醜妻而嗟命薄，須知紅顏是¶
薄命之緣；娶美妾而逞風流，當思罪過乃風流所釀。倡隨不率，¶
詬誶時聞，亦足以上怒天神，下關身命也。嗟乎，坐懷不亂，千秋¶
垂賢士之名；秉燭通宵，奕世仰高人之行。凛紙牕之易補，玉節¶
氷操；感琴韻之難挑，風淸月白。奈何昧彼芳躅，爭入邪途？黃卷¶
靑燈，功隳於歌樓；舞館靑蚨，白鏹財縻於柳巷。花街縱負蓋世¶
之名，書終滯於十上。卽綰半通之綬帶，難免於三褫。甚者，氣散¶
神昏，早歎安仁不祿；或至形單影隻，致嗟伯道無兒。欲收效於¶
參苓，膏盲難治；思乞靈於冥漠，神鬼誰欺？興言至斯，可悲也已。¶
抑思苦海無涯，迷城易破。撥開鐵甕，𤍠地生凉。放下屠刀，戒時¶
<pb:CK-KZ_JY164_02p105a>¶
增慧。身䧟妖魔之宅，隨在皆毒蝮莽蛇；神游淸淨之鄕，到處是¶
鏡花水月。普願皈依正覺，勘破迷塵。素口蠻腰，消英雄之孽火；¶
紅粉白面，墮才子之沉坑。巫山雨後，迴思味如嚼蠟；羅刹臺前，¶
追悔痛矣噬臍。與其片刻歡娛，折盡平生之福澤，何如一時堅¶
忍，克綿數世之箕裘？健以袪邪，恒以貞性。柔情纔動，神鑒在旁，¶
妄念偶萌，鬼瞰其室。休言神思無害，忘飱廢寢，元精耗於無形¶
莫謂目送是虛，色動情移，醜態呈於有象。及早斬除魔障，共明¶
生死之關；休教沈溺愛河，自昧人禽之界。紅顏不再，白首難期。¶
黑籍有名，靑雲無路。凡在士人，切宜愼之。¶
¶	
<pb:CK-KZ_JY164_02p105b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p106a>¶

*** 　　煉心文¶

修人始基，全在立功奮行，一心光明爲上。若此心塵碌覺，惘惘¶
無之，無有捉摸，光景在外，雖勉强積功，究竟於此中不合。領格，¶
習心也。守中，煉心也。習有習功，人那能拘禁一室，對心參考，如¶
學而時習一般？若果能如此，上等矣。卽如不能出門涉世，應一¶
事不使此心昧一理，交一友不使此心有一欺。卽把盞吟詩，不¶
使此心有一失。總之，隨地隨境，自養此心。天機一派，口然而心¶
亦然。不着一毫拘執，卽使俗人不識吾，修人中敬吾、愛吾。踪跡¶
所至，覺春風秋月滿地，噓育爽快，聳人耳目。此心明明白白，光¶
光亮亮，赤心可以置人腹中，無有泥沙之染，方是修人習心之¶
<pb:CK-KZ_JY164_02p106b>¶
法，煉心有道焉。心從何來？自未有我時，卽有此心。若一有我而¶
此心反隨乃來者。旣隨之來，又若窺視我而必不可使之一昧¶
者，從此則有煉心之道在。如有一物焉，非水火不生活，日滋之¶
以水，使物得潤而不枯；日温之以火，使物得煖而不寒。晨一顧¶
夕一顧，時時一顧，物亦喜我之顧而爲之欣欣向榮矣。始而花，¶
旣而果，結到熟時爲味何如乎？甘甜淸韻，凉快出塵，飲一下得¶
百分之精神，再一下得千年之長夀，且再且三，此身不輕舉乎？¶
仙而昇，昇而上，物豈負我哉？此心亦然，煉之道亦然，煉不在外，¶
又在中。非吾煉吾主之者，又將煉吾矣。𤍠之、煎之、味之，可生畏¶
謹，此心眞正是能隨我窺我。能窺吾，必能主吾。能主吾，必能使¶
<pb:CK-KZ_JY164_02p107a>¶
吾、見吾。使我、見我，必能合我、化我。諸子焉得薄視此心乎？又焉¶
得薄視此心，而不立功奮行乎？¶
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p107b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p108a>¶

*** 　　參一通三文¶

我與子輩談甚深，欲再談以啟子輩，令有覺路，知所入手。然人¶
性爲俗塵所昧，難見虛靈，使卽以我之金丹授子，子輩候非其¶
時，卽授之，猶若昔之人以四書教子，日讀而不知覺，教猶不教¶
也，教亦奚爲哉？雖然，豈欲教而竟棄之乎？使不棄而仍以昔之¶
人，四書令子輩再讀，是令子輩背教，而必且自非之曰：『我儕從¶
師，是厭俗以就元也，敦修功也；我儕從師而聽師、凛師，是超凡¶
以入聖也，參上乘也，曷爲乎而仍以是書教？我儕耶，不幾誕我¶
而迂我之實甚也，則金丹授之也，宜矣，必矣。』設或以其宜而必¶
授之，卽將授之曰：『如何而名丹也？如何而金丹可出世也？如何¶
<pb:CK-KZ_JY164_02p108b>¶
而金丹可出世上證也？』子輩喜之者必將曰：『是道也，我所欲而¶
特如是，猶有難焉。』厭之者曰：『是道也，仙所難竟。』若如是，不幾妄¶
乎？是師非欲教子輩出俗以入聖，是教子輩去性以昧性。烏乎¶
可，烏乎可。何勿於三教中參一教，於一教中參三教之理，見性¶
而不昧性爲有得也哉。授金丹一教也，讀四書一教也，參寂坐¶
悟一教也，我所爲參三教以啟之者，不從寂見以啟悟，不從坐¶
見以啟悟，並相忘參見以啟悟。試從寂則虛以擾，虛寂生枯，試¶
從坐則靜以亂，靜坐生魔；試從參則猛以濟，猛參生擾。必如何¶
而使子輩愚、智皆可啟悟，賢、不肖皆可不昧性耶？願子輩一參，¶
以俟日啟之緘。¶
<pb:CK-KZ_JY164_02p109a>¶

*** 　　纒綿之文¶

仙人相與，貴有其纒綿無已之情，默契於胸。出至情以相吿，無¶
不從纒綿中得來。人一纒綿，則行住坐臥自有一種相見難爲¶
情，隔寤如同夢而綿綿纒纒之不已。將有一見生憐，一見生悲，¶
一見生喜狀。一生憐則提𢹂之心出，一生悲則救苦之情生，一¶
生喜則獎賞之念無已時。此中默契，奚止結於胸，而竟其纒綿¶
耶？更有與子輩之生死相終始，與天地之厯刧相終始。我之遇¶
緣而得子，子輩爲其有纒綿無已之情也。我之遇子，子而得子¶
子之儔，豈其别有所取而云然乎？抑更有進於此而取之之，若¶
是而云然乎？亦無不因其纒綿之情而生憐、生悲、生喜之。若是¶
<pb:CK-KZ_JY164_02p109b>¶
也，人之以纒綿無已之情立心，其人必有情而可交，將與仙等，¶
奚止人交之得盡？願子輩交友，亦若我之相見難爲情，隔寤如¶
同夢，而各各生其纒綿無已之情，而各各竟其纒綿無已之情¶
之量，同生始終。願同堂中有以眞切懇至而生其纒綿無已之¶
情者，子等是也；有以一時感動而生其纒綿無已之情者，子子¶
等是也；有以喜同氣之多儔而生其纒綿無已之情者，子等是¶
也；有以老成積久而不得已其纒綿無已之情者，子子等是也；¶
有以性本風雅，一見如故而復出其纒綿無已之情者，子子等¶
是也有；以忽而敬而慢而學爲其纒綿無已之情以動人者伊¶
何人乎？子輩無從思議，我亦無從思議，以爲無是人也可，以爲¶
<pb:CK-KZ_JY164_02p110a>¶
有是人也不可。將果有其人乎？子輩曰：『思議不得。』我曰：『我思議¶
得。』而子輩亦從我得，而得得豈多乎哉？得豈有乎哉？我將曰：『得¶
不如否？有而若失，失可兾得，無可兾有，有可兾其改而無不得。』¶
呵呵，我取子輩以纒綿無已之情，子輩亦敬我有纒綿無已之¶
情，而故無已其纒綿無已之情耳。道以類聚，[言*冝]以同投，願子輩¶
各無已其纒綿無已之情以相交、相愛，我有憐共憐之，我有悲¶
共悲之，我有喜共喜之，與纒綿無已之情相終始，我將與子輩¶
生死相終始，與天地厯刧相終始。¶
¶	
¶	
<pb:CK-KZ_JY164_02p110b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p111a>¶

*** 　　所以愁文¶

整日愁貧，整日愁窮，何益哉？使貧可以愁而富，五禾可以不生；¶
使窮可以愁而通，三皈可以不事。然愁能益人，亦能害人。益人¶
者何居？每當晨修昏定時，自參自究，身從何來？道從何來？問一¶
句，答一句；參一句，悟一句。活潑機生，天緣輻輳。道不卽得，道趣¶
自深。日如是，月𡻕紀皆如是。道豈終不得乎？要曉此心，私慾淨¶
盡，天理流行，道雖不云大得，易趣以幾淵流不竭，偶然一觸，泉¶
源肆泛，大地皆到。道在目前，何不取而參究之，爲愁之有得也¶
哉。害人者何居？假如斯人素心向道，每對人前，矜誇道勝，他人¶
游移，我能把握。且曰：『師不教我入火則已，火則隨之；不令我入¶
<pb:CK-KZ_JY164_02p111b>¶
水則已，水則隨之。窮通得失，皆由天命。樂道自如，我所優爲。』斯¶
人也，不知幾經本師贊賞，諸天降眷，我亦從而歎服者久之。竊¶
謂斯人，性實志誠，心虛道近，改絃易轍，事所必無。不謂師未令¶
斯人入水，偶著天灾，猶若水之濡其首，猶若火之焚其身，而室¶
家相爲愁苦之不置。於是愁貧愁窮，出無好懷，入無好言。日坐¶
愁城，日食愁飯，夜寢愁枕，夜思愁事，從此誦典誥皆作愁經，宣¶
偈咒皆爲愁佛。其聲本大聽之者凄，小其音本嘉聆之者哀悲。¶
諸天尊、諸菩薩，極喜與歡喜者作緣；最忌與愁苦者相對。不是¶
諸天尊諸菩薩，不憐愁不救苦。如斯人昔當愁苦之時，亦曾憐¶
而救之。今日卽有水厄，乃是運數，乃是天時。不因斯人一愁，而¶
<pb:CK-KZ_JY164_02p112a>¶
運數天時卽爲改更。如曰：『斯人一愁而裨於已，猶可一愁。』而竟¶
有裨於天下也，則不可。何則？因斯愁而天下果得裨焉也？猶可¶
因斯愁而天下仍不得裨焉也？如何可毋似愁，萬萬年之末年¶
之厯劫者乎。我之誨斯人，不愁樂道耳。若善斯人之愁，是亂道¶
耳。不觀烈風雷雨，弗迷之聖人乎。勿迷者，能操其性，涵養其心，¶
養其身於有爲耳。假如聖人斯時亦如子愁，將涕泗滂沱之不¶
暇，又暇治禮義乎。大凡作文題目，須要看明，纔可下筆。學道主¶
意，須要把握，方能入手。若因境界可愁而卽愁之，是隨波上下¶
之人，並無見道出塵之想。此等志量，此等道趣，歸儒儒不爲擔¶
當之人，歸釋釋不爲空相之師，還道道不爲神仙種子。諺云：『靠¶
<pb:CK-KZ_JY164_02p112b>¶
牆牆倒，靠壁壁斜。』道如何矣，傷如何矣？使斯人而不依自玉淸¶
内相之班，金闕選仙之列。我自成我，爾自成爾。隨斯人之爲耜¶
人，隨波上下，相習成風，與我亦何係哉？惟斯人自係也甚重，則¶
我之係斯人也不得獨輕。使斯人因我誨，而卽長跪請教曰：『道¶
果如斯，樂道果應如是。前之執言不敢言也，師之誨言其將繹¶
也。』則猶赤松師之遇圯上師，孺子可教也。願斯人細心參究，樂¶
道於晨夕之間，養趣於崆峒之内。日焉，休焉，游焉，習焉，朋焉，友¶
焉，仙焉，師焉。式歌，式舞，且笑，且歡。與天地相忘於渾寂，與我身¶
相照於無言。將見鸞飛於丹闕簷前，鶴舞於紫霞天際。看之不¶
窮，聆之不病。易貧以富，易富以貴。道在斯乎，道在斯乎。嗟嗟，我¶
<pb:CK-KZ_JY164_02p113a>¶
幾見道人而富者乎？我至今見諸天尊、諸菩薩，不應稱臣者，猶¶
曰貧道，况子而斯人者乎。甚矣，愁之無益也。明甚，卽令斯人作¶
所以愁文。看斯人題目，看得眞否，看得眞，當引斯人入手處。¶
¶	
¶	
¶	
¶	
¶	
¶	
¶	
<pb:CK-KZ_JY164_02p113b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p114a>¶

*** 　　夀文一¶

天位乎上而有天之夀，地位乎下而有地之夀，人處乎中而亦¶
有人之夀。天之夀何在？廓然淸朗卽其夀。地之夀何在？屹然鎭¶
靜卽其夀。人之夀何在？宴然自足卽其夀。風之夀，人祝之者，不¶
曰『多福』，卽曰『多男』，不曰『多男』，卽曰『多夀』。夀果在多福，多男乎？抑¶
果在多福，多男并多夀乎？而孰知人之吝福者，祝之以多福也¶
可。人之寡男者，祝之以多男也可。人之鮮夀者，祝之以多夀也¶
可。風之夀，我祝之而不與人同者何居？言其福，則華堂僕從向¶
也曾得其樂康；言其男，則長桂㓜蘭今也彰明其頭角；言其夀，¶
則蒿山秀柏未來也炳著於靑編。則祝之者當不與人同，而更¶
<pb:CK-KZ_JY164_02p114b>¶
有進乎此，高乎此者。進乎此而祝之，得毋以地之屹然鎭靜者¶
祝之耶。祝之不如，是其迂也。高乎此而祝之，得毋以天之廓然¶
淸朗者祝之耶。祝之不如，是其遠也。我祝之而進乎此，高乎此¶
者，不借天地之夀以爲夀，卽實取人之夀以爲夀，爲切近而得¶
旨也。風之處乎今之境也，塵牽孽固之境也。以塵牽孽固之境，¶
則不得不以淸凉一劑㪚之。以宴然者處境，卽得以宴然者居¶
心。此中休休自得狀，將有日安於不足，日自進於自足之境耳。¶
風之夀於此其庶幾乎？祝之差慰，爲弟之殷勤，求師之至意，然¶
而夀之意則有然矣，夀之情又何如？則將採芙蓉以爲夀，願秋¶
水多情，光摇燦爛；則將翦秋紗以爲夀，願色添圃趣，綴以新󰆷；¶
<pb:CK-KZ_JY164_02p115a>¶
則將餐菊實以爲夀，願露浥仙姿，神充養得。我願固如是也，而¶
風願亦如是耶，風願果如是耶，而我願何不如是也。如是者終¶
有望乎，人夀宴然之有得。¶
¶	
¶	
¶	
¶	
¶	
¶	
¶	
<pb:CK-KZ_JY164_02p115b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p116a>¶

*** 　　夀文二¶

夀之於人所係，重矣，大矣。人之爲人，參天參地，而與爲同久。天¶
不可無其人，地所以立其體，而天生地養諸物以供其用。人之¶
所係於天地，重且大之有故也。而天地之心，則云：『何天之心？』若¶
曰：『我之生人，猶父之生子。子不皆善勢也，而皆善之，必有教，教¶
之將諄諄然，命之乎不乎？要惟行賞行罰，以令其警而悟乎。安¶
得人人而警悟之乎？蓋將以得能警能悟之人，言無不善，行自¶
無惡心，歸於道克，由仁由義，而敦倫常順，以爲人望。』夫人而能¶
爲人望，安有無法而去惡從善乎？去惡則人無戾氣，從善則物¶
有祥心。猶之家庭和樂，子孫相育，而免敗絕之咎，我之賴人賴¶
<pb:CK-KZ_JY164_02p116b>¶
有道之實重且大。地之心亦曰禎祥，災變之見於天也，由眾善¶
眾惡之積久而廣多，乃潰裂而莫可解。故相形以見賞罰之意¶
難乎，有鎭定之人難乎。有鎭定之眾且多，使我大塊之永甯。則¶
我之望人於善，猶母之望子得師也。而人能心心於道，爲孝爲¶
弟，於仁善忠，信綱常倫理之得其道，以爲世仰，豈非師之卽人¶
而具乎且也。其心其事，果無相間而出其誠。則思聖而聖格，慕¶
賢而賢臻；内體法而正法之克固我氣，外著行而德行之克聚¶
我精。𡻕華得以無恙，春秋莫不遂生。人之所係重大，莫重於致¶
道之人，莫大於體道之心。由此以觀，則人宜與天地同其夀。而¶
有不然者，何也？有道主之，而天與地不得而主之也。天與地之¶
<pb:CK-KZ_JY164_02p117a>¶
與人無有私，而善惡之悉欲其夀也。善固欲其久於善，以恒行¶
天地之心；惡則欲其久於生，而改其生平之行。而道則不然，善¶
惡之必擇，而夀夭之由心。每有善不足取，而惡不忍棄，前之旣¶
怒，後之復喜，事之可畧，意之可原，聖與賢惜其來遇之遲，師與¶
友虞其暫朂之淺，於塵味不得不與夀，與夀而與天地之無私¶
則又同。我與雲軿子而若異。軿今五旬矣，亦何喜亦何懼。懼今¶
可以無懼，喜今足以深喜。不喜其往業之猶起，喜其昔心之俱¶
去；不喜其畏害而善全，喜其樂道而重義；不喜其安常而克夀，¶
喜其出死而道遇；不喜其守拙以遠忒，喜其心一以道處。則五¶
旬而夀。夀其得夀，以積高行；夀其得夀，以消前過，夀其得夀，以¶
<pb:CK-KZ_JY164_02p117b>¶
全妙法；夀其得夀，以足道果；夀其得夀，以勵友心；夀其得夀，以¶
廣修路；夀其得夀，以大行功；夀其得夀，以洪濟渡；夀其得夀，以¶
裕兒孫；夀其得夀，以傳宗祖。故卽五旬之心，知其六十而能加¶
廣；卽加廣之心，知其七十而能入道；卽入道之心，知其八十而¶
能証眞；卽証眞之心，知其九十而能見聖。見聖而知其夀不可¶
以數量而基，則基於五旬，是安得不以夀慶？而疑之者則曰：『此¶
君性近豪，公子之傲妄類狠，男子之施爲酒色，曾云恣縱財氣，¶
幾爲愆尤，烏得至此？而卽稱無媿，斯豈見其心哉？斯豈見其心¶
哉？』事固出於可疑，心可必其入道。世人言心，而未見其心，曷可¶
以言心。世人欲見其心，而一鑒夫道。始足以徵心，心之所徵，夀¶
<pb:CK-KZ_JY164_02p118a>¶
卽與爲徵，而可無疑我言。當其勢足有爲之時，誘之者眾，則爲¶
之者不一。若心之盡失，得毋任逢迎而過當乎？則勢移時換之¶
速，其奪也則無詞而不爾，而卒不爾其心，不由之可徵乎？仙之¶
善全其仙，金不能運其鋒，火不能威其熖，水不能勇其溺，土不¶
能深其䧟，木可爲用而爲舍。所謂五行之神失其主，一道之氣¶
神於化者也。而此君都犯之而弗傷夫，豈無庇之者乎？抑自爲¶
之乎？由人言之則曰庇，由仙言之則曰自爲。自爲必於心，而言¶
曰庇不能舍心。乃觀此君受其毒苦，亦云備嘗無可傷損。安有¶
無庇而能然者也？安有心之不善而庇之悉周也？庇之悉周，正¶
爲今日而卽先爲之計也。此君宜喜而不宜怒矣，於此而益足¶
<pb:CK-KZ_JY164_02p118b>¶
以觀心。其於五年前亡其長子，而今稱綘桃子者，乃仰天而號¶
曰：『我生奚爲？我生奚爲？奚不於繩縳死，奚不於火逼死，奚不於¶
飛䧟死，奚不於逐奪死，奚不於怨集死。乃死我佳兒，死我佳兒。¶
我生奚爲？則此日之心，何有乎今日之爲夀哉？不知今日之爲¶
夀，由此日而已成。蓋無此日之心，則今日之心不卽發。今日之¶
心賴其發，由此日之心，可入道也。故不欲生，正生生於莫可已。¶
而生生於莫已，實不欲生之眞心所致。其如生生之莫已，於難¶
自主而無可問，則悔從前之立心，將不善悔而善亦悔，終無可¶
以問其心，則直出其心。曰：『今而後譬之失生，斷不違心以作愆¶
事。我生奚爲？將更昔作以保素心。我誰師？我其叩穹蒼而聽命。』¶
<pb:CK-KZ_JY164_02p119a>¶
世上之人笑其行，世外之人取其心。隨雲而下，憑木而云，揮塵¶
喚夢，談詩究心。此日心覺，心與道親，一心向道，懴悔日新。朝斯¶
夕斯，法課晨昏。接奉聖賢，引動羣眞。實行懴悔，道會頻陳。誠屢¶
達天仙籙書名，一度二度三度由勤。七祖受超不僅先君，且克¶
推廣庇及在親友。恭猶孝勸善逢人，猶愁德薄學法救生。蔬水¶
忘計安知爲貧。如是之人生無已而道法有歸，生無已而濟度¶
無住，生無已而眞叙有時，生無已而眾善恒明，生無已而黨族¶
知道，生無已而天地傳心。是天地人中之所樂有，而我道之所¶
攸賴者也。雲軿之所係爲重大，信不誣也。雲軿得其夀以副我¶
道，夀之所係於雲軿亦重且大，安可已我文哉。¶
<pb:CK-KZ_JY164_02p119b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p120a>¶

*** 　　夀文三¶

人生而夀，皆天授之，自已生之，子若孫保之，誠非易授、易生、易¶
保也。天之得以夀授之，必非無故；自已之得以生，必非無因；子¶
若孫之得以保，必非無因。之所由作，甚矣。授夀之難而易，生夀¶
之難而易而仍難，保夀之易而難而究竟不難。祝期知之審矣，¶
子構知之熟矣，孫而良善而恭而庭，其知之乎？一知則無不知，¶
無不知則保，因之作合乎天，大其生也無疑。昔西池聖有㪚花¶
女，名掬芳子，理花果事。以有塵想，謫而爲閩中閨女。頴秀絕倫，¶
未字而長齋，繡佛而爲尼。其未字而尼，守貞也，人所難也。齋三¶
十餘，守戒未踰。會有知識恒過至閩，依之名修頤，得寂坐法，漸¶
<pb:CK-KZ_JY164_02p120b>¶
得禪理。生平寡言笑，謹厚持重。禪理雖解，積刧有因，未能絕塵，¶
年五十四而終。爲結善緣之報塵勞，復降而終期與君子配完，¶
前因也。君子之初，亦㪚花史也。而復完聚，天使之也。一去一在，¶
符前數也。在而夀，天授之也。授夀而生，已結已修，前因之所由¶
報也。憶掬芳昔在西池時，餐霞煮石，釣月浴日。日與在儕㪚花¶
諸女史吟咏爭勝，棋奕爭奇。掇英兮於泉流，掬芳兮於枕石。笑¶
傲兮不知年，適情兮忘晨夕，何仙之足樂也？而迺塵心乎；而迺¶
塵心之下謫乎；而迺下謫而尼乎；尼而復塵而復聚乎；而迺復¶
聚而君子，而爲蔣子祝期乎？下而祝期，惜也，幸也。惜爾仙根下¶
爲凡女，幸爾仙根誕爾賢子之子。賢哉無愧乎儒，儒而證道，無¶
<pb:CK-KZ_JY164_02p121a>¶
愧乎文。宫之再來，子而孫，孫多賢豪，良能文；善恭亦能文。濟濟¶
三傑，多克孝克道，眞無愧構子祝期孫也。庭獨立卓然，少知道，¶
刋施功過格；長向道，朝禮攴尊，斗且勤。爾家不廢祖父業，較彼¶
孫行爲何如哉。孫而孫，孫現在未來，政未有艾也。期而已身，身¶
若子，子若孫，孫若孫，孫皆我弟也，皆恂恂奉教之弟子也。何孰¶
非子構一人，陶淑訓誨，造就一行純師之佳弟子哉。世人不皆¶
純師弟，而構同行焉。得卽爲純師弟有兄焉，諱道求讀書。君子¶
人也，傳經魁，天下祖業復振，橫經而談，鳴琴而坐，仕路一何長¶
乎？孫輩雍雍，亦復可喜，爲期所欣賞也。夀之日恰八旬。人生七¶
十古來稀矣，况八旬乎？天之授夀未已，期之受生無窮。構之子¶
<pb:CK-KZ_JY164_02p121b>¶
若孫，保之之心，刻刻無間。天人合一，揆厥因由，將百年期不足¶
爲多。佳哉夀之日，仍遇純師，叙其自來，滿堂燕樂，賓朋相慶。知¶
戚言懽，肆華筵之酒漿，煌香燈之上，格純師，待鍾師，以共叙。眾¶
子跪純師，以樂觀相與，竟夕日不去。周旋中厨承色笑，而理外¶
則皆構之賢媳賢女也。佳哉夀之日之閤戸，克孝也，天之報孝¶
獨厚此，而閒適將見昌大，門閭賓朋知戚。其拭目以俟之。¶
¶	
¶	
¶	
¶	
<pb:CK-KZ_JY164_02p122a>¶

*** 　　無聲之文夀周子¶

至人無文，以不言爲文。何爲乎不言乎？言而有聲，是爲有言，有¶
言卽有文矣。我嘗言之矣，曾有文乎？有聲之文爲文，無聲之文¶
不爲文。無聲入妙，妙在可解不可解。可解文也，不可解道也。軿¶
知之乎，否乎？知之一舉一動卽道，知之一畫一字卽道。道有寄¶
乎，無寄也。子見煦煦之爲太陽乎，寂寂之爲太陰乎？處乎中，各¶
順其正者之爲道人乎？道人象陰，無有矜能，體寂寂若也；道人¶
象陽，時有作爲，用煦煦若也。體與用，皆道之不可不參，稽而論¶
考也，所操持而無失者，妙在乎心與心相見之端，神與神相會¶
之際，而又奮焉。從事而使之精足、炁旺，至不可說。不可說而後¶
<pb:CK-KZ_JY164_02p122b>¶
道人之體用始備，體用備而道人夀矣。夀能自主矣，又何藉乎¶
師之有言乎，有文乎？吾故曰：『至人無文。』¶
¶	
¶	
¶	
¶	
¶	
¶	
¶	
¶	
<pb:CK-KZ_JY164_02p123a>¶

* 吕帝文集後䟦¶

易賁之彖曰觀乎天文以察時變觀乎人文以化成天下艮五¶
之繇曰言有序家人之象曰言有物蓋未有無物而能有序者¶
又未有不通乎天人而能有物者昔人謂文章貫道之器也又¶
曰爲文必與道俱亦近於有物之旨矣先儒猶或非之以爲是¶
政文自文而道自道也是故聖人之文章卽聖人之性道也¶
孚佑上帝古聖臨凡總持三教敷言修道普度世人詩集四卷¶
舊刻唐音統籖中惟文章未有專本今諸子薈萃成帙(均元)謹¶
受而讀之如日月終古常見而光景如新也如山川之出雲雨¶
而黍稷之發華實也如鈞天九奏被金石而流管絃也大苞羣¶
<pb:CK-KZ_JY164_02p123b>¶
生黼黻政化如元氣之入人心脾也寫天地之輝光曉生民之¶
耳目至矣極矣𤓰以加矣隋書曰道者精微純粹莫知其體聖¶
人體道成性淸虛自守爲而不恃長而不宰故能不勞聰明而¶
人自化不假修營而功自成豈知¶
覺世牅民之心言之不足而長言之者固若是其惓惓哉至於¶
仰鑽高堅涵泳道涯雖有志焉未之逮也志懋弟子戴均元謹¶
䟦¶
¶	
