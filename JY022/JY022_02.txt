#-*- mode: org; -*-
#+TITLE: 洞玄靈寶自然九天生神章經注
#+DATE: 2011-05-31 15:51:18
#+PROPERTY: kxid KX021
#+PROPERTY: title 洞玄靈寶自然九天生神章經注
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0398
#+PROPERTY: id JY022
#+PROPERTY: JUAN 0
#+PROPERTY: JUAN 000
<pb:CK-KZ_JY022_02p001a>¶
#+PROPERTY: JUAN 001
<pb:CK-KZ_JY022_02p001a>¶
@fw1重刋道藏輯要¶
* 洞玄靈寶自然九天生神章經注卷上¶
　　　　　　　　　　　　　　　　　　華陽復注¶
　洞虛也玄幽遠也惟虛能函眾妙惟幽遠其義深長靈寶者¶
　外言聖化妙重內言神降爲靈炁聚爲寶經中三寶獨稱靈¶
　寶者紀出書度人之時也自然者其始三炁應時出見凝結¶
　太空鳳篆龍章有形無迹自然成文非聖人有心造設也九¶
　天鬱單無量至無結無愛天共九也生神乃發育變化之方¶
　經者載道之書修眞之逕路也¶
三寶大有金書¶
<pb:CK-KZ_JY022_02p001b>¶
　三寶天寶靈寶神寶也大有天寶宫名度人經云大有妙庭¶
　言天宫豐盛無以加也此書嘗秘藏於是宫金至貴且不壞¶
　故以爲名其文叙九章源流¶
天寶君者則大洞之尊神天寶丈人則天寶君之祖炁也丈人¶
是混洞太无元高上玉虛之炁九萬九千九百九十億萬炁後¶
至龍漢元年化生天寶君出書時號高上大有玉淸宫¶
　天寶君玉淸元始天尊也本玄一之炁凝結至高曰天上有¶
　主宰謂之帝道居帝之先故爲元始在人身爲太乙帝君卽¶
　元神也大洞者教法之權輿丈人尊嚴之稱貴而無位化生¶
　天寶君名始立矣混洞太無元者鴻濛未剖之時玉虛天形¶
<pb:CK-KZ_JY022_02p002a>¶
　也九數應乎乾陽開化圖云一曰龍漢二曰延康三曰赤明¶
　四曰上皇五曰開皇皆天上過去年刼名龍言靈漢言天也¶
　出書卽度人經五文開廓普殖神靈也玉淸宫天寶君玄座¶
　之所祖炁卽道道卽天寶君推其所以妙本自成上无復祖¶
　以虛无爲主自然爲本長而不宰無形無名聖人將立教不¶
　可不尊其原故强名以爲道之宗¶
靈寶君者則洞玄之尊神靈寶丈人則靈寶君之祖炁也丈人¶
是赤混太无元玄上紫虛之炁九萬九千九百九十九萬炁後¶
至龍漢開圖化生靈寶君經一劫至赤明元年出書度人時號¶
上淸玄都玉京七寶紫微宫(紫虛從趙氏本)¶
<pb:CK-KZ_JY022_02p002b>¶
　靈寶君上淸天尊也自一生二爲元一之炁靈者妙不可測¶
　洞玄經法與靈寶皆自大洞中出按藏經眾篇序義云洞玄¶
　是本靈寶是迹夫大洞之炁本生於空流爲洞眞次爲洞玄¶
　又次爲洞神前章不曰洞眞而曰大洞者言其本也赤混太¶
　无元者太无中光象巳萌將發見也自龍漢開圖微示其迹¶
　至赤明出書人文始宣朗矣赤明紫虛洞陽文彩貌度人者¶
　傳流經教皆拯拔生死之道紫微宫靈寶君演教藏經之所¶
　其炁較之玉虛虧九億萬數則知道降刼遷散爲萬有不復¶
　如太古混然矣竊惟聖人出書之意慮後世澆薄從事於末¶
　詐僞機巧夭喪天年流轉苦海欲令還湻返本貴炁固根以¶
<pb:CK-KZ_JY022_02p003a>¶
　進仙道故出神章諄諄然以警悟之德莫大焉¶
神寶君者則洞神之尊神神寶丈人則神寶君之祖炁也丈人¶
是冥寂玄通元无上淸虛之炁九萬九千九百九十萬炁後至¶
赤明元年化生神寶君經二刼至上皇元年出書時號三皇洞¶
神太淸太極宫(淸虛從趙氏本)¶
　神寶君太淸天尊也由二生三爲始一之炁神者陰陽變化¶
　不測之名洞神教法乃太淸演太平無爲之道其尊經十二¶
　部外如紫虛籙消災禳災淸靜天童諸經皆係之也冥寂玄¶
　通元者無思無爲寂然不動感而遂通舊本欠元字王隱賢¶
　補入以合三元淸虛謂輕淸爲天其炁較赤混又虧九萬愈¶
<pb:CK-KZ_JY022_02p003b>¶
　降愈薄太極宫卽太淸仙境凡諸仙得道科教上章皆於此¶
　朝謁宫中官僚眞人仙卿濟濟有序大洞法中有三元宫天¶
　尊嘗命唐葛周三將軍鎭肅宫門其神上合三炁下主人身¶
　三部在天輔贊北斗樞機及主治符篆靈文盟劵等書若人¶
　修大洞功滿此三神導巳飛昇上朝帝宫卽混合之道也宋¶
　致和間仁宗不豫夢行荆棘中周章失路見神人被金甲謂¶
　帝曰天以陛下有仁心鍚一紀之夀帝曰吾何路可歸神人¶
　曰以臣之車相送帝登車問神何人對曰臣葛將軍也帝寤¶
　卽安令檢道藏果有葛將軍主天門事因加其位立廟京師¶
　惜是時無人上奏此神應自身神炁以加保養之功¶
<pb:CK-KZ_JY022_02p004a>¶
此三號雖年殊號異本同一也分爲玄元始三炁而治三寶皆¶
三炁之尊神號生三炁三號合生九炁九炁出乎太空之先隱¶
乎空洞之中無光無象無形無名無色無緒無音無聲¶
　三號卽三淸之宫年卽五刼開化之年名雖不同其實一理¶
　也自玄一之炁化生天寶後分元一始一之炁而爲靈寶神¶
　寶三炁旣足而生九炁九炁散爲萬炁以植生物之根且九¶
　炁未出之時沉光晦迹混而爲一不可致詰也¶
導運御世開闢玄通三色混沌乍存乍亡運推數極三炁開光¶
炁淸高澄積陽成天炁結凝滓積滯成地九炁列正日月星宿¶
陰陽五行人民品物並受生成¶
<pb:CK-KZ_JY022_02p004b>¶
　自一分三爲神寶君運冥寂玄通元之炁以導陰陽成化功¶
　總御世人生死三色者玄炁靑元炁黃始炁白其始三炁未¶
　分乍有乍无機椷巳兆將乘運數出矣旣分之後天地由之¶
　而定位人民品物因之以發生於此見天地人同出於道也¶
天地萬化自非三元所育九炁所導莫能生也三炁爲天地之¶
尊九炁爲萬物之根故三合成德天地之極也¶
　三元三炁爲天地祖故曰尊化生九炁運陰陽育萬品故曰¶
　根三合者三炁凝合變化無窮生成之德遂焉極之義與太¶
　極相合是陰陽五行根樞會總處¶
人之受生於胞胎之中三元育養九炁結形故九月神布炁滿¶
<pb:CK-KZ_JY022_02p005a>¶
能聲聲尙神具九天稱慶太一執符帝君品命主錄勒籍司命¶
定算五帝監生聖母衞房天神地祇三界備守九天司馬在庭¶
東向讀九天生神寶章九過男則萬神唱恭女則萬神唱奉男¶
則司命敬諾女則司命敬順於是而生九天司馬不下命章萬¶
神不唱恭諾終不生也¶
　人爲萬物之靈稟天地中和之炁其未生前在杳冥昏默中¶
　及因感化入母胎以成人自三元布炁爲三田以主一身九¶
　天之炁次第結聚魂魄五藏百骸而具體焉逮至九月二百¶
　七十日三九數足然後與母分形斯時聲形神炁皆完九天¶
　生神之功於是始備安得不稱慶乎太一按玄鏡云是長生¶
<pb:CK-KZ_JY022_02p005b>¶
　大主上淸大洞之太一執符以合百神也帝君乃萬靈帝君¶
　品命定其高下司命卽中央丈人名理明初字玄度卿定算¶
　預定夀夭五帝五行之主降五行眞炁於身聖母九天聖母¶
　至陰之主喜於成物故呵禁不祥九天司馬嘗典守玉章東¶
　向誦經感生炁也萬神唱恭諾如詩弄璋瓦以別男女若司¶
　馬不下命章則天命不賦予萬神不唱恭諾則天理不流行¶
　惡得而生哉人之有生豈曰易得可不勉進善道以保天之¶
　賦與我者乎浮山眞率謂人生爲善陽神相慶曰今日欣慶¶
　吾與斯人合乎天矣若爲惡則神相弔曰吾與斯人失前稟¶
　賦必同墜幽陰矣東坡與陳履常戒殺詩云不見王武子未¶
<pb:CK-KZ_JY022_02p006a>¶
　死神已泣正同此意命章者天之所賦爲命卽書所謂惟皇¶
　上帝降衷于下民中庸天命之謂性天雖不言而寄造化之¶
　功於玉章故曰命章¶
夫人得還生於人道濯形太陽驚天駭地貴亦難勝天眞地神¶
三界齊臨亦不輕也當生之時亦不爲陋也所以能愛其形保¶
其神貴其炁固其根終不死壞而得神仙骨肉同飛上登三淸¶
是與三炁合德九炁齊并也但人得生而自不能尊其炁貴其¶
形寶其命愛其神自取死壞離其本眞耳¶
　人有死生性無死生出生死之外者其聞道乎其見性乎常¶
　人結習未除爲業所牽留滯幽陰或相報對業報旣盡善性¶
<pb:CK-KZ_JY022_02p006b>¶
　不滅還生人道者必當濯形太陽然後投胎蓋日之上館一¶
　名洞陽宫流火之池中有黃華眞水彼間神人亦以此水灌¶
　濯其身長生簡誥文黃華蕩形卽此之謂自得爲人經許多¶
　節次驚天駭地豈爲輕陋若能鍊養元神返本還湻與三炁¶
　九炁脗合皆有骨肉同飛上登三淸之理而不自勉致於死¶
　壞哀哉昔歐陽文忠公平生不事黃老之學晚年守亳社忽¶
　有悟一日問道於石唐隱者隱者答曰公屋舍巳壞難復語¶
　此但能明了前境猶庶幾焉公文章事業冠當世豈無受道¶
　之資但失之不蚤耳雖然造道之功在於悟性須當培養命¶
　基爲本若不能尊炁貴形保命愛神坐致衰老汞枯鉛耗命¶
<pb:CK-KZ_JY022_02p007a>¶
　基旣削眞性亦昏而於此時修鍊所謂渴而鑿井不亦晚乎¶
九天生神章乃三洞飛玄之炁三合成音結成靈文混合百神¶
隱韻内名生炁結形自然之章¶
　飛玄者元始之炁飛翔太空合三洞而成文音諧金石萃天¶
　地生生之意中有百神内名誦之神聞呼名則聚而通靈玉¶
　樞經云身中九靈何不召之召之則吉身中三精何不呼之¶
　呼之則慶¶
天寶誦之以開天地之光靈寶誦之以開九幽長夜之魂神寶¶
誦之以制萬靈太一誦之以具身神帝君誦之以結形九天誦¶
之以生人學士誦之以昇天¶
<pb:CK-KZ_JY022_02p007b>¶
　三寶君誦玉章者宣道妙也太一者太一元君也帝君者太¶
　一帝君也玉章雖一誦之者不同各隨道德力量開化感召¶
　有淺深等殊也¶
鬼靈聞之以昇遷凡夫聞之以長存幽魂聞之以開度枯朽聞¶
之以發煙嬰孩聞之以能言死骸聞之以還人¶
　鬼靈鬼官也飛仙寶劍經載蕭邈有才望爲善爽之鬼四百¶
　年方得爲地下主今聞經不待限期有昇遷之望矣凡夫者¶
　六欲俱全因經而淸靜則在世可以長存幽魂乃地獄幽囚¶
　之鬼聞經有開度之幸張麗華乞神章薦抜是也枯朽者腐¶
　木死草發煙元炁復生囘仙在嶽陽城南以丹度老樹是也¶
<pb:CK-KZ_JY022_02p008a>¶
　嬰孩能言孔竅開聰死骸還人徐甲旣爲枯骨老君以太玄¶
　生符起之卽此理也¶
三寶神奥萬品生根故非鬼神所知凡夫所聞也¶
　玉章乃三寶君之所貴重其功用爲品彚生成根本原其奥¶
　理雖鬼神有靈亦莫得而聞况凡夫乎¶
夫學上道希慕神仙及得尸解滅度轉輪終歸仙道形與神同¶
不相遠離俱入道眞而無此文則胞胎結滯死炁固根眞景不¶
守生炁無津九戸閡塞體不生神徒受一形若寄炁而行學得¶
此法可坐致自然¶
　上眞之道七太上之道三中眞之道六下眞之道八此章與¶
<pb:CK-KZ_JY022_02p008b>¶
　大洞經三十九章義同學仙之人力量蹇淺未出三界止得¶
　尸解雖未免滅度轉輪然是人終歸於仙道蓋能愛形保神¶
　則近於道也眞誥載人死如生足不靑皮不皺目光如生皆¶
　尸解也無此文者謂不得玉章大洞要法不能斬伐胞胎結¶
　滯則恐死炁固其命根眞景不能長守眞景者神光也此言¶
　雖得尸解亦徒受一形若寄炁於身枯木蹔春津液不滋不¶
　能久存也得此法者謂混合百神之訣也大抵人之一身皆¶
　三炁所生旣受此炁與元始爲一皆可混合凡炁之所在神¶
　卽隨之初以三炁生三神分化三部八景二十四神若能混¶
　合變化三五眞人以成正一可以呼陽召陰出入無方陽炁¶
<pb:CK-KZ_JY022_02p009a>¶
　化爲龍鸞陰炁化爲玉女駕飈輪於八極之表坐致自然豈¶
　欺我哉¶
三寶尊重九天至眞秘之大有九重金格紫陽玉臺自非天地¶
一開其文不出元始禁書非鬼神所聞竊之者風刀萬劫魂死¶
無生依科尊奉形神同仙¶
　按七變儛天經載上淸寶經三百卷玉訣七千篇符籙七千¶
　章及自然之章秘在九天之上大有之宫此其一也九重金¶
　格紫陽玉臺皆藏經之所九重猶言什襲也格乃書架之類¶
　道寶經有玉格金格之說秘固旣嚴鬼神何敢竊視迨乎天¶
　地開朗玄風流行眞文寶符以時下降尊奉之久必得悟解¶
<pb:CK-KZ_JY022_02p009b>¶
　宜其形神同仙也¶
三元宫中宿有金名紫字刻書來生應爲三淸神仙之人當得¶
此文有其緣會當齎金寶奉師効心依科盟受閉心奉行愼勿¶
輕泄風刀考身¶
　三元考校不獨死魂凡得道與未得道者皆在焉惟金名紫¶
　字以旌别學仙之人藏經中載三元考校地獄之品謂之墨¶
　籙卽黑簿也與金名紫字者霄壤之異也昔李珏江陽小民¶
　功行久在仙籍雖未昇舉而姓名仙官已用金書於華陽洞¶
　天矣不特仙家有此如梁元帝爲湘東王時嘗錄忠臣義士¶
　及文章之美者以三等筆書之忠孝者用金管德行者用銀¶
<pb:CK-KZ_JY022_02p010a>¶
　管文章美者用班竹管亦有分別也此言夙有仙縁之士名¶
　紀仙籍者方得受持玉章齎金寶奉師効心不輕傳也閉心¶
　奉行者息心屏慮靜定以行經教也泄慢之者自貽譴殃¶
修行之法千日長齋不關人事諸塵漏盡夷心默念淸香執戒¶
入室東向叩齒九通調聲正炁誦詠寶章¶
　齋者一志虛心也修行之法期三年有成也未齋之時此心¶
　與物交鬬風馳火熾無時蹔息旣齋則齊其思慮以至湛然¶
　常寂與太虛爲一也道書載八漏目淚肝漏鼻涕肺漏口唾¶
　腎漏外汗心漏夜盜汗小腸漏寢而涎腦漏夢與鬼交神漏¶
　[淫/心]慾身漏已上諸漏心君定則止矣夷者平也默念存想至¶
<pb:CK-KZ_JY022_02p010b>¶
　眞也昔葛仙翁長齋於天臺山曽未一年感通上聖曲盼幽¶
　房此長齋之應也入室東向迎合生炁叩齒左爲天鐘伐鬼¶
　靈也右爲天磬集百神也中爲天皷朝眞聖也叩齒焚香調¶
　聲正炁皆誦經之法¶
誦之一過聲聞九天誦之二過天地設恭誦之三過三界禮房¶
誦之四過天王降仙誦之五過五帝朝眞誦之六過魔王束身¶
誦之七過星宿停關誦之八過幽夜光明誦之九過諸天下臨¶
一切神靈莫不衞軒¶
　此章合天人一貫之妙天與人無二理吾之心卽天地之心¶
　吾之炁卽天地之炁旣秉一誠此感則彼應一過者披誦過¶
<pb:CK-KZ_JY022_02p011a>¶
　一章也聲聞九天昔宋景公一言熒惑退舍湯以六事自責¶
　大雨數千里其感應若是況誦詠祖炁之音乎蓋祖炁之化¶
　大而天地普而三界星宿五行外而魔王下而幽爽一切神¶
　靈莫不由此分流布化隨其所在因有善惡高下之殊宜乎¶
　二過天神地祇聞之而設恭敬三過三界神明下禮誦經之¶
　房四過天王降仙道家天神有法王天王之號感召下降如¶
　葛仙翁精思齋法致徐眞人下降傳經是也五過五帝五炁¶
　之主見眞經所在而禮敬焉六過陰數魔王乃六天大魔同¶
　元始布化齋醮有命魔之法以驅逐之今聞經束身不敢干¶
　犯七過星宿停關卽度人經璇璣停輪神光大定也八過幽¶
<pb:CK-KZ_JY022_02p011b>¶
　夜顯光以破陰陽也九過諸天下臨神靈衞軒如李順興誦¶
　大洞經三年一夕忽有飛仙千數集於空中神光照室遂得¶
　道功德所感尸居而龍見淵默而雷聲不期然而然也¶
** 一過徹天胞原宣通¶
　前言外應此言内功以明還丹大洞之方一過胞原宣通者¶
　天一生水也人之受生始自胞原凝胚黃演之炁流布升降¶
　不失其度則生意漸滋若胞原不通必有夭閼之患修眞之¶
　士內丹初下功夫念想炁息皆定精神始聚命門下關自此¶
　開通¶
** 二過響地胎結解根¶
<pb:CK-KZ_JY022_02p012a>¶
　地二生火二月成胎尙恐死炁故根爲之結固必假眞炁薰¶
　蒸解散方遂長養上淸洞玄經有太一帝君解三關十二結¶
　符朱書靑竹膜中祝以解之¶
** 三過神禮魂門鍊仙¶
　天三生木在人爲魂三月陰陽始分魂具質成魂門在左屬¶
　陽丹功三轉陽炁乃足其法凝神入息以養之由是神智自¶
　生靑帝護魂木公書簡¶
** 四過天王降仙魄戸閉關¶
　地四生金在人爲魄四月生魄魄戸在右屬陰鍊丹四轉以¶
　陽養陰令魄與魂相載其法鼻爲天竅通肺肺主魄湛然不¶
<pb:CK-KZ_JY022_02p012b>¶
　動絕去來之息謂之閉關自然華池水滿下沃心絡心火下¶
　降腎水上昇丁壬配合以固內丹若不閉關則魂散蕩隨夢¶
　出入魂不能制任其用事終入鬼羣矣¶
** 五過五帝朝眞臟腑淸涼¶
　天五生土人生五月五行炁足生五臟六府五臟心肝脾肺¶
　腎六府小腸膽胃大腸膀胱三焦淸涼者安靜而不煩擾也¶
　修眞之士絕慾則腎不漏精靜默則心不失神定息則肺能¶
　安魄簡視則肝能育魂凝思則脾能安意黃中通理保合太¶
　和精神魂魄意聚而爲一是謂攢簇五行其炁上朝泥丸是¶
　謂朝眞然後靑帝護魂白帝侍魄赤帝養炁黑帝通血黃帝¶
<pb:CK-KZ_JY022_02p013a>¶
　中主萬神無越¶
** 六過魔王伏諾胃管生津¶
　魔王以内言六慾是也諾順也制以玉章故順伏焉胃與脾¶
　爲表裏貯水穀以養五臟難經謂五臟之炁皆會於胃且津¶
　之潤燥繫於思一爲六欲所誘思不得其正則見食爲涎逢¶
　哀爲淚媿生汗怒涌血往而不返内失滋養精炁與神從而¶
　散泄但餘枯骸是爲死之徒若六魔伏諾思得其正有主於¶
　内則津生胃脘灌漑四肢流潤丹鼎精炁與神因之凝合生¶
　之徒也¶
** 七過星宿朗明孔竅開聰¶
<pb:CK-KZ_JY022_02p013b>¶
　天有七曜人有七竅至七月俱開以司視聽食息出納或謂¶
　聰明本出心七應火數上智之人心有七孔故聰明愚者鮮¶
　開孔少故昏濁丹功七轉重關豁滯上下明徹心印經云七¶
　竅相通竅竅光明聖日聖月照耀金庭¶
** 八過幽夜顯光三部八景整具形神¶
　烟蘿子云八月神具三部上中下三部也中盟籙載上部八¶
　景髮神腦神眼神鼻神耳神口神舌神齒神中部八景肺神¶
　心神肝神脾神左腎神右腎神膽神喉神也下有八景胃神¶
　大膓神小腸神胴神胸膈神兩脇神左陰左陽神右陰右陽¶
　神也合爲二十四以應二十四炁上部之神以腦神爲宗平¶
<pb:CK-KZ_JY022_02p014a>¶
　旦存之中部神以心神爲主日中存之下部之神以腎神爲¶
　主夜半存之八過功夫將滿自然身有光明照徹幽顯三部¶
　八景之神悉皆整具而無怠惰度人經云八景㝠合炁入玄¶
　玄¶
九過諸天下臨三關五臟六腑九宫金樓玉室十二重門紫戸¶
玉閤三萬六千關節根原本始一時生神¶
　黃庭以口爲天關手爲人關足爲地關又腦下爲上關夾脊¶
　爲中關內腎相對爲下關臟腑見前注九宫洞眞經云兩眉¶
　間入三分爲雙丹宫卻入一寸爲明堂宫三寸爲丹田宫亦¶
　名泥丸宫四寸名流珠宫五寸爲帝宫明堂上一寸名天庭¶
<pb:CK-KZ_JY022_02p014b>¶
　宫洞房上一寸名極眞宫丹田上一寸爲玄丹宫流珠上一¶
　寸爲太皇宫金樓卽喉嚨一名重樓中有十二亭長持玉㦸¶
　以守之主通上下炁黃庭經曰重中樓閤十二環自高自下¶
　皆眞人玉室腦宫之别名黃庭爲之瓊室紫戸素靈中篇云¶
　兩眉之上其裏有紫戸洞房外有萬靈帝君名逢凌梵守之¶
　玉閤者玉堂也卽下元丹田陽神一萬八千陰神一萬八千¶
　合爲三萬六千此言人在胎中形炁變化至九月滿足身中¶
　萬神一時同生修眞九轉聖胎具足萬炁齊仙亦復如是¶
九過爲一徧一徧周竟三界舉名五帝友别稱爲眞人十徧通¶
炁制御萬靈魔王保舉列上諸天百徧通神坐致自然太一度¶
<pb:CK-KZ_JY022_02p015a>¶
符元君受生千徧通靈坐在立亡仙童玉女役使東西萬徧道¶
備馳騁龍駕白日登晨¶
　三界舉名天人交贊其德五帝者五方五炁之主友别者錄¶
　其善功視之如友别於常人也鍊身成炁謂之眞人十徧通¶
　炁者道炁周流鬼神攝伏也魔王保舉初學道則魔王試之¶
　試而不退則保舉之登名天籍方成道也通神者變化無方¶
　坐致自然不假思爲如能致六甲行厨之類是也太一度符¶
　太一乃百神之主符喻身中靈炁度人經云執籙把籍保命¶
　生根元君女仙之號人身炁之母也道德經云我獨異於人¶
　而貴求食于母千遍通炁功夫純熟妙用難測坐在立亡仙¶
<pb:CK-KZ_JY022_02p015b>¶
　童玉女役使東西者守三一之法也上淸明堂玄丹眞經云¶
　若道士行太上召三一守形之法得與眞人相見通靈徹視¶
　坐在立亡役使六丁上帝給童女各十二人以侍左右至於¶
　萬遍此心與經混然爲一可以乘雲駕龍遊宴太淸登晨者¶
　昇舉乘旦炁之淸存太一混合多用此時黃庭經曰羽服一¶
　整八風驅控駕三素登晨霞¶
¶
¶
¶
¶
<pb:CK-KZ_JY022_02p016a>¶
#+PROPERTY: JUAN 002
<pb:CK-KZ_JY022_02p016a>¶
* 洞玄靈寶自然九天生神章經注卷中¶
　　　　　　　　　　　　　　　　　　華陽復注¶
元始天尊時靜處閒居偃息雲宫黃房之内七寶幃中熙夷養¶
素空碧鍊眞躭咀洞惠俯研生神理微太混嘯朗九天¶
　天尊閑居偃息養素鍊眞靜中自適熙夷太和也空碧始靑¶
　天炁也雲宫黃房七寶幃天宫莊嚴也咀研玩味也洞惠生¶
　神道書旨義也理微大混至理幽微不露端倪也嘯朗者舒¶
　嘯軒豁靈襟也¶
是時飛天大聖無極神王玉輔上宰四協侍晨淸齋建節侍在¶
側焉憑瓊顏而妙感仰靈眸而開襟竊神章而踊躍飡天音而¶
<pb:CK-KZ_JY022_02p016b>¶
䝉生敢乘機而悟會冒靈盼而披心¶
　神王上宰侍晨皆近臣四恊與四輔同前疑後丞左輔右弼¶
　也淸齋者虛心以待問建節者神王手持奉命用以徵召萬¶
　神瓊顏玉潔也靈眸靈盻言無所不照神王此時仰瞻天顏¶
　聞天音而慕神章豁然有悟因乘機冒干靈盼披陳夙心有¶
　所請焉¶
於是飛天大聖無極神王前進作禮稽首而言上白天尊賤臣¶
幸會得仰侍靈軒不以短狹叨濯冥津重悟凝玄位登神王總¶
御生死領括天仙賞監七覺遠覽遐方雍觀上宰對司侍晨¶
　神王欲請玉章先致詞於天尊自言不量短狹之才叨濯心¶
<pb:CK-KZ_JY022_02p017a>¶
　垢於冥海之津重悟凝玄者深造玄玄也總御生死以下皆¶
　神王之職分也賞監七覺承帝命錫寵於學道之人也蕭眞¶
　祐謂七覺者靈寶定觀經云學道之人有七候一者心得定¶
　易覺諸塵漏二者宿疾普消身心輕爽三者塡補夭損還年¶
　復命四者長生久視名曰仙人五者鍊形爲炁名曰眞人六¶
　者鍊炁成神名曰神人七者鍊神合道名曰至人雍和也言¶
　職當雍和仰觀以事上宰若侍晨與之對司也¶
方當乘機應會履九太陽洞履陰符撫掌兆民大運將期數終¶
甲申洪流蕩穢凶災彌天三官鼓筆料别種人考算功過善惡¶
當分¶
<pb:CK-KZ_JY022_02p017b>¶
　機者事之先會遇也履行也九乃亢陽洞通也符籍也言陽¶
　極陰生通履陰籍三官天地水也鼓動筆端分别人之平生¶
　善惡以降休咎種人蕭眞祐云四梵天謂之四種民天在二¶
　十八天之上三災之所不及也神王愍當時有洪水之厄故¶
　乘機請經宣揚道力以拯救之¶
自赤明以來至上皇元年依元陽玉匱受度者應二十四萬人¶
　赤明靈寶度人之時上皇神寶出書之時元陽乃紫微之宫¶
　九幽玉匱有明眞科條紀人功過受度者皆爲善之人¶
開皇以後數至甲申諸天選序仙曹空廢官僚不充遊散職司¶
皆應選人¶
<pb:CK-KZ_JY022_02p018a>¶
　開皇天上劫名在上皇之後定錄君曰昨東華集諸司命土¶
　地靈神典司之徒撿課簡錄見天下之人爲善者少五十分¶
　中無一况爲神仙者乎仙曹空廢無稱職者又遊散諸司亦¶
　皆怠情考校有過者上仙降爲下仙下仙黜爲地下主者俾¶
　其攺悔勤修仍復舊職昔上元夫人位至元君不勤帝局虧¶
　替正事降適過禮朝宴失節輕泄天寶降授下眞削眞皇之¶
　籙退紫虛之任以此見仙曹陞黜毫髮無差¶
依元陽玉厯當於三代更料有心積善建功爲三界所舉五帝¶
所保名在上天者取十萬人以充其任又當别舉一十二萬人¶
以充儲官¶
<pb:CK-KZ_JY022_02p018b>¶
　前云玉匱校死魂也此言玉厯紀仙曹之職也三代祖宗積¶
　善也擇其奕世有功者充仙官之任儲者副貳之職¶
如此之例或以宿名玄圖¶
　此選仙官之例取名在上天者如司馬子微名在丹臺絳闕¶
　之類¶
或骨像合仙¶
　人稟天地之淸炁生而不俗鶴頸龜腮碧瞳雙踝飄飄然抱¶
　凌雲之姿所謂道林法器者足應此選¶
或以滅度因緣轉輪¶
　修行道未成而終曰滅度亦得遷轉爲仙官昔鄭仁安生於¶
<pb:CK-KZ_JY022_02p019a>¶
　禪黎三日能言便知宿命年十二面有玉光棄家遊山林後¶
　滅度於北戎之阿獲證果號丹靈老君是也¶
或篤好三寶善功徹天¶
　三寶道經師也教法存焉學者誦其言以明其道又能轉化¶
　未悟皆篤好也又秘眞藏經曰貪性寂滅塵累無染戒行不¶
　虧名曰法寶嗔性不起不憤外塵定無生轉是名師寶癡性¶
　無取無惱無患惠通無碍是名道寶貪嗔癡三毒消滅則三¶
　寶自見善功徹天矣¶
或供養師寶爲三官所稱¶
　師者所以傳道立教授經也自古仙聖無師不度至於常人¶
<pb:CK-KZ_JY022_02p019b>¶
　學業亦因師以傳授可不敬信而供養乎服勤盡誠確遵教¶
　戒宜爲三官稱舉¶
或修齋奉戒功德積感¶
　齋者齊其思慮薄味全眞戒者如靈寶九戒正一十戒之類¶
　奉持久久不怠以積功德李昌齡曰日用之謂功日新之謂¶
　德天仙一千三百善日行一善只在四年地仙三百善行之¶
　只在一年但人多中道而廢不聞穿石禮樹之說乎紫虛元¶
　君曰昔傅先生自少好道入焦山石室中積七年忽遇太極¶
　眞人授以木鑽使之穿一磐石戒曰石透吾當度汝石厚五¶
　尺傅穿之不怠積四十七年石忽透眞人果來度之南嶽夫¶
<pb:CK-KZ_JY022_02p020a>¶
　人曰昔有人勵志於道然不知求道之方唯日夕禮一枯樹¶
　如是二十八年樹忽生花有汁如蜜其人取花及汁吞服遂¶
　得長生噫木石無情尙能感通况修齋奉戒積功德以格高¶
　靈者乎¶
或施散財寶建立道堂¶
　凡殖貨財貴能施賑否則爲大盜積耳徙貽達者之笑建立¶
　道堂乃興剙琳宇安奉尊像演說經教使人生善心妙法本¶
　相經云太玄紫虛眞人悟前生造招賢集仙道館冩經萬卷¶
　常以齋食衣服供養不輟得爲眞人事載琅函誠不虛也¶
或救䘏窮乏載度天人¶
<pb:CK-KZ_JY022_02p020b>¶
　惻隱之心人皆有之何忍見窮乏而不救乎宜隨力量而䘏¶
　之昔周惠化好布施雖窮困辛苦不倦智觀眞人化爲丐者¶
　以驗其事周果樂施卽日度爲西華眞人宋聖厯間梓州大¶
　饑佑聖眞君化爲一叟賣蒸鳬慈所活者眾建隆末河北路¶
　饑眞君又化爲商運粟麥十五萬斛入城商忽不見官取賑¶
　濟傍及鄰郡眞君位登高眞猶如此者一念好生之仁如天¶
　不息也又如黃兼濟糶粟不增元價紫府眞君敬禮令坐太¶
　守張乖崖之上王士良糶米令糴者自量一言而降甘雨功¶
　行昭然吉人爲善可不勉哉載度者若地之載物舟之度人¶
　也¶
<pb:CK-KZ_JY022_02p021a>¶
或爲三師建功充足天官有名¶
　三師經籍度三師也立科範以濟度死生學者遵其遺法揚¶
　道化以立功行若積累充足天官書名矣¶
考算簿錄三官相應皆逆注種名上下有别毫分無遺¶
　三官分九宫總二十七府百二十曹左陽生宫右陰死宫左¶
　府靑簿書功右府黑簿書過其有罪中涉福福中涉罪不專¶
　於一曹也或三年或九年或二十四年皆考算之期若三官¶
　文籍相同方注種名之數逆注者善未足亦注入¶
又九幽之府被東華靑宫九龍符命使拔九幽玉匱男女死魂¶
宿名有善功德滿足應受開度者取三十二萬人以充甲申驅¶
<pb:CK-KZ_JY022_02p021b>¶
除之後開大有之民¶
　九幽之府九地九陰治死魂處東華靑宫按黃炁陽精經云¶
　扶桑洞陽也主領生籍以九龍符命下九幽府選擇男女死¶
　魂嘗有善功者以受開度大有者蕃盛也¶
當此之時生死交會善惡分判得過者眞爲樂哉¶
　分判别白善惡也爲惡不免於殃作善召祥而無害豈不樂¶
　哉¶
然三官相切文墨紛紜龍門受會鳥母督仙萬聖顯駕晝夜無¶
閒功過平等使生死無偏此之昏鬧亦臣之憂矣大期旣切觸¶
事闕替恆恐一旦受罹公門¶
<pb:CK-KZ_JY022_02p022a>¶
　切磨也文墨紛紜簿書繁冗龍門在河東水會之處浮山眞¶
　率謂鳥母水神也嘗於過去刼奉坤母之召於龍門制會河¶
　源仍以大鳳車於水中載學仙之人昇於崐崘所謂督仙也¶
　萬聖千眞察人善惡使生死皆當於公道神王不勝事煩恐¶
　有遺闕未免於憂¶
伏聞天尊造大慈之化垂憐蒼生開九天之奥以濟兆民明科¶
有禁戒非賤臣所可參聞然大數有期甲申垂終運度促急大¶
法宜行¶
　玉淸修行四法以慈爲先老氏三寶以慈爲首聖人擴而充¶
　之無一物不被其澤明眞科戒傳經限期有定今神王請非¶
<pb:CK-KZ_JY022_02p022b>¶
　其時者急於度人也¶
使有心者得於考算之中聞於法音開示於視聽勸化於未悟¶
者也緣茲上陳懼觸天顏願見哀憫賜所未聞¶
　請經欲使有心學道而未悟者得霑玄化進修善行免獲戾¶
　於三官也¶
於是天尊俯几高抗凝神遐想仰誦洞章嘯詠琳琅良久忽然¶
歎曰上範虛漠理微太幽道達重玄炁冠神霄至極難言妙亦¶
難超¶
　俯几有接下之容高抗仰之彌高也凝神遐想有所思也仰¶
　誦洞章嘯詠琳琅淸響振激也上範虛漠理微太幽道達重¶
<pb:CK-KZ_JY022_02p023a>¶
　玄炁冠神霄者經之妙範至理虛曠幽遠其道則通貫眾妙¶
　其炁則肇自神霄神霄者九霄之一也領率諸天此言玉章¶
　有不可名言之妙諸經未有出其右者也¶
子旣司帝位受任神王飛天翼於瓊闕四宰輔於明輪遐盼極¶
覽領綜無窮雍和萬化撫料蒼生¶
　神王司位則爲帝受任則爲王三十九章注訣謂瓊闕太微¶
　之館實天帝玉宇也又云人間日月爲明輪皆須神王翼贊¶
　而宰輔也此外雍和萬物生化遐盼極覽四方領綜事務非¶
　止一端¶
今大運啟期三五告辰百六應機陽九激揚洪泉鼓波萬災厲¶
<pb:CK-KZ_JY022_02p023b>¶
天四宫選舉以充種民三代昏亂善惡宜分子當勞心兆庶疲¶
於三官興廢之際事須開能今以相委其勉之焉¶
　此天尊昔勉神王救民於洪水之中¶
寶書妙重九天靈音施於上聖非鬼神所聞明眞有格四萬刼¶
一傳今冒禁相付子祕之矣愼勿輕傳¶
　傳授靈章丁甯告戒如是之切可不謹與¶
登命九天司馬侍仙玉郎開紫陽玉笈雲錦之囊出九天生神¶
玉章四輔列位五老監眞太一命辰玉帝唱盟一依俯仰明眞¶
具典南向長跪以付飛天無極神王法事旣畢諸天復位¶
　登命不移時也侍仙玉郎典經之官紫陽藏經之所玉笈雲¶
<pb:CK-KZ_JY022_02p024a>¶
　錦貯經之囊四輔與四協同五老玉清昊極元老虛皇靈光¶
　始老玄華寶天眞老露眇太極祖老娑鬱洪京仙老太一中¶
　黃太一命辰擇良辰也玉帝高上玉帝也監眞唱盟俯仰長¶
　跪皆明眞傳經之試¶
天尊重告飛天神王此九天之章乃三洞飛玄之炁三會成音¶
結成眞文混合百神隱韻內名故太一戒觀攝生十方領會洞¶
虛啟誓丹靑¶
　混合隱韻見前注王隱賢謂戒字當作試言嘗令太一之神¶
　試觀學道人若心不退方許起誓丹靑傳授立成訣云昔受¶
　神經人有試吾者無故以杖槌吾手血出吾猶傾心信向之¶
<pb:CK-KZ_JY022_02p024b>¶
　經法有試投之約未受之前無故舉火燒其衣衣盡而猶不¶
　言方爲不退轉金玄羽書經載傳授之法皆五老起途太一¶
　試觀十方則試字誤作戒審矣六洞之中以洞虛屬西然元¶
　始天尊令太一攝生十方主攝生炁又兼死籍故云領會洞¶
　虛也丹靑者㰱血爲丹齎繒爲靑用以効信立盟¶
自無億刼因縁宿名帝圖不得參見得盼篇目九祖同仙當採¶
擇其人應爲仙者七百年中淸齋千日齎金繒誓心依盟以傳¶
愼之則享祚漏之則禍臻享祚則福延九祖德重山海招禍則¶
考流億刼痛於毒湯風刀相刑可不愼之焉¶
　億刼因縁積累非一世也如許眞君上升時上帝詔云卿自¶
<pb:CK-KZ_JY022_02p025a>¶
　多刼之前積修至道勤苦備悉經緯逾深萬法千門罔不斯¶
　厯今當昇舉卽命左大力天丁與流金火鈴照辟中黃無或¶
　散慢仍封遠祖許由爲玉虛僕射曾祖先祖父爵皆有等差¶
　然則宿名仙籍旌陽有焉得盼篇目九祖皆仙况誦詠是經¶
　者乎今下士聞道則笑之惟其不信故不得聞非道棄絶於¶
　彼乃彼自絶於道耳無他焉宿惡深重障隔善心故也五帝¶
　內眞經云得道之人自無仙骨刻名玉書來生不得盻其篇¶
　目有得其文則爲五嶽宗師大洞經云凡修道者先解冥結¶
　故云九祖同仙七百年出經之時也清齋千日傳經之期也¶
　金繒寶帛受經質信也玉章祕於上天傳之不易受持者當¶
<pb:CK-KZ_JY022_02p025b>¶
嚴尊奉以明藴奥庶不負神王請經之初意也¶
¶
¶
¶
¶
¶
¶
¶
¶
洞玄靈寶自然九天生神章經注卷中¶
<pb:CK-KZ_JY022_02p026a>¶
#+PROPERTY: JUAN 003
<pb:CK-KZ_JY022_02p026a>¶
* 洞玄靈寶自然九天生神章經注卷下¶
　　　　　　　　　　　　　　　　　　華陽復注¶
** 鬱單无量天生神章第一　　天炁蒼色¶
¶
¶
¶
¶
¶
¶
¶
<pb:CK-KZ_JY022_02p026b>¶
　三元眞經曰人之炁魂得之於天體魄得之於地無形無象¶
　自空中來從無至有住胎中十月其實九月每一月得一天¶
　之炁以生神九月炁滿神具出胎成人西山記曰善養生者¶
　由無而有不善養生者以有還無人當炁血方剛以所得神¶
　炁付之情欲血炁旣衰以所有魂魄復歸天地身爲枯木矣¶
　惟修眞之士知精神魂魄皆天蹔假於我故寶愛凝鍊久假¶
　不歸皆爲我有矣¶
　金書祕字云此天乃天魂精開陽之炁¶
帝眞胞命元元一黃演之炁¶
　帝諱[雨/杓]𩃇[雨/維]¶
<pb:CK-KZ_JY022_02p027a>¶
¶
¶
¶
¶
¶
¶
　雲笈七籖云龍漢元年化生紫霄黃演君位居紫霄太皇大¶
　梵天宫天中之帝以眞炁爲胞命元之始¶
　王隱賢曰九章各有帝眞命元四字乃黄庭元王在命門之¶
　下主生育之炁以宰制謂之帝以太一不耦謂之眞九天列¶
<pb:CK-KZ_JY022_02p027b>¶
　正皆從帝眞之命命一定而不易也元者炁始生之名易曰¶
　大哉乾元萬物資始至哉坤元萬物資生當其元炁自下而¶
　萌初胞壯如垂囊附於脾脾屬土物所由生中黃太一爲人¶
　已命其炁流演不窮故云元一黃演¶
混合空洞炁飛爽浮幽寥延康无期劫眇眇離本條苦魂沉九¶
夜乘晨希陽翹¶
　道君曰元炁本於眇莾幽㝠之外生乎空洞之間合而散散¶
　而合也人未受生魂爽浮游於幽寥之地渺然無依自天上¶
　往昔延康劫到今不知凡幾度生死出没如花果之離本條¶
　飄落散漫不入於土九夜者九地也鬼屬陰常居黑暗從其¶
<pb:CK-KZ_JY022_02p028a>¶
　類也沉淪旣久皆欲翹首迎望太陽晨光以希開度¶
大有通玄戸鬱單降神霄黃雲凝靈府陰陽炁象交胞元結長¶
命惡根應化消¶
　此修眞下手工夫也大有玉淸宫名人身泥丸是也一陽初¶
　動吸大有宫之炁直下制伏陽精以通玄戸卽臍後宻戸也¶
　又得鬱單无量天降天晨金霄帝一雌雄之神於身中天晨¶
　爲雌金霄爲雄陽精經云囘陽精於浮黎采黃炁於鬱單雌¶
　一雄一卽心液腎炁爲嬰兒姹女也火上水下何以能交若¶
　能存守中黃端凝靈府(卽心也)内想不出外想不入則水火陰¶
　陽自然交合陰陽旣交五行顚倒靈芽自生胞元結就爲先¶
<pb:CK-KZ_JY022_02p028b>¶
　天至精生生化化之基賦命一新向來惡根宿愆皆湔滌不¶
　復爲累浮山眞率載閔仲先生聞之師曰寂然不動土之性¶
　也是爲眞土蓋根塵巳絶萬慮俱泯一眞純全冥然寂然此¶
　鴻濛混沌時也雲宫黃房處也沖和之粹氤氲有象故曰黃¶
　雲至此則日月合璧神炁混融玄珠將成象太一漸歸眞¶
桃康合精延二帝秀玉飄灌溉胞命門精鍊神不彫¶
　桃康命門之神字合精延爲大洞之尊神守人臍下二帝靈¶
　帝尊帝也隱書云靈帝无太一則玄虛不囘炁尊帝旡太一¶
　則三一不居二帝之力並行不相悖也秀玉飄潔白貌一身¶
　生生之理從此發源十二時中太一之神運靈津灌溉命門¶
<pb:CK-KZ_JY022_02p029a>¶
　以固胞元所謂精鍊神不彫黃庭經云漑養靈根不復枯閉¶
　塞命門保玉都¶
九天命靈章生神神自超元君遏死戸司馬誦洞謡一唱萬眞¶
和九遍諸天朝稽首恭劫年慶此榮舊苗¶
　九天帝君降靈章之功召集眞炁以生神神生可以超凡入¶
　聖人身生門三十九死戸三十九旣得生則恐死戸復開命¶
　元君炁母遏閉不令故炁侵也黃庭經曰須得至眞乃顧盼¶
　至忌死炁諸穢賤是也長生司馬歌洞章以贊生成之功司¶
　馬一唱萬眞交和悅而相應也九遍功滿諸天之炁皆來朝¶
　合喜厯劫至今遇此機會向者已離本條今復茁苖如舊豈¶
<pb:CK-KZ_JY022_02p029b>¶
　不欣慶耶默希子云學道全眞在此生迷人待死更求生有¶
　生不可无生理縱得生時何處生詳味此詩可為生神皷吹¶
　也¶
** 上上禪善无量夀天生神章第二　　天炁赤色¶
¶
¶
¶
¶
¶
¶
<pb:CK-KZ_JY022_02p030a>¶
　金書祕字云此天魂精陽明之炁¶
帝眞胎命元洞冥紫戸之炁　　　　　　　帝諱𩅡[雨/杓][雨/勒]¶
¶
¶
¶
¶
¶
¶
　雲笈七籖云龍漢元年化生太霄洞冥君此天之帝以眞炁¶
　爲胎命元之始¶
<pb:CK-KZ_JY022_02p030b>¶
西嶽寶眞人云凡人二月爲胎一身本根從玆肇生故曰胎¶
命元眞人結胎神居紫戸根系命門緜緜若存无少間斷謂¶
之胎息南華經云眞人之息以踵靜而炁深也眾人之息以¶
喉躁而炁淺也淺則胎元易散眞炁易耗命門在北謂之洞¶
冥以其炁上升於紫戸故曰紫戸之炁(紫戸在兩眉間高一寸卻入骨三分)¶
无量結紫戸炁尊天中王開度飛玄爽凝化輪空洞故根離昔¶
愛緣本思舊宗幽夜淪遐劫對盡大運通¶
　旡量夀天降注靈炁結於紫戸在九天中爲炁尊帝也飛玄¶
　爽者謂死魂初爲人時亦稟三洞飛玄之炁也天帝凝佇碧¶
　落轉輪化端於空洞中以開度之頓令脫故根昔愛之障獲¶
<pb:CK-KZ_JY022_02p031a>¶
　依縁大道爲本明悟舊日性宗且昔者因貪愛受苦沉淪幽¶
　夜動經遐刼今報對巳盡當大運啟期可以更生矣¶
帝眞始明精號曰字元陽嬰兒史伯華結胎守黃房斬根斷死¶
戸熙頥養嬰童¶
　人受先天之炁而生有生之後一點元靈復歸兩腎中間卽¶
　帝眞也始名精字元陽乃命門下一黃庭元王之名主此帝¶
　眞嬰兒史伯華乃泥丸天帝君上赤子名玄凝天共秉眞炁¶
　結胎黃房之中黃房中宫也胎炁旣成有神守之惡根死戸¶
　謂在心結習惡機欲根卽須斷絶稍有干犯則鉛飛汞走常¶
　令中和頥養聖胎成嬰童也¶
<pb:CK-KZ_JY022_02p031b>¶
禪善導靈炁玄哺飛天芳華景秀玉質精鍊自成容務玄育尙¶
生羅列備明堂¶
　天帝導引靈炁前旣結胎此當養胎也始自紫戸下三關復¶
　由泥丸降華池含潄芳香故曰玄哺灌漑周流嬰兒眞炁充¶
　足自然體質如玉精鍊之久容貌自成也黃庭經云口爲玉¶
　池太和官𠻳嚥靈液災不干體生光華炁香蘭卻滅百邪玉¶
　鍊顏審能修之登廣寒王隱賢謂華景采服日月光華以養¶
　胎解結自然容質玉潤胎中有二神一曰白炁君名務玄子¶
　字育尙生一曰玄歸子字盛昌其神與胎命同生偕諸神羅¶
　列明堂中蕭氏云人身三田皆有明堂洞房之室¶
<pb:CK-KZ_JY022_02p032a>¶
太虛感靈會命我生神章一唱動九玄二誦天地通混合自相¶
和九遍成人功大聖慶元吉散花禮太空諸天並歡悅一切稽¶
首恭¶
　帝命玉章生神太虛中感百靈交會正易所謂乾道變化各¶
　正性命也動九玄者一過聲聞九天也天地通者二過天地¶
　設恭也陰陽和合九遍數足人物皆被生成之功元者善之¶
　長吉則無不利諸天悅者天道貴生也¶
¶
¶
¶
<pb:CK-KZ_JY022_02p032b>¶
** 梵監須延天生神章第三　　天炁靑色¶
¶
¶
¶
¶
¶
¶
¶
　金書祕字云此天魂精始陽之炁¶
帝眞魂命元長靈明仙之炁　　　　　　　　帝諱[雨/提][雨/頭][雨/維]¶
<pb:CK-KZ_JY022_02p033a>¶
¶
¶
¶
¶
¶
¶
¶
　雲笈七籖云龍漢元年化生靑霄明仙君以眞炁爲魂命元¶
　之始¶
　西嶽竇眞人云受胎三月三炁周三魂降而神靈長趙玉蟾¶
<pb:CK-KZ_JY022_02p033b>¶
　謂魂是陽炁陽炁明故曰明仙長靈卽黃庭經云黃炁鬱勃¶
¶
　淸且長¶
須延總三靈玄元始炁分落落大梵布華景翠玉尊¶
　須延天帝總攝三魂長靈明仙之炁實自玄元始分化落落¶
　廣漢之象大梵者諸天之炁布滿十方魂藏於肝屬木應春¶
　其色靑故曰華景翠玉尊¶
明梵飛玄景開度長夜魂遊爽赴期歸炁炁返故根¶
　人之受生必本於梵炁中有受生之神名曰明梵救苦總咒¶
　有六炁咸遵明梵演招蓋指此也玄景龍名言明梵之神乘¶
　龍飛空開度死魂於長夜陰境游爽謂魂爽游蕩今得受生¶
　若久遊赴歸期也炁炁返故根者昔年一身已散之炁皆還¶
<pb:CK-KZ_JY022_02p034a>¶
　元也¶
太帝號陽堂字曰八靈君九開囘錄道胎炁生上元陵梵度命¶
籍太一輔精延泥丸敷帝席三部八景分魂生攝遊炁九轉自¶
成仙¶
　太帝精魂名陽堂玉字八靈九開天帝魂名囘錄道字絶冥¶
　川太素玉籙云三月爲魂其炁本自胎而生又太和皇成老¶
　子主胎元之炁出入於紫微正在崑崙太一所居之處卽泥¶
　丸上宫也故云胎炁生上元陵梵乃萬靈帝君又名神丈人¶
　字履昌靈守人兩眉間紫戸內宫司人年命夀夭精延乃命¶
　門桃康君字守臍中關主握一點元陽之炁亦合會於泥丸¶
<pb:CK-KZ_JY022_02p034b>¶
　上宫太一尊神務猶收在玉枕下泥丸後戸輔而翼之與之¶
　混合遂敷正其席於是三部八景之神亦各分布整具嚴肅¶
　修眞之士養陽聚魂則八景合光洞照泥丸收攝萬靈晨登¶
　天老之室聚精會神伐滅胞根上昇仙都大洞經云太帝上¶
　元炁日中司命童煥然成光明披霞乘帝墉列坐震靈席混¶
　合五日同八景照泥丸朗然洞房中¶
琅琅九天音玉章生萬神三遍列正位炁參八辰門玄關遏死¶
戸靈鎭津液源應會感靈數明道濳迴輪慶此嬰兒蛻稽首讚¶
洞文¶
　九天玉章音韻琅然下生萬神三轉一身神炁各正厥位八¶
<pb:CK-KZ_JY022_02p035a>¶
　辰門遷神經注云人頂骨有八片上應天之八門紫虛道君¶
　洞房上經云上紫門望八辰引丹宫具明神是也天之八門¶
　東名靑華元陽門南洞陽太光西通陰金闕北陰生廣靈東¶
　北靈通禁上東南始陽生炁西南玄黃高晨西北九化梵行¶
　門也或謂身中八景之炁上參此八辰之門玄關謂下丹田¶
　眞訣云守閉玄關內引九眞三炁運液灌漑丹田臍下三寸¶
　卽生門也生門若開死戸自閉如此則靈炁鎭靜津液源源¶
　而生以滋百骸學仙之人善緣夙契外能宣明道化內能濳¶
　囘一身陰陽之機專炁致柔功成九轉身外有身嬰兒蛻矣¶
寂然兜術天生神章第四　　天炁綠色¶
<pb:CK-KZ_JY022_02p035b>¶
¶
¶
¶
¶
¶
¶
¶
¶
　金書秘字云此天魂精太陽之炁¶
帝眞魄命元碭尸冥演由之炁　　　　　　　帝諱[雨/師][雨/慶][雨/致]¶
<pb:CK-KZ_JY022_02p036a>¶
¶
¶
¶
¶
¶
¶
　雲笈七籖云龍漢元年化生碧霄演由君故此天中之帝以¶
　眞炁爲魄命元之始魄爲物魂爲神魂炁主昇魄體主降魂¶
　輕淸魄重濁故云碭尸碭者如石之固也冥演由者自由好¶
　逐之義以魄屬陰好遊蕩故曰冥演由¶
<pb:CK-KZ_JY022_02p036b>¶
寂然旡色宗兜術抗大羅靈化四景分萬條翠朱霞¶
　上章言玄元始炁分卽三炁分化此言四景乃三炁之下梵¶
　炁所化之天也抗蔽也居大羅之下若藩蔽然翠朱霞梵炁¶
　流布之景¶
遊魄不顧返一逝洞羣魔神公攝遊炁飄飄鍊素華榮秀椿劫¶
期乘運應靈圖¶
　魄者陰靈之聚好遊蕩欲人死逝去逐於六洞陰魔以爲得¶
　朋仙經有制魄之方閉炁七息叩齒七通心存鼻端白炁須¶
　臾漸大貫一身然後嚥液七口急呼魄名尸狗伏矢雀陰蜚¶
　毒天賊除穢臭肺呼畢靜定則魄自甯神公王氏謂玉淸上¶
<pb:CK-KZ_JY022_02p037a>¶
　相曾受命制伏北酆掌討罰之師故號神公伏其威武攝囘¶
　遊魄又肝神无英公子名玄元叔字神公子主魂修鍊之士¶
　必使魂常附魄如日光之載月質魄常檢魂如月質之受日¶
　光則魂不馳魄不去遂能登仙若魄不受魂魂不載魄則魂¶
　遊魄降而人死矣今遊魄旣囘鍊之結成素華而延夀可同¶
　大椿之年乘運應靈圖者美學仙有宿縁也¶
空洞生神章瓊音逸九霞一唱萬眞會騫爽合成家九轉景靈¶
備鬱鬱耀玉葩兜術開大有一慶享祚多上聖囘帝駕嬰兒歘¶
以歌不勝良辰會一切稽首和¶
　空洞生神章瓊音逸九霞者玉章之音合三洞飛玄之炁而¶
<pb:CK-KZ_JY022_02p037b>¶
　成九陽之精也一唱詠間天地萬神交會况我身陰陽魂魄¶
　精爽安得不合成一家乎王氏云魄以魂爲家魂魄旣合理¶
　旡騫違九轉景靈備者功滿神炁備具景靈身中虛明神靈¶
　之炁也玉葩光彩貌於此見兜術天帝度人之功大有矣一¶
　慶享祚多者長生久視无災害也上聖囘駕度人功成嬰兒¶
　歌者法身已見宜乎萬神悅而同應也¶
** 波羅泥宻不驕樂天生神章第五　　天炁黃色¶
¶
¶
¶
<pb:CK-KZ_JY022_02p038a>¶
¶
¶
¶
¶
¶
¶
¶
　金書秘字云此天魂精上陽之炁¶
帝眞藏府命元五仙中靈之炁　　　　　　　帝諱𩅺霍[雨/持]¶
靈¶
<pb:CK-KZ_JY022_02p038b>¶
¶
¶
¶
¶
¶
¶
¶
　雲笈七籖云龍漢元年化生絳霄五仙君此天中之帝以眞¶
　炁爲藏府命元天以陰陽木火土金水五行之炁成人之形¶
　內列肝心脾肺腎以藏魂神意魄精在天爲五星爲五帝在¶
<pb:CK-KZ_JY022_02p039a>¶
　人爲五常於用爲視言思貌聽修眞之士使五炁居中以結¶
　命元故曰五仙中靈¶
翻翻五帝駕飄飄玄上門遊步黃華野囘靈驕樂端採集飛空¶
景舊爽多不存¶
　翻翻飄飄皆飛揚貌五帝者不驕樂天帝也常命駕出遊玄¶
　上門者玄都門也黃華卽太虛沖和之際囘靈者徘徊靈駕¶
　於天端下觀世界欲采集飛散之魂使之還生奈歲月幽遠¶
　舊爽消磨所存無幾矣前達云一失人身萬刼無良可痛哉¶
太微囘黃旗無英命靈旛攝召長夜府開度受生魂¶
　前言舊爽多不存慮消散於剛風或沉溺於諸趣於是命太¶
<pb:CK-KZ_JY022_02p039b>¶
　微中小童名景精常在帝前囘轉中黃之旗以集遊爽又命¶
　无英公子主肝魂之神執命靈幡以召魂炁使之受鍊更生¶
　太微按度人經靑玄注云南極長生大君卽朱陵大帝治太¶
　微垣司火錬事幽魂久居沉滯當入火鍊以破陰濁以復陽¶
　光俾心源一淨業垢皆空因虛化神復還人道¶
公子輔黃甯總錄具形神玉章洞幽靈五轉天地分炁鍊元藏¶
府紫戸自生仙¶
　公子無英魂神黃甯乃精血三眞名元生君魂與精血相轉¶
　總錄爲一則形神整具洞幽者微顯闡幽也修眞之士使梵¶
　炁囘旋帝眞在定金光朗徹流雲徘徊自然虎嘯風生龍吟¶
<pb:CK-KZ_JY022_02p040a>¶
　雲聚大寶成矣或曰天一生水以定性也地二生火以定心¶
　也天三生木以定形也地四生金以定炁也天五生土以定¶
　中宫是謂攢簇五行度人經十轉囘靈圖謂乾九坎一成十¶
　坤六離四成十巽二兌八成十艮三震七成十爲十轉囘靈¶
　盡周天之極數萬炁還元之道乃知天三木與地二火同居¶
　而成一五地四金與天一水同居而成二五戊已自以五數¶
　居中和合四象而生嬰兒是謂三五歸一又按河圖天一地¶
　二天三地四天五乃水火木金土在天之生數也一得五成¶
　六蓋水見土則止二得五成七火以土而養三得五成八木¶
　因土而植四得五成九金籍土而生五轉天地分者四象本¶
<pb:CK-KZ_JY022_02p040b>¶
　自然雖屬乎天皆有名无形得土和合始成有象屬乎地也¶
　自此五轉之後五炁五精五神凝結昇於紫戸丹功成矣¶
數周眾眞會啟陽應感繁玉女灌五香聖母慶萬年三界並歡¶
悅稽首禮天尊¶
　數周九轉也修眞火候內丹成須用功九轉如人懷妊九月¶
　也啟陽應感繁謂陽神旣成身中造化感通吉兆甚多人能¶
　勤苦修爲到這境界自見效驗灌五香者黃華玉女引五方¶
　眞炁灌沃其身也又云丹熟生香透骨覆頂聖母卽乾元聖¶
　母前降生時曾衛房保形今見道成豈不欣慶天神地祇向¶
　曾備守至此亦爲之悅然則生成大德當歸諸天故曰稽首¶
<pb:CK-KZ_JY022_02p041a>¶
　禮天尊¶
** 洞玄化應聲天生神章第六　　天炁白色¶
¶
¶
¶
¶
¶
¶
¶
　金書秘字云此天魂精元陽之炁¶
<pb:CK-KZ_JY022_02p041b>¶
帝眞靈府命元高眞沖融之炁　　　　　　　帝諱[雨/穌][雨/越]𩂿¶
¶
¶
¶
¶
¶
¶
　雲笈七籖云龍漢元年化生景霄沖融君此天中之帝以眞¶
　炁爲靈府命元之始¶
　西嶽竇眞人修眞指南曰人生六月六津定六府用滋靈也¶
<pb:CK-KZ_JY022_02p042a>¶
　修眞之士魂魄五臟皆巳鍊成陽神上感應聲天之炁以滋¶
　其靈靈卽炁也沖融者神炁和悅至此陰濁巳盡陽明洞煥¶
　煖然如春¶
應聲无色界霄暎冠十方囘化輪无影冥期趣道塲靈駕不待¶
轡朗然生神章¶
　應聲无色界者明爲无色界天也霄暎冠十方謂光明暎諸¶
　天爲十方之冠囘化輪无影與造化相友而不見形迹冥期¶
　趣道塲暗合於大道之域度人經靑玄注云无色界天人塵¶
　染俱淨洞入自然身形微妙或大或小無復色象人不能見¶
　故云無色界頌云漸入無爲至道宗一塵不染意圓通囘眸¶
<pb:CK-KZ_JY022_02p042b>¶
　下視三千界萬法都來一箇空玉章上五章言命宗下四章¶
　言性宗使人保命以長存明性以超脫也靈駕者南華經謂¶
　御六炁之辯以遊無窮又何待轡乎至此地位始知生神章¶
　之妙朗然不誣矣丹訣云修鍊至五轉眞陽全魂化爲神六¶
　轉眞陰全魄化爲炁魂魄內全日中遊行無影與日純陽爲¶
　一自茲鬼神不可見陰陽不可測矣¶
空洞諒無崖玄爽亦爲强鍊胎反本初長乖飛玄梁蘄畜喪天¶
眞散思候履常斬伐胞樹滯心遊超上京¶
　空洞太虛豈有崖際玄爽亦爲强者言鬼魂始爲人時與聖¶
　賢無異安得爲弱因厯刼生死所受天眞爲情欲凋喪遂不¶
<pb:CK-KZ_JY022_02p043a>¶
　強矣玄梁慶眞羽章云翻翮振九霄悲鳴喚玄梁知爲天中¶
　禽名乖不同也謂鍊胎返本之功正欲收歛安靜不可同玄¶
　梁輕飛也蘄願也南華經云澤雉十步一啄百步一飲不蘄¶
　畜乎樊中譬雉在外飲食雖艱終不願畜養籠中不得自由¶
　如人受覇絆鬱結以喪天眞但欲散逸情思履踐常道然後¶
　斬伐胞胎樹滯死炁了無罣礙可以心遊玉京矣¶
願會旣玄玄悟我理兼忘介福九天端交禮地辰良¶
　願會者悟玄玄之道方契素願也旣解悟則是非人我皆忘¶
　之矣至此福不期而介辰不擇而良何迪非吉¶
混化歸元一高結元始王稽首儔靈運長謝囂塵張¶
<pb:CK-KZ_JY022_02p043b>¶
　混合造化三元之炁復歸於一上應元始下主一身所謂天¶
　尊雖遠妙近緣泥丸君是也學仙道成之日必應良辰謝絶¶
　也囂喧也張飛揚也言自此永絶喧囂塵埃飛揚之境¶
** 靈化梵輔天生神章第七　　天炁紫色¶
¶
¶
¶
¶
¶
¶
<pb:CK-KZ_JY022_02p044a>¶
　金書秘字云此天魂精正陽之炁¶
帝眞元府命元高仙洞笈之炁　　　　　　　帝諱霧雲[雨/梓]¶
¶
¶
¶
¶
¶
¶
　雲笈七籖云龍漢元年化生玉霄洞笈君此天中之帝以眞¶
　炁爲元府命元之始¶
<pb:CK-KZ_JY022_02p044b>¶
　西嶽竇眞人云人生七月七精開七竅通光明外耳目口鼻¶
　內心孔皆明朗自然知覺修眞當此七轉巳造七覺之地冥¶
　慧洞淸根塵斷絶有無皆空萬法除滅凡先劫後劫三界十¶
　方他我根源過去未來七通八達上下貫徹萬理具焉故曰¶
　高仙洞笈¶
玄會統無崖混炁歸梵輔務猶運靈化潛推無寒暑乘數搆貞¶
條振袂拂輕羽瓊房有妙韻汎登高神所¶
　玄會者萬道之宗統攝三界妙用安可限量混炁者混合飛¶
　玄之炁歸於梵輔之天以復太初也務猶乃太一尊神號務¶
　猶收守人泥丸後戸在天濳運造化寒暑無間乘數搆眞條¶
<pb:CK-KZ_JY022_02p045a>¶
　者乘此七過之數陽光凝合百骸貞固如樹之條枝也振袂¶
　拂輕羽將欲飛騰於是忽聞泥丸瓊房九宫之中自成宫商¶
　喜炁衝躍火龍玄鶴交舞身中萬神盡登高上神宫與天帝¶
　君上一赤子合而爲一此之謂瓊房有妙韻汎登高神所¶
圓輪無停暎眞仙森列序上上霄衢邈洞元深萬巨秀葉翳翠¶
霞停蔭淸泠渚¶
　按靈寶畢法此超脫法也神光洞照透出軀殼上昇太虛與¶
　眞仙同列至於雲衢遐邈旁觀洞空洞虛太玄無邊之際下¶
　有巨萬之深而我獨露堂堂在淸靜性海之中浮秀葉翠霞¶
　之羽蓋下暎淸泠之渚湛然常寂矣八素陽歌云我超騰羽¶
<pb:CK-KZ_JY022_02p045b>¶
　蓋徘徊淸泠渚¶
遨翫怡五神繁想嘯明侣五難縁理去沖心自怡處¶
　論超脫在一躍之頃慮五炁之神出而未熟則時出時入遨¶
　翫而習熟之或動雜想則嘯詠以散之則百神皆和明侣身¶
　中神也五難諸說未定恐五帝之魔尙相試難可以理遣俾¶
　性天淸潔無一毫人欲之私方合至道蓋修鍊至超脫爲極¶
　功一時變化最防魔試故丁甯焉¶
爽魂隨本根亹亹空中伫七誦重關開豁滯非神武運通由中¶
發高唱稽首舉¶
　性者命之靈也心者炁之主也心旣無累性天朗明自巳爽¶
<pb:CK-KZ_JY022_02p046a>¶
　魂伫於太空亹亹無怠而不離於本根本根者元炁也七過¶
　關竅豁開法身獨見煩惱死生不能爲累非玉章有神武之¶
　功安能如是敏速耶運通由中發者有諸內必形諸外也高¶
　唱稽首舉者朗吟而昇舉也¶
¶
¶
¶
¶
¶
¶
<pb:CK-KZ_JY022_02p046b>¶
** 高虛淸明天生神章第八　　天炁碧色¶
¶
¶
¶
¶
¶
¶
¶
¶
¶
　金書秘字云此天魂精通陽之炁¶
¶
<pb:CK-KZ_JY022_02p047a>¶
帝眞華府命元眞靈化凝之炁　　　　　　　帝諱[雨/疑]霐[雨/澄]¶
¶
¶
¶
¶
¶
¶
　雲笈七籖云龍漢元年化生琅霄化凝君此天中之帝以眞¶
　炁爲華府命元之始¶
　西嶽竇眞人云人生八月八景神具降眞靈也眞靈旣降五¶
<pb:CK-KZ_JY022_02p047b>¶
　臟亦生華大洞有十華觀門紫戸天一精通太元丹華地二¶
　炁通凝玄靑華天三神通萬生素華地四梵通十方黃華天¶
　五始通太淸瓊華地六始通㝠陰金華天七始通太玄綠華¶
　地八元通上淸碧華天九元通玉虛瑶華地十玄通玉淸混¶
　洞太无十華接空此眞靈化凝之炁也¶
淸明重霄上合期慶雲際玉章散沖心孤景要靈會¶
　淸明天帝在重霄之上必無色界以上之天也與諸天期於¶
　慶雲之際誦玉章以發翛散沖逸之心慶雲非烟非雲太和¶
　妙炁也司馬眞人曰孤景華府之子乃要靈府之君嘗會於¶
　此¶
<pb:CK-KZ_JY022_02p048a>¶
煥落景霞布神衿靡不邁玉條流逸響從容虛妙話¶
　此皆紀天上景物之辭景霞者霞彩明煥錯落也衿與襟同¶
　言胸次無不超邁玉條逸響其天風動騫林之聲乎大洞辭¶
　有玄歌散沖襟玉條流逸響正謂此妙話會眞仙共談玄理¶
　也¶
靈音振空洞九玄離幽裔感爽無凝滯去留如解帶明識生神¶
章高遊無終敗¶
　學仙旣度自已當推神章之功上報九玄下資幽爽皆令聞¶
　經頓悟出入自在不復爲宿障凝滯去留生死如解衣帶然¶
　前輩有語云來如著裩去如脫袴言無可戀也果能明識玉¶
<pb:CK-KZ_JY022_02p048b>¶
　章奥妙成超脫之功則眞性長存厯劫不壞¶
玄景耀雲衢跡超神方外應感無方圓聊以運四大研心稽首¶
誦眾聖共稱快¶
　玄景龍名眞人乘龍上天光耀雲衢蹤跡超乎神方之外以¶
　其變化法身故能隨機應感運四大者運行於無色界四天¶
　也共稱快者翊聖眞君有言曰今日明日可惜可惜大限到¶
　來有何功力使不得口頭言用不得紙上黑十方諸聖點頭¶
　時此是學人眞箇得¶
** 无想无結无愛天生神章第九　　天炁黑色¶
¶
<pb:CK-KZ_JY022_02p049a>¶
¶
¶
¶
¶
¶
¶
¶
　金書秘字云此天魂精萌陽之炁¶
帝眞嶽府命元自然玄照之炁　　　　　　　帝諱靈[雨/淵]霽¶
¶
<pb:CK-KZ_JY022_02p049b>¶
¶
¶
¶
¶
¶
¶
　雲笈七籖云龍漢元年化生神霄玄照君此天中之帝以眞¶
　炁爲嶽府命元之始¶
　浮山眞率曰無色界上種民天也人之本性湛然虛明譬如¶
　太虛不容一物妄想諸愛如空中花生死輪迴如結空果人¶
<pb:CK-KZ_JY022_02p050a>¶
　能返本還元一念不生萬縁頓息乃生此天始爲不壞修眞¶
　之士始於克念至於無念諸陰消盡眞性圓明决超三界此¶
　卽不壞眞空無上法身也¶
　左侍眞人曰嶽府人之腦骨也始生形旣具則必有靈以主¶
　之有靈故有元有元故有華有華而後生嶽乃諸神出入之¶
　門必待全具方合腦骨以固之今小兒有顖門是其處也爲¶
　其炁囘滋本根諸神所居謂之靈蓋以其靈能返照於下故¶
　曰照¶
無結固無情玄玄虛中澄輪化無方序數來亦叵乘¶
　至人澹泊心無結固性無情動淸靜而有定不隨運化次序¶
<pb:CK-KZ_JY022_02p050b>¶
　輪轉亦不乘陰陽變遷也¶
誰云無色平峨峨多邱陵冥心縱一往高期淸神徵良遇非年¶
𡻕刼數安可稱¶
　無色卽無色界上淸之境也誰謂此地平坦亦有炁化高邱¶
　大陵如玉山上京峨峨然可以登覽學仙者若欲冥心縱遊¶
　期須三淸徵召方得至彼實千載之良遇也¶
浮爽縁故條反胎自有恆靈感動太虛飛步霄上氷津趣鼓萬¶
流濳凝眞神登無愛故無憂高觀稽首昇¶
　浮爽返胎即大洞經億曾萬祖厯刼種親遊爽散滯俱得更¶
　生蓋子孫祖考同此一炁我身旣度祖宗亦得返胎成仙自¶
<pb:CK-KZ_JY022_02p051a>¶
　然之常理又何疑焉况身中之靈本太微三一之神洞合太¶
　虛可以飛騰於霄漢高寒之上矣津趣鼓萬流者問津自天¶
　河也紫微夫人云玄波振滄濤洪津鼓萬流駕景盼六虛思¶
　與佳人遊是也雖曰進登天仙亦須濳神凝眞愛縁淨盡始¶
　遂逍遥乃知愛者憂之本也無愛則無憂矣嘗謂人之性天¶
　本來淸靜澹然如水不受一塵干汙則厯刼長存一爲愛染¶
　則癡雲蔽天業風蕩水不復淸靜矣其始因愛生貪因貪生¶
　煩腦妄想叢雜擾擾勞勞諸苦所萃流轉生死出没於欲海¶
　波濤之間曾無了期業識滋焉地獄生焉且七情六慾皆能¶
　害性何獨於愛殊不知愛乃業縁之萌蘖情欲之梯媒以其¶
<pb:CK-KZ_JY022_02p051b>¶
　甘柔有毒使人惑而不知漸漬日深盤結愈固自非智慧勇¶
　猛有定力了悟眞常之士孰能斬絶九章之功自修鍊結胎¶
　至於上昇能事畢矣而猶以愛爲言者恐人翫習爲常而不¶
　知爲永刼憂患之本分毫洗滌不盡不能超脫故聖人於末¶
　章抽關啟鑰其義遠矣若夫高觀天衢稽首上昇切有俟於¶
　來者焉¶
大極眞人頌¶
　太極神澄大帝¶
¶
¶
<pb:CK-KZ_JY022_02p052a>¶
¶
¶
¶
¶
¶
¶
¶
大道雖無心可以有情求¶
　道德經謂吾不知其名字之曰道强名之曰大然則道本無¶
　名又安得有心哉惟求道者不可不用情¶
<pb:CK-KZ_JY022_02p052b>¶
伫駕空洞中囘盼醫滄流淨明三界外蕭蕭玉京遊¶
　眞人伫靈駕於空中囘觀滄海渺若塵翳如坡仙謂渺滄海¶
　之一粟三界者欲界色界無色界也身心出三界之外淨明¶
　無礙可以遊宴玉京¶
自無玄挺運誰能悟冥趣落落天漢澄俯仰卽虛柔¶
　自非天生挺特應運之才孰能悟此幽默之旨俯仰天地間¶
　至樂存焉虛者天之形柔者地之性¶
七玄散幽夜返胎順沉浮¶
　七玄七魄也返生胎息順陰陽而沉浮也¶
冥期苟濳凝陽九無娱憂¶
<pb:CK-KZ_JY022_02p053a>¶
　生死之期陽九之災冥黙有定苟能濳光凝神不足爲懼南¶
　華經謂安時處順哀樂不能入也¶
覩此去來會時復爲淹留外身而身存眞仙會良儔¶
　眞人觀人生死去來之速謂未死之間得以淹留當勉於修¶
　省能無容心於內外則全其眞矣道德經云外其身而身存¶
　斯人也其眞仙之良儔乎¶
亹亹玄中趣湛湛淸漢波代謝若循環椿木不改柯¶
　玄玄之趣如清漢之水不絶也代謝生死苦於輪囘無定惟¶
　得道者特立如大椿不隨眾木開落星霜屢閱而柯葉不改¶
　南華經曰死生亦大矣而不得與之變¶
<pb:CK-KZ_JY022_02p053b>¶
靜心念至眞隨運順離羅感應理常通神適逯自徂¶
　靜心念至眞志於道也羅網也隨陰陽之炁運行離諸疑網¶
　有感必應徂往也言無所往而不通¶
淡遊初無際繁想動九遐飛根散玄葉理返非有他¶
　遊心於淡合炁於漠此樂何極繁想若動一念飄蕩九遐喻¶
　如樹之根葉飛散培養之則深根固蔕人之想念繁雜靜定¶
　之則神還炁聚皆自致也非由外也¶
常能誦玉章玄音徹霄霞甲申洪災至控翮王母家¶
　常誦味道之腴脗合造化飛神瑶池之上又何患乎洪災南¶
　華經云大浸稽天而不溺¶
<pb:CK-KZ_JY022_02p054a>¶
永享無終紀豈知年刼多¶
　以道爲身不生不滅太虛中長存也¶
¶
音釋¶
　炁(音氣出道書)闢(毗亦切)滓(壯士切)遠離(上於願切下力智切)駭(下揩切)閡(音礙)處(音杵)¶
　友别(筆列切下同)咀(在吕切)餐(千安切)重悟(上傳容切)賞監(下音鑑)雍觀(上音邕下¶
　音官)料别(上音寥下筆列切)皆應(下音英餘音映)篤好(下音耗)罹(音籬)氣𠜍(下音貫)綜¶
　(子宋切)笈(音及又巨業切)監眞(上音鑑)繒(慈陵切)漑(音槩)和(胡卧切)空洞(下音同)哺¶
　(音步)蛻(音稅)碭(音蕩)葩(披巴切)歘(許勿切)驕樂(下音洛)𠜍十(上音貫)趣(音促)蘄(音其)¶
　五難(下作平聲)亹(音尾)從(七容切)叵(普火切)冥趣(下音陬)逯(音逮)徂(莊加切)翮(音核)¶
<pb:CK-KZ_JY022_02p054b>¶
¶
¶
¶
¶
¶
¶
¶
¶
¶
