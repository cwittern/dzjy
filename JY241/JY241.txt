#-*- mode: org; -*-
#+EXPORT_ID: JY241
#+TITLE:養真集 Yangzhen Ji
#+WITNESS: JYE CK-KZ
#+BASEEDITION: 
<pb:CK-KZ_JY241_01p001a>¶
養眞集序¶
癸卯孟春余自都中來過吾友之邑留止書舍見四壁字帖纍¶
纍宻佈如鱗就而視之乃天地日月之道鬼神人物之理超生¶
長生之術出世入世之法無不備載無不精詳眞醒世之語修¶
身之要也請吾友盡書分類而次集之書成分作上下二卷直¶
將三教眞僞倂自得心法毫無所隱出以示人使見斯集者若¶
能潛玩自然善心發現洞徹精微由是而迷者悟邪者正不誤¶
入於旁門愚者明弱者强不廢功於半塗吾友之集其有禆世¶
道人心者大矣哉吾友道號養眞余老拙不能贊一詞直書爲¶
養眞集以弁其首云爾¶
<pb:CK-KZ_JY241_01p001b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY241_01p002a>¶
養眞集序¶
通元理而不通禪必受固執之病通禪理而不通儒多成狂慧¶
之流求其禪儒皆通而又能貫之以道不但今鮮其人卽古之¶
紫衣黃冠恒不多覯丙午夏之日偶過友人趙公齋頭見几上¶
有養眞集一卷因溯其書之淵源乃得之海甸慧福寺寺僧得¶
之陳提臺提臺又得之其家西席遂借歸閱之係隱士養眞子¶
所註惜其不表姓名葢赤松黃石者流也其書由儒悟禪就虛¶
靈而養舍利由禪證道借般若而鍊金丹談空則皆拈花面壁¶
之眞傳論道則無鉛虎汞龍之假借孔顏樂處信手拈來濂洛¶
薪傳隨筆揮出[帚-巾+果]三教而同歸總百家爲一轍不作空中樓閣¶
<pb:CK-KZ_JY241_01p002b>¶
步步階梯修成幻海橋梁頭頭道路驀直行去省多少雲水三¶
千俛首入來便可坐洞天十二因其爲希有之奇書遂全忘我¶
心之固陋始續貂以裁狗繼付棗而登梨採玉探珠全望¶
高明之慧眼飛昇羽化庶酬作者之婆心噫若大乾坤應有知¶
音之客如斯世界豈無見性之人聊染翰而暢言遂無心以成¶
序¶
　乾隆丁未上元觀燈日白鬂老人王士端題於塵世蓬壺¶
¶	
¶	
¶	
<pb:CK-KZ_JY241_01p003a>¶
養眞集卷上目錄¶
　　　道　　　　　　　　理¶
　　　天地　　　　　　　人生¶
　　　老　　　　　　　　病¶
　　　死　　　　　　　　苦¶
　　　性命　　　　　　　心¶
　　　情　　　　　　　　思¶
　　　念　　　　　　　　好¶
　　　身　　　　　　　　脈¶
　　　塵世　　　　　　　名利¶
<pb:CK-KZ_JY241_01p003b>¶
　　　色　　　　　　　　事¶
　　　物　　　　　　　　我¶
　　　假　　　　　　　　魔¶
　　　境　　　　　　　　識¶
　　　過　　　　　　　　善¶
　　　夢　　　　　　　　鬼¶
　　　神¶
¶	
¶	
¶	
<pb:CK-KZ_JY241_01p004a>¶
養眞集卷下目錄¶
　　　氣　　　　　　　　精¶
　　　教　　　　　　　　學¶
　　　知　　　　　　　　行¶
　　　言　　　　　　　　省察¶
　　　敬　　　　　　　　克治¶
　　　止　　　　　　　　觀¶
　　　存養　　　　　　　戒¶
　　　定　　　　　　　　慧¶
　　　誠　　　　　　　　孝¶
<pb:CK-KZ_JY241_01p004b>¶
　　　德　　　　　　　　仁¶
　　　靜　　　　　　　　樂¶
　　　太極　　　　　　　中¶
　　　學聖　　　　　　　坎離¶
　　　開關　　　　　　　就正¶
<pb:CK-KZ_JY241_02p001a>¶
重刋道藏輯要¶
養眞集卷上¶
　道¶
今夫人要做天地間第一等美事莫如讀書要做讀書中第一¶
等高人莫如學道朱子曰讀書將以求道不然讀做何用至於¶
舉業乃分外事可惜壞了多少人道德經有云立天子置三公¶
雖有拱壁以先駟馬不如坐進此道才爲人用而鮮終德爲修¶
已而有名道則無名而用之無窮是故君子惟道是學功名富¶
貴皆視如浮雲任其去來而漠然無所動於其中矣或問君子¶
惟道是學有所取益而然歟曰有願聞焉曰學道之人是學其¶
<pb:CK-KZ_JY241_02p001b>¶
在我者也心可廣身可潤病可愈死可免如是之益益莫大焉¶
又問學道之人果有是益與樂乎而今世人見有學道之人共¶
嗔爲迂何也曰道德經有云上士聞道勤而行之中士聞道若¶
存若亡下士聞道大笑之不笑不足以爲道¶
　　白鬂老人曰讀書中第一等高人莫如學道自古及今學¶
　　道者紛紛成道者寥寥其故何也首要根器高次要讀書¶
　　多三要遇人早根器不高不能有出世之想讀書不多不¶
　　能見理卽明遇人不早多受旁門小術之誤終不能成大¶
　　道試看鍾吕及南北祖眞俱是頴悟超羣胸藏萬卷更兼¶
　　早遇仙師是以名標仙籍身出塵凡若三者缺一斷難成¶
<pb:CK-KZ_JY241_02p002a>¶
　　道若謂余言有謬君其問諸蓬萊¶
　理¶
夫道一而已矣在天曰命在人曰性在物曰理此理流行於天¶
地之間發著於日用之際事事物物皆有當然之理而不容已¶
卽有所以然之理而不可易惟循理君子以理觀物是是非非¶
善善惡惡因而付之是謂無我無我則公公則明明則處事當¶
而盡物之性矣若以我觀物則愛憎橫生不免任情任情則私¶
私則昏昏則顚倒錯亂只知有我不知有理也有理斯有氣氣¶
著而理隱有氣斯有形形著而氣隱理無不中也氣則偏矣形¶
又偏矣中無不善偏有不善矣苟求化偏之不善而歸於中之¶
<pb:CK-KZ_JY241_02p002b>¶
善也須於幾動之始宻宻省察是發於理之中者擴而充之是¶
生於形之偏者絶而去之久而理自常存欲自消亡天下之理¶
不可不窮也而亦不可勝窮也有要焉辨吾心之惑而已矣辨¶
則明明則誠誠則天下之理得而成位乎其中矣明知一善是¶
中而不致中明知萬法惟心而不了心是惑也明知生死事大¶
而不體取無生明知無常迅速而不了本無速非惑歟理是本¶
有底但加提撕而自有欲是本無底但能照破而自無遏欲存¶
理原非二事遏了一分欲卽存得一分理遏了十分欲卽存得¶
十分理益人莫大於理而存理者少損人莫大於欲而縱欲者¶
多人之有欲猶樹之有蟲暗食於內不久自斃夫人以欲爲樂¶
<pb:CK-KZ_JY241_02p003a>¶
不知欲猶火也不戢將自焚神明受其熬煎酒[刀/巴]耗其精氣生¶
病生瘡晝夜呌苦浮屠謂死後受罪而不知生前已受之早矣¶
　　白鬂老人曰周子曰明不至則疑生明無疑也經年窮理¶
　　之人尙不能認理皆眞行理皆當而况未嘗學問之人乎¶
　　世之因明理而保身者固多因爭理而喪身者亦復不少¶
　　故禪家又以理爲障¶
　天地¶
大道無形天地是個有形底道天地不言聖人是個能言底天¶
地聖人吾不得而見之矣未嘗不見經書見經書而能明其理¶
義與見聖人何殊天生我形天賦我性内外皆天我何敢紊我¶
<pb:CK-KZ_JY241_02p003b>¶
在天中天在我心見天地而效其淸靜與其大道不二少有私¶
意獲罪匪輕形[刀/巴]天性也率天性而行自無人欲之累日用常¶
則也順帝則而動必無踰矩之愆人之道無時不與天地相合¶
一動一靜是也人之氣無時不與天地相通一呼一吸是也嘗¶
見日入地中心火下降之象月到天心腎水上升之象也仰觀¶
北辰居其所而眾星拱之名曰天樞夫天固有樞以爲造化之¶
本人亦有樞以爲性命之源均是人也有所謂大人者與天地¶
合其德試察我之心併我之性其合乎天地者有幾合則加勉¶
不合則速改而至於大人不爲憂矣天生地成吾人之大父母¶
也天動地靜吾人之大師教也己往聖人天地之肖子也未來¶
<pb:CK-KZ_JY241_02p004a>¶
聖人天地之慈孫也能愛其親者大德必受命能敬其師者下¶
學而上達¶
　　白鬂老人曰人不畏天皆因把天看遠了此篇最喫緊處¶
　　莫過天在我心一語人若眞知天在我心敢不畏乎敢不¶
　　敬乎畏敬旣久可以明心可以見心可以成佛可以作祖¶
　　所患者隨知隨忘耳¶
　人生¶
人生者太極也太極動而生陽爲火火者神也靜而生陰爲水¶
水者精也神火精水妙合而凝在兩腎之間爲元炁之根夫吾¶
人未生以前氣禀之淸濁從天所賦人不得而與焉旣生以後¶
<pb:CK-KZ_JY241_02p004b>¶
人品之邪正由人自造天不得而司之天地生人上智固少下¶
愚亦少惟中人最多中人能自强與上智不二中人若自棄與¶
下愚何殊今夫人只知我是父母之所生也不知我與父母與¶
天地皆道之所生也是故君子必求得道而後無愧於天地無¶
忝於天地子貢曰文武之道未墜於地在人非止在春秋之人¶
亦在今世之人非止在今世之人亦在後世之人一人生來有¶
一身一身皆有一眞人眞人靈妙通天地眞人淸靜無埃塵眞¶
人自古不增減眞人從來莫死生但能養得眞人就勝如貧子¶
獲萬金孟子曰人之所以異於禽獸者幾希庶民去之君子存¶
之存之者成聖成賢去之者爲禽爲獸是去之時卽變爲禽獸¶
<pb:CK-KZ_JY241_02p005a>¶
不待死後與來生也今夫天有五行金木水火土是也不止謂¶
之行一時稍止不可謂之行矣今夫人有五常仁義禮智信是¶
也不變謂之常一念稍變不可謂之常矣是五行也是五常也¶
具於人身之中則爲五臟心肝脾肺腎是也五臟也者生人之¶
大本也傷此大本則不能以有生是故明醫治之必先調和五¶
臟發於日用之際則爲五倫君臣父子夫婦兄弟朋友是也五¶
倫也者天下之達道也廢此達道則不可以爲人是故先王教¶
人先明五倫之理而今世人有墮肢體去人倫以求道者彼固¶
不知其非也世人驚以爲貴而尊奉之此亦不知其非也¶
　　白鬂老人曰氣禀之淸濁從天人品之邪正由已此固說¶
<pb:CK-KZ_JY241_02p005b>¶
　　得好一時稍止不可謂之行一念稍變不可謂之常說得¶
　　尤好¶
　老¶
人皆曰人上六十一年老如一年人上七十一月老如一月人¶
上八十一日老如一日予今八十有餘將如之何自今以後多¶
活一日是天假道之一日也敢虛度乎今縱得道已是遲了豈¶
容再遲昔有三個老者言及無常有一老者曰今年酒席筵前¶
會不知來年又少誰又一老者曰你說底遠了今晚脫下鞋和¶
襪不知天明穿不穿又一老者曰你說底還遠了這口氣旣然¶
出去不知進來不進來智者不失時勇者不再計今日知道今¶
<pb:CK-KZ_JY241_02p006a>¶
日就該下手此時得知此時就是下手之時若曰今且不暇姑¶
待異日只恐你要做時𨚫又做不迭了人有三寶曰精曰氣曰¶
神老來之精惟恐竭精竭則死老來之氣惟恐洩氣洩則死老¶
來之神惟恐離神離則死精何以不竭必也遠色乎氣何以不¶
洩必也寡言乎神何以不離必也無欲乎神不可以强留心息¶
相依則神自留矣氣不可以輕洩忘言守中則氣不洩矣精不¶
可以漏失還精補腦則精不漏矣或問人老血氣旣衰如何可¶
補曰愼言語可以補肺節飲食可以補脾絕思慮可以補心去¶
嗔怒可以補肝斷淫慾可以補腎請益曰不患不補惟恐補而¶
又損我故嘗曰百日補之不見其有餘一旦損之遂覺其不足¶
<pb:CK-KZ_JY241_02p006b>¶
視彼草木其葉蓁蓁秋後落葉生理歸根歸根不死來春復生¶
由是觀之生生不已天之道也各歸其根物之理也知其理不¶
悖其道者其惟眞人乎故眞人之息以踵踵猶根也三冬歸根¶
之時宜靜養之¶
　　白鬂老人曰心息相依忘言守中還精補腦則三寶固矣¶
　　愼言語節飲食絶思慮去嗔怒斷淫慾則五臟足矣三寶¶
　　旣固五臟又足有不延年益夀之理乎¶
　病¶
病何由而生也皆因妄想而生煩惱煩惱旣生則内傷其心心¶
傷則不能養脾故不嗜食脾虛則肺氣必虧故致發𠻳𠻳作則¶
<pb:CK-KZ_JY241_02p007a>¶
水氣竭絶故木氣不充髮焦筋痿五臟傳徧而死矣人當妄想¶
萌動之時卽疾病發生之時也今人不察必待疼痛著身纔爲¶
有病而不知非一朝一夕之故其所由來者漸矣人之一身外¶
有六淫風寒暑濕燥火是也內有七情喜怒哀樂憂恐驚是也¶
因七情而病者爲内傷而成不足之症因六淫而病者爲外感¶
而成有餘之病不足宜補有餘宜洩後天有形之血氣受傷而¶
病者藥石針炙可以治之先天無形之精神内損而病者非反¶
觀靜養不能愈也十大名醫治人身病三教聖人治人心病親¶
朋有病皆知去看自已有病郤不知看若知自看内看無心外¶
看無身心身旣無受病者是誰不病者是誰見得分明自然無¶
<pb:CK-KZ_JY241_02p007b>¶
事常想病時則塵情漸減常防死日則道心自生昔子元有心¶
病遇一高僧謂之曰貴恙起於煩惱煩惱生於妄想夫妄想有¶
三或追憶數十年榮枯恩𡨚及種種閒情此是過去妄想也或¶
事到眼前可以順應郤强生意見猶豫不决此是現在妄想也¶
或期日後富貴如願或望子孫及時登榮與夫不可必成不可¶
必得之事此是未來妄想也三者妄想忽生忽滅禪家謂之幻¶
心能照見是妄遂卽消滅禪家謂之覺心故曰不患念起惟恐¶
覺遲念起是病不續是藥又曰貴恙亦是水火不交凡溺愛佳¶
冶而作色荒此是外感之慾或夜思佳冶而成夢遺此是內生¶
之慾二者染著耗散元精若能斷之則腎水自然滋生可以上¶
<pb:CK-KZ_JY241_02p008a>¶
交於心至於思索文字忘其寢食謂之理障經營職業不憚劬¶
勞謂之事障二者雖非人欲亦損性靈若能緩之則心火不至¶
上炎可以下交於腎故塵不相緣根無所偶反流歸一六用不¶
行子元如其言獨處一室掃空萬緣坐至月餘心疾如失自家¶
有病自家知旣知須要早時醫倘若忌醫終諱病無常臨到悔¶
追遲¶
　　白鬂老人曰諺云心病難醫非難醫也不得其法不行其¶
　　法耳三教聖人善治心病一語可爲患心病者指南誰其¶
　　信之誰其行之昔余爲抱關吏時患脾虛下泄之症五年¶
　　奄奄一息百藥不效萬無生理因謝絕人事反觀靜坐閑¶
<pb:CK-KZ_JY241_02p008b>¶
　　較心經一卷百日後經完病愈此余旣驗之奇方故敢告¶
　　之有痼疾者¶
　死¶
人當血氣强壯之時馳志六慾無所不爲及血氣受傷百病生¶
焉死期將至縱有滿堂兒女也替不得無數金銀也買不得至¶
死方悔遲了誰不怕死當怕之於未死之先若待將死之時而¶
怕死則死難免矣誰不怕病當怕之於未病之先若到有病之¶
時而怕病則病難治矣試觀天下之物有重於性命者乎試思¶
天下之事有大於生死者乎人莫不好生也但不好長生之道¶
人莫不惡死也但不惡取死之事人在世上事事相續必死而¶
<pb:CK-KZ_JY241_02p009a>¶
後已直等到臨死有甚方法可以躱得不如急早囘心將種種¶
塵緣一齊放下做個長生出世之人不亦善乎或問塵緣纒繞¶
日久年深一旦就要放下不亦難乎曰只是你不肯放下是以¶
難說設若你死還有不放下底麼今雖未死權當已死一齊放¶
下有何不妙又問放下個甚麽曰放下四大五藴情識種子眞¶
修行人恰似大死一番郤活纔好大死人也無世界纒繞也無¶
𤣥妙道理如此大休歇方爲了當朝聞道夕死可矣此吾夫子¶
教人急切之語葢謂上士聞道了生死於片晌之間也¶
　　白鬂老人曰昔人云舉世盡從忙裏老誰人肯向死前休¶
　　若有人能向死前休者不但其死必遲而且可以了生死¶
<pb:CK-KZ_JY241_02p009b>¶
　苦¶
人祇爲一個愛字不能除郤愛名利遂爲名利所縛愛酒色遂¶
爲酒色所縛愛身家遂爲身家所縛愛子孫遂爲子孫所縛將¶
此眞性縛得七顚八倒往來人間受無限之苦受父精母血始¶
結成胎衣胞猶如囹圄拘朿其身母喫𤍠底如滚湯澆身母喫¶
冷底如寒氷逼體及至氣滿胎全急要撞出必將衣胞先撾抉¶
數日衣胞纔破人只知爲母底腹痛之苦不知爲子底更受無¶
數底苦楚至於分娩[口*爪]底一聲受苦於胎中纔盡又有一身之¶
苦隨至内患饑渴外畏寒𤍠變蒸痘疹相繼而作此童䝉之苦¶
也及至成人事業臨身爲君王者憂社稷爲士庶者憂身家晝¶
<pb:CK-KZ_JY241_02p010a>¶
夜憔勞坐卧不安五火俱動焚其天和隨身疾病不禁夫人也¶
始成病苦終至死苦後有報苦厯刼輪轉無有休息釋氏曰愛¶
別離苦怨憎會苦求不得苦今人苦惱都是自作自受有不知¶
是苦而悞入其中者有明知是苦而脫離不得者語曰莫言婚¶
配早婚配後事難了莫言中會高中會後業大了莫言畊種飽¶
畊種後苦多了莫言僧道好僧道後心難了或問世人之苦多¶
在身學人之苦獨在心無繩而自縛無事而自忙要收收不來¶
要放放不下如之何則可曰學人未得眞傳其苦有如斯也苟¶
得眞傳收放由我何苦之有况學道是個安樂法門凡說下苦¶
便是個外道¶
<pb:CK-KZ_JY241_02p010b>¶
　　白鬂老人曰世人常談謂人生下時必[口*爪]的一聲可見從¶
　　此皆是苦境余謂不然皆因迷了眞性縱欲不遂是以百¶
　　苦叢集若肯囘心向道萬物皆備於我樂莫大焉何苦之¶
　　有¶
　性命¶
學道入門先須理會性命二字性有性源心地是也命有命蒂¶
眞息是也命蒂要固性源要淸或問性源如何淸曰內外兩忘¶
則淸矣命蒂如何固曰神氣相守則固矣性卽神也命卽精與¶
氣也太極圖曰無極之眞二五之精妙合而凝而人始生焉所¶
謂性卽無極之眞也所謂命卽二五之精也無易子曰性具於¶
<pb:CK-KZ_JY241_02p011a>¶
心心空一分則性見一分心空十分則性見十分性見則性盡¶
矣是止念卽所以盡性也性盡一分則神氣凝一分性盡大分¶
則神氣凝十分爲學别無工夫不過從容至之而已大抵工夫¶
全在止念心息相依此法最爲直[(打-丁)*(偼-亻)]何也氣乃神之母神乃氣¶
之子心息相依如子母相見神氣融渾打成一片緊緊宻宻久¶
久而成大定此之謂歸根復命根深蒂固長生久視之道也邱¶
祖師曰息有一豪之未定命非已有我則曰心有一[糸*系]之未忘¶
息不能定夫人有天地之性有氣質之性天地之性太極之全¶
體也纔到陰陽五行處便是氣質之性卽此太極之體墮在氣¶
質之中非別有一性也張子曰善反之則天地之性存焉或問¶
<pb:CK-KZ_JY241_02p011b>¶
善反有道乎曰有願聞焉曰儒曰洗心退藏於密佛曰觀自在¶
老曰復歸於樸是善反之始也儒曰知止而后有定定而后能¶
靜佛曰照見五藴皆空老曰復歸於嬰兒是善反之中也儒曰¶
無意無必無固無我佛曰無眼耳鼻舌身意老曰復歸於無極¶
是善反之至也人性本善有不善者氣質之性也知是氣質而¶
不爲其所使便是變化氣質之方八十五𡻕大老漢每日靜坐¶
無事幹道義明了没底說經書見了懶待看識得一性是主宰¶
照破萬緣皆空幻散淡逍遙自在活再不與人閑扯淡¶
　　白鬂老人曰無極之眞理也性也二五之精氣也命也從¶
　　古多少大儒發明一理二氣之奥可見天下無無理之氣¶
<pb:CK-KZ_JY241_02p012a>¶
　　亦無無氣之理其在人也無無命之性亦無無性之命奈¶
　　釋道二教弟子各執一端紛紛聚訟究之總因太極之理¶
　　並未深明是以性命之源裂成兩片遂至釋門崇性學道¶
　　家重命功分門別戶如道冠僧帽之不同殊令大徹大悟¶
　　者噴飯吁胡不取此篇而玩索之¶
　心¶
人只一個心向外是情向内是性順去是識逆來是智今要將¶
順去向外者轉而逆來向内必也反觀乎葢反有能囘能復之¶
義而{紙の破損により左半分欠け。巴蜀本では「而」}觀{紙の破損により左半分欠け。巴蜀本では「 觀」}有{紙の破損により左半分欠け。巴蜀本では「有」}能照能了之功人之神在心而心之機在目故目用¶
在内而心亦隨之在内不但在也而且定矣此心一定心火下¶
<pb:CK-KZ_JY241_02p012b>¶
降腎水上昇口餌甘津足躡火晣其妙有不可盡言者人只一¶
個眞心因何而妄迷則似有覺則還無我故曰知妄無妄要放¶
卽放誠是去個僞敬是去個慢當妄想紛起之時不用止絶直¶
反看其心看他想底是甚麽自可想底了當處卽寂學道別無¶
法時常反照便是學無了妄想便是道朱子曰有一分心向裏¶
得一分力有兩分心向裏得兩分力若緊緊收拾不要逐物去¶
了安有不得其正者雖半月間可驗也又曰求放心者非是别¶
求一個心來存著只纔覺放心便想此心是我底心須要由我¶
使不得信從他往外去了雖錮蔽之久猛可醒來大嚇一聲百¶
邪皆退繼之以觀心心無繼之以依息息住而神隨之俱住焉¶
<pb:CK-KZ_JY241_02p013a>¶
此之謂眞人之息以踵人之所以異於禽獸者惟此心耳佛言¶
作惡之人來生變爲禽獸予謂喪心之人當時變爲禽獸何也¶
形雖是人心已不是人了見境心不動則名不生不生卽不滅¶
則此心不爲塵緣所縛無縛卽解脫矣¶
　　白鬂老人曰大學正心章前言四樣有所是有心之病則¶
　　心不得其正後言心不在焉四句是無心之病心亦不得¶
　　其正究竟並未指出正心功夫教學者無從下手此篇旣¶
　　指出正心之功又說出心正之效條分縷析字字金針吾¶
　　人誠能遵而行之不但可以希聖希賢並可以成佛作祖¶
　　有志斯道者胡不勉旃¶
<pb:CK-KZ_JY241_02p013b>¶
　情¶
七情己見前篇喜則氣緩怒則氣上哀則氣消樂則氣散憂則¶
氣結愁則氣下驚則氣亂乖戾失常變生諸病爲心腹膨痞爲¶
腹脇刺痛爲咽喉窒塞爲上氣喘急爲五積六聚夾血而爲癥¶
夾水而爲癖痰涎或因之以凝結如絮如膜不可勝紀故善養¶
者攝情歸性乃郤病之良方也情者性之向外而動也聖人養¶
之於未動之先故能以其情順萬物而無情過而不有涉而不¶
流譬如明鏡照物美者物之美也不因之而生愛念惡者物之¶
惡也不因之而生憎心故曰廓然而大公物來而順應大公云¶
者純是天理無一毫人欲之私也順應云者有物必有則行其¶
<pb:CK-KZ_JY241_02p014a>¶
所無事也定性書曰人之情各有所蔽故不能適道大率在於¶
自私而用智自私則不能以有爲爲應迹用智則不能以明覺¶
爲自然又曰人之情易發而難制者惟怒爲甚第能於怒時遽¶
忘其怒而觀理之是非亦可見外誘之不足惡而於道亦思過¶
半矣朱子曰忘怒則公觀理則順二者所以爲自反而去蔽之¶
方也得道之人内外空寂靜中反觀了無一物則身寄寰中而¶
心超物外矣¶
　　白鬂老人曰古人云太上忘情非忘情也攝情歸性也人¶
　　能攝情歸性在儒謂之收放心在道謂之鍊還丹日久功¶
　　深自能似佛之如如不動矣¶
<pb:CK-KZ_JY241_02p014b>¶
　思¶
人心要死其機貴活死謂死其欲念活謂活其理趣夫思者心¶
之活機無邪其綱也九思其目也思道爲正思物爲邪道我固¶
有之也思我固有之道思卽是道思到妙處灑然會心優游悅¶
怡始可謂之自得若思索雖深心氣耗竭縱有所見非自得也¶
不思而得者聖人也思則得之賢人也不思不勉之謂誠卽赤¶
子不學不慮之良知是也擇善者擇此不思不勉而己矣人心¶
有七孔多爲血[糸*系]所錮如要開通非學思不能思有鑽研之義¶
學有印證之功思學兼用何道不得理有未通者如面墻而立¶
思如[墻-人人+口口]上鑽穴鑽得一穴透得了一穴之明先小後大久則并¶
<pb:CK-KZ_JY241_02p015a>¶
其[墻-人人+口口]而去之則豁然大通無復障礙矣禮云儼若思儼則不苟¶
若則不苦不苟不苦可謂善思也矣君子思不出其位謂之思¶
但出其位則謂之念思是入道之門念是障道之根¶
　　白鬂老人曰儒曰思釋曰參道曰悟皆用心求道之名也¶
　　少年要用心中年要養心老年要息心則功夫得其當矣¶
　　儒曰化釋曰了道曰得則功夫無可用矣¶
　念¶
只因不覺忽然念起是謂無明無明起故謂心爲念心實不動¶
觀心至此其念自止止念不難能反諸一念未起之前則念自¶
不續矣未起以前渾然無極而今要會一念不起便是當察念¶
<pb:CK-KZ_JY241_02p015b>¶
之所由生也因現在生過去因過去生未來現在若無心過去¶
自然了人我之見固是念法愛之見亦是念必盡除之而後可¶
用心止妄念妄念反覺多試看他念甚其念自消没修眞要止¶
念止念要觀心觀心心不有心無境自空心境旣然無止觀亦¶
何存圭峯曰宻宻覺察勤勤觀照習氣若起當處卽休切莫隨¶
之免落凡夫縱情亦莫減之免墮二乘夫圓宗頓教畢竟如斯¶
但與本性相應覺知自然無間參同契曰耳目口三寶閉塞勿¶
發通委志歸虛無無念以爲常卽心得無心者不滅心相而分¶
別也旣念而無念者以念無自性緣起卽空也¶
　　白鬂老人曰用心止念未必能止卽使止住念去止存此¶
<pb:CK-KZ_JY241_02p016a>¶
　　止獨非念乎猶逐張三而留李四也初學之人每受此病¶
　　然則如何而可必也坐忘乎忘則無我我尙然無誰來起¶
　　念¶
　好¶
人心各有所好好者心之所獨注有不期然而然者竟不知其¶
所以然者也夫以一念而分人品之高下一時而定終身之成¶
敗不可不愼也使其所好者仁義也禮樂也詩書也不問而知¶
其爲賢也使其所好者佚遊也博弈也酒色也不問而知其爲¶
廢人也使其所好者苑囿也漁樵也不問而知其爲細民也使¶
其所好者鬬訟也驕傲也兵刃也不問而知其爲兇人也凡好¶
<pb:CK-KZ_JY241_02p016b>¶
玩樂戲耍者其失有五焉一曰䙝體二曰勞神三曰傷財四曰¶
失時五曰悞事縱極精巧不能致遠是以君子不爲也¶
　　白鬂老人曰大凡人之偏好皆從無始刼帶來種子非徹¶
　　悟以後要改甚難¶
　身¶
人之一身前有三宮曰泥丸宮絳宮黃庭宮爲神氣棲泊之所¶
後有三關曰尾閭關曰夾脊關曰玉枕關爲神氣通暢之路孟¶
子曰堯舜性之也湯武反之也又曰湯武身之也只是反求諸¶
已而已矣湯武能反求湯武身中有個堯舜吾人能反求吾人¶
身中都有堯舜反觀其身氣在其中矣反觀其氣神在其中矣¶
<pb:CK-KZ_JY241_02p017a>¶
君子以身任道故身修而道立小人以身循欲故欲滋而身亡¶
楞嚴經曰一門深入入一無妄彼六知根一時淸靜人之不能¶
得道者皆爲形所累也欲除此累須知此身是不牢之物最苦¶
之軀無主之形膿血尿屎之袋渾身内外無一點好處爲甚麽¶
你要吃好的穿好的每到人前誇伶俐賣俊俏指使底人意亂¶
心迷把世上人都被弄壞了死了生生了死從無量刼來受過¶
無數苦惱終無出期我今立志學道把你始末緣由都看透了¶
再不受你迷惑再不受你指使漸作人空慧頓用捨身法墮肢¶
體黜聰明抱而弗離道可幾乎仙家修身必返其體神鬂炁凝¶
炁卽神注性命䨥修道器相乘形神俱妙與道合眞¶
<pb:CK-KZ_JY241_02p017b>¶
　　白鬂老人曰老子云外其身而身存長春眞人云百計以¶
　　養身卽百計以昧心再兼看皮囊歌自能全身放下¶
　脈¶
人身之脈正經一十有二奇經有八惟任督二脈係人之生死¶
凡夫任脈之在腹者從下而上行督脈之在背者從上而下行¶
前後間隔化機無本遂以禀氣之淺深爲夀命之修短仙家識¶
得任總諸陰之會督統眾陽之綱二脈若通百脈皆通故退陰¶
符進陽火而行河車運轉之法其法凝神入氣穴是謂歸根神¶
氣相守抱一勿離迨夫靜極而動是神復乘氣根而上昇於泥¶
丸於是河車之路始通要知河車之路卽吾身之任督二脈也¶
<pb:CK-KZ_JY241_02p018a>¶
氣之始生也鬱蒸於兩腎之間泛溢於五腧之上乃經水亂行¶
不由溝洫也吾急以神斡歸尾閭而上至於夾脊夾脊難過舌¶
柱上腭使之上風府而直至泥丸神與氣交會於此其疎暢融¶
液可知少焉變爲甘露急將舌放自鵲橋而下通開會咽過重¶
樓遊絳宮復歸於所藏之處而休焉如此循環灌注久之純熟¶
氣滿三田上下交泰所謂常使氣通關節透自然精滿谷神存¶
　　白鬂老人曰其法以下數句萬卷丹經不能出此出此便¶
　　是旁門老子所謂致虛極守靜篤萬物並作吾以觀其復¶
　　正謂此也寶之秘之尤願與上等根器者篤行之¶
　塵世¶
<pb:CK-KZ_JY241_02p018b>¶
搖動之謂塵變遷之謂世世有治亂治世貴才而見亂世貴德¶
而隱人有老少少年貴學而勤老年貴養而靜唐虞之世有許¶
由孰憂孰樂叔季之世無嚴光孰淸孰濁吾人涉世如渡河凡¶
有䧟溺處要知避之良驥至[(打-丁)*(偼-亻)]常受風塵之苦𤣥龜雖靈難逃¶
刳腸之禍相彼飛鳥乘風而起擇木而棲何其適也只因貪食¶
悞入於籠求脫不得今夫爵祿亦人之樊籠也歟春秋不用孔¶
子春秋之不幸後世之大幸也𤣥德能用孔明𤣥德之大幸也¶
孔明之不幸也古人所行之淑慝與今人所行之是非倂自已¶
所行之得失事屬已往俱是塵世中之精扯淡說著何爲念著¶
何益不說不念則心靜矣心靜便是道今日之灑脫處皆從先¶
<pb:CK-KZ_JY241_02p019a>¶
年之不如意得來今日之不如意處安知非異日之灑脫乎¶
　　白鬂老人曰心靜便是道可見道不遠人世人之不得意¶
　　處正高人之得意灑脫時也參參¶
　名利¶
學道之未得者皆妄念之不絶有以障之也妄念之不絶者皆¶
名利之難忘有以牽之也苟欲絶妄念必先把名利照破而後¶
可名爲造物之深忌利是人情所必爭故名利殺人甚於戈矛¶
何也戈矛殺人人知避之名利殺人死而不悔古之有道者多¶
爲𦍕狂葢不欲人知也今之人但有寸長而欲表暴於世者陋¶
矣君子學道將一切好勝逞能之心俱都忘盡暗暗潛修道明¶
<pb:CK-KZ_JY241_02p019b>¶
德立猶未能焉故曰君子之所不可及者其惟人之所不見乎¶
利之爲物也無德而使人親無火而使人熱無權而使人不憚¶
其勞無情而使人一刻不忘使學道者見之而敗德使治世者¶
見之而枉法自古人心國法多爲利所害天下有大害藏於大¶
利之中而人不知非不知也爲利所昏也犯法之贜猶犯病之¶
食也竊取時惟恐其不多敗露時惟恐其不少一物也何前後¶
之異若斯也利與害相隨故也設若見利時卽思有害而苟取¶
之念必然可息矣君子積德德能潤身亦能榮身故大德者位¶
祿名夀不求而自至小人積財財能養身亦能害身故財多者¶
憂患恐懼欲去而不能¶
<pb:CK-KZ_JY241_02p020a>¶
　　白鬂老人曰名爲造物之深忌固說得好利之爲物以下¶
　　數句尤說得透骨透髓商賈聞之亦當點頭况士大夫與¶
　　學道之人乎¶
　色¶
今夫天地一大夫婦也能生萬物夫婦一小天地也能生男女¶
大抵人道通乎天道順施之可以生子逆取之可以成仙古仙¶
有曰子要不老還精補腦腦也者諸髓之海也淫佚之精是諸¶
髓之所化而出也好色之人多患頭痛腦空是也噫油盡燈滅¶
髓竭人亡楚館秦樓非樂地也䧟人之罟獲也歌妓舞女非樂¶
人也破家之鬼魅也人都怕鬼獨不怕家中有粧扮之鬼鈎人¶
<pb:CK-KZ_JY241_02p020b>¶
神魂人都怕虎獨不怕床上有同眠之虎吃人骨髓人都怕蛇¶
獨不怕衾中有纒人之蛇吸人血氣人都怕賊獨不怕夜間有¶
盜陽之賊害人性命色之害人也大矣哉非不知戒也戒而又¶
犯將以爲美乎殊不思耳中有垢目中有眵鼻中有涕口中有¶
涎腹中有尿屎陰中有濃血腥臊臭[禾*𡻕]處處不潔焉含簧巧媚¶
詐爲親愛其實狠毒無知愚人爲之心醉圖取片時之歡不顧¶
百骸之枯敗德損身爲害最大應當遠離如避盜賊賊刼人財¶
盡者窮色盜人精竭者死¶
　　白鬂老人曰道祖詩云二八佳人體似酥腰懸利劍斬愚¶
　　夫雖然不見人頭落暗𥚃教君骨髓枯吁中年以後之人¶
<pb:CK-KZ_JY241_02p021a>¶
　　尙不能深信此言而况少年乎而况無知之少年乎¶
　事¶
事有不可以行諸身者卽不可以萌諸心有不可以對人言者¶
卽不可以吿天知就此四不可時時檢點則近道矣天下事機¶
會難逢可爲者不可自諉自諉者無功不可爲者不可强爲强¶
爲者取敗事之來也莫不有理君子論是非小人論利害人當¶
無事時心要常在腔子𥚃不可暗中妄想有事時心要專在理¶
上不可强從已見身上事少自然苦少口中言少自然禍少腹¶
中食少自然病少心中慾少自然憂少天下至難爲者其事有¶
二莫如過海與上陣人猶不畏其難而有爲之者至於學道有¶
<pb:CK-KZ_JY241_02p021b>¶
反求卽得之易不似過海之險也有天理自然之安不似上陣¶
之危也旣易且安而人鮮有爲之者何哉¶
　　白鬂老人曰高明人之事多從外來且能就事了事痴愚¶
　　人之事多由內生偏會就事多事高明人事來應之以理¶
　　自然如庖丁之解牛官止神行痴愚人事來應之以私自¶
　　然如鷸蚌相持漁人享利¶
　物¶
萬物之有生於無凡人之情著於有能究常無固難常無其有¶
更難人要欲立常無之地必主以性主以性則未始有物已忘¶
而物自化物雖滿前常歸於無矣龎居士曰但自無心於萬物¶
<pb:CK-KZ_JY241_02p022a>¶
那怕萬物常圍繞人有妖人物有妖物皆能迷人彼豈能迷人¶
哉還是人自迷之也百字碑曰眞常須應物應物要不迷見物¶
之美者而生一愛念此心便爲他引去卽是迷了看透一物不¶
受一物之迷看透萬物不受萬物之迷金剛經曰一切有爲法¶
如夢幻泡影如露亦如電應作如是觀天下事事物物自有個¶
停停當當底道理一毫私意用不得故曰天下何思何慮是故¶
君子就事了事而不生事因物付物而不著物程伊川曰人於¶
外物奉身者事事要好只有自己一個身與心郤不要好苟得¶
外物好時而不知自己身與心已先不好了也今夫人房舍衣¶
服飲食器皿多恥不如人至於學問不如人良心不如人郤不¶
<pb:CK-KZ_JY241_02p022b>¶
知恥抑獨何哉弗思甚也¶
　　白鬂老人曰己忘而物自化可見内因有己外纔有物内¶
　　已若忘外物自化世人棄眞覔假尙曰予智¶
　我¶
論語記孔子絶四而以無我終之葢謂意必固皆因有我而言¶
也惟我無則意必固與之俱無矣我是眾私之根也無我則根¶
斷而眾私不生矣今人存心制行有一不爲我者乎不利於我¶
卽功畧葢世見以爲分外也而置之矣有利於我卽升斗錙銖¶
裂形隕身而亦狥之矣我之爲害何大也惟無我則私化行端¶
且忘形骸矣有何物之累哉徧索諸形骸之内何者是我我見¶
<pb:CK-KZ_JY241_02p023a>¶
旣無得大解脫永嘉集曰無明不了妄執爲我我見堅固貪嗔¶
邪見橫計所有生諸染著知身是幻了無自性色卽是空誰是¶
我者一切諸法但有假名無一眞實四大五藴一一非我和合¶
亦無内外推求畢竟無人詳看我字從二戈而成一正戈一反¶
戈狠毒殺傷之禍皆因有我而起也故心於道者先要無我¶
　　白鬂老人曰世人之所謂我非眞我也識神之作崇耳昔¶
　　人云無量刼來生死本痴人認作本來人¶
　假¶
學道之士先要認得眞假而後可以入道矣嘗觀作戲者窮通¶
得喪離合悲歡外像宛然心内坦然彼何所得能不動心若斯¶
<pb:CK-KZ_JY241_02p023b>¶
也彼明知形像假粧情境假作互換互移而無損益於已也學¶
者觀之可以悟道焉又見提偶者手舞足蹈恍若人形不知者¶
觀偶觀線郤不思線上有人提而後能動倐爾人去偶線俱在¶
而不能動今夫人之形骸其偶乎氣血其線乎眞性其人乎又¶
見耍戲法者變名易質以[火*𤣥]觀者庸愚見之目[火*𤣥]心惑稱爲奇¶
妙世間一切有爲之法你來哄我我去哄你顚倒倒顚與耍戲¶
法者何異見之而目不[火*𤣥]心不惑則近道矣又見挑燈影者燃¶
燈擊鼓眾人齊來看影其心與目俱隨影轉丟下自巳一個空¶
殻郤不知看及至油盡燈滅種種幻態皆歸於無智者觀之可¶
以悟道當其無而生有也有亦非有及其有而歸無也無亦非¶
<pb:CK-KZ_JY241_02p024a>¶
無夫何以故緣會之有有無自性故言非有以破常見性空自¶
無無顯眞體故言非無以破斷見小而晝夜生死大而元會運¶
世皆可觸類而旁通矣學道者須知一性是眞萬緣皆假一切¶
日用養生之物皆假中之塵垢也胡爲乎與凡庸之輩爭多寡¶
較美惡於塵[〓>垢]{不明瞭。巴蜀本は「垢」}〓{ほとんど読み取れない。巴蜀本は「之」}間哉¶
　　白鬂老人曰優人知戲是假學人認世爲眞豈學人反劣¶
　　於優人乎欠悟耳言非有以破常見言非無以破斷見二¶
　　語尤精人能參透自然不着有無¶
　魔¶
日月晦蝕皆爲魔障遇一番魔障當生一番智慧惟生一番智¶
<pb:CK-KZ_JY241_02p024b>¶
慧更得一番進益若不以智慧照破而生煩惱則大事壞矣嘗¶
入寺中見四金剛降八怪此降魔之像也及進大殿見佛端坐¶
其中此洗心退藏於宻之像也或問一佛二菩薩其義云何曰¶
陽之數奇陰之數偶世人只知獨修一物豈知得同類而成乎¶
修行之人習氣難忘要學主靜一切情識在將忘未忘之際故¶
有諸魔發現順則令人愛悅逆則令人恐怖應當觀察勿令此¶
心墮於邪網常念惟心無外境界豈有自家愛怖自心耶如是¶
照破境界自滅慨聖道不明邪說蜂起自心迷亂妄稱教師是¶
以山精鬼怪皆得乘隙飛精付人假稱是神無知愚人遂信爲¶
眞同共烘揚愈說愈神大家著魔終不省悟生作魔民死作魔¶
<pb:CK-KZ_JY241_02p025a>¶
鬼不可救也¶
　　白鬂老人曰大凡學道之人著魔者皆因認理不明驟學¶
　　二氏瞎鍊肓修多受此病惟吾無魔葢格物致知之功施¶
　　之於先也誠哉是言鳥巢禪師云心生種種魔生心滅種¶
　　種魔滅可見總是妄念爲之¶
　境¶
三界無別法惟是一心動念而生一切境也念若不生境自無¶
了及窮動念念亦空寂卽知迷時無失悟亦無得以無住眞心¶
不增滅故心因境起借心觀境見物生心雖居山林海島都是¶
塵勞人戀境境弄人心失其正而發狂情逐物物引情神離乎¶
<pb:CK-KZ_JY241_02p025b>¶
舍而成痴好境歹境總是境境雖沓來而非有邪念正念皆屬¶
妄念縱分起而亦無勿謂五欲爲樂迷而忘返必至傷身而傷¶
命當知一性是眞抱之弗離郤能希賢以希聖消魔破有濁世變作浮土¶
歸根復命凡身結成聖胎三界唯心所作何不將心先了六塵¶
借識而入直要把識頓絶赤子渾然無識塵緣滚滚永無可入¶
之竇眞人純然是智法界朗朗盡是了妙之鄉¶
　　白鬂老人曰境無苦樂從心所起同一岳陽樓有心曠神¶
　　怡之人卽有感極而悲之客昔人云神仙無別法只生歡¶
　　喜不生愁非道德深厚者難以語此¶
　識¶
<pb:CK-KZ_JY241_02p026a>¶
本來之性眞淨明妙虛徹靈通迥出思識之表無異同無分別¶
悟之則菩提岸迷之則生死海小兒未識父母謂之樸能識父¶
母謂之疵疵者心病也見識一長發𤍠是心病而身隨病也由¶
是而生分別是識領納在心是受思念是想貪著是行污[禾*𡻕]是¶
色如若降伏識神莫如變識爲智何哉識嘗逐境而忘返智能¶
了境而不著逐境不了何智非識了境不著何識非智切要而¶
言止此一心放去是識收來是智但有分別卽墮情識稍有攀¶
緣卽是妄想不如直下盡了纔得淸淨¶
　　白鬂老人曰小兒纔識父母已露神伎倆見識一長是心¶
　　病知此病者幾人逐境是識了境是智放去是識收來是¶
<pb:CK-KZ_JY241_02p026b>¶
　　智字字指得分明的確¶
　過¶
有心失理之謂惡無心失理之謂過語曰人非聖人孰能無過¶
此言可以恕人不可以恕已蘧伯玉行年五十而知四十九年¶
之非予今行年八十有五八十四年之非能盡知乎已往之非¶
猶且不知近日之非未易知也何哉迷則執非爲是悟則見是¶
猶非省不止三悞豈容再朱子曰日用間知此爲非卽不如此¶
便是去病之方若問何由而能不如此便是騎驢覔驢學者在¶
淨修口業身業意業三者而已無口過易無身過難無身過易¶
無意過難有志者必就難處用力速改而後可與入道也已或¶
<pb:CK-KZ_JY241_02p027a>¶
問人有罪可懺乎曰昔者所作無大無小内外求之了不可得¶
名眞懺悔又問人有誓願怕犯何如曰迷則說誓悟則全無今¶
試求之誓願安在得大解脫¶
　　白鬠老人曰儒理去非存是禪理是亦不着因不着方能¶
　　解脫¶
　善¶
善也者太極一動所生之陽也人得之以爲性故人性皆善修¶
養之家要養得陽在天之陽生於十月純坤之後規中眞息是¶
也釋氏爲示勸懲說天堂地獄善惡因果分毫不爽必得異日¶
與來生也吾夫子止曰上達下達坦蕩蕩長戚戚夫上達者日¶
<pb:CK-KZ_JY241_02p027b>¶
進於高明非天堂而何下達者沉溺於卑污非地獄而何坦蕩¶
蕩者隨在無非樂地福誰如之長戚戚者到處俱是䧟穽𡾹莫¶
大焉葢作善作惡之時卽受福受孼之時[(打-丁)*(偼-亻)]如影響不待異日¶
與來生也或問禪者曰天堂地獄是有是無曰欣怖在心善惡¶
成境但了一心自然無惑問心如何了善惡都莫思量或問爲¶
善與學好有以異乎曰無以異也問其目何如曰耳不聽淫聲¶
是好耳目不視邪色是好目口不出非言是好口心不起妄念¶
是好心手不取非禮之物是好手足不踏非禮之地是好足學¶
堯舜之道以治其民者是好君學伊呂之道以事其君者是好¶
臣學孟母擇鄰以教其子者是好母學會參養志以奉其親者¶
<pb:CK-KZ_JY241_02p028a>¶
是好子又問今之所謂修路修廟修來生者果有好處乎曰吾¶
聞聖人有言曰自天子以至於庶人壹是皆以修身爲本凡捨¶
身而有修者是之謂不知本¶
　　白鬂老人曰太極一動所生之陽爲性可爲天命之謂性¶
　　第一註欲養此陽又指出規中眞息是也可謂合盤托¶
　　出鮮能知味能修身内者幾人身外之修宜乎眾矣¶
　夢¶
夢何爲而作也總是沉迷不醒一個識神變作種種幻境三界¶
四相惟一夢心夢中變異無中生有止作夢時苦樂身受忽然¶
覺來一切頓無非覺始無本來無故證道歌曰夢𥚃明明有六¶
<pb:CK-KZ_JY241_02p028b>¶
趣覺後空空無大千山河天地皆夢中境也王侯將相皆夢中¶
人也三教聖人皆先覺人也三教經書皆解夢書也苟知世事¶
皆空生死一夢無𦊱無碍名爲覺了昔者白雲先生睡醒金勵¶
問曰先生以一睡收天地之混沌以覺來破古今之往來妙哉¶
睡也亦有道乎曰有道凡人之睡也先睡目後睡心吾之睡也¶
先睡心後睡目吾之醒也先醒目後醒心目醒因見心心醒不¶
見世不見世并不見心睡無心醒亦無心勵曰吾欲學無心如¶
何則可曰對境莫認心對心莫認境如是已矣焉知其他覺來¶
無所知知來心愈困堪笑塵世中不知夢是夢¶
　　白鬂老人曰心醒不見世可見著境者皆在夢中¶
<pb:CK-KZ_JY241_02p029a>¶
　鬼¶
夫天下之人一半爲鬼所迷一半爲人所惑交相鼓煽幾盈天¶
下高明者以明言救之而不從在上者以法𣓏之而不止邪說¶
日熾日盛將來不知所終矣鬼是旣死底人人是未死底鬼而¶
今之神皆古之人也盈天地間無處不有鬼神非但天地間有¶
鬼神人身中亦有鬼神何以知之人性生於陽而形生於陰陽¶
則爲神陰則爲鬼攝情歸性者神之道也狥情喪性者鬼之事¶
也俗語云人有一分陽不成鬼有一分陰不成仙誠哉是言也¶
夫人也者陰陽之交鬼神之會也倐而向善神啟之也倐而作¶
惡鬼使之也君子愼獨察善惡之機辨鬼神之道也¶
<pb:CK-KZ_JY241_02p029b>¶
　　白鬂老人曰攝情歸性不求神而神矣狥情喪性不覺鬼¶
　　而鬼矣君請擇於斯二者¶
　神¶
人之眞性卽人之元神也以其靈明而莫測妙應而無方故名¶
之曰神謂之元者所以別於後天思慮之神也神來入身者生¶
神去離身者死何以知神來念止神卽來何以知神去念動神¶
卽去形者氣之宅也氣在則形不衰氣者神之母也氣在則神¶
不散人爲善則神聚而靈人爲惡則神散而昏人有病則神離¶
形而不受其苦人有難則神先去而不當其殃人一息不得神¶
則一息不全人有三谷其虛如谷而神居之故曰谷神上曰天¶
<pb:CK-KZ_JY241_02p030a>¶
谷泥丸是也爲天根神之本宮故神居天谷則精化炁炁上昇¶
九年天宮滿而天門爲之開通矣中曰應谷絳宮是也爲布政¶
之明堂故神居應谷則耳有聞目有見五官効職而百骸爲之¶
從令矣下曰靈谷丹田是也爲藏修之宻室故神居靈谷則視¶
者返聽者收神氣相守而營魄爲之抱一矣¶
　　白鬂老人曰元神二字說得極明白不然必認後天思慮¶
　　之神爲神矣念止神卽來念動神卽去尤爲下手口訣有¶
　　病則神離形而不受其苦有難則神先去而不當其殃非¶
　　神化之人斷不能道神化之妙世之津津論神者何嘗夢¶
　　見¶
¶	
<pb:CK-KZ_JY241_03p031a>¶
養眞集卷下¶
　氣¶
凡人之氣前升後降眞人之氣後升前降氣之有出有入謂之¶
凡息不出不入謂之眞息葢凡息旣停而眞息自動息之所以¶
停者非强閉之不出也乃虛極靜篤心愈定而氣愈微耳其法¶
行住坐卧攝心歸靜未來不想旣往不思久之神與氣會情與¶
境忘神凝氣結止有一息腹中轉旋不出不入名曰胎息此息¶
旣生牢守虛靜鍊精化氣通透三關灌注三宮是謂眞籥眞¶
爐鼎眞火候也翠虛篇云昔遇眞師傳口訣只要凝神入氣穴¶
者乃吾人胎元受氣之初所禀父母精氣而成者乃吾人各具¶
<pb:CK-KZ_JY241_03p031b>¶
之太極也眞人神依於息深入於本穴之中綿綿若存無少間¶
斷故得專氣致柔之妙而能觀其復也太上曰天地之間其猶¶
籥乎人得天地之氣以生呼吸者籥之機眞息者呼吸之¶
氣也然此眞息爲受氣之蒂生氣之原呼吸升降互相迭推與¶
陰陽相應刻漏相準故曰周天息數微微數玉漏聲寒滴滴符¶
或問以眞息爲火亦有說乎曰非以眞息爲火也火人神也息¶
乃火之籥也葢籥綿綿不絶卽眞人之息以踵也故曰謾¶
守藥鑪看火候但安神息任天然夫人之一身總是一氣之周¶
流氣通則快氣塞則病故手舞足蹈以養其血氣此法不拘時¶
候得便就行必要專心閉息則神充氣滿而氣易流通仍要怒¶
<pb:CK-KZ_JY241_03p032a>¶
目切齒則嚴密武毅而邪念自無行此數次而後靜坐最能除¶
妄消疾此一段功夫大有益處不可忽諸¶
　　白鬂老人曰仙家秘而不傳者只一命功所謂命者何氣¶
　　是也此篇旣指出不出不入謂之眞息又說出凡息旣停¶
　　而眞息自動葢凡息者人生㘞的一聲口鼻通氣所謂後¶
　　天之氣也後天之氣旣通必得乳食之養少加䝉葢則死¶
　　矣先天之炁則不然一任母腹之十月胞衣之包裏終不¶
　　能死其故何也卽此篇所謂腹中旋轉不出不入是也修¶
　　鍊之人攝情歸性日久功深返本還元如嬰兒在母腹中¶
　　一般世之所死者不過口鼻無氣耳今活時口鼻已經無¶
<pb:CK-KZ_JY241_03p032b>¶
　　氣又死個甚麽世之不信仙道者皆因未明其理未見其¶
　　人耳¶
　精¶
眞人鍊精化氣凡人氣化爲精古人比之爲汞謂其最易走失¶
也喻之以龍謂其最難降伏也學道者固守而不失焉名曰築¶
基神與炁精常欲去人但留得住使之不去可以長生魏伯陽¶
曰凡說抽鉛添汞實是還精補腦或問學道之人多患夢遺鍊¶
睡固難服藥不效如之何則可曰牽轉白牛則不走矣又問人¶
言元牝立則眞精固元牝如何能立曰谷神不死則立矣問谷¶
神如何不死曰無欲靜極則不死矣嘗入元帝廟見龜蛇盤糾¶
<pb:CK-KZ_JY241_03p033a>¶
夫元帝天神也而居北辰人神獨無所居乎維天之所在紫微¶
居其所而不動天之極立焉造化之所由生也維人之所在黃¶
庭立其所而不遷人之極立焉性命之所由固也故善養者將¶
神火精水凝在一處猶如龜蛇盤繞混成一塊再不間離久之¶
靜極生動眞火熏蒸金精吐艷冲關透頂灌注上下此深根固¶
蒂長生久視之道也¶
　　白鬂老人曰無欲靜極則谷神不死谷神不死則元牝立¶
　　矣元牝立則眞精固眞精固則永無走失之患可見夢遺¶
　　之病皆從色心未退而起人眞能勘破色魔一心淸淨則¶
　　龍不難降汞不妄走矣若功夫未到之人偶有遺失之病¶
<pb:CK-KZ_JY241_03p033b>¶
　　須用牽轉白牛之法其法不拘布帛做一小󼆸將外腎󼆸¶
　　起拴在腰後褲帶之上此病自免¶
　教¶
道是個無言底聖人聖人是個有言底道雖曰有言不過以其¶
人之道還治其人之身非强其所難知難能也古之教人者便¶
是教以聖人之道易曰䝉以養正聖功也是訓䝉時卽以學聖¶
望之而學者可不以學聖自勉乎老子曰修已之身其德乃眞¶
舍身而言修者假也今之求仙佛者往往絶人逃世以求之彼¶
以爲有身家有妻子有人事皆能累人故不能成仙成佛也必¶
絶人逃世以爲之殊不知仙佛之道不離身心累能正心修身¶
<pb:CK-KZ_JY241_03p034a>¶
有身家可居有妻子可樂有人事可以磨鍊故在家亦可以成¶
聖成仙成佛何必棄其所甚便者而必爲其所不便者乎¶
　　白鬂老人曰說出家可以成仙佛者人或信之說在家可¶
　　以成仙佛者人皆不信其故何也皆因未眞明其道未眞¶
　　窮其理耳獨不思仙佛必得出家方成難道聖人亦必用¶
　　出家方成乎何世人著相之甚也¶
　學¶
學也者適道之路也聖經賢傳其路引乎後世邪教大作其言¶
與行果合於聖經賢傳乎但有不合焉卽爲魔說學道者只要¶
收得身心牢固舍身心而別處用功便非正道學道不是說過¶
<pb:CK-KZ_JY241_03p034b>¶
便罷亦不是知道便了必要實實底向自己心中將一切物欲¶
打掃底乾乾淨淨自然合道學道之志貧當益堅老當益壯或¶
爲客氣所使外物所奪其咎不在氣與物也皆是志不立之病¶
只可責志反覆尋思必見病痛處决烈底斷了譬如抽骨換髓¶
滌腸洗胃另換了一個人破死底做上一番何事不成聖人之¶
心與人同耳何獨常淸常靜[耳*卩]此無他只是見得眞養得定惟¶
見得眞一切幻境不能迷亂惟養得定一切好物不能摇奪耳¶
聞目見譬如飲食日日要用日日又要化而去之若化去不盡¶
停滯在腹中久而成病¶
　　白鬂老人曰世間學者如牛毛大約非名卽利名利之外¶
<pb:CK-KZ_JY241_03p035a>¶
　　如此好學如此用功者幾人孚佑帝君云天涯到處人求¶
　　我走徧天涯不見人誠哉是言也¶
　知¶
學莫先於致知致知在格物必學了思思了學至於豁然貫通¶
則知至矣知至則意誠心正可次第而得之矣學者識見有限¶
天下義理無窮故有所知必有所未知及知其所未知更有所¶
未知故詩人有如切如磋之喻人非無知也而眞知爲難人之¶
於珠玉也皆欲以手執之以懷藏之何哉葢眞知其爲寶也學¶
道者如是眞知不患其不力矣人之於砒刀也皆不敢以舌嘗¶
之以身當之何哉葢眞知其能傷人也去惡者如是眞知不患¶
<pb:CK-KZ_JY241_03p035b>¶
其不淨矣人心本明只爲物欲所蔽便昏了若知是物欲所蔽¶
便是明處緊緊著力主定今日去些明日去些忽生忽滅汝知¶
之乎知而能照則可不生不滅至於不生不滅則心定而性盡¶
矣今汝之氣一出一入汝知之乎知而能依則可以不出不入¶
至於不出不入則氣全而命立矣¶
　　白鬂老人曰今人論知行多云知易而行難殊不悟所知¶
　　者皆聖賢之枝葉皮膚耳眞精髓眞命脈曷嘗容易知哉¶
　　人若眞知必能眞行其不能眞行者仍是假知¶
　行¶
知行原是合一之功常常保得知在便是能行若一刻不行便¶
<pb:CK-KZ_JY241_03p036a>¶
是一刻昏了君子以身體道凡身之所在卽道之所在是故行¶
有行功立有立功坐有坐功睡有睡功隨在無念隨在是功凡¶
有行不來底只是知不眞知理果眞自然樂於循理故曰學不¶
厭知也若見理未眞而勉强果行者意氣能有幾何至於意盡¶
氣弛自當行不去了時當晚夕此君子晏息之時也隨當收歛¶
神室抱一弗離因無世情纒繞亦無元妙道理乍同死人始可¶
謂之大休歇至於夢寢無顚倒而後見主敬之功迨至來朝此¶
君子日新之時也隨當蚤起日求其所未至有人一已百人十¶
已千之志積日成月積月成𡻕不論三年五載而學不至於聖¶
人者未之有也瞬存息養功無間斷於俄頃日就月將學有緝¶
<pb:CK-KZ_JY241_03p036b>¶
熙於光明或問天理如何全曰必得時時存養又問人欲如何¶
淨曰只是日日消磨人皆有良知良能然良知貴致良能貴充¶
致而充之在於勤學好問而已矣吾人眞性靈而最神念動卽¶
飛不見其形若欲留之須察其宗機常在目宅安於心心常淸¶
靜神氣歸根久生至寶漸漸充盈周流上下徧體生春鍊己純¶
熟對境忘情採取靈藥用陽制陰養成聖胎號曰眞人¶
　　白鬂老人曰常常保得住知便是行此一語非透重關者¶
　　不能道破至論晏息日新瞬存息養日就月將天理必時¶
　　時存養人欲當日日消磨尤爲十二時中忘不得之註¶
　言¶
<pb:CK-KZ_JY241_03p037a>¶
聖賢言語都是實事依而行之可以修己可以治人凡看書必¶
要看通徹體認在自己身上纔有得力處凡人之患在好言人¶
是非學道之患在好執己是予嘗自警曰先年所學多知多能¶
近日所作或詩或文檢點起來都是心病今急要去默而搜尋¶
天下治亂付諸罔聞人間是非置之不論憨憨儍儍兀兀騰騰¶
萬物無有三際皆空塵緣斷盡神氣歸根大道已了何必尋人¶
言言實踐句句相應來日有限切莫因循¶
　　白鬂老人曰每見世人觀書如巿中馳馬大段落尙不能¶
　　分明而何敢叩其精細乎何敢望其領悟乎古人云書讀¶
　　千遍其意方見吁一味匆忙雖涉獵五車何益¶
<pb:CK-KZ_JY241_03p037b>¶
　省察¶
省察者省察我之心一日一二時幾個時在內幾個時在外如¶
是之久自有得力處昔有陳烈自察其心用黑白二色豆以記¶
之起一善念取一白豆置於盤中起一惡念取一黑豆置於盤¶
中初則黑多繼則黑白相半久則白豆多於黑豆又久則純是¶
白豆無一黑豆又久則白豆亦無如此拙法亦有可取者也省¶
察卽是覺照克治卽是改過存養卽是主敬大道雖無修無證¶
塵情要日消日磨人只一個心要在内者是誰底心忽然走在¶
外邊又是誰底心察得分明而後可以進修省察要細宻克治¶
要果决存養要寛裕此三操功夫日日要用至於無功可用則¶
<pb:CK-KZ_JY241_03p038a>¶
成矣或謂不假施功頓超彼岸此在上智容或有之不敢謂人¶
皆可能也¶
　　白鬂老人曰此三操功夫卽聖門口訣有志希賢希聖者¶
　　毋忽¶
　敬¶
本性靈光無有生滅亦無增減雖錮蔽日久靈光一耀可以滅¶
千惡而生萬善但保得靈光常在與聖人何殊或問如何保得¶
靈光常在必也敬乎惟敬則保得靈光常在戒愼恐懼固是敬¶
競競業業亦是敬敬則不生妄想不隨昏住允矣存心之要修¶
己之法乎自古聖人以此傳心今夫人正衣冠整思慮自然生¶
<pb:CK-KZ_JY241_03p038b>¶
敬敬只是主一主一則自無邪僻矣心者身之主也敬者心之¶
至也今人入廟而生敬者爲有神像在上耳郤不思自己身中¶
有個眞眞底鬼神在𥚃面慢不知敬獨何歟程明道曰某寫字¶
時甚敬非是要字好只此是學程伊川曰周先生說一者無欲¶
也尋常人如何便得無欲只在敬字上步步捱去執持得定只¶
如此下手用功時時惺惺莫令昏昧一二日便可見效規矩方¶
員之至也準繩平直之至也人而左規矩右準繩人之至也規¶
矩準繩者禮也禮以敬爲本國無禮則賊盜起而喪其國身無¶
禮則情欲勝而喪其身¶
　　白鬂老人曰朱子解敬字謂主一無適諸事能主一則心¶
<pb:CK-KZ_JY241_03p039a>¶
　　專而神注游思妄念自不能起道家謂之抱元守一禪家¶
　　謂之不二法門¶
　克治¶
聖人有言曰爲學日益爲道日損夫損者損過以就中也損末¶
以還本也損人欲以還天理也凡百私欲必先克己克己如克¶
敵必先知敵所在而後可以進兵自治宜嚴如農夫之去草必¶
先去其根而後無復生之患省察如縛賊一時不可放鬆克治¶
如殺賊必須一刀兩段攻人欲者必如此而後成功克治者去¶
其所本無也須知本來自無非克治而後無也存養者保其所¶
本有也須知本來固有非因存養而始有也¶
<pb:CK-KZ_JY241_03p039b>¶
　　白鬂老人曰初進步人必得如此克冶如此加工方是眞¶
　　學道底人將來可望其成否則悠悠忽忽朝勤暮惰雖到¶
　　老來亦是塗中漢耳¶
　止¶
易曰艮其背不獲其身行其庭不見其人人心之所不能靜者¶
皆欲牽之也夫人一身皆動惟背不動一身皆有欲惟背無欲¶
故文王教人當止心於背不獲其身者忘我也忘我則生欲之¶
根絶矣是靜而止也不見其人者是忘人也忘人則可欲之事¶
冺矣是動而止也程子曰人心必有止無止則隨物是聽何所¶
往而不妄也止有二義一是安住如此而不遷也一是斷絶乎¶
<pb:CK-KZ_JY241_03p040a>¶
是而不復也二義相須入道之方也¶
　　白鬂老人曰不獲其身是無我不見其人是無人可見文¶
　　王當日己有無我無人之垂教豈必待佛入中國而後有¶
　　無我無人之論哉¶
　觀¶
夫人起得身來終日營營絶不知此心去向或有知存者又多¶
用强制强制則反傷其心陰符經云火生於木禍發必尅者此¶
也人心至活而神當平其性順其機以養之不令一毫放𨓜一¶
毫勉强一毫間斷始可謂之養心之法矣孔子所謂止於至善¶
老之似或存釋之觀自在葢人之神在心而心之機在目目用¶
<pb:CK-KZ_JY241_03p040b>¶
在内而心卽隨之在内故曰觀自在觀卽反觀也自在者心自¶
在也人若反觀之久不但心在而心竟定矣神氣一定恍若初¶
醒眞如天地交泰其妙有不可盡言者了心經曰吾從無量刼¶
來觀心得道今夫日落室内此暗不知從何而來及點起燈時¶
此暗不知何處去了要知燈無逐暗之理暗無畏燈之情此有¶
彼無毫不費力燈可以喻覺照暗可以喻無明應觀過去諸法¶
恍惚如夢現在諸法迅速如電未來諸法黑暗如漆又觀世間¶
一切有爲之法須臾變壞厯刼以來受過無限苦惱宜速遠離¶
行住坐卧皆應止觀䨥行止是寂靜觀是惺惺或曰如何是明¶
心曰虛心是明心四相俱無萬法皆空如何是見性曰率性是¶
<pb:CK-KZ_JY241_03p041a>¶
見性不識不知順帝之則¶
　　白鬂老人曰孟子云學問之道無他求其放心而已易曰¶
　　成性存存道義之門可見人之一心易放難收學問吃緊¶
　　處在此功夫下手處亦在此若能刻刻迴光時時反照小¶
　　則見性明心大則成佛作祖了心經謂觀心得道並非虛¶
　　語¶
　存養¶
存養二字原不相離若不能存養個甚麽存其心便是養其性¶
未發要存養己發要省察私意要克治克治畢又要存養三者¶
遞相爲用一刻不可間斷存心非是用力把持只要淸淨寡欲¶
<pb:CK-KZ_JY241_03p041b>¶
便是存心須知此心覺卽來不覺卽去必如之何而能常覺常¶
不去乎只在熟之而己矣嘗見養山禽非家中物也只爲養底¶
熟了放之亦不肯去况心是我心中故物養之果熟豈尙有肯¶
去之理乎朱子曰涵養本原之功誠易間斷然纔覺間斷便是¶
接續處只要常自提撕分寸積累將去久之自然接續打成一¶
片耳精氣神得其所養而長者生失其所養而消者死試察一¶
日之間得其所養而長者幾何失其所養而消者幾何則生死¶
可以自知而無用卜爲也學道之功要一日密似一日一時密¶
似一時久之自熟與道合一矣¶
　　白鬂老人曰人能反觀則神氣全歸於内矣神氣旣歸於¶
<pb:CK-KZ_JY241_03p042a>¶
　　内焉有不郤病延年之理乎邱祖語錄中醕醕以此引人¶
　　入道其如不遵不信何○存養功夫難得熟熟則打成一¶
　　片在儒謂之卽心卽理在釋謂之卽心卽佛在仙謂之與¶
　　道合眞世之半途而廢者總爲心生心生功有間斷吁熟¶
　　豈易言乎¶
　戒¶
夫人自有生以來至於今日皆以情欲用事習染己深一旦求¶
得淸靜事非容易故必以持戒爲先持戒者須淨修三業三業¶
維何身口意是也不殺不盜不淫是淨修身業無妄語無綺語¶
無兩舌無惡口是淨修口業除貪除嗔除邪念是淨修意業視¶
<pb:CK-KZ_JY241_03p042b>¶
聽言動如顏子之四勿是持戒之至也克伐怨欲如原憲之不¶
行是持戒之祖也子謂君子有三戒葢謂君子常存戒愼之心¶
一生不爲血氣所使也又謂君子有九思葢謂君子心常惺惺¶
不用持戒而自無不戒也楞嚴經曰攝心爲戒因戒生定因定¶
生慧¶
　　白鬂老人曰淨修三業是禪門之戒四勿九思是儒門之¶
　　戒初學之人不得不刻刻遵行到家之人不得不粧粧掃¶
　　郤¶
　定¶
定性書曰所謂定者動亦定靜亦定與其是内而非外不若內¶
<pb:CK-KZ_JY241_03p043a>¶
外之兩忘也兩忘則澄然無事矣無事則定尙何應物之爲累¶
哉心本欲定不能定者念實累之矣若止念存心無所以亂此¶
心者而心自定矣雲門曰初禪念住二禪息住三禪脈住四禪¶
滅盡入乎大定須知定中之道有三焉一曰天生定謂本性寂¶
然原自不動二曰修成定謂涵養純粹自性澄徹三曰宇泰定¶
謂虛心順理行所無事莊子曰宇泰定者發乎天光古之得道¶
者以恬淡養智智生而無以知爲也將睡猶未睡世事無所知¶
身心寂不動便是三昧時在因謂之止觀在果謂之定慧¶
　　白鬂老人曰兩忘卽顏子之坐忘也能到兩忘何愁不定¶
　慧¶
<pb:CK-KZ_JY241_03p043b>¶
語曰人心如水澄淸之可照鬚眉但一撓之天地易位須知慧¶
中之道有三一曰人空慧謂了悟無生無我無人二曰法空慧¶
了諸陰諸法緣假非寶三日空空慧謂了境智俱空是空亦空¶
修定初者忽發神通或知宿命過去之事或知異日未來之事¶
或得他心智辨才無礙此無他我儒所謂至誠之道可以前知¶
者此也學道至此多有貪著世間名利恭敬俱屬有漏神氣因¶
不能固多致尸解須急棄之有漏之法虛妄故也道德經云俗¶
人昭昭我獨昏昏俗人察察我獨悶悶¶
　　白鬂老人曰水澄可鑑鬚眉心澄可了生死澄到無我無¶
　　人處便是生死不相關之地鬼神窺不破之機故曰極樂¶
<pb:CK-KZ_JY241_03p044a>¶
　　世界¶
　誠¶
一部中庸皆言誠也擇善固執求誠之事也參贊位育至誠之¶
功也至誠之謂聖天道也存誠之謂賢人道也法天始能成人¶
盡人可以合天故曰及其成功一也天地之道惟誠故能生萬¶
物帝王之道惟誠故能化萬民聖賢之道惟誠可以備萬善愼¶
獨致曲是日用間求誠最緊要底功夫至誠可以動天地而格¶
鬼神盈天地間無處不見鬼神人雖不見鬼神未嘗不見天地¶
夫鬼神者天地之靈天地者鬼神之迹君子畏天命卽所以畏¶
鬼神也世之人敢爲不善者只畏人知不畏天知畏人知者僞¶
<pb:CK-KZ_JY241_03p044b>¶
也小人也畏天知者誠也君子也¶
　　白鬂老人曰儒家去盡虛僞則爲至誠至誠者聖人也道¶
　　家鍊盡陰私則爲純陽純陽者眞人也殊不知誠卽眞也¶
　　眞卽誠也昔人云天下無二道至人無兩心誠哉是言¶
　孝¶
孝也者百行之本萬善之原也立身行道終身之孝也服勞奉¶
養一時之孝也古語曰父母全而生之子全而歸之一舉足一¶
開口一動念不敢忘父母無辱身喪心羞親之失可謂孝矣我¶
嘗曰天地全而生之人全而歸之一舉足一開口一動念不敢¶
違天地無辱身喪心逆理之失可謂仁矣父母者一家之天地¶
<pb:CK-KZ_JY241_03p045a>¶
也孝子事父母如事天地父母愛之喜而不忘父母惡之勞而¶
不怨天地者萬物之父母也人事天地當如事父母富貴利達¶
處之而不踰其則貧賤患難受之而不失其正或問曰父母旣¶
没何以行其孝也曰子之身父母之遺體也謹守之而不失卽¶
所以事父母也人之性天地之降衷也善養之而勿喪卽所以¶
事天地也¶
　　白鬂老人曰人能成聖則人稱其親爲聖父聖母人能成¶
　　仙則人稱其親爲仙父仙母人能成佛則人稱其親爲佛¶
　　公佛母人若庸碌一生吾不知人如何稱其親矣¶
　德¶
<pb:CK-KZ_JY241_03p045b>¶
今世之人得道者鮮矣非道之難得也知之未眞守之不固也¶
入德之功自知幾始崇德之功自誠意始修德之功自遷善始¶
聖人有言曰含德之厚比於赤子夫人之初誰非赤子哉惟能¶
去淨習染還我赤子之初聖人之德如斯而己矣君臣父子夫¶
婦昆弟朋友此五者天下之達道也舍此五者而言道外道也¶
智仁勇三者天下之達德也舍此三者而言德悖德也子曰據¶
於德據者固執之謂惟固執則一得永得而弗失之矣久則熟¶
熟則化而爲仁矣¶
　　白鬂老人曰朱子曰德者得也行道而有得於心也吾人¶
　　平日須當痛自檢點果有眞知乎果有眞得乎總有所聞¶
<pb:CK-KZ_JY241_03p046a>¶
　　所見不過浮浮泛泛而已有則更當勉之無則自問安乎¶
　仁¶
仁者人也人而不仁欲成眞人無有是處吾謂儒之所謂仁卽¶
佛之所謂舍利仙家之所謂金丹也心者仁之舍也仁者心之¶
主也但將此心打掃乾淨隨覺元氣復來四肢百骸無不充暢¶
旋視萬物同一自得之象故曰一日克已復禮天下歸仁爲天¶
地生生之理具於人心謂之曰仁取其能生故也果核之實亦¶
謂之曰仁亦取其能生故也人何不將此生生之理而存養於¶
心哉吳臨川曰仁者夀吾嘗持此觀天下之人凡氣之温和者¶
夀質之慈良者夀量之寛宏者夀貌之厚重者夀言之簡默者¶
<pb:CK-KZ_JY241_03p046b>¶
夀葢温和也慈良也寛宏也厚重也簡默也皆仁之一端也其¶
夀也宜矣臨川論有仁之一端而且能得夀若併五者而俱有¶
之其夀之長也不問而可知矣仁者樂山夫山之爲物也亘古¶
不遷是凡物之有夀者莫山若也山能常靜仁者常靜靜則神¶
凝氣結精滿形固豈有不夀者哉¶
　　白鬂老人曰顏子問仁孔子教之以克己復禮行乾之道¶
　　令其一刀兩段卽禪家所謂頓教也仲弓問仁孔子教之¶
　　以居敬行恕行坤之道令其循序漸進此禪家所謂漸教¶
　　也自闕里已用此法教人又何待南能北秀始有頓漸之¶
　　殊哉¶
<pb:CK-KZ_JY241_03p047a>¶
　靜¶
語曰聖人主靜立人極夫極者人之大中也聖人主靜非以靜¶
爲善而故主之也是萬物無足以撓其心不求靜而自靜也今¶
之求靜者未得眞傳皆曰緊鎖心猿牢拴意馬至於拴鎖不住¶
遂謂此心終不可得而靜也殊不思此不致知之過也致知則¶
明明則見天下之理都是停停當當底一毫私意著不得此所¶
謂知止而后有定定而后能靜靜而后能安也外忘名利則身¶
安內忘思慮則心安人皆曰身安便是福我則曰心安便是道¶
慧可見達摩曰某心未安乞師與安摩曰將心來與汝安可曰¶
覔心了不可得摩曰我與汝安心竟温則曰三際求心心不有¶
<pb:CK-KZ_JY241_03p047b>¶
寸心覔妄妄原無妄原無處卽菩提是則名爲眞得道吿子之¶
不動心是不得勿求遺棄而不動後世枯槁之士皆吿子之流¶
非見道者誰知其謬¶
　　白鬂老人曰人能内忘思慮外忘名利則主靜工夫不待¶
　　言矣若思慮未除名利未斷縱靜片時焉能長久把持與¶
　　自然看破與未破毫釐之分天壤之異¶
　樂¶
樂莫樂於得道一日學道一日快活日日學道日日快活終身¶
學道終身快活學道原是安樂法門是以聖人學而不厭周茂¶
叔教二程氏尋孔顏樂處是樂也在各人身中反尋之而自足¶
<pb:CK-KZ_JY241_03p048a>¶
孟子謂君子有三樂一曰天倫之樂二曰性分之樂三曰名教¶
之樂其樂在天與人者我不得而必之其樂在我者胡不自盡¶
焉今夫人有不爲人役者乎有不爲物役者乎有不爲形役者¶
乎人必去此三役則可與之言樂矣嘗見芒芒之人筋出力盡¶
但得放下便覺快樂學道之士若能放下其樂倍於世人萬萬¶
矣先年予當盛暑遠行見老者坐於凉樹之下以爲極樂矣予¶
今閒暇坐於凉樹之下不見樂處何哉先年以勞視𨓜故若是¶
耳意者貧之視富賤之視貴皆若是乎爲人只可素其位而行¶
故能無入而不自得焉凡有願外之心俱屬無益一切扳緣業¶
債是非罪過皆由此願外之一念起可不愼哉¶
<pb:CK-KZ_JY241_03p048b>¶
　　白鬂老人曰學道爲安樂法門人多目之爲苦名利是極¶
　　苦之事人反視之爲樂慧眼與肉眼原該有如此之異¶
　太極¶
太極者兩儀之祖也兩儀者天地之祖也天地者萬物之祖也¶
用祖炁以修身則固取祖炁以書符則靈太極在吾人是謂元¶
牝乃眞精妙合自然而成是神氣之根而性命之竅也大要觀¶
天之道執地之行二者盡之矣一陰一陽兩者配合天地之道¶
也日月運行晝夜交光天地之行也故曰天地設位而易行乎¶
其中矣易謂坎離是也聖人知其如此故以乾坤爲鼎器以烏¶
兎爲藥物其中消息盈虛之數則又準之以火候陰符經曰日¶
<pb:CK-KZ_JY241_03p049a>¶
月有數大小有定神明出焉聖功生焉總而言之盜機逆用盡¶
之矣天地旣判日月運行照耀交光而造化生焉日月者天地¶
陰陽之精神也於卦爲坎離離中之陰是謂烏精坎中之陽是¶
謂兔髓丹法以烏兔爲藥物不過識五臟之精盜其機而逆用¶
之耳是藥物也生産有時節採取有銖兩顚倒有法度其要在¶
於月出庚初鈆生癸後日月交光陰陽和氣自然而成故丹之¶
爲字象日月或問何謂金液還丹曰以其旣失而復得謂之還¶
以其採取水中之金合以己汞而成謂之金液¶
　　白鬂老人曰太極在天爲理在人爲性兩儀在天爲氣在¶
　　人爲命其實理外無氣氣外無理可見性命並非在兩處¶
<pb:CK-KZ_JY241_03p049b>¶
　　修性卽所以養命猶實腹卽所以虛心也¶
　中¶
古聖相傳只是一個中字不偏不倚中之體也無過不及中之¶
用也堯曰允執厥中夫執中兼動靜而言也靜則執此中以存¶
心動則執此中以應事允者信也有因時隨事自然執中無一¶
毫勉强間斷之意舜曰惟精惟一灼見元微曰精始終不二曰¶
一言人必有惟精之見惟一之守而後可以執中允字內己該¶
此意恐人不解故益明言之人心惟危道心惟微有念人心也¶
無念道心也言人心易熾而道心亦易湮没也此言危微之機¶
以惕人欲人之愼於執中也李延平危坐終日以驗夫喜怒哀¶
<pb:CK-KZ_JY241_03p050a>¶
樂未發以前氣象何如而求所謂中也如是者久之而知天下¶
之大本眞在乎是也故曰學問不在多言但默坐澄心體驗天¶
理若見人欲之私皆消退矣李淸庵曰此中非中外之中非四¶
方之中又非在中之中念頭不起處是也易曰聖人以此洗心¶
退藏於密¶
　　白鬂老人曰念頭不起處謂之中淸庵此語可謂畫龍點¶
　　睛之手延平先生終日危坐以驗夫喜怒哀樂未發以前¶
　　氣象正是允執厥中日久功深則人欲變爲天理功夫全¶
　　在洗心退藏¶
學聖¶
<pb:CK-KZ_JY241_03p050b>¶
古人有言曰人皆可以爲堯舜堯舜是天生底聖人湯武是學¶
成底聖人老君曰我非聖人學而能之或問周茂叔曰聖可學¶
乎曰可有要乎曰有請問焉曰一爲要一者無欲也無欲則靜¶
虛而動直靜虛則明明則通動直則公公則溥明通公溥庶矣¶
乎學道便是學聖人道我固有不從外來聖非絶德可學而至¶
吾人之性與聖人同能盡其性便是聖人學舉業者能中舉人¶
人皆知之學聖人者能至聖人胡不知也吾夫子信己可以爲¶
聖人故學而不厭見世人皆可爲聖人故誨人不倦欲以聖人¶
之道化天下故周流列國欲以聖人之道教後世故刪述六經¶
儒者之所謂聖卽僧道之所謂仙佛也佛者覺也仙者仙也此{不明瞭。巴蜀本では「此」}¶
<pb:CK-KZ_JY241_03p051a>¶
古時來命名之義也予想佛一字更有說焉佛字從人從弗弗¶
者不也有不爲人欲之義焉人而能爲人之所不爲則可以成¶
佛矣仙字從人從山山者靜也有常定常靜之義焉人能如山¶
則可以成仙矣放下便是佛提起就成仙如何能作聖惟一無¶
二三看來儒釋道皆以無欲而成彼有所貪而爲之者百無一¶
成或問欲學聖人其如習氣難除何曰惟不肯除是以說難若¶
肯除之刻下卽休何也一切習氣皆是虛妄心迷似有心悟則¶
無非悟始無本來無故¶
　　白鬂老人曰道我固有不從外來聖非絶德可學而至此¶
　　四語可以開聖門之堂奧長學者之精神孟子生於孔子¶
<pb:CK-KZ_JY241_03p051b>¶
　　百年之後願學孔子所以至今人稱孔孟¶
　坎離¶
或問易有八卦求道之人多言坎離何也曰乾陽坤陰南北相¶
對此先天之體也乾陽一動便是覔風故乾之中爻直八坤中¶
而止則乾成離坤成坎矣夫南北者天地之兩樞也先天卦位¶
本乾坤所居今退處於無用之地而以坎離代之則後天之用¶
行矣坎之眞炁化而爲鉛卽天一所生之水也離之眞精化而¶
爲汞卽地二所生之火也故男得其精用精者化故順而成人¶
女得其炁用炁者昌故逆而成仙以先天未擾之眞鉛制後天¶
積久之眞汞則相愛相戀如夫婦子母之不忍離皆自然而然¶
<pb:CK-KZ_JY241_03p052a>¶
有不知其所以然者離爲日日秉陽精而離之中爻卻是陰是¶
陰藏於陽之宅也其在人也少陰之數八男子得之故二八而¶
眞精通少陽之數七女子得之故二七而天癸至豈非陽得陰¶
數陰得陽數而互藏之義因以見之哉故人欲求道必得坎中¶
陽爻復入離之中爻然後可以復乾象而還大道也且夫陰中¶
之陽以動爲主故取坎之期惟愼其動陽中之陰以靜爲主故¶
塡離之後致養於靜¶
　　白鬂老人曰用精者化世人皆知用炁者昌人皆不知以¶
　　先天未擾之眞鉛制後天積久之眞汞此二語洩一部悟¶
　　眞篇之秘得訣者自知取坎之期惟愼其動塡離之後致¶
<pb:CK-KZ_JY241_03p052b>¶
　　養於靜尤爲要緊口訣¶
　開關¶
人身之中有任督二脈當其在胞胎中其脈常運未嘗間斷神¶
氣混合以通先天及其胎分蒂絶其脈遂分而爲二任脈主陰¶
起於承漿而終於長强督脈主陽起於會陰而終於人中陰陽¶
不交前後間斷泥丸不能與丹田相通丹田之氣不能與尾閭¶
直透關竅不通化機無本以禀氣之淺深爲夀命之修短自其¶
生之時已定其死之日矣古先達人得躋長生者葢有周天升¶
降河車運轉之法使二脈相接循還無端三關開通周流不滯¶
其訣於子前午後盤膝端坐四門外閉兩目内觀湛若止水寂¶
<pb:CK-KZ_JY241_03p053a>¶
如空室未來不想旣往不思心不生滅氣不出入調息良久注¶
想丹田守氣勿散纔覺丹田氣動卽將鼻息緊閉下腹微脇以¶
意氣通尾閭尾閭通卽將谷道輕提舌拄上腭用意升提徐徐¶
運上泥丸泥丸氣達是謂還精補腦少焉化爲甘露從鵲橋而¶
下卽將舌放自然會咽開通用意輕輕送歸元海此爲一度如¶
此三百六十爲一周天行之日久自然氣機流轉骨節疎通三¶
關漸開二脈尋後泛曹溪路有感卽通入眾妙門元精不走了¶
此一節卽可長生至於抱元契虛脫胎神化別有妙乘實從此¶
權輿也¶
　　白鬂老人曰調息功久一旦伏住後天之氣積氣開關自¶
<pb:CK-KZ_JY241_03p053b>¶
　　然反囘先天路徑所謂尋著來時路也¶
　就正¶
孔聖曰君子食無求飽居無求安敏於事而慎於言就有道而¶
正焉君子心專力勤可謂學得其宗矣猶必就正有道者非過¶
謙也是求益也眞有見夫天下之道理無窮一人之學問有限¶
是故大舜聖人也猶必好問而好察邇言舍已從人樂取於人¶
以爲善顏子大賢也以能問於不能以多問於寡有若無實若¶
虛自古以來聖不自聖所以成其爲聖賢不自賢所以成其爲¶
賢今人不然自稱遇師而不察師之眞僞自稱聞道而不察道¶
之淺深語入旁門盲修瞎鍊終無一成彼認假爲眞執迷不悟¶
<pb:CK-KZ_JY241_03p054a>¶
卽有憐其誤而告之以正道者彼亦不信也易曰一陰一陽之¶
謂道仁者見之謂之仁智者見之謂之智今世諸家談道者皆¶
仁智之見求其本末兼該上下俱盡性命雙修道明德立必待¶
篤好之土常懷就正之心者始可與言道也己有道之士可以¶
成己成物可以泛應曲當譬如洪鐘大叩大鳴小叩小鳴不叩¶
不鳴不叩而鳴則人以爲怪鐘矣叩之不鳴則人以爲廢鐘矣¶
故有道之士因人而施不至失人亦不至於失言也或問而今¶
世上縱有慕道之士其如有道者之難遇何曰世上經書皆有¶
道之所留也就經書而就正者但得不悖其教我者不亦多乎¶
　　白鬂老人曰就有道而正焉非己有道焉能知人之有道¶
<pb:CK-KZ_JY241_03p054b>¶
　　况道有大小之不同邪正之逈異已有正方知人之正已¶
　　無邪方明人之邪若一味皂白不分逢人求教其不入於¶
　　旁門外道者鮮矣¶
¶	
¶	
¶	
¶	
¶	
¶	
¶	
<pb:CK-KZ_JY241_03p055a>¶
養眞集跋¶
余嘗謂大修行人必得學禪家參悟用道家功夫敦儒家品行¶
其故何也人不學禪家參悟則心性不能明徹不用道家功夫¶
則神氣不能相抱不敦儒家品行則必至好奇尙怪驚世駭俗¶
而後己是本欲學仙學佛反成魔王妖𡾹試看古今來得正道¶
而修成者固多入旁門而喪身失命者亦復不少故邱祖云試¶
叩禪關參求無數往往到頭空老又云磨磚作鏡積雪爲糧悞¶
〓幾多年少吁世有躬行深造者必能默契余言¶
　丁未花朝日白鬂老人再筆¶
¶	
