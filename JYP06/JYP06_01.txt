#-*- mode: org; -*-
#+EXPORT_ID: JYP06
#+TITLE:
#+WITNESS: CK-KZ JYE
#+BASEEDITION: YP
<pb:CK-KZ_JYP06_01p012a>¶
* 重刋道藏輯要凡例十六則¶
一道有宗派，宜分主賓。此編於¶
三淸至尊，¶
先天至聖，而後卽按道派源流，將南北宗祖所傳諸經丹訣，挨¶
　次列入，其他各家，及諸子有裨於道，而非專門者，雖時代在¶
　前，亦列於後，以〓道藏體例。¶
一古今聖眞未可數計，妙道眞傳，羣推¶
孚佑帝師。非特開南北宗派，傳經演典。至大至精，卽片語隻詞¶
　亦必關合道妙，玄微難名。且奉¶
敕普度，化被四洲。此中所載，不及千萬之一。僅就舊傳眞本，敬¶
<pb:CK-KZ_JYP06_01p012b>¶
　謹列入，以惠學者。¶
一詳畧去取，端宜覈實。有一書而數家註解者，甚至數十家註¶
　解者，若漫行列入，未免煩紊，令後學無所適。從茲編折衷一¶
　是，以歸精專。其有要經祕典，兩家互相發明，必宜並存不可¶
　偏廢者，亦不敢概從簡便，致有缺畧。¶
一道旨丹功，同條共貫，的的正宗，未許龎雜。向來習傳爐火、彼¶
　家二種邪說，簧惑害人爲甚。此編嚴爲擯斥，凡意存兩可者，¶
　概不列入。¶
一玄妙至功，眞仙造詣，有無隱現，莫可端倪。本未實泥形身，如¶
　《楞嚴經》所講十種仙趣。近來丹道罕傳，旁門熾盛，凡就血氣¶
<pb:CK-KZ_JYP06_01p013a>¶
　中存想運導者，亦多著有成書。是非混淆，毫釐宜辨。此編別¶
　擇入微，不使略有假借，亦維持正道之意也。¶
一地元證道，千古丹學式程。修煉家出神之後，非得此中眞諦，¶
　不能形神俱妙。故其書似言鉛汞龍虎鼎器竈爐，而其實乃¶
　備傳丹功之秘，直將《參同契》魏祖心傳，分明點出。此編所收，¶
　學者當詳細珍玩，勿錯認爲外功也。¶
一丹道之妙，言理者易，得訣者難。古傳正授，如《浮黎》、《金華》及《金¶
　碧》、《龍虎上經》，幷許旌陽祖師所傳，諶母元君之《銅符鐵劵》，許¶
　祖自註《石函經》等，皆曲傳道妙，直洩天機。此聖凡關鍵，學者¶
　尤宜著眼。¶
<pb:CK-KZ_JYP06_01p013b>¶
一内丹可以超凡入聖，外功祗可却病延年。此特就專泥形身¶
　者淺言之也。古來上聖高眞，往往借外以言内，卽假以證眞。¶
　故《靈寶畢法》一書，直闡三洞妙微，而言皆平實。與《黃庭内外¶
　景經》，同一長生住世法門。學者不可不知。¶
一道書之傳，眞僞參半。但貴發明妙藴，不在多著文詞近。今所¶
　傳如《道法會元》二百六十八卷，《无上秘要》一百卷，《太平經》一¶
　百餘卷。《靈寶領教濟度全書》二百二十卷，太涉繁雜，茲不具¶
　錄。¶
一法以道成。符以道靈。得道者行法書符，無不如意。否則依樣¶
　圖畫，殊無應驗。且此書以闡發道妙爲要，故一切符籙專本，¶
<pb:CK-KZ_JYP06_01p014a>¶
　概不列入。¶
一諸子百家，創論樹詞，新異瑰奇，可喜可諤。文學之士，博覽所¶
　必取焉。茲編則擇其於道大有發明，或本係古仙者流，爲前¶
　人一例，排入諸子中者。亟錄之，以廣見聞。其於道旨全無關¶
　涉者，概無取焉。¶
一道典非世俗文字，古今流傳，各書有備載年月詳明可㮷者。¶
　亦有遞相沿述，無時可攷。但其中眞𧸛雜陳，精粗各判，詳加¶
　釐正，甯缺勿濫。茲編所載，非於道旨丹功實有發明者，概不¶
　列入。¶
一重刻此書，悉照原本式樣。其中雖字句隱而不愜，亦敬闕以¶
<pb:CK-KZ_JYP06_01p014b>¶
　俟，未敢輕改，以增罪戾。¶
一重刻道藏有增刻續刻字樣，係前書所無，重刻時所採入者，¶
　非關𦂳要，概不濫編。¶
一道藏之刻，由捐募以成雖仗人力，實有天意。其有捐資姓名，¶
　另[⺡*已*力]石以誌不朽。¶
一道藏係天人奥旨，聖神心傳，雖爲道門之梯航，實與儒家釋¶
　家之書互相發明。但願志士仁人，能於先聖散帙遺編訪求，¶
　而增之續之，以成道藏一大觀焉。斯誠幸甚。¶
¶	
