#-*- mode: org; -*-
#+EXPORT_ID: JYC10
#+TITLE:
<<<<<<< HEAD
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
=======
#+WITNESS: CK-KZ JYE
#+BASEEDITION: YP
>>>>>>> 7c1e8918503342d8f540d9108f89e4bcf4ec73d8
<pb:CK-KZ_JYC10_01p001a>¶
* 欽定四庫提要道家類存目總目¶
　　　　　　　　　　　　井研賀龍驤抄¶
** 　　道家類存目¶
《陰符經三皇玉訣》三卷(浙江范懋柱家天一閣藏本)¶
　　其書述黃帝得《陰符經》。問於廣成子及天眞皇人。皆稱黃¶
　　帝問，而二人答。詞旨鄙淺。前有黃帝御製序一首，文尤謬¶
　　陋。蓋粗知字義道士所爲也。然金明昌中范懌作《陰符經¶
　　註》序已引之，則其僞亦久矣。¶
《陰符經註》一卷(浙江范懋柱家天一閣藏本)¶
　　舊本題金陵道士唐湻撰。前有至大己丑孟綽然序，稱不¶
<pb:CK-KZ_JYC10_01p001b>¶
　　知湻爲何代人。其說皆主於内丹。中稱『天性人也，人心機¶
　　也。立天之道，以定人也』十六字，爲杜光庭所加。則五代後¶
　　人矣。¶
《陰符經集解》三卷(浙江廵撫採進本)¶
　　宋袁淑眞撰。是書前有淑眞銜，稱朝㪚郎行潭州長沙縣¶
　　主簿。其里貫則未詳也。其本亦分三篇，引驪山老姥百言¶
　　演法，百言演術之說。惟末附一段祇五十八字，又與諸本¶
　　不同。¶
《陰符經註》一卷(江蘇廵撫採進本)¶
　　宋俞琰撰。琰有《周易集說》已著錄。琰本文士，故是編所註，¶
<pb:CK-KZ_JYC10_01p002a>¶
　　較他家具有條理。其闢詹谷以容成之術，釋强兵戰勝之¶
　　義，尤爲正論。其本亦合爲一篇，而『人以愚虞』一百十四字，¶
　　則兩存經文註文之說。¶
《陰符經註》一卷(江蘇廵撫採進本)¶
　　金劉處玄撰。處玄卽王重陽七弟子之一也。其說參以佛¶
　　經。前有明昌辛亥甯海州學正范懌序。¶
《陰符經註》一卷(江蘇廵撫採進本)¶
　　舊本題姑射山太元子侯善淵註。不知何許人。其本合三¶
　　篇爲一，而末有『人以愚虞』以下一百十四字註，較他本頗¶
　　有文義，而傷於簡畧。¶
<pb:CK-KZ_JYC10_01p002b>¶
《陰符經解》一卷(兩江總督採進本)¶
　　明焦竑撰。竑有《易筌》已著錄。考《戰國策》稱蘇秦得《太公陰¶
　　符》之謀，其書漢志隋志皆不著錄，蓋己不傳。今世所行之¶
　　本，出唐李筌。宋黃庭堅以爲卽筌所託註其書者。自筌而¶
　　後，凡數十家。或以爲道家言，或以爲兵家言，或以爲神仙¶
　　家言。竑此註雖引張永叔眞土擒眞鉛、眞鉛制眞汞之說，¶
　　似乎神仙家言。而核其宗旨，實以佛理解之，與劉處玄註¶
　　相近。蓋竑與李贄友善，故氣類薰染喜談禪悅。其作此註，¶
　　仍然三教歸一之旨也。¶
《陰符經質劑》一卷(江蘇周厚堉家藏本)¶
<pb:CK-KZ_JYC10_01p003a>¶
　　明方時化撰。時化有《易引》已著錄。是編大旨以《陰符》與易¶
　　理相合。前有自序，謂已有《易引》百篇，不可不質劑於《陰符》。¶
　　末又附《陰符質劑》，問設爲問答，以暢其說，大都不離禪學。¶
《陰符經註》一卷(安𡽪廵撫採進本)¶
　國朝李光地撰。光地有《周易觀彖》已著錄。《陰符經》文意刻酷，¶
　　五賊三盗之名，尤爲奇險。光地註義純粹，頗能補葺其鏬¶
　　漏。其註『禽之制在炁』，謂以心制目，以目制心，如禽鳥之以¶
　　氣相制，雖雄鷙者不敢動。似較李筌註爲順。然此書本筌¶
　　所僞撰自作之，而自註之自必不失其本意，可不必與立¶
　　異同。況此本『禽之制在炁』句，次在『心生於物，死於物，機在¶
<pb:CK-KZ_JYC10_01p003b>¶
　　目』之下。故此註會通四語，以立義。《漢魏叢書》本次此句於¶
　　『天之至私，用之至公』二句下。則義有難通矣。傳冩互異，莫¶
　　可究詰，楚失齊得，輾轉安窮。旣非儒書要義，亦聽其各存¶
　　一說，於天地間耳。¶
《古老子》二卷(浙江汪啟淑家藏本)¶
　　舊本題許劒道人手刋。卷首有自題絕句一首云：道人自¶
　　昔不談玄，何事幡然繪此篇。料得浮雲無挂礙，欲從牛背¶
　　學長年。稱壬子閏五題於申州傳舍。末有二小印，一曰史¶
　　垂名，一曰靑史。蓋其名字。次爲所畫老子像，亦有二小印。¶
　　一曰許劒道人，一曰別號題橋生。又書首二小印，一曰垂¶
<pb:CK-KZ_JYC10_01p004a>¶
　　名原名南，一曰兩江一字淸史。不知何許人也。考《石墨󻜦¶
　　華》，有元至元間盩厔樓觀說經臺篆書古老子，及正書釋¶
　　文，與此無異。末刻夷門天樂道人李道謙跋云：魯之大儒¶
　　高翿文舉者，善古篆，嘗爲會眞宫提點張志偉夀，符書《道¶
　　德》五千言，筆法精妙，古今罕有。至元庚寅，承命祀香嶽瀆，¶
　　駐於終南山重陽萬夀宫，遂摹諸經臺，垂之永久。然則高¶
　　翿所書，李道謙摹刻於石，而是冊又從石刻摹出耳。字體¶
　　怪異，不合六書。趙崡謂其雜出頡籕欵識，古文大小二篆，¶
　　沾沾自喜，尙不堪郭忠恕一嗤，非過論也。考翿自識有云：¶
　　《老子》舊有古本，厯𡻕滋久，不可復見。於《古文韻海》中檢討¶
<pb:CK-KZ_JYC10_01p004b>¶
　　綴緝，越月乃成。據此則翿所書篆體，徒本之《古文韻海》耳。¶
　　其文視今本《老子》，惟增減數虛字，亦不足以資考校也。¶
《道德經說奥》二卷(兩江總督採進本)¶
　　舊本題朱孟嘗撰。附刻朱翊𨥌《廣讌堂集》後。明宗室命名。¶
　　每府以二十字爲次。其下一字則偏旁，取五行相生，此曰¶
　　孟嘗。蓋其字號，惟未審，卽翊𨥌作或其子孫所作耳。其書¶
　　於每章之後，寥寥各贅數言，殊未盡老氏之旨。¶
《道德經編註》二卷(安徽廵撫採進本)¶
　國朝胡與高撰。與高字岱膽，黟縣人。雍正癸卯舉人。是書謂¶
　　《老子》今本相沿章句多舛，乃遍訪古本，考正其文，併註釋¶
<pb:CK-KZ_JYC10_01p005a>¶
　　其義。而篇中分合增攺之處，絕不註所據者何本，未免無¶
　　徵。其謂《老子》與六經相發明，亦蘇轍之緒論。每章註釋之¶
　　後，又有附解，則其弟與宗所續。與高之註，成於雍正甲寅。¶
　　與宗之解，成於乾隆戊辰。據與宗自跋，仍其兄之餘意云。¶
《讀道德經私記》二卷(江蘇廵撫採進本)¶
　國朝汪縉撰。縉字大紳，吳縣人。是書以易義解《老子》。前有自¶
　序曰：釋《老子》者多矣，別於諸子方外，與易相出入者，私記之。¶
　　蓋其大意，欲於諸註之外，獨標新義。然晉人淸談，實合老¶
　　莊與易爲一。王弼以《老子》解易，人人類能言之。卽三語掾¶
　　之故實，亦非僻事也。¶
<pb:CK-KZ_JYC10_01p005b>¶
《道德經懸解》二卷(編修周永年家藏本)¶
　國朝黃元御撰。元御有《周易懸象》己著錄。是書多以養生家¶
　　言訓釋《老子》，於原文章次多所變更，字句亦多有竄亂。謂¶
　　之攺本《老子》可也。¶
《列子辨》二卷(江蘇廵撫採進本)¶
　　不著撰人名氏。前有康熈後壬寅自序，署其號曰復堂。不¶
　　知何許人也。其註用林希逸口義本，稍爲刪削，而間附以¶
　　劉辰翁評。卷首凡例，稱《列子》刻本書肆絕少，此特借鈔，其¶
　　中必多譌字云云。則亦寒鄉之士，罕暏舊籍者矣。其辨論¶
　　大旨，謂《漢藝文志》載《列子》八篇，典午之禍，典籍蕩然。六朝¶
<pb:CK-KZ_JYC10_01p006a>¶
　　淸談之士，依傍藝文志所云，而妄託之。然其所證據，特以¶
　　文句臆斷之耳。考《柳宗元集》有《辨列子》一篇，摘其言魏牟¶
　　孔穿，皆出列子後。然特謂其不免增竄，不以爲僞也。高似¶
　　孫《緯畧》頗以《史記》無傳爲疑，又疑其出於後人之薈萃，然¶
　　禾敢定爲誰氏作也。是編漫無所據，竟毅然斷其出於六¶
　　朝。極詆其文詞之惡，以朱筆勒其旁者，不一而足。文詞工¶
　　拙，姑置無論。第考東晉光祿動張湛所註，已疑其言鄭穆¶
　　公以後事。與劉向所云鄭穆公時人者不合，則書在東晉¶
　　以前審矣。作者未見湛註，遂以爲出自六朝耳。觀其批篇¶
　　首將嫁於衞句，云嫁字諸書所無，但此書率多譌字，嫁或¶
<pb:CK-KZ_JYC10_01p006b>¶
　　家字之譌。不知《爾雅釋詁》曰：嫁往也。郭璞註引《方言》曰：自¶
　　家而出謂之嫁。猶女出爲嫁。古訓炳然，乃橫生揣度，其空¶
　　言臆斷，其可知矣。¶
《莊子通義》十卷(兩淮總督採進本)¶
　　明朱得之撰。得之有《宵練匣》已著錄。此書以爲《莊子》之書¶
　　合辭跌宕，設喻險奇，人多謂其荒唐謬悠，不知異者辭也，¶
　　不異者道也。故爲作《通義》，並加旁註，以詳釋之。先是宋咸¶
　　湻間錢塘道士褚伯秀，嘗作《義海纂微》，未行於世。王潼錄¶
　　其遁槀，以授得之。得之因附刻於每段之下，先列通義，次¶
　　及義海，前有得之自序。案伯秀《義海纂微》採掇詳博，今原¶
<pb:CK-KZ_JYC10_01p007a>¶
　　本尙存，己著於錄。得之所解議論陳因，殊無可採。至於評¶
　　論文格，動至連篇累牘，尤宂蔓無謂矣。¶
《解莊》十二卷(内府藏本)¶
　　明陶望齡撰。齡字周望，號石簣。會稽人。萬厯癸丑進士，官¶
　　至國子監祭酒，諡文簡。事蹟附見《明史唐文獻傳》。是編僅¶
　　寥寥數則。歸安茅兆河取，與郭正域所評合刻之，均無所¶
　　發明。¶
《南華經副墨》八卷(兩江總督採進本)¶
　　明陸西星撰。西星字長庚，號方壺外史，不知何許人。焦竑¶
　　作《莊子翼》，引西星之說頗多。則其人在竑以前。書首有其¶
<pb:CK-KZ_JYC10_01p007b>¶
　　從子律序，作於萬厯戊寅，則與竑相距亦不遠也。是書編¶
　　次，一依郭象本，而以《天道篇》『虛靜恬淡，寂寞無爲』八字，分¶
　　標八卷。每篇逐節詮次，末爲韻語總論一篇。之旨其名副¶
　　墨，卽取《大宗師篇》副墨之子語也。大旨謂南華祖述道德，¶
　　又卽佛氏不二法門。蓋欲合老釋爲一家。其言博辨恣肆，¶
　　詞勝於理。其謂《天下篇》爲卽莊子後序，厯敘古今道術，而¶
　　以已承之，卽孟子終篇之意，則頗爲有見。故至今註《莊子》¶
　　是篇者，承用其說云。¶
《讀莊小言》一卷(江西廵撫採進本)¶
　　明文德翼撰。德翼有《宋史存》已著錄。此書就《莊子》諸篇，隨¶
<pb:CK-KZ_JYC10_01p008a>¶
　　筆記其所得。然未能拔奇於舊註之外。¶
《藥地炮莊》九卷(内府藏本)¶
　　明方以智撰。以智有《通雅》已著錄。是編乃所作《莊子解》。藥¶
　　地者，以智僧號也。以《莊子》之說爲藥，而已解爲藥之炮，故¶
　　曰炮莊。大旨詮以佛理，借滉洋恣肆之談，以自攄其意。蓋¶
　　有託而言，非《莊子》當如是解。亦非以智所見，眞謂《莊子》當¶
　　如是解也。¶
《古今南華内篇講錄》十卷(浙江廵撫採進本)¶
　　題林屋洞藏書，不著撰人名氏。亦不著時代。卷一爲南華¶
　　旨要，皆言註莊之大旨。其第五節云：洞庭今日首提虛用，¶
<pb:CK-KZ_JYC10_01p008b>¶
　　其言何徵，亦惟得宗印於雲莊先師。卷二以莊子寓言一¶
　　篇，升冠於諸篇。前有小序云：洞庭山縹緲峯林屋洞天，夣¶
　　蝶易師，從蕙谿老農，學易於天都峯。嘗會門弟子，詳說南¶
　　華，反約旨要。弟子三林輩因記錄師語，著爲成書。而南華¶
　　旨要中，又有《莊子》至今二千年語。以長厯推之，當爲明末¶
　國初人也。卷三爲逍遙遊，卷四爲齊物論，卷五爲養生主，卷¶
　　六爲人間世，卷七爲德充符，卷八爲大宗師，卷九爲應帝¶
　　王，卷十爲天下。蓋以寓言爲《莊子》前序，以天下爲《莊子》後¶
　　序，而内七篇之次第，亦先後不同。其說以郭象註爲今本，¶
　　以向秀註爲古本。然秀註《經典釋文》尙引之，而陳氏《書錄¶
<pb:CK-KZ_JYC10_01p009a>¶
　　解題》巳稱亡佚。宋以來諸家書目皆不著錄。不知何由見¶
　　之。且古人一書無兩序。其有序者，必附於末。最可考者，《呂¶
　　氏春秋》之序在十二紀末。《史記》自序，《漢書》序傳，揚雄《太元》、¶
　　《法言》、王符《灒夫論》、袁康《越絕書》，下至劉勰之《文心雕龍》諸¶
　　序，亦皆在書末。此以前序後序指爲古本，是用後世之例，¶
　　推測三代，其爲依託無疑。又《唐書藝文志》稱唐天寶元載，¶
　　尊《莊子》爲《南華眞經》。而此乃云加之南華之名，吾兹未之¶
　　聞焉。意者郭子歟，向子歟，其在後之人歟，吾無聞焉耳矣。¶
　　烏在其見古本也。¶
《南華評註》(無卷數　山東廵撫採進本)¶
<pb:CK-KZ_JYC10_01p009b>¶
　國朝張坦撰。坦字方平，號一菴，泰安人。是書成於康熙戊午。¶
　　自序謂廣求古註數十餘家，採其簡當，刪其繁蕪，又參以¶
　　已意，爲之評釋。別爲或問十條，列於卷首。今案其分段加¶
　　評，逐句加註，皆不言本某家之古註，其註似徐增之說唐¶
　　詩，其評亦如金人瑞之評《西廂記》、《水滸傳》而已。觀其或問¶
　　第二條，以莊子爲風流才子，可知其所見矣。¶
《莊子解》三卷(内府藏本)¶
　國朝吳世尙撰。世尙貴池人。是編成於康熙癸巳。所說止《莊¶
　　子》内七篇。大旨引《莊子》而附之儒家，且發揮其文字之妙。¶
　　觀其目錄後附記，稱向來解《莊子》者，惟林西仲可觀。但有¶
<pb:CK-KZ_JYC10_01p010a>¶
　　不盡洽乎文義者是不知古有向郭又開卷卽云莊子自¶
　　名其書曰南華經是併唐書藝文志亦未考也¶
《南華通》七卷(陝西廵撫採進本)¶
　國朝孫嘉淦撰嘉淦有春秋義已著錄是編取莊子内篇以¶
　　時文之法評之使起承轉合提掇呼應一一易曉中亦頗¶
　　以儒理文其說¶
《南華本義》二卷(山東廵撫採進本)¶
　國朝林仲懿撰仲懿不知何許人是編祇註莊子内篇語多¶
　　附會如釋逍遙遊以北冥有魚爲太極靜而生陰化而爲¶
　　鵬爲太極動而生陽以南冥北冥爲無極而太極太極本¶
<pb:CK-KZ_JYC10_01p010b>¶
　　無極之類皆强生意見其餘詮釋亦多類金人瑞徐增之¶
　　流¶
《南華簡鈔》四卷(浙江廵撫採進本)¶
　國朝徐廷槐撰槐字立三號笠山會稽人雍正庚戍成士是¶
　　編於莊子内篇全錄其文外篇雜篇頗有刋削漁父盗跖¶
　　讓主說劒之屬則全篇則之每篇各爲詳註其論文論理¶
　　純以妙悟不測爲宗大抵原本禪機自矜神解也¶
《南華模象記》卷八(浙江廵撫採進本)¶
　國朝張世犖撰世犖字無夜錢塘人乾隆甲子舉人其學以¶
　　禪爲宗因以禪解莊子以天下篇爲莊子自序以寓言篇¶
<pb:CK-KZ_JYC10_01p011a>¶
　　爲開宗第一爲首卷。如林屋洞南華講錄之說。其下則悉¶
　　取外篇之文，附内七篇之後。亦明人移掇《管子》、《晏子》之意。¶
　　其篇目皆依佛經之例，以内篇之名標曰某品某品，刪去¶
　　《盗跖》、《漁父》、《說劒》三篇，又刪去蔣閭葂數段。每篇之首。各爲¶
　　宗旨，敘其所以分並之。故昔蘇軾撰《莊子祠堂記》，欲刪《漁¶
　　父》、《盗跖》等篇，然不過託之文字，非眞有刪本。今則分割併¶
　　附，又多所芟薙，是直修改《莊子》非註釋《莊子》矣。¶
《觀老莊影響論》一卷(浙江廵撫採進本)¶
　　明釋德淸撰。德淸字登印，全椒人。卽當時所稱憨山大師¶
　　者也。其書多引佛經，以證老莊。犬都欲援道入釋，多惝惚¶
<pb:CK-KZ_JYC10_01p011b>¶
　　恣肆之言。以其借老莊爲名，故姑附之道家。其曰影響論¶
　　者，取空谷傳聲，眾響斯應之義也。¶
《周易參同契註解》三卷(江蘇周厚堉家藏本)¶
　　明張位撰。位有《問奇集》己著錄。是書章次一依陳致虛本，¶
　　而别爲之註。大抵參取諸家之說，以已意發明之。其震庚¶
　　兌丁諸圖，及上下弦諸圖，則皆位所補入也。¶
《參同契章句》一卷(安徽廵撫採進本)¶
　國朝李光地撰。是書前有自序，謂《參同契》者，參之而同契也。¶
　　三相類者，三字之義疏爾。魏氏作《參同契》，自以爲闕畧未¶
　　備，復作《三相類》一篇，互相解剝，而二千年來未有知者。心¶
<pb:CK-KZ_JYC10_01p012a>¶
　　之不達。則竊易舊簡，以就膚見。故此書獨無完編。惟《漢魏¶
　　叢書》所載，似是原本。間有竄互不多也。獨其不知中斷二¶
　　書，及截立標題，亦庸末者之妄云云。蓋據篇未《參同契》者¶
　　以下，有今更作此命三相類之文。考《舊唐書經籍志》，載《周¶
　　易參同契》二卷，《周易五相類》一卷，並註魏伯陽撰。三五字¶
　　形相近，未詳孰是。然足知伯陽原有此二書也。明楊愼稱¶
　　或掘地得石函，中有《古文參同契》，魏伯陽所著。上中下三¶
　　篇，後序一篇。徐景休箋註亦三篇，後序一篇。湻于叔通補¶
　　遺三相類二篇，後序一篇。合爲十一篇。其說頗怪。愼好僞¶
　　託古書，疑其因唐志之言，別《三相類》於《參同契》，造爲古本。¶
<pb:CK-KZ_JYC10_01p012b>¶
　　光地是書，又陰祖其說。惟愼以《三相類》爲湻于叔通補遺，¶
　　光地則以爲亦伯陽著。與唐志相合，較爲有本耳。書中分¶
　　章大概，亦與楊本同。惟不載徐景休箋註。又釐《三相類》爲¶
　　三篇，而於二書之後，各列爐火說一篇，與楊本異。則不知¶
　　光地又何所據也。¶
《參同契註》二卷(江蘇廵撫採進本)¶
　國朝陣兆成撰。兆成字宣赤，上虞人。案《浙江遺書目錄》載，有¶
　　兩陳兆成。其作《太極圖說註解》者，稱爲常熟陳兆成，康熈¶
　　初人。作此書者，稱爲上虔陳兆成。然《太極圖說註解》末，有¶
　　乾隆戊辰兆成子魯附記。凡例稱是書與《參同契》互有異¶
<pb:CK-KZ_JYC10_01p013a>¶
　　同，是刻可分爲二，可合爲一云云。則似乎二書又出一人。¶
　　疑不能明也。其書盡廢諸家舊註，獨以文義椎尋，分《參同¶
　　契》爲三篇，以補塞遺脫爲後篇。亦分爲三，與前篇相配。又¶
　　統分爲二十九章。大旨謂首篇專明易理，御政章乃言人¶
　　君治世之事，卽易之神化流通處。其後乃配以服食之法，¶
　　而總不外乎易之中。又自作釋例一篇，附於末。反覆推闡，¶
　　其說頗詳。¶
《古文周易參同契註》八卷(陝西廵撫採進本)¶
　國朝袁仁林撰。仁林字振千，三原人。是編以《參同契》舊註往¶
　　往各自爲說，反增障礙。因爲隨文解義。凡書中借喻之語，¶
<pb:CK-KZ_JYC10_01p013b>¶
　　悉以身所自具者指明之。書成於雍正壬子，其曰古文者，¶
　　蓋據楊愼所稱石函本云。¶
《古參同契集註》六卷(江西廵撫採進木)¶
　淢朝劉吳龍撰。吳龍字紹聞，南昌人。雍正癸卯進士，官至都¶
　　察院左都御史。是集前有自序，稱《參同契》自明楊愼掘地¶
　　得原本，經傳始分。因本元俞琰發揮，而爲是註。前載愼序，¶
　　謂《參同契》書，隋唐經籍志是書原未著錄。蓋據《讀書志》之¶
　　說，考舊唐書經籍志五行類有《周易參同契》二卷，魏伯陽¶
　　撰。《周易五相類》一卷，亦魏伯陽撰。《新唐書藝文志》同晁氏¶
　　所說，未免失考。愼述之，亦爲沿誤。至愼所稱古本，云掘地¶
<pb:CK-KZ_JYC10_01p014a>¶
　　得之石函。夫文字託於金石，尙不免剝蝕銷泐。石函所藏，¶
　　如在彭曉以前，則五代至宋不應無一人見之，至明始出。¶
　　如在彭曉以後，則絹素紙札入士五六百年，尙完全無闕，¶
　　有是理耶。至俞琰之發揮，實不及彭曉、陳致虛所註。獨據¶
　　以爲本，亦未爲確論也。¶
《枕中書》一卷(江蘇廵撫採進本)¶
　　舊本題晉葛洪撰。考隋唐宋藝文志，但有《墨子枕中記》及¶
　　《枕中素書》，而無葛洪《枕中書》。此本別載《說郛》中，一名《元始¶
　　上眞眾仙記》。而通志所列《元始上眞記》，無眾仙字。似亦非¶
　　此書。書中說多謬悠，若稱太昊氏治岱宗山，顓瑣治恆山，祝¶
<pb:CK-KZ_JYC10_01p014b>¶
　　融氏治衡霍山，黃帝治嵩高山，金天氏治華陰山，堯治熊¶
　　耳山，舜治積石山，禹治蓋竹山，湯治元極山，武王爲田極¶
　　明公，漢高祖光武爲四明賓友之類，巳屬不經。至謂元始¶
　　天尊與太元玉女通氣結精，遂生扶桑大帝、九光元女，誕¶
　　妄尤甚。又在《眞靈位業圖》諸書之下。其出後人僞撰無疑¶
　　也。¶
《眞靈位業圖》一卷(内府藏本)¶
　　舊本題梁陶宏景撰。宏景有《眞誥》己著錄。《眞詰》見於唐宋¶
　　志，朱子謂其竊佛家，至鄙至陋者。此書杜撰鑒空，又出《眞¶
　　誥》之下。其用緯書靈威仰、赤熛怒、曜魄寶、含樞紐之名，己¶
<pb:CK-KZ_JYC10_01p015a>¶
　　屬附會，而易叶光紀爲隱侯局，尤爲無據。至以孔子爲第¶
　　三左位太極上眞公，顔囘爲明晨侍朗，秦始皇爲酆都北¶
　　帝上相，曹操爲太傳，周公爲西明公比少傅，周武王爲鬼¶
　　官北斗君，則誕妄殆不足辨。王世貞、胡震亨乃取《眞誥》及¶
　　《玉檢大錄》諸書，詳爲考核，殆亦好奇之過矣。¶
《冥通記》四卷(内府藏本)¶
　　梁周子良撰。隋志作一卷，宋志作十卷，與今本皆不同。然¶
　　第四卷目錄末云：大凡四卷，眞本書雜色，合六十五番，或¶
　　眞或草行，所言乃與今本合。則隋志宋志均誤也。首有陶¶
　　宏景所作子良傳，稱子良字元龢，本汝南縣人，寓居丹陽。¶
<pb:CK-KZ_JYC10_01p015b>¶
　　年十二，從宏景於永嘉，受《仙靈錄》、《老子》五千文、《西嶽公禁¶
　　虎豹符》。十一年從還茅山，受五岳圖三星内文。十四年乙¶
　　未𡻕五月二十三日，遂通眞靈。後一年卒。年二十。其說荒¶
　　誕不經。此書所記遇仙之事，起乙未五月十三日，至丙申¶
　　七月末，逐曰縷載，亦宏景《眞誥》之流也。然其文頗古雅，時¶
　　有奧字。黃生義府第二卷末，附此書訓釋一篇。如治堂爲¶
　　道士之居，彌淪爲夣魘，道義爲道友，婁羅一作覼縷，猶言¶
　　委曲。水湯讀爲盪，謂以水滌器。道子爲弟子，約尺爲壓書¶
　　尺，五尺爲牀之别名，𢗵𢗵爲夣魘鼻中作聲，塸字卽甌字，¶
　　角家爲風角家，壇靖皆爲修道之所。𢺈屐之𢺈音洛官反，¶
<pb:CK-KZ_JYC10_01p016a>¶
　　爲二屐相叠。庹爲橫展兩臂，乙爲以墨滅字。甲乙告之爲¶
　　次第，𧵥請爲以財事神，登爲登時，𣖕檔爲安置。傳冩誤從¶
　　木，畔等爲同伴。扇削爲起屋犯鬼神禁忌。靖櫺爲道室之¶
　　窗。輔病爲口頰病。各有考證，亦頗賅洽。惟薰陸爲乳香，則¶
　　可不必箋註耳。¶
《金丹詩訣》二卷(兩江總督採進本)¶
　　舊本題唐純陽眞人呂嵓撰，宋雲峯㪚人夏元鼎編。元鼎¶
　　卽作《陰符經講義》者也。卷中詩句，皆言坎離交媾，嬰兒姹¶
　　女，道家修養之術。其上卷末附載留題詩六首。厲鶚《宋詩¶
　　紀事》亦採錄之。然巖本唐人，其詩殊不類唐格。下卷歌行¶
<pb:CK-KZ_JYC10_01p016b>¶
　　尤鄙俚。且唐人棋路，黑白各百五十。故《棊經》有枯棊三百¶
　　之語。此所載下棋歌中，乃稱因看黑白，愕然悟頓，曉三百¶
　　六十路。又窯頭坯歌内，有君不見洛陽富鄭公，說與還丹¶
　　如盲聾。又不聞三衢趙閱道，參禪作鬼終不懊之句。是直¶
　　爲宋人作矣。殆羽流所依託歟。下卷末附南嶽遇師本未，¶
　　亦題夏元鼎編述。元鼎遇赤城周眞人，指示得道事。考《蓬¶
　　萊鼓吹》附錄，稱元鼎博極羣書，屢試不第。應賈許二帥幕，¶
　　出入兵間。至上饒夜，感異夣，棄官入道。至南嶽祝融峯，得遇¶
　　異人傳授。亦道家荒誕之言，不足信也。¶
《韓仙傳》一卷(兩江總督採進本)¶
<pb:CK-KZ_JYC10_01p017a>¶
　　舊本題唐瑶華帝君韓若雲撰。篇中自序，祖爲韓仲卿，父¶
　　爲韓會，叔父爲韓愈，卽世俗所傳韓湘事。然湘字北渚，不¶
　　識何以稱韓若雲也。傳中自稱遇呂洞賓，傳授得道。考呂¶
　　巖爲呂渭之孫，當在湘後，何以湘轉師之。又《太平廣記》載¶
　　解造逡廵酒，能開頃刻花，及牡丹瓣上現雲橫奏嶺家何¶
　　在，雪擁藍關馬不前句。稱爲愈之疎，從自江淮來者，不去¶
　　卽湘。而愈集秦嶺藍關一詩題云：示姪孫湘，亦不云姪，與¶
　　此傳皆不合，其爲僞託明矣。元陳櫟跋韓昌黎畫圖一篇，¶
　　辨湘事甚詳。見所作《定宇集》中。¶
《西山羣仙會眞記》五卷(兩淮鹽政採進本)¶
<pb:CK-KZ_JYC10_01p017b>¶
　　舊本題華陽眞人施肩吾撰。肩吾字希聖，洪州人。唐元和¶
　　十年進士，隱洪州之西山，好事者以爲仙去。此書中引海¶
　　蟾子語。海蟾子劉操，遼時燕山人，在肩吾之後遠矣。殆金¶
　　元間道流所依託也。其書凡五卷，卷各五篇。曰識道、識法、¶
　　識人、識時、識物，曰養生、養形、養氣、養心、養夀，曰補内、補氣、¶
　　補精、補益、補損，曰眞水火、眞龍虎、眞丹藥、眞鉛汞、眞陰陽，¶
　　曰鍊法入道、鍊形化氣、鍊氣成神、鍊神合道、鍊道入聖。其¶
　　大旨本於《參同契》附會《周易》，參以醫經。戒人溺房帷，餌金¶
　　石，收心斂氣，存神固命，有合於淸淨之旨，猶道書之不甚¶
　　荒唐者。¶
<pb:CK-KZ_JYC10_01p018a>¶
《仙苑編珠》三卷(浙江江啟淑家藏本)¶
　　舊本題唐王松年撰。松年天台道士。《文獻通考》作唐人。然¶
　　書中有梁開成二年事，則已入五代矣。是書以古來聖帝¶
　　明王，並在仙籍，與後世修眞好道者並數，得三百餘人。倣¶
　　蒙求體，以四字比韻，提舉事要，而附箋註於下。通考作二¶
　　卷。又序文及通考所舉人數，皆與今書不符。或後人有所¶
　　附益歟。¶
《道教靈驗記》十五卷(兩淮鹽政採進本)¶
　　蜀杜光庭撰。光庭有《了語歌》己著錄。其書厯述奉道之顯¶
　　應，以自神其教。凡宫觀靈驗三卷，尊像靈驗二卷，天師靈¶
<pb:CK-KZ_JYC10_01p018b>¶
　　驗一卷，眞人王母等神靈驗一卷，經法符籙靈驗三卷，鐘¶
　　[殸/缶]法物靈驗一卷，齋醮拜章靈驗二卷。以光庭自序，及宋¶
　　徽宗序考之，尙闕五卷。張君房《雲笈七籤》亦載此書，僅六¶
　　卷一百十八條。又節刪之本，更非其舊矣。陶岳《五代史補》¶
　　載光庭，長安人。僖宗時應九經舉不第。嘗從道士潘尊師¶
　　遊。會僖宗求可領蜀中道教者，潘薦光庭，遂奉詔披戴，賜¶
　　號廣成先生。而《靑城山志》載元符中彭崇一序，則元光庭¶
　　字賓聖，京兆杜陵人。與鄭云更，應百篇舉不第，入天台爲¶
　　道士。扈僖宗入蜀，留居靑城以卒。其說小異，未詳孰是。然¶
　　其爲由儒入道則同，故所述皆嫻於文字，較他道家之書¶
<pb:CK-KZ_JYC10_01p019a>¶
　　詞采可觀。惜其純爲神怪之說，不足據爲典要耳。舊本題¶
　　曰唐人。考朱子《通鑑綱目》，書王建以道士杜光庭爲諫議¶
　　大夫。而光庭《廣成集》中又有謝戶部侍郎表，則非惟入蜀¶
　　且仕蜀矣。故今改題焉。¶
《神仙感遇傳》五卷(兩淮鹽政採進本)¶
　　蜀杜光庭撰。記古來過仙之事。《雲笈七籤》所載，凡四十四¶
　　條。此本凡七十五條。然第五卷末尙有關文，不知凡佚幾¶
　　條也。¶
《墉城集仙錄》六卷(兩淮鹽政採進本)¶
　　蜀杜光庭撰。記古今仙女凡三十七人。云墉城者，以女仙¶
<pb:CK-KZ_JYC10_01p019b>¶
　　統於王母，而王母居金墉城也。張君房《雲笈七籤》所載，與¶
　　此本互異。然此本前數卷，皆襲《漢武内傳》陶宏景《眞誥》之¶
　　文，眞僞蓋不可知。疑君房所錄爲原本，而此本爲後人雜¶
　　摭他書砌合成編。然均一荒唐悠謬之談，眞僞亦無足深¶
　　辨耳。¶
《洞天福地嶽凟名山記》一卷(兩淮馬裕家藏本)¶
　　蜀杜光庭撰。首仙山，次五岳，次十大洞天，附以靑城山，大¶
　　五鎭海凟，次三十六靖廬，次三十六洞天，次七十二福地，¶
　　次靈化二十四，皆神仙幻窅之言。故雖紀山川，不隷之地¶
　　現類焉。¶
<pb:CK-KZ_JYC10_01p020a>¶
《洞仙傳》一卷(浙江汪水𤨧家藏本)¶
　　不著撰人名氏。晁陳諸家書目皆未著錄。然《太平廣記》嘗¶
　　引之，《雲笈七籤》第十卷第十一卷亦全載其文。則宋以前¶
　　人作也。所錄自元君迄美伯，凡爲傳七十有七。¶
《集仙傳》十五卷(江蘇廵撫採進本)¶
　　不著撰人名氏。《書錄解題》載《集仙傳》十二卷，曾慥撰。稱其¶
　　書記今遒願而下一百六十二人。今《說郛》所載，雖非完本，¶
　　然與此書體例迥殊，知非慥作。焦竑《國史經籍志》載《集仙¶
　　傳》十卷，亦不著撰人名氏。竑書鈔本刋本皆多譌誤，豈十¶
　　字下脫一五字歟。此書所載皆唐事，每條各註出典，如《太¶
<pb:CK-KZ_JYC10_01p020b>¶
　　平廣記》之例。以《廣記》核之無不符合。蓋卽好事者，從《廣記》¶
　　鈔出耳。¶
《无上祕要》一卷(浙江孫仰曾家藏本)¶
　　不著撰人名氏。案晁公武《讀書志》載此書，稱元始天尊說。¶
　　藝文志止七十二卷，不知何時析出二十三通。此本僅數¶
　　十則，前後雜亂無次第，不特非七十二卷之舊，卽所謂二¶
　　十三通者亦不可復辨。卷内引司命東鄉君語，又列張子¶
　　房、司馬季主諸人，疑非晁公武所見之本。或後人襲原書¶
　　之名，勦他書以成編也。其大旨推演尸解之術，而尸解之¶
　　術在煉錄形靈丸。又云尸解者，當遺腳一骨，以歸三官。餘¶
<pb:CK-KZ_JYC10_01p021a>¶
　　骨隨身而遷，男留左骨女留右骨。又有火解兵解諸術，俱¶
　　怪誕不經。¶
《胎息經》一卷(内府藏本)¶
　　舊本題幻眞先生註，不著名氏，亦不著時代。經與註似出¶
　　一人，大旨本老子谷神不死一章，而暢發其義。¶
《疑仙傳》三卷(兵部侍郎紀昀家藏本)¶
　　舊本題隱夫玉簡撰，不著名氏。諸書或引作王簡。字形相¶
　　似，莫能詳也。亦不著時代。中卷朱子眞、趙頴一條，稱鑾輿¶
　　將幸蜀忽失，子眞頴服其藥，果得二百餘𡻕。考唐元宗僖¶
　　宗皆嘗幸蜀，卽以元宗幸蜀計之，自天寶十四載乙未，下¶
<pb:CK-KZ_JYC10_01p021b>¶
　　推二百餘年，亦當乾德開寶之間。知爲宋人所撰矣。所錄¶
　　凡二十二人，皆開元以後事。前有自序，稱不敢便以神仙¶
　　爲名，因目之曰《疑仙傳》。其詞皆宂沓拙陋，或不成文，殆粗¶
　　知字義者所爲。雖宋人舊本，無足採錄也。¶
《翊聖保德傳》三卷(兩淮鹽政採進本)¶
　　宋王欽若撰。欽若爵里事蹟，具《宋史本傳》。初澶淵之役，欽¶
　　若忌㓂準功，以孤注之說進。眞宗以爲恥，乃謀以符命誇¶
　　四裔，於是天書之事起。東封西祀，諸說並興。欽若嘗自言，¶
　　少時見天中赤文成紫微二字，復於襃城道見異人，告以¶
　　他日當位至宰相。視其刺，乃唐裴度。自以爲深達道教，遂¶
<pb:CK-KZ_JYC10_01p022a>¶
　　創修醮典籙，領校道書，凡增六百餘卷。復自著道書數種，¶
　　此傳其一也。傳中所言翊聖眞君降盩厔民張守眞家，太¶
　　祖太宗皆崇信之事，殊怪妄。蓋自張魯之教，有三官。天地¶
　　之外，獨有水官。而木金火土不與。故道家獨尊元武，此所¶
　　謂翊聖眞君，卽元武也。欽若小人，借神怪之說以固寵，不¶
　　足多責。至著而爲書，則無忌憚之甚矣。¶
《案節坐功法》一卷(編修程晉芳家藏本)¶
　　舊本題宋陳摶撰。所論坐功治病之法，分案節氣行之。《宋¶
　　史藝文志》不著錄，蓋後人託名也。¶
《極没要𦂳》一卷(浙江廵撫採進本)¶
<pb:CK-KZ_JYC10_01p022b>¶
　　舊本題公是先生撰。公是先生，宋劉敞別號也。錢曾《讀書¶
　　敏求記》曰：極没要𦂳一卷，卽劉原父弟子記也。於時人或¶
　　書名，或書字。蓋以微旨，別其人之賢否。案公是先生弟子¶
　　記載。晁公武《讀書志》曾所述，卽公武之語。然其書尙有傳¶
　　本。今別著錄。此書皆採掇郭象《莊子註》語，聯綴成文。與弟¶
　　子記迥別，不知曾何以合爲一書。豈曾所見別一本，而此¶
　　爲好事者所依託歟。弟子記本屬儒家，此書旣剽《莊子註》，¶
　　則道家言矣。故附存其目於道家，而辨其偽妄焉。¶
《三洞羣仙錄》二十卷(浙江吳玉墀家藏本)¶
　　宋陳葆光撰。葆光江陰道士。是書採摭古來仙人事實，集¶
<pb:CK-KZ_JYC10_01p023a>¶
　　爲四字儷語，而自註之。蓋王松年《仙苑編珠》之續，然所載¶
　　但取怪異，不盡仙人事也。¶
《道門定制》十一卷(安徽廵撫採進本)¶
　　前五卷爲西蜀道士呂元素撰。所載皆齋醮中表狀文牒¶
　　之式，兼及符籙。有湻熈戊申自序。後六卷爲元素門人呂¶
　　太煥所補。兼錄政和玉音，長吟法事，短吟法事，及道君自¶
　　製道詞。有嘉泰辛酉自序。皆道流以意爲之，自神其教者¶
　　也。元素書作於孝宗時，太煥書作於甯宗時。而第五卷中¶
　　有大元國鄉貫字樣，殆元代刋刻，又有所附益，非復二呂¶
　　之舊。然本書旣純構虛詞，則增竄亦不足詰。同歸於誕而¶
<pb:CK-KZ_JYC10_01p023b>¶
　　已矣。¶
《梅仙觀記》一卷(浙江汪汝[王*粟]家藏本)
　　宋楊智遠編。智遠仙壇觀道士，其始末未詳。是編記漢梅¶
　　福仙迹，首列梅仙事實，不著撰人。稱自漢至今，凡二十二¶
　　丙寅，自元始中至今貞元二年丙申，計一千二百五十九¶
　　年，則當爲唐人作。然其文前列福王莎時所上書，全錄漢¶
　　史，自變名爲吳門市卒。以下備言煉丹遇魔，逢師昇舉之¶
　　事。其詞甚鄙。至稱王莽爲國舅，殆粗野道流所依託也。次¶
　　列羅隱碑，及蕭山明蕭泰來題後。次列宋敕誥，次列宋人¶
　　贊詞及題詠。有後林李義山詩一首。考厲鶚《宋詩紀事》，宋¶
<pb:CK-KZ_JYC10_01p024a>¶
　　別有李義山，非唐之商隱也。蕭山明碑陰文，稱咸湻六年¶
　　六月朔，則此書成於度宗時矣。¶
《延夀第一紳言》一卷(編修程晉芳家藏本)¶
　　舊本題宋愚谷老人撰，不著名氏。其論攝生，以絕慾爲第¶
　　一義，力闢三峯採戰之術。所引前人緒論居多，中及儲泳¶
　　袪疑說，則其人當在南宋未也。¶
《廣胎息經》二十二卷(兩淮鹽政採進本)¶
　　不善撰人名氏，但題爲宋人。然第二十一卷中引羅洪先、¶
　　陳獻章語，則明代道流所作。題宋人者妄矣。其書皆稱養¶
　　浩生問，而丹庭眞人答。分卻病、延年、成眞、了道四部。論吐¶
<pb:CK-KZ_JYC10_01p024b>¶
　　納之法，兼及容成之術，非道家正傳也。¶
《元學正宗》二卷(江蘇廵撫採進本)¶
　　宋俞琰撰。上卷列經傳及儒先之說，以闡明《周易》坎離水¶
　　火之旨。下卷載賦詩各一首，名《易外別傳》，附於《周易集說》¶
　　之後。後又附以琰所解《呂巖沁園春調》及《陰符經總名》、《元¶
　　學正宗》。案宋張伯端《悟眞篇》自序曰：世之人以心腎爲坎¶
　　離，配肝肺爲龍虎，皆日月失道，鉛汞異爐，欲望還丹，必無¶
　　所就。今琰之言，乃謂子時曰坎卦腎氣生，午時曰離卦心¶
　　氣生。又曰内煉之道至簡至易，惟欲降心火於丹田耳。與¶
　　伯端之言，乃截然相反。又琰《陰符經註》本自爲一書，《易外¶
<pb:CK-KZ_JYC10_01p025a>¶
　　別傳》，亦別有一書。今以《陰符經註》併入此篇，而所謂《易内¶
　　別傳》者，又止一詩一賦，不應兩書同名。蓋道流採合琰書，¶
　　餖飣成帙，非所手著也。¶
《爐火鑒戒錄》一卷(編修程晉芳家藏本)¶
　　宋俞琰撰。琰所著書多闡明元學。此書專爲言外丹爐火¶
　　者而發。以爲爲之者未必成，而致禍者十居八九。厯引古¶
　　今事蹟，及前人議論，以爲鑒戒。自序謂兵後槀不復存，姑¶
　　舉其畧。今核其文，卽所作《席上腐談》第二卷之下半卷。曹¶
　　溶割裂其文，別爲一書，收之《學海類編》中。然琰原有此書，¶
　　特以㪚佚不完，附其大概於《席上腐談》中。溶摘出別行，較¶
<pb:CK-KZ_JYC10_01p025b>¶
　　所收鑿空鷹造之書，別立書名人名者，尙屬僞中之眞矣。¶
《華山志》一卷(浙江汪汝[王*粟]家藏本)¶
　　金王處一撰。處一始末未詳。前有大定癸卯泥陽劉大用¶
　　序。其書皆載華山神仙故事，蓋道藏之餘文，非地志之正¶
　　體。故隷之道家類焉。¶
《海瓊傳道集》一卷(兩淮鹽政採進本)¶
　　舊本題廬山太平興國宫道士洪知常集。前有陳守默、詹¶
　　繼瑞序，稱乙亥之秋遇其師白玉蟾於武夷山。戊寅之春¶
　　復於廬山相會。有道有洪知常，字明道，號故離子云云。白¶
　　王蟾卽葛長庚，宋末道士。則所謂乙亥者，爲宋德祐元年。¶
<pb:CK-KZ_JYC10_01p026a>¶
　　所謂戊寅者，爲元至元十五年。知常蓋元人矣。其書稱白¶
　　玉蟾所傳凡二篇，一曰金丹㨗徑，一曰鈎鎻連環。經文詞¶
　　鄙倍，殆村野黄冠所依託。前有錢會名字二印篆刻，醜惡¶
　　亦庸[小/刀]，書賈所贗造也。¶
《攝生消息論》一卷(編修程晉芳家藏本)¶
　　舊本題元邱處機撰。處機登州府棲霞道士，爲全眞之學，¶
　　自號長春子。嘗應元太祖召入西域，還燕居長春宫。事蹟¶
　　具《元史釋老傳》。此書皆言四時調攝之法，其眞出處機與¶
　　否，無可證驗。考處機答元太祖之問，亦止以節慾保躬，無¶
　　爲淸淨爲要。與此書頗相發明，或有所受之亦未可知。然¶
<pb:CK-KZ_JYC10_01p026b>¶
　　曹溶《學海類編》所收，僞本居十之九，不能不連類疑之耳。¶
《中和集》三卷《後集》三卷(浙江廵撫採進本)¶
　　元李道純撰。道純字元素，號淸菴，都梁人。又自號瑩蟾子。¶
　　是書乃其門人蔡志願所編。次題曰《中和集》者，蓋取其師¶
　　靜定名也。前集上卷曰元門宗旨，曰畫前密意。中卷曰金¶
　　丹祕訣。下卷曰問答語錄，曰全眞活法。後集上卷曰論曰¶
　　說曰歌，中卷曰詩，下卷曰詞曰隱語。大旨盡闢一切鑪鼎¶
　　服食修煉之說，歸於沖虛渾化，與造化爲一。前有大德丙¶
　　午杜道堅序，蓋世祖時人也。¶
《三元參贊延夀書》五卷(浙江廵撫採進本)¶
<pb:CK-KZ_JYC10_01p027a>¶
　　元李鵬飛撰。鵬飛至元閭人，自稱九華澄心老人。所言皆¶
　　攝生之事。凡節嗜欲，愼飲食，神仙導引之法，俚俗陰陽之¶
　　忌，因果報應之說，無不悉載。其說頗爲叢雜，要其指歸則¶
　　道家流也。前有自序，亦稱得之飛來峯下道土云。¶
《修眞㨗徑》九卷(内府藏本)¶
　　元余覺華撰。覺華字榮甫，建安人。其書成於至元中。輯道¶
　　家服氣煉神歌訣，論皆篤實。大旨闡發谷神不死之說者¶
　　也。¶
《金丹大要》十卷(浙江廵撫採進本)¶
　　元陳致虛撰。致虛有《周易參同契分章註》已著錄。金丹二¶
<pb:CK-KZ_JYC10_01p027b>¶
　　字，其源卽出於《參同契》巨勝尙延年，還丹可入口。金性不¶
　　敗朽，故爲萬物寶之語。自唐人專以金石爐火爲丹藥服¶
　　之，反促其生，是循名而失其實也。致虛是書，猶不失魏氏¶
　　之本旨。其牽合老莊佛氏之書，皆指爲金丹之說，則未免¶
　　附會。學術各有源流，非惟佛道異塗，卽道家不能概以一¶
　　軌也。¶
《淸微仙譜》一卷《附錄》三卷(兩淮鹽政採進本)¶
　　元陳采撰。采建安道士。是書自序，道教啟於元始，一再傳¶
　　至老君，分爲四派，曰眞元曰太華曰關令曰正一。十傳至¶
　　淸微侍元昭凝元君，復合於一。元君零陵女子也。繼是八¶
<pb:CK-KZ_JYC10_01p028a>¶
　　傳至混隱眞人南公，南公傳雷囦黃先生，黃傳之於采，因¶
　　著是譜。其所序四派傳授，亦不甚明了。大概今所云全眞¶
　　者，乃關令派。張道陵者，乃正一派。四派皆可以有淸微之¶
　　名，而采又以自會合四派，別爲淸微派也。後附《道蹟靈仙¶
　　記》一卷，《上淸後聖道君列記》一卷，《洞元靈寶三師記》一卷，¶
　　每卷各編爲一，致一，有一，有二等號。蓋自道藏鈔出，別行¶
　　者也。¶
《終南山祖庭仙眞内傳》三卷附《終南山說經臺厯代仙眞碑記》¶
一卷(兩淮鹽政採進本)¶
　　《終南山祖庭仙眞内傳》，元道士李道謙編。《終南山說經臺¶
<pb:CK-KZ_JYC10_01p028b>¶
　　厯代仙眞碑記》，元道士朱象先編。終南山樓觀，爲尹喜故¶
　　居，故其徒目曰祖庭。是編載厯代羽流居是觀者。道謙所¶
　　編，皆金元人。象先所纂，則自尹喜而下周漢以來人也。象先¶
　　自跋云：樓觀先師傳者，尹喜之弟尹軌所撰。至唐有尹文¶
　　操者續，紀三十人，各列一傳爲書三卷。今碑記僅一卷，而¶
　　有三十五人。蓋象先節錄文操所傳，又增入文操等五人¶
　　耳。所言多涉神怪，異學之徒自尊其教，不足與辨眞僞也。¶
《甘水仙源錄》十卷(兩淮鹽政採進本)¶
　　元道士李道謙撰。自老子言淸淨，佛言寂滅，神仙家言養¶
　　生術，而張魯等教人以符籙祈禱之事。四者各別，至金源¶
<pb:CK-KZ_JYC10_01p029a>¶
　　初，咸陽人王嘉棄家學道，狀若狂疾。正隆中，自稱遇仙人¶
　　於甘河鎭，飲神水疾愈，遂自號重陽子。大定中，聚徒甯海¶
　　州，立三教平等會，以《孝經》、《心經》、《老子》教人諷誦，而自名其¶
　　教曰全眞。元興之後，其教益。盛都印《三餘贅筆》曰：今之道¶
　　家，有南北二宗。其南宗者謂自東華少陽君，得老聃之道，¶
　　以授漢鍾離權，權授唐進士呂巖、遼進士劉操，操授宋張¶
　　伯端，伯端授石泰，泰授嶭道光，道光授白玉蟾，玉蟾授彭¶
　　侶。其北宗者，謂呂巖授金王嚞，嚞授七弟子。其一邱處機¶
　　次譚處端，次劉處元，次王處一，次郝大通，次馬珏及珏之¶
　　妻孫不二。此外又有所謂全眞者，其名始嚞。蓋嚞大定中，¶
<pb:CK-KZ_JYC10_01p029b>¶
　　抵甯海州，馬珏夫婦築菴事之，題曰全眞。由是四方之人¶
　　凡宗其道者，皆號全眞道士云云。其說甚詳。然孰見其〓¶
　　受乎。厥後三教歸一之說浸淫，而及於儒者。明代講學之¶
　　家，矜爲祕密，實則嚞之緒餘耳。是書作於至元中。集文士¶
　　所爲碑說詩歌，合爲此編。以其源出重陽子，故取甘河鎭¶
　　神水之事名焉。¶
《元品錄》五卷(兩淮鹽政採進本)¶
　　元張雨撰。雨字伯雨，一字天雨，別號貞居子，錢塘人。宋崇¶
　　國公九成後也。年二十餘，棄家爲道士，往來華陽雲右間，¶
　　自稱句曲外史。能詩詞，工書翰。當時虞集、楊維楨亟稱之。¶
<pb:CK-KZ_JYC10_01p030a>¶
　　是編載厯代道家者流，起周訖宋，列爲十品。曰道品，道權，¶
　　道化，道儒，道術，道隱，道默，道言，道質，道華。得百三十五人。¶
　　然書名元品，自應以淸淨爲宗。故曹參、張良之流，可以類¶
　　入。至於神仙方士，別自成家。隱士逸人，各爲一傳。溷而一¶
　　之，已昧老氏之宗。乃至范蠡權謀之士，鬼谷捭闔之師，亦¶
　　復借材。未知其可蒐羅雖富，難免蕪雜之譏矣。又雨自序¶
　　中稱，題曰元史，今標題之目與序不同。豈書後改名，而序¶
　　則偶未改歟。¶
《徐仙翰藻》十四卷附《贊靈集》四卷(浙江范懋柱家天一閣藏本)¶
　　不著編輯者名氏。前有至元乙未福州教諭周壯翁序，似¶
<pb:CK-KZ_JYC10_01p030b>¶
　　元時舊本矣。所載皆唐末徐温二子知證、知諤詩文，稱降¶
　　神於閩所作。然不言其所自來。考第三卷塞謗文中，有今¶
　　之箕筆語，乃知皆附乩書也。考《倪岳集》有正祀典疏，其第¶
　　十條云金闕上帝、玉闕上帝。謹案《大明一統志》，福州府閩¶
　　縣南，舊有洪恩靈濟宫一所，祀二徐眞人，卽今之金闕玉¶
　　闕二眞人也。眞人五代時徐温子，曰知證，封江王。曰知諤，¶
　　封饒王。常提兵定福建，父老戴之，圖像以祀，宋賜今額。又¶
　　考御製碑文云，太宗文皇帝臨御之十有五年，適遇疾弗¶
　　愈，百藥罔效。或有言神靈驗者，禱之輒應，脫然卒復。於是¶
　　大新閩地廟云云。又《春明夣餘錄》載劉健革除濫祀疏云：¶
<pb:CK-KZ_JYC10_01p031a>¶
　　謹案正史載，徐温養子知誥，篡僞吳王，楊氏諸子皆爲節¶
　　度使。知證夭死，知諤病死。五代石晉時無故立廟，稱之爲¶
　　神。成化末年，加爲上帝云云。是徐仙之祀，肇於晉，顯於宋，¶
　　而大盛於明。此書元人輯之，明人刋之，蓋有以矣。後附贊¶
　　靈四卷，皆頌神之文。其中無一知名者，蓋未有端人正士，¶
　　肯列名於此等書也。¶
《周顚仙傳》一卷(兵部尙書王際華家藏本)¶
　　明太祖高皇帝御製。紀周顚仙仙事蹟。顚仙建昌人。少得¶
　　狂病，其蹤蹟甚怪。初謁太祖於南昌，隨至金陵，後從征陳¶
　　友諒，旋卽辭去。友諒旣平，太祖遣使往廬山，求之不得。洪¶
<pb:CK-KZ_JYC10_01p031b>¶
　　武二十六年，太祖親製此傳。命中書舍人詹希庾書之勒¶
　　石廬山。後人錄出别行，並附以太祖御製祭天眼尊者文¶
　　一首，羣仙詩及赤腳僧詩各一首。《明史方技傳》敘周顚事，¶
　　卽據此文也。¶
《神隱志》二卷(江西廵撫採進本)¶
　　明甯王權撰。權有《漢唐祕史》己著錄。此書多言神仙隱逸¶
　　攝生之事。權本封大甯，爲燕王所劫，置軍中使草檄。永樂¶
　　元年改封南昌，會有謗之者，乃退講黃老之術。自號臞仙，¶
　　別構精廬，顔曰神隱。併爲此書以明志。永樂六年上之。蓋¶
　　借此韜晦以免患非，眞樂恬退者也。¶
<pb:CK-KZ_JYC10_01p032a>¶
《修齡要指》一卷(編修程晉芳家藏本)¶
　　舊本題明冷謙撰。謙字啟敬，嘉興人。洪武初官太常協律¶
　　郎世。或傳其仙去，無可質驗也。此本載曹溶《學海類編》中，¶
　　所言皆養生調攝之事。如十六段錦、八段錦之類，彙輯成¶
　　編，疑亦依託。¶
《鶴林類集》(無卷數　浙江鮑士㳟家藏本)¶
　　明道士郭本中、步履常同編。以述其師周元眞之靈異者¶
　　也。元眞字元初，吳縣人。居玄妙觀。以雨暘祈禱，頗有靈驗。¶
　　故一時文士，多以詩文投贈。本中等因萃爲是編。又以元¶
　　眞所授五雷法，本於宋道士王文卿、莫起災二人，故卷首¶
<pb:CK-KZ_JYC10_01p032b>¶
　　先列二人繪像，及事蹟碑傳像贊，以明淵源所自云。¶
《龍門子凝道記》二卷(内府藏本)¶
　　明宋濓撰。濓有《洪武聖政記》己著錄。是書乃元至正間濓¶
　　入小龍門山所著。有四符、八樞、十二微，總二十四篇，蓋道¶
　　家言也。舊載《濳溪集》中。嘉靖丙辰，與劉基《郁離子》合刻於¶
　　開封，李濓爲之序。¶
《實地論》二卷(編修勵守謙家藏)¶
　　不著撰人名氏。有永樂乙酉自序，稱養和子題，不知何許¶
　　人也。上卷二篇，曰一宗闡寡欲延年之旨，曰二要言導引¶
　　服食之事。下卷二篇，曰辨惑斥燒煉之妄，曰破邪詆御女¶
<pb:CK-KZ_JYC10_01p033a>¶
　　之非。大旨謂淸淨以葆元神爲造家之實地，一切異術皆¶
　　虛幻之談云。¶
《霞外雜爼》一卷(浙江范懋柱家天一閣藏本)¶
　　舊本題鐵腳道人撰。有敖英序，稱嘉靖丁酉泊舟空舲灘，¶
　　遇仙翁所授。又有後跋，稱鐵腳道人姓杜氏，名巽才，魏人。¶
　　亦未詳其信否也。所言皆養生術，大旨闡黃老恬靜之理。¶
《至游子》二卷(浙江廵撫採進本)¶
　　不著撰人名氏。上卷凡十有三篇，下卷凡十有二篇。大旨¶
　　王於淸心寡欲，而歸於坎離配合，以保長生。且力闢容成¶
　　御女之術，言頗近正。惟上篇多取佛經，而復附會以儒理。¶
<pb:CK-KZ_JYC10_01p033b>¶
　　故謂顔子之不改其樂，與莊子、竺乾氏皆殊塗而同歸。《朱¶
　　子語錄》謂今世佛經，皆六朝文士剽剟莊老以潤色之。此¶
　　編又摭釋典，以爲道書。蓋二氏本出一源，宜相假借。至援¶
　　儒以入之，則陋見也。前有嘉靖丙寅姚汝循序，謂原書不¶
　　著名氏。考宋曾慥號至游子，慥嘗作《集仙傳》，蓋亦好爲道¶
　　家言者，則似乎當爲慥作。然《玉芝篇》首引朝元子註曰：陳¶
　　舉，寶元人。則明人所撰矣。毛漸傳《三墳》，世以爲卽出於漸。¶
　　張商英傳《素書》，世以爲卽出於商英。然則是書也，其亦汝¶
　　循所託名歟。¶
《諸眞元奥集成》九卷(浙江廵撫採進本)¶
<pb:CK-KZ_JYC10_01p034a>¶
　　明朱載㙔編。第一卷爲宋張伯端《金丹四百字》，解者爲黃¶
　　自如。第二卷爲石泰《還源篇》。泰字得之，號杏林。第三卷爲¶
　　嶭式《還丹復命篇》。式字道源，又號紫賢，嘗受訣於石泰。第¶
　　四卷爲陳楠《翠虛篇》。楠號泥丸。第五卷爲《金液還丹印證¶
　　圖》。序稱龍眉子，不著名氏。據林淨後序，龍眉子之師爲翁¶
　　葆光，卽註《悟眞篇》者。第六卷爲白玉蟾《指元篇》。白玉蟾卽¶
　　葛長庚，嘗受訣於陳楠，楠受之於嶭式。第七卷爲蕭廷之¶
　　《金丹大成集》。廷之號紫虛。第八卷爲趙友欽《仙佛同源》。友¶
　　欽卽趙縁督，嘗作《革像新書》者。第九卷爲許遜《石函記》上¶
　　下篇。遜卽道家所謂旌陽眞人也。宋元之間以仙佛著稱¶
<pb:CK-KZ_JYC10_01p034b>¶
　　者，若石泰、嶭式、陳楠、葛長庚之流，其源皆出於張伯端。蕭¶
　　廷之、趙友欽所言，亦皆《悟眞篇》之旨。其《仙佛同源》一篇，繁¶
　　稱博引，謂仙佛皆有入室求丹之事。再傳爲陳致虛《金丹¶
　　大要》，其發明仙佛同源之義尤詳。但以爲卽釋氏教外別¶
　　傳，不立文字之旨，則未知其果合否也。¶
《羣仙珠玉集成》四卷(浙江廵撫採進本)¶
　　不著編輯者名氏。第一卷賦二十二篇，第二卷論十七篇，¶
　　第三卷歌詞六十六首，第四卷爲錢道華《敲爻歌註》、李光¶
　　元《海客論》。大概恍惚，不可究詰。其詞亦多涉於鄙俚。¶
《悟眞篇註解》三卷(江蘇周厚堉家藏本)¶
<pb:CK-KZ_JYC10_01p035a>¶
　　明張位註。位有《問奇集》己著錄。是編前有位序，謂《悟眞篇》¶
　　自葉文叔著外傳，紊亂眞經，使學者愈增惑誤。故分此書¶
　　爲三，而又撰《直指詳說三乘祕要》諸論，附於卷末。¶
《玉洞藏書》四卷(浙江廵撫採進本)¶
　　明李堪撰。堪號楚愚，應城人。書首何思沛序，稱其屢失利¶
　　於棘闈，則嘗爲諸生也。是書成於萬厯壬子。前二卷取宋¶
　　張伯端《悟眞篇》句爲箋釋，而附以諸仙修煉之說。後二卷¶
　　則註漢魏伯陽《參同契三相類》，其以三相類爲湻于叔通¶
　　作，用楊愼本也。¶
《黃白鏡》一卷《續黃白鏡》一卷(兩淮鹽政採進本)¶
<pb:CK-KZ_JYC10_01p035b>¶
　　明李文燭撰。文燭字晦卿，自號夣覺道人，丹徒人。其第一¶
　　卷專言丹汞之術，謂土禀中央之氣，色象故黃。鉛禀西方¶
　　之氣，色象故白。黃者爲藥，白者爲丹。不藥一丹，是謂黃白。¶
　　自取藥以至成仙，案其次序，分二十六條。前後有自序自¶
　　跋。其續編一卷，則醒醒歌二十七則，水心篇五十則。卷末¶
　　亦有自跋，云昔余遭劉靑田累，幾成孔北海禍。姑蘇拙老¶
　　獨不避去，由是多老。遂欲以修煉胎仙之法告之，故續此¶
　　鏡。題萬厯辛丑午月。然距劉基二百餘年，而稱受其累，爲¶
　　不可解。大抵荒誕之談也。¶
《觀化集》一卷(浙江范懋柱家天一閣藏本)¶
<pb:CK-KZ_JYC10_01p036a>¶
　　明朱約佶撰。約佶號雲仙，又號弄丸山人，靖江王守謙之¶
　　裔，居於廣西。集中所載詩，皆論内丹之旨。篇首有三圖，亦¶
　　内養之法。原序稱其得僧古光之傳，蓋專以修煉爲事者，¶
　　前有刑部郎中袁福徵序，稱其別有詩集行世，又精於繪¶
　　素云。¶
《含元子》十二卷(浙江廵撫採進本)¶
　　明趙樞生撰。樞生字彦材，太倉人。是書倣《莊子》體例，自一¶
　　卷至八卷爲内篇九，卷十卷爲外篇，十一卷十二卷爲餘¶
　　篇。其内篇大旨，皆言習靜養生、修仙修佛之說。謂心中眞¶
　　靈種子，毫未不許外佚，則吾身之氣，與天地之氣，淡漠而¶
<pb:CK-KZ_JYC10_01p036b>¶
　　合一。前後立言，皆本此意。然衍爲八卷，不免有繁宂重複¶
　　之弊。外篇多言厯代帝王之事，間及於飲食植物之類，則¶
　　隨筆雜記也。餘篇意主發明五經，而究多勦襲，亦時傷穿¶
　　鑿，如論易之諸卦，聖王純乾也，佛純坤也，仙復也，水仙姤¶
　　也，僧剝也，道士夬也，於義亦難通矣。¶
《香案牘》一卷(浙江孫仰曾家藏本)¶
　　明陳繼儒撰。繼儒有邵康節《外紀》已著錄。是書述神仙故¶
　　事，自軒轅以下，凡七十二人。皆自《列仙傳》、《集仙傳》諸書中，¶
　　鈔撮成編，了無義例。未有王衡跋，稱乙未正月繼儒以此¶
　　書寄衡云云。蓋衡嘗以書抵繼儒。約爲楊許碧落之遊。故¶
<pb:CK-KZ_JYC10_01p037a>¶
　　繼以此相報也。然繼儒聲氣通天下，與棲神山澤吐納淸¶
　　虛者，其趣固不同矣。¶
《養生膚語》一卷(編修程晉芳家藏本)¶
　　明陳繼儒撰。以寡慾保神，及起居調攝諸法，爲養生之要。¶
　　雜採史傳說部，及前人緒論，大抵習見語也。¶
《化機彙參》五卷(江蘇廵撫採進本)¶
　　明段元一撰。元一字思眞，號涵虛子，又號永明道人，自稱¶
　　北郡人。明無北郡，不知爲何地也。自云一行作令，遂歸林¶
　　下，則嘗官知縣矣。其書成於崇禎元年，摭拾道藏之言，以¶
　　端的上天梯五字爲號，列爲五卷。凡六十四篇，皆内丹訣¶
<pb:CK-KZ_JYC10_01p037b>¶
　　也。其序稱親請正於呂洞賓，殆爲乩仙幻術所惑。所列編¶
　　次姓名，有新安呂維楨，自稱純陽子二十六世。從孫維禎¶
　　儒者，且殉節名臣。不知何以如是也，其託名耶。¶
《含素子麈譚》十卷(江西廵撫採進本)¶
　　明朱淸仁撰。淸仁號懷白，別號含素子，黃州人。流寓南昌，¶
　　爲道士。此書分條劄記，而以類分爲十篇，曰行品，曰元眞，¶
　　曰聖居，曰佛說，曰審世，曰博論，曰迂言，曰地形，曰雜記，曰¶
　　疣批。疣批卽諸篇之自評，彙之於未。其實九篇也，其說有¶
　　頗切事理者。然大旨出於黃老。艾南英序取其闢佛。然淸¶
　　仁爲道士，自爭釋老之勝負，非儒者之闢佛。其地形一篇，¶
<pb:CK-KZ_JYC10_01p038a>¶
　　雜採，《山海經》、《神異經》及道家附會之說，繪爲地圖，尤爲謬¶
　　誕。¶
《引年錄》二卷(兩淮鹽政採進本)¶
　　舊本題靖江朱應鼎撰。前有自敘，不著時代年月。書中引¶
　　李時珍《本草綱目》，則萬厯後人也。大旨講養生之術，故以¶
　　引年爲名。上卷分天地、時令、居處、服飾、人事五類，下卷分¶
　　飲饌、穀菜、果、草木、鱗介、禽獸、蟲、服餌、病藥之忌十三類。其¶
　　中如以狗肝合土泥竈，令婢妾孝順諸條，亦不盡關於養¶
　　生也。¶
《讀丹錄》(無卷數　浙江廵撫採進本)¶
<pb:CK-KZ_JYC10_01p038b>¶
　　明彭在份撰。在份號從野逸人，莆田人。是書論道家煉丹¶
　　養生之法。前列道宗，起漢欒巴以下，寥寥數則。次總論。次¶
　　錄杜道堅歌，次錄白玉蟾元關祕論。自是以下，皆所自著，¶
　　詳論修煉之法。自習靜，至崑崙，共分四十四篇。其大旨以¶
　　斷慾淸淨爲宗，以煉氣凝神爲要云。¶
《道書類鈔》(無卷數　浙江廵撫撫進)¶
　　不著編輯者名氏。前後無序跋，亦無卷數。蓋偶於道藏摘¶
　　取，以備觀覽。非欲勒爲成書者也。¶
《攝生要語》一卷(編修程晉芳家藏本)¶
　　舊本題明息齋居士撰，不著名氏。所載調攝之方，皆雜引¶
<pb:CK-KZ_JYC10_01p039a>¶
　　舊文，無所論斷。¶
《二六功課》一卷(編修程晉芳家藏本)¶
　　舊本題明石室道人撰，不著名氏。所錄自辰至卯，凡十二¶
　　節，各有調攝事宜。蓋道家導引術也。¶
《列仙通紀》六十卷(江西廵撫採進本)¶
　國朝薛大訓撰。大訓字六詁，吳縣人。是書採摭道藏神仙，故¶
　　實始於黃帝，次爲《穆天子傳》，次爲《廣黃帝本行記》，次爲《元¶
　　始上眞眾仙記》，次爲《老子史略》，次《關尹子》，以下至孫仙姑，¶
　　凡八百七十七人。往往時代參錯，莫明其例。次以《文昌化書》，¶
　　次以《元始上帝啟聖錄》，次以《金蓮正宗》，次以《綯陽神化妙¶
<pb:CK-KZ_JYC10_01p039b>¶
　　道通紀》，次以《六仙外傳》、《桓眞人昇仙記》、《洞天福地記》、《十洲¶
　　記》、《𨶒祖師傳》、《吳許二眞君傳》、《羣仙總會錄》。前有華亭王宗¶
　　熈、王辰熈二序，並稱親見許旌陽。辰熈又稱見潛山司命¶
　　神，與其兄宗熈對談。其言尤怪異無稽。二序皆不著年月。¶
　　考此書先刋於崇禎庚辰，名《神仙通鑑》，卷數相符。則序中¶
　　所謂壬午者，崇禎壬午。巳丑者，順治巳丑。蓋先刋於明，名¶
　　《神仙通鑑》至。¶
　國朝版燬重刋，改此名云。¶
《眞詮》二卷(浙江廵撫採進本)¶
　　不著撰人名氏。前有自序，稱葆眞子所留眞詮。余舊嘗刪¶
<pb:CK-KZ_JYC10_01p040a>¶
　　節之，猶病其多，今重爲訂正，撮其要旨云云。後跋題丁酉¶
　　立秋前二日夣覺子書，亦不知爲誰。又一行署西巖山人¶
　　四字，知爲無鍚秦氏鈔本，則丁酉當爲順治十四年也。其¶
　　書皆言煉氣還丹之術，大旨依傍《道德經》、《陰符經》而傳合¶
　　以易義。較道家荒誕之說，頗爲近理。¶
《果山修道居誌》二卷(江蘇周厚堉家藏本)¶
　國朝葉鉁撰。鉁有《續小學》己著錄。果山在嘉興，鉁卜居其地，¶
　　創修道居，此其所自爲誌也。其所居以釋教、道教與儒教，¶
　　合爲一堂。殊爲乖誕。後一卷爲同時諸人贈言，亦大抵荒¶
　　謬之談。蓋明林兆恩等之流亞也。¶
<pb:CK-KZ_JYC10_01p040b>¶
《得一參五》七卷(浙江廵撫採進本)¶
　國朝姜中貞撰。中貞會稽人。卷末有許尙質所作中貞小傳，¶
　　稱嘗遇紫清眞人白玉蟾，因得仙術，蓋妄人也。是書闡明¶
　　修煉之旨，所註《陰符經》、《道德經》各一卷，《參同契》三卷，《黃庭¶
　　經》、《悟眞篇》各一卷。爲書凡五，故以得一參五名。案《陰符經》、¶
　　《道德經》，皆黃老之言，無所謂丹法也。自宋夏尙鼎始以《陰¶
　　符》言内丹，葛長庚又以《道德經》言内丹，而宗旨大變。中貞¶
　　以《陰符經》所言九竅三要，爲火候之訣也。《道德經》所言有¶
　　物混成，先天地生，爲金丹之母。蓋因二家之書而衍之。卽¶
　　在道家，亦旁支別解而已。¶
<pb:CK-KZ_JYC10_01p041a>¶
《萬夀仙書》四卷(浙江廵撫採進本)¶
　國朝曹無極編。無極字苦水，金壇人。是書裒輯調息導引之¶
　　法，而崔子玉座右銘、范堯夫布衾銘之類，亦採入焉。蓋守¶
　　靜默寡嗜慾，爲黃老養生之本。其文雖似不倫，而其理實¶
　　一家之學也。¶
　　右道家類一百部四百六十四卷。¶
　　内四部無卷數，皆付存目。¶
¶	
¶	
¶	
<pb:CK-KZ_JYC10_01p041b>¶
¶	
¶	
¶	
¶	
¶	
¶	
¶	
¶	
¶	
欽定四庫全書總目¶
