#-*- mode: org; -*-
#+EXPORT_ID: JYP16
#+TITLE:
#+WITNESS: CK-KZ JYE
#+BASEEDITION: YP
#+SEC: 01
<pb:CK-KZ_JYP16_01p017a>¶
* 校勘道藏輯要書後¶
驤以腐儒，自幼聽先君讀佛老書，喜其中言性命之旨，造化之¶
妙，悉與《周易》、《大》、《中》同符。嗣覽律宗各條，便於訓俗正人心冋天¶
運者，似較十三經爲倍顯。迺士大夫每厭聞之，置諸高閣，而不¶
屑道。蓋戒於遊方之玄膚禪和言學仙佛行類羽毛。致¶
龍藏煌煌，愈傳愈晦。甚負我¶
世祖章皇帝諭天下臣庶，遵崇三教。¶
聖祖仁皇帝欽定釋道雨藏經論，¶
世宗憲皇帝御選藏經語錄，合儒門四庫全書，¶
頒行之意。驤夙切杞憂，而欲振宗風，代宣金口，屢爲親故勸阻，牽於¶
<pb:CK-KZ_JYP16_01p017b>¶
浮名不果者，厯有年矣。戊戌春，闡歸。以海上風濤之警，遂決意¶
入山。庚子秋，選得峩眉麓結菴，撿先人遺篋道典，非全豹也。辛¶
丑春，訪道成都，知有三洞四府，赤文綠字，上藏玉淸，下鎭海嶽，¶
各三十六部，均爲人間難見。外有厯朝選本數十家，直省坊刻¶
數百種，每多掛漏，襍而不精。惟我¶
朝定鼎後，經¶
列祖列宗頒行梵筴本，以千字文列號，凡三淸八洞，三茅五祖，南北¶
七眞，諸子經綸，統載無遺，乃玄門之完璧，入道之梯航也。惜板¶
存京城，久遭蠧蝕。蓉垣梓潼宫有梵筴本半藏，今亦首尾殘缺。¶
聞二仙菴重刋相國彭文勤《道藏輯要》，心輒慕之。趨謁方丈閻¶
<pb:CK-KZ_JYP16_01p018a>¶
笙喈，適書發岳池，僅見目錄而去。癸卯重九，赴雪岑上人約，來¶
錦城大慈寺，聆隆德法師演說楞嚴殊。抵省之前一日，已撤法¶
筵。值崧生伍夫子重飲鹿鳴，往賀問道。敘及此輯重刻，亥豕尤¶
夥，卽思襄校未便，直學毛遂。後遇周君達三，方知有彭君恩溥¶
在菴襄辦。回首都門旋里，見金陵楊仁山專刻佛藏，海内稱絕。¶
今彭公亦儒流，襄辦道藏，必箇中人也。不惜厚顏三次踵菴，冀¶
得一睹光儀，略聆玄教，不圖談心之餘。彭君商同，笙喈󰉕󰉕，以¶
校勘相囑。本驤夙願，夫又何辭。第原本多譌，校勘匪易。先是嚴¶
雁峯交來，卽少璧集第三册，脫頁黑墩，數難枚舉。迺張帖致函，¶
託搜數載，始由重慶何起重，忠州秦芃生，二藏書家抄全。但二¶
<pb:CK-KZ_JYP16_01p018b>¶
原本礙難借對，間見一二梵筴坊本，亦不盡可據。新刻之誤，概¶
照原本對改。原本之誤，惟就有確據者改之，否則闕文，此校勘¶
之主義也。於時同事道俗不勝屈指，其實得力於新津蕭濟川、¶
李廷福二先生者居多。驤不過總董其成而已。卷繁時促，事不¶
從心，魯魚之誚，知所不免，願具慧眼者見有錯落，卽改補之。或¶
彙抄一册寄示。仍就此板，鏟補以期完善，則人天均感矣。又閱¶
輯中襍厠續本數十巻，似與重刻二字不符。質諸閻彭二公，謂¶
因時事日非，聊存底稿，以俟選家，實恐珠遺滄海云云。善哉善¶
哉。二公刻書發願之美，補書費神之苦，續書用意之深，爲天下¶
萬世人心天運計，至矣，盡矣。書板吿成，幷囑驤編子目四巻。條¶
<pb:CK-KZ_JYP16_01p019a>¶
分縷晰，用廣流通。至續刻各書子目，亦另編附末，以免混亂。再¶
擬三教合宗淺說，略標管見，以結道縁。又選女丹十餘種，附諸¶
卷末，以示男女普度之意。後有知《道藏輯要》之美者，當亦有鑒¶
夫閻彭二公之心矣。孔子曰：七十而從心所欲不踰矩。《華嚴經》¶
曰：應觀法界性，一切惟心造。太上曰：吾嘗觀心得道。是知三教¶
要義，衹此一心。知其心則言言金玉，不知其心則字字贅疣。了¶
心非心，始契妙心。驤尤願讀是書者，先滌我心，以正人心，回天¶
心。俾大千世界一切含靈，默護¶
天朝，則驤之厚幸也。時光緒丙午秋井研賀龍驤書後。¶
¶	
