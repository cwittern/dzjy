#-*- mode: org; -*-
#+TITLE: 枕中經
#+DATE: 2011-05-31 15:53:28
#+PROPERTY: kxid KX068
#+PROPERTY: pinyin Zhenzhong Jing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1422
#+PROPERTY: id JY071
<pb:CK-KZ_JY071_01p091a>¶
* 枕中經¶
老君曰大道無形常居杳冥隨機化物以應精誠子能寂念受¶
吾眞經能受持者口淨身清然後誦之萬惡不生可以治病可¶
以延齡百邪不忏羣魔束形所以然者一切有情受吾眞炁乃¶
得長生今更於中固鍊身形恒淨三業澄止六情自然五神守¶
護三一長存坐臥安穩魂魄康寧旦夕兩時三遍誦經耳聰目¶
明身强體輕一如後文子當諦聽¶
老君曰身中有三萬六千神左三魂右七魄身有千二百形影¶
體有萬二千精光五臟六腑二十四神子常念之勿令離身有¶
病三呼卽降其眞¶
<pb:CK-KZ_JY071_01p091b>¶
老君曰子欲過度三災九厄應作是言我以天爲父地爲母吾¶
居其中常如赤子日爲功曹月爲主簿雷公使者在吾左右風¶
伯雨師在吾前後六甲直符周帀圍繞青龍扶吾左白虎扶吾¶
右朱雀導吾前玄武從吾後北斗覆吾頭天罡指吾手螣蛇在¶
吾足爲吾滅殃咎吾居丹房中太一爲吾偶左三右七戴九履¶
一二四爲吾肩六八爲吾足吾居中宮以爲腹實令勅千鬼萬¶
神各還本鄉當吾者死背吾者亡速出奔迸隱匿深藏天丁力¶
士斬殺不祥急急如律令¶
老君曰臨臥之時當出獸自衛其身青龍出吾肝在吾左白虎¶
出吾肺在吾右朱雀出吾心在吾前玄武出吾腎在吾後汝等¶
<pb:CK-KZ_JY071_01p092a>¶
四獸磨牙厲齒在吾左右前後辟卻眾邪惡鬼遠去千里不得¶
妄來干吾玉房令吾寢卧安穩無惡夢寐急急如律令¶
老君曰都念旣畢卽當還神肝主藏魂肺主藏魄心主藏神脾¶
主藏志腎主藏精青龍還吾肝白虎還吾肺朱雀還吾心玄武¶
還吾腎黃龍鎭吾脾以爲腹實眾邪惡鬼不得下居急急如律¶
令¶
老君曰還神旣畢卽鳴天鼓三十六通咽液三十六過卽閉氣¶
從一至十心闇數之滿九便止當存赤氣從口中出狀如火光¶
輪行四布周徧室中定卽內想自然安寢其中常能如是永無¶
疾病千妖萬魅莫之敢干與道合眞長生久視子孫昌樂富貴¶
<pb:CK-KZ_JY071_01p092b>¶
日興金車入門仕宦高遷祿位三公心忠志孝輔弼¶
帝君急急如¶
太上女青詔書律令¶
