#-*- mode: org; -*-
#+EXPORT_ID: JYC05
#+TITLE:
<<<<<<< HEAD
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
=======
#+WITNESS: CK-KZ JYE
#+BASEEDITION: YP
>>>>>>> 7c1e8918503342d8f540d9108f89e4bcf4ec73d8
<pb:CK-KZ_JYC05_01p057a>¶
* 女丹合編通俗序¶
《易》曰：有天地卽有男女。又曰：乾道成男，坤道成女。曰天地，曰乾¶
坤，曰男女，皆所謂一陰一陽。陰陽無貴賤，男女自無軒輊也。乃¶
男子成仙者多，女子成仙者少，何也。葢男子可以遊方訪道，女¶
子難以出門求師。男丹經汗牛充棟，隨地可購。女丹經零星散¶
漫，無有專書。男能識字解義者十有七八，女能識字解義者百¶
難一二。設使女丹有專書，女皆識字義，並許其方便出遊尋師¶
訪道，則女子之成仙者，未必不如男子之多也。然女子修行，其¶
弊甚夥。試畧言之。有謗修行之人者，有鄙修行之事者，有厭聞¶
修行之說者，有阻人修行之路者，有不知修行之美者。有知美¶
<pb:CK-KZ_JYC05_01p057b>¶
而塵緣難割者，有割塵緣入空門，徒享淸福，而不勇往前進者。¶
有㓜無依，老無靠，事繁賬逼，賴佛逃生，苟求衣食者。有鹵莽顢¶
頇，不循階級者。有籠統乾坤，不知與男丹有別者，有知男丹經，¶
而不知有女丹經者，有皈依佛門，唸佛修性，而不知女丹訣竅，¶
以修命者，有皈依玄門，以男子臍下一寸三分中之氣穴，誤指¶
爲女玄關者，有歸入善堂，衹知吃齋敬神，唸經拜佛，放生行善，¶
邀福免禍，而不知女子修行以斬赤龍爲急務者。有不悔過懴¶
罪，消𡨚解孼，禳災降魔，立功立德，窮理盡性，輙卽下手修命者。¶
有人雖良善，而習染太深，自高自恃，不求明師口訣，妄斬赤龍¶
者。有執着玄關，積氣成疾，反以致死者。有赤龍斬後，不知男丹¶
<pb:CK-KZ_JYC05_01p058a>¶
火候工夫次序者。有偶經魔攷，如刀兵水火，瘟疫官非，口舌謡¶
言，及護法師友或病或死，或閧或散，因退道心，半途而廢者。有¶
得一知半解，卽自誇大，以爲道在是者。有倫常人事，應了未了，¶
碍難淸修者。有游思雜念，利欲熏心，天人交戰，雖修未修者。有¶
願守貞修行，而爲娘家眷屬阻擾者。有願守節修行，而不見容¶
於㜑家眷屬者。有羡慕仙佛，而不急早囘頭，推待來年者。有欲¶
厚積養道之資，然後修行者。有貪得無厭，滿腔嗔毒，癡情太甚，¶
不絶房事，愛網交加，不捨兒女，妄求仙緣者。有氣字未化，㥑成¶
包塊，猶想成仙者。有身不莊嚴，心不淸靜，口吐是非，甘爲妄人，¶
而望天仙接引者。有養殺牲命，而藉口於放下屠刀，立地成佛。¶
<pb:CK-KZ_JYC05_01p058b>¶
有不忌葷酒，而藉口於酒肉穿腸道在心。又云酒肉穿腸過，佛¶
有當中坐者。有口雖吃齋，而心如狼虎，視翁姑妯娌如仇敵者。¶
有誤入旁門，不知正道者。有誤信三姑六㜑，降仙扛神，走陰觀¶
花觀水之說，癲瘋失性，或誘入淫室者。有暗引良女，作人爐鼎，¶
已作黃㜑，因而自敗名節者。有良女爲御女家所惑，甘作爐鼎，¶
以求成仙，繼而敗名節者。有朝山入廟，亂投僧道，或善門男師，¶
種下情根者。有尼姑道姑，及善門師孃，領天恩充頂航，以符章¶
咒印，神水神劍，神打步斗，燒丹服餌之術，周流四方，開示女流，¶
借道歛財者。有得口訣，不圖自利，卽欲利人者。有得口訣，傳匪¶
人，洩天機，自遭遣責者。有得人不傳，斷絕道種者。有錯聽奸僧¶
<pb:CK-KZ_JYC05_01p059a>¶
野道，南宫黃白之言，多置丹房器皿，鼎爐琴劍，煉服三元大丹，¶
飛身帝闕，到頭無成，傷心破産者。有亂採日精月華，吞雲吐霧，¶
呼吸空氣，或服草木金石，或搬運肢體丹田，致成重疾，不可救¶
藥者。有謂身屬破體，隘漏難修，自甘暴棄者。凡諸流弊，皆難證¶
果。若欲證果，必明丹經，以書證身，以身證書，以書中所有之理，¶
身中所現之象，質諸師，叩諸友，以分邪正，以决從違，庶不爲異¶
端所惑，旁門所誘致，中種種流弊，若已中者，急早改悔。未中者，¶
尤宜提防。吾以一言决之曰：身外無道。再揭其要曰：道在一心。¶
而乾坤丹源，初分繼合之理，尤不可不爲。女流明辨之厥綱有¶
三，一曰秉性，二曰形體，三曰工法。如男屬陽，陽則淸。女屬陰，陰¶
<pb:CK-KZ_JYC05_01p059b>¶
則濁。男性剛，女性柔。男情急，女情緩。男念雜，女念純。男主動，動¶
則氣易洩。女主靜，靜則氣易歛。男爲離，如日，一年一週天。女爲¶
坎，如月，一月一週天。男氣難伏，女氣易伏。此秉性之不同也。男¶
喉有結，女喉無結。男乳無汁，小女乳有汁，大。男基凸，女基凹。男¶
曰精室，女曰子宮。男命在炁穴中，女命在乳房中。男以腰爲腎，¶
女以血爲腎。男爲精，其色白，名白虎。女爲血，其色赤，名赤龍。男¶
精陽中有陰，女血陰中有陽。男精之炁充足，女血之炁些微。此¶
形體之不同也。男先煉本元，後煉形質。女先煉形質，後煉本元。¶
男陽從上洩，女陽從上升。男修成不漏精，謂之降白虎。女修成¶
不漏經，謂之斬赤龍。男精逆行而成仙，女血直騰歸心竅。男七¶
<pb:CK-KZ_JYC05_01p060a>¶
蓮難放易收，女七蓮易放易收。男修曰太陽煉氣，女修曰太陰¶
煉形。男曰胎，女曰息。男白虎降，則莖縮如童體。女赤龍斬，則乳¶
縮如男體。男出神遲，成道亦遲。女出神速，成道亦速。男可自昇，¶
女必待度。男必面壁，女少還虚。男成爲眞人，女成爲元君。此工¶
法之不同也。若性命之理，則無不同。吾告女流，必先於不同處¶
求其同，又於同處求其不同。要之凡不同者，皆在赤龍未斬之¶
先。凡同者，皆在赤龍已斬之後。此萬古不易之定論也。所以女¶
丹經中每言女子斬赤龍後，煉藥還丹，火候節次，宜參看男丹¶
經，如伍守陽《天仙正理》、《仙佛合宗》，柳華陽《金仙證論》、《慧命經》等¶
書，尤爲切要。女子果能明其理，用其法，行其工，層次不亂，度數¶
<pb:CK-KZ_JYC05_01p060b>¶
不差，又何致瞎煉盲修，自罹奇疾，自投孼海歟。然吾始亦不知¶
女修有此利弊也。吾父兄俱好道，曾憶先君嘗語家慈曰：女修¶
一事，少女行之，可以化氣。老婦行之，可以卻病。孀婦行之，而守¶
節之心更見堅固。若成仙成佛，又在女流功德之大小，工夫之¶
淺深，不可同年而語也。此家慈所以樂此，幾三十年不倦也。厥¶
後吾嫂吾姪女，吾妾吾女，吾族親諸姑伯姊，相繼樂此者甚不¶
乏人。言戒言定，亦有進境。而叩其命工，則茫然。家慈憂之，命吾¶
放下身心，凡遇三教修行人，卽覓女丹經，詢女訣竅，參訪數年，¶
均未有以應命嗣。於雪岑上人處，得《摩尼燭坤集》一部，約七十¶
餘種，大抵言性則詳，言命則隱，非鈍根人所能窺其涯涘也。吾¶
<pb:CK-KZ_JYC05_01p061a>¶
仍無以報家慈之命，中心如焚，搜羅乏術，未嘗一時一刻去諸¶
懷。迨庚子年避處峩山，因不捨晝夜，徧譒道典，凡有言女丹者，¶
輙摘抄之，彙集成帙，有十餘種。顏曰《女丹合編》。質諸家慈，甚喜，¶
命珍藏之，以爲吾家女修秘本。癸卯冬赴成都二仙菴，校勘道¶
藏，見𨶒彭二公所刻《坤緣覺路》，僅《坤元》、《坤甯》二經，與吾家抄存¶
秘本同。夫坤維不乏道器，女丹少刻專書。𨶒彭二公，眞先得我¶
心也。知已難逢，故呈《女丹合編》，敬求參訂。𨶒彭二公，皆曰：女丹¶
寶筏也。再三慫恿付梓，以公同好。吾不敢吝，然一隅之見，知非¶
全壁，愧何如之。惟願𠮠藏有善本者，轉示鄙人，以滿家慈之願，¶
抛磚得玉，尤幸甚也。再囑女流，凡有奉此編者，務須絶七情，除¶
<pb:CK-KZ_JYC05_01p061b>¶
六欲，掃三心，飛四相，萬緣放下，五藴皆空，百折不囘，遇魔不退，¶
煉血化炁，煉炁化神，煉神還虚，煉虛還無，果證金仙，億刼不壞，¶
上朝王母，下度眾生。吾想蟠桃會上，當不讓男仙，獨出其右。女¶
流勉之。予日望之牧語𧄍歌，用通俗眼，識者鑒諒，幸勿哂焉。時¶
光緒乙已秋井研賀龍驤序。¶
¶	
