#-*- mode: org; -*-
#+TITLE: 太上洞玄靈寶無量度人上品妙經註 Taishang dongxuan lingbao wuliang duren shangpin miaojing zhu
#+DATE: 2011-05-27 18:42:34
#+PROPERTY: kxid KX002
#+PROPERTY: title 太上洞玄靈寶無量度人上品妙經註 Taishang dongxuan lingbao wuliang duren shangpin miaojing zhu
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0091
#+PROPERTY: id JY002
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY002_01p001a>¶
* 太上洞玄靈寳无量度人上品妙經註序¶
太乙含眞氣實爲妙道仙宗靈寶度人經是謂洞玄上品生育¶
天地闔闢陰陽造化得以運行元功恃而溥博昭懸日月旋斡¶
星辰普殖神靈化生品彙者也在道德經以無爲爲先有爲爲¶
次上德者無爲也下德者有爲也上仁者無爲也上義者有爲¶
也此度人經則以有爲爲首無爲爲終玄座空浮者有爲也冥¶
慧洞清者無爲也璇璣玉衡一時停輪者有爲也十方肅清河¶
海靜默者無爲也故說經周竟十遍而枯骨成人有功勤上奏¶
諸天則萬神朝禮三十二天三十二帝示祖劫之化生諸天隱¶
諱諸天隱名恐天人之泄慢泄慢則禍及七祖勤行則位登仙¶
<pb:CK-KZ_JY002_01p001b>¶
翁萬劫不傳上天所寶何爲靈寶氣謂之靈精謂之寶寂然不¶
動感而遂通曰靈上無復祖唯道爲身曰寶氣合而精聚曰上¶
品神交而道合曰度人則知靈寶者精氣也精氣者汞鉛也汞¶
鉛者陰陽也陰陽者離坎也離坎非得有爲之道而旣濟之則¶
何由凝結而成黍米之珠哉厥夫人之初生也以无合有盜竊¶
天地絪緼眞一之氣以冒賦其形也孕毓十月脱胎去蔕日漿¶
夜乳然後形全而神王神全而精粹精盈而至和之氣盛塞先¶
哲云氣全者不思食神全者不思睡精全者不思慾當此之時¶
號曰純陽夫純陽者乾也上士於此而行上德无爲之道内修¶
外功則魔王敬形便得神仙謂夫末學道淺不樂仙道是以保¶
<pb:CK-KZ_JY002_01p002a>¶
眞者少迷惑者多迺於醉生夢死之場熾于慾海愛河之地則¶
向來所禀天地眞一之氣濳奔而寓于坤矣繼此而往坤乃乘¶
乾之一陽而爲坎乾因坤破虧一陽而爲離審茲慾從愛起愛¶
逐情生情隨境亂况夫喜怒哀樂慮嘆變慹日夜相代乎前與¶
物相刃相靡寧知物來无窮我心有際之説乎是以仙道難固¶
鬼道易邪運應滅度身經太陰輪迴无期可勝悲憫至人仙子¶
獲遇眞師頓悟人道者心諒不由他卻於一氣濳虧之時早行¶
靈寶度人之道以復之且復者何也卽下德有爲之道卽上義¶
爲之之道卽元始懸珠之道卽流戊就已之道卽降龍伏虎之¶
道卽煉鉛乾汞之道卽金液歸眞形神俱妙之道也領悟到此¶
<pb:CK-KZ_JY002_01p002b>¶
方信地藏發泄之妙金玉露形之功全其本年咸得長生過度¶
三界飛升太空皆分内事况積德而建功者乎尋詳是經元始¶
天尊於龍漢初天地始分玉字且出乃撰此經時以紫筆書于¶
空青之林字皆廣長一丈以授玉晨道君玉晨授玄一眞人玄¶
一授天眞皇人皇人細書其文以爲正音祕而藏之軒轅時皇¶
人與太清三仙王會峨嵋山黃帝再拜問道皇人授以五牙三¶
一之文并度人經上卷黃帝修之上仙後帝嚳於牧德臺皇人¶
授以本章玉曆章西漢元封間西王母以上卷并二章授武帝¶
始成全經東漢時太上降授干吉增靈書上篇并太平經一百¶
五十卷桓帝時老君降蜀授天師度人北斗諸經籙千餘卷吳¶
<pb:CK-KZ_JY002_01p003a>¶
時太極眞人於會稽上虞山授太極左宫仙翁葛玄度人經增¶
靈書中篇鄭眞人思遠授抱朴子葛洪經本又增靈書上下篇¶
太極眞人後序卽今之全本晉王纂遇道君賜此經及諸經數¶
十卷元魏時寇謙之居嵩山修行感太上授此經并餘經六十¶
餘卷經之流世人知念誦禱祈而不知有還丹久視之道存自¶
政和御註繼以薛幽棲嚴東啟成玄英李少微諸家註釋又寶¶
慶初蕭觀復述度人内義丹旨是皆研心究竟者也僕以縁遇¶
師眞授以金液大還火符之祕欲與世人盡諳此道乃註道德¶
經金剛經述金丹大要旣而參以道用世法分註此經又引前¶
哲所論善者證之庶幾規禍福者知勤誦而向善超造物者知¶
<pb:CK-KZ_JY002_01p003b>¶
修行而登眞噫世人皆知悦生而惡死旣知惡死則必思所以¶
逃其死者今乃不然知惡死已卻埋身於名利嗜慾之場而不¶
知悔是愈急其死也旣知悅生必思所以求其長生久視之道¶
者今乃不然知悅生已却不求眞師指示長生返還之旨唯只¶
瞎走傍門盲行邪逕者是愈促其生也山間林下城邑智人旣¶
知誦念此經宜求經中有金丹永世之捷逕者蓋太上以靈寶¶
之道而度人者直欲世人行此道也果能進修勤行則上遊上¶
清无色之境梵行必矣至元丙子中秋金螺山北紫霄絳宫上¶
陽子陳觀吾序¶
¶
