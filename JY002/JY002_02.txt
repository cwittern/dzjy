#-*- mode: org; -*-
#+TITLE: 太上洞玄靈寶無量度人上品妙經註 Taishang dongxuan lingbao wuliang duren shangpin miaojing zhu
#+DATE: 2011-05-27 18:42:34
#+PROPERTY: kxid KX002
#+PROPERTY: title 太上洞玄靈寶無量度人上品妙經註 Taishang dongxuan lingbao wuliang duren shangpin miaojing zhu
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0091
#+PROPERTY: id JY002
#+PROPERTY: JUAN 0
#+PROPERTY: JUAN 000
<pb:CK-KZ_JY002_02p001a>¶
#+PROPERTY: JUAN 001
<pb:CK-KZ_JY002_02p001a>¶
@fw1重刊道藏輯要¶
* 太上洞玄靈寶无量度人上品妙經註卷上¶
　　　　　　　　　　　　　　　上陽子陳觀吾註¶
　上陽子曰太唯道最大上天地獨尊洞无所不通玄其妙難¶
　述靈變化莫測感而遂通寶難得之物人所珍愛无量豈可¶
　猜量度人從凡入聖上品天下无雙妙含靈毓秀之物經河¶
　筏天梯之用總而釋曰最尊極貴通靈變化先天眞一成丹¶
　之正道如上乃爲大根上士者説是謂道用夫經有道用有¶
　世法道用者依之修行而登仙世法者精勤誦念而求福若¶
　以世法釋之則太上者巍巍尊高之稱洞玄乃三洞品級有¶
<pb:CK-KZ_JY002_02p001b>¶
　洞眞洞玄洞神謂元始洞達至眞玄一之道靈寶者此玉宸¶
　道君受元始玄一之炁化生位尊靈寶之號无量度人者元¶
　始自浩劫以來化生諸天生成萬有世人由之而得度者算¶
　喻莫及上品者三十六部萬八千篇道藏四十萬卷之多必¶
　以此經爲首妙者不可名言經者道之正路此世法之説也¶
　若大修行人道用與世法並行以道用而隱世法以世法而¶
　全道用是爲性命兼修世謂釋氏修性道家修命雖賢與智¶
　亦執此説又豈知此經性命混融形神俱妙哉上陽子只得¶
　泄露天機將此經性命體用題而出之太性之體命之應卽¶
　造化主宰上命之體性之用能化生諸天洞眞性之所同玄¶
<pb:CK-KZ_JY002_02p002a>¶
　工用之隱奧靈乃性之變化寶乃命之所產无量非泛常能¶
　知度人人須人而度上品天下无二道同類易施功妙者一¶
　陽初動萬物皆春經者有物有則修行之逕如此暴露豈不¶
　直截混元實錄老君於龍漢劫分身教化出眞文於中天大¶
　福堂國南極赤明國東極浮黎國西極西那國北極鬱單國¶
　五國之内皆秉靈寶之教西化胡王王問曰何謂道老君曰¶
　乃太上靈寶生於天地之先大无不包細无不納天得之以¶
　清地得之以寧神得之以靈物得之以生人得之以形人若¶
　修之便得神仙飛步玉京故曰太上洞玄靈寶无量度人上¶
　品妙經頌曰太上端居太極先本於父母未生前度人須要¶
<pb:CK-KZ_JY002_02p002b>¶
　眞經度若問眞經癸是鉛¶
道言昔於始青天中碧落空歌大浮黎土受元始度人无量上¶
品元始天尊當説是經周回十過以召十方始當詣座天眞大¶
神上聖高尊妙行眞人无鞅數眾乘空而來飛雲丹霄綠輿瓊¶
輪羽蓋垂蔭流精玉光五色鬱勃洞煥太空七日七夜諸天日¶
月星宿璇璣玉衡一時停輪神風靜默山海藏雲天无浮翳四¶
炁朗清一國地土山川林木緬平一等无復高下土皆作碧玉¶
无有異色眾眞侍座¶
　上陽子曰以世法言此乃叙說經之由以道用看渾是先天¶
　玄一大丹之妙道言老子曰有物混成先天地生字之曰道¶
<pb:CK-KZ_JY002_02p003a>¶
　夫道本無言假言以顯道之用故曰道可道非常道以世法¶
　釋則道君演説經義直曰道言以道用釋則道自溟涬之前¶
　而成太極太極在窈冥之中而分陰陽陰陽旣成形之後而¶
　爲性命性命當發越之際乃曰神炁神炁因渾沌之破則名¶
　鉛汞鉛汞行戊己之門是爲玄牝故玄牝爲天地之根此之¶
　謂道遵道而用斯之謂言故經首直曰道言昔於始青天中¶
　昔太極之先始青天萬物之始碧落空歌造化之端大浮黎¶
　土物所由產受元始度人无量上品行此玄一大丹之事此¶
　以道用言若世法義昔當初始青天乃東方第一天在種民¶
　天之上有碧霞遍滿是云碧落天中有炁盪爲神風振響若¶
<pb:CK-KZ_JY002_02p003b>¶
　空洞之歌其下有國曰大浮黎内義曰大浮黎土示人造化¶
　之端物生於土終於土陰符經云火生於木禍發必尅知之¶
　修鍊謂之聖人木中有火發而不制則灰飛煙滅无復本性¶
　能制之者雖火刑木燼可聚而爲土則本性存矣始青天木¶
　之方也碧落空歌火之象也大浮黎土土之本也土爲還丹¶
　之基還丹者返本還元之道經曰致虛極守靜篤萬物並作¶
　吾以觀其復夫物芸芸各歸其根歸根曰靜靜曰復命此乃¶
　返還之理在易之復卦曰復其見天地之心乎天地者陰陽¶
　之體心者明其所用天動地靜陽動陰靜天動極而陰生地¶
　靜極而陽生蓋剥於上而復於下動靜消長所以見其心人¶
<pb:CK-KZ_JY002_02p004a>¶
　亦然爾復之爲卦一陽在五陰之下其體震下坤上震木者¶
　始青之天木生火碧落空歌也火生土故坤土者大浮黎土¶
　也土爲造化之本而土生金名爲空炁金胎實先天之祖炁¶
　也元始天尊元玄也始一也天一炁之最上尊萬有之極稱¶
　道用卽法身之祖炁亦云本來面目不壞元神故丹經云元¶
　始天尊卽是我當説是經當其時而説之道用是經卽眞鉛¶
　也老君謂文始先生曰子能知一萬事畢又曰一者是鉛鉛¶
　爲君二者是汞汞爲臣若鉛不眞其汞難親若鉛是親不失¶
　家臣周回十過以召十方世法天尊說經招眞召靈周者遍¶
　告回者普召告召理行十方詣座道用則丹有九還十月之¶
<pb:CK-KZ_JY002_02p004b>¶
　功始當詣座者金丹就室也大修行人入室下工追二炁於¶
　黃道會三性於元宫回七十二候之要津簇三千六百之正¶
　炁豈非天眞上聖无鞅數眾攢歸丹鼎輻凑金胎豈非乘空¶
　而來以神合炁以炁鍊形豈非飛雲丹霄羽蓋垂蔭金華耀¶
　彩銀精吐輝豈非流精玉光五色鬱勃洞煥太空者乎以世¶
　法言則天尊神通感召奚止如是哉七日七夜夫天地大化¶
　十月純陰而無陽至十一月屬子子雖有陽而未回又七日¶
　而陽初復此天地之陰陽也月遇十五而圓至二十七夜月¶
　中黑而無陽至後月初三申時月之一陽復生於庚此日月¶
　之陰陽也皆以七而復天一生水地六成之此五行之七數¶
<pb:CK-KZ_JY002_02p005a>¶
　也金丹之道攢簇之數一時有六候一候管五日當採藥之¶
　時止用一候半亦七日七夜易曰剛柔者晝夜之象也先賢¶
　曰剛柔一炁之往來也人之呼吸一炁之往來也夫一吸一¶
　呼是爲一息一息之間分陰陽呼而明爲陽吸而晦爲陰七¶
　竅之呼七日也七竅之吸七夜也金母功行天機不動神凝¶
　目定脉住心停故云七日七夜諸天日月星宿璇璣玉衡一¶
　時停輪息不出入卽神風靜默炁無升降爲山海藏雲妄縁¶
　俱淨猶天無浮翳六根大定曰四炁朗清道用至此乃見性¶
　命混融之妙矣一國地土世法卽浮黎土道用則一身也人¶
　以身爲國以精爲民以炁爲主以神爲帥山川林木具在身¶
<pb:CK-KZ_JY002_02p005b>¶
　中眞靜湛然是卽緬平一等无復高下矣性如玉之瑩潔何¶
　異色之有哉内義曰土性情也性虛化而生神存於室中曰¶
　戊土炁感激而有情攝於釜内曰已土戊己旣交之後神怡¶
　炁寂性復情冥如色之碧無瑕如玉之眞不雜故曰土皆作¶
　碧玉無有異色也心目内觀眞炁三魂歸體七魄歸眞心君¶
　一寧萬神聽命故云眾眞侍座此皆道用之有爲若以世法¶
　義釋則天尊威力感化天神地祇日月星宿隨機赴感景象¶
　如此也頌曰碧落空歌最妙音大浮黎土向坤尋流精洞煥¶
　神風靜湛寂微陽鍊五陰¶
元始天尊玄座浮空五色師子之上說經一遍諸天大聖同時¶
<pb:CK-KZ_JY002_02p006a>¶
稱善是時一國男女聾病耳皆開聰說經二遍盲者目明說經¶
三遍喑者能言説經四遍跛痾積逮皆能起行說經五遍久病¶
痼疾一時復形説經六遍髮白返黑齒落更生說經七遍老者¶
反壯少者皆强說經八遍婦人懷妊鳥獸含胎已生未生皆得¶
生成說經九遍地藏發泄金玉露形說經十遍枯骨更生皆起¶
成人是時一國是男是女莫不傾心皆受護度咸得長生¶
　上陽子曰以道用言元始天尊元神也紫清白眞人云此神¶
　卽非思慮神可與元始相比肩是也内義曰玄座神室也空¶
　浮法身也五色乃妙化之炁師子卽心知元神在室運心攝¶
　炁法身虛寂心知明妙神之御炁心以象師得非天尊道相¶
<pb:CK-KZ_JY002_02p006b>¶
　乎又豈非我之眞性乎則玄座空浮乃湛寂眞靜而又常應¶
　常靜人之最難降者心也性也經云人神好清而心擾之心¶
　好靜而欲牽之神卽眞性心靜而神自清入室之工降心如¶
　降猛獸前哲以鉛汞而比龍虎者謂其難制伏也純陽云温¶
　温鉛鼎光透簾幃造化爭馳虎龍交媾進火工夫牛斗危况¶
　師子爲百獸之王空浮而坐于其上稍有怠慢亦危之甚東¶
　海青元眞人曰必先降伏而座其上猶虛其心外其形道斯¶
　能應始爲超脫之本説經一遍諸天大聖同時稱善夫修玄¶
　一至眞靈寶大還丹之士萬聖敬護諸天所崇魔王保迎鬼¶
　神欽仰况得預經座豈不稱善以道用言則行道一遍身中¶
<pb:CK-KZ_JY002_02p007a>¶
　之神皆得快暢也一國男女聾病耳皆開聰二遍盲者目明¶
　三遍喑者能言此以世法觀之似淺若以道用曉之其理最¶
　切何以故一切常人不能靜聽養炁收視存神故耳爲聲所¶
　惑目爲色所亂口爲味所役久而不悟終亦必盲聾喑啞至¶
　矣老子曰五音令人耳聾五色令人目盲者是也大修行人¶
　聽於无聲久而愈聰視於无形久而愈明口不雜味久而愈¶
　爽况入室之際我之五官當云何而恐懼戒謹哉魏眞人曰¶
　耳目口三寶閉塞勿發通眞人潛深淵浮游守規中者此也¶
　四遍跛痾積逮皆能起行比世人不知修道如跛者不能行¶
　痾者纏也積習也之及也以其下愚纏於俗染積習所及故¶
<pb:CK-KZ_JY002_02p007b>¶
　爾今言能起行者能起志而修行也五遍久病痼疾一時復¶
　形世有信道之士心多不堅不信道之人其懷不信之心反¶
　堅如金石百計不能回其心使之信道此爲久病痼疾忽然¶
　一旦信道行之不疑是謂一時復形説者有以坎爲耳而開¶
　聰離爲目而目明又有以震驚爲開聰離麗爲目明何不超¶
　脱夫經之流世實存道爾非眞履的踐之器識奚可以語是¶
　哉六遍髮白反黑齒落更生血盛則髮益精裕則齒堅七遍¶
　老者反壯少者皆强若先天玄一之炁復則老者反嬰而反¶
　壯矣若至眞之炁全則少者皆强矣老子曰比於赤子骨弱¶
　筋柔而握固未知牝牡之合而䘒作豈非少者皆强之義八¶
<pb:CK-KZ_JY002_02p008a>¶
　遍婦人懷姙鳥獸含胎已生未生皆得生成說經九遍地藏¶
　發泄金玉露形説經十遍枯骨更生皆起成人此道用與世¶
　法兩存世法則依經云云不必復贅道用則修金液還丹之¶
　士未得先天一炁則一身皆陰若離中虛豈不謂之婦人乎¶
　紫陽眞人曰日居離位飜爲女坎配蟾宫却是男者此也旣¶
　得金液歸鼎上下則守以朱雀玄武左右則守以白虎青龍¶
　豈非鳥獸含胎乎皆得生成者金鼎之胎完炁足地藏發泄¶
　金玉露形者形神俱妙枯骨更生皆起成人者眞人出現身¶
　外有身千百億化也内義曰鳥獸含胎者砂含汞質象類懷¶
　胎汞遇鉛而凝結炁遇形而混合已結之炁日益壯盛發生¶
<pb:CK-KZ_JY002_02p008b>¶
　之炁又復混凝不隨物散長養聖胎故曰已生未生皆得生¶
　成又九遍者地四生金天九成之還西兊方爲金乃坤兊合¶
　而金成於土蓋鉛歸土釜而成寶也參同契曰金來歸性初¶
　乃得稱還丹所謂一炁還元也夫天一生水始因空炁金胎¶
　而生未見金質地四生金猶爲化機至此則還元復性居於¶
　中宫是爲丹體而有玄象中宫土也土爲地金母居其中故¶
　曰地藏發泄金玉露形漢天師序金液神丹經云神仙之趣¶
　要妙之言无理之至理不然之大然已具載於淵宗非一毫¶
　之所宣太上亦復暢此冲虛妙道者也是時一國是男是女¶
　莫不傾心一國乃一身男女卽陰陽傾心者以類相感猶言¶
<pb:CK-KZ_JY002_02p009a>¶
　先天之炁與後天氣合而成丹功圓炁足故云皆受護度咸¶
　得長生如上所釋皆屬道用若從世法不釋已詳頌曰玄座¶
　空浮五色師盲聾喑跛病皆離地藏泄時金玉露飛空奪得¶
　錦標兒¶
道言是時元始天尊説經一遍東方无極无量品至眞大神无¶
鞅之眾浮空而至說經二遍南方无極无量品至眞大神无鞅¶
之眾浮空而至說經三遍西方无極无量品至眞大神无鞅之¶
眾浮空而至說經四遍北方无極无量品至眞大神无鞅之眾¶
浮空而至說經五遍東北无極无量品至眞大神无鞅之眾浮¶
空而至説經六遍東南无極无量品至眞大神无鞅之眾浮空¶
<pb:CK-KZ_JY002_02p009b>¶
而至説經七遍西南无極无量品至眞大神无鞅之眾浮空而¶
至説經八遍西北无極无量品至眞大神无鞅之眾浮空而至¶
説經九遍上方无極无量品至眞大神无鞅之眾浮空而至説¶
經十遍下方无極无量品至眞大神无鞅之眾浮空而至十遍¶
周竟十方无極天眞大神一時同至一國男女傾心歸仰來者¶
有如細雨密霧无鞅之眾迮國一半土皆偏陷非可禁止於是¶
元始懸一寶珠大如黍米在空玄之中去地五丈元始登引天¶
眞大神上聖高尊妙行眞人十方无極至眞大神无鞅數眾俱¶
入寶珠之中天人仰看唯見勃勃從珠口中入旣入珠口不知¶
所在國人廓散地還平正无復欹陷元始卽於寶珠之内説經¶
<pb:CK-KZ_JY002_02p010a>¶
都竟眾眞監度以授於我當此之時喜慶難言法事粗悉諸天¶
復位倐欻之間寂无遺響是時天人遇值經法普得濟度全其¶
本年无有中傷傾土歸仰咸行善心不殺不害不嫉不妬不淫¶
不盜不貪不欲不憎不𡜍言无華綺口无惡聲齊同慈愛異骨¶
成親國安民豐欣樂太平經始出教一國以道預有至心宗奉¶
禮敬皆得度世¶
　上陽子曰此道用與世法兩存世法則天尊說經感召十方¶
　无極眾眞東方梵監須延天等震宫卯位是无鞅眾南方鬱¶
　單无量天等離宫午位西方靈化梵輔天等兌宫酉位北方¶
　洞元化應聲天等坎宫子位東北高虛淸明天等艮宫寅方¶
<pb:CK-KZ_JY002_02p010b>¶
　東南波羅尼密不驕樂天等巽宫巳方西南寂然兜術天等¶
　坤宫申方西北上上禪善无量壽天等乾宫亥方上方九霄¶
　上清玉眞三十六天等下方无色界色界欲界三十二天等¶
　以至三元九地无鞅之眾俱會始青天浮黎土聽元始天尊¶
　説經也十者極數而言以道用則十者是天地生成之數戊¶
　己二土合而成十天地合而萬物交陰陽合而萬物生鉛汞¶
　合而金丹成當採藥之時簇三千六百之正炁回七十二候¶
　之要津分三百八十四爻聚五星二十八宿鼓二十四炁之¶
　陽火行六十四卦之陰符三魂衛形七魄歸體身中萬二千¶
　神一時聽命是爲十方无鞅之眾浮空而來一時同至男女¶
<pb:CK-KZ_JY002_02p011a>¶
　傾心歸仰是陰陽二炁混合細雨密霧乃眞炁薰蒸參同契¶
　曰金砂入五内霧散若風雨土皆偏陷土卽戊己二土戊己¶
　是玄牝之門采藥之際龍爭虎鬥金木間隔一失防遏必致¶
　走喪蓋得之在我則彼失我失則彼得故云偏陷當是時也¶
　唯至聖神人練己純熟方能禁止其偏陷之失寶珠如黍之¶
　小容眾眞勃勃而入以世法見豈不神通道用視之无黍米¶
　大元始懸一寶珠大如黍米在空玄之中去地五丈此明道¶
　用寶珠空玄神與道合去地五丈地皆言土土卽戊己金丹¶
　從戊己而結旣已結丹離而去之戊土已隔西天己土尚離¶
　五丈此須口傳不可顯露回視五丈之下皆五濁惡世矣説¶
<pb:CK-KZ_JY002_02p011b>¶
　者以寶珠去地五丈比心去脾五寸爲喻是最愚謬或以寶¶
　珠爲性五丈爲五行之數或以丹田到玄關爲說豈知祖炁¶
　成化胎仙之妙元始登引眾眞俱入寶珠元神一定萬神總¶
　歸契虛合无升玄入妙青元眞人曰道之微妙本於虛无天¶
　眞之身豈有容礙不免同時混殽所以懸珠應變示无形者¶
　還於无物登者起而舉行引者指示化導天人仰看成眞得¶
　道者隨入珠口若天人有累未可偕行旣入珠口不知所在¶
　此皆元始示現神化金丹之道從无入有以有歸无混合百¶
　神於一心斂藏萬有於一息則天人異見豈得而知珠内妙¶
　化哉説經都竟眾眞監度以授於我紫陽眞人云白虎首經¶
<pb:CK-KZ_JY002_02p012a>¶
　至寶華池神水眞金又云相吞相啗卻相親始覺男兒有孕¶
　諦觀此語豈非說經都竟乎又豈非以授於我乎當此之時¶
　喜慶難言情性兩下圓明今日欣慶受度法事粗悉諸天復¶
　位法事者有爲之事經云上義爲之而有以爲大藏般若云¶
　丹成之後委之而去則諸天復位其理可見諸天旣已復位¶
　則達磨亦入少林冷座這般指出了諸學仙子寧不爲之慶¶
　快倐欻之間寂无遺響倐欻言至疾也凡息爲略一略有五¶
　倐欻一倐欻間不容眨眼此世法之言爾若道用則倐歘之¶
　間四字莫容易看過一字須要惺惺始得夫煉金液大丹其¶
　事最疾故丹經以年中取月月中取日日中取時時中取候¶
<pb:CK-KZ_JY002_02p012b>¶
　候中取刻蓋攢七十二候於一日則一時分爲六候煉丹之¶
　頃不用二候猶一時不要半箇時已得還丹也故須菩提問¶
　世尊云是事疾否世尊云是事甚疾而遺響之義尤須詳明¶
　這箇寂字受用不盡是時天人遇值經法普得濟度此當作¶
　道用釋天人當分兩説經法亦是兩義何以故蓋有材者施¶
　材法者施法又有藥者施丹聞經者施法是以經法兩明法¶
　材雙扣皆云兩者謂之天人謂之經法則天人全乾坤之體¶
　經法全大丹之用各全其本年而咸无中傷内義曰得之者¶
　知其神而愛之明其炁而寶之方謂之全傾土歸仰咸行善¶
　心不殺不害者當以世法釋人无有不善皆因物慾所蔽昧¶
<pb:CK-KZ_JY002_02p013a>¶
　其本來是以惡日長而善日消也今者得遇經法則皆回光¶
　返照返本還元而行其本來之善心矣書云聞其聲不忍食¶
　其肉夫念想見聞皆謂之殺折傷一切曰害毁人良能曰嫉¶
　恨彼富貴曰妬不絶妄想曰婬取於非義曰盜好愛无厭曰¶
　貪見物起念曰欲謗毁勝己曰憎疑忌正直曰𡜍虛言詐誕¶
　曰華綺語不規檢曰惡聲十惡之業唯婬慾爲諸業之首修¶
　行之士先當屏絶長春眞人對太祖皇帝且以慾爲第一戒¶
　太微靈書以慾爲十敗之首修行之法无他但能眞實絶慾¶
　餘皆易事耳世以絶慾爲甚難者此乃愚癡之見却不知其¶
　法甚易但人自未試也試者卽煉己之事初學之士試於无¶
<pb:CK-KZ_JY002_02p013b>¶
　人之境獨行獨臥仍戒飲酒日則以丹經常翫夜則以清淨¶
　存心眼前旣无境亂内則妄念悉除稍有魔障愈堅其心外¶
　則不令飢渴内則常加滋補如此半年一載待其精炁内固¶
　則自不思慾矣若慾念未除是精尚不全更當固之丹經云¶
　神全者不思睡炁全者不思食精全者不思慾直至言也精¶
　旣全又能長保長守方可以煉還丹人試行之卽見其效蓋¶
　无人境處習煉己者謂之小隱小隱若定方可大隱市廛儻¶
　外絶境而内念不除見境卽動此非眞履實踐皆是言清行¶
　濁總爲地獄種矣夫絶慾之士上聖每加陰護鬼神暗中欽¶
　仰丹道自然成眞昔紫虛元君與茅眞君校勘天下眞仙得¶
<pb:CK-KZ_JY002_02p014a>¶
　失之事其中頓落者四十七人復上者纔二人勘其慾心未¶
　絶故也慾罪若無十業俱弭齊同慈愛物我兼容異骨成親¶
　自利利他國安民豐欣樂太平國身也民身中之精炁也昔¶
　老君授于吉太平之要曰夫人天付之神地付之精中和付¶
　之炁人能寶精去慾固炁愛神内則身得長生外則國致太¶
　平况有諸内必形於外了性則身清淨了命則丹圓成内則¶
　性命雙修外則善行彰著福國安民而欣樂太平矣經始出¶
　教一國以道預有志心宗奉禮敬皆得度世内義曰人禀道¶
　炁而生是心寧无有乎蓋由耽著幻妄迷昧昏蒙一遇經法¶
　此心復明謂如今之指出丹體乃本來之物非昔無而今有¶
<pb:CK-KZ_JY002_02p014b>¶
　雖得之於聞道之後實先有於聞道之前故曰預有志心青¶
　元眞人曰宗奉此經以求濟度禮者禮事此經如父如母如¶
　師如長畏愛之間惟恐慢易敬者敬重此經如金如寶如珠¶
　如玉愛惜不捨惟恐失之旣盡四心皆獲度世而長生矣頌¶
　曰寶珠如黍在空懸上聖高尊總現前珠口且容旡鞅眾方¶
　知經力妙玄玄¶
道言元始天尊説經中所言並是諸天上帝内名隱韻之音亦¶
是魔王内諱百靈之隱名也非世之常辭上聖已成眞人通玄¶
究微能悉其章誦之十過諸天遙唱萬帝設禮河海靜默山嶽¶
藏雲日月停景璇璣不行群魔束形鬼精滅爽迴屍起死白骨¶
<pb:CK-KZ_JY002_02p015a>¶
成人至學之士誦之十過則五帝侍衛三界稽首魔精喪眼鬼¶
妖滅爽濟度垂死絶而得生所以爾者學士穢炁未消體未洞¶
眞召制十方威未制天政德可服御地祇束縛魔靈但却死而¶
已不能更生輕誦此章身則被殃供養尊禮門戸興隆世世昌¶
熾與善因縁萬災不干神明護門斯經尊妙獨步玉京度人无¶
量爲萬道之宗巍巍大梵德難可勝¶
　上陽子曰天尊説經中所言以世法釋三十二天帝諱卽諸¶
　天上帝内名隱韻如青天魔王巴元醜伯等卽魔王内諱无¶
　英公子桃康合延之類卽百靈隱名青元眞人曰夫靈寶爲¶
　道炁之祖度人爲萬法之先元始含藴妙道出法度人流散¶
<pb:CK-KZ_JY002_02p015b>¶
　文言制成音律非下世文章之比中下之仙不可盻其篇目¶
　惟上聖眞人深造道妙始能通玄究微以道用釋是經卽還¶
　丹也老子曰名可名非常名經中所言上帝内名隱韻之音¶
　者太乙眞人破迷歌云如何却是道太乙含眞炁太乙豈非¶
　内名乎先哲云乾坤之内宇宙之間中有一寶祕在形山此¶
　卽隱韻之音正陽眞人曰生我之門死我戸此卽魔王内諱¶
　伯陽眞人曰眞人潛深淵佛祖曰坐上有一无位眞人此卽¶
　百靈之隱名如上皆至玄甚微非上聖之士躬親踐履修行¶
　成眞得道常人烏能通達而究竟哉通究悉三字之義奚可¶
　略而不詳通者通其經意究者究其丹道悉者悉其火候只¶
<pb:CK-KZ_JY002_02p016a>¶
　此三事一理就中多少玄微且如丹經所言藥之内名者日¶
　魂月魄庚虎甲龍水銀朱砂紅鉛黑錫黃芽白雪姹女嬰兒¶
　金液流珠華池神水交梨火棗鳳髓龜精此皆藥之内名又¶
　如乾坤鼎器坎離匡廓玄關一竅太乙神鑪神室黃房混元¶
　丹鼎懸胎偃月金鼎玉鑪此皆鼎器之隱諱又如陰陽火候¶
　太易子癸復震屯蒙母隱子胎刀圭媒聘攢簇時節情性主¶
　賓白黑雌雄朔望弦炁顛倒浮沉抽添沐浴烹煉温養斤兩¶
　爻符脱胎換鼎此皆火候之隱名又如恍惚窈冥先天太極¶
　初三成震月現庚申西南得朋首經至寶文武逆順至日閉¶
　關擘裂鴻濛鑿開混沌建立鄞鄂剏造鼎爐以有入无流戊¶
<pb:CK-KZ_JY002_02p016b>¶
　就己防危杜險復命歸根龜息踵音千百億化此皆還丹隱¶
　韻之音無非玄一祖炁之妙學者必須明師通玄究微精達¶
　深曉是請上聖方能悉其章也誦之十過者槩言還丹之成¶
　功道高德隆之喻若其庸人不明説經之義直以念誦十過¶
　而妄希求諸天遙唱萬帝設禮如經所言者必无是理若修¶
　還丹功成道備則其靈應豈止如是哉内義曰萬帝設禮者¶
　莊子所謂澹然无極而眾美從之天地之德聖人之道者也¶
　河海比愛河苦海也人心被妄幻所有則愛從情出苦從識¶
　至若修金丹要德合天地道同聖眞則愛河靜息而苦海淵¶
　默矣山嶽藏雲黃庭經曰五嶽之雲炁彭亨卽五藏雲炁眞¶
<pb:CK-KZ_JY002_02p017a>¶
　人之息深深則五藏炁盈如山嶽之藏雲也日月兩目也景¶
　光也神也眞人神不外馳目雖視物而凝然不動故曰停景¶
　璇璣斗極也人心象之極者旋而不移視而察之乃若不動¶
　眞人者任其自然心須應物而湛然常寂故曰不行羣魔紛¶
　紜萬緒惑亂我心旣任其自然則應之若无事故曰束形鬼¶
　精三尸也三屍不去道必難成能體純素三尸自絶故云滅¶
　爽迴尸起死白骨成人丹成之士非特獨善其身更宜推功¶
　及物濟死度生淨明經云吾丹旣成變化自在所不足者上¶
　帝之詔未至於是積功以期眞命焉吳眞君猛起于慶於已¶
　亡豈非迴屍起死乎至學之士勤苦精進无退轉也五帝五¶
<pb:CK-KZ_JY002_02p017b>¶
　藏之神肝魂肺魄心神腎精脾意此五者若人恬澹則神定¶
　魂清意安魄寧精不走失若人躁競則神疲魂濁意亂魄散¶
　精遂潰耗夫人非不欲安而壽而日應酬神稍疲倦則三尸¶
　九蟲作我蟊賊是以丹田之眞爲其所擾精進之士必屍蟲¶
　消絶五藏之神各安其職故曰侍衛也三界三屍也乃人身¶
　三部陰濁昏邪之炁屬三徒之界上屍彭踞居人頭中屍彭¶
　躓居人腸下屍彭蹻居人足凡人嗜慾貪婬種種不善皆屍¶
　鬼所使庚申等日則詣天曹言人罪過毫髮不遺欲人速死¶
　彼則欣躍葛稚川曰子能絶三彭之仇乎古仙詩曰窮盡世¶
　間無限法除非丹藥殺三屍紫陽眞人曰由來庚甲申明令¶
<pb:CK-KZ_JY002_02p018a>¶
　殺盡三屍道可期此乃銷惡成仁化頑從善被我制伏護我¶
　修行故曰稽首也魔精喪眼鬼妖滅爽魔精有隻眼而形不¶
　可見鬼妖有精爽而體不具一切常人醉生夢死皆爲妖魔¶
　所害而反以爲樂者何也六慾七情之未除故也大修行人¶
　七情俱忘六根盡淨則魔精喪其瞎眼而變爲慧眼鬼妖滅¶
　其精爽而化出神通上根之器精進堅固而行之者雖垂死¶
　將絶猶可延其生况年壯而氣裕者乎青元眞人曰萬縁紛¶
　起是内魔災苦所逼爲外魔内魔不絶是曰精七情六慾是¶
　謂鬼惱亂顛倒障我道德此所謂妖至學之士心无退轉彼¶
　皆不得而爲此妖魔之障矣初學者雖无内想然外境卒至¶
<pb:CK-KZ_JY002_02p018b>¶
　此心卽亂奚可煉丹故經云爾者學士穢氣未消也淫慾之¶
　人不能清淨自知體有穢氣若見修行之人急當迴避毋觸¶
　忤其眞氣以招殃禍而初學之人慾念不除則體亦穢氣不¶
　能洞達眞道又焉能召制十方雖積小善寸功未能臨制上¶
　天七政之辰蓋金丹之士所行與天地合德與日月合明天¶
　罡所指斗極居前也若修丹未成則威未制天政此名初仙¶
　若未能修行而積德重厚此名地仙其德止可伏御地祇也¶
　束縛魔靈者以其不明先天妙道唯存想行符役驅神鬼又¶
　常吸呼陰戸鬼氣是名鬼仙如上積行不倦亦可延壽故曰¶
　但却死而已不能更生此形體以久視長生儻一旦不行禍¶
<pb:CK-KZ_JY002_02p019a>¶
　難卽至也知此道而不行又輕與人妄論是謂輕誦此章身¶
　則被殃内義曰金丹之要全在精勤調燮精則必明勤則必¶
　成首則勤於采取次則戒於持盈以俟鼎器圓成藥物全備¶
　則運符進火添抽汞鉛時晷相符節候无爽故得陰陽氣足¶
　離坎珠圓神化成眞長生久視若乃情躁心怠妄作謾爲緯¶
　候相差符節不應則隆冬大暑盛夏嚴霜姹女逃亡赤龍奔¶
　逸神精旣失金液難求氣索體羸形衰身殁供養尊禮虔心¶
　供養日夕尊禮眞仙聖師而又修行篤敬外則宅舍昌盛内¶
　則身心安寧動與吉會神明護門高象先日夕思眞不覺魂¶
　升玉京上帝憐之命西華太乙夫人指示金丹訣其篇有曰¶
<pb:CK-KZ_JY002_02p019b>¶
　乾坤陰陽之門戸乾道男兮坤道女時人不識眞陰陽茫茫¶
　天地尋龍虎觀此則門戸宅舍在吾身也斯經尊妙獨步玉¶
　京七籖經教部云夫三洞者是一乘之妙旨三景之玄言了¶
　則上聖可登悟則高眞斯陟龍章鳳篆顯至理之良詮玉簡¶
　金書引還元之要術况斯經爲三洞之冠故云獨步玉京從¶
　古至今仙眞上聖未有不由是而修證者萬法千門靡不出¶
　此巍巍蕩蕩非可以名言思議頌曰内名隱諱不堪論无位¶
　眞人號獨尊了得内名須受用方知劫劫鎮長存¶
道言凡誦是經十過諸天齊到億曾萬祖幽魂苦爽皆卽受度¶
上昇朱宫格皆九年受化更生得爲貴人而好學至經功滿德¶
<pb:CK-KZ_JY002_02p020a>¶
就皆得神仙飛昇金闕遊宴玉京也上學之士修誦是經皆卽¶
受度飛昇南宫世人受誦則延壽長年後皆得作尸解之道魂¶
神暫滅不經地獄卽得返形遊行太空此經微妙普度无窮一¶
切天人莫不受慶无量之福生死蒙惠上天所寶不傳下世至¶
士齎金寶效心盟天而傳輕泄漏慢殃及九祖長役鬼官侍經¶
五帝玉童玉女各二十四人營衛神文保護受經者身¶
　上陽子曰十過以成數言經功圓成諸天齊到青元眞人曰¶
　億曾萬祖乃无始以來捨身受身所育父母乃祖乃先幽滯¶
　魂靈久拘苦爽悉獲受度上昇朱宫南方丹天世界有南昌¶
　上宫宫有朱陵之府府有流火之庭乃鍊化度仙之所獲超¶
<pb:CK-KZ_JY002_02p020b>¶
　升者經由此宫受三火大鍊鍜鍊五濁穢形以王眸之光鍊¶
　其氣質以黃華之水灌蕩尸形然後内孕靈眞隨其報化而¶
　遂更生鍊度之格有三上學三年受度中智九年下學二十¶
　四年格皆九年者總以中格言之此世法釋也若以道用當¶
　求於身十過者則十月之理諸天齊到者萬神混歸元一億¶
　曾萬祖乃父母假合之物幽魂苦爽卽有身之後昏濁之氣¶
　皆卽受度上昇朱宫乃鍊化假合昏濁之氣超入清淨光明¶
　之域受化更生得爲貴人謂融鍊假合昏濁之氣俱化陽神¶
　更生眞氣萬神爲一神萬氣爲一氣長養聖胎也學士到此¶
　地位已得神全氣足延年長生所謂仙者尚未可言而好學¶
<pb:CK-KZ_JY002_02p021a>¶
　至經功滿德就皆得神仙若進修内功成就外行方可言仙¶
　内功者火候脫胎神化之道外行者濟人利物如漢天師區¶
　别人鬼葛仙翁濟度幽魂許眞君誅剪蛟妖是矣經云學者¶
　雖守道不作功德亦不能得道若内丹成積修外行則功滿¶
　德就飛昇金闕遊宴玉京眞不虛也上學之士修誦是經皆¶
　卽受度飛昇南宫上學者聞道勤行也老子曰上士聞道勤¶
　而行之蓋勤則有功卽飛昇南宫也世人受誦則延壽長年¶
　後皆得作尸解之道世人乃常俗之流紫陽眞人曰大丹之¶
　法至簡至易雖愚昧小人得而行之亦躋聖位尸解有四種¶
　一者兵解若嵇康寄戮於市淮南託刑于獄二者文解若次¶
<pb:CK-KZ_JY002_02p021b>¶
　卿易質於履長房假形於竹三者水火解若馮夷溺於大川¶
　封子焚于大樹四者坐解視其已死而足不青皮不皺目光¶
　不毁屈伸從人名太陰鍊質肉過百年不朽更起成人眞誥¶
　云尸解仙不得御華蓋乘龍登太極但不死而已故云魂神¶
　暫滅不經地獄卽得返形遊行太空也說者謂尸解者曰瑩¶
　骨輕精血不變投其屍于名山大川百年之後化生珠玉也¶
　此經微妙普度無窮一切天人莫不受慶以道用釋此經卽¶
　至寶也卽金液也微妙卽白虎也卽兩七也崔眞人入藥鏡¶
　兩七聚輔翼人以此經微妙之功順則生物逆則成丹廣濟¶
　有情普度無窮矣一切天人大修行者以天人分兩義猶金¶
<pb:CK-KZ_JY002_02p022a>¶
　丹分龍虎二物莫不受慶天人以法藥兼施故皆受慶經功¶
　圓滿丹道成眞豈特身被長生之恩偕祖禰蒙超升之惠上¶
　天所寶不傳下世此從世法釋青元眞人曰上眞朝奏必嘯¶
　詠此篇天實寶愛不傳下世因後聖君堅請以保甲申洪災¶
　所以聖聖相傳不及凡俗唯至士齎金寶效信質心盟告諸¶
　天方可傳授何則人之愛者唯金寶金爲堅剛之物太上設¶
　此使人捨己所愛破慳恡心以此捨心回向表其心誠堅如¶
　金石若輕泄妄傳殃及九祖矣侍經五帝玉童玉女各二十¶
　四人此道用釋經者祖氣也五帝妙化五行之氣童女二十¶
　四人是合内外二景眞神眞氣營衛丹體保護受經圓成大¶
<pb:CK-KZ_JY002_02p022b>¶
　丹也昔許旌陽鍊還丹乃感上帝遣五仙童女持劔而下旌¶
　陽日與之戲劔後乃成道豈非保護受經者身乎頌曰上天¶
　所寶不輕傳若得親傳可上天金寶效心何所貴此經微妙¶
　福無邊¶
道言正月長齋誦詠是經爲上世亡魂斷地逮役度上南宫七¶
月長齋誦詠是經身得神仙諸天書名黃籙白簡削死上生十¶
月長齋誦詠是經爲國王帝主君臣父子安鎮國祚保天長存¶
世世不絶常爲人君安鎮其方民稱太平八節之日誦詠是經¶
得爲九宫眞人本命之日誦詠是經魂神澄正萬氣長存不經¶
苦惱身有光明三界侍衛五帝司迎萬神朝禮名書上天功滿¶
<pb:CK-KZ_JY002_02p023a>¶
德就飛昇上淸¶
　上陽子曰如世法則正月長齋誦詠是經正月爲一歲之始¶
　四孟之首乃天官上元大慶之月精思不替曰長守心戒慎¶
　曰齋是謂正月長齋口念聲揚曰誦行坐長吟曰詠是爲誦¶
　詠是經青元眞人曰正月爲四始之首天地通泰萬物更生¶
　之時乘天官考校之格長齋誦經度上世亡魂斷絶地司連¶
　逮之苦度上南宫也道用則爲進火之月采藥之時皆爲身¶
　中修行下工之旨内義曰正月屬寅修丹采藥以寅申爲起¶
　伏之候寅乃陽起之候欲於甲時行功則於寅時先守以至¶
　甲時施用長齋者清心也誦經者攝炁也清心攝炁是爲采¶
<pb:CK-KZ_JY002_02p023b>¶
　藥上世亡魂乃身中積陰之炁陽炁雖從子上發生一陽在¶
　五陰之下至於寅時猶陰陽相干陰上陽下鬱而未暢故曰¶
　逮役至于甲時以法薰蒸陽氣奮發上騰入于離宫得不謂¶
　之斷地逮役度上南宫乎蓋經中所言朱宫或言南昌上宫¶
　或言朱陵或言南宫者皆離宫也離必以坎爲應故張眞人¶
　曰取將坎位中心實點化離宫腹内陰是也七月長齋誦詠¶
　是經身得神仙七月屬申乃陽伏之候欲於庚時行功則於¶
　申時先守至於庚時運汞投鉛鼎中成寶亦名采藥亦鑄鼎¶
　器陽氣日盛陰氣日消所謂純陰鬼也純陽仙也陽氣旣壯¶
　卽得仙之漸功滿氣足神化脫胎眞人出現故曰身得神仙¶
<pb:CK-KZ_JY002_02p024a>¶
　得道之士酆岱落其死籍移注仙籍膺圖受籙乃獲上昇故¶
　曰諸天書名黃籙白簡削死上生也十月長齋誦詠是經内¶
　義曰采藥足備鑄鼎圓成預先十月入室調和神氣去冬至¶
　十五日爲始謹存神於腎間謂之築固靈根使根源本始神¶
　氣俱生身猶國也神爲身之主氣爲神之臣神滿氣盈百骸¶
　俱理丹成質蛻久視長生骨肉同飛形神俱妙一如經之謂¶
　矣八節之日誦詠是經得爲九宫眞人八節八卦也入室運¶
　符進火以冬至日子時爲首起火神存在腎陽火運行其神¶
　隨逐而進腎中根也神室蔕也自根至蔕根蔕相連結胎成¶
　果一舉三時自子至丑自丑至寅金火逼逐歸還神室金丹¶
<pb:CK-KZ_JY002_02p024b>¶
　漸結應冬至立春節屬坎艮卦至卯時沐浴辰時進火至巳¶
　金火逼逐還至髓海應春分立夏節屬震巽卦陽火至極午¶
　時運符至未至申金水推運從雙關鵲橋入室包固玄珠應¶
　夏至立秋節屬離坤卦至酉沐浴戌亥運符眞氣歸源一陽¶
　來復應秋分立冬節屬兌乾卦周而復始循環不已蓋促一¶
　年之功於一日之内以應八節凡此運用陽火陰符皆歸中¶
　宫長養聖胎十月氣足寶鼎功成脫胎神化是爲眞人夫八¶
　卦環列外實中虛丹體居中易曰八卦成列象在其中此其¶
　所以爲九宫眞人也又世法釋八節之日是太乙司命領諸¶
　官吏紀錄世人罪福功過有功則舉有過則罰其日誦經乘¶
<pb:CK-KZ_JY002_02p025a>¶
　保舉之格爲九宫眞人本命之日誦詠是經魂神澄正萬氣¶
　長存人身三魂一魂居直本屬宿宫一魂居地府一魂居形¶
　内七魄常在身七魄使人昏淫三魂喜人爲善遇本命日魂¶
　神降體就尸合同循環歸降不絶則生人安穩災病不生本¶
　日清淨身心不酒不色更衣焚香誦經習善坐不睡眠卽得¶
　魂與魄合魂屬陽魄爲陰陰陽相和道氣内降命根堅固身¶
　體清安若以酒色昏亂形體魂歸一見去身七步之遠取合¶
　不能穢惡衝射魂乃復去七魄因魂不能來合則其陰氣愈¶
　盛鼓舞得志肆情恣慾矣若三度昏亂魂不得合魄者則陽¶
　衰陰旺七魄與陰鬼交通但思淫亂夫七魄各有名曰尸狗¶
<pb:CK-KZ_JY002_02p025b>¶
　伏尸雀陰吞賊飛毒除穢臭肺尸狗主貪伏尸主食雀陰主¶
　婬吞賊主偷飛毒妄想除穢敗善臭肺主一切煩惱以其不¶
　善故名亦惡人但念頭不正卽便引入邪道耽滯酒色游夢¶
　眾惡污濁穢行迷亂多睡耗精疲神喪氣多病惱亂至死彼¶
　却紓快若於本命之日精心行善誦經行道每每不倦有進¶
　無退善功徹天則如經之應感功滿德就則飛昇也許眞君¶
　靈寶淨明度人經法有十毋忘其中最切者毋忘剛潔謂人¶
　剛則有守不行婬邪潔則戒行不貪飲食不淫則不損身之¶
　精神戒食則不殺物之性命故夫飲酒好色而誦經論道者¶
　其罪最重此皆世法釋也若言道用尤有妙理夫本命之日¶
<pb:CK-KZ_JY002_02p026a>¶
　是采藥入室之日是還元返本之日是歸根復命之日故一¶
　年之内止有此日此日之中唯在一時一時之間只用二刻¶
　是攢簇之法也攢七十二候於一日簇三萬六千正氣於一¶
　時比一時得六候止用二候誦經鍊丹則一時中尚餘四候¶
　别有妙用須在心傳此爲本命之日也彭眞人曰初則全無¶
　形質一如鴻濛混沌之中旣經起火運符便應元年滋產此¶
　爲本命之日受氣之初參同契曰冠婚氣相紐元年乃芽滋¶
　内義曰若火候畢行脫胎神化之道聖胎存於髓海之中以¶
　周星六十日爲期本命一周以合周星之數忽然如霹靂之¶
　聲天門裂開聖胎脫出凡蛻爲仙長生不死魔王保舉諸天¶
<pb:CK-KZ_JY002_02p026b>¶
　奉迎功備德隆飛騰可待李昌齡曰功者日用之謂德者日¶
　新之謂苟能閔閔然如農夫之望歲汲汲然如商賈之營財¶
　今日積德明日累功所謂地仙三百善行之只在一年天仙¶
　一千三百善行之只在四年第人雖行多至中廢爲心不堅¶
　故也紫虛元君曰傅先生少好道入焦山石室七年忽遇太¶
　極眞人授以木鑽使穿一磐石戒曰石透吾當度汝石厚五¶
　尺餘傅穿之不息積四十七年石忽穿透太極眞人果來度¶
　之此心堅之至况誦經行道而精進者乎頌曰三月長齋誦¶
　是經諸天上聖爲書名人知本命詠經日日用之間顛倒行¶
道言行道之日皆當香湯沐浴齋戒入室東向叩齒三十二通¶
<pb:CK-KZ_JY002_02p027a>¶
上聞三十二天心拜三十二過閉目靜思身坐青黃白三色雲¶
氣之中内外蓊冥有青龍白虎朱雀玄武師子白鶴羅列左右¶
日月照明洞煥室内項生圓象光映十方  如此分明密呪曰¶
　貪羅鬱羅符无蘇陀太沖太極陰陽包和出有入无入生出¶
　死鬼神莫測變化自然元始混炁玄中之玄上干有終下洞¶
　大淵誦之一遍沉痾自痊煉魂浴魄眞陽自全齋戒禮誦萬¶
　過飛仙无上祕呪受命綿綿重宣心呪貪羅洞明玉清上極¶
　梵炁氤氲分靈布炁降注付身形神俱妙與道合眞臣身得¶
　道七祖飛昇垂如金格統攝萬靈急急如元始玄都律令¶
无上玄元太上道君召出臣身中三五功曹左右官使者侍香¶
<pb:CK-KZ_JY002_02p027b>¶
金童傳言玉女五帝直符直日香官各三十二人關啟所言今¶
日吉慶長齋清堂修行至經无量度人轉經受生願所啟上徹¶
徑御¶
无上三十二天元始上帝至尊几前¶
　畢引炁三十二過東向誦經¶
　上陽子曰此經實修行之旨示祖炁之眞所以直言行道之¶
　日而不曰誦經之日者要知經卽丹也丹卽道也道卽經也¶
　非道則不出經非經則不出丹非丹則不成道一定之理更¶
　无别途此當以道用與世法通釋夫行道有二有内行道有¶
　外行道今先指外行道沐浴齋戒嚴設壇墠燒香誦經步虛¶
<pb:CK-KZ_JY002_02p028a>¶
　朝贊爲外行道東海青元君曰以五香水持呪洗身此外沐¶
　浴大行梵炁周回十方以至中理五炁混合百神是内沐浴¶
　齋者非止禁茹葷穢且先屏絶婬慾蓋齋心可以防患戒性¶
　可以消災入室者入靖絶塵身心專注可與神靈交通東向¶
　爲長生之方召集生炁叩齒之法左爲天鐘右爲天磬召仙¶
　靈也中爲天鼓朝奏上聖心拜者身形不動專意存禮閉目¶
　者收視内觀炁乃凝寂青爲玄一之炁黃乃元一之炁白乃¶
　始一之炁三色之義取法三清坐而存之神明自見内景外¶
　境蓊然冥合次存青龍自肝出居左白虎自肺出居右朱雀¶
　自心出居前玄武自腎出居後師子白鶴各以六數存之自¶
<pb:CK-KZ_JY002_02p028b>¶
　六腑而出分左右左目化爲日輪現紫赤之光九重右目化¶
　爲月輪現黃白之光七重與身相去三尺光明煥爛射入鼻¶
　中通腦後入金華宫結成圓光大如車輪以前青黃白三色¶
　相間是爲九色圓象以此光明遍照十方然後念前密呪密¶
　者不出聲也呪畢關告如前關告畢東向端坐存所出身中¶
　四獸等神在前聽法聞經然後出聲琅誦不得雜想接談間¶
　斷經法如對君父无少懈怠務在感通徹天也此乃外行道¶
　皆世法之當然若以内行道則是道用其事逈别何以故世¶
　人看經只看過了不知經中是一大修行教指人行此經中¶
　之道故云行道之日而不言看經之日修煉内丹則有入室¶
<pb:CK-KZ_JY002_02p029a>¶
　下工故云入室東向而不言登壇升堂者皆修還丹之説蓋¶
　經者敬也天尊説經令下愚之人知所歸敬則心向善不作¶
　非爲存神養炁可以无災若不沐浴齋戒更衣入室而誦者¶
　反招殃譴若上士至人則行經中之道故云行道之日經卽¶
　道道卽丹修丹方有入室之事故云入室東向凡煉還丹先¶
　須煉己存心故云沐浴有道之士先絶慾想故云齋戒愚人¶
　不知此事卻乃高聲念將過去何謂行道曰修還丹也何謂¶
　還丹曰必須師指故純陽眞人曰不因師指此事難知老君¶
　曰吾非聖人學而得之故學丹必先求師不可妄自猜説旣¶
　得師傳先須煉己何謂煉己曰去慾念養精炁故純陽曰先¶
<pb:CK-KZ_JY002_02p029b>¶
　須煉己待時旣能煉己須結丹友以爲外護劉海蟾云箇事¶
　非常事尋人未得人陳泥丸云若无同志相規覺時恐爐中¶
　火候非旣得其侣先尋爐鼎悟眞篇云先把乾坤爲鼎器次¶
　摶烏兔藥來烹旣得爐鼎然後擇日何謂擇日紫陽眞人曰¶
　鉛遇癸生須急採又曰甘露降時天地合卽此是也得其日¶
　又得其時已須行卦炁故悟眞篇曰取將坎位中心實點化¶
　離宫腹内陰所以叩齒三十二心拜三十二者環六十四卦¶
　也閉目靜思者伯陽眞人曰耳目口三寶閉塞勿發通眞人¶
　濳深淵浮游守規中也身坐青黃白三色雲炁之中者我師¶
　縁督子曰先天一炁自虛无中來青炁是汞白炁是鉛黃炁¶
<pb:CK-KZ_JY002_02p030a>¶
　是土以其汞鉛未合藉土合之紫陽自序云追二炁於黃道¶
　會三性於元宫攢簇五行合和四象龍吟虎嘯夫唱婦隨方¶
　知内外蓊冥四獸羅列日月照明洞煥室内項生圓象如此¶
　分明密呪者大音希聲之謂此之謂行道此之謂誦經此之¶
　謂内外二景煉丹旣就然後關告而身中魂魄皆化爲神矣¶
　頌曰入室之功卻妄情誦經行道早修行傳言玉女先關啟¶
　三十二天次第昇¶
¶
¶
¶
<pb:CK-KZ_JY002_02p030b>¶
¶
¶
¶
¶
¶
¶
¶
¶
¶
¶
　
<pb:CK-KZ_JY002_02p031a>¶
#+PROPERTY: JUAN 002
<pb:CK-KZ_JY002_02p031a>¶
* 太上洞玄靈寶无量度人上品妙經註卷中¶
　上陽子曰經者道也敬也道則遵之而行敬則守之勿失世¶
　知所敬者三寶也夫三寶實妙道之宗以道用釋則曰身中¶
　三寶以世法釋則曰教中三寶其身中三寶有二事也曰教¶
　中三寶有二說也今言教中三寶曰道經師三寶有今科古¶
　科三寶此二說也道乃元始玄一之祖炁以生天地人物是¶
　爲道寶經乃玉晨道君演元始玄一之道爲萬世梯筏是爲¶
　經寶師則老君降授張天師經籙以傳世流教是爲師寶教¶
　之源流實遵天師而亦有二說也故教中以前三寶爲今科¶
　以後三寶爲古科而其號稱亦異此世法化俗之說若言道¶
<pb:CK-KZ_JY002_02p031b>¶
　用則是身中三寶有二事也元始玄一至眞之精曰天寶亦¶
　曰道寶上淸金液先天之炁曰靈寶亦曰經寶混元无極至¶
　眞之神曰神寶亦曰法寶此身中之三寶非此三寶不能還¶
　丹不能做佛不能成仙而三寶大有金書言天寶靈寶神寶¶
　皆分炁而化亦身中之三寶若論還丹金液之道則身中三¶
　寶又有二說神炁精爲内三寶耳目口爲外三寶能尊其外¶
　三寶而不妄動則内三寶方結還丹而成胎嬰也故夫眞文¶
　寶符龍章鳳篆玉笈金書三洞奥典三十六部萬八千篇皆¶
　出於三寶中曰經所以經卽丹也卽先天之一炁也此度人¶
　經乃玉晨道君演元始之道以授玄一眞人玄一授天眞皇¶
<pb:CK-KZ_JY002_02p032a>¶
　人天眞皇人依道君所傳書而成文以爲經故每章以道言¶
　置首唯本章與玉曆二章不題道言乃皇人直以元始之道¶
　而書之然皆道君之所授今人以有道言者爲序无道言者¶
　爲經非也有誦二章而不誦前經者尤非也前標太上洞玄¶
　靈寶无量度人上品妙經者皇人所標也此則直標元始无¶
　量度人上品妙經者道君所標也然經之源流所傳亦别而¶
　諸經皆出於道君故道君爲經寶經體道而行道因經而用¶
　若論金液還丹則經先丹而行丹後經而用借經表丹則曰¶
　先天无上靈寶九還金丹假道說經則曰元始无量度人上¶
　品妙經頌曰元始先天神炁精玄功无量最神靈度人度我¶
<pb:CK-KZ_JY002_02p032b>¶
　須人度上品 丹方是妙經¶
元始洞玄靈寶本章上品妙首十迴度人百魔隱韻離合自然¶
混洞赤文无无上眞元始祖劫化生諸天開明三景是爲天根¶
上无復祖唯道爲身五文開廓普植神靈无文不光无文不明¶
无文不立无文不成无文不度无文不生是爲大梵天中之天¶
鬱羅蕭臺玉山上京上極无上大羅玉淸渺渺劫仞若亡若存¶
三華離便大有妙庭金闕玉房森羅淨霐大行梵炁周迴十方¶
中有度人不死之神中有南極長生之君中有度世司馬大神¶
中有好生韓君丈人中有南上司命司錄延壽益算度厄尊神¶
迴骸起死无量度人今日校錄諸天臨軒¶
<pb:CK-KZ_JY002_02p033a>¶
　上陽子曰此章渾是道用元始太極未分先天之祖炁洞玄¶
　三洞玄奥萬法之眞宗靈寶本章性也有也體也命之應也¶
　玄之根也老子曰有物混成先天地生是以能生物生人也¶
　上品妙首命也无也用也性之應也牝之門也紫陽眞人曰¶
　白虎首經至寶華池神水眞經以其能生佛生仙也迴者復¶
　也還也在經則曰十迴度人在丹則曰九還金丹此經所以¶
　爲三洞之冠者在一度字也求仙作佛必先明度字方能復¶
　此元陽眞炁以結還丹百魔隱韻身中六根八識三魂七魄¶
　三部八景二十四神未知行道之人皆爲其汨亂心君引歸¶
　慾界故曰百魔今旣修煉太丹則百魔受制更無惱試離合¶
<pb:CK-KZ_JY002_02p033b>¶
　自然蓋還丹之道雖曰有爲而非强爲一離一合皆出造化¶
　之自然悟眞篇曰二物會時情性合五行全處虎龍蟠者此¶
　也混洞赤文卽本來之眞性不壞之元神靑元眞人曰元爲¶
　萬物之根立乎大象之首運化而无窮始爲恍惚之初在乎¶
　萬化之先獨尊而變遷洞玄洞觀玄一化度天人靈寶在天¶
　曰靈在世曰寶本章具載修眞合道之本上品獨得其玄方¶
　便設教妙首眾妙之首萬法之宗天地虛妙而淸陰陽同妙¶
　而純日月含妙而明五行合妙而精萬物盡妙而眞内義曰¶
　上品妙首金液還丹无上妙道之冠十迴度人十月之功度¶
　世爲仙百魔隱韻丹之異名離合自然喻金木間隔復能互¶
<pb:CK-KZ_JY002_02p034a>¶
　并水火相尅復成旣濟自然而成造化混洞赤文萬物之本¶
　源眾生之眞性一炁之祖萬神所宗西昇經曰虛无生自然¶
　自然成大道夫道者无形无體卽先天一炁而化生萬物爲¶
　天地造化之本修金丹者體循造化以虛无自然先天眞一¶
　之炁名曰空炁金胎生金母而作丹基此炁父母未交之前¶
　與混沌同體故曰混洞父母媾精之後此炁欻然感附謂之¶
　陽精喻爲銀礦名曰元神藏在坤宫故謂之性卽本來面目¶
　未生之前謂之陰金已生之後謂之陽鉛是爲五金之母參¶
　同契曰徑指天地之靈根將爲藥祖明示陰陽之聖母用作¶
　丹基天地混沌之先此炁結而成玉字故曰赤文乃无上可¶
<pb:CK-KZ_JY002_02p034b>¶
　上至眞妙道故曰无无上眞也元始祖劫化生諸天元炁始¶
　炁於祖劫初化分三炁而生三天曰淸微天禹餘天太赤天¶
　三天之炁化分九炁而生九天曰始靑天靑元天始丹天太¶
　丹天始素天大素天始玄天大玄天靑微天九天梵炁化分¶
　而生九霄九天曰大霄暉明流光素景天靑霄元眞寶曜天¶
　碧霄總生開靈傳道天絳霄太平應化道主天丹霄中極至¶
　妙變空天玉霄皓元威德耀晶天琅霄飛靑元關傳濟天紫¶
　霄合景雙闕化身天神霄玉淸妙景大有天九霄梵炁化分¶
　下生九天卽生神九天一南方鬱單无量天二西北禪善无¶
　量壽天三東方梵監須延天四西南寂然兜術天五東南波¶
<pb:CK-KZ_JY002_02p035a>¶
　羅尼密不驕樂天六北方洞元化應聲天七西方靈化梵輔¶
　天八東北高虛淸明天九中央无想无結无愛天又生大羅¶
　上淸玉眞三十六天下生四種民天種民天之下一百三十¶
　五萬八千里生无色界四天无色界之下三十六萬里生色¶
　界一十八天色界之内有輕塵六天細塵六天麤塵六天色¶
　界之下三十萬里生欲界六天欲界之下五百二十億萬里¶
　化生五億諸天八圓世界四種民天之上布日月星辰主持¶
　萬物故曰開明三景人之生亦類是也父精母血包于母腹¶
　精血未凝如珠似露凝結之後生形五瓣頭與四肢男子先¶
　生左腎次右命門女則反是本性繼種於兩腎之間妙化之¶
<pb:CK-KZ_JY002_02p035b>¶
　炁自然生發次則上生兩瞳神水以至化生五臟六腑九竅¶
　百脉筋骨齒髮炁足形全脫胎而生故老君曰天地媾精陰¶
　陽布化一月爲胞精血凝也二月爲胎形兆胚也三月陽神¶
　爲三魂動以生也四月陰靈爲七魄靜鎮形也五月五行分¶
　五臟以安神也六月六律定六腑用資靈也七月七精開七¶
　竅通光明也八月八景神具降眞靈也九月宫室羅布以定¶
　精也十月炁足萬象成也故神布炁滿三萬六千關節根源¶
　本始一時生神此爲化生諸天開明三景是爲天根本起經¶
　曰夫道得三乃成故三合成德道不滿三諸事不成以内言¶
　之則曰鉛汞砂直指其物則我眞性并日用妙化陰陽二炁¶
<pb:CK-KZ_JY002_02p036a>¶
　合而成三上无復祖唯道爲身老君化胡經曰道者元炁虛¶
　无天地從之而生萬物資之而形皆祖炁之妙化在道則曰¶
　金丹故曰上无復祖唯道爲身也五文開廓普植神靈在丹¶
　則一炁復而變造五行五行具而成金胎在經則玉字出而¶
　結爲赤文五文具而植神靈五行者鉛汞砂銀土天一生水¶
　坎中藏鉛地二生火離中產砂天三生木震龍主汞地四生¶
　金兌虎體銀天五生土中宫結丹道非此不光文非此不明¶
　身非此不立丹非此不成炁非此不度藥非此不生是爲大¶
　梵天中之天大梵者先天炁凝而五行大備天中之天者身¶
　中有身也鬱羅蕭臺腦際也玉山上京泥丸也上極无上泥¶
<pb:CK-KZ_JY002_02p036b>¶
　丸之上大羅玉淸太玄也太玄内祕一機名日月高奔神化¶
　脫胎之要黃庭經曰高奔日月吾上道乃見玉淸虛无老渺¶
　渺劫仞至高至尊若亡若存卽張眞人云視之不可見其形¶
　及至呼之又卻譍三華離便頂顛屬南南本三數頂爲華蓋¶
　又曰圓蓋南屬離離爲午位三華爲金華玉華九華内丹已¶
　結而頂有三華大有妙庭卽上丹田乃百關總會之穴金闕¶
　玉房日宫爲金闕左目也月宫爲玉房右目也森羅星宿也¶
　言日月星宿列布而一身九竅霐澄大行梵炁卽先天妙炁¶
　周迴十方言妙炁營衛金胎神室温養大丹如上皆道用略¶
　註尚有至妙之妙心傳方可内景旣露外景須明今復釋以¶
<pb:CK-KZ_JY002_02p037a>¶
　世法庶幾賢愚各具眼目也混洞赤文自混沌之炁結而成¶
　赤文文字旣出而妙經行妙經行則祖炁具在人身散分于¶
　物類之内是曰无无上眞之謂也元始祖劫化生諸天元始¶
　以道祖而鎮大劫以祖炁而化生諸天祖炁分三炁而隸大¶
　羅三淸之界故曰開明三景要知此炁遇大劫而不壞故曰¶
　是爲天根此炁卽太極之始炁而生天生地生五行生人物¶
　已故曰上无復祖道之在人身亦猶炁之在天地間故曰唯¶
　道爲身赤文立而五文開廓經法行而普植神靈世无經文¶
　則不能光明不能成立不能自度自生是經爲大梵極品之¶
　音天中之天卽三淸大羅聖境大者覆蓋萬天羅者包羅三¶
<pb:CK-KZ_JY002_02p037b>¶
　界中有玉京山周迴八萬里下與崑崙對立山有鬱羅蕭臺¶
　臺有七寶城上極无上有玉淸殿又有三華離便之宫大有¶
　妙庭皆天尊宴息之所金闕玉房瑤池翠水森森列布皆憑¶
　梵炁周迴運轉故得久而長存此中有度人不死之神卽元¶
　始分化之號南極長生君卽朱陵大帝治太微垣司火煉之¶
　事度世君主陽九百六之變司馬君主滅邪卻試好生君卽¶
　靑華之别名主詮校韓君主南昌品秩學人司命司錄主功¶
　過予奪延壽益算主增注年命度厄尊神主消平厄難迴骸¶
　起死君主升度死魂飛尸登晨今天尊說法臨集帝軒校圖¶
　檢錄品度學人如人身與玉京无異金闕玉房丹田泥丸冥¶
<pb:CK-KZ_JY002_02p038a>¶
　然列布若一身神炁充滿則長生不死之神居其中亦如玉¶
　京之梵炁周迴而无壞頌曰玉京山上鬱羅臺上品經詮演¶
　十迴普植神靈行梵炁三華離便五文開¶
東方无極飛天神王長生大聖无量度人¶
南方无極飛天神王長生大聖无量度人¶
西方无極飛天神王長生大聖无量度人¶
北方无極飛天神王長生大聖无量度人¶
東北无極飛天神王長生大聖无量度人¶
東南无極飛天神王長生大聖无量度人¶
西南无極飛天神王長生大聖无量度人¶
<pb:CK-KZ_JY002_02p038b>¶
西北无極飛天神王長生大聖无量度人¶
上方无極飛天神王長生大聖无量度人¶
下方无極飛天神王長生大聖无量度人¶
十方至眞飛天神王長生度世无量大神並乘飛雲丹輿綠輦¶
羽蓋瓊輪驂駕朱鳳五色玄龍建九色之節十絶靈旛前嘯九¶
鳳齊唱後吹八鸞同鳴師子白鶴嘯歌邕邕五老啟途群仙翼¶
轅億乘萬騎浮空而來傾光迴駕監眞度生¶
　上陽子曰十方飛天大聖皆元始道炁分形東方諱總南諱¶
　飛西諱雲北諱无鏡東北諱梵東南諱那郁西南諱度仙西¶
　北諱钁炁上方諱瑛下方諱落一曰十方長生大聖一曰十¶
<pb:CK-KZ_JY002_02p039a>¶
　方救苦天尊奉元始命掌十方三界校量功德開度无量總¶
　括生死陶鑄學人藏經載八方諸天皆有无極大千世界東¶
　方无極諸天安大堂鄉大千納善世界南方无極諸天宛黎¶
　城境大千棄賢世界西方无極諸天福堂洲大千咸行世界¶
　北方无極諸天鬱單野大千淸靜世界東北无極諸天福集¶
　都大千長安世界東南无極諸天元福田大千用賢世界西¶
　南无極諸天延福鄉大千仁靜世界西北无極諸天福德野¶
　大千延賢世界上方上淸玉眞三十六天玄都无極世界下¶
　方黃曾三十二天八圓无極世界无量大神主監得道長生¶
　度世之事靑元眞人曰輿輦輪蓋皆陽精之炁所成鳳鶴龍¶
<pb:CK-KZ_JY002_02p039b>¶
　鸞乃陰精之炁所化上聖之人具眞常之道呼吸合散隨意¶
　現前陰陽炁諧如歌似曲皆炁所爲並非外物人若還丹功¶
　成陰魔亦化陽神元氣一呼萬神咸聽五臟神靈各隨方色¶
　自現輿輦儀衛來迎百骸眾神前導後從升舉朝元與此無¶
　異五老啟途東方靑靈始老姓關諱開字靈威仰南方丹靈¶
　眞老姓洞浮諱極炎字赤熛弩中央元靈元老姓通班諱元¶
　氏字含樞紐西方皓靈皇老姓上金諱昌開字曜魄寶北方¶
　五靈玄老姓黑節諱靈會字隱侯局十方大聖道位高尊乃¶
　感五老啟途而群仙翼轅億乘萬騎浮空而來然皆法身之¶
　神丹經有曰神御炁炁留形傾光回駕玉光飛雲迴旋天尊¶
<pb:CK-KZ_JY002_02p040a>¶
　之法座領監眾眞較度羣品以丹言則傾光迴駕乃坎離旣¶
　濟陰陽已交眞神化生温養胎室故曰監眞度生頌曰无極¶
　天眞集蘂宫丹輿綠輦御浮空傾光回駕群仙慶陽長陰消¶
　妙化功¶
諸天丞相南昌上宫韓司主錄監生大神執籙把籍齊到帝前¶
隨所應度嚴校諸天普告三界无極神鄉泉曲之府北都羅酆¶
三官九署十二河源上解祖考億劫種親疾除罪簿落滅惡根¶
不得拘留逼合鬼羣元始符命時刻昇遷北都寒池部衛形魂¶
制魔保舉度品南宫死魂受煉仙化成人生身受度劫劫長存¶
隨劫輪轉與天齊年永度三塗五苦八難超凌三界逍遙上淸¶
<pb:CK-KZ_JY002_02p040b>¶
上淸之天天帝玉眞无色之境梵行¶
　上陽子曰此道用世法兩事俱明世法諸天丞相天天各有¶
　丞相一云卽大羅神公南昌卽丹天世界上宫卽朱陵火府¶
　韓司宫中丈人卽司命也主煉度文籍之事主錄乃天中宰¶
　協侍宸主錄勒籍之司監生主生魂鑄魄也太上説經各持¶
　錄籍齊到帝前校其應受度者或宿名玄圖骨相合仙或修¶
　齋奉戒功德積感或敬奉三寶善功徹天或供養師寶爲三¶
　官所稱名在諸天者各爲嚴行考校據功量品隨其高下應¶
　受升度也以道用則執籙把籍元始炁分而陰陽判三才旣¶
　立而文籍生内義曰顯諸仁則爲錄籍藏諸用則爲陰陽幽¶
<pb:CK-KZ_JY002_02p041a>¶
　明无錄籍功罪何所記天地无陰陽造化何由成故帝前卽¶
　中宫神室帝之所御四海輻湊神之所舍萬炁混凝喻陰陽¶
　交會于中宫神室故曰執籙把籍齊到帝前天尊説經的非¶
　虛言欲人行其道耳修學之人且當改過遷善守戒防淫去¶
　詐息機淸心寡慾嗟夫世人逐末忘本賤命輕身英雄豪傑¶
　者爲功名所役聰明特達者爲進取所羇衣食富足者爲營¶
　計所籠貧窮困乏者爲口體所累其有出塵之士只樂逸豫¶
　以爲淸淨无爲是修行誤矣何能得陰陽交會於神室哉隨¶
　所應度金丹之道要實工夫隨功受報十分工夫有十分受¶
　用一或滅裂其報亦滅裂雖所修至密所爲莫知然渺渺大¶
<pb:CK-KZ_JY002_02p041b>¶
　羅之天无不嚴校而紀錄者普告三界欲界色界无色界亦¶
　天地水三界也无極神鄉十方无極世界亦三界神庭廟杜¶
　泉曲之府北有大海人身則號爲泉曲其穢惡黑腥莫測邊¶
　際爲江海之要府停錄罪魂北都羅酆太極之初淸炁上爲¶
　圓蓋半淸半濁之炁中爲人物重濁之炁凝爲羅酆在北陰¶
　之癸地高萬餘里周迴數千里上參碧落下際風泉黑鬱之¶
　炁盤礴其中山有六洞宫一曰紂絶陰天宫二曰泰殺諒事¶
　宗天宫三曰明晨耐犯武城天宫四曰恬照罪炁天宫五曰¶
　宗靈七非天宫六曰敢司連宛屢天宫每宫各有魔王主之¶
　人能持此六官名常生敬畏者則魔王保舉削落罪名三官¶
<pb:CK-KZ_JY002_02p042a>¶
　九署三官爲三元上元在山之阿去天爲近天官領之主校¶
　功善升降品秩中元在山之左地官領之中有靈獄主治¶
　罪魂爲追呼之府下元在山之右去風壘近水官主之下有¶
　九囚大獄寒冰之庭主治重罪鬼囚九署九壘土皇九令之¶
　司又有天上三官天官隸玉淸境置三宫九府三十六曹官¶
　僚皆化炁爲之總主上眞玉虛高皇上帝諸天帝聖及世男¶
　女生命籍罪福學道仙籍中元地官隸上淸境置三宫九¶
　府四十二曹官僚皆世人有功高德重者爲之總主五嶽諸¶
　眞得道神仙九地土皇八極諸靈官下元水府隸太淸境置¶
　三宫九府四十二曹官僚皆世人積善建功者補充總主水¶
<pb:CK-KZ_JY002_02p042b>¶
　帝河海九江水府及仙簿人民生死功過三元各有三宫九¶
　府爲九署也十二河源一切水際分治罪魂之所天尊說經¶
　使爲學人上解祖考億劫種親削除三惡罪根更不拘留乘¶
　元始九龍符命而昇遷也北都寒池酆都洞陰之境有朔單¶
　鬱絶之都五炁天君主之九地之中北陰天君主之九水之¶
　中大溟水帝主之總號北都中有三界大魔五帝考官巨天¶
　力士勾校罪魂之神夫人生爲陽魂死爲陰魄若魂魄散亂¶
　莫可執持令其部衛形魂使不散壞乃得制魔保舉度品南¶
　宫度品者若積諸善根則受煉仙化若无功過受度人身若¶
　修行至經功滿則生身劫劫長存永度三塗一天塗色慾門¶
<pb:CK-KZ_JY002_02p043a>¶
　上尸道二人塗愛慾門中尸道三地塗貪慾門下尸道此爲¶
　在世三塗如地獄鬼趣傍生爲陰界三塗也五苦者色累苦¶
　心門愛累苦神門貪累苦形門華競苦精門身累苦魂門夫¶
　學仙者被此三塗五苦所遏故云八難若能度之便超三界¶
　也若論還丹則普告三界三丹田也无極神鄉一身萬神之¶
　所泉曲之府卽慾海也北都羅酆乃愛根也學人不去愛根¶
　則汨没于慾海三官九署卽身中三元九宫十二河源人身¶
　有十二愛河之源上解祖考人爲妄想所迷嗜慾所汨昏濁¶
　沉滯不得淸明如人祖禰拘滯鬼群之化修煉者要萬炁朝¶
　生門百神守死戸疾除罪簿頓除慾想落滅惡根永絶妄縁¶
<pb:CK-KZ_JY002_02p043b>¶
　則出類拔萃更不逼合於鬼群元始符命卽先天之眞炁符¶
　竅也汞也陽中之陰龍之弦炁也命妙也鉛也陰中之陽虎¶
　之弦炁也經云常无欲以觀其妙常有欲以觀其竅故先哲¶
　云書符不知竅反被鬼神笑老子曰窈兮冥其中有精其精¶
　甚眞其中有信此信卽符信也此爲元始符命其以元始眞¶
　炁符合命門之祖炁何哉夫人之身禀元始祖炁而生至于¶
　盛壯蹶趨於醉夢之場而此炁奔失若修行人先煉陽中之¶
　陰以留眞汞次煉陰中之陽以求眞鉛一時刻中凝結成丹¶
　則可覬升遷矣北都卽性根蕃生眞汞寒池卽命門蕃生眞¶
　鉛當此鉛汞交姤性命混融直須把握一念部衛形魂若形¶
<pb:CK-KZ_JY002_02p044a>¶
　全魂復脉住炁停還丹始結故能制魔保舉度品南宫所謂¶
　枯槁形骸將死之魂受此鉛火煉度得神仙妙化之道以成¶
　眞人矣生身受度天尊顯此一句證出還丹之旨蓋此經非¶
　只爲死者言乃修行人生身受此眞炁以度且生身則陰陽¶
　可全而造化可掬學人能以有生之身倒用五行修此大丹¶
　以成高仙則劫劫長存隨劫輪轉與天齊年永度八難之苦¶
　超欲界色界无色界凌四種民天而逍遙上淸薛幽棲曰上¶
　淸有三十六天天帝皆道齊元始位列玉淸故云玉眞在无¶
　色之境之上出造化之外憑梵炁而行出入無間非如三十¶
　二天在乎三界之内也故曰梵行頌曰天帝玉眞六六天丹¶
<pb:CK-KZ_JY002_02p044b>¶
　成道備與齊年形神俱妙經功滿劫劫長存位上仙¶
　他本有以此天帝名諱作元始靈書上篇者非也殊不知天¶
　公經云大羅天自有靈書上篇并觀覺鬱纜龍篆正文在靈¶
　書中篇前蜀本或置于下篇亦非也靑元眞人曰當從天公¶
　經是矣¶
** 　　東方八天¶
　元始積九陽梵炁以成六天爲欲界二天爲色界天帝冕服¶
　皆靑¶
太皇黃曾天¶
　異號淨天或稱睹史色黃次奎璧人修十善功凡一根淨者¶
<pb:CK-KZ_JY002_02p045a>¶
　生此天釋云四天王天¶
帝鬱繿玉明¶
　正音開玄攝明天帝内諱鬱繿帝魔隱意玉明四字祕天之¶
　紫極宫主長生籙¶
太明玉完天¶
　或稱勝妙天色綠次璧人修二十善功二根淨者生此天釋¶
　云忉利天¶
帝須阿那田¶
　正音保玄道靈天王内文須阿隱音那田四字祕天之紫房¶
　宫主度魂更生¶
<pb:CK-KZ_JY002_02p045b>¶
淸明何童天¶
　異號光天色黑次室人修四十善功三根淨者生此天一作¶
　河童釋云夜摩天¶
帝元育齊京¶
　正音明生九眞天王隱諱元育眞人内文齊京四字祕天之¶
　九晨宫主布政教¶
玄胎平育天¶
　異號梵天或稱忉利色赤次危人修六十善功四根淨者生¶
　此天釋云兜率陀天¶
帝劉度内鮮¶
<pb:CK-KZ_JY002_02p046a>¶
　正音飄翰默然天帝隱名劉度内鮮四字祕天之元景宫主¶
　召魔舉仙¶
元明文舉天¶
　或云化樂色蒼次虛人修八十善功五根淨者生此天釋云¶
　樂變化天¶
帝醜法輪¶
　正音開生舒天帝内文醜異號法輪三字祕天之廣寒宫主¶
　通行元炁¶
上明七曜摩夷天¶
　異號化樂謂慾樂之極色黑次女人修一百善功六根淨者¶
<pb:CK-KZ_JY002_02p046b>¶
　生此天釋云化化自在天¶
帝恬懀延¶
　正音延虛明天帝内音恬懀隱號延三字祕天之大陰宫主¶
　開度幽難¶
虛无越衡天¶
　或云初梵色碧次牛天人六根雖淨尚拘色塵乃升此天釋¶
　云初禪梵眾天¶
帝正定光¶
　正音鏡無翹天帝内文正定光三字祕天之大玄宫主无上¶
　道¶
<pb:CK-KZ_JY002_02p047a>¶
太極濛翳天¶
　或云上梵色紫次斗天人一麤塵淨升此天亦號初禪天釋¶
　云梵輔天¶
帝曲育九昌¶
　正音阿難淨明天王隱號曲育總文九昌四字祕天之玄都¶
　宫主煉度朽骸¶
** 　　南方八天¶
　元始積三陽梵炁以成八天屬色界四天爲麤塵四天爲細¶
　塵靑冕赤旒朱服¶
赤明和陽天¶
<pb:CK-KZ_JY002_02p047b>¶
　或號少光色白次箕斗天人二麤塵淨升此天亦號初禪天¶
　釋云大梵天¶
帝理禁上眞¶
　正音治安保仙天王隱號理禁上眞四字祕天之長明宫主¶
　煉仙成眞¶
玄明恭華天¶
　或云光音色黃次箕天人三麤塵淨生此天亦號二禪天釋¶
　云少光天¶
帝空謠醜音¶
　正音飛音炁靈天帝内文空謠醜音四字祕天之東華宫應¶
<pb:CK-KZ_JY002_02p048a>¶
　化一切¶
耀明宗飄天¶
　或云无量光色綠次尾天人四麤塵淨生此天亦號二禪天¶
　釋云无量光天¶
帝重光明¶
　正音翹眞英天帝總號重光明三字祕天之浩元宫主劫終¶
　學仙之人¶
竺落皇笳天¶
　異號初淨色靑次心天人五麤塵淨生此天亦號二禪天釋¶
　云光音天¶
<pb:CK-KZ_JY002_02p048b>¶
帝摩夷妙辯¶
　正音難玄明天帝隱諱摩夷内音妙辯四字祕天之淸玄宫¶
　主魔試學人¶
虛明堂曜天¶
　異號嚴淨色赤次房天人六麤塵淨尚有細塵生此天釋云¶
　少淨天¶
帝阿𨚧婁生¶
　正音彌論玄明天帝隱音阿𨚧梵號婁生四字祕天之重華¶
　宫主度學人¶
觀明端靖天¶
<pb:CK-KZ_JY002_02p049a>¶
　異號遍淨色蒼次氐天人一細塵淨生此天亦號三禪天釋¶
　云无量淨天¶
帝鬱密羅千¶
　正音朗觀曜明天帝隱文鬱密内號羅千四字祕天之光華¶
　宫主開度天人¶
玄明恭慶天¶
　或號无量淨色黑次亢天人二細塵淨生此天亦號三禪天¶
　釋云遍淨天¶
帝龍羅菩提¶
　正音威淸道玄飛天内音龍羅帝君隱號菩提四字祕天之¶
<pb:CK-KZ_JY002_02p049b>¶
　開闔宫主得道人¶
太煥極瑤天¶
　異號福愛勝色碧次角天人三細塵淨生此天亦號四禪天¶
　釋云福生天¶
帝宛黎无延¶
　正音洞眞永觀天王内文宛黎无延四字祕天之帝康宫主¶
　教學人¶
** 　　西方八天¶
　元始積七陽梵炁以成二天爲色界細塵天六天爲輕塵天¶
　靑冕金旒白服¶
<pb:CK-KZ_JY002_02p050a>¶
元載孔昇天¶
　或云快樂色紫次軫角天人四細塵淨生此天亦號四禪天¶
　釋云福受天¶
帝開眞定光¶
　正音開光竟眞帝君内音開隱諱眞定光四字祕天之延命¶
　宫主煉魂¶
太安皇崖天¶
　異號極樂色白次軫天人五細塵淨生此天亦號四禪天釋¶
　云廣果天¶
帝婆婁阿貪¶
<pb:CK-KZ_JY002_02p050b>¶
　正音腪莫阿魂天君隱音婆婁帝魔内諱阿貪四字祕天之¶
　開明宫主度善人¶
顯定極風天¶
　或云廣樂色黃次翼天人細塵雖淨尚餘輕染生此天亦號¶
　四禪天釋云无想天¶
帝招眞童¶
　正音回翹威天君祕號招眞童三字祕天之大赤宫主度有¶
　善功之魂¶
始皇孝芒天¶
　或云上妙色綠次張天人一輕染淨升此天釋云无煩惱天¶
<pb:CK-KZ_JY002_02p051a>¶
帝薩羅婁王¶
　正音君華大權玉眞隱文薩羅婁王四字祕天之大丹宫主¶
　披夜開幽¶
太皇翁重浮容天¶
　或云色究竟天色靑次星以色塵漸除故云色究竟二輕染¶
　淨升此天釋云无熱天¶
帝閔巴狂¶
　正音惠威光帝君内文閔巴狂三字祕天之華蓋宫主召魔¶
　集眞¶
无思江由天¶
<pb:CK-KZ_JY002_02p051b>¶
　或號最上妙色赤次柳天人三輕染淨升此天釋云善見天¶
帝明梵光¶
　正音郎明法元帝君内號明梵光三字祕天之明堂宫主開¶
　度善魂¶
上揲阮樂天¶
　或號自在色蒼次鬼天人四輕染淨升此天釋云善現天¶
帝勃勃監¶
　正音鬱无眞星天帝内文勃勃内號監三字祕天之運靈宫¶
　品類天人¶
无極曇誓天¶
<pb:CK-KZ_JY002_02p052a>¶
　異號大自在亦云不還色黑次井天人五輕染淨升此天釋¶
　云色究竟天¶
帝飄弩穹隆¶
　正音飛在虛英天魔内文飄弩天君隱諱穹隆四字祕天之¶
　中无宫主度仙¶
** 　　北方八天¶
　元始積五陽梵炁以成四天爲无色界天四天爲種民天靑¶
　冕白旒皂服¶
皓庭霄度天¶
　異號不空色碧次參井天人輕染雖淨尚餘結習升此天釋¶
<pb:CK-KZ_JY002_02p052b>¶
　云无邊空處天¶
帝慧覺昏¶
　正音無淸明帝君内音慧覺昏三字祕天之瓊瑤宫主拔度¶
　學人¶
淵通元洞天¶
　異號大不空色紫次參天人色塵都忘但有心識升此天釋¶
　云无邊識處天¶
帝梵行觀生¶
　正音洗權道光天君内音梵行隱諱觀生四字祕天之眞元¶
　宫主度學人¶
<pb:CK-KZ_JY002_02p053a>¶
太文翰寵妙成天¶
　異號非想色白次觜天人心識兩忘炁觀漸妙升此天釋云¶
　无所有起天¶
帝那育醜瑛¶
　正音靈熏慧光帝魔内文那育醜瑛四字祕天之靈幽宫主¶
　統理之事¶
太素秀樂禁上天¶
　異號非非想色黃次畢天人結習漸忘炁觀轉妙升此天釋¶
　云非非想天¶
帝龍羅覺長¶
<pb:CK-KZ_JY002_02p053b>¶
　正音陽威曜淸天帝内文龍羅覺長四字祕天之九靈宫主¶
　領錄魔王¶
太虛无上常融天¶
　異號不動色綠次昴天人結習頓忘漸入神觀升此天釋云¶
　不動天¶
帝總監鬼神¶
　正音攝靈眞天帝攝魔内音總監鬼神四字祕天之力福宫¶
　主校學人功過¶
太釋玉隆騰勝天¶
　異號大不動天色靑次胃天人結習頓忘神觀轉妙升此天¶
<pb:CK-KZ_JY002_02p054a>¶
　釋云大不動天¶
帝眇眇行元¶
　正音空微道明帝君隱號眇眇行元四字祕天之日蓋宫主¶
　召集仙聖¶
龍變梵度天¶
　異號上妙天色赤次婁天人淸淨无染證不空果升此天釋¶
　云上妙天¶
帝運上玄玄¶
　正音掬靈妙光天王内文運上玉眞總音玄玄四字祕天之¶
　靈寶宫進仙成聖¶
<pb:CK-KZ_JY002_02p054b>¶
太極平育賈奕天¶
　異號最上妙色蒼次奎天人洞入道妙證无上玄覺升此天¶
　釋云最上妙天¶
帝大擇法門¶
　正音永玄久生天王總文大擇法門四字祕天之天寶宫普¶
　度學人¶
三十二天三十二帝諸天隱諱諸天隱名天中空洞自然靈章¶
諸天隱韻天中之音天中之尊天中之神天中大魔天中之靈¶
九和十合變化上淸无量之奥深不可詳敷落神眞普度天人¶
　上陽子曰天帝内文隱名色服根塵皆天尊矜憫下愚命天¶
<pb:CK-KZ_JY002_02p055a>¶
　眞皇人註釋下教於未聞者見洞神經内音經龍蹻經本際¶
　經天公經等黃曾至七曜六天爲欲界卽下界也初出凡欲¶
　未除天中之人觸物染著初上二天身交爲欲其次二天接¶
　手爲欲又次五天以口爲欲又次六天眼視爲欲以色欲故¶
　交接陰陽故云欲界因其欲樂衰相易見壽命終盡復淪諸¶
　趣若漸修習欲樂頓除升入色界名小乘道如大劫交火從¶
　崑崙根起焚燒世界燄冲和陽天元炁潰散天乃淪壞越行¶
　至曇誓天爲色界卽中界也此天之人有六色十八塵一塵¶
　淨升一天十八塵淨升无色界天若稍貪著復墮欲界名中¶
　乘道如大劫交水自東井起洪泉鼓波漂至極風天元炁潰¶
<pb:CK-KZ_JY002_02p055b>¶
　散天乃淪壞皓庭至秀樂四天爲无色界卽上界也塵染俱¶
　淨乃升此天太眞科曰无色界中至眞无情不交陰陽人若¶
　化生但噉眞炁无復形質修至一天唯存心識若心識除次¶
　第而升炁觀道成洞入自然升種民天釋云菩提薩埵天大¶
　乘道也如大劫交水火不到唯風浩蕩孝芒至霄度六天爲¶
　風所壞元洞至秀樂元炁散而復合更无劫數常融至平育¶
　四種民天洞入眞道乃升此天爲最上乘如大劫交三界壞¶
　盡此天復生聖人以爲民種故號種民若丹成道備經功滿¶
　就則升上淸天也夫天帝魔神靈章之祕皆空洞之炁結成¶
　一切神靈憑之變化猶還丹資元始祖炁九和十合之功以¶
<pb:CK-KZ_JY002_02p056a>¶
　成金胎胎嬰變化而身入上淸矣无量之奥此丹最爲神化¶
　之奥深隱而不可詳述敷落神眞敷散也落布也乃散眞文¶
　布置諸天令其執持普度天人皆成妙道此道用世法之通¶
　釋也頌曰三十二天總是塵色心都寂現全身九和十合經¶
　功滿金闕宫中侍玉宸¶
今日欣慶受度歷關諸天請滅三惡斬絶地根飛度五戸名列¶
太玄魔王保舉无拘天門東斗主筭西斗記名北斗落死南斗¶
上生中斗大魁總監眾靈靑帝護魂白帝侍魄赤帝養炁黑帝¶
通血黃帝中主萬神无越靑天魔王巴元醜伯赤天魔王負天¶
擔石白天魔王反山六目黑天魔王監醜朗馥黃天魔王橫山¶
<pb:CK-KZ_JY002_02p056b>¶
擔力五帝大魔萬神之宗飛行鼓從總領鬼兵麾幢鼓節遊觀¶
太空自號赫奕諸天齊功上天度人嚴攝北酆神公受命普掃¶
不祥八威吐毒猛馬四張天丁前驅大帥仗旛擲火萬里流鈴¶
八衝敢有干試拒遏上眞金鉞前戮巨天後刑屠割鬼爽風火¶
无停千千截首萬萬剪形魔无干犯鬼无妖精三官北酆明檢¶
鬼營不得容隱金馬驛程普吿无窮萬神咸聽三界五帝列言¶
上淸¶
　上陽子曰前言今日校錄者是學人煉己以積功此言今日¶
　欣慶受度者乃煉炁以還丹大修行人最不易得者今日也¶
　鉛遇癸生今日也黃芽生處今日也旣得今日是得其時又¶
<pb:CK-KZ_JY002_02p057a>¶
　有其才而有其人此爲欣慶受度也歷關諸天若欲天人交¶
　感必先言語通誠請滅三惡先杜妄縁斬絶地根堅剛眞性¶
　釆煉元始之梵炁飛度五戸以還元而名列于太玄天門者¶
　命門也當入室時魔王監眞舉事使无拘滯天門靑陽初回¶
　東斗主筭金華吐綻西斗記名取坎中陽北斗落死補離中¶
　缺南斗上生炁歸黃庭中斗總監眾靈也靑帝姓常諱精明¶
　護魂治肝白帝姓混諱蓐收侍魄治肺赤帝姓炎諱洞丹養¶
　炁治心黑帝姓玄諱明萌通血治腎黃帝姓麻諱忠慎中主¶
　黃堂制御萬神大洞玉帝籙云五帝與天地同存陰陽始判¶
　化生五行大修行人五帝降神而煉金液降炁以結胎嬰靑¶
<pb:CK-KZ_JY002_02p057b>¶
　天魔王姓斌諱齒成赤天魔王姓佛名由肅白天魔王姓赤¶
　名張市黑天魔王姓徐名直事黃天魔王姓天門名波狂皆¶
　主貪欲耗搖神炁故呼魔王五帝大魔卽天王也卽人身五¶
　官也發施生育之功主持金丹妙道承天尊勅攝之命各現¶
　帝相故稱五帝若居欲界以色聲香味觸魔試學人故云大¶
　魔萬神之宗爲一身之主宰天尊昔降此五魔有禦魔總眞¶
　靈文令五帝符吏分衛五方靑帝符吏名啟華赤帝符吏名¶
　明眞白帝符吏名茂成黑帝符吏名守元黃帝符吏名升冥¶
　各安其方守衛靈文以禦魔試道用則四帝大魔屬彼涵元¶
　始梵炁亦稱諸天亦號金公亦曰太乙亦名白虎唯東方靑¶
<pb:CK-KZ_JY002_02p058a>¶
　帝大魔屬此握生殺之柄亦稱本命元神亦號无位眞人亦¶
　名金剛神王飛行鼓從彼四帝大魔飛行三界鼓集部從總¶
　領欲界鬼兵以示婬慾之道魔試學人麾憧鼓節此靑帝大¶
　魔麾起旛幢鼓動旌節雖居色界不爲慾亂禀受元始梵炁¶
　眞命察惡勸善故曰遊觀太空自號威雄赫奕之獨尊與彼¶
　四帝諸天齊其生育之功上天度人四帝諸天其中最善者¶
　曰上天其施度人妙化必先嚴行攝起北都羅酆檢舉愛根¶
　以煉還丹庶令神公受命神公卽我元神號馬龍氏諱廓奕¶
　其禀受元始梵炁眞命一切掃去貪淫不祥之鬼八威吐毒¶
　八威乃眼耳鼻舌身意六識并含藏傳送爲八識號曰八威¶
<pb:CK-KZ_JY002_02p058b>¶
　吐去色聲香味觸法之毒害不令惱亂然後金剛神王駕猛¶
　馬以四張遣天丁前驅勇猛而進飭大帥仗旛堅固而行擲¶
　火萬里則光爍爍流鈴八衝則圓陀陀彼四帝諸天若稍有¶
　干試拒上天度人之道遏元始一炁之眞使不能還元則金¶
　剛神王以金鉞而前戮巨天力士仗巨戈而後刑屠割五濁¶
　之淫鬼急如風火以无停蓋半時之功要疾速之意千千截¶
　首千妖屏迹萬萬剪形萬怪逃形彼无干試違犯三官三元¶
　也北酆眞性也則三元專制眞性洞明檢按鬼妖營窟不得¶
　容隱元始梵炁金馬黃道也驛程急遞也使此炁馳逐黃道¶
　而歸神室普告无窮一炁所臨萬神聽令三界卽三田五帝¶
<pb:CK-KZ_JY002_02p059a>¶
　卽五官皆列言奏功于上淸也以世法則如經所言不釋亦¶
　明頌曰赫奕威雄正令行魔無干犯鬼無精一些祖炁還丹¶
　就三界列言奏上淸¶
元洞玉曆龍漢延康眇眇億劫混沌之中上无復色下无復淵¶
風澤洞虛金剛乘天天上天下无幽无冥无形无影无極无窮¶
溟涬大梵寥廓无光赤明開圖運度自然元始安鎮敷落五篇¶
赤書玉字八威龍文保制劫運使天長存梵炁彌羅萬範開張¶
元綱流演三十二天輪轉无色周回十方旋斗歷箕回度五常¶
三十五分總炁上元八景冥合炁入玄玄¶
　上陽子曰二章爲經之脉爲丹之髓何也本章是煉金液還¶
<pb:CK-KZ_JY002_02p059b>¶
　丹事故示赤文爲釆藥之具十方浮空而來齊到帝前乃聚¶
　精會神至今日欣慶受度方乃合丹旣得一炁還元則身中¶
　五斗五帝效職驅邪逐去陰魔鬼炁故示萬萬剪形之功老¶
　子曰下德爲之而有以爲者本章之謂也此章是煉玉液大¶
　丹事故示玉曆爲紀元之始所以无幽无冥无形无影者蓋¶
　炁初回而未帖得元始梵炁安鎮則萬範開張以至萬炁齊¶
　仙也九品經曰昔混元溟涬諸天未分元始肇形五劫初化¶
　乃命梵元祖晨道君肇錄天元運乘五劫故元洞者以成祖¶
　炁玉曆者以紀天元自一炁化分三因成九若龍若蜒蟠曲¶
　九道漠漠无極總九陽祖炁之元太上乃運梵合炁開始靑¶
<pb:CK-KZ_JY002_02p060a>¶
　天元祖炁故東方得九炁以分天境劫號龍漢南方得三炁¶
　以分天境劫號赤明中央得十二炁以分天境劫號上皇西¶
　方得七炁以分天境劫號延康北方得五炁以分天境劫號¶
　開皇五劫旣周昊天成象一炁混道八景流光八帝示形九¶
　霄分化結元洞五陽之炁爲玉曆乃命天眞皇人以玉曆紀¶
　元洞之初劫運流復之本天眞天民學仙功績升退之道靑¶
　元眞人曰天地生成始於龍漢終於延康幾成幾壞莫可億¶
　度故云眇眇每劫運壞天地蕩散山海消融物象一空无復¶
　形質唯元洞之炁混然不分沌然始構是云混沌當此之時¶
　暗包眞一之水而五行未胚上无色象下无淵極上風下澤¶
<pb:CK-KZ_JY002_02p060b>¶
　空洞虛无金剛之炁乘載天根幽冥言隱顯形影言物象窮¶
　極言分際溟涬言曠蕩當其混沌之中天上天下隱顯曠蕩¶
　莫分物象分際未别唯大梵之炁寥廓未有光影及後金風¶
　炁摩而生火四象化合而生土博載天地長養萬物此謂三¶
　境高眞過度災劫乃比眾生沉滯生死輪轉无窮喻金丹返¶
　本如經劫運之難今幸梵炁還元尚无形象赤明開圖赤明¶
　元年玉曆定紀天地日月山川物象分判生長亦猶還丹之¶
　有位也四序推遷各得其所故曰運度自然亦猶還丹之元¶
　爲也元始安鎮敷落五篇元始觀梵炁結形刻玉成雲篆天¶
　章載妙元神眞道五者故云五篇悟其妙者入其妙悟其元¶
<pb:CK-KZ_JY002_02p061a>¶
　者入其元悟其神者入其神悟其眞者入其眞悟其道者入¶
　其道故盡妙合元盡元合神盡神合眞盡眞合道字經火煉¶
　故云赤書八威龍文文列蒼龍巨虬金師麒麟白虎玄豹丹¶
　蛇巨獬之狀是云八威其文保制劫運使天長存也梵炁彌¶
　羅元炁所化曰梵炁先天地立爲大道根元始資之而御運¶
　天地賴之以生成彌覆三界羅絡諸天兩儀旣張物象咸布¶
　故云萬範開張梵炁爲元化之綱流演於三十二天如輪運¶
　轉從無色界周回十方自斗至箕回度五常以日月五星合¶
　二十八宿故云三十五分總受高上天元之炁八景冥然交¶
　合以成玄功故云炁入玄玄皆喻還丹將結胎嬰也頌曰无¶
<pb:CK-KZ_JY002_02p061b>¶
　形无影卻尋踪一炁周回顯聖功最是金丹靈妙處開張萬¶
　範廣神通¶
玄中太皇上帝高眞汎景太霞嘯詠洞章金眞朗郁流響雲營¶
玉音攝炁靈風聚烟紫虛鬱秀輔翼萬仙千和萬合自然成眞¶
眞中有神長生大君无英公子白元尊神太乙司命桃康合延¶
執符把籙保命生根上遊上淸出入華房八冥之内細微之中¶
下鎭人身泥丸絳宫中理五炁混合百神十轉回靈萬炁齊仙¶
仙道貴生无量度人上開八門飛天法輪罪福禁戒宿命因縁¶
普受開度死魂生身身得受生上聞諸天諸天之上各有生門¶
　上陽子曰此明金丹道用玄中天心也卽人身正中之心太¶
<pb:CK-KZ_JY002_02p062a>¶
　皇元始也卽祖炁曰道寶上帝道君也卽金母曰經寶高眞¶
　老君也卽丹體曰法寶是爲一體三寶釋云淸淨法身是性¶
　圓滿報身是智千百億化身是行性與命合陰慘陽舒汎景¶
　太霞嘯詠洞章梵炁始生汎然涵泳于元和之中金公乍還¶
　快暢嘯詠於洞章之句金眞朗郁金炁周行流響雲營炁營¶
　鄞鄂玉音攝炁玉液煎鉛靈風聚煙鉛爲汞制紫虛鬱秀汞¶
　結紫花輔翼萬仙功行外備千和萬合煉成一塊自然成眞¶
　胎嬰已成眞中有神胎已凝神長生主心无英主肝白元主¶
　肺太乙主頭司命主神桃康主脾合延主腎執符把籙煉炁¶
　合神上遊上淸梵炁上行出入華房自頂至踵頭有三華之¶
<pb:CK-KZ_JY002_02p062b>¶
　庭體有曲密之房八冥之内皆炁通行細微之中无所不至¶
　下鎭人身升泥丸下絳宫中理五炁住黃庭合百神十轉而¶
　百靈回我十月而萬炁齊仙身外有身眞人出現仙道貴乎¶
　長生太上无量度人八門有長生之門法輪乃運轉之道凡¶
　世有罪福宿命仙家唯禁戒功縁形神普受開度死魂悉得¶
　生身此身得受長生姓名上聞諸天諸天校錄功行隨品定¶
　其生門功高則金闕侍宸行滿則上仙品級上陽子南嶽侍¶
　趙老師聞人誦度人經問曰何云金剛乘天師曰要莫糊塗¶
　你且從頭説來我先問你混洞赤文是何物就起揖問師曰¶
　我聞這四字便一身冷汗言下卽悟把此經一串透過師卻¶
<pb:CK-KZ_JY002_02p063a>¶
　曰你知金剛乘天了也曰通身是汗師曰參須實叅悟須實¶
　悟更向上說句來曰如今超无色界了師鳴指一下曰如是¶
　如是這般話頭道是機鋒不怕罪福禁戒忒恁泄露經旨所¶
　恃將來過平育天魔王卻肯保舉也此經尊妙不可稱量故¶
　爲三洞上品道藏之首然體元始之意大槩唯欲存道説經¶
　以明道使人知敬此道出經以泄道欲人知行此道是道爲¶
　經之體經爲道之用因經顯道因道尋經世之凡夫聞經則¶
　敬聞道則笑遇經則琅琅而念誦聞道則成羣而毁謗只如¶
　道爲母經爲子世未有愛其子而詈其母也道之所以開天¶
　地揭日月施風雨役雷霆今人聞雷霆則掩耳聞道則非笑¶
<pb:CK-KZ_JY002_02p063b>¶
　太上雖慈悲而不加譴然人之自取沉墜者爲當何如何謂¶
　道何謂經全陰陽造化者謂之道全性命體用者謂之經有¶
　陰而無陽不可以爲道有體而無用不可以爲經是道爲陰¶
　陽之根經乃性命之用以眞性合元命是配陰陽以外形合¶
　内神是全體用夫唯元始還丹之道與人受胎本同人受凡¶
　父母精血之初亦溟涬混沌而無形精血旣安一月爲胞二¶
　月成胎三月生魂四月定魄五月分五臟六月開六腑七月¶
　明七竅八月具八景九月相足十月氣全脱胎而生還丹之¶
　道正類是也其受靈父聖母妙氣之初必九和十合而金炁¶
　始來亦溟涬混沌洞虛寥廓无色无淵之可倚无形无影之¶
<pb:CK-KZ_JY002_02p064a>¶
　可依元炁安鎮五行敷落彌羅周回冥然凝合汎嘯朗營復¶
　元歸空攝聚鬱輔含孕懷眞生五臟理五炁合百神結胎嬰¶
　號曰陽神出入神化但人受凡父母精血而生其質不靈金¶
　丹是靈父聖母之炁而毓能變化飛行是謂性命雙修形神¶
　俱妙頌曰混合百神賴此經此經尊妙甚分明天中梵炁胎¶
　嬰就萬炁齊仙步玉京¶
** 中有空洞謠歌之章魔王靈篇辭參高眞¶
*** 第一欲界飛空之音¶
人道眇眇仙道莽莽鬼道樂兮當人生門天道貴生鬼道貴終¶
仙道常自吉鬼道常自凶高上淸靈爽悲歌朗太空惟願仙道¶
<pb:CK-KZ_JY002_02p064b>¶
成不欲人道窮北都泉曲府中有萬鬼群但欲遏人筭斷絶人¶
命門阿人歌洞章以攝北羅酆束送妖魔精斬馘六鬼鋒諸天¶
炁蕩蕩我道日興隆¶
　上陽子曰靈寶經法云洞章乃龜山丹黃飛玄紫文非魔王¶
　所爲尹眞人侍老君西遊龜臺入七寶園觀其文修之有法¶
　布此三章于世令人開悟超出三界昔天尊降魔魔王悉皆¶
　稽首受事乃勅魔王郁默統治欲界勅魔王摩羅統治色界¶
　勅魔王无明治无色界各歌謠章變化飛空警戒天人屏絶¶
　欲鬼令人聞此飛空之音轉色欲苦歸淸淨門自黃曾至摩¶
　夷爲欲界六欲俱淨則升色界人道眇眇微而陽失仙道莽¶
<pb:CK-KZ_JY002_02p065a>¶
　莽高遠難明生門者生人生物之門成仙作佛之門鍾離眞¶
　人曰生我之門死我戸卽此門也爲人不悟則慾鬼當此之¶
　門爲樂天道好生爲貴而人苦趣鬼道高上淸靈爽高上之¶
　人心淸性靈其辭爽慨悲憫愚惑謠歌朗徹太空葛仙翁流¶
　珠歌曰流珠流珠役我區區忙忙汲汲忘寢失哺吾今六十¶
　憂赴三塗眞人度我要大丈夫諦觀斯語豈非悲歌朗太空¶
　者乎太上留經之意願世人修證仙道不欲人趨邪道而終¶
　窮也北都泉曲府世之慾海中有萬鬼群總皆色類若人耽¶
　迷則遏筭而絶命根學人爲阿人或居色界時歌洞章攝伏¶
　羅酆蓋北都羅酆乃人之慾根也慾根纔動羅酆起漫漫之¶
<pb:CK-KZ_JY002_02p065b>¶
　黑雲六鬼交鋒妖精趲淋淋之苦雨學人到此要降伏之變¶
　欲界而爲長樂以煉還丹化鬼妖而爲諸天以施靈藥則金¶
　光之炁蕩蕩而我丹道日興隆矣頌曰伶俐惺惺日夜忙誰¶
　分地獄與天堂好將冷眼看浮世唤醒阿人歌洞章¶
*** 第二色界魔王之章¶
落落高張明炁四騫梵行諸天周回十方无量大神皆由我身¶
我有洞章萬徧成仙仙道貴度鬼道相連天地渺莽穢炁氛氛¶
三界樂兮過之長存身度我界體入自然此時樂兮薄由我恩¶
龍漢蕩蕩何能别眞我界難度故作洞文變化飛空以試爾身¶
成敗懈退度者幾人笑爾不度故爲歌音¶
<pb:CK-KZ_JY002_02p066a>¶
　自越行天至曇誓天共一十八天爲色界此天之人有形无¶
　欲分麤細輕一十八塵塵染俱淨升无色界落落高張色天¶
　遠大明炁四騫梵炁朗明无量大神我身魔試洞章萬徧結¶
　習皆忘仙道貴度出于色界鬼道欲人相連色界丹陽眞人¶
　東州富室日唯耽樂重陽祖師特徵度之一見卽曰我來扶¶
　醉人丹陽瞋曰如何是道曰五行不到處丹陽大悟從學登¶
　仙此豈非仙道貴度者乎天地渺莽色境何窮南華經云物¶
　來无窮我心有際穢炁氛氛結而不散三界樂兮過之長存¶
　過此色界超三界天升上淸境可以長存身度我界體入自¶
　然色超色類不爲所迷得大自在薄由我恩因經悟道龍漢¶
<pb:CK-KZ_JY002_02p066b>¶
　蕩蕩眞偽莫分我界難度色相未除豈能度脫魔境故作洞¶
　章之文以相勉又變化飛空以魔試其間成者少敗懈退者¶
　多笑爾不能出此色境故爲歌謠此文也頌曰色界天中十¶
　八塵此心未淨卽非眞要知我界何難度度者如今有幾人¶
*** 第三无色界魔王歌曰¶
三界之上眇眇大羅上无色根雲層峨峨唯有元始浩劫之家¶
部制我界統乘玄都有過我界身入玉虛我位上王匡御眾魔¶
空中萬變穢炁氛葩保眞者少迷惑者多仙道難固鬼道易邪¶
人道者心諒不由他仙道貴實人道貴華爾不樂仙道三界那¶
得過其欲轉五道我當復奈何¶
<pb:CK-KZ_JY002_02p067a>¶
　自皓庭至秀樂四天爲无色界太眞科曰无色界中至眞无¶
　情色欲俱空无復形質之患修至一天唯存心識以入炁觀¶
　炁觀道成上升一天又能去除心識以至无爲復升一天若¶
　萬法在心若有若无又升一天若炁觀轉妙結習都忘洞入¶
　自然卽升種民天也本際經曰煩惱爲結學業爲習結習已¶
　盡超種民位洞入道境隨炁升降災所不及也靑元眞人曰¶
　无色界中雖能離染忘色然未能遣忘尤以心識爲患故有¶
　穢炁氛葩則鬼道易爲邪入偶失制御卽墜色界直須忘心¶
　自遣觀空入妙老君經曰所空旣无无无亦无湛然常寂方¶
　是眞靜昔浪子劉長生眞人洛陽三年日唯觀空遣忘愛根¶
<pb:CK-KZ_JY002_02p067b>¶
　纔動便乃誦曰北都泉曲府中有萬鬼郡但欲遏人筭斷絶¶
　人命門誦此謠章愛根斬然豈非阿人歌洞章以攝北羅酆¶
　者乎此爲眞實工夫所謂仙道貴實也世皆耽迷不樂仙道¶
　轉輪五苦須欲提拔復柰之何頌曰无色天中甚麼无這回¶
　心地莫糊塗他家不是閑花草要把眞身入玉虛¶
此三界之上飛空之中魔王歌音音參洞章誦之百徧名度南¶
宫誦之千徧魔王保迎萬徧道備飛升太空過度三界位登仙¶
公有聞靈音魔王敬形勅制地祇侍衛送迎拔出地戸五苦八¶
難七祖昇遷永離鬼官魂度朱陵受煉更生是謂无量普度无¶
窮有祕上天文諸天共所崇泄慢墮地獄禍及七祖翁¶
<pb:CK-KZ_JY002_02p068a>¶
　三界之上无非魔王之所居飛空之中徧歌謠章以魔試能¶
　裨妙道故參洞章夫天尊説誦經曉世人以行道誦之百徧¶
　猶梵炁之初回是云名度南宫誦之千徧猶胎嬰之已結故¶
　云魔王保迎萬徧道備脫胎神化故云飛升太空此謂道備¶
　若不修道只誦萬徧以望飛升者亦難矣經功圓成過度三¶
　界還丹行滿位登仙公有聞靈音萬劫一遇魔王敬形道高¶
　德重勑制地祇勅乃梵炁地卽戊土流戊就已返本還元拔¶
　出地戸陰消陽長五苦八難超五行數除八識根永離鬼官¶
　陰絶坤戸魂度朱陵陽聚離宫有祕上天文凡學道之人覩¶
　經則寶愛而珍藏還丹則潛修而密鍊是謂之祕諸天共所¶
<pb:CK-KZ_JY002_02p068b>¶
　崇丹道與經皆圓諸天共所崇仰何謂泄慢輕易妄爲有聞¶
　而不行或行而不祕皆受泄慢之禍恐墮地獄之中至於禍¶
　及祖翁卽是喪盡元炁卻怨丹經妄語又謂太上空言寧不¶
　回思自己妄爲泄慢之過也頌曰何故謠章參洞章只縁地¶
　獄與天堂儘知地獄惟心造好向天堂做一場¶
道言此二章並是諸天上帝及至靈魔王隱祕之音皆是大梵¶
之言非世上常辭言无韻麗曲无華宛故謂玄奥難可尋詳上¶
天所寶祕於玄都紫微上宫依玄科四萬劫一傳若有至人齎¶
金寶質心依舊格告盟十天然後而付焉¶
　上陽子曰此經冠于諸經者首尾相應前後相隨故也如上¶
<pb:CK-KZ_JY002_02p069a>¶
　卷乃天眞皇人筆錄玉晨道君序述元始天尊之説而萬世¶
　之下得此經誦之者猶如當時親睹其事斯爲妙也本章玉¶
　厯二章爲正經三界魔王歌章接于二章之後不屬正經以¶
　其文魔試學人之功爲多故參于元洞之末是云音參洞章¶
　也此下則天眞皇人又述道君之言耳此二章卽混洞赤文¶
　元洞玉曆二章混洞赤文明先天元始玄一之還丹元洞玉¶
　厯明後天无爲至眞之妙道言此二章獨掌不鳴並是諸天¶
　上帝无非一陰一陽至靈魔王全資神用隱祕之音玄關一¶
　竅大梵之言鉛銀砂汞在經則爲諸天帝魔之隱祕在丹則¶
　爲玄牝刀圭之梵言非世上常辭世上愚人開口談道且不¶
<pb:CK-KZ_JY002_02p069b>¶
　知道爲何物亦不知物爲何用此謂非世上常辭也言无韻¶
　麗信言不美曲无華宛華則不實故謂玄奥顏閔雖慧莫猜¶
　難可尋詳黃老无師難悟上天所寶首經而已祕于天宫非¶
　世常用四萬劫一傳非人不可授至人者乃至聖之人也金¶
　寶質心以財易法夫金與寶世之所重愚人以金寶爲命勝¶
　人以功名爲命義士以名節爲命至人以道德爲命故至人¶
　煉金液九還神丹乃假金寶以爲法財有法无財事鮮克濟¶
　有財无法卽同愚人經法流通法財兩用依格告盟方可付¶
　强爲妄作事難全此道用之說也若論世法則未見以金寶¶
　爲質信而請經一卷者更四萬劫亦莫之有何以故彼安知¶
<pb:CK-KZ_JY002_02p070a>¶
　是經有長生久視之道焉若言道用猶或有之何以故彼上¶
　根法器之士宿命因縁於丹經内默有所得未能深達玄旨¶
　忽聞此經妙諦必齎金寶信受不疑夫九還七返之方必外¶
　藥而合内藥若非金寶爲質則安能得此經之妙又安能伏¶
　虎以降龍又安能得先天之炁自虛无中來也凡今之世愚¶
　夫濁子一聞法財必爲大笑便謂修行者要徹骨貧一絲不¶
　掛只從事頑坐流于空寂渀蕩此輩直賺到老安知齎金寶¶
　以求妙經是法財兩用之旨希夷眞人入室詩曰入室何獨¶
　異金花日日開靈苗從地出香蘂向天來又云欲慕天中寶¶
　應須動世財蓬萊瑤洞裏醖就九還桮王鼎眞人曰凡俗欲¶
<pb:CK-KZ_JY002_02p070b>¶
　求天上事尋時須用世間財蓋天中寶天上事是仙家密密¶
　運用之機卻非傍門採取之謬伐瑳迷伽承師教已問云何¶
　爲報師曰若辦五百羯利沙鉢那者足表深心爾時迷伽遍¶
　地尋覔旣具集已卽呈偈曰饒財多寶珍眷屬具成就必定¶
　於菩提常安住於法夫伐瑳迷伽爲天人師留此一偈與後¶
　來人證道作佛之眼目非同外道邪魔之行諦觀斯語則此¶
　經必金寶質心而後付方得其妙頌曰一些財利不關心金¶
　寶何爲度得人我是靑城親付屬還丹只要虎龍親¶
¶
¶
<pb:CK-KZ_JY002_02p071a>¶
#+PROPERTY: JUAN 003
<pb:CK-KZ_JY002_02p071a>¶
* 元始无量度人上品妙經解註卷下¶
道言夫天地運度亦有否終日月五星亦有虧盈至聖神人亦¶
有休否末學之夫亦有疾傷凡有此災同炁皆當齊心修齋六¶
時行香十遍轉經福德立降消諸不祥无量之文普度无窮¶
　上陽子曰天地運度以道用言則人之身得天地正中之炁¶
　頭像天足像地故曰人身一小天地夫天地之造化生人生¶
　物而人身之造化生佛生仙靈寶畢法曰道生萬物天地乃¶
　物中之大者人爲物中之靈者别求於道人同天地心比天¶
　腎比地肝爲陽肺爲陰一上一下仰觀俯察可以賾其機一¶
　始一終度數籌筭可以得其理易曰天尊地卑乾坤定矣老¶
<pb:CK-KZ_JY002_02p071b>¶
　子曰有物混成先天地生吾不知其名强名之曰道張眞人¶
　曰甘露降時天地合黃芽生處坎離交先把乾坤爲鼎器次¶
　摶烏兔藥來烹故金丹以天地爲鼎器也世法則天地運度¶
　古人以一大爲天經云域中有四大道大天大地大王亦大¶
　渾天論天如鷄子地如中黃大地在天體之内天之南北兩¶
　極如門樞輪軸天旋一晝夜而周兩極不離元所其謂天如¶
　鷄子者鷄子形不正圓古人知天形相肖故以比之但喻地¶
　在天内天包地外而已縁督子曰天如繡毬内盛半毬水水¶
　上浮一板板比大地板上置諸物比人品萬類毬常旋轉板¶
　上諸物未嘗覺知天乃日夜旋轉地居其中人物在于地上¶
<pb:CK-KZ_JY002_02p072a>¶
　安然不動此毬浮板之喻切幾之矣渾天論地在天體之内¶
　者天非可見其體因眾星出没東西管轄于兩極有常度無¶
　停機遂卽星所附麗擬爲天之體耳革象云天體圓如彈丸¶
　圓體中心六合之的也周圍上下相矩正等名曰天中天中¶
　直上至于天頂古者測景于陽城得天頂正中之景仰觀北¶
　極出地入地並三十六度是爲天中而非地中若論地維四¶
　方之中當以四海之至而求黃河之源爲崑崙是大地最高¶
　處西番指爲悶母黎山水分四向而流其山距東海不滿二¶
　萬里距西海三萬餘里陽城距東海近而距崑崙遠天下之¶
　地多西崑崙尚在東土要知大地之中乃在崑崙之西也渾¶
<pb:CK-KZ_JY002_02p072b>¶
　天比天如鷄子者中黃爲地是地上天少地下天多革象乃¶
　云地上天多地下天少亦爲有理若論天之高下玉書云天¶
　地之間上下相去八萬四千里氣質不能相交天以乾索於¶
　坤而還於地中其陽負陰而升地以坤索於乾而還於天中¶
　其陰抱陽而降升降而運於道三五曆紀曰天地開闢陽淸¶
　爲天陰濁爲地盤古生于中神於天聖於地天極高地極深¶
　盤古極長後有三皇數起乎一立於三成於五盛於七處於¶
　九故天去地九萬里兩說相同則知地上至天九萬里地下¶
　亦九萬里是天之體中高十八萬里古以三百六十步爲一¶
　里如前本章化生諸天所註幾百幾十萬里者非實有其數¶
<pb:CK-KZ_JY002_02p073a>¶
　比上根之士能絶欲樂卽同聖賢與彼下界之人相隔遠甚¶
　也如此又如地之寬闊自東海濱之西至西海濱之東五萬¶
　餘里海之闊又三萬里海之外二萬里則極東至極西通十¶
　五萬里徑與十八萬里之高則渾天謂形如鷄子者是矣天¶
　道左運周天三百六十五度餘四之一每晝夜一周遭无有¶
　窮已劉宋祖冲之善觀天文見極星去不動處一度餘蓋厯¶
　家測北極而知度數長短郭守敬行狀至元十六年守敬奏¶
　唐一行開元間令南宫說天下測景今疆宇比唐尤大若不¶
　遠方測驗日月交食分數時刻不同晝夜長短不同日月星¶
　辰去天高下不同卽目測驗人少可先南北立表取直測景¶
<pb:CK-KZ_JY002_02p073b>¶
　世祖皇帝可其奏遂設監候官十四員分道而出先測得南¶
　海北極出地一十五度夏至景在表南長一尺一寸六分晝¶
　五十四刻夜四十六刻衡嶽北極出地二十五度夏至日在¶
　表端无景晝五十六刻夜四十四刻嶽臺北極出地三十五¶
　度夏至景在表北長一尺四寸八分晝六十刻夜四十刻和¶
　林北極出地四十五度夏至景長三尺二寸四分晝六十四¶
　刻夜三十六刻鐵勒北極出地五十五度夏至景長五尺一¶
　分晝七十刻夜三十刻北極出地六十五度夏至景長六尺¶
　七寸八分晝八十二刻夜十八刻革象謂朔方最遠之地煮¶
　羊胛未熟而天曉又遠去則日之出没只在須臾是爲天地¶
<pb:CK-KZ_JY002_02p074a>¶
　運度也亦有否終有成數者必有否有定象者必有終金誥¶
　曰大道之中天地有高下之儀陰陽有始終之數唯金丹乃¶
　元始一炁變化无形无象超五行之外出象數之限立乎造¶
　化之表也日月五星以道用言備于一身經云人有七孔天¶
　有七星則七竅者日月五星也世法冲之始悟日有歲差¶
　之數劉洪始悟月行有遲疾張子信始悟五星行度縁督子¶
　曰日行不由黃赤道出入黃道内外晝長在赤道北日短在¶
　赤道南北有紫微垣帝座居之故北曰内南曰外又月有九¶
　行者只是一道月亦不由黃赤道其黃道與赤道如兩環相¶
　交而相距二十四度日月由中而行只距黃道六度日爲陽¶
<pb:CK-KZ_JY002_02p074b>¶
　之精月受日光而明革象以黑漆毬於簷下映日其毬受日¶
　之光遠射暗壁月之圓體比黑漆毬有日映處則有光日映¶
　不到則无光故常一邊光一邊暗遇望日月相對月在天日¶
　在地下所映之光全向人間一邊暗處却全向天人所不見¶
　晦朔日月同經月在日之下月受日映一邊光處全向天一¶
　邊暗處全向地晦朔同經離二十五度所映之光漸向一邊¶
　人間乃見月吐微光日與月逐漸遠光漸多月離日九十餘¶
　度則人見光一半故謂之弦望後離日二十五度而月光漸¶
　虧逐漸遠光漸少而至于晦是以月體本无圓缺每受日光¶
　只是半輪以其旋轉人不盡見故言其虧盈也而愚者謂日¶
<pb:CK-KZ_JY002_02p075a>¶
　月對望爲地所隔豈能得日之映彼豈知陰陽之氣隔礙潛¶
　通之理其月不全瑩而似瑕者其映水之處則瑩照地之處¶
　則瑕古云月中有山河樹影是也日之圓體大月之圓體小¶
　日距天雖遠月距天又遠月道在日道内亦似小環在大環¶
　之中月與人相近日與人較遠月因近視而比日體之大也¶
　太陽行一度曰一日而月一日行十三度有奇凡言度者日¶
　之圓徑數也如日之徑八百四十五里闊則一度亦八百四¶
　十五里闊故太陽三百六十五度餘計三十三萬里而天高¶
　遠於日故其度又闊於日之度以天三百六十五度餘計五¶
　十五萬餘里是天每度有一千三百九十里而月之度卻窄¶
<pb:CK-KZ_JY002_02p075b>¶
　於日之徑月一度止得六百七十里周三百六十五度餘止¶
　計二十四萬里是月近於人天最遠於人唯日得其中道故¶
　凡厯測皆以日爲主而作準則也日行之道定二十八宿之¶
　名唐虞之際冬至日躔虛宿何以知其然在堯典曰日短星¶
　昴以正仲冬且冬至日短日入申末昴星見酉初時而在南¶
　方午上太陽卻在酉方虛屬天盤子以天盤子加臨地盤酉¶
　子加酉則酉必加午昴屬天盤酉而冬至見地盤午故冬至¶
　太陽躔虛夏至躔星春分在昴秋分在房古者唯以夜半中¶
　星攷其日度是以容成造曆車區占星是也漢作太初厯仲¶
　冬日在丑躔牽牛初堯至漢差一宫晉虞喜謂五十年差一¶
<pb:CK-KZ_JY002_02p076a>¶
　度何承天謂百年差一度隋劉焯以七十五年差一度唐一¶
　行八十三年差一度大衍曆日在斗十三度宋乃以焯七十¶
　五年爲準至元十四年丁丑冬至日躔箕十度至元三年丁¶
　丑日躔箕八度則堯時日在子漢時日在丑金宋之間日在¶
　寅自堯至今三千七百年日已差三宫則堯之後九千餘年¶
　日反躔午一萬八千餘年日復躔子是帝堯之前亦必如此¶
　故李淳風以古厯章蔀紀元分度不齊始爲總法一行以朔¶
　有四大三小定九服交食之異徐昴以日食有氣刻時三差¶
　姚舜輔知食甚泛餘差數革象謂上古歲差少後世歲差多¶
　以唐宋到今驗之果符其説也古人以三百六十時有餘均¶
<pb:CK-KZ_JY002_02p076b>¶
　作二氣六候爲一月然每月朔止得三百五十六箇時令三¶
　刻有奇而一氣則十五日有餘故月大曰氣盈月小曰虧名¶
　爲朔虛此謂日月五星亦有虧盈非但指日月晦食爲虧盈¶
　也又如五星亦因日而有遲留伏逆近日則疾遠日則遲遲¶
　甚而留留久而退初遲退漸疾退退最疾而復遲退如初退¶
　止而留留久而順行最疾則與太陽同躔歲星最疾四日行¶
　一度熒惑最疾七日行五度鎮星最疾七日行一度此三星¶
　比太陽行度較少故伏合以後太陽在前歲星距日十三度¶
　而晨見熒惑距日十九度而晨見鎮星距日十八度半而晨¶
　見大約近一遠二而留周天相半而退歲星初留約距日一¶
<pb:CK-KZ_JY002_02p077a>¶
　百九度初退距日一百三十一度熒惑初留距日一百三十¶
　四度初退亦然鎮星初留距日九十四度初退距日一百二¶
　十八度凡退行最疾之時必與太陽對衝退止而留留久而¶
　順行太白最疾約四日行五度辰星最疾一日行二度太白¶
　距日遠不出四十度辰星距日遠不出二十四度距日遠則¶
　行遲距日近則行疾金木形體大故伏見與日近水火土形¶
　體小故伏見與日遠此五星之常數也至聖神人亦有休否¶
　夫舜有井廪之慮文王有羑里之囚周公居東二年孔子厄¶
　於陳蔡老君化胡而爲所難如來割肉以與賊徒豈非至聖¶
　神人亦有休否者乎末學之夫亦有疾傷士之學道而不勤¶
<pb:CK-KZ_JY002_02p077b>¶
　行是爲末學之夫不勤則道不成道不成則疾患至矣凡有¶
　此災同氣皆當齊心修齋六時行香十遍轉經同氣卽同類¶
　也旣同其類必能齊心其心若齊方能辦事世人知看經而¶
　不知轉經看經者求福轉經者求丹經圓福至丹成德重故¶
　云福德立降此經多言无量之文普度无窮者意在經而主¶
　乎丹也夫元始梵炁還丹之道上根至士下及至愚小人但¶
　能信受而行皆躋聖位故云普度无窮頌曰有形有數有終¶
　窮直到无形體太空若問无形何所似全身放在黍珠中¶
道言夫末學道淺或仙品未充運應滅度身經太陰臨過之時¶
同學至人爲其行香誦經十過以度尸形如法魂神徑上南宫¶
<pb:CK-KZ_JY002_02p078a>¶
隨其學功計日而得更生轉輪不滅便得神仙¶
　上陽子曰此爲下士晩聞道者言也夫末學道淺仙品未充¶
　修學之人不能勇猛勤行而復年當遲暮精氣已衰不覺臘¶
　月三十夜到來无可奈何遂行奪舍投胎之法蓋奪舍與投¶
　胎乃是兩事此法雖屬傍門然得之者亦可以度其尸形使¶
　眞性不落于輪迴也若五祖之投周氏胎松精亦投金公室¶
　是也故云以度尸形如法然必得同學至人爲其護衛則魂¶
　神徑上南宫如四祖之題五祖洞賓之度松精此爲同學至¶
　人也隨其學功者蓋修學之士其功有深有淺故隨其功之¶
　深淺計日之遠近而更生雖經轉輪而眞性不滅待其金液¶
<pb:CK-KZ_JY002_02p078b>¶
　大丹之道成是云便得神仙也頌曰計日更生隨學功功圓¶
　八百顯金容大羅天上風流好信道元來色卽空¶
道言夫天地運終亦當修齋行香誦經星宿錯度日月失昏亦¶
當修齋行香誦經四時失度陰陽不調亦當修齋行香誦經國¶
主有災兵革四興亦當修齋行香誦經疫毒流行兆民死傷亦¶
當修齋行香誦經師友命過亦當修齋行香誦經夫齋戒誦經¶
功德甚重上消天災保鎮帝王下禳毒害以度兆民生死受賴¶
其福難勝故曰无量普度天人¶
　上陽子曰天地運終以道用釋大修行人以天地而比一身¶
　還丹若成功行未積不能白日飛身乃厭塵世或欲示疾而¶
<pb:CK-KZ_JY002_02p079a>¶
　去或欲蛻形而行或止得脫殼尸解之道皆謂之運終若直¶
　謂天地果然運終則民生其有幾何孰得而修齋行香又孰¶
　得而誦經乎星宿錯度日月失昏此乃身中神炁耗散耳目¶
　眩瞶蓋日月五星比人身之七竅也三光經云耳若亂聽聲¶
　色敗人眼若視惡眞光不明鼻若聞臭玉眞不淸口若雜味¶
　身多病生是故病從口入福從色敗子若戒之命同天在四¶
　時失度夫眞炁乖理則陰陽不調彭眞人曰陽火過刻水旱¶
　不調凝冬變爲大暑也陰符失節寒煖相侵盛夏反爲濃霜¶
　也金宫旣砂汞之不萌一鼎則蟲螟之互起大則山崩地圯¶
　金虎與木龍沸騰小則雨暴風飄坎男共離女奔逸内義曰¶
<pb:CK-KZ_JY002_02p079b>¶
　太上所謂修齋行香誦經者卽虛心煉炁頤神養眞如上皆¶
　道用之謂若論世法天地運終則慾界六天大劫一交爲火¶
　所焚色界一十八天大劫一交爲水所漂无色界四天大劫¶
　一交爲風所壞此三界壞盡上帝乃於種民天選一人下世¶
　爲民種故曰種民天以此觀之則天地其有運終之時也星¶
　宿錯度日月失昏古人仰觀天象見眾星昏曉出没漸漸不¶
　同乃比天體如圓瓜以瓜有十二瓣周天三百六十五度餘¶
　四之一均作十二分則一瓣計三十度四十三分七十五杪¶
　度度皆輻輳於南北極猶其度歛尖於兩端最廣處在瓜之¶
　腰圍瓜腰一圍名曰赤道其度在赤道者正得一度之廣去¶
<pb:CK-KZ_JY002_02p080a>¶
　赤道遠者漸遠漸窄雖有一度之名實無腰圍一度之廣各¶
　度皆以二十八宿之距星紀數謂之經度東西分經南北分¶
　緯經緯皆以二極遠近爲數兩極相距一百八十二度六十¶
　二分五十杪赤道横分與兩極相遠各九十一度三十一分¶
　二十五杪天頂名嵩高北極偏於嵩高而北者五十五度有¶
　奇南極偏於地中之下而南者亦五十五度有奇赤道則斜¶
　倚在嵩高之南三十六度兩傍乃正卯酉之位日月星宿不¶
　著於天乃假大化之炁懸空而行亦猶魚之不著於地乃假¶
　水之道而行于江河也北齊張子信仰觀歲久知五緯有盈¶
　縮之變遂加常數以求其逐日之躔蓋五緯不由黃道亦不¶
<pb:CK-KZ_JY002_02p080b>¶
　由月之九道乃出入于黃道之内外五緯各自有道視太陽¶
　遠近而遲疾者如足力之有勤倦又有變數之加減者如路¶
　里之有曲直歲星加減最多處七度有餘熒惑二十五度餘¶
　土星八度餘太白四度餘辰星六度餘羅計氣孛所行无遲¶
　疾羅計從月交黃道而求月交之終始羅計於其間各逆行¶
　一度四十六分三十杪月孛從月之盈縮而求紫炁起於閏¶
　法二十八年十閏紫炁周十二宫紫炁卽景星也史註景星¶
　狀如半月凡見則人君有德明聖之慶星之留段是一日遶¶
　地一周與天同過一度行疾者反是遲行遲者反是疾退者¶
　反是疾之甚不及天行之數卽所行度日月相會同經度夫¶
<pb:CK-KZ_JY002_02p081a>¶
　日食於朔者日月同經不同緯只合朔而不食若日月旣同¶
　經而月從八道穿度日之黃道而出入其時日亦在彼卽同¶
　經而又同緯則合朔而有食説者謂十曜之星皆能食日者¶
　非也日本无食但一時爲月之黑體所蔽障世以爲食然日¶
　體未嘗有損其所障有多少者蓋日道與月道相交有二若¶
　正會於交則月體全障日體人間暗甚謂之食旣若同經而¶
　在交之前後者亦見其食但正交則食分多交遠則食分少¶
　日月之行遲速不同須臾參差離交而光生矣夫月食於望¶
　者日月對躔爲望平分黃道之半黃道有二交若不當二交¶
　前後而望則不食若望在二交前後者月必食其食分多少¶
<pb:CK-KZ_JY002_02p081b>¶
　當以距交遠近而推是時月在天日在地之下又非十曜之¶
　星所能食而月何以无光蓋縁月雖映日而明若在二交限¶
　内對經而又對緯至甚的切所受日光傷於大盛以致月反¶
　无光而黑爲其陽極反亢故也是爲月蝕今授時曆望在交¶
　之前後距交十三度餘則不食若在此限之内則有蝕矣故¶
　古人以日體對充之處名曰闇虛似乎日之像影月體因之¶
　失明故云闇日非有像影也强立其名故云虛言其非實有¶
　也若日月交朔於夜對望於晝者皆有食但已入地而人間¶
　所不見此謂日月失昏也亦當修齋行香誦經夫日陽月陰¶
　陽主德陰主刑而有國有家者日食則懼德之不修月食則¶
<pb:CK-KZ_JY002_02p082a>¶
　懼刑之有失故日食修德月食修刑亦當修齋誦經以禳救¶
　之所謂救者觀乎天文以察時變預爲之儆戒耳四時失度¶
　陰陽不調以世法釋自古以分至爲春夏秋冬四時之中而¶
　四時以冬至爲首者陽道也古曆立元紀蔀(步口切)章年月日¶
　時各有其事時者太陽所歷地盤十二方位日者太陽出没¶
　一周月者太陰盈虧始終年者寒暑榮枯一變章者至朔合¶
　於一時蔀者至朔合於子時紀者至朔合於甲子日子時元¶
　者至朔合於甲子歲甲子日甲子時也百芒爲毫百毫爲杪¶
　百杪爲分分卽刻也二十五刻爲三時十二時爲日三十日¶
　爲月十二月爲年十九年爲一章四章爲一蔀二十蔀爲一¶
<pb:CK-KZ_JY002_02p082b>¶
　紀三紀爲一元則一元是四千五百六十年一元之首冬至¶
　太陽在子一元滿則冬至太陽在卯二元滿則冬至太陽反¶
　躔午三元滿冬至太陽在酉四元滿冬至太陽復躔子則四¶
　元乃一萬八千二百四十年太陽還元而積六千七百二十¶
　閏者蓋一章有七閏也四時失度陰陽不調者春則國有恐¶
　民多疫夏則禾不熟女有災秋則民瘧而致齀(渠牛切)嚏(丁計切)¶
　冬則多癘而來痼疾皆陰陽不調之所致亦當修齋誦經以¶
　召天地之和氣也國主有災兵革四興夫天下太平國阜民¶
　安是一人有慶兆民賴之也若國家多事兵役疊起爲臣子¶
　者當盡忠効力以報上也師之與友恩不可忘夫齋戒誦經¶
<pb:CK-KZ_JY002_02p083a>¶
　功德甚重齋者淸心戒者絶境若有經而无戒猶有魚而无¶
　筌昔老君五戒授尹眞人一百八十戒授于眞人天師七十¶
　二戒太淸二十四戒修眞十戒九眞妙戒靈寶九戒正一五¶
　戒其他載經懺者多然皆以戒慾爲首故老君曰若能全戒¶
　於内和光於外庶幾靈摽之崖矣慾心盡淨方可成功則生¶
　死受賴其福難勝也頌曰度人功大果无邊句句分明好結¶
　縁无始劫來師與友如今都會大羅天¶
道言凡有是經能爲天地帝主兆民行是功德有災之日發心¶
修齋燒香誦經十過皆諸天記名萬神侍衛右别至人尅得爲¶
聖君金闕之臣諸天記人功過毫分無失天中魔王亦保舉爾¶
<pb:CK-KZ_JY002_02p083b>¶
身得道者乃當洞明至言也¶
　上陽子曰凡有是經蓋經者道也凡有道之士與天地合德¶
　與日月合明與造化同體若爲國爲家爲人爲己行此經中¶
　之功德諸天皆與記名萬神爲之侍衛右别至人至人乃有¶
　功勤者爲聖君金闕之臣如天師旌陽浮丘眞君之道備德¶
　隆而皆爲金闕之臣也修學之士見善勇爲有過卽改改過¶
　則神明陰衛積善則功德尊高諸天記人功過竝無遺失儻¶
　功高德重天中魔王亦行保舉得道者聞道之人須當洞明¶
　經旨有成仙之至言也頌曰凡有是經便煉丹丹成克得步¶
　玄關三千功行渾餘事金闕宫中禮玉顏¶
<pb:CK-KZ_JY002_02p084a>¶
諸天中大梵隱語無量音¶
　天公經云大羅天宫有靈書上篇廣生高映是也又有龍章¶
　鳳篆正文觀覺鬱繿是也又有靈書中篇亶婁阿薈是也經¶
　謂雖有諸天猶拘劫運於是玉宸道君撰元始靈書三篇凝¶
　雲作篆每字方廣一丈八角垂芒以鎮三十二天卽如上三¶
　篇皆道君所述天眞皇人所書也後天眞皇人美此隱音重¶
　述靈書下篇森角儲雲是也如此乃有四篇今人止誦中篇¶
　而不誦上下篇者豈上天祕惜而下世罕聞之乎内音經云¶
　元始天尊於赤明世界栢陵説法眾眞侍座雲霧鬱勃三日¶
　三夜玄陰不解五老上帝白天尊言天尊演教所未曾見今¶
<pb:CK-KZ_JY002_02p084b>¶
　白日晝陰不審何故天尊曰乃諸天發瑞靈應自然玉字煥¶
　爛障蔽天光咸令四座暝目伏聽俄頃天炁頓啟冥暗豁消¶
　忽有靈書字方一丈見於空玄之上天尊普告四座夫此靈¶
　書八會其趣宛奧難可尋詳當命天眞皇人訓釋其音以教¶
　諸天應得道成眞有仙名者天眞皇人奉天尊明命初啟靈¶
　書上篇但見廣生高映文彩燦爛莫可窺睹次啟龍篆正文¶
　又見觀覺鬱繿字皆八角垂芒精光奪目復啟靈書中篇始¶
　見亶婁阿薈字方一丈金光洞映爾時天眞皇人大興悲嘆¶
　不敢議問良久言曰靈書上篇龍篆正文天宫所祕劫運未¶
　周大道之奧未當聞于下世伏惟靈書中篇仰感天尊大慈¶
<pb:CK-KZ_JY002_02p085a>¶
　三五應期眞道宜行乃釋靈音下教於未聞也是以上篇及¶
　于龍篆未敢輕泄玄祕唯中篇略倣天眞皇人之訓旁加增¶
　減使萬世之下得聞經之隱奧也他本以靈書上篇及龍篆¶
　正文置下篇之後者非是今正之¶
元始靈書上篇　道君撰¶
　　東方八天¶
廣生高映　　覺元洞虛　　應玄九眞　　化交肇圖¶
文靈運搆　　宗範玄都　　感變總括　　威昭自成¶
綠岑遷景　　皇道含明　　天琳耀權　　炁晶育魂¶
融羅負立　　圓英隱旻　　期巨神包　　洪綱告寧¶
<pb:CK-KZ_JY002_02p085b>¶
　　南方八天¶
章炎通泛　　堅敷澄宗　　虛象玄華　　龍陽儛穹¶
微生霄艷　　淵大凝冲　　元關三紐　　大梵飛空¶
隱覺隆益　　天倫慶呈　　神戸纏絡　　眞元散精¶
淨握冥照　　回合陞遷　　導騫宴雲　　靈應騰天¶
　　西方八天¶
剛澤微控　　陰峻孤儀　　貫炁明素　　宸洞開微¶
周化幽應　　澄虛帝臺　　平遐揖虛　　恢茂童池¶
結飈臨育　　麗无散開　　陽通百六　　沉芒隱階¶
幽廓冥默　　眞峰會靈　　堅丕順道　　吿命騫林¶
<pb:CK-KZ_JY002_02p086a>¶
　　北方八天¶
龍安洞變　　純陽隱玄　　方本還炁　　象伏高員  ¶
神變惠化　　解煉靈根　　赤精純道　　成號威尊¶
利雲友常　　億劫中丘　　鬱城瓊壘　　謠音慶流¶
受位玉室　　大憲通幽　　玄章煥落　　綱輪迺周¶
龍章鳳篆正文 　道君撰¶
　　東方八天¶
觀覺鬱繿　　大明紫靈　　九神度魂　　開闢玉眞¶
阿奕煒燁　　飛天流音　　輪景帝常　　都靈頤臻¶
豁落大有　　慶雲啟靈　　七耀輝魔　　恬懀敷榮¶
<pb:CK-KZ_JY002_02p086b>¶
虛无上首　　天啟彌宸　　四吁員象　　濯曜騰精¶
　　南方八天¶
煥赫洞陽　　浮景玉光　　七靈謠歌　　世元紫堂¶
羅英散景　　曜明玉房　　八景總獸　　韶玉攝精¶
九都騫鬱　　飛生上靈　　密羅淨境　　馥育空輪¶
灌沃黃華　　霐運玄明　　神宫開廓　　延宛丹庭¶
　　西方八天¶
大猷浮景　　眞定化元　　蜒宛素眇　　玉梁澄烟¶
蕭峙結嵎　　景羅七纏　　秀盤三府　　流輝九玄¶
寂然虛邈　　飛華拂軿　　晨濫綠籍　　太漠由延¶
<pb:CK-KZ_JY002_02p087a>¶
阿丘九度　　六龍儛轅　　蓊藹浮羅　　紫精馥淵¶
　　北方八天¶
溟涬太有　　九機化乾　　覆形厚德　　元河淪精¶
育英明陀　　景辰眇雲　　大隗總監　　秀樂禁天¶
紫虛陀丘　　劫量交前　　碧霞韻梵　　眇眇遊元¶
六變運量　　馘絶惡愆　　恢寂玄漠　　萬度成仙¶
　如上玉字一篇乃龍章鳳篆正文皆諸天内名隱諱以玉簡¶
　金書祕于天之三十二宫以鎮三十二天誦念若勤卽獲應¶
　感¶
元始靈書中篇　道君撰¶
<pb:CK-KZ_JY002_02p087b>¶
　　東方八天¶
亶婁阿薈　　无惒觀音　　須延明首　　法攬菩曇¶
稼那阿奕　　忽訶流吟　　華都曲麗　　鮮菩育臻¶
答落大梵　　散烟慶雲　　飛灑玉都　　明魔上門¶
无行上首　　回蹠流玄　　阿陀龍羅　　四象吁員¶
　亶婁阿薈无惒觀音元始以梵炁結此八字而成雲篆以鎮¶
　皇曾天玉京有亶樓上承玄都宫掌樓之監名阿那天中遊¶
　冶臺名薈无乃虛无之境惒乃日月之戶觀天帝諱音卽歌¶
　音謂每朝會阿那先登亶樓鳴大法鼓集諸天眞朝元始於¶
　虛无之境開日月之戶元始命天帝觀覺主長生籙領眾眞¶
<pb:CK-KZ_JY002_02p088a>¶
　登薈臺歌洞章之音開度天人上陽子曰靈書玉字乃金丹¶
　之異名故云中篇訓釋言辭明還丹之妙用故云隱語學人¶
　到此先具智慧眼必有領悟處須延明首法攬菩曇八字雲¶
　篆鎮玉完天此天闕名須延都候號曰明首四眞人名法攬¶
　菩曇凡當大劫交元始命須延開玉府納諸仙聖明首導諸¶
　天主持梵炁於是法輪引籍攬覺度魂菩提轉輪曇頤揚旛¶
　自然九地開光學人皆得受度稼那阿奕忽訶流吟八字雲¶
　篆鎮何童天稼那掌籍眞人阿奕七寶瓊林忽飛天神王内¶
　名訶釋呼元始爲摩訶流布也吟歌也元始噓呵元梵之炁¶
　充滿阿奕七寶之林自成靈音流布萬天稼那舉籍以定生¶
<pb:CK-KZ_JY002_02p088b>¶
　死飛天大聖度脫天人華都曲麗鮮菩育臻八字雲篆鎮平¶
　育天華都東極靑華之都一名太乙靑華之門曲洞章之歌¶
　麗乃玉女名鮮是慶雲菩樓名育帝諱臻至也元始居太乙¶
　華都命仙聖領諸玉女登菩樓歌洞章慶雲四集育帝始至¶
　開度長夜召魔舉仙答落大梵散煙慶雲八字雲篆鎮文舉¶
　天答落宫庭名大梵曲赦恩散煙慶雲天中梵炁元始遊答¶
　落之庭開大梵之赦放宥罪魂收攝元炁故得梵炁還元結¶
　成祥烟慶雲而歸金胎神室飛灑玉都明魔上門八字雲篆¶
　鎭摩夷天飛飛天灑神速玉玉眞都酆都明命也魔魔王上¶
　門上帝金門元始與飛天眾聖演説妙道自龍漢至延康灑¶
<pb:CK-KZ_JY002_02p089a>¶
　然神速一會卽了當此之時玉眞開長夜之府酆都度八難¶
　之魂勅命魔王保舉身朝上帝金門无行上首回蹠流玄八¶
　字雲篆鎮越衡天元始以虛无妙道流行梵炁綱維八極上¶
　以彌羅諸天首環北帝之宫若大劫交運應數周上帝回施¶
　流晨之光華蹠履玄空以布化阿陀龍羅四象吁貟八字雲¶
　篆鎮蒙翳天天中山名阿山中樓名陀空峰山名龍日月光¶
　曰羅故天眞呼日爲濯羅四四極象象車吁南昌帝諱貟日¶
　中童名阿山龍山勢相交通炁與玉淸相屬九折而上連接¶
　陀樓日月之光普照四極眞人俱乘象車下度學人引謁南¶
　丹吁帝以求眞陽之火煉度生身吁帝卽命日中員童以九¶
<pb:CK-KZ_JY002_02p089b>¶
　陽金精之華灌煉其體如上所釋化凡證聖天尊慈悲憫憐¶
　愚昧降此靈書玉字隱語使上士行靈書之道而頓悟中士¶
　聞玉字之玄而漸修下士誦隱語之經而求福此之謂靈寶¶
　大梵之妙也頌曰妙哉靈寶度人經雲篆天章閟玉淸阿奕¶
　華都行梵炁幽冥聞此獲更生¶
** 　　南方八天¶
南閻洞浮　　玉眸詵詵　　梵形落空　　九靈推前¶
凙洛菩臺　　綠羅大千　　眇莽九醜　　韶謠縁邅¶
雲上九都　　飛生自騫　　那育郁馥　　摩羅法輪¶
霐池无鏡　　攬姿運容　　馥朗廓奕　　神纓自宫¶
<pb:CK-KZ_JY002_02p090a>¶
　南閻洞浮玉眸詵詵八字雲篆鎮和陽天南方丹天世界有¶
　流火之庭飛閻煥乎八方中有洞陽宫火炁炎浮玉眸火之¶
　膏質詵詵大盛光明交映煉度學人梵形落空九靈推前八¶
　字雲篆鎮恭華天元始自龍漢暨延康從劫至劫化生人物¶
　皆凝大梵之炁以成形一神變現不受胎育從空而生玉都¶
　九靈眞人散金花于推前之臺嘯詠洞章開度天人凙洛菩¶
　臺綠羅大千八字雲篆鎮宗飄天凙天中山名洛道君内諱¶
　菩飛天内音臺凙山之陽有玉臺綠羅月宫玉妃名綠羅廣¶
　寒玉嬪名羅英日宫仙童名濯羅扶桑靈童名員大千南閻¶
　浮提爲大千世界凡一千世界爲小千一千小千爲中千一¶
<pb:CK-KZ_JY002_02p090b>¶
　千中千爲大千以三次言千而曰三千凙山眾龍所伏中有¶
　黃房洛君所居從劫至劫不滅不生時領飛天大聖登玉臺¶
　歌洞章以度天人綠羅玉妃光照大千世界其形如玉美艾¶
　不艷乘大梵之炁理大陰度數以應天元无有差忒若大劫¶
　交日月俱會玉臺含光濳耀以俟劫運再開復元運化金液¶
　煉形之士於此尋下手處眇莽九醜韶謠縁邅八字雲篆鎭¶
　皇笳天眇莽混沌之狀九醜大力鬼獸韶魔王名謠卽謠歌¶
　縁南斗内諱邅北斗隱名天地未分其狀眇莽九獸之鬼齊¶
　天而生考人善惡魔王復謠歌以惱試學人若居慾境雖艷¶
　色冶容而心愈堅固轉色界爲神仙境界變慾心爲淸淨道¶
<pb:CK-KZ_JY002_02p091a>¶
　心則北斗除其黑籍南斗與註仙名保舉之司引入此天金¶
　華山求太乙合同符契以遊宴諸天也雲上九都飛生自騫¶
　八字雲篆鎮堂耀天雲上神王諱九都玄臺名飛生更生大¶
　神名自騫從入騫林也飛天神王雲上焚百和香散五雲花¶
　太眞玉郎執十絶旛一日三迴迴旛一周則諸天帝齊集九¶
　都臺下遶臺三匝誦詠洞章開度學人若識此歌音則更生¶
　大神開不死之門流長生之炁煉其形魂從而保舉入騫林¶
　遊玄臺又二十四年行圓功滿得上朝玄都那育郁馥摩羅¶
　法輪八字雲篆鎭端靖天那天中侍郎育天闕空輪郁馥斗¶
　中仙童摩羅天中魔王法輪天宫法輪侍郎那主四時之炁¶
<pb:CK-KZ_JY002_02p091b>¶
　運天闕空輪正天分度若大劫交法輪十轉萬神俱至郁馥¶
　唱禮一唱則萬神齊禮魔王歌洞章之曲受度學人霐池无¶
　鏡攬姿運容八字雲篆鎮恭慶天霐神龍之淵持龍淵都監¶
　无鏡神王名攬姿天門名運容玄和玉女名九龍伏于深淵¶
　都監常含金罌運東井黃華天元眞一之水灌煉天人无鏡¶
　開長夜之府度其九祖升超天門然後運容玉女開導學人¶
　煉之以朱靈之炁濯之以玄和之津變煉其體灌注其形馥¶
　朗廓奕神纓自宫八字雲篆鎮極瑤天馥朗玄臺山名廓奕¶
　神公内號神纓紫微靈童名自宫升紫微宫謂神公廓奕與¶
　元始同生爲玄炁之祖常歌洞章於馥朗之臺神纓靈童引¶
<pb:CK-KZ_JY002_02p092a>¶
　導學人升紫微宫上朝元始大修行人鍊已純淨凝玉眸流¶
　火之膏乘綠羅大梵之炁居慾境而九醜不能考過入金華¶
　而太乙卽與合同霐持開冶煉之場運容灌玄和之液朱靈¶
　煉質黃華蕩形飛生更生神纓導引升入紫微宫也頌曰妙¶
　哉靈寶度人經玉簡金書蒨上淸郁馥敬躬申唱禮神公廓¶
　奕保仙名¶
** 　　西方八天¶
刀利禪猷　　婆泥咎通　　宛藪滌色　　太眇之堂¶
流羅梵萌　　景蔚蕭嵎　　易邈無寂　　宛首少都¶
阿繿郁竺　　華漠延由　　九開自辯　　阿那品首¶
<pb:CK-KZ_JY002_02p092b>¶
无量扶蓋　　浮羅合神　　玉誕長桑　　栢空度仙¶
　刀利禪猷婆泥咎通八字雲篆鎮孔昇天刀利南方世界禪¶
　黎國名猷好生君名婆泥洞陽宫靈童名咎通魔王内諱元¶
　始於刀利世界禪黎國洞陽宫火煉眞文洞煥萬天化此世¶
　界爲大福堂一切罪魂咸令升入學人道成則猷君度命婆¶
　泥煉魂魔王咎通敬受所事不敢遏絶生門宛藪滌色太眇¶
　之堂八字雲篆鎮皇崖天宛藪天帝内號滌滌蕩色色界太¶
　眇之堂卽天中大福堂乃天之祕府中隱大洞自然之文皇¶
　崖天帝主開大漠之經理治天炁每領諸仙遊行色界諸天¶
　出入上淸之府蕩滌穢氣開度學人行業高者得乘景雲之¶
<pb:CK-KZ_JY002_02p093a>¶
　車上生太眇之堂流羅梵萌景蔚蕭嵎八字雲篆鎮極風天¶
　流天王諱羅月后名梵飛天眞人内音萌元始天王内名景¶
　皇四極上眞蔚秀景霄仙人蕭嵎劫仞之宫卽西方白素元¶
　君奥室流君正九霄之炁月后主遊宴之儀飛天開九霄之¶
　關萌君爲梵炁之祖景皇蔚秀開治蕭嵎之宫學人解悟此¶
　音方可馭丹龍之轡以升九皇之臺易邈无寂宛首少都八¶
　字雲篆鎮孝芒天易邈始皇帝諱无寂天中庭名宛首道君¶
　内音少都日中童名始皇天帝自龍漢至赤明劫居虛无寂¶
　寂之庭奉道君而演奥明妙法以度人靈童少都流以飛霞¶
　之彩灌以日華之精阿繿郁竺華漠延由八字雲篆鎮浮容¶
<pb:CK-KZ_JY002_02p093b>¶
　天阿繿天帝隱諱郁默魔王内名竺欲界華色界漠渺漠延¶
　束鬼之庭由禁鬼之房郁魔隱現或居欲界或居色界惱亂¶
　天人渺漠難制帝君阿繿登九層之樓歌洞章以攝之於是¶
　眾魔應響而束身羣鬼詣由而伏形九開自辯阿那品首八¶
　字雲篆鎮江由天天地未判三炁混沌九度初開陰陽男女¶
　自然明辯帝君阿丘常登龍山九玄之都勅諸飛天那邪遊¶
　空開度善根之人品度其魂入飛仙之上首无量扶蓋浮羅¶
　合神八字雲篆鎮阮樂天无量天中大聖扶更生君名蓋此¶
　天宫名浮幽魂之呼羅大羅合合慶神神公无量大聖總統¶
　飛天皆受品量而升進之更生君居蓋宫主長夜之籙定善¶
<pb:CK-KZ_JY002_02p094a>¶
　惡之根度諸幽魂升大羅天與神公合慶也玉誕長桑栢空¶
　度仙八字雲篆鎮曇誓天玉誕玉都長桑扶桑騫林栢栢陵¶
　空空洞度仙度人成仙玉都有騫木扶桑之林廕覆諸天葉¶
　皆紫字金書每神風吹返魂之草則桑林鼓百籟之音一如¶
　天尊昔栢陵説法時林木自成空洞之歌有靈鷄栖于上一¶
　鳴則天下鷄皆鳴於是靑霞扶搖太陽乃升諸飛天眞聽鷄¶
　初鳴上登玉臺採五方之雲牙吸嚥三晨之光以度學仙之¶
　人上根之士一志淸淨雖居竺華之境郁魔不能惱亂迺得¶
　少都灌眞流羅主宴桑林鼓籟太陽流暉以成還丹也頌曰¶
　妙哉靈寶度人經八角垂芒晃太淸太眇之堂无色界長桑¶
<pb:CK-KZ_JY002_02p094b>¶
　林下嚥華精¶
** 　　北方八天¶
玃无自育　　九日導乾　　坤母東覆　　形攝上玄¶
陁羅育邈　　眇炁合雲　　飛天大醜　　總監上天¶
沙陁劫量　　龍漢瑛鮮　　碧落浮黎　　空歌保珍¶
惡奕无品　　洞妙自眞　　元梵恢漠　　幽寂度人¶
　玃无自育九日導乾八字雲篆鎮霄度天飛天玃无自龍漢¶
　溟涬之間乘運而出時與育帝乘鳳車遊九玄之鄉轉九機¶
　之度以應劫運之數大劫交則日華童子停光運化回度天¶
　常之乾道開導和炁也坤母東覆形攝上玄八字雲篆鎮元¶
<pb:CK-KZ_JY002_02p095a>¶
　洞天坤母太陰九靈仙母東覆東海理水神名形地機攝召¶
　也上上告玄玄都九靈仙母主治東極扶桑暘谷之淵總持¶
　地機旋轉元氣天關地機轉動一周則溢水三千三百度度¶
　極則天地炁交九海混一眾水彌天東覆大神主治崑崙之¶
　頂填涸巨海過東井之源使地機不淪如劫交則坤母出東¶
　井召鳥母於龍門制會河源上詣帝前申告劫會乃以鳳車¶
　乘載學人升于崑崙以朝玄都上陽子曰妙經者上妙之首¶
　經也道藏萬八千篇妙在度人一卷度人一經妙在靈書一¶
　篇靈書之中顯此八字奚謂元始祕隱玄妙至此忒殺泄盡¶
　天機天尊廣大慈悲世人儘自疑信噫經爲至人説也至人¶
<pb:CK-KZ_JY002_02p095b>¶
　則能用此經也故淸河老人頌之曰玃无乘運應乾元旋轉¶
　九運保天根劫終鳥母會龍門學人乘鳳升崑崙羽林受符¶
　拜新恩雲衣縹緲朝帝軒金液還丹之妙至人於此具眼陁¶
　羅育邈眇炁合雲八字雲篆鎮妙成天陁飛天名羅月之光¶
　育妙成天主諱邈羽林監神名謂陁與育俱生雲阿之嶺抱¶
　月之光治羽林軍羽林軍在北雲阿嶺在南時勅邈監遊行¶
　三界保度學仙之人詣羽林軍受符信乘眇然梵炁與諸天¶
　合景結雲炁以爲衣煉月光而實腹飛天大醜總監上天八¶
　字雲篆鎮禁上天飛天神王大醜都錄之司宗伯總監飛天¶
　神王麾下二神名上天升天也飛天神王總上天劫會之運¶
<pb:CK-KZ_JY002_02p096a>¶
　管三界都錄之司時勅總監二神總錄長夜之府升幽魂於¶
　天界使與道以合眞沙陁劫量龍漢瑛鮮八字雲篆鎮常融¶
　天此天有沙蘭宫陁丘山劫量隨劫銓量龍漢初劫名瑛神¶
　王諱鮮日童名吉沙蘭宫陁丘山係玉淸紫微别館新得受¶
　度而功未圓者常巨萬人停散其中皆龍漢時人隨劫運交¶
　詮量其功而詣上宫學人若明此音則瑛君察功行而度品¶
　鮮童灌日精以煉形也碧落浮黎空歌保珍八字雲篆鎮騰¶
　勝天碧落天霞也浮黎天王諱空天中侍宸名歌大洞之音¶
　天王步虛碧霞開而乘飛雲之輦侍宸一嘯靈風扇而成大¶
　洞之歌引導諸仙上朝七寶保持下學珍愛靈書惡奕无品¶
<pb:CK-KZ_JY002_02p096b>¶
　洞妙自珍八字雲篆鎮梵度天惡奕天帝内音无太无眞人¶
　天帝惡奕自元始祖劫修行超出三界位入玉虛時勅太无¶
　眞人大開長夜之府品度罪魂使其洞明宿命淨盡惡根上¶
　升妙化之福堂自樂至眞之妙道也元梵恢漠幽寂度人八¶
　字雲篆鎮賈奕天元始大梵之炁恢漠廣大難窮高而空浮¶
　懸而不落雖幽而莫見乃能變化雖寂然不動感而遂通其¶
　中有眞眞中有精其精甚眞妙不可名顛之倒之逆施五行¶
　度无量人以成還丹之道也大修行人眞心堅固信受奉行¶
　卽得性命混融形神俱妙超凡入聖積行累功以證高仙上¶
　聖之位也頌曰天尊説法度天人大梵靈書顯至眞好是眞¶
<pb:CK-KZ_JY002_02p097a>¶
　經靈驗處大羅天上總安身¶
道言此諸天中大梵隱語无量之音舊文字皆廣長一丈天眞¶
皇人昔書其文以爲正音有知其音能齋而誦之者諸天皆遣¶
飛天神王下觀其身書其功勤上奏諸天萬神朝禮地祇侍門¶
大勳魔王保舉上仙道備剋得遊行三界昇入金門此音无所¶
不辟无所不禳无所不度无所不成天眞自然之音也故誦之¶
致飛天下觀上帝遙唱萬神朝禮三界侍軒群妖束首鬼精自¶
亡琳琅振響十方肅淸河海靜默山嶽吞烟萬靈振伏招集群¶
仙天无氛穢地无妖塵冥慧洞淸大量玄玄也¶
　上陽子曰此經結處乃太極眞人所述舊文字皆廣長一丈¶
<pb:CK-KZ_JY002_02p097b>¶
　謂龍漢之初元始以梵炁結而成文一丈乃天地之成數太¶
　極眞人述云天眞皇人昔書其文以爲正音此靈書乃大道¶
　之根還丹之主有知其音蓋此隱語非中下士所能穎悟若¶
　至聖大根神仙種子得師點破卽解其音一聞百悟欣慶无¶
　量更不遲疑内齋外戒信受奉行故太上曰上士聞道勤而¶
　行之夫行道之人神明護門魔鬼潛迹人能齋誦此經則飛¶
　天神王下觀其身果淸淨否又書其功果勤行否若其身果¶
　然淸淨欲不能干魔不能試又其功果然勇猛堅固精進勤¶
　行不怠則萬神自然朝禮地衹爲之侍門魔王亦行保舉俟¶
　其道備丹成修行至經功滿德就身外有身高超三界昇入¶
<pb:CK-KZ_JY002_02p098a>¶
　金門此音隨人所行行之勤者得道成仙誦之勤者所求如¶
　願是以辟禳度拔无所不成也故誦之致飛天下觀夫誦經¶
　者必齋心戒欲掃地更衣焚香端坐收視存神方可誦經誠¶
　心精致渾無雜想故能感召飛天下觀書其功勤上帝遙唱¶
　感其精專今人手執素珠其心妄想何所不至而口喃喃以¶
　爲誦經豈得萬神朝禮三界侍軒又且反招殃譴而不可逭¶
　此音世法之謂自保舉上仙至地无妖塵乃玉晨道君前叙¶
　已詳太極眞人於此結經重爲宣敭以成靈寶度人功德若¶
　以道用則飛天下觀乃神返身中上帝遙唱是脫胎神化萬¶
　神朝禮一炁朝元三界侍軒三元内守群妖束首魔鬼伏降¶
<pb:CK-KZ_JY002_02p098b>¶
　鬼精自亡尸怪殄滅琳琅振響和炁斯應十方肅淸内外貞¶
　白河海靜默性寂情冥山嶽吞烟脉住炁停萬靈振伏陽神¶
　出現招集羣仙功成道備天无氛穢廣大遍周地无妖塵光¶
　明淸靜冥慧洞淸慧一作惠四字乃證結經之義幽冥溥燭¶
　慧照无邊惠及一切洞煥太空升淸虛渺渺之天更无拘滯¶
　廣大量玄玄之妙莫盡讚揚也頌曰一卷眞經字五千重重¶
　密密總敷宣要知妙道功圓好結習都忘證上仙¶
元始靈書下篇　天眞皇人撰¶
** 　　東方八天¶
森角儲雲　　九魂煉精　　枳默窺玦　　浮枚臼𨀛¶
<pb:CK-KZ_JY002_02p099a>¶
鹿幾揚房　　碧提酇回　　池滇黨負　　蚑逭謁携¶
澡章變瑜　　蘭泮碧壞　　亢傍野生　　極中昆淸¶
曜展洞涸　　寂无眇凝　　素倚虛羅　　皇達元靈¶
** 　　南方八天¶
炎度綽堂　　大霄瑤隅　　歷遐薦漪　　周扃加圖¶
披嶢蹊臄　　觚亶渾都　　戟芸荼炫　　井欺持蒲¶
掌維迮儀　　奕光琅璀　　扁縷益但　　幽微畢雷¶
涓湟寔東　　赤曜叢稽　　玉玄演侯　　栢璖至規¶
** 　　西方八天¶
鎬正左適　　婆泥殺靈　　悲招均疆　　洎南躔魁¶
<pb:CK-KZ_JY002_02p099b>¶
靜夷損光　　混元覺縁　　道守岑遙　　綿徵知宣¶
太靈湮漠　　昞和盧隨　　哲京常華　　墟咸堅沙¶
栗鐸黜株　　會衍球裴　　卓雲靑府　　業覩般基¶
** 　　北方八天¶
洼孩蒙甘　　翠宇九闌　　蕭鈎漣興　　龍汾神關¶
溝淪泬魔　　豁蠻祈通　　玄寥亢息　　无知肆明¶
蟒修吉夕　　馥壇時畎　　湯長敷昌　　匪庸謹濟¶
朝康堲寬　　祕法侈宜　　廣帝理生　　衛肇宏人¶
天眞皇人梵炁玄遼天寶自然八合之音主治世會地壘洪澤¶
變災厄難誦詠之者禳辟妖祥淸淨道炁无不寧也地官奉書¶
<pb:CK-KZ_JY002_02p100a>¶
百靈畏敬神朱寫文服佩明驗施之於至學不宣於下俗也¶
** 　　太極眞人頌¶
　神靈煥層虛梵羅屯碧霄元始九龍駕皇人按靑軺靈光葉¶
　萬眞珠影開陽寥出示靈寶篇福德由是招洞玄隱高嚴玉¶
　音泛雲璈无量匪得思道海生波濤法義同涓流滋植成嘉¶
　苗用以振窮饑教興衛中朝帝尊壽億年太平滅兵刀稽首¶
　望玉宸靈華散金毫¶
** 　　太極眞人曰¶
　太上玉宸大道君居紫霞之上七映之天紀錄玄文玉妃捧¶
　經金童散香太乙執巾玉郎侍筵龍吟虎嘷慶雲蒙靄十方¶
<pb:CK-KZ_JY002_02p100b>¶
　天眞大神上聖高眞妙行眞人无極飛天神王三界大魔九¶
　天丈人无鞅數眾吟咏玉經皈依太上靈寶妙法昌運流行¶
　億劫長存¶
元始无量度人上品妙經解註卷下¶
** 　　誦經畢呪曰¶
　上皇太眞使我昇靈淸齋澡煉誦詠金經七玄披散上朝太¶
　虛延年長存刻名錄書¶
** 　　閉目咽液三過叩齒三通復爐呪曰¶
　(臣)誦經已訖向來所出臣身中三五功曹左右官使者侍香¶
　金童傳言玉女五帝直符直日香官各三十二人各還金房¶
<pb:CK-KZ_JY002_02p101a>¶
　玉室在左還左在右還右毋令差互後召復到一如故事¶
** 　　再叩齒三通念¶
　向來聽經衛經聖眾解壇散席各復所司神風靜默山海肅¶
　淸千邪伏匿百靈護形¶
** 　　心拜咽液叩齒收經¶
　上陽子曰天尊說經以度迷人世人若不沉迷天尊奚肯漏¶
　露夫人之生稟父精母血成其軀殻及乎年壯與嗜欲俱卻¶
　將所受之精流于愛河慾海喪之早者不滿下壽喪之遲者¶
　不滿中壽喪之晩者不滿上壽若欲身安壽永唯當絶慾寶¶
　精人之壽命主乎精氣猶燈之有油如魚之有水油枯燈滅¶
<pb:CK-KZ_JY002_02p101b>¶
　水涸魚亡奈何愚人以苦爲樂見色棄生豈知精竭命亦隨¶
　逝天尊慈憫說出此經可以煉丹使人知回其氣知還其元¶
　知寶其身知永其壽然愚者不及智者過之何以故智者曰¶
　生必死死則已又何地獄之信哉是云過之愚者曰不修善¶
　不作惡饑則飯困則眠此卽天堂更有何道是云不及雖然¶
　經與至人授也道與上士說也上士至人誦經行道積行累¶
　功功高則身超大羅行滿則臣事三境也頌曰此經祕在大¶
　羅天玉女持花侍法筵經足丹成功行滿鸞翔鳳舞駕雲軿¶
¶
¶
