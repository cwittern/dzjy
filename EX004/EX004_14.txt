#-*- mode: org; -*-
#+EXPORT_ID: EX004
#+TITLE: 女丹合編 Nudan Hebian
#+WITNESS: CK-EX JYE
#+BASEEDITION: CK-KZ
<pb:CK-EX_EX004_14p001a>¶
** 女丹彙解¶
　　無量劫佛編輯¶
　　　　　　　　　廣東月西老人述¶
玄天上帝曰易曰乾父坤母隂陽之義昭昭可考有天¶
地然後有男女則隂陽之道又不言而喻則是有天地¶
之不可無男女也明矣男受乾坤之變化而成其象女¶
亦秉乾坤之交泰而有其形凡具茲形象者皆具乾坤¶
之炁而同列於宇宙之間耳今當慈航普渡之際寶伐¶
<pb:CK-EX_EX004_14p001b>¶
不知男子之精其炁充足女子之血其炁甚微故名之曰男¶
陽而女隂也修吾道者絶七情爲本斷六欲爲先則微¶
微之炁又較〓於男子者多矣何也男子之心易動女¶
子之念略靜動則而炁易洩靜則而炁易長一則易長¶
一則易洩何啻千里之謬歟男子之七蓮易收難放女¶
子之七蓮易放易收荷能眞心不懈不待三五之𡻕而¶
甘露常降七蓮常開開之易豈有採取之不易哉男女¶
之辨於此明矣若集中之言虛言空言玄言妙言神言¶
<pb:CK-EX_EX004_14p002a>¶
化又男女之大同也吾再分明而辨其眞焉果仰辨乎¶
男子則以胎名女子則不言胎而單以息名者恐後世¶
之人錯認胎字卒受誣名鳥乎可女子之息不結則巳¶
一結而封固再結而自守三結而穩根强此三者故所¶
易放而易收貞女節志可不急急以悟其妙耶更道而¶
論之女子之氣息原體本柔所不柔者後起害之也有¶
志超塵者只戒一箇剛字常切一箇柔字苟常柔温不¶
息則虛也妙也空也玄也盡儲柔字包括於萬物也再¶
<pb:CK-EX_EX004_14p002b>¶
者男子之神出眞必至純至陽而始有脫殼之機陽中¶
含隂也女子之神出眞不同於男子之神也又何也女¶
子造到三陽之時卽可脫化百里之遙造至純老二陽¶
之會則一出永出斷無殀折之患矣蓋男子陽中含隂¶
女子隂中含陽男子隂在内而陽在外女子隂在外而¶
陽在内陽勝則諸陰易退吾今不惜眞脈道破於斯無¶
非切望早成眞者之多耳¶
玄天上帝批曰可知女子之的丹乎吾所分者的的¶
<pb:CK-EX_EX004_14p003a>¶
　確確至他法他訣本同男子其不同者此中之竅誒¶
　也¶
　廣元佛批曰結丹神化脫胎原本虛無自然何有功¶
　用之可說乎¶
金沙古佛曰大呼同縁細聽吾言厯年修煉卻也心䖍¶
功難上身豈無弊端有法無法常常點穿有念無念卻¶
也細談多犯拘泥又是那端多犯執著又是何愆皆由¶
世俗雜於後先後乃六欲先乃靈元先後並用靈炁不¶
<pb:CK-EX_EX004_14p004b>¶
翻先天之炁一線牽連三關九竅竅竅皆然一雜後起¶
便隔玄關先天炁阻九竅不安一坐之後節節辛酸遍¶
體拘强炁未通關一竅未到患卽相纒爾等修煉誰知¶
此番無發慈悲下細指穿以便防患莫怪上仙以法悞¶
爾箇箇膽寒先後有氣只分寸念念本難淨須聽自然¶
切忽拘念拘卽阻關中田一炁全體聚焉仙云採取採¶
取先天後天念絶先天自然合而爲一三關充滿配合¶
隂陽兩兩相連隂消陽長固結一團丹從此長芽從此¶
<pb:CK-EX_EX004_14p005a>¶
沾今察眾生每患病纒皆屬先後未分界限吾與點出¶
箇箇思勉未上坐時先須㪚淡勿拘勿京活潑自然然¶
後上坐更無拘牽隨其念來隨自出焉隨其自化只將¶
神全念若堆積毫不沾絆閉目思睡身化形完無人無¶
我死尸一團如此用功病自安然更不惹病全體舒安¶
拘念炁阻火卽焚原著意炁㪚邪更燎然病從此起燒¶
乾眞元女子血海氣化出焉邪火一動蒸透命原血漸¶
枯槁醫治難痊血動之時更宜舒展躁性勿發怒氣勿¶
<pb:CK-EX_EX004_14p005b>¶
沾念更宜淨神更宜恬隨其紛盡始坐自然倘作躁怒¶
觸犯中田朝夕心𤍠口苦舌乾皆由此起誰辨此端修¶
煉之人絲毫勿犯箱著塵迹大壞眞元爾不自覺患卽¶
來前身冷身𤍠皆由有偏莫謂修煉卻病延年倘不知¶
檢患莫大焉一時一刻念念檢點勿犯勿觸易長靈丹¶
不須期望玄而自玄不必苦功丹結九轉不必苦坐無¶
時不禪閒居行住皆長妙丹爾等修煉心非不專後起¶
參入先天隔斷鮮不受病何怪諸仙吾今點出細心相¶
<pb:CK-EX_EX004_14p006a>¶
參一切妙法利勿割完毫髮勿差絲毫勿沾朝夕優游¶
灑灑安閒有食無食莫𦊱心閒有作無作更勿周旋如¶
是百日妙景自𣷹能修一載萬象自然莫拘修字煉字¶
更兼一字不泥化如木泉始算眞修始算眞煉修本鋤¶
惡煉本渾全有形加煉病自入焉無形自煉煉乃眞玄¶
今日吾臨萬象概删先防六賊亦聽自然有心而防難¶
中之難無心而防勢必自堅牢不可破何用防閑大眾¶
婦女同心勉旃身居何等念立何願事本尋常切莫看¶
<pb:CK-EX_EX004_14p006b>¶
¶
<pb:CK-EX_EX004_14p007a>¶
與浩浩皆由此處發根竅以大處而論百脈皆由旡極¶
分形造以細密而言又屬無形無象𨚫原萬化盡包到¶
男女俱同此至寶只分血精兩條男精逆行而成仙女¶
血直騰歸心竅故而各有各法各有各照女功雖用凝¶
字法莫將心地𦂳相抱如果意馬難拴住稍著片念血¶
海潮血海與氣海兩下有分曉血海以前只七分此處¶
卽是氣海竅竅在那不上不下不左不右一妙竅血化¶
氣凝化炁妙後天之氣先天化一雜人欲便隔到有後¶
<pb:CK-EX_EX004_14p007b>¶
無先成凡種仙凡各異須知道道在此處不算道炁必¶
歸根旡極竅方能凝成此靈苗方能結丹火候到此點¶
先後何以分分出火候更莫少癸水(若未)至勤脩莫懈怠¶
朝夕活潑兼樂好太鬆精神散太𦂳閉炁竅必須不鬆¶
不𦂳不遲不早不住爲住不好之好不凝爲凝不照自¶
照此點火候甚微微眾女雖當仔細料不識此點不算¶
脩脩煉二字須忘了多以煉字太著迹一著便卽病根¶
擾此病一染著藥物難達到世人動云病根在臟腑此¶
<pb:CK-EX_EX004_14p008a>¶
病根藏在髓道藥何以能除全仗純陽一點貫内竅方¶
將此病除得了好好好吾再示一則再將火候撥幾層¶
不與層層撥終歸含糊於不明必定受病更深沈炁之¶
冲騰須歸竅動時不能靜始生使爾不知不覺不見不¶
聞歸根後一動性命陰陽會水火旣濟分旡極而太極¶
(略微二字須著意可也)包含化渾淪上坐稍凝煉無相凝莫存有相略微住一¶
有靜機便莫擒聽其自然而靜不可妄參一識神一切¶
齊放下睡也由他昏沈也由他一毫莫錯驚此點火候¶
<pb:CK-EX_EX004_14p008b>¶
少人識多係將靜妄動身一動炁散成魔障千千萬萬¶
意紛紜到此時卽便下榻來散步等候一刻上榻衾再¶
行去養靜靜自易歸根若是强打坐疾病内栽根再有¶
心多妄先睡而後用凝神無妄切莫用有妄便煉心煉¶
字須活看微凝恍惚而杳冥方是凝煉法方是入靜第¶
一乘此卽上坐火候法動時火候要分淸動候必覺覺¶
時莫雜塵天人此分界仙凡此處分儼像赤子體未覺¶
先天體已覺後天生此界當細審覺時初刻猶恍惚覺¶
<pb:CK-EX_EX004_14p009a>¶
初再轉萬念縈初字再字義電光一閃頃若無紛紜象¶
正念聽炁分倘有妄想擾凝煉進一層亦是聽炁還陰¶
陽兩下復元再遊行用此功夫當莫懈舍此一法非上¶
乘吾今點此眞妙訣男女一齊記在心不是眞種眞心¶
煉輕洩天機被雷霆法雖甚淺淡細思絕妙始見精此¶
卽未得金丹時朝朝不離此法門¶
白蓮眞人曰立志貴堅貞總勿染塵氛法本平而易運¶
行勿留停有時法當用須知勿太矜有時法當捨默守¶
<pb:CK-EX_EX004_14p009b>¶
本來眞動靜兩相參刻刻會天心貞女原無法不過聊¶
點睛血氣有衰旺涵養功宜深久則血化炁白膏貫周¶
身自然陰成陽紅塵不動心方能成乾體方能證上眞¶
稍有欺僞念猶恐墮深坑¶
白蓮眞人曰節爲脩行之階級貞靜無塵卽初禪更加¶
脩煉養眞炁陰降陽升露玄關玄關不在身外求卽在¶
寸地覓大丹心果靜神果閒活活潑潑運周天炁也歸¶
源血也歸源細細烹煉爐中間暑也不𤍠冬也不寒温¶
<pb:CK-EX_EX004_14p010a>¶
温養此眞蟬娟十月丹完全三載乳哺聽自然自然飛¶
昇大羅天自然飛昇大羅天¶
金沙古佛曰女丹從何得來男與女兩不相侔女與男¶
大相懸殊男丹由精化炁炁化神神化虛虛極靜篤而¶
丹自結矣女丹由血化氣氣化神神化虛虛無自然而¶
丹自成矣但氣雖由血所化卻有兩解如心不定念不¶
潔身不𡧾氣不平則血亦不能化氣而血自爲血氣不¶
見氣則血盡成濁而信皆露矣夫信本污濁之物何以¶
<pb:CK-EX_EX004_14p010b>¶
化氣蓋化氣者血而所以化氣者血中之元炁也元炁¶
者何血爲通身之精氣有此血而精氣以藏無此血而¶
氣無歸宿血如海水水凝而炁凝冲天則雨露以降人¶
身有血如海則血自化氣而上達遍體然後流通百脈¶
百脈貫而一點下墜由此而丹望結矣不然滿腹俗情¶
日外事性氣躁妄紛華牽連憂思鬱結妄念打擾終¶
日無一𡧾靜則濁氣隔斷眞炁天地不交陰陽不調寒¶
暑不節週天不合而病有不成者百無一二此非道之¶
<pb:CK-EX_EX004_14p011a>¶
咎實人之咎也吾今指點眾生各宜細心體會莫謂道¶
不眞特患爾心不眞耳爾心果眞掃盡浮念去盡紛華¶
和緩性情暴戾不存解脫憂患而神恬快樂斬絕外務¶
則天氣下降地氣上騰先天眞炁自然流露充滿海水¶
氣亦自與神炁相接不坐則已一坐而自自然然其中¶
有無端妙趣較之人間一切別有一重天地方知道不¶
虛而仙不假訣不悞人但要自性自悟可也吾今再下¶
一丹有謂赤龍不斬而丹不得結道不得成者不知血¶
<pb:CK-EX_EX004_14p011b>¶
盡而氣亦盡矣如男子之精敗而丹亦難成其理一也¶
蓋男精女血多不可絕氣離血而氣無由生血化氣而¶
精始流通如謂血盡而乃言煉丹何靑年血枯而病反¶
起此終不離血之一考證也又言煉之數年而毫無影¶
響非無訣也實心無靜時之故也雖在朝夕打坐十二¶
時辰無一二時靜定卽或有定不過數刻而已氣何時¶
化神何時凝丹何時結經年累月終成一頑人耳動云¶
某某脩眞某某守節不管人間一事吾察其實卻與俗¶
<pb:CK-EX_EX004_14p012a>¶
人不相遠矣又云某某旣得眞訣某某脩煉多年而毫¶
無一成殊不知得眞妙訣者始勤終怠多年脩煉者姑¶
待苟安如此脩道其誣道也實甚吾今勸爾眾生論爾¶
之富富不敵吾論爾之貴貴難比吾論爾之衣服飲食¶
更難比美夫吾吾且當下割盡爾等有何難捨了割不¶
下眞癡而又癡迷而又迷恐終成無縁之人也可痛也¶
乎蓋仙佛以慈悲度世世人切勿自棄其仙佛可也吾¶
本以普濟爲心爾等幸勿自絕於吾可也¶
<pb:CK-EX_EX004_14p012b>¶
普賢菩薩曰朝夕脩煉望結金丹有丹之汞不煉之丹¶
丹在身中無形無端有端非妙無端絕玄玄處丹就無¶
玄不言有心而煉枉費心猿不煉自煉方名大丹丹本¶
空降天地一元有形之氣不算妙詮無形之祖萬象包¶
涵一得永得空空盤旋物之生也此處兆端物之榮也¶
此點鼓焉物之藏也此妙爲嫻有形有象乃曰後天無¶
象無影先天之天後天生成先天兆元人之生也理本¶
一元無象無著内藏一玄後天遮蔽玄者不玄今開妙¶
<pb:CK-EX_EX004_14p013a>¶
法點化有年人誰不知後起難言一朝識神念未淸潭¶
多參人欲少見道玄七日一復卻也甚難心多昏垢神¶
多迷涎不皎不潔不淨不乾神氣兩傷焉能通關關且¶
難通竅何發端竅旣不發何運抽𣷹抽𣷹不運枉坐蒲¶
團吾且重說收斂神全收乃自收卻有玄言一念偶動¶
卽便自轉出須有時考驗中田前點妙法如如動玄如¶
如有動又如無關此如如動天地兩捐忽發如如姹女¶
交關此點絕妙從未有言吾今細點勿輕妄傳丹經典¶
<pb:CK-EX_EX004_14p013b>¶
籍每部唱言俱說如如姹女配鸞此乃全話未分界限¶
亦未分時又未分先吾今言者再與細研如如一動先¶
後兩沾知如如動胎有鍵關渾渾而動如如自然方明¶
考驗神出之端知動而動猶兼後天不知忽動如如快¶
然妙不可指樂不盡歡方曰如動大丹成焉見此妙境¶
自無塵縁相不待掃諸念悉捐藴不著空空空自然不¶
著空相萬境空潭天地之運我渾一團天地之靜我與¶
一玄天地之生我與相兼天地收藏我與一元造到此¶
<pb:CK-EX_EX004_14p014a>¶
處大覺始言未到此境仙成猶難何悟大覺豈輕易言¶
吾今點化如如一翻機盡洩漏妙法無邊¶
瑤池王母曰眞女本童體只在淸濁分鉛汞雖全備奈¶
已變成形一入胞胎後不得以眞名旣已落後天豈能¶
便飛騰元炁縱圓足亦宜煉渾淪自有而返無方可言¶
歸根若論返還理女子未知音常常執著守兩眼照乳¶
庭淸濁難分辨混淆炁怎凝淸升而濁降一定理常聞¶
過執炁不運濁氣反上騰淸炁卽下墜如何識命靈女¶
<pb:CK-EX_EX004_14p014b>¶
子無他訣活潑是要經心活炁自旺神活炁自靈意活¶
炁自固性活炁自升活潑非在外心中不著痕心定方¶
上坐上坐息調勻息勻身體化眞樂此中生樂而忘其¶
樂週身炁渾淪自然歸祖竅關鍵毫不存能靜一刻久¶
一刻歸中庭能靜一時久一時炁迴縈朝朝能靜定一¶
月功有靈百日卽有驗一紀定飛昇何以能此速元炁¶
未漏崩可惜太束縛氣血兩不分時而氣化血時而血¶
化銀化時毫不覺徜恍又轉傾所以經年月猶未見功¶
<pb:CK-EX_EX004_14p015a>¶
靈反轉成枯槁病疾惹上身不念大道闡豈能辨明明¶
香逸古姆曰吾今談玄理專言女法王女本屬靜體陰¶
中亦含陽守靜終難靜機關藴中黃靜雖是本體御柔¶
猶賴剛剛爲陽之主柔乃陰之藏識得柔中剛可致弱¶
中强氣血屬後起祖竅自發陽一炁通四體百脈皆瓊¶
漿赤龍何用斬濁盡乃流光此原有分別婦女兩分張¶
婦體非全體元炁已受傷欲復坤陰炁發動在乳房微¶
微用眞意引火用貴良稍爲太著迹血滯病暗藏有意¶
<pb:CK-EX_EX004_14p015b>¶
無意運勿助亦勿忘久久炁歸源陰氣自消亡陰伏陽¶
乃升煉成乾元剛處女不必用眞靜始終方氣靜血自¶
化神淸炁自揚不知亦不識變化概包藏週天分度數¶
不滯合陰陽始由血化氣終乃柔變剛一月炁交會去¶
濁留元陽濁盡淸上升自然滌穢腸光明眞皎潔骨髓¶
露瑩光倘不淸本源念慮必暗戕火熾周身𤍠反道現¶
眞陽若知止火法無意默而忘邪火頓消滅眞元尙無¶
傷此點眞口訣婦女當提防果能眞如是道成會法王¶
<pb:CK-EX_EX004_14p016a>¶
白蓮眞人曰出塵有志立意無偏尤宜外内加收斂寂¶
然不動是本原安靜久坐煩卽散稍著拘牽炁難圓女¶
本屬靜靜中煉眞炁躍躍自騰翻忘意忘言守至善不¶
遷不移合玄關炁行切勿滯炁住勿稍𣷹烹煉未咸宜¶
寒燥皆屬偏果能照此行功圓見先天先天從何見只¶
取心頭無𦊱牽不牽不𦊱神自活神活性命兩相旋旋¶
轉不息陰陽會交媾眞炁自滿圓圓圓滿滿通貫頂由¶
此下降滴七蓮蓮得甘露花心活七日七朝便開繁蓮¶
<pb:CK-EX_EX004_14p016b>¶
心一繁眞心現自在如來遍大千大千世界任遊轉看¶
盡紅塵苦海邊方知羣仙點妙訣眞不悞人駕慈船世¶
上貞節急急煉定許果結遊西天¶
廣慧古佛曰吾今統指一火候是貞節女共參觀不拘¶
榻前强打坐優游散淡不拘拴任其自放自收束一時¶
念靜自參禪一時不靜休上坐强坐炁反隔祖原此點¶
元炁靜中來優游漸長兩纒綿纒綿亦有考驗訣神若¶
昏昧想貪眠然後輕身榻上坐一坐眞炁會自然不用¶
<pb:CK-EX_EX004_14p017a>¶
此法神難合此功日久頂上圓但要化盡絆身累易去¶
後天接先天若非貞節兩等輩休用此功妄去貪若貪¶
此功成睡魔反使神炁隔竅關再撥貞女脩行訣子時¶
陽動下榻前默唸佛號三五十再行用功照點前子時¶
若不身移動天人交戰在此間能移身法化魔累佛號¶
一聲澈地天辰刻不宜輕移動妄動神機敗本原此乃¶
脩眞上上訣貞女一同共參觀何分兩等撥火候貞女¶
神原在兩間節婦志向雖堅定卻多傷耗未脩前内藴¶
<pb:CK-EX_EX004_14p017b>¶
元炁俱傷敗另起爐竈始還原辰刻昇坐神炁足不足¶
不動更傷丹丹何以名脩有形丹本炁凝號曰玄玄卽¶
丹之別名號神圓炁自兩復還此貞節女眞火候脩到¶
百日再點丹女本眞陰藏眞陽故點辰刻用功參子時¶
一陽初發動遊行活潑運周天一陽動時眞陰旺上坐¶
必便自抱還所指中藏天機妙留心揣摩勿妄談口中¶
說訣皆是假眞修還在念盡捐能除萬緣淸似水明珠¶
掌上放光圓¶
<pb:CK-EX_EX004_14p018a>¶
瑤池王母曰吾又題醒女子金丹由漸而進由勉而安¶
由下而上由後而先漫漫烹煉漸漸熬煎不鬆不𦂳火¶
候自然期至水湧北海滔天如河泛漲急靠爾船若是¶
淜浪定許失船養靜女子海水甚堅一到期滿如火燎¶
原倘不停功禍起眉前停一七日二七無嫌勿謂懈怠¶
功夫難𣷹必待露淨再言參玄若不待盡穢氣相參水¶
泛海潮時至周徧竅竅聚會周天已滿同流而下故曰¶
滔天如河水潮百瀆流泉山溪小谷共聚一團方曰泛¶
<pb:CK-EX_EX004_14p018b>¶
漲此理明言養靜不停逗期參禪眞火一發惡穢燒乾¶
卽成痼疾藥苗難痊不但北海穢枯燥乾百脈阻滯膏¶
肓成堅力難破血乾入髓間吾今指破下細與談勉受¶
奇禍個個畏難此卽妙法必不輕傳吾今點出鼓勵女¶
媛多停期至自不病連期至之日活潑爲先勿憂勿悶¶
七情悉捐六欲掃盡悠悠然然瀟灑自如冷飲莫貪太¶
辛辣物亦莫咽沾自然去病一生安閒此緣之中又分¶
幾端今世造道前生累寃寃寃相報亦難身安多受病¶
<pb:CK-EX_EX004_14p019a>¶
染緣難結全半途廢者暗有周旋生雖不樂殁卽證仙¶
生能造成金仙手拈由仙而上直歸西天生死兩途何¶
掛心間吾今道出眾位女賢苦中受苦勿貪旨甘略略¶
放過掃盡俗縁俗縁掃盡眞神自全全此一點飄蕩仙¶
山欲登寶塔任爾高攀欲到普陀隨爾足探欲遊東京¶
任爾閒玩欲至西土佛引過關欲步靈霄由爾進前吾¶
所言者並無誑談女子功夫與男相兼只分地步地本¶
非玄一切妙化俱不異男爾等切悟書中載全毫不差¶
<pb:CK-EX_EX004_14p019b>¶
錯各自脩潛切記切記吾甚心歡¶
　響月文通古佛註禍起眉前者血潮如火蒸也如不¶
　停功以火攻火則血𤍠而成枯焦之患矣海潮者卽¶
　月信流露之時應宜停功靜坐苟不停功數日如舟¶
　行河内明知波浪洶湧而故將船放必失大事謹記¶
　勿忽¶
響月文通古佛曰道雖分層次不過爲脩煉者把心拴¶
若論貞節不須煉眞靜二字始終玄女本屬靜體翕闢¶
<pb:CK-EX_EX004_14p020a>¶
發自然靈炁自發現血化爲金丹陰氣消融盡眞火蒸¶
髓間何有凝滯病何有斬龍言不化而自化坤位轉成¶
乾¶
響月文通古佛曰淸靜眞誠是妙玄莫用後起擾先天¶
念定卽宜長長坐神昏不必死死探朗如皓月眞性體¶
明若秋水大玄關活潑不沾亦不滯杳冥如有更如閒¶
一靈運動渣滓化樂境層層如魚鳶莫將假身囿眞我¶
方能返本而還原¶
<pb:CK-EX_EX004_14p020b>¶
響月文通古佛曰蓮臺寶塔候斯人眞眞不昧本來因¶
先將淸濁分明晰久坐靈炁漸漸生元炁蒸騰休驚恐¶
任他升降自調勻勿忘勿助眞火候有意無意莫留停¶
煩悶卽忙遊散步拘泥便覺神不甯念動是火非眞藥¶
性靜無塵卽眞金煅煉原無分層次淘盡渣滓自澄淸¶
不須別求眞口訣今宵言語須謹遵¶
金沙古佛曰點醒緣中脩眞女貞節兩端聽根生知此¶
妙訣非無法法本訣出自有箴常洗凡身歸靜地勤養¶
<pb:CK-EX_EX004_14p021a>¶
仙心垢化冰多貴仙根少擾俗割斷凡骨換仙身明明¶
常照前身映星輝七斗放光明兩目靈光常生内兩耳¶
靈炁常閉門兩鼻不爲凡香引眞香發動貫七星一口¶
能杜俗粗氣行住坐臥號佛聲兩手不沾人情態多翻¶
貝葉唸諸經兩足穩住天台上丹室禪宫漫舉行步履¶
輕搖心便蕩妄動耳目卽擾神神擾心卽隨機出散漫¶
無歸炁何勻内吸不勻外氣擾内外一吸自歸根内主¶
不搖神自穩搖動不甯炁難盈卽或有動眞機轉困頓¶
<pb:CK-EX_EX004_14p021b>¶
無歸擾黃庭呼吸一勻先天動後天自讓先天行若能¶
念死後天絕先天自從左右生此機本是自然來並無¶
功用訣點明吾今指盡無上妙望爾凡胎照去行同守¶
眞志休貪訣點爾關竅堅爾心爾志能對吾之志爾心¶
難似吾心淸能比吾心淸如水三載以後吾親臨現身¶
度爾童貞體平空形飛走如雲吾形常在爾心内爾心¶
卽是吾觀音觀音菩薩常常在功成果結伴吾身七蓮¶
能化千萬朵千萬蓮花覆爾身此種捷徑都不去還在¶
<pb:CK-EX_EX004_14p022a>¶
何處拜世尊¶
金沙古佛曰吾今無他法將收心之上品掃念之絕妙¶
一一與爾指的端心意走不是別一件未將大道細嚼¶
參試想這身居紅塵如在苦海一般今生落人道來生¶
失落苦不堪俗言一失人身萬劫難幸爾等今有緣得¶
聞大道身坐蒲團心也不須收意也不須觀念也不須¶
掃猿也不須拴有身如無身心似無欄關也不必觀爾¶
的心也不必記爾的法言略取一意在乳間一刻心不¶
<pb:CK-EX_EX004_14p022b>¶
定一刻莫抛散二三心不純二三莫放閒卻又不可𦂳¶
𦂳拴也只在有意無意之間太𦂳氣必滯不注意念偏¶
吾再有一法亦是收心上妙丹常在誦經典念雜默念¶
經一遍只得一二刻覺恍惚念自捐自自然然功滿百¶
日見先天一坐遇睡魔醒時卽參禪志淸不用收念起¶
再用此法收妄念實在難實在難實在難將爾等牽纒¶
斬斷不盡紅紅綠綠花花衣衫斬不絕南田北地兒媳¶
情腸一大串縱是仙佛手段也難度爾上仙苑也難攜¶
<pb:CK-EX_EX004_14p023a>¶
爾上吾船勸爾等莫在退卻自將金丹抛入那孽海無¶
邊生時不知悔死後方了然再醒童貞女各自細打算¶
前生之根本非淺今生遇奇縁並無人牽引一聽大道¶
闡妙玄一個個自已心願看破了紅塵世界了脫這七¶
情不沾眞乃是千古希罕果算得女中奇男但只是眼¶
爲六賊主見不得紅紅綠綠花花朵朵披好看一念便¶
打轉事事愛體面虛假人情費眞念吾今勸爾休沾染¶
莫憂這事難結果莫𦊱這大緣難滿願又莫慮普陀無¶
<pb:CK-EX_EX004_14p023b>¶
人喚爾能了脫人間諸掛絆自自然然有金童和玉女¶
時刻來經管不使爾道炁被魔擾不使爾道法被妖纒¶
一直悟到頭勿沾勿染身也輕體也便百病不生樂無¶
邊卽至功滿日寶蓋和幢幡護法韋䭾前引路十八羅¶
漢把駕參花仙彩女千千萬四面擁護到西天爾貞女¶
試看好也不好眞眞是前根不亞縁法賽天仙苦口良¶
言切戒汝惟冀個個記心間¶
圓明道姆曰圓明炁本圓炁原藏一穴一穴分九竅東¶
<pb:CK-EX_EX004_14p024a>¶
西並南北星象列宿位以一爲轉折不睹亦不聞似有¶
似無別有無歸中候煌煌輝四廓此穴不多大萬象盡¶
包括大如天邊外小配形難測高而三天上卑又海底¶
澈穴道分明點人皆聽淸白今非重重點精微難透澈¶
不陰亦不陽陽精媾陰血陰氣歸血海陽精此發洩發¶
動人不覺恍惚心甚悅飄飄而蕩蕩淸濁分皂白不樂¶
心焦悶陰陽兩不接一得神飄渺炁包無阻隔子午蓮¶
方吐陰陽兩交叶陰合陽祖炁蓮蕊遍池列陽配陰祖¶
<pb:CK-EX_EX004_14p024b>¶
炁花開茂枝葉此處一花放七朵盡行洩血海通祖炁¶
祖炁又歸血血枯炁必阻炁阻血自竭阻竭病何起皆¶
因炁鬱結鬱結又何來拘滯不灑悅因心不脫落先後¶
氣關閉閉是下阻上塞是憑空說因閉血不動不動乃¶
阻塞炁阻關自閉一線不通坼血氣有淸濁淸濁何分¶
別心淸無私妄呼吸亦皎潔皎潔合眞陰眞陽自交迫¶
淸濁自然分信不失一月輕淸而上浮濁自下漏洩心¶
雜氣必燥呼吸亦猛烈燥與陽相交邪火發如鐵便燒¶
<pb:CK-EX_EX004_14p025a>¶
眞陽炁乾枯病易得世醫如盲瞽診脈藥妄切先將氣¶
血補通關毫不涉一旦濁氣凝經絡更閉塞及至心病¶
起煩燥又發𤍠口乾並舌焦食冷暫救烈醫術更恍惚¶
問症再分別一聞𤍠症起凉藥用知栢先補而後冷痼¶
疾了不得服盡百草物形容漸瘦白及至莫奈何參茸¶
加歸鱉滋陰又培陽頭緒更亂擇脩眞受害累个个怕¶
悟得不脩猶快暢脩來反受折吾今明吿戒血停有規¶
額血如山谷水浸流督不得一督亂竄發反觸正脈穴¶
<pb:CK-EX_EX004_14p025b>¶
不得不徧流甚至冲過格人身血海内只有三條脈氣¶
海與血海任督總一穴精從此處過濁自此處洩若非¶
寒冷滯必不至阻塞塞而不順流通路把藥切須温休¶
太燥分淸濁自別如是治此病妙手稱上客吾今與點¶
破以免受𡨚孽分配陰陽路男女指一節男有此祖炁¶
分配在精穴女之祖炁合陰從血海說男有此陽關順¶
逆不須惑女有北海地波搖似水迫大週天大動小週¶
天亦闊十二時辰候子午二極接此點有分解有脩未¶
<pb:CK-EX_EX004_14p026a>¶
坐宅脩者子午合眞炁眞媾結未脩仍交會眞祖炁難¶
洩此處眞命的勿輕妄與說北海有淸濁濁者氣淡泊¶
濁乃形質露是日念掃絕念淨淸浮上與祖炁相接念¶
雜氣入質淸反歸濁𣶋月信多差錯卽是念太墄念墄¶
神自昏神昏莫分別淸濁兩混雜眞炁不上拍果常如¶
是樣如是病發脈必得是日到不想妄自滅優游無稍¶
滯灑灑而[貝*葉][貝*葉]不慮亦不愁不驚亦不嚇不張亦不大¶
皎皎而潔潔行住無𦊱礙惺惺而悅悅不識亦不知聞¶
<pb:CK-EX_EX004_14p026b>¶
聽念不涉形骸似飄蕩天光而地白手足如輕撓浮動¶
不沾擳最忌心太猛念恐功有缺此念是大病快快治¶
宜切三七露未盡牀褥莫拘節聽其露盡時上牀方合¶
格此乃一定法非人休傳訣天地之精英此處一旦洩¶
再望爾婦女心中莫記訣無訣道難明執訣炁有隔平¶
居心與口多把佛號默有念方默著無念不必默只將¶
人事了手莫探花蝶不過衣鞋制常探内功烈手作人¶
間事念冷如氷鐵眼爲搖必賊莫著花影色此乃俗骨¶
<pb:CK-EX_EX004_14p027a>¶
累爾願立脩德脩德與脩眞脩性脩心慝脩慝德自新¶
一朝炁蒸耶超身雲霄外飄飄臥極北吾駕鳳凰輦金¶
花仙女接引爾遊上界攜爾到佛國仙塔登幾層眼觀¶
大千陌紅塵勞苦輩俗胎甚慘烈南天一觀望代爲淚¶
垂帛縱是大慈悲難將無縁惻卽是大願船莫渡自作¶
孽西天大佛祖萬法總難絜吾本圓明祖降臨於此宅¶
分分明明點望爾心甚切莫忘諄諄吿朝夕靜是訣欲¶
多來擾由於眼招賊眼見如未見反觀思内穴不輕¶
<pb:CK-EX_EX004_14p027b>¶
亦不重不急又不歇不燥亦不妄千般亦不迫不沾亦¶
不脫百感概消滅不樂自然樂不絕自然絕上坐休用¶
意死尸恍默默天崩爾不崩地裂爾不裂人言休動氣¶
自取自明白淸福與紅福觀紅如視黑靑白分眞僞人¶
雜類各別我無金剛體妄遊極樂國長短莫計較不聽¶
自除耶高超世幾等不與俗同格志大言勿大心眞念¶
莫怯常常體仙佛在此談玄訣婦女書少讀性理更難¶
得只守一念淨絲毫内莫塞如光天化日如星又似月¶
<pb:CK-EX_EX004_14p028a>¶
如北極之亮七星掛天闕明明而朗朗昭昭無點黑爾¶
心明似斗内七星燦𤐌皂雲雖遮蔽本體仍不絕雲過¶
星猶朗爾心如星炟心中無一塵有塵心走別心本原¶
無妄因見妄入宅心本無他想耳聽便遭阨心本無沾¶
滯因身不便捷身口不合意便動怒不悅有此一怒態¶
五臟火發越此根不除盡枉把道脩也吾今下細點貪¶
字宜割截衣食固莫貪自然有湊者善念亦莫貪仙凡¶
念上別妙法亦莫貪守靜妙莫測功夫亦莫貪隨時快¶
<pb:CK-EX_EX004_14p028b>¶
坐攝妙境亦莫貪境象無形色安安而樂樂歡歡而悅¶
悅瀟瀟而灑灑悠悠而闊闊卽是妙景象此象貪不得¶
由他自來去由他自然結由他自變化由他自交接念¶
靜神不擾二三載必得吾今大慈悲逐一吿知者爾婦¶
女等輩莫拘是妙訣一拘卽成病莫怪道誑惑内外皆¶
莫捆神活炁超越遊行念淸朗心自皎而潔來往又何¶
拘天高月有缺人生難滿願到頭知紅黑此時風氣薄¶
人言聽不得各脩各性體仙凡有分別仙原仙根來凡¶
<pb:CK-EX_EX004_14p029a>¶
本前生孽今生雖富貴身謝甚可怯不帶有功善罪過¶
註黑册一生無善折銀錢空手撇只帶一身罪塵埃膝¶
屈血罰入大地獄來生作聾瞎仙凡此分界脩煉又有¶
說縱難成上品仙佛代解厄養性閣中脩功滿朝上闕¶
脩眞丹滿足佛旨下仙帖金童執寶幡玉簫天地澈迎¶
爾歸極樂永享千萬劫不入輪迴道不生亦不滅不死¶
亦不老長生榜上客時而烟霞伴時而鳳閣歇時而天¶
涯轉時而海島閱觀不完金剛美景看不盡琉璃彩色¶
<pb:CK-EX_EX004_14p029b>¶
這纔是功行圓滿大快樂這就是脩道歸根的大妙訣¶
¶	
