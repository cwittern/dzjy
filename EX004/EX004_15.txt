#-*- mode: org; -*-
#+EXPORT_ID: EX004
#+TITLE: 女丹合編 Nudan Hebian
#+WITNESS: CK-EX JYE
#+BASEEDITION: CK-KZ
<pb:CK-EX_EX004_15p001a>¶
** 女眞丹訣¶
　　　　　　　蒲陽無心子陳永淸著¶
*** 　　太陰煉形祕訣¶
女子脩眞原有訣，不是憑空妄擬說。人身原自有陰陽，¶
陰陽道理宜三復。○男子精液陽中陰，女子精液陰中¶
陽。快尋明師求指破，返老還童在故鄉。○靜裏脩眞不¶
必猜，專候身中一陽來。還從先天分境界，好把金烏向¶
月栽。○阿誰設此脩眞法，惹得佳人來削髮。朝朝日日¶
<pb:CK-EX_EX004_15p001b>¶
守空房，心死如灰操生殺。○可憾赤龍這妖孽，無端日¶
月長來繞。利刀架上赤龍頭，斬斷龍頭天未曉。○雙手¶
𦂳𦂳抱戸口，恐防黃虎順墻走。牽他回家亦不難，快快¶
與他一把火。○跨鶴坐時將息數，寒聲玉露如香乳。微¶
微送過紫微宫，遍體酥綿直到午。○文武火候自家裁，¶
莫使紛紛亂靈台。時時恐防眞種出，提回乳房結聖胎。¶
○聖胎一朝聚乳房，夀與天齊不可量。如此脩眞今結¶
局，管教七日復生陽。○七日天心如可復，卽是上乘一¶
<pb:CK-EX_EX004_15p002a>¶
妙着。以後便同男子功，般般口訣要師說。¶
*** 　　三斬赤龍祕訣¶
女子脩眞好大膽，提刀便把赤龍斬。背夫逆母毒心腸，¶
祇爲人身難得轉。○斬時用盡平生力，休使精華往外¶
泄。逆轉黃河水倒流，陰消陽長憑呼吸。○呼吸原來一¶
爐火，黃芽抽在鍋中煮。薰薰𤍠氣上冲天，降下重樓入¶
土釜。○竹破還須用竹補，休將砂汞銀鉛煮。取其同類¶
兩相生，快快收來聚兩乳。○功奪乾坤造化機，人人有¶
<pb:CK-EX_EX004_15p002b>¶
箇上天梯。陽生陰退無他訣，祇在神思不着迷。○不着¶
迷兮有主見，暗中提把無情劍。赤龍斬斷兩三番，方顯¶
佳人好手段。○手段高時法力高，采鸞不二與雲翹。一¶
般俱是裙釵女，豈讓仙姑姓氏標。○裙釵立志要彌堅，¶
火裏栽花放白蓮。學得慈悲心一片，方能平地直登仙。¶
○祇有金丹一粒砂，朝朝日日放光華。形如黍米甘如¶
蜜，起死回生功倍加。○可惜金丹人不覺，鬼神未必能¶
猜着。箇中幻妙要師傳，卻是家園一味藥。¶
<pb:CK-EX_EX004_15p003a>¶
*** 　　女子脩眞祕訣¶
佳人日日學參禪，不語不言心要專。若有一毫私欲念，¶
管教爐内走眞鉛。○眞鉛本是先天藥，何故世人猜不¶
着。把守關門要小心，恐他偷走出房屋。○他若出時休¶
膽怕，狂風烈火一齊架。催他直上九重天，奪取乾坤乳¶
上掛。○若無節烈休傳道，恐被癡情暗說笑。洩漏玄機¶
天不饒，這場罪過卻非小。○不知心性莫傳訣，恐向旁¶
人糊亂說。苦口叮󰞻已再三，休將仙道當茅物。○獨有¶
<pb:CK-EX_EX004_15p003b>¶
婦人性情乖，一心祇想赴瑤台。試將此事逢人講，豈是¶
裙釵學得來。○學道婦人多出醜，無端撞着一羣狗。引¶
他暗地拜盲師，撿點功成驗臍口。○不如穩坐在香厨，¶
一孝公㜑二順夫，死後魂歸淸淨土，西方佛祖把名呼。¶
○奉勸婦人休學道，道中假道亂眞道。存心忠厚並仁¶
慈，管甚假眞眞假道。○縱然眞道不須求，慾火頻生不¶
自由。年紀輕輕今出醜，爾知羞與不知羞。¶
¶	
