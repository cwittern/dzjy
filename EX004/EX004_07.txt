#-*- mode: org; -*-
#+EXPORT_ID: EX004
#+TITLE: 女丹合編
#+PROPERTY: pinyin Nudan Hebian
#+WITNESS: CK-EX JYE
#+BASEEDITION: CK-KZ
<pb:CK-EX_EX004_07p001a>¶
** 女丹十則¶
　　　　@by華藏山淸烈古佛著¶
*** 　　第一則養眞化氣¶
凡男子修行，皆從初工運煉築基起手。若是女子修行，¶
與男子不同。男子陽從下洩，女子陽從上升。男子體剛，¶
女子體柔。男子用丹田陽精，常常保守不致外洩，積之¶
旣久，用火煅煉，使精化爲氣，氣化爲神，神化爲虛，由漸¶
而進，工完了道飛昇。若女子則不同。女子乃是陰濁之¶
<pb:CK-EX_EX004_07p001b>¶
體，血液之軀，用乳房靈脂變化氣質，久久運煉，自然赤¶
反爲白，血化爲氣，血旣化氣，仍用火符煅煉，亦能氣反¶
純陽，了道歸眞。女子初工，先煉形質，後煉本元。不似男¶
子之工，先煉本元，後煉形質。其體各殊，其工自異，若不¶
分門立教，何以能造化陰陽，男女共濟也。吾於往昔，詣¶
師前問道時，便請女子行修工課。師言：『至矣哉！汝之心¶
有濟世之心也。吾當與爾言明，後日好度世上男女。』因¶
此蒙師逐一講明女道口訣。吾今業已了脫塵凡，救世¶
<pb:CK-EX_EX004_07p002a>¶
之心未嘗抛置。故將師授口訣錄之編後，以開後世誠¶
念女子、了俗道姑，同登彼岸，共出迷津。上可以報師尊¶
之遺意，下可以救孽海之女流耳。何以謂之養眞？大凡¶
女子之性必剛，女子之意必雜，女子之情易漓，女子之¶
氣易動，種種塵心難於制伏。其體烏可長存，其工焉能¶
有濟？故起手之工，貴在養眞。這『眞』者，不是眞實之眞，不¶
是眞偽之眞。女子之心，原是易動易滅。若是教他長守¶
於内，便生煩厭，煩厭一生，諸念皆起。似此何能進道？故¶
<pb:CK-EX_EX004_07p002b>¶
起手先教他一箇養眞之法，自然煩厭少釋，四體安和，¶
方能進步。這『眞』字之義，乃是有形有象之法。大凡女子¶
修持，定要教他念念歸眞，方爲了當。如何又是有形有¶
象之法？女子之工，先煉形質。形質工完，赤龍變化，那時¶
方纔是陰返爲陽，血化爲氣。從此逆修，方可還丹。這有¶
形有象之法者，上丹坐煉之時，或平日行持之際，用氣¶
機運動。從丹田血海之中運動氣機，照着心内神室之¶
地，覺有靑氣一縷，自血海而出。定久之際，其氣必動，隨¶
<pb:CK-EX_EX004_07p003a>¶
其氣機鼓舞，自然向上飛騰，衝上泥丸，復轉下降。斯時¶
微以意引之。隨着氣機從泥丸降下重樓，此時切不可¶
用意，恐傷形體。卽隨氣機自重樓下至兩乳間，内有空¶
穴。凝聚良久，若有動機，照前行持。行之不過四五十日¶
之間，其氣已透，血化爲氣，赤反爲白，斯時丹元已露，道¶
心已誠。若能堅持靜守，再求上進，苟能朝夕不懈，時刻¶
用工，何患大丹不結？女仙不成者哉！此乃女子第一步¶
工課。錄之編首，以教後世女子。若能將此段工夫，行到¶
<pb:CK-EX_EX004_07p003b>¶
那極玄極妙的地位，以後工夫皆從此有進也。女修之¶
子士，宜加勉焉。¶
*** 　　第二則九轉煉形¶
夫形者，天地之所生，父母之所養，稟五行之氣而成，感¶
陰陽之變而產。未受此身，先具此形，是形之與性命相¶
生相感而有得焉然。形旣爲我有，何必用煉？女子之體¶
原屬陰濁，不若男子之體實秉陽剛。苟不陶煉，不能使¶
血還爲氣，如何孕得出先天，產得出眞氣？若不得眞氣，¶
<pb:CK-EX_EX004_07p004a>¶
仍然一片純陰又焉能復得了還丹，成得了大道？故女¶
子之形，是必先煉而後可。然煉形者，是調攝之義也。血¶
液屬陰，實重濁凝，居於下，藏於血海胞裏，化於五藴山¶
頭，灌溉一身，榮養百脈，循環不已，遊溢諸經，變爲渣滓¶
之物，去而不用。直待二百四十刻漏，三十時辰已週。那¶
時鎔華復露，先天化形，留爲生人之用。此卽所謂『氣之¶
淸者上升於乳，氣之濁者下流爲瘀』。生人生仙之機，實¶
分於此。故女子之修煉，預先認定淸濁，方能煉得眞形。¶
<pb:CK-EX_EX004_07p004b>¶
夫形何以煉？當其坐時，用神機運動。候口中液滿，微潄¶
數遍。俟其淸澄，然後用鼻引淸氣，隨同玉液嘓然咽下¶
重樓，入於心舍，下降黃房，至關元血海而止。略凝一凝，¶
從血海運至尾閭，升上夾脊，透頂門逕，入泥丸，仍從泥¶
丸復行，下降至兩乳間而止。停聚良久，使津化爲氣，是¶
爲一轉。如是者(三三)。轉旣畢，方用兩手運兩乳，迴轉三十¶
六。轉畢。以兩手捧至中間，輕輕運至血海而止。仍又依¶
前運煉一番，三轉三番共得九轉煉形。倘女子沈濳莊¶
<pb:CK-EX_EX004_07p005a>¶
重、根深器厚者行之，不過百日而形已煉成長生有路¶
矣。從此往上再進，大丹可期。獨憐閨閫女子，孽海佳，人¶
不得親覯正傳，以修無上眞正之道。勸諭後世女子，早¶
求師授，共證菩提可耳！¶
*** 　　第三則運用火符¶
女眞之道，原與男子之工大不相同(男子之道貴在養精女子之道貴在煉形)。¶
藥是以前段工夫，逐一講明，果能旦夕行之，䖍心進步，¶
使身中五臟之血皆返爲氣，自然化生。若眞氣濳生，將¶
<pb:CK-EX_EX004_07p005b>¶
陰濁之體變爲純陽，工夫至此，方能用火行符，纔與男¶
子同等。若不分門別類，其工焉能有濟？故男子先煉藥¶
後煉形，女子先煉形後煉藥。因其體相攸分，故前後工¶
夫差別。吾今立法教人，不得不分明指示，方使學者無¶
虧。學道女子照依前段口訣，用心行持。若行到丹田血¶
海之中，氣機温煖，自然有淸氣一縷上冲心舍，直至兩¶
乳。此時切不可動念，仍前依舊行工運轉，他自然復行¶
下降，仍舊歸於血海。斯時氣機已動，眞氣已生，赤血之¶
<pb:CK-EX_EX004_07p006a>¶
陰變爲白氣之陽，若不用火行符，其氣仍然化爲赤血，¶
白者復變爲紅，枉費工夫。到此時，當用眞火以煉之，又¶
用眞符以應之。符到火足，其氣必凝。當此氣凝之候，別¶
有景象。倘不分明講出，恐用火過，當用符差錯，必定有¶
壞丹元。修眞至此，宜細心熟記，毋自忘失。若此刻工夫¶
有悞，不惟前工枉費，後工難修，而且有傷身命，防有血¶
崩之患，終難治療。學者當記淸楚。然其景象何等相似，¶
當其氣歸血海時，此氣是血化成，並非是血，故血海不¶
<pb:CK-EX_EX004_07p006b>¶
相應。如人出外變相歸家，卽家人婦子皆不能識認，安¶
能如前日之相投？血旣化氣，與血不相類，仍是不相投。¶
故其下降血海時，血海之中必如魚吸水一般，斯時四¶
肢若醉，身體難容，如夫婦交媾相似，莫能禁止。到此地¶
位，必須拏定主宰，切忌不可放縱。一念凝守中宫，停聚¶
良久，他自然向上冲關，升入泥丸，化爲玉液，以意引下¶
重樓，還至兩乳間而止。用凝氣之法，以混合之，使其聚¶
而不㪚，久久行之，自能達本還元，以通胎息。若胎息一¶
<pb:CK-EX_EX004_07p007a>¶
通，則仙道可計日而至。女眞修煉之者，當共勉之。¶
*** 　　第四則默運胎息¶
女丹修法，其理原本不繁。當其運煉，亦自不雜。諸丹經¶
内，不傳女子修煉者多。何以不傳女流？蓋因其未能男¶
女雙度故也。吾今垂法教人，實願男女雙度，故此於丹¶
書後編接列女道十則；以渡有緣之輩。何以女丹之道¶
至簡不繁？女子之性純全，女子之身安靖，但得一點工¶
夫，便能徹底造就。不似男子之念頗多偏僻，故其身心¶
<pb:CK-EX_EX004_07p007b>¶
所向不同，其工亦當淺顯發明。行持之際，原有順逆之¶
分。女眞修士，果能照前口訣，盡心行持，自然眞氣日生。¶
眞氣旣生，血化爲液。其液自兩乳中間，流通百脈，潤澤¶
周身。此液是血化成，常用身中玉乳以養之，始能鎭靜¶
中田，以爲超生之本。玉乳者，是身中呼吸之氣也。呼吸¶
由中而生，亦由中而定。倘得玉液歸根，故用此氣以凝¶
之，其液方無走失，可倚此而結成還丹。呼吸者，是運煉¶
之呼吸，非口鼻之呼吸也。運煉之時，其勢不著於口鼻，¶
<pb:CK-EX_EX004_07p008a>¶
而實不離於口鼻。雖有呼吸之名，實無呼吸之相。何也？¶
是借呼吸，以爲呼吸之義也。何以云是借用呼吸？口鼻¶
之呼吸，由先天之呼吸而生，此時是用先天，不用後天。¶
故先天之呼吸，有名無形，隨後天口鼻之呼吸，一出一¶
入，自然升降。若女工運煉，亦只用中宮内運呼吸，隨着¶
口鼻之呼吸而行，出入自由，無礙無滯，久久行之，自然¶
息息歸根。呼吸之氣，覺得不由於口鼻一般。行持一月，¶
胎息已成。胎息若成，女仙不難造就。女子修此，宜當盡¶
<pb:CK-EX_EX004_07p008b>¶
心。¶
　此段工夫，極細極微。女子修行至此步工夫，必待前¶
　工養純，性情煉熟，方可行此。若不純熟，必得奇病，爲¶
　害不小。女子修此，當自謹省。¶
*** 　　第五則廣立功行¶
女子修行，原本屬至靜之理。靜而生陽，方謂之動。一動¶
一靜，皆由内之所養，非屬外面事也。雖然靜養一身，尙¶
屬至眞妙道，只守靜而無外行帮扶，靜何能久？若女子¶
<pb:CK-EX_EX004_07p009a>¶
果能濳修至道，已經產得先天，復行煉得玉液，又兼保¶
得住胎息，初工至此，已過半矣。雖然工夫業已小成，必¶
假外行以培養之，方纔内無所虧，外有所補，内外兼成，¶
仙道可期。當其外行，如何行法？女子之身，常居内室，終¶
日閨閫，未嘗出外，如何行得了功行？這等看來，是外行¶
定不能立了。然亦有不須出外，而可立功立行者。譬如¶
翁(姑在)堂，朝夕孝敬視膳問寢，善事翁姑。此便是第一大¶
功，第一大行。果能盡心竭力，而爲之，則仙女便可立地¶
<pb:CK-EX_EX004_07p009b>¶
成就。凡與人應接，當存忠厚之心，切勿瞞心昧已。若見¶
苦貧孤老，當存憐(憫矜)恤之心，必須損已待人。竈前毋厭¶
穢，厨下勿高聲，供俸神明，尊敬師長，謙恭長幼，和恤鄕¶
鄰，舉動勿輕浮，言語勿暴慢，與夫一切舉動行爲，在在¶
皆歸理法之中。久久行之，自然氣質冲和，行動賅理，不¶
求功而功修，不思行而行立。平心處事，常在道中。行到¶
那極則的地位，雖天上之仙卿，卻是人間之雅婦。苟能¶
若此，行何及焉。凡屬女流，常存内守，切不可出外迎神¶
<pb:CK-EX_EX004_07p010a>¶
拜佛，假托行修。似此所行，終屬鬼眷，如何超得過生死，¶
了得脫性命，成聖眞於高上者耶！女眞修士，宜自勉旃。¶
　此則雖屬外行，實爲女子修行，莫先於此一着。若先¶
　行得此，則工夫前進，不難至矣。¶
*** 　　第六則志堅行持¶
女眞之士，若能覓得明師，求得口訣，又能立得品行，䖍¶
心進道，立志濳修，恆久不怠，可謂得訣之眞，修身之要，¶
誠如是也。然女子之性，易漓易變，間有不如意之事，或¶
<pb:CK-EX_EX004_07p010b>¶
有不投心之行，定然自失其性，必爲歧途所引，終不能¶
立志前行，以期了道。倘存偏僻之見，此道遂不能行了¶
辜負一生，前工枉費。可憐九泉之下，没盡許多紅粉骷¶
髏；枉死城中，藏卻無邊閨閣雅秀。那時始知身不自由，¶
造物每多遺憾。孽海翻騰，輪迴無盡，要想出頭，怕莫日¶
子了。吾嘗每至冥司，觀見此等男女，無不悲憫。蓋因世¶
上遇道者寡，求道者難。往往有眞心之女，而不得眞傳¶
實授，以致昧死昧生，無有出期，良可嘆矣！吾今立法教¶
<pb:CK-EX_EX004_07p011a>¶
人，故於女丹口訣顯明指示，願彼有緣之輩，苟能遇此¶
頓悟迷津，得登彼岸，使那夜台無叫苦之聲，閨房得返¶
魂之旨，長守不失，享樂無窮。雖然此舉口訣易得，人心¶
難齊，若是眞心女流，得授至眞妙道，便能長一而修，終¶
無悔念，志向純一，不爲歧途所惑，更兼道心永久，自可¶
造就出塵之相。若彼奇忒之婦，口是而心非，前行而後¶
悖。不慎言語，妄與女友而示奇懷；不守師盟，輒以矢口¶
而泄妙道。言行相違，居心苟且。假借修行而望長生，德¶
<pb:CK-EX_EX004_07p011b>¶
寡行微而期體健。如此之人，是孽海中之物耳。生受五¶
苦之厄，死遭陰律之刑。吾門不度此輩耳。日後有緣廣¶
度之時，定宜詳審，方可示授。若是眞修女流，一心守吾¶
門淸規，行吾門口訣，日夕不懈，旦暮施工，自始至終，總¶
要廣務行持。工夫行滿，那時言淸行，實身强體健，正氣¶
充溢，返老還童，從此進修，成仙可冀。切不可有乖道念，¶
自將本體喪失了。吾有規戒，女眞記之。¶
*** 　　戒規列后¶
<pb:CK-EX_EX004_07p012a>¶
第一戒，要孝養翁姑。若無翁姑，凡族親以及尊長於我¶
者，皆宜謙恭盡道，敬老尊賢。¶
第二戒，要端方正直。凡行動舉止，以及服飾衣物，官從¶
樸實莊重，毋致奢華。¶
第三戒，要謹愼言語。凡應接上下，宜小心說話。以及他¶
人是非，彼此議論，並師授妙諦，皆宜忍口，恐生嫌言致¶
禍。¶
第四戒要小心行持。凡坐煉工夫，宜居淨處。倘在穢側¶
<pb:CK-EX_EX004_07p012b>¶
路傍，以及浸濕喧𠿷之地，大宜避忌。¶
第五戒，要尊師重道。凡遇高明，請教必當謙受，毋致謗¶
語崇興，矢口相對，自高自恃，不能受益。¶
第六戒，要立志存心。凡進道修行，必誓以終身，或期以¶
數世。毋失堅心。苦志，有悞前程。¶
　以上六戒，誠爲女子修行要道，着實工夫。倘不從此¶
　規戒，當逐出門外，任他自棄可矣。姑錄於此，女眞鑑¶
　觀。¶
<pb:CK-EX_EX004_07p013a>¶
*** 　　第七則調養元神¶
女子之工，比男子便捷些。女丹從養眞至胎息，其工已¶
得三分之二。不若男子之工，便有許多作用，方能到得¶
調神地步。所以女道丹書，從養眞直至胎息工畢，便接¶
錄外行工修。俟其外行有餘，方可煉調神一段事體。夫¶
神何以調？因其前日運煉氣血時，已將血化爲氣，氣因¶
血住，其氣便化神了。到此時候，若不陶冶性情，輔立外¶
行，恐將來凝之不住，反失丹道有悞前工。故行修到此，¶
<pb:CK-EX_EX004_07p013b>¶
必須使他照依戒規，嚴遵法度，將他心性磨煉成一塊¶
頑石相似必須煉而復煉，磨而復磨，直至養道心花開¶
發，本體光明。到此時候，性已養純，神已入定，内外貞白，¶
表裏玲瓏，此誠所謂『萬傾冰壺光射目，一輪明月映深¶
潭』，纖塵不染，體相皆空。行到此地，若運煉之時，自有一¶
番淸靈善化之機，照映在腔子𥚃，定久之際，渾然若死¶
人一般，不動亦不言，不食亦不飢。此時必須用人扶養，¶
不可因其入定便妄驚叫喊。若妄驚動，恐傷神體，必走¶
<pb:CK-EX_EX004_07p014a>¶
入魔營，爲害不淺也。女修至此，當留心着意，毋致差失。¶
當其入定之後，只見他氣息不存，顏色不改，任其自聚¶
自散，或一二日，或五七日，或十餘日，皆不可動。須當用¶
人日夜護持，待等他鼻息微微，神光半露，方可低聲呼¶
之。倘彼出定之後，卽凡飲食衣服隨心所適，以後必須¶
着着防危，庶免丹元有失。此後工夫，直至養到出神之¶
後，方無危險。學者記之，愼之勿忽。¶
*** 　　第八則移神出殻¶
<pb:CK-EX_EX004_07p014b>¶
女子之道，原從陰返爲陽，陽極而神全。丹工至此，長守¶
不懈，使那神體煉而復煉，存而復存，直煉至身若冰壺，¶
神如秋水。然亦不可使之久留身中，如爪熟自落，神圓¶
則遷。若不遷神移出身外，終爲守屍之鬼，何足爲異。此¶
時當用出神之法，將神移出身外。倘出之速，恐神迷無¶
所歸，復將所出之神復轉身内。一出一入，由近及遠，切¶
記不可放縱。調教老成，方可任其去來，純熟之後，自無¶
畏避。雖然出法故爾如是，而出(神之)工又當分別。若未出¶
<pb:CK-EX_EX004_07p015a>¶
神之前，此神屬至靜。其工仍同養眞規矩，直待至神圓，¶
方可止步。若神旣出之後，此神屬動，便不似前面工修，¶
當用逸神之法，使神靈通圓融，並無隔礙，直至煉到神¶
通遠顯，方可休息。從此以後，務宜逸養元神，或遊山而¶
玩水，或(靜坐)以操琴。常從樂事，快爽無邊。遇有功處且行¶
功，當立行時便立行。神功運用，道妙無窮。苟能八百行¶
滿，三千功圓，那時金書選詔，龍女降臨，眞仙保舉，待度¶
飛昇。九重天上果逍遙，蓬萊洞天眞怏樂。誠所謂『脫下¶
<pb:CK-EX_EX004_07p015b>¶
胎州襖，作箇女神仙』。豈不美哉！豈不快哉！信女何憚而¶
不行哉！¶
*** 　　第九則待度飛昇¶
女丹之工業已修成，養就純陽之體，出沒自由，無拘無¶
朿。此時廣行功德，多種善根，切不可因其神出，逍遙自¶
得，便將道果置之度外。或因心用意而妄洩天機，或扭¶
轉乾坤而復從世俗。多言泄造物之奇，行乖負天理之¶
正。種種妄爲，罪該天譴。工夫行到此地，只宜代天宣化，¶
<pb:CK-EX_EX004_07p016a>¶
護國救民，功行滿日，自有上聖高眞度脫飛昇。那時上¶
朝金闕，膺受勅封，從茲永住天宫，快樂無邊。女眞修成，¶
何以必用待度？因其血弱之軀，假内工修煉以成陽體。¶
體雖成陽，而陰凝之性尙未煉盡，故女子工夫少還虛¶
一段運用，未能盡天地之妙化。所以不得超昇世外者，¶
悉由體相之不堅故也。不若男子之體，已煉成金剛不¶
壞之身，還虛之工養成，神光充滿天地，故不用待度而¶
可了道成眞，親朝上帝，遊晏蓬萊。若女子則不然。女丹¶
<pb:CK-EX_EX004_07p016b>¶
修成，務必廣行功德。倘功德行滿，上聖見而憐之，保奏¶
上帝，方得勅旨，下頒金書選詔，證得人天無上道果。否¶
則就成一箇散仙而已，不能與天地齊夀，終歸運化。女¶
眞修此，若到出神之後，直待上聖拔度歸眞，方可了手。¶
倘功行完滿，永受人間享祀，上可以代天帝不全之化，¶
下可以救世人疾苦之厄。功德圓融，與天地齊夀，日月¶
並明，躱脫輪迴，直超刼運，無生無滅。至此方稱閨中雅¶
秀，閫内高人。但願世間有志女子，毋自棄焉。¶
<pb:CK-EX_EX004_07p017a>¶
*** 　　第十則了道成眞¶
女子修行所貴者，在於成眞了道。若修行未能成眞了¶
道，猶如田中之蛙未出泥途一般，終歸是那孽海之物，¶
焉能躱得脫輪迴，超得過劫運，復還爲先天之體。雖然¶
此等道理，只怕人行不到。若能立志堅心，道念不改，終¶
身由之，而不失其正理，勤勤弗懈，亦不過三五載功修，¶
便能證上乘果位，蓬萊洞天，逍遙自在。那時生由我生，¶
滅由我滅，天地造化，皆在我掌握之中。誠所謂『一人成¶
<pb:CK-EX_EX004_07p017b>¶
眞，九玄皆度』。斯時德敷宇宙，功及九泉，上帝眷之，天仙¶
喜之，神明畏之，人民賴之，萬劫長存，千秋享祀。極人間¶
之快樂，享天上之逍遙。朝遊海外，暮宿崑崙。挾持天地，澤¶
遍寰宇。任爾凡夫說長道短，總莫能及修行這一件事。¶
若舍此而向別求，是人行邪道，豈能了脫生死，證道果¶
於將來。後世女子，當明鍳之。　　偈曰¶
　　丹工雖已錄簡編，　其中道理妙而玄。¶
　　十進步中操得詣，　九還丹内覓的端。¶
<pb:CK-EX_EX004_07p018a>¶
　　不是知音休顯示，　倘無緣遇莫陳觀。¶
　　苦我類數辛勤力，　遺留後世待高賢。¶
¶
