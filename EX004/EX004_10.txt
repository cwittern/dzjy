#-*- mode: org; -*-
#+EXPORT_ID: EX004
#+TITLE: 女丹合編 Nudan Hebian
#+WITNESS: CK-EX JYE
<<<<<<< HEAD
#+BASEEDITION: YP
=======
#+BASEEDITION: CK-KZ
>>>>>>> 7c1e8918503342d8f540d9108f89e4bcf4ec73d8
<pb:CK-EX_EX004_10p016a>¶
** 女　　　卷(口訣)¶
*** 　　收心¶
金丹道理最幽深，逐節功夫着意尋。若問入門初下手，¶
掃除妄念以收心。¶
金丹大道至聖至神，至玄至妙，有内有外，有始有終。其¶
中細微節目，須知之淸，方行得到。若不着意行之，則知¶
内不知外，終落空亡；知始不知終，僅成小果。而其下手¶
用功，以收放心爲首。孟子曰：『學問之道無他，求其放心¶
<pb:CK-EX_EX004_10p016b>¶
而已。』倘此心日放於外，如野馬山猿，刻不𡧾息，此心日¶
與情私爲緣，眞性卽日爲物欲所蔽。秉夷旣牿，則夜氣¶
不存，欲望結成胎仙，不亦難乎。故入門先把萬緣放下，¶
一絲不挂，一塵不染，放心於無何有鄉中，淸淸靜靜，空¶
空寂寂，久久純熟，其心自死。心死則神活，雖不得仙，去¶
仙不遠矣。¶
*** 　　養性¶
一顆牟尼似水晶，何期塵垢蔽精英。但能靜坐回光照，¶
<pb:CK-EX_EX004_10p017a>¶
依舊天心夜月明。¶
眞性本自靈明，但爲氣稟物欲所拘蔽，則有時而昏，然¶
其本體之明，未嘗息也。如能勤加拂拭，用力涵養，依舊¶
如天心之月，明照萬國。涵養之法，每日靜坐，先將萬緣¶
放下，回光返照，如月到天心，風來水面一樣情景，悠悠¶
揚揚，活活潑潑，似有似無勿忘勿助。事至物來，雖如如¶
不動，卻又了了常知，不知則流於木石之弊。返照時，總¶
要安舒自在，不自在則未合法，不可再照，恐成氣鬱。古¶
<pb:CK-EX_EX004_10p017b>¶
云：『先時要放又要收，自後熟來不放亦不收。』收放得宜，¶
久久調養，忽見石火電光，此眞性初現景象也。由此用¶
功，自有圓明時候。但返照之功，不可久用。古人云：『未得¶
大藥，不可久照。恐出陰神，入於魔道。』故十二時中，以一¶
時返照，餘時則瀟灑自在。其功夫總要不可閒斷，純熟¶
之候，自有天然慧光發現，明照九州，慧觸未來。又要知¶
而忘其所知，忘到忘無可忘，自臻化境。¶
*** 　　養氣¶
<pb:CK-EX_EX004_10p018a>¶
雖能念住特初禪，息到沖和始見天。養氣方兒無別巧，¶
同行同坐夜同眠。¶
佛云初禪念住，心無生滅也。二禪息住，息無出入也。息¶
無出入，則息住而氣得所養矣。此息非口鼻呼吸之息，¶
蓋人生之初，隨母呼吸之息。以成胎及裂胞而出，此息¶
藏於祖竅穴中，雖與口鼻之息相通，常人之息由口鼻¶
出入，不能入祖竅以歸根，眞人則息息歸根。故莊子謂¶
『眾人之息以喉，眞人之息以踵。』，是也。欲尋眞人之息，須¶
<pb:CK-EX_EX004_10p018b>¶
調後天呼吸之息以尋之。眞息歸根於祖竅，其氣卽藏¶
於祖竅，故息調則氣和，息住氣不散。古仙所謂『氣歸元¶
海，夀無窮』者，此也。然息必調到冲和時候，乃可採藥，乃¶
可養胎，故云『冲和始見天』。劉長生曰：『冲和結坎離』，又曰：¶
『冲和養神氣』。何謂冲和？伍子曰：『不偏不倚，不疾不徐，非¶
有非無。』如何作用方能冲和？伍子又曰：『夫妻並肩，陰陽¶
合一，晝則同行，不前不後，夜則同住，不逼不離，如斯了¶
悟，方是冲和三昧。總之，伍子之言，不過喻心息相依，朝¶
<pb:CK-EX_EX004_10p019a>¶
夕不離之謂也。鍾離曰：『人能心息長相依，換盡形骸玉¶
液流。』故心息相依，調到沖和，養氣之能事畢矣。¶
*** 　　凝神¶
神是夫兮息是妻，休教異路隔雲泥。兩相匹配歸根處，¶
便與同登步月梯。¶
神者火也，息者風也。煉丹全憑風以扇火，火以煉精。風¶
火同用，神息相依，兩不相離，猶如夫婦一般。故必凝神¶
於氣穴中，神抱住氣，意係住息，不卽不離，勿忘勿助，方¶
<pb:CK-EX_EX004_10p019b>¶
是眞匹偶，眞交媾。朱元育曰：『要覓先天眞種子，須從混¶
沌立根基。』混沌，卽歸根復命之處也。海[虫*簷]祖曰：『先賢明¶
露丹台旨，幾度靈烏㝛桂。』柯旌陽祖曰：『與君說破我家¶
風，太陽移在明月中。』，無非喻凝神入氣穴之旨也。三丰¶
祖曰：『大凡打坐，須將神抱住氣，意繫住息，在丹田中宛¶
轉悠揚，聚而不散。則内藏之氣與外來之氣，交結於丹¶
田，日充月盛，達乎四肢，流乎百脈，撞開夾脊雙關，上泥¶
丸，入絳宫，下重樓，神氣相守，息息相依，河車之路通矣。¶
<pb:CK-EX_EX004_10p020a>¶
功夫到此，築基之效已得一半。觀此則知，凝神之功，無¶
論剛。人柔人，皆不可少也。¶
*** 　　三命¶
女子原來命有三，紫白黃光不似男。少上衰中成在下，¶
關頭一路要深諳。¶
女命有三，紫白黃是也。光之黃者，丹田，生丹之處也。白¶
者，胎元結胎之地也。紫者，血光生血之海也。其在上者，¶
爲陽穴，在中者爲黃房，在下者爲丹田。當其少也，天癸¶
<pb:CK-EX_EX004_10p020b>¶
滿一斤之數，丹田眞元之氣足，上升血元生血，陽極變¶
陰，化濁經而流形於外，故少則從上。及其衰也，天癸耗¶
盡，氣不能上升以生血，而腰乾血涸，則經無矣。故衰則¶
從中。若欲修成乾體，須從下田運上陽穴，神火薰蒸，使¶
經變黃，黃變白，白化無形，自隱矣。故曰成則從下，與男¶
子不同。不識此關頭，則丹不成。¶
*** 　　氣穴¶
氣穴無他卽乳房，休將臍下妄猜量。人如不識陰生處，¶
<pb:CK-EX_EX004_10p021a>¶
安使毒龍自伏藏。¶
炁穴卽血元也，卽乳房也，在中一寸三分，非兩乳也。男¶
命在丹田，故以下田爲炁穴。女命在乳房，故以乳房爲¶
炁穴。陽極變陰，從炁穴化陰血，而流形於外，故斬赤龍，¶
須從陰生之處用功，久久行持，形自隱矣。若以男子臍¶
下一寸三分中之炁穴指之，則誤也。¶
*** 　　知時¶
每到花開對月時，羝羊正欲觸藩籬。勸君信至休遲誤，¶
<pb:CK-EX_EX004_10p021b>¶
莫待赤龍出水湄。¶
《先天玄微》曰：『女子未生以前，父母媾精之際，父精先至，¶
母血後行，血裏精而成女形。女子受生之時，先得母之¶
鉛炁一兩，先生右腎，牽一條絲於上，而生雙睛，牽一條¶
絲於下，而生金丹。自茲以往，十二日生癸水一銖，一百¶
八十日生癸水一兩。自是而後，十五日生癸水一銖，一¶
年生癸水一兩，至十四𡻕，生癸水十四兩於血海中，同¶
前胎内帶來一兩，共成全一斤之數，三百八十四銖，合¶
<pb:CK-EX_EX004_10p022a>¶
周天三百八十四度。一年得三百八十四日，易卦三百¶
八十四爻，天地之數陰極陽生，癸盡鉛現，二七而天癸¶
降矣。十四𡻕而天癸降，後至廿六個月零七日半，耗去¶
癸水一兩，至四十九𡻕，耗之已盡。女子自二七經行，一¶
月一度，運行不息，與月之晦朔同度，不差時節。若差時¶
刻，病作矣。故月月花開，時時經行。其所以行此經者，陽¶
變爲陰也。陽旣變陰，則不可運。若亂行妄，運殺人不少。¶
須在羝羊未觸藩之先，信至時用工。《上藥靈鏡三命篇》¶
<pb:CK-EX_EX004_10p022b>¶
曰：『月信者，非以經至爲月信者也。信之一字，如人在外¶
尙未回家，而信先至焉。信至之日，彼自知之。或腰腿疼¶
痛，頭目不安，不思飲食。此信至而成血也，乃氣也。當在¶
兩日半之前，專心行工。若經行，則赤龍陰精不可把持，¶
亂行妄運殺人不少。須待其經後兩日半，以白綾試之，¶
其色黃金，乃經罷時也。照前工運上，以斬之，凡此之言，¶
正示人當知時行功也。¶
*** 　　斬龍¶
<pb:CK-EX_EX004_10p023a>¶
陽欲化陰出玉溝，火輪忙駕莫停留。巽風吹上紅元府，¶
斬斷赤經永不流。¶
陽欲化陰，是信至猶未經行之時，急忙鼓動巽風，駕起¶
火輪，從丹田運上紅元府，以斬之。《太陰煉形法》曰：『初下¶
手時，閉目存神，大休歇一場，使心靜息調，而後凝神入¶
炁穴，將兩手交乂捧乳，輕輕揉摩三百六十遍，將氣自¶
下丹田微微吸起，二十四口，仍用手捧乳返照調息，久¶
久自然眞息往來，一開一合，養成鄞鄂。神氣充足，眞陽¶
<pb:CK-EX_EX004_10p023b>¶
自旺，其經水自絶，乳縮如男子，是謂斬赤龍。如此久久¶
行持後，不必捧乳吸炁，只凝神於炁穴，回光返照，是謂¶
玄牝之門也。眞息悠悠，虛極靜篤。陽氣薰蒸，河車逆轉。¶
萬朶紫雲朝玉宇，千條百脈種泥丸。斬赤龍之功有如¶
此效驗，故女子修煉以斬赤龍爲要也。¶
*** 　　形隱¶
殺人無過此妖精，七七數週命遂傾。煉到太陰形隱後，¶
安排紫府慶長生。¶
<pb:CK-EX_EX004_10p024a>¶
許祖云：『男子修成不漏精，女子修成不漏經。』蓋女子之¶
經，爲生人之始信，返經成炁，則乳縮如男子，而經自不¶
漏。若男子，則煉精化炁，陰根縮如童子，而精自不漏。不¶
漏，而後命可延。若不斬此妖精，到七十四十九𡻕血枯¶
經盡，無生機矣，生機絶則命傾。《上藥靈鏡三命篇》曰：女¶
子以血爲腎，乃空竅焉。過四十九𡻕腰乾血涸，無生機¶
矣。養而久之，又生血元似處子焉，此又無中生有之妙¶
也。見而有之，一斬卽化，而命生矣。如何養之使復生血¶
<pb:CK-EX_EX004_10p024b>¶
元？亦不過收心養性，養氣凝神而已。不二元君曰：『本是¶
無爲始，何期落後天。一聲纔出口，三寸已司權。况披塵¶
勞擾，那堪疾病纒。子肥能益母，休道不迴旋。』別有補功，¶
未敢輕洩，卽孫不二所謂『縳虎歸眞穴，牽龍斬益丹』之¶
謂也。女子修到經不漏，其後性命功夫與男子之功大¶
同小異，患無人以訣破其奥妙耳。¶
*** 　　求丹¶
煉形化氣築基工，上品天仙事不同。若問金丹端的處，¶
<pb:CK-EX_EX004_10p025a>¶
日來映月照鴻濛。¶
日來映月方能發光萬古，能明此理丹道不遠。¶
*** 　　煉已¶
生龍活虎戰蓮房，最怕心猿意馬狂。煉已不到純熟候，¶
安能過海把帆揚。¶
吕祖《步[虫*簷]宫詞》曰：『煉庚甲要生龍虎。』須知龍虎不是身¶
外之物，方是生的行道時。驅活虎以就生龍，最怕心猿¶
發狂，意馬揚威。不知馴伏，安能過得海去，取得經回。故¶
<pb:CK-EX_EX004_10p025b>¶
必煉已純熟，使神全氣盛，七情不動，五賊不亂，六根大¶
定，色相兩忘，乃可入蓮房以求丹。《天仙正理》曰：煉已者，¶
所謂苦行其當行之事，日煉；熟行其當行之事，曰煉；禁¶
絶其不當爲之事，曰煉；精進勵志而求必成，曰煉；割絶¶
貪愛而不留餘愛，曰煉；禁止舊習而全不染，曰煉。已者，¶
卽我靜中之眞性，動中之眞意，爲元神之別名也。古云：¶
『未煉還丹先煉性，未修大藥且修心』，煉已之道也。¶
*** 　　順逆¶
<pb:CK-EX_EX004_10p026a>¶
順則生人逆則仙，坤乾爲㤗是眞詮。臨爐莫訝丹難結，¶
倒挽羊車自見天。¶
不二元君曰：『着眼絪緼後，留心順逆途。』《無根樹》曰：『順爲¶
凡，逆爲仙，只在中閒顚倒顚。』丹道用逆，故㤗之卦象，坤¶
居上，而乾居下，乃能天地交而萬物通。不知倒挽羊車，¶
則羣陰阻塞，安能去濁陰以見天心。故修仙不問男合¶
女，只要於中知順逆耳。¶
*** 　　丹生¶
<pb:CK-EX_EX004_10p026b>¶
恍惚𣺌冥情似痴，融和正是藥生時。丹田有信機緣至，¶
速整火工採玉芝。¶
此丹禀於父母，藏於炁穴。年少壯時，卻有向外拱關變¶
化之機，取此變化之機，逆入黃中，故謂之丹。但丹生之¶
時，有象可覩。《道德經》曰：『恍恍惚惚，其中有物，𣺌𣺌冥冥，¶
其中有精。』泥丸曰：『精神冥合炁歸時，骨肉融合都不知。』¶
尹眞人曰：『俄傾，癢生毫竅，肢體如綿，心覺恍惚，丹生景¶
象也。』且有信可聞。邵子曰：『忽然夜半一聲雷，千門萬戶¶
<pb:CK-EX_EX004_10p027a>¶
次第開。』混然子日：『時至炁化，機動籟鳴，信至時也。』信至¶
之時，卽活子時也。一聞此信，急準備火工，莫差時刻。若¶
當面錯過，安能採玉芝於片餉。¶
*** 　　採藥¶
猛覩先天一粒，丹其光灼灼似金丸。巽風不把槖籥鼓，¶
縱欲過關卻也難。¶
金丹一粒圓陀陀，光灼灼，明亮似金丸。若不吹巽風，鼓¶
槖籥，安能過尾聞，上夾脊、雙關、泥丸，以入丹田乎。《入藥¶
<pb:CK-EX_EX004_10p027b>¶
鏡》日：『起巽風，運坤火』。蕭紫虛曰：『乾坤槖籥鼓有數』。夫巽¶
風，喻呼吸之氣也。槖籥者，消息也。有呼吸之氣，方能鼓¶
動此消息，使藥升降往還，以成一周天。柳華陽曰：『金丹¶
之道，從陽生，時凝神入炁穴，鼓起槖籥之巽風，息息向¶
爐中吹，噓猶鐵匠手中抽動一般。風生則火，熖火熖則¶
精化，精化炁生，採此生炁，升降往還，謂之周天也。』¶
*** 　　升元¶
日出扶桑大海東，火輪飛渡莫鬆功。鹿車搬上崑崙頂，¶
<pb:CK-EX_EX004_10p028a>¶
汞汞自歸神室中。¶
扶桑紅日，自西而東。正藥如紅日，燦燦，自東而來西方¶
也。斯時也，忙駕火輪，飛渡洪濤大海，由尾閭上夾脊雙¶
關。純陽曰：『子後午前定息坐，夾脊雙關崑崙過。』又曰：『憑¶
君子後午前，看一脈天津在脊端。』蕭紫虛曰：『幾回笑指¶
崑山路，夾脊分明有路通。但逆行道左，非鹿車不能推¶
挽。』鹿車，眞意也。有這點眞意，方能踰越險阻，過得雙關，¶
上得崑崙，下得鵲橋，使活汞入於金鼎神室，而永爲身¶
<pb:CK-EX_EX004_10p028b>¶
寶。¶
*** 　　合丹¶
艮男初歸混沌窩，夫妻從此結絲羅。六門𦂳閉勤添火，¶
帳裏春光要太和。¶
艮男，喻藥從艮宫而來。也混沌，窩祖炁穴也。艮男之藥，¶
自東北而入祖炁穴，與眞鉛配合，猶夫婦結絲羅一般。¶
然初歸時不相凝結，須𦂳閉六門，調息綿綿，神火薰蒸，¶
使合爲。一伹合丹之火，須犮火温温，非若採取之時，武¶
<pb:CK-EX_EX004_10p029a>¶
火烹煉。故要太和翔洽，方能著手成春。¶
*** 　　火候¶
火記雖垂六百篇，未將眞候寫鸞箋。最明莫過沖虛語，¶
呼吸分明了卻仙。¶
紫賢曰：『聖人傳藥不傳火，從來火候少人知。丹金萬卷¶
不筆於書，而沖虛獨曰火候。誰云不可傳？隨機默運入¶
玄玄。達觀往者千千聖，呼吸分明了卻仙。可見火候之¶
要，當於眞息中求之。蓋息從心起，心靜息調，息息歸根，¶
<pb:CK-EX_EX004_10p029b>¶
金丹之母。然火候不，一古人以内外別之。外火候有作¶
有爲，築基之事也。内火候則丹已得，任其自然無爲之¶
事也。總不離呼吸二字，不調外火候之呼吸，則不能運¶
行此丹；不調内火候之呼吸，則不能温養此丹。故柳華¶
陽曰：『凡呼吸之火，能化飲食之穀精，而助元精。凡神火，¶
能化元精而助元氣。凡元炁之火，能化呼吸而助元神。¶
元神之火，又能化形而還虛，助道成始成終。皆承火之¶
力，以登大羅之仙。又須知，火與候原不相離，火必應候，¶
<pb:CK-EX_EX004_10p030a>¶
候至火亦至。故火候二字，有逐節事條。不經師授，終難¶
了徹於心。須修德盟天，以求師授。¶
*** 　　温養¶
已看白雪種靑砂，寒燠調停切莫差。三十六宫春意足，¶
自然有路泛仙槎。¶
白雪種砂，金鉛得木汞配合，必須寒燠調停，温養靑砂。¶
温者，不使其𤍠之謂。寒則水冷而丹不結，𤍠則火燥而¶
丹易爍。故取其温養者，從容涵育，任其自化，如天澤物，¶
<pb:CK-EX_EX004_10p030b>¶
雨暘以時。如母孕子，寢興有節；如龍養珠，蟄伏不動；如¶
雞抱卵，煖炁不絕。子前進火，午後退符，餘時調息綿綿，¶
似有似無，屏除妄念，如愚如訥。古云：『採藥只一時，合汞¶
須十月。』又云：『十月胎完入聖基若非善爲温養，安能胎¶
圓乎。三十六宮者，周天三百六十也。每一周天，休息一¶
番。周天有程，温養有數，必須養足方成聖胎。其中節目¶
度數，未敢書於竹帛，懼洩天機也。噫！仙槎非遙，昇天有¶
路。患人不修德盟天，虛心誠求耳。¶
<pb:CK-EX_EX004_10p031a>¶
*** 　　胎息¶
功夫到此莫粗疎，神息綿綿合太虛。借問養胎何所似，¶
恍如父母未生初。¶
丹結之後，神卽炁而凝，炁卽神而住，如人懷孕一般。故¶
謂之胎，非眞有胎也，神息住於此也。蓋胎者，藏神之府；¶
息者，化胎之源。胎因息生，息因胎住。胎不得息不成，息¶
不得神無主，神息相依，是眞胎息。功夫到此，切莫粗疎。¶
必要忘相忘形，體同太虛，而眞息往來，綿綿不絕，似有¶
<pb:CK-EX_EX004_10p031b>¶
似無，若忘若存，如春沼魚，如百蟲蟄。呼至於根，吸至於¶
蒂，終日混混，如在母腹未生之初一般。不二元君曰：『息¶
息返乾，初者此也。到息住脈停，則神定矣。神定方能出¶
定，而聖胎始完。¶
*** 　　度數¶
採藥燒丹有後先，坎離艮巽倒還顚。功完九九周天數，¶
那怕不成物外仙。¶
柔人行道與剛人不同，而其成功比剛人亦易。剛人伏¶
<pb:CK-EX_EX004_10p032a>¶
氣三年，柔人一年可伏，以丹在身中故也。然氣雖易伏¶
而赤脈最能害道，果是女中丈夫，能斬赤脈，則經不漏，¶
而基已築矣。築基之後，則用煉精化炁之功，以離外二¶
陽，消坎外二陰，變成乾體。然坎離功足，乾體雖成，而其¶
氣未化，其神未靈。又當用煉氣化神之功，以艮上一陽，¶
化巽下一陰，熔盡外陰之氣，以成純陽之神。到運行週¶
天，數終九九，神復純陽，又當用煉神還虛之功，方成物¶
外神仙。¶
<pb:CK-EX_EX004_10p032b>¶
*** 　　脫胎¶
七十六宫度數週，陽神忽到上田遊。一聲霹𩆝天門吼，¶
頂上爭看白氣浮。¶
周天之功，至七十六度，聖胎已完。陽神由中田遷上田，¶
破頂而出，是謂脫胎。鍾離云：『雷震天門鬼神驚，掀翻宇¶
宙飛白雲。』《金丹眞傳》云：『頂門忽然雷響，懷中抱着嬰兒。』¶
夫神所以脫胎而出者，神定故也。冲虛曰：『神初不能定，¶
依二炁爲定，炁定則神隨之定。炁定則無炁，神離所依¶
<pb:CK-EX_EX004_10p033a>¶
而獨立，乃能離定，捨身而出定。若不到大定，神正要依¶
靠，不能離氣焉。能離身形，故心息相依，神定方能出定。¶
而其出定景象，各有不同。有以天花亂墜出者；有以七¶
層寶㙮出者；有以身外有身出者；有以風雲雷震出者，¶
馬丹陽眞人是也；有以香風瑞氣出者，如不二元君是¶
也。總之，神之出也，由定靜中一念。故變化顯象，亦由一¶
念，卽千百億萬身，亦由一念。未可以所出不同，遂疑其¶
有異也。曰白氣浮者特舉一端，以爲證耳。¶
<pb:CK-EX_EX004_10p033b>¶
*** 　　乳哺¶
初產嬰孩氣未純，仍吞木汞復元眞。伫看乳養經三載，¶
變化通靈果是神。¶
古云：『嬰兒初產未成人，須藉坤娘養育恩。』乳哺三載，方¶
能變化通靈，故須仍吞木汞以復元眞。非眞要三載也，¶
特三周天耳。¶
*** 　　面壁¶
丹事雖完猶有工，冥心靜坐洞天中。忘形入定九年滿，¶
<pb:CK-EX_EX004_10p034a>¶
打破虛空纔算空。¶
面壁之功，無爲之事也。不二元君曰：『萬事皆云畢，凝然¶
坐小龕。輕身乘紫氣，靜性濯淸潭。炁渾陰陽一，神同天¶
地三。功完朝玉闕，長歗出烟嵐。』故乳哺功滿，必須擇名¶
山洞府，冥心靜坐，面壁調神。出則以太虛爲超脫之境，¶
入則以上田爲棲栖之所。忘形入定，以煉眞空，煉到空¶
無可空，打破虛空，神方還虛。此達摩所爲，必面壁九年¶
也。¶
<pb:CK-EX_EX004_10p034b>¶
*** 　　冲舉¶
煉到眞空道愈高，丹書下詔步雲霄。從今永住瑤池苑，¶
隨着靈𡚱去早朝。¶
不二元君曰：『佳期方出谷，咫尺上神霄。』又曰：『一旦仙凡¶
隔，冷然度海潮。神旣還虛，昇遐有期。天書下詔，雲鶴來¶
迎。赴瑤池以賜宴，朝金母以受圖。瓊樓玉闕爲我室家，¶
湘𡚱瑤姬爲我同儕，何樂如之。特患宇宙無決烈女子，¶
斯不能與麻姑爲伍。果是女中丈夫，修德盟天，虛心誠¶
<pb:CK-EX_EX004_10p035a>¶
求，得行此道，比男子尤易成耳。人其立志自勉可也。¶
¶	
