#-*- mode: org; -*-
#+EXPORT_ID: EX004
#+TITLE: 女丹合編 Nudan Hebian
#+WITNESS: CK-EX JYE
#+BASEEDITION: CK-KZ
<pb:CK-EX_EX004_20p001a>¶
** 女丹詩集前編¶
　　　　　　　　濟一子金谿傅金銓彙輯¶

*** 　吳采鸞仙姑(三首幷序)¶
　　采鸞吳猛女也猛仕吳爲西安令至人丁義授以¶
　　道術猛授南昌許遜遜爲旌陽令聞丹陽諶母有¶
　　道同往訪之母以道妙授遜遜請幷授猛母不許¶
　　命轉授之鸞師事丁義女秀英道成隨父上昇¶
心如一片玉壺冰未許纖塵半點侵霾卻玉壺全不管¶
<pb:CK-EX_EX004_20p001b>¶
瑤臺直上最高層¶
寵辱無稽何用爭浮雲不礙月光明任呼牛馬俱堪應¶
肯放纖塵入意城¶
身居城市性居山傀儡場中事等閑一座須彌藏芥子¶
大千文字總堪删¶

*** 　樊雲翹仙姑(六首幷序)¶
　　樊雲翹劉綱妻也俱有道術能檄召鬼神禁制變¶
　　化潛修密證人不能知爲令尙淸靜簡易民受其¶
<pb:CK-EX_EX004_20p002a>¶
　　惠年𡻕大豐遠近忻仰暇日常與綱較法綱作火¶
　　燒客碓舍火從東起夫人布雨從西來禁之庭中¶
　　桃兩枝綱呪一枝落籬外夫人呪入篋中綱唾盤¶
　　中成魚夫人唾爲獺食之一日與綱入四明山路¶
　　值虎綱禁之虎伏而號夫人薄而觀之虎不敢仰¶
　　視擒歸繫牀側將昇之日縣廳側有大皂莢樹綱¶
　　由樹頂飛舉夫人平坐牀上冉冉如雲之騰遂同¶
　　昇天後再顯於藍橋舟中詔裴航入道以妹雲英¶
<pb:CK-EX_EX004_20p002b>¶
　　妻之共成正果焉¶
乾象剛兮坤德柔工夫先向定中求澂淸一勺瑤池水¶
明月何須七寶修¶
龍虎猿馬費牢籠略放飛騰業障蒙至寂如如眞妙法¶
擒來化作一天風¶
養性還須先靜心何勞乞巧更穿鍼鐵牛牽得隨身轉¶
万顯無邊慧業深¶
何須拜禱乞長生端的元神徹底淸粉碎虛空渾自在¶
<pb:CK-EX_EX004_20p003a>¶
摩尼舍利總虛名¶
一間金屋住雙姝總有儀秦意不孚若得月中生箇日¶
驪龍吐出夜光珠¶
愛河波浪起層層濃則沈兮淡則升鼓楫若能施勇斷¶
蓬萊弱水豈難憑¶

*** 　月華君崔少𢆯(六首并序)¶
　　崔少𢆯唐季時汾州剌史崔恭少女生而端麗幼¶
　　而性宗及笄歸盧陲十年苦功二十四𡻕成道陲¶
<pb:CK-EX_EX004_20p003b>¶
　　官閩嶠過建溪武夷山雲中見紫霄元君扶桑夫¶
　　人間陲曰月華君來乎陲怪問之云吾昔爲　玉¶
　　皇左侍書號月華君以宿緣謫爲君妻後罷府家¶
　　洛陽留書遺陲曰得之一元匪受自天太老之眞¶
　　無上之仙光含影藏形於自然眞安匪求人之久¶
　　留淑美其眞體性剛柔丹霄碧天上聖之儔百𡻕¶
　　之後空餘故邱書畢而化¶
初三纔見影如娥相對陽光皎潔多要得絪緼凝玉液¶
<pb:CK-EX_EX004_20p004a>¶
先探消息捉金波¶
性宗明處命基堅九轉河車九鼎全金虎玉龍相會合¶
三花捧出小神仙¶
心如止水自悠悠常寂常惺好進脩養得烏肥培兔瘦¶
靈芝秀出碧峯頭¶
地下須知亦有天專心求己卽求仙一朝悟徹陰陽旨¶
惟在生生一氣先¶
綠鬢朱顏曾幾時須臾鶴髮亂如絲開簾瞥見梅花發¶
<pb:CK-EX_EX004_20p004b>¶
一段春光莫放遲¶
不求外護不參禪眼底滄桑任變遷丹徑須知從直上¶
𢆯珠只在我胸前¶

*** 　唐廣眞眞人(四首并序)¶
　　唐廣眞嚴州人事母至孝旣嫁得血疾夢道人與¶
　　藥而愈自是好道䖍奉何仙姑一日親授元妙宋¶
　　湻熙中有三仙引至海邊跨大蝦蟇渡海隨遊名¶
　　山仙問曰汝欲超凡入聖耶留形住世耶棄骨成¶
<pb:CK-EX_EX004_20p005a>¶
　　仙耶對曰有母在願奉終養賜丹一粒吞之遂不¶
　　穀食後召入德夀宫封寂靜凝神眞人¶
玄機覿面費搜尋著眼方知至理深性學難將文字指¶
業緣了當見眞心¶
心性原來最易明但隨峯頂暮雲晴東西南北皆堪住¶
便可蓬山碧海行¶
不識性兮不識命剖破乾坤分兩途但教相合成丹日¶
醉倒壺中不用扶¶
<pb:CK-EX_EX004_20p005b>¶
無嗔無喜氣和醺應事隨機風逐雲虎伏龍馴心自靜¶
碧天明月白紛紛¶

*** 　玄靜散人周元君(五首并序)¶
　　玄靜散人姓周氏甯海東牟王處一之母也處一¶
　　生於金熙宗皇統二年孕時夜夢紅霞繞身驚寐¶
　　而化幼多頴悟一日遊山中遇老人坐大石謂之¶
　　曰子異日揚名帝闕爲道教宗主遂摩頂而去嘗¶
　　作頌自歌曰爭甚名奪甚利不如聞早脩心地自¶
<pb:CK-EX_EX004_20p006a>¶
　　家脩證自前程自家不作爲羣類大定八年遇重¶
　　陽祖師於全眞菴請爲弟子奉母同脩各受大道¶
　　家貧力薄苦志脩持後處一應名赴闕奏對有云¶
　　鏡明猶能鑑物况天地之鑒無幽不燭何物可逃¶
　　所謂天地之鑒卽自己靈明之妙也於是大稱旨¶
　　章宗嘆曰淸明在躬志氣如神先生之謂也明年¶
　　母夀九秩表乞侍養一日母謂處一曰我歸期已¶
　　至因示不貪生不懼死之語而化葬畢語門人曰¶
<pb:CK-EX_EX004_20p006b>¶
　　羣眞相約吾去矣焚香沐浴而昇¶
坤訣須從靜裏求靜中卻有動機留若教空坐存枯想¶
虎走龍飛丹怎投¶
一點靈臺磐石安任他榮落態千般陽光本是摩尼寶¶
箇裏收藏結大丹¶
心似曹溪一片秋好從子午下功脩魚龍潑剌波還靜¶
只有長空月影留¶
輕烟薄霧障空虛卻使靈明無處居憎愛榮枯皆利刄¶
<pb:CK-EX_EX004_20p007a>¶
予如傷子怎尋予¶
性命先須月窟參擒龍撥虎莫遲延陽生之候眞陽漏¶
黍米如何得保全¶
¶
¶
¶
¶
¶
<pb:CK-EX_EX004_20p007b>¶
