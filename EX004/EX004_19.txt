#-*- mode: org; -*-
#+EXPORT_ID: EX004
#+TITLE: 女丹合編
#+WITNESS: CK-EX JYE
#+BASEEDITION: CK
#+SEC: 19
<pb:CK-EX_EX004_19p001a>¶
西池集跋¶
易曰至哉坤元萬物資生所謂順承乎乾者非耶然世¶
之女子明坤道而合坤德者鮮矣或癡頑結習或奢悍¶
成風種種沉迷不堪悉數卽有一二有志之輩欲逃生¶
死究之性命不明每見巫嫗邨姑學些口頭禪語前果¶
後因便爲大道在是而肓脩瞎煉自悞悞人吁此皆坤¶
修眞訣失傳之故也今西池集出洩千古不傳之祕具¶
大慈悲開方便門願普天下女子敬信脩持窮研極究¶
<pb:CK-EX_EX004_19p001b>¶
其中字字有功句句有訣莫輕輕放過尙有楮墨難傳¶
之處全在誠心辦道自遇眞人指點總以收心養氣爲¶
下手初功心不收則性根昧氣不養則命蒂失性命雙¶
脩坤道乃全讀是集者幸勿坐失機緣以負作者一片¶
度世婆心也靈陽子敬跋¶
¶	
