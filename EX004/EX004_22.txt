#-*- mode: org; -*-
#+EXPORT_ID: ND
#+TITLE: 女丹合編
#+WITNESS: CK-EX JYE
#+BASEEDITION: CK
#+SEC: 22
<pb:CK-EX_EX004_22p001a>¶
響月文通古佛旁門小術小引¶
旁門者顯與道違者也小術者隱與道違者也夫大道¶
至𤣥至妙至簡至易不雜一毫私意不參一毫欲念方¶
是道根凡不合夫天地之氣運不合夫聖賢之正理不¶
合夫性情之存發者皆屬旁門小術然旁門小術極多¶
吾欲詳指之又恐傷忠厚吾欲隱忍之又恐誤後學故¶
特將塵世之大壞心術大壞𤣥門者姑舉數十條以塞¶
其流毒亦是拔出深淵救出火坑之婆心也凡修士有¶
<pb:CK-EX_EX004_22p001b>¶
墮此術中者急早回頭亡羊補牢亦不爲晚若疑感有¶
信固執不通自害而復害人不惟不能結大緣而且難¶
望好結果矣萬佛緣在邇當時脩士共凜之三淸殿有¶
路後世脩士嚴辨之¶
¶	
