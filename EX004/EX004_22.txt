#-*- mode: org; -*-
#+EXPORT_ID: EX004
#+TITLE: 女丹合編 Nudan Hebian
#+WITNESS: CK-EX JYE
#+BASEEDITION: CK-KZ
<pb:CK-EX_EX004_22p001a>¶
** 響月文通古佛旁門小術小引¶
旁門者，顯與道違者也。小術者，隱與道違者也。夫大道¶
至玄至妙，至簡至易，不雜一毫私意，不參一毫欲念，方¶
是道根。凡不合夫天地之氣運，不合夫聖賢之正理，不¶
合夫性情之存發者，皆屬旁門小術。然旁門小術極多，¶
吾欲詳指之，又恐傷忠厚；吾欲隱忍之，又恐誤後學。故¶
特將塵世之大壞心術：大壞玄門者，姑舉數十條，以塞¶
其流毒，亦是拔出深淵、救出火坑之婆心也。凡修士有¶
<pb:CK-EX_EX004_22p001b>¶
墮此術中者，急早回頭，亡羊補牢，亦不爲晚。若疑感有¶
信，固執不通，自害而復害人，不惟不能結大縁，而且難¶
望好結果矣。萬佛緣在邇，當時脩士共凜之。三淸殿有¶
路，後世脩士嚴辨之。¶
¶	
