#-*- mode: org; -*-
#+EXPORT_ID: ND
#+TITLE: 女丹合編
#+WITNESS: CK-EX JYE
#+BASEEDITION: CK
#+SEC: 17
<pb:CK-EX_EX004_17p001a>¶
西池集序¶
蓋聞乾健統天坤順得主資生之道含二炁以絪緼交¶
泰之和統三才而埏埴德言工貌坤道云全淑愼温柔¶
閫儀斯著至於夙鍾靈氣生具慧姿錦織迴文猶受連¶
波之憎豔霾(同埋)靑冢空歸夜月之魂其他霧鬢雲鬟沉¶
迷苦海啼香怨粉塡入火坑五漏形骸本是前生業障¶
三因不悟又增今世寃愆其間脩短窮通不能枚舉妍¶
嗤愚智何可勝言總因世乏坤傳致使人難超劫是以¶
<pb:CK-EX_EX004_17p001b>¶
奏請　太上勅命羣眞闡心性於詩篇寄棒喝於轉語¶
旣知寂靜恐墮頑空更有眞傳教渠下手言言玉液無¶
非脩身立命之功字字金鍼盡是縛虎牽龍之訣果能¶
誠心煅煉眼前卽是𢆯洲依法脩持鼎內便凝絳雪與¶
其牽纒世網戀茲一息繁華何如斬斷情關占卻萬年¶
道域西池有路度楫在茲聊綴巵言用申木鐸重陽子¶
謹序¶
¶	
