#-*- mode: org; -*-
#+EXPORT_ID: EX004
#+TITLE: 女丹合編 Nudan Hebian
#+WITNESS: CK-EX JYE
<<<<<<< HEAD
#+BASEEDITION: YP
=======
#+BASEEDITION: CK-KZ
>>>>>>> 7c1e8918503342d8f540d9108f89e4bcf4ec73d8
<pb:CK-EX_EX004_09p003a>¶
** 女金丹上卷(規戒)¶
　　　　　　　用中貞一子著¶
*** 　　立志入道¶
天陽地陰，乾剛坤順。陰無陽不長，陽無陰不生。剛柔得¶
其中和，水火始能旣濟。陰陽必有四偶，人物由茲孕生。¶
是乾坤皆稟眞元之氣，男女各具不死之身。乾曰『大生』¶
可以道成正覺；坤曰『廣生』，亦能果證元君。如謂坤陰難¶
入仙道，何以王母長處崑崙？蟾蛾竊梁間之丹，永作月¶
<pb:CK-EX_EX004_09p003b>¶
宮皇后。逍遙讀漆園之書，自號瑤池謫仙。洛神、巫女自¶
古維，昭紫姑湘𡚱於今維烈。跡載史篇，固可考也。身秉¶
坤，德豈不能乎？特以沈溺慾海，不發入道之心，安能跳¶
出迷津，以作登雲之女。性本陰柔，見多偏隘，罔知四德，¶
甯曉三從。過惡當改不知改，福田宜修未能修。縱無情¶
之欲，喪本性之眞，自暴自棄，愈趨愈下。豈知人世如浮¶
雲，塵寰原孽網。與其將身入輪迴，何若回頭登彼岸。蓬¶
萊信有路，只在目前。玉京豈無梯，須由心悟。佛卽是心，¶
<pb:CK-EX_EX004_09p004a>¶
心卽是傲。仙能傲我，我亦可仙。玉汞金鉛，實度生之寶¶
筏；丹經釋典，誠入道之天梯。特以天機不輕洩，語多露¶
尾藏，頭卽使琅[王*函]巳卒吟，還要參師訪友。聞一訣方知¶
一訣，進一程更有一程。果能擺脫塵緣，拜明師以求心¶
法，何難步入瑤闕，謁金母而列仙班。人須立志，各自勉¶
旃。¶
*** 　　入門戒規(十二條)¶
一戒妄念迭生。¶
<pb:CK-EX_EX004_09p004b>¶
二戒縱欲貪淫。¶
三戒剛暴殘刻。¶
四戒煩惱嗔怒。¶
五戒憂思驚恐。¶
六戒目多妄視。¶
七戒耳多妄聽。¶
八戒多言狂妄。¶
九戒慳吝惜財。¶
<pb:CK-EX_EX004_09p005a>¶
十戒殺生害命。¶
十一戒不節腥葷。¶
十二戒慢道輕師。¶
　婦女所當戒者雖不止十二條，能戒此十二件，去仙¶
　不遠矣。¶
**** 　　一戒妄念迭生¶
心之所發爲念，念頭正，則所行無不正；念頭差，則所爲¶
無不差。蓋心爲天君，念爲役使。天君泰然，百體從令也。¶
<pb:CK-EX_EX004_09p005b>¶
妄念者，一切狂妄不正之念也。古人所謂『無念之念，方¶
是正念』，卽眞意也。這點眞意卻少不得，有這點眞意，方¶
能煉鉛求汞，凝神養胎，丹經所謂『行住坐臥不離這箇』。¶
這箇，眞意也。豈若此不正之妄念，千頭萬緒，莫可名狀。¶
始則憑空而來，繼則鬬境成幻，一念未已，一念續之，緣¶
此及彼，觸境生心。想到得意時不禁自慶自足，想到失¶
意時曷勝白怨自悲。盡日之中，無有甯息宵之寢也，神¶
亦不存矣。夫所發之念旣妄，則見於行者無不妄。如此¶
<pb:CK-EX_EX004_09p006a>¶
妄人，安足語仙道哉。卽使未見諸行事，而無端妄想，神¶
目如電，指視何其嚴乎。况人之生死輪迴，莫不由一念¶
造之。鍾情之區，卽受生之地。噫！一念之輪迴，種無邊之¶
生死。人顧可不愼所發哉！若夫至人，知此無根無據之¶
妄念，牿亡吾性，死趨六道，精心體認，勤加覺察，此念何¶
自而起，何自而滅，未起之前如何，旣起之後如何。知此¶
一念起卽提慧劒斬之，務拔其根，勿使潜滋暗長於隱¶
微之中，務令此性空虛靜寂萬念俱冺，一靈獨存。瀟瀟¶
<pb:CK-EX_EX004_09p006b>¶
洒洒，活活潑潑、如此則私欲盡淨，天理流行，仙道不遠¶
矣。故入門者，先須於此關頭謹守勿忽，方是果決烈女，¶
道中法器也。¶
**** 　　二戒縱慾貪淫¶
人所最難破者，色欲一關耳。人胡爲有生？因這點淫根¶
未拔。見淫事，而性卽入男女之身根，以投胎而生人。胡¶
爲有身？因父母淫姤，而始成此身。人從淫事而來，故其¶
習染最深，而根株未易拔也。且人所恃以生者，全憑這¶
<pb:CK-EX_EX004_09p007a>¶
點精氣，貪淫則精傷，精傷則陽關不固，百病交作。古人¶
謂『服藥百粒，不如獨宿一宵』，惜此精氣也。惜得幾分精¶
氣，卽多𣷹得幾年夀數。基成無漏，陽關一閉，則長生矣。¶
况婦女之性情易蕩，一貪淫事，則慾火焚身，情難自禁。¶
無夫以遂其欲，必有喪廉之行，卽使不至失身，淫心一¶
動，火逼一身，精氣已不存於中矣。昔韋十一娘學道，其¶
師化一偉男子百般調戲，且致逼污，而此心不易，方授¶
仙術。故淫根未拔者，多失仙緣。卽或󺅦倖聞法，而此道¶
<pb:CK-EX_EX004_09p007b>¶
乃色相中事，亦行不得。卽或行之，而所結之胎特一淫¶
胎，一朝出神，必見淫姤而投胎，前功盡廢矣。天宫仙女¶
多有謫下紅塵者，莫不因情緣未斷之故。可不戒哉！戒¶
之之法，要在不思不視而已。不思，則能禁情於未然，不¶
視又能絕念於當境。文昌帝君云：『未見不可思，當見不¶
可亂，旣見不可憶。』誠戒色良箴也。然豈徒不思、不亂、不¶
憶已哉，務要拔盡情根，看色卽是空，空卽是色，對境忘¶
情，在慾無慾，方可與言仙道。若抱淫慾之心，以希上眞¶
<pb:CK-EX_EX004_09p008a>¶
之道，而能有成者，吾未之聞也。¶
[附*考@○]　韋十一娘，宋長安貧女也。嫁同里鄭氏子。鄭子喜¶
　遊俠，屢諫反目。政和間，往邊城從軍，久無音回。伯子¶
　不良，每以言語調戲，韋正色拒之。因憶趙道姑，自幼¶
　相愛，况有道術可傳，遂投姑。姑欣然挈入菴中，教以¶
　法術。日暮、姑下山，留韋獨宿。戒曰：『勿飲酒及淫色。』韋¶
　思，深山中焉有此二事。更餘，一男子踰牆入，韋速起，¶
　問之不答。男子近前擁抱拒，不從。彼求益堅，韋抽劒¶
<pb:CK-EX_EX004_09p008b>¶
　欲擊，彼出劒相刺，甚精利。韋知不及，棄劒哀求曰：『妾¶
　命薄，久戒塵心，何忍亂我？且師有明戒，誓不敢犯。』彼¶
　以劒加頸逼從，韋引頸受之。其人收劒笑曰：『知子心¶
　不變矣。』視之則道姑也。從此盡授其術。¶
**** 　　三戒剛暴殘刻¶
剛，美德也。人無剛，則柔懦不振，百無一成。這個剛字，卻¶
少不得。然剛而無禮，則流於暴很戾。自用不知退讓，不¶
顧是非，不恤人言，無禮於舅姑，不和於妯娌，不敬於夫¶
<pb:CK-EX_EX004_09p009a>¶
子，虐凌於子姪，苛責於奴婢，是謂悍婦。故剛而繼以暴，¶
每多殘忍不仁刻薄寡恩也。夫人必有仁慈之心，而后¶
有胞與之量。聖母元君視天下爲一家，視中國如一人，¶
凡天上地下一切物類，莫不保愛若赤子一般。何嘗起¶
點憎惡之心，而流於殘刻哉。觀音大士稱爲慈航，以其¶
仁慈成性，普濟眾生，而爲浩劫之慈母也，故神氣亦浩¶
劫不朽。如剛暴則失坤陰柔順之德，殘刻又無坤厚廣¶
生之量。如此之人，天上選爾何〓？地下留爾奚益？不如¶
<pb:CK-EX_EX004_09p009b>¶
速死之，爲愈也。安望長生？夫惟戒之。性暴者，養以和緩，¶
靄然如春風之宜人，而與物悉無忤也。殘刻者，易以慈¶
惠，浡然如時雨之及物，而無人不沾其恩也。見於外如¶
此，而性之在中，無不靈明自在，活活潑潑，渾含生機於¶
無窮矣。而謂慈航觀音，不虛座以待爾哉。¶
**** 　　四戒煩惱嗔怒¶
煩惱者，遇事煩勞而生惱恨心也。人生一世，孰無事業，¶
須慢慢做將去，不計功過，不辭辛苦，不憚煩勞，事方有¶
<pb:CK-EX_EX004_09p010a>¶
濟。如因煩勞而生惱恨，天下事何者能成。至養性，更要¶
耐煩。緣此心馳放已久，一旦操存，如生龍活虎伏之未¶
肯卽伏降之。未肯卽降，須從容涵養，不拘不束，勿忘勿¶
助任其自然。今日養一分，則得一分，明日養一分又得¶
一分，養到十分，自有圓明時候。若以難純而遂生煩惱，¶
其性豈能圓明乎。嗔怒者，事不如己意，而嗔恨怨怒也。¶
試思天下事，豈盡能如己意。未必嗔怒，而事遂能如已¶
意。何不思之甚也，亦惟安於〓遇耳。况嗔怒心甚者，其¶
<pb:CK-EX_EX004_09p010b>¶
心必毒，死多投於毒蛇腹中。夏臘以嗔怒而化蛇，郗后¶
以嗔怒而變蟒，此固明徵也。但嗔怒有因煩惱起者，煩¶
惱有由嗔怒生者，二者皆爲心累，急戒之可也。¶
**** 　　五戒憂思驚恐¶
思傷脾，憂思則氣鬱，而不伸。恐傷腎，驚恐則神散而不¶
藏。事未至則憂思不已，事將來而驚恐不休。蔽性之端，¶
亦損精耗神之具。不戒，多成内傷之疾。戒之之法，惟鎭¶
定空寂，心不留物。憂至則思理，理不能遣，聽其自然，憂¶
<pb:CK-EX_EX004_09p011a>¶
之何。益且人所以生此驚恐心者，恐其禍及吾身也。平¶
日仰不愧天，俯不怍人，我無虧於人，人必不害我，何驚¶
之有。卽使橫禍忽來，而死生有命，亦順受之而已。聖人¶
泰山崩前而不驚，刀鋸加頸而不恐，神定故也。昔宛丘¶
以色、聲、香、味、觸、喜、怒、憂、思、悲、恐、驚試靑烏公，有二者未¶
泯其迹，僅成地仙。學者不於此着力，亦凡夫耳，安冀有¶
成。¶
**** 　　六戒目多妄視¶
<pb:CK-EX_EX004_09p011b>¶
目爲六賊之魁。眼見色，心卽爲色所牽，而魂從眼漏，其¶
傷在肝。蓋人之魂夜藏於肝，日寓於目。妄視則魂漏於¶
眼，夜多夢寐。聖人無夢，以其能收眼光内照，不使魂日¶
馳於外，亦不使心爲色所引也。故欲收其心，先攝夫目。¶
其法常將眼光返照玄關一竅之中，使此性靈明不昧，¶
以養如如不動之神。自然目不妄視，心不妄動，魂不外¶
遊，神不外馳，而先天之氣歸於身矣。¶
**** 　　七戒耳多妄聽¶
<pb:CK-EX_EX004_09p012a>¶
腎開竅於耳，妄聽則心爲聲動，精從耳漏，其傷在腎。腎¶
爲先天眞一之水，能灌溉一身之營衞。傷腎，則肌膚憔¶
悴，精脫耳聾。人能常凝耳以内聽，不惟使心不爲聲動，¶
而心得所養，精亦常凝於腎，去仙不遠矣。¶
**** 　　八戒口多妄言¶
言易招尤。南容三復白圭，聖人稱之，以其能謹言也。多¶
言則不足以養吾心之仁。故司馬牛問仁，聖人以訒言¶
告之，制外養中也。且言爲心聲，心藏神，多言則神傷。能¶
<pb:CK-EX_EX004_09p012b>¶
守口如瓶，神自常住於心，性不因言以亂，而酬酢往來¶
間，亦不失口於人矣。¶
**** 　　九戒慳吝惜財¶
財以濟用，天下無人不需財，但要不爲所迷耳。如一味¶
慳吝，分文不捨，則雖堆金等山嶽，能買無常不來乎。與¶
其積財自富而作一家之守財奴，孰若散財積福，以結¶
道中之仙緣。自來仙眞，莫不由廣種福田而成。古人云：¶
『若是吝財並惜寶，千萬神仙不肯。』來蓋至人等富貴若¶
<pb:CK-EX_EX004_09p013a>¶
浮雲，視金玉如糞土，一塵不染，一物不戀，卽此身且非¶
我有，况身外之財乎。故入道者，此關更宜打破，休爲所¶
愚。¶
**** 　　十戒殺生害命¶
天地以好生爲心，聖人以愛物爲懷。天地生之，我輒殺¶
之，大干天地之和；聖人愛之，我竟害之，大非聖人之仁。¶
况人物同此性命，好生惡死。人物同情，已有生，惟恐其¶
傷。豈物有生，不懼其死，推己及物，必有不忍殺害者。古¶
<pb:CK-EX_EX004_09p013b>¶
人云：『汝欲延生，須放生。』我旣欲學道，以求長生，要當推¶
己心以惜物命。雖曰物命在人，而好殺傷生，多遭慘報。¶
夫救蟻中狀元之選，放雀獲明珠之報。(古往)今來，以放生¶
得福者多矣。人可不慈心於物，以養我好生之仁哉。¶
**** 　　十一戒不節腥葷¶
腥葷雖養人之物，而齋戒斷味者，未聞有傷。可見，養生¶
不盡在血肉也。上古草衣木食，其民多夀。自火化興血¶
肉食，民遂夭折者，何也？蓋肥甘動火之物，食之過多，每¶
<pb:CK-EX_EX004_09p014a>¶
易縱情損精，不如穀食得天地中和之氣，爲至淸至潔¶
之味，其養生最好。况食物類之肉，以補我肉，其心亦有¶
所不忍。佛家絕腥葷，蓋不嗜口腹，以增殺孽也。南嶽夫¶
人戒楊羲曰：『修道之士，不欲見血肉。見而避之，不如不¶
見。已死之物，卽爲屍氣，觸之最能害道。』入道故貴節腥¶
葷。¶
**** 　　十二戒慢道輕師¶
天地間至貴重者，莫若金丹大道，可以出凡籠，可以了¶
<pb:CK-EX_EX004_09p014b>¶
生死，可以超九祖。古人萬刧一遇，夫豈等閒細事哉。雖¶
貴如漢文帝，猶且折節於河上公；富如馬丹陽，猶且虛¶
心於王重陽；武如漢鍾離，猶且低頭於王玄甫；文如抱¶
朴子，猶且屈膝於鄭思遠。况下焉者乎。故求道者，挾不¶
得一己之富貴，逞不得一已之勢力，恃不得一已之學¶
問聰明，必虛心誠求。如伍沖虛，洒掃役力切問二十載，¶
方能得之。而授之者，亦不輕易。抱朴子曰：『受眞一之訣，¶
皆有盟文。歃白牲之血，以旺相之日受之，以白銀白絹¶
<pb:CK-EX_EX004_09p015a>¶
爲約，尅金契而分之。輕說妄傳，其神不佑也。』沖虛子曰：¶
『自古仙眞授受眞道，必淸淨齋醮，如科條，具信贄，刺血¶
盟。天，奏吿上帝，三台、北斗、南辰、三官、四聖、五帝、司命各¶
位下，請命降允，而後可傳。』凡傳一人，遍天地間神聖無¶
不吿知者。倘有惡類，妄自行財及詭詐，私相授受師弟，¶
同受考掠，可不愼哉。使者旣不輕易以傳，授者何可輕¶
褻。抱朴子曰：『明師之恩，誠爲過於天地也，重於父母也，¶
可不尊崇之乎！』觀此可見，求道者旣遇眞師，卽當尊崇¶
<pb:CK-EX_EX004_09p015b>¶
恭敬，勤求切問，厯久不怠，方得卒聞心法，而昇天有路¶
矣。¶
¶	
