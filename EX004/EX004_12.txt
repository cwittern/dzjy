#-*- mode: org; -*-
#+EXPORT_ID: EX004
#+TITLE: 女丹合編
#+PROPERTY: pinyin Nudan Hebian
#+WITNESS: CK-EX JYE
#+BASEEDITION: CK-KZ
<pb:CK-EX_EX004_12p001a>¶
** 女功煉已還丹圖說¶
¶
¶
¶
¶
¶
¶
¶
¶
¶
<pb:CK-EX_EX004_12p001b>¶
聖師云：『女子太陰先煉形，初行功卽要意棲乳房，行住¶
坐臥皆宜如是。行至四十九日，行住坐臥意守中極(中極¶
者卽心之下血海之上當中虛懸一穴是也)，行住則宜默運天庭，坐臥則宜¶
意守中極血海，如雞抱卵，一念不起；百想俱無。但行此¶
功，眞陰未動，脈絡未通，必多倦睡，須行指腦下，垂之功。¶
指腦下垂者何也？卽迴光返照，以眼觀鼻，撘定雀橋，下¶
玄膺，至重樓，歸中極，入血海，以水會火，片刻倦睡卽醒¶
(此卽調藥煉心之法)。如妄念一動，仍守中極。少年女子煉至百日，¶
<pb:CK-EX_EX004_12p002a>¶
不爲外物所擾，血海自潮，眞陰自動(動者非身心動，是血氣發潮，似有不¶
可忍之景象，其樂也融融，難以言語形容，是由無念而自動。此時切不可動念，念動則散。惟宜把定元神，用法¶
採取。)。此卽小藥發生，須行採取之法，兩三度，(以機息爲止。)仍守¶
中極。採取之法，以眼觀鼻，過雀橋下玄膺，到重樓，入乳¶
房，遊中極，歸血海，行分水，透玉枕，升百會，下泥丸，入明¶
堂，仍降下中極，而歸血海，將眞意守定中極血海，入靜¶
入定。如其陰生，再行採取之法，機息仍守中極血海。凡¶
行此功，須戒暴怒、風寒、暑濕，以及生冷瓜菓，火煎之物。¶
<pb:CK-EX_EX004_12p002b>¶
此時定要撿點，倘風寒入竅，藥難醫治。總要萬緣放下，¶
一塵不染，如果照法行持，一日之間，眞陰之氣能動二¶
三次。(此動要分眞僞。有氣機之動，有念慮之動。須無念、無慮、無慾而自動，方算眞陰發動。)只要百¶
零七日，血盡化炁，赤龍自斬，變成乾體，基已成矣，還丹¶
有何難哉。(註云：女丹經多言女子行功，每逢月信一到，便要停功。此說謬矣，皆由未分淸晰悞也。凡¶
女功所重者，氣機也，但其中有壬癸之分，如壬水初來癸未來，此卽信到也。信到彼自知之，或頭昏，或腰疼。信¶
至而潮猶未至，此時正宜迴光返照，默守乳房血海，用採取之法，以補腦築基。則所採者壬水，非癸水也。如癸¶
水一到，自應停功。必至三十時辰兩日半，癸盡之時，仍用採取之法。採至何日而止，其中大有天機口訣。須求¶
<pb:CK-EX_EX004_12p003a>¶
眞師口傳心授，不可妄猜。如果得其傳授，少年百日便可基成。)行功到此，自有考驗。赤¶
龍自斬，乳頭自縮如男子一般，而眞陰之氣化爲眞陽¶
矣。此時須要道侶同心扶持，候眞景到時，採小藥過關。¶
(小藥過關之時，亦有景象。果到基成，藥產丹田，有火珠馳驟血海，如湯煎，鼻搐身震，切勿驚懼。此處亦有口訣，¶
要待師方免危險。不然恐眞火變成凡火，一防焚身，二防顚狂。)如有得眞師傳授者，藥¶
旣入鼎，便要知煉藥之法。(法待眞師口傳。)若不知煉法，不能結¶
丹得者，必失此藥。旣名小藥，自宜用小周天火候，(小周火候¶
亦有口訣。)進陽火，退陰符，而煅煉之。(符火有候亦有數。)煉至一月小¶
<pb:CK-EX_EX004_12p003b>¶
周數足，或藥之眞僞，丹之結否，自有考驗。如小丹果結，¶
每逢入室靜坐，遍體火發，如蒸籠之氣一般。只宜默守¶
中宫，吶言不語，聽其變化。霎時之間，見一火珠如豆大，¶
從明堂射出一丈多高，如閃電一樣，此乃基成得藥之¶
眞境界也。斯時雖有煉藥祕法，總要一念不起，五藴皆¶
空，任他天翻地覆，雷電震驚，我只將元神穩坐中宮，毫¶
無畏懼，如鷄抱卵，如龍護珠，時當進火則進，時當退符¶
則退。(進火退符有候有數。)必煉至大〓大定，炁足神完，火珠不現，¶
<pb:CK-EX_EX004_12p004a>¶
小丹凝結而後已焉。此係築基得藥，結丹三層口訣，後¶
尤有四層天機，不能一口道盡。厯來仙師授受，皆係如¶
此。果然功行至此，人仙之果證矣。以後用功，與男子無¶
異。但女屬靜體，後四層雖與男丹同其運用，而其建功¶
更速矣。¶
(眞師總批)凡孀婦貞女烈婦，能立定眞正志節，始終如一，受¶
　　魔不退，至死不變，貧富不移，堅貞不二，乃可授此¶
　　三層妙法，循序漸進，暗有仙眞護持，一切内外妖¶
<pb:CK-EX_EX004_12p004b>¶
　　魔不敢擾害，終期大成。至於有夫之婦，人事未了，¶
　　切勿妄傳，只宜勸伊養性寡慾，孝姑敬夫，待時而¶
　　傳。倘恂情輕授，確有可據，無一毫妄誕之語：倘恍¶
　　之論，實是天機不可輕洩。得其傳者，俱係前縁，愼¶
　　之珍之。¶
午是陰之根，子乃陽之苗。男子外陽而内陰，女子外陰¶
而内陽。男子奪外陽而點内丹，女子奪内陰而點外丹¶
也。女子行功，第一要明採身中之陰補身中之陽。陽者，¶
<pb:CK-EX_EX004_12p005a>¶
精與炁也。陰者，神與血也。採於何時？須知月信將潮之¶
時，與月信潮盡之候。夫信者，何如人出外未歸，而信先¶
至也。信至潮未至之時，急忙用功。或盤膝大坐，或觀音¶
半坐，俟身中神炁發動，迴光返照乳房穴及血海，鼻息¶
調勻，將所動之神炁，用眞意(卽黃婆也。)從血海升入曹溪，一¶
路直達顖門，由上降下到乳房，而仍歸於中極。但此法¶
不可妄用，(信來而潮未來之時。可用，在兩日之半後潮盡可用。)若潮信未淨妄行¶
採取，必至殺身。謹記此法。少年血氣旺者，心地靜者，三¶
<pb:CK-EX_EX004_12p005b>¶
月之久，便可斬赤龍，而復還童體，面如桃花。如果功到¶
此時，與醉漢相似，昏昏默默，晝夜光明不散。行持一年，¶
基可築固，而人仙之功程驗矣。¶
中年婦女修煉，須用太陰煉形之法。夫行此法者，須除¶
思去慾，忘情絕慮，方行此道。算定某日某時月，信至未¶
至前二三日，卽宜靜養。待至信到，於靜室内調息端坐，¶
兩手放膝前，用食指𢬻子午上如𡔨，閉目存神，調息内¶
觀，由乳房照血海，候至眞陰之炁發動，乃行煅煉之功。¶
<pb:CK-EX_EX004_12p006a>¶
若此段工夫，要分眞假淸濁。如煉假陰濁氣，必成疾病，¶
醫藥罔效果。然眞陰發動，周身如綿，醉漢相似，此時血¶
海中如魚吸水一般，其樂景有不可以言語形容者，斯¶
爲眞陰發現之眞境也。此景一到，卽用眞意引過夾脊，¶
上玉枕，透泥丸，過雀橋，下重樓，入乳房，而仍歸於中極¶
血海也。倘或體衰氣弱，二三月之久眞陰毫無動機，無¶
可如何，方用作爲之功。先將右乳揉轉十二次，後揉左¶
乳十二次，摩臍腹三十六次，口中嚥津液三次，嚥畢仍¶
<pb:CK-EX_EX004_12p006b>¶
照前迴光返照，虛極靜篤，以守之。如此每日子午二時，¶
行持不怠，不上一月，自有動機，則可採煉。至眞陰盡化¶
爲陽炁，乳頭縮，而赤龍斬，變成男體，則眞陰煉形之功¶
畢矣。詩曰：『面如桃花膚似雪，到此赤龍永斷絕。淸靜法¶
身本無塵，功滿飛昇朝玉闕。』¶
丹基旣成，而還丹可冀。赤龍一斬，陰血盡化陽氣，在丹¶
田血海之中不能久住，必要過關方成法身。此時身𤍠¶
如火，炁騰如珠，方用還丹之功，與男子之功無異也。若¶
<pb:CK-EX_EX004_12p007a>¶
還至丹田祖竅，方用周天煉藥之功夫。玄關一竅，萬神¶
萬炁之祖也。内有先天之祖炁。會合凝結，宜呼吸綿綿，¶
一意守之不散，二炁自然交合，八脈自然流通，仙胎自¶
然結成。再往向上之功，三年煉巳己成，大還而結聖胎。¶
仙胎結成，十月火候煉足，嬰兒自現。或聞絃歌絲竹之¶
聲，或暗室生白。未來之事，他人之心，毫無隔滯，觸景便¶
知。到此可以造就身外之身，任他諸般境界，不可着他，¶
不可懼他，我只一心守中。面壁九年，候陰盡陽純，形神¶
<pb:CK-EX_EX004_12p007b>¶
俱妙，與道合眞，待詔飛昇，永爲王母之眷屬，脫卻塵世¶
之輪迴矣。算來不過數年辛苦，竟成億萬年之快樂，斯¶
世之婦女思之，又何憚而不爲哉。¶
呂祖曰：『可笑世間學道人，論天論地講修行。天機妙訣¶
都不曉，三家藥物未分明。不煉爐中眞造化，難免苦海¶
墮沈淪。我今傳你三教理，說段修行妙訣功。先講天文¶
並地理，天地三才要精通。男子脩行伏白虎，女子脩行¶
斬赤龍。天地周流分度數，日月循還運化工。五千四八¶
<pb:CK-EX_EX004_12p008a>¶
歸黃道，金木水火轉相逢。女子原是太陰體，須知太陰¶
妙化工。每日右旋十三度，二日半後行一宮。一月運行¶
周天畢，女子氣候亦相同。要知金丹眞口訣，天人造化¶
本相通。會得其中眞妙竅，晦朔弦望仔細窮。一月運周¶
機先動，兩日半後卽下功。若人識得天機妙，何愁女功¶
不玲瓏。再有一段眞金訣，須共神仙仔細論。七星寶劍¶
西南掛，雙林樹下運轉輪。盤中寶珠夥夥現，一隻白牛¶
透崑崙。百尺竿頭忙撒手，騎牛趕月伴老僧。又撞金鐘¶
<pb:CK-EX_EX004_12p008b>¶
無影寺，六月滴水化成冰。沒絃琴音奏三，無孔笛吹¶
出八音。木母伴作木馬走，金公又隨金烏行。二人翻江¶
倂倒海，看看要到高峯亭。灑了一點眞甘露，忽然七孔¶
放光明。到此一步𦂳一步，切莫擾亂並因循。待他一點¶
來歸壺，二五凝結始圓明。若問此歌何人作，兩口傳來¶
度女眞。其中妙理悉包盡，莫負我今苦叮󰞻。』¶
¶
