#-*- mode: org; -*-
#+EXPORT_ID: EX004
#+TITLE: 女丹合編 Nudan Hebian
#+WITNESS: CK-EX JYE
#+BASEEDITION: CK-KZ
<pb:CK-EX_EX004_04p016a>¶
　旁門錄一卷　(黔中人述)¶
　男女丹工異同辨一卷(顏澤寰集)¶
　　桉此編皆女子金煉也若玉煉之要詳西玉母寶¶
　　神起居經道藏輯已刻編中女修程途卽孫元君¶
　　法語之坤道工夫次第也考法語尙有女工内丹¶
　　一卷丹道秘書三卷内列玉淸胎元内養眞經玉¶
　　淸無上内景眞經大道守一寶章附范陽盧陲眞¶
　　始傳崔少玄守一詩但皆上乘大道於初工訣竅¶
<pb:CK-EX_EX004_04p016b>¶
　　未露故未選刻然女到出神之後亦宜參看方可¶
　　超脫也編中附旁門錄恐女初入門誤入其中也¶
　　附九品蓮華經恐女斬龍後不知前程也女能多¶
　　購書者眼界大法力亦大否則專習此編亦足證¶
　　果(井研)賀龍驤又跋¶

** 男女丹工異同辨序¶
澤寰少孤母守節乏嗣撫未遂膝下惟姊妹三人未幾¶
二妹殤三妹亦字人待嫁澤寰不忍母之孀居寂苦也¶
<pb:CK-EX_EX004_04p017a>¶
立志守貞奉母誓不出閣年十二卽隨母持齋互以勸¶
善歌文自娛每羡善書中言修行之美仙佛之貴憾無¶
明師指點訣竅復無丹經印證身心默叩天緣幾厯十¶
載忽值庚子夏京都之變奉母預避峩山始知佛門中¶
言女修者有摩耶夫人經摩登伽女經寄孤長者女經¶
比丘尼傳善女人傳海南一勺編嗣又得摩尼燭坤集¶
一部約七十餘種係如山之夫人名善一優㜑姨者所¶
集也但釋藏深邃詳性畧命非初機所能應手若夫玄¶
<pb:CK-EX_EX004_04p017b>¶
門中言女丹者往往附諸道藏中無次序無專書望海¶
汪洋無任於邑不揣陋劣割裂聖經彚集女丹約百餘¶
紙與母演說一消寂悶一勵潛修承歡之餘又尊母命¶
於所集女丹中提出男女異同之處叧抄一册約五千¶
餘言顏曰男女丹工異同辨置諸座右以免工法混淆¶
身羅奇疾牙嚖之誚知不免焉若工同好則吾豈敢時¶
光緒癸卯春竹陽女史顏澤寰晏淸自記¶
¶
