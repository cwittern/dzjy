#-*- mode: org; -*-
#+EXPORT_ID: EX004
#+TITLE: 女丹合編 Nudan Hebian
#+WITNESS: CK-EX JYE
<<<<<<< HEAD
#+BASEEDITION: YP
=======
#+BASEEDITION: CK-KZ
>>>>>>> 7c1e8918503342d8f540d9108f89e4bcf4ec73d8
<pb:CK-EX_EX004_13p001a>¶
** 女丹撮要¶
　　　　　　　　濟一子金谿傅金銓彙輯¶
呂祖《步蟾宮詞》曰：『坎離震兌分子午，須認取自家宗祖。¶
地雷震動山頭雨，洗濯黃芽出坤土。捉得金精牢閉固，¶
煉庚甲要生龍虎。待他問汝甚人傳，但說道先生姓呂。¶
《上藥靈鏡三命篇》曰：『命之微難言矣，其中消息千變萬¶
化，人之臍曰命門，中有黃庭，後有幽闕，上有關元，下有¶
氣海，左日右月，皆光也。命之光亦有三焉。光之黃者丹¶
<pb:CK-EX_EX004_13p001b>¶
田，白者胎元，紫者血元。血元者，乳房也，在中一寸二分，¶
非兩乳也。男子之命。在丹田。丹田者，生丹之眞土也。女¶
命在乳房，乳房者，母氣之木精也。胎元結胎，血元生血，¶
丹田生丹，工夫在子午二時，存心看乳房之空竅，呼吸¶
綿綿，出少入多，候月信至時，從丹田運上乳房。月信者，¶
非以經至爲月信者也，信之一字，如人在外尙未回家¶
而信先至焉。信至之日，彼自知之，或腰腿疼痛，頭目不¶
安，不思飲食，此信至而成血也，乃氣也。當在兩日半之¶
<pb:CK-EX_EX004_13p002a>¶
前，專心用工。若經行，則赤龍陰精不可把持，亂行妄運，¶
殺人不少。須待其經後兩日半，以白綾試之，其色黃金，¶
乃經罷符也。照前工運上以斬之，如此數月，則經變黃，¶
黃變白，白化而無矣。觀此以有還無之道也。女子以血¶
爲腎，乃空竅焉。過四十九𡻕，腰乾血涸，無生機矣。養而¶
久之，又生血元，似處子焉。此又無中生有之妙也。見其¶
有之，一斬卽化，而命生矣。此時則用性命工夫，與男子¶
同也。臍中風生雷鳴電掣，木靈之化也。雲蒸霧變，花笑¶
<pb:CK-EX_EX004_13p002b>¶
烏飛，土元之生也。誰知其妙哉！¶
懶道人曰：『女命何以有三，謂上中下也。上者陽穴，中者¶
黃房，下者丹田。少則從上，衰則從中，成方從下耳。又女¶
子内陽外陰，先須斬赤龍，以全其體，則坎化爲乾矣。然¶
後用男子之工，修之一年，卽得以金丹在其中，故也。¶
《太陰修煉法》曰：『太陰煉形之法，與太陽煉形之法大同¶
小異。初下手時，閉目存神，大休歇一場，使心靜息調。而¶
後凝神入炁穴，(在兩乳間心窩上。)將兩手交乂捧乳，輕輕揉摩¶
<pb:CK-EX_EX004_13p003a>¶
三百六十遍，將氣自下丹田微微吸起二十四口，仍用¶
手捧乳，返照調息，久久自然，眞息往來，一開一合，養成¶
鄞鄂，神氣充足，眞陽自旺，其經水自絕，乳縮如男子，是¶
謂斬赤龍。如此久久行持後，不必捧乳吸氣，只凝神於¶
炁穴，回光返照，是謂𢆯牝之門也。眞息悠悠，虛極靜篤，¶
陽氣薰蒸，河車逆轉。萬朵紫雲朝玉宇，千條白脈種泥¶
丸。自覺一點靈光，不内不外，由下田上，升絳宮泥丸，下¶
重樓，歸於金胎神室。十月工夫，陽神出現，與男子同初¶
<pb:CK-EX_EX004_13p003b>¶
無彼此之別也。¶
先天𢆯微曰：『女子未生以前，父母媾精之際，父精先至，¶
母血後至，血裏精而成女形。女子受生之時，先得母之¶
鉛炁一兩，先生右腎，牽一條絲於上，而生雙睛，牽一條¶
絲於下而生金丹。自茲以往，十二日生癸水一銖，一百¶
八十日生癸水一兩。自是而後，十五日生癸水一銖，一¶
年生癸水一兩，至十四𡻕生癸水十四兩，於血海中，同¶
前胎内帶來二兩，共成全一斤之數。三百八十四銖，合¶
<pb:CK-EX_EX004_13p004a>¶
周天三百八十四度，一年得三百八十四日，易卦三百¶
八十四爻，天地之數，陰極陽生，癸盡鉛現，故二七而天¶
癸降矣。十四𡻕天癸降後，至廿六個月零七日半，耗去¶
癸水一兩，至四十九𡻕耗之已盡。中有秘訣，難以盡言。¶
《脩眞辨難》或問曰：『男女下手處分別如何？答曰：男子下¶
手以煉氣爲要，女子下手以煉形爲要。煉氣者，伏其氣¶
也。伏氣務期其氣回，氣回則虛極靜篤，歸根復命，而白¶
虎降。煉形者，隱其形也。隱形務期其滅形，形滅則四大¶
<pb:CK-EX_EX004_13p004b>¶
入空，剝爛肢體，而赤脈斬。男子白虎降，則變爲童體，而¶
後天之精自不洩漏，可以結丹，可以延年。女子赤脈斬，¶
則變爲男體，而陰濁之血自不下行，可以出死，可以入¶
生。故男子修煉曰太陽煉氣，女子修煉曰太陰煉形。』又¶
問：『女子煉形不伏氣乎？』答曰：『女子性陰，其氣易伏，而赤¶
脈最能害道，其所重者在此。故下手則在着重處用力，¶
赤脈一斬，氣自馴順，非若男子性陽，其氣難伏。譬如男¶
子伏氣三年，女子一年可伏。果是女中丈夫，得師口訣，¶
<pb:CK-EX_EX004_13p005a>¶
行太陰煉形法，三五年間卽可成道，比男子省力。但女¶
中丈夫最不易得。不易得者，剛烈須過於男子百倍之¶
力者，方能濟事。若與男子等力者，萬萬不能。又問：『大道¶
不分男女，何以男女有分別？』答曰：『其道則同，其用則異。』¶
蓋以秉性不同，形體有別，故同一性命之道而行持大¶
有不同也。問：『赤脈如何斬？』答曰：『赤脈本身後天之陰氣¶
所化，陰氣動而濁血流。欲化其血，先煅其氣。氣化而血¶
返於上，入於乳房，以赤變白，周流一身，自無慾火炎躁¶
<pb:CK-EX_EX004_13p005b>¶
之患。慾火消，而眞火出，從此穩穩當當，平平順順，保命¶
全形，自不難耳。』¶
¶	
