#-*- mode: org; -*-
#+TITLE: 太上老君太素經
#+DATE: 2011-05-31 15:53:28
#+PROPERTY: kxid KX070
#+PROPERTY: title 太上老君太素經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1424
#+PROPERTY: id JY073
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY073_01p097b>¶
* 太上老君太素經¶
太素皓皓命之曰道太素之時神往營之道乃生之生之形之¶
道乃命之道乃成之故天地成形道德成經道莫大於自然德¶
莫大於長生道生一一生二二生三三生天地天地充滿滿則¶
損損則反其本故天一無不覆地一無不載日月一無不照故¶
知之一不知也不一之一無一之知夫道之可奇也賢者通之¶
<pb:CK-KZ_JY073_01p098a>¶
聖人行之不可不知也道大而無形隱而無名其在天地外者¶
窈冥其在天地中者充盛故天地之間盡道焉非吾獨也道不¶
欲也非吾異也又云生可冀也死可畏也草木根生去地而死¶
魚鼈沈生去水而死人以形生去氣而死故聖人知氣之所在¶
以爲身寶又云大道張天下之大効大書陳天下之大略大人¶
以爲足人之所好吾之所患人之所執吾之所舍二者唯聖人¶
能知其故又云大德受天下之大惡大人受天下之大辱能受¶
天下之大惡故能食天下之尊祿能受天下之大辱故能爲天¶
下之獨貴又云心之於人猶水之器中停之則平欹之則傾撓¶
之則濁澄之則清治心其猶水乎壅之則止通之則行决之西¶
<pb:CK-KZ_JY073_01p098b>¶
則西東則東人心不可不杜塞如水不可不隄防也又云故易¶
有太極太極謂太易太易者大曉易無有先之者謂皓皓白氣¶
也乃有太初太初者氣之始也有太始太始者形之始也有太¶
素太素者質之始也故謂易易變爲一一變爲三三變爲五五¶
變爲七七變爲九九者究也極後變爲一一者謂天也故輕清¶
者卽上爲天重濁者卽下爲地中和氣者爲人故天地合精萬¶
物化生¶
¶
¶
¶
