#-*- mode: org; -*-
#+TITLE: 太上洞玄靈寶淨供妙經
#+DATE: 2011-05-31 15:51:21
#+PROPERTY: kxid KX031
#+PROPERTY: title 太上洞玄靈寶淨供妙經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0376
#+PROPERTY: id JY032
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY032_01p048a>¶
* 太上洞玄靈寶淨供妙經¶
爾時太極左仙公於若耶山崇高之頂最極雲峯精思靜處永¶
息六塵内虛沖素身心不動亦不緣馳是七日中而得寂定來¶
日午時忽聞上方鐘鼓亂鳴浮雲之際作天大樂俄頃之間天¶
雨香花乃及大花或復小花花皆百葉縱廣圓大有如車輪大¶
小不定色相無常或靑或黃或朱或紫或成七寶種種變異殊¶
妙希有是諸天花非可具顯復有諸香末香珠香百和之香七¶
寶香等如是諸香香皆衝天其氣苾芬亘滿山林爾時雲中復¶
有五色飛雲八景輦輿神仙眷屬三萬人俱是諸仙等皆善智¶
慧明了辯才六通成就不可思議見三輿内並有眞人項負圓¶
<pb:CK-KZ_JY032_01p048b>¶
光光皆五色晃曜虛空首冠寶冠衣皆雲錦金鏤莊嚴珠皆明¶
月用爲纓絡三十二相八十種好顯照淨明各乘輦輿而住於¶
前第一寶輿眞人自稱名曰我鬱羅翹第二玉輿眞人自稱名¶
曰我光妙音第三綠輿眞人自稱名曰我眞定光三眞同聲讚¶
言善哉善哉善男子汝於無量無邊之劫建大精進常行忍辱¶
運慈悲心得於今日不緣他事身心不動得無我心旣無我心¶
亦無他心旣無他心亦無别心旣無别心得平等心善男子汝¶
於此山得無是心成就道果不可思議我等今者奉¶
天尊言聞子功德滿於世界上應諸天令我來此與諸眷屬證¶
明實行成就子道使諸來生得有所知使諸來生得入法城使¶
<pb:CK-KZ_JY032_01p049a>¶
諸來生得無相法以是因緣故來而降是時仙公卽從座起頭¶
面著地聽眞人鬱羅翹說言已畢良久乃起作禮而言云何大¶
眞光相如是復雨香花種種變異瑞相如此不審今日是何因¶
緣以何義故曲垂恩逮乃至如是特願大眞示我令悟決了因¶
緣當令愚瞽覺曉諸緣必竟成就無上道果爾時第一眞人鬱¶
羅翹言善哉善哉善男子汝昔所願爲念云何仙公曰實緘在¶
口未敢便言大眞曰我今來者成就子願欲使將來興大法橋¶
作大舟檝開大因緣弘大功德以是義故而降此也仙公復起¶
作禮而重白言眞人大師悟我愚䝉欲有所問未敢諮請唯願¶
大眞採我鄙言眞人曰大善大善隨汝所問仙公曰我已今七¶
<pb:CK-KZ_JY032_01p049b>¶
月七日於一念中觀見十方是諸地獄幽魂餓鬼吞火食炭履¶
陟刀山頭手異處或身入鑊湯五體爛壞無復鬼形諸苦諸痛¶
不可思議法界中苦實不能加而我一念見如是苦不覺身體¶
百節毛孔並皆流血有如支解是昔所念具如今言不審大眞¶
作何功德能救如是一切幽魂得無煩惱具諸飽滿而得解脫¶
爾時眞人得斯語已彈指歎言善哉善哉善男子作如是言實¶
不可思議吾今告子諦而聽之當爲汝說是大眞人卽告言曰¶
唯三元吉日五臘節者總名八日能於玄壇精舍奉請道士宿¶
宵行道及供香油作諸甘果積聚爲山隨其大小或復柈合種¶
種莊嚴上獻¶
<pb:CK-KZ_JY032_01p050a>¶
天尊因此慈悲惠及十方無量無邊地獄囚徒餓鬼皆得解脫¶
若犯重罪謗於大道及毀諸經淨戒道士是名重罪若殺父害¶
母攻伐師主謀逆國君亦名重罪若犯此罪由得暫時應其供¶
獻而得解脫若罪輕者因此供獻宿宵行道永得解脫俱時飽¶
滿善男子善弘建之福使來生慈悲道士及孝子皆得餉於先¶
人或亡父母姊妹兄弟皆得解脫飽滿無饑若不同此八日不¶
奉餉先人者卽爲不孝告諸來生勤修淨供非但鬼神而得解¶
脫見世之人財寶增益不爲七世先人之所傷害非但七世先¶
人不能傷害一切鬼神外魔鬼賊不能傷害何以故世間凡夫¶
或於所見求諸魔鬼祠祭先人不依八日而祠餉之番悞先人¶
<pb:CK-KZ_JY032_01p050b>¶
而更得罪何以故祠餉不依八日則魂靈饑餓於饑餓中卽生¶
傷害招引外魔合爲凶害若祠餉得所依於八日則先亡歡悅¶
不爲禍害一切魔鬼賊等不能爲害理致如是仙公又言善哉¶
天眞向所說者淸淨供獻大而可知云言八日未辯是何賜垂¶
分别¶
眞人言是八日者正月十五日七月十五日十月十五日是名¶
三元之日復有正月一日是名天臘五月初五日是名地臘七¶
月七日是名道德臘十月一日是名民𡻕臘十二月遇臘日是¶
名王侯臘是名而言總名八日若非八日而祠餉之終不得達¶
罪福之報具如前說善男子堅持在心吾今說者是上三天之¶
<pb:CK-KZ_JY032_01p051a>¶
所科格紫書金題天地常儀不可思議可不尊重善奉行之¶
第二眞人光妙音告仙公言善哉善哉善男子功德巨大不可¶
限量我奉¶
天尊言令我與諸神仙眷屬降於子耶何以故爲不可思議故¶
爲無所得故善男子向所說者是名八日不可思議名八解脫¶
當於此日卯時安六道座淸淨香湯及諸衣服卧具甘饌飲食¶
次第安之道士於道場中所淸旦奏沐浴章表一道午時行道¶
懴謝施主等家先靈已往皆於今日解脫淸淨仙公曰善哉大¶
眞能爲一切眾生開解脫門爲無所得迂降此耶不審今說六¶
道爲是何道請具說之¶
<pb:CK-KZ_JY032_01p051b>¶
眞人曰一者天道二者人道三者畜生道四者神道五者鬼道¶
六者地獄道是名六道善男子善緘在心可不遵耶復次¶
第三眞人眞定光言善哉善哉善男子是八日者二大眞人具¶
說已竟功德次第理大分明吾今最後說大因緣便欲告子子¶
欲聞耶仙公作禮而起白言慈悲廣被不棄凡夫今日踴躍非¶
意能陳特願大眞照我愚䝉豈煩諮請眞人云我等奉¶
天尊言實爲過去重成就子心云何不說若不說者卽墮無明¶
斷眞道種且子往劫因修功德成辦云何不說善男子向言供¶
獻功德因緣有二種意何等二種一者住相供獻名爲有盡二¶
者不住相供獻名爲淨供名爲無盡何以故譬如江海之水輪¶
<pb:CK-KZ_JY032_01p052a>¶
轉無窮是故此經明無盡義亦復如是又如虛空無邊無際不¶
可限量是故我今明無盡義亦復如是若江海之水輪轉有盡¶
是故我今明無盡之義便應有盡若虛空江海畢竟不可得知¶
多少邊際故示無盡之義亦復如是善男子復應須知有盡之¶
義辯了分明夫有盡者譬如有人誦諸經句一句兩偈從三至¶
四乃至百千萬億之句亦不爲多何以故若爲他說不盈數𡻕¶
便爲有盡是故我今明有盡之義亦復如是復如有人得大王¶
位富貴累世金銀瑠璃珊瑚琥珀金剛諸珍鱗甲等寶滿一城¶
中亦不爲多何以故若用布施不盈旬朔便爾有盡是故我今¶
明有盡之義亦復如是若誦經句口說無盡及諸珍等手施無¶
<pb:CK-KZ_JY032_01p052b>¶
窮是故當知我今說者住相供獻名爲有盡何以故夫一切有¶
限之物施隨日消無限之物非劫能盡是故我今明有盡之義¶
必竟如是善男子理趣皆然非但此供功德如是凡爲齋者一¶
會宿宵亦復如是可不勤行若能常勵其心行不住相善知無¶
盡義者決定令汝成無上道何以故無我身故無我心故旣無¶
我身卽無我心旣無我心亦無他心旣無他心諸心卽滅是名¶
淸淨得無心定得無我定善男子今復決了斯言若有我心息¶
於他心卽我心不滅是名得身心無我未得身界無我若欲求¶
法界無我者應須當知本無今無旣知本無今無卽知亦無法¶
界法界旣無則不生不滅不滅不生是故當知亦非不生亦非¶
<pb:CK-KZ_JY032_01p053a>¶
不滅所言不生不滅者何以故爲說法故是故云言不生不滅¶
得如是理則名能爲淨供則名爲得法界無我則名爲得法界¶
淸淨善男子我今最後說者並是往古無量無邊天尊眞人仙¶
眞聖道并及十方諸大力鬼神王等之所履行得無上道子於¶
今雖不名編然位號曰太極左仙公仙階之大今可不履行必¶
定當得登眞人聖具足六通成無上道爾時仙公卽從座起作¶
禮謝言我今頓遭大眞賜如是言實爲希有我從無量劫來行¶
諸功德亦遇仙人常爲我說小乘小智養生之法未有如今大¶
眞所說微妙無邊無際不可思議我今結累由如久積凝氷一¶
旦逢火釋然消解無復遺餘我今無滯亦復如是復如法解賣¶
<pb:CK-KZ_JY032_01p053b>¶
兒父母兄弟四人悲號不可思議不期須臾金銀諸庫悉皆盈¶
滿遂得兒還歡喜無量我今歡喜亦復如是又如昔日國王有¶
女名曰絓音六極不言棄之深山饑餓困乏性命惙然遂感眞¶
人下降示之於是病便卽愈具足能言而得飽滿歡喜無量我¶
今歡喜亦復如是特願大眞命諸靈駕暫停林藪希未便騰大¶
眞言我等今去不久便來别言已畢是三輿輦次第而去諸仙¶
伎樂導從騰空至於雲表俄頃之間不知所在仙公敬而奉行¶
至十五日謹依說法弘建淨供具如威儀作大果山山高丈八¶
種種莊嚴微妙希有諸雜甘果徧滿山林及諸米飯亦復甚多¶
是日午時十方地獄六道含靈身相各異無量無邊俱來集會¶
<pb:CK-KZ_JY032_01p054a>¶
是諸鬼中有一大王王名大威前進與諸鬼等俱時作禮同聲¶
讚言善哉善哉大威王言淨界道士能爲我等開解脫門得於¶
今日是我眷屬非我眷屬無量無邊並來雲集俱䝉淸淨而得¶
解脫若非淨戒慈悲何能爲我是諸眷屬營建淨供唯願法師¶
不久成就大仙證無上道及諸天人畜生神鬼地獄幽魂並同¶
斯言是言已畢皆沐浴香湯衣服莊嚴依位而坐飲食具足午¶
時了竟大王與諸眷屬各辭仙公言法師善哉善哉不可思議¶
我等因此慈悲有無量魂靈而得解脫作斯言已稽首而去仙¶
公告諸來生善男子善女人我於無量無邊劫來至於今日始¶
䝉大眞說此要言不可思議雖前奉大眞授我獻經其義少畧¶
<pb:CK-KZ_JY032_01p054b>¶
不頓如今說諸因緣其義深遠乃至如此復見有經名曰大獻¶
直說三元不明八日不說功德廣大如是無邊無際不可思議¶
善男女等可不尊奉若能遵敬奉行此經是人名曰孝子報其¶
父母生長之恩非但胎生父母亦得報其眞父母也得報眞已¶
漸階道果若有誹謗不信不餉先人是名不孝違眞父母何以¶
故若不餉先人鬼魂饑餓是名不孝旣不孝已旣生誹謗若誹¶
謗已則誤先人是亡父母受諸苦惱其身現世魔王鬼賊之所¶
傷害風癩之病諸苦痛者具足受之將來男女明各愼之¶
¶
