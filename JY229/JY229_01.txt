#-*- mode: org; -*-
#+TITLE: 盤山棲雲王真人語錄
#+DATE: 2011-11-02 10:48:12
#+PROPERTY: kxid KX226
#+PROPERTY: title 盤山棲雲王真人語錄
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1059
#+PROPERTY: id JY229
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY229_01p047a>¶
* 盤山棲雲王眞人語錄序¶
夫瞽者無以預乎青黃之色聾者無以預乎管籥之音豈唯形¶
骸有如此哉而心智亦有之若夫本分天眞人皆具足奈以積¶
塵所昧正眼不明逐色隨聲尋踪覔跡沉淪惡道浩劫千生模¶
竹管爲陽光擊銅盤爲日景不逢宗匠皂白奚分殢句執文轉¶
增迷惑是以棲雲老師不得已應病施藥剔耳挑聾摩睛刮翳¶
冀得人人澈視各各開聰見見聞聞灑灑落落咸歸正道不逐¶
亡羊也門下劉公先生從師有年密記老師之謦欬裒以成集¶
約百餘則誠爲初機學道者之指南也命工鋟梓以廣其傳孤¶
峯道人亦得預其徒末行者見而喜之乃齋沐而敬爲之題辭¶
<pb:CK-KZ_JY229_01p047b>¶
時丁未正月元日門人論志煥謹序¶
¶
¶
¶
¶
¶
¶
¶
¶
¶
<pb:CK-KZ_JY229_01p048a>¶
　
* 盤山棲雲王眞人語錄¶
　　　　　　　　　　　　　　　@by門人論志煥編次¶
時師在盤山普說云大凢初機學道之人若便向言不得處理¶
會無着落没依倚必生疑惑爲心上没工夫便信不及信不及¶
必不能行行不得則胡學亂學久而退怠今且說與汝等眼前¶
見得底耳裏聽得底信得及處行去從粗入妙亦不誤汝雖是¶
聲色便是道之用也如何是信得及處汝豈不見許大虛空及¶
天地日月山水風雲此不是眼前分明見得底便是修行底牓¶
樣便是入道底門戸也且如雲之出山無心往來飄飄自在境¶
上物上挂他不住道人之心亦當如此又如風之鼓動吹噓萬¶
<pb:CK-KZ_JY229_01p048b>¶
物忽往忽來略無凝滯不留影跡草木叢林礙他不住劃然過¶
去道人之心亦當如此又如大山巍巍峨峨穩穩當當不搖不¶
動一切物來觸他不得道人之心亦當如此又如水之爲物性¶
柔就下利益羣品不與物競隨方就圓本性澄湛至於積成江¶
海容納百川不分彼此魚鱉蝦蟹盡數包容道人之心亦當如¶
此又如日月容光必照公而無私明白四達晝夜不寐晃朗無¶
邊道人之心亦當如此又如天之在上其體常清清而能容無¶
所不覆於彼萬有利而不害道人之心亦當如此又如大地之¶
甯寂然不動負荷萬物無黨無偏道人之心亦當如此又如虛¶
空廣大無有邊際無所不容無所不包有識無情天蓋地載包¶
<pb:CK-KZ_JY229_01p049a>¶
而不辨非動非靜不有不無不卽萬事不離萬事有天之清有¶
地之靜有日月之明有萬物之變化虛空一如也道人之心亦¶
當如此道同天地其用若此體在其中工夫到日自然會得動¶
用合道自有主者若更覓言思路絕處則失之矣旣入玄門各¶
宜勉之¶
或問曰初心學人修煉心地如何入門答云把從來恩愛眷戀¶
圖謀較計前思后算坑人陷人底心一刀兩段去又把所著底¶
酒色財氣是非人我攀緣愛念私心邪心利心欲心一一罷盡¶
外無所累則身輕快內無所染則心輕快久久純熟自無妄念¶
更時時刻刻護持照顧愼言語節飲食省睡眠表裏相助塵垢¶
<pb:CK-KZ_JY229_01p049b>¶
淨盡一物不留他時自然顯露自己本命元神受用自在便是¶
箇無上道人也¶
或問曰修行之人如何得清靜答云心不逐物謂之安心心不¶
愛物謂之虛心心安而虛便是清靜清靜便是道也¶
或問曰修行人多說除情去欲此已上更有理麽答云除了情¶
到無情除了欲得無欲無情無欲底則汝道這箇是甚麽¶
或問曰修行人投投要不昧如何得不昧答云初心未煉出入¶
不知不會收縱遇境遇物一向著將去顢頇糢糊只待困了方¶
休不明自已便是昧了也便與托生底一般不知不覺透在别¶
箇殻子內只待報盡方回此爲昧了故也若專用知專用覺又¶
<pb:CK-KZ_JY229_01p050a>¶
被知覺昧了修行人若於二六時中點檢自己不被一切點污¶
境上物上輕快過去便是不昧也¶
或問曰性命之事如何護持答云若在萬塵境界內來去衮纏¶
雖相應和要自作得主不一向逐他去事不礙心心不礙事如¶
護眼睛但有纖塵合眼不受如此保護久久見功但心有受卽¶
被他物引將去也便作主不得¶
或問曰某念念相續掃除不盡如何卽是答云朝日掃心地掃¶
着越不靜欲要心地靜撇下苕箒柄其人拜謝¶
或問曰自來修行之人必先立志如何立志答云每在動處靜¶
處一切境界裏行住坐卧念念在道逢魔不變遇害不遷安穩¶
<pb:CK-KZ_JY229_01p050b>¶
處亦如此巇嶮處亦如此𢬵此一身更無回顧精進直前生死¶
不懼便是箇有志底人故經云强行者有志¶
師到南宫於長眞觀夜坐對衆普說初心出家未能獨立須仗¶
叢林或結道伴遞相扶持不至偏頗然有三等有雲朋霞友有¶
良朋知友有狂朋怪友凡有志節鍊心地究罪福絕塵情逍遙¶
方外同志相求遂與爲友此等謂之雲朋霞友也以其心與雲¶
霞相似塵事礙他不住故也又有習學經教琴書吟詠高談闊¶
論褒貶是非此等謂之良朋知友以其雖不鍊心亦不能作惡¶
故也又有一等不治心地不看經典不顧罪福出語乖訛作事¶
狂蕩觸着一毛便起爭鬥誇强逞俊恃力持勝欺壓良善相率¶
<pb:CK-KZ_JY229_01p051a>¶
成黨此等之人謂之狂朋怪友此三等人身謝之後各有安置¶
去處隨其功業各得受報其雲朋霞友升入無形遊宴玉京或¶
爲神仙或爲天官其良朋知友塵心未盡不出人倫往復受報¶
其狂朋怪友受了十方供養全無功德填還口債或墮酆都或¶
墮傍生輪迴苦趣若到如斯悔之何及聰明達人細細思之各¶
尋長便¶
或問曰學人如何是覺性答云指東畫西這般虛頭且休不如¶
下些實工夫去謂如心上有底情欲煩惱人我無明等喻似面¶
前有一眼大琉璃滑井若絲毫不照顧便墮在裏許萬劫不得¶
出若先見人識破方欲下腳急須退步只這箇急退步照顧底¶
<pb:CK-KZ_JY229_01p051b>¶
便是汝覺性也若分明墮在人我穽裏猶自指空畫空說向上¶
事如何干甚覺性事¶
或問曰如何是定性師乃移位近前正身默坐良久云汝問甚¶
麽定性其人不省傍有先生起而稽首謝之師云張公喫酒李¶
公醉其人大笑而已¶
或問曰學人本爲生死大事求之不明以至狂蕩其意如何答¶
曰一念無生卽無死也不能如此者蓋心上有情性上有塵情¶
塵般弄生死不停欲求解脫隨遇卽遣遣之又遣以致絲毫不¶
存本源清淨不逐聲不逐色隨處自在虛靜瀟灑天長地久自¶
明眞宰蓋心正則事事正心邪則事事邪內旣有主則人愛底¶
<pb:CK-KZ_JY229_01p052a>¶
不愛人嫌底不嫌從來舊習般般裂轉六識旣空眞體常靜更¶
有何生死可懼若到如此田地卻有一向没收没拾藏伏不住¶
似著邪著祟底一般向外馳騁狂狂蕩蕩便是神氣散亂作主¶
不得便認作眞懽眞樂卻不知無懽之懽乃眞懽也無樂之樂¶
乃眞樂也無知之知乃眞知也今爲識神所般邪氣入心一向¶
狂蕩無藥可療也學古人行歌立舞殊不知當時亦是解粘釋¶
縛別有得處以此自樂豈肯縱心顛蹶以誑惑世人哉¶
或問曰開眼有塵境合眼有夢境衆中有逆順境如何得安穩¶
去答曰修行人收心爲本逢着逆境懽喜過去遇着順境無心¶
過去一切塵境干己甚事凡在眾中雖三歲小童不敢逆着不¶
<pb:CK-KZ_JY229_01p052b>¶
敢觸犯着常時饒者一切人逆着自己觸犯自己常是忍者忍¶
過饒過自有功課一切人皆敬者一切難處自承當者久久應¶
過心地純熟在處安穩一切境界裏平常過去更無動心處向¶
諸境萬緣裏心得安穩更不沾一塵淨灑灑地晝夜不昧便合¶
聖賢心也¶
或問曰識得一萬事畢又有云抱元守一則一者是甚麽師云¶
乃混成之性無分别之時也旣知有此卽墮於數則不能一矣¶
一便生二二便生三三生萬如何守得不若和一也無故祖師¶
云抱元守一是功夫地久天長一也無這箇一也無處卻明出¶
自己本分來卻不無也故經云知空不空知色不色名爲照了¶
<pb:CK-KZ_JY229_01p053a>¶
或問曰出家人有學古人公案者有學經書者有云古教中照¶
心是否師云修行人本鍊自心從凡入聖出家以來卻不肯以¶
心爲事只向他古人言句裏搜尋紙上文字裏作活計尋行數¶
墨葛藤自纏費盡工夫濟甚麽事及至閻老來喚一句也使不¶
着一字也使不得卻不如百事不知懵懂過日的卻有些似把¶
如今着恁尋趁工夫向自己本分事上尋趁則不到得虛度時¶
光問如何是自己本分事只這主張形骸底一點靈明從道裏¶
禀受得來自古及今清淨常然更嫌少甚自澂理得明白便是¶
超凢入聖底憑據若信得及便截日下功理會去自家亦有如¶
此公案更數他別人珍寶作甚麽快便自受用去管取今已後¶
<pb:CK-KZ_JY229_01p053b>¶
不被他人瞞也¶
師因有作務普說云昔東堂下有張仙者爲木匠不曾逆人謙¶
卑柔順未嘗怒形於色衆皆許可而常讚歎遂聞於眞人眞人¶
曰未也試過則可喻如黃金未曾鍊過不見眞僞一日令造坐¶
榻其人應聲而作工未畢又令作門窗亦姑隨之已有慢意工¶
未及半又令作匣子數箇其人便不肯遂於眞人前辯證欲了¶
卻一事更作一事眞人乃云前因衆人許汝能應人不逆未曾¶
動心今日卻試脫也修行之人至如鍊心應事內先有主自在¶
安和外應於事百發百中何者爲先何者爲後從緊處應粉骨¶
碎身惟心莫動至如先作這一件又如何先作那一件又如何¶
<pb:CK-KZ_JY229_01p054a>¶
俱是假物有甚定體心要死機要活只據目前緊處應將去平¶
平穩穩不動不昧此所謂常應常靜也¶
或問曰有人云業通三世果有否答云豈不聞古人有言了卽¶
業障本來空未了應須還宿債昔有人背生惡瘡痛不可忍膿¶
血交流尋於無人處自縊而死似此等人自己性分又不了又¶
不肯承受宿世膿血債負雖自致死再出頭來亦要償他何以¶
知此爲宿業耶前代章宗朝有一駙馬除彰德府大尹其性酷¶
虐但心不喜無故捶撻奴僕一日坐尻上或生痒痛搔之則去¶
皮漸次血肉分裂如新拷掠者痛不可加以致命終以是知膿¶
血債負必然有報豈止此事乃至大小喜怒毁謗打罵是非見¶
<pb:CK-KZ_JY229_01p054b>¶
面相嫌皆是前因所結舊寃現世要還須當歡喜承受不敢辯¶
證承當忍耐便是還訖但有爭競便同抵債不還積累更深冤¶
冤重結永無了期況復天意好還乃至人間恩怨相傷無非冤¶
債近聞長春眞人初住北方時大將軍北還知事者偶逢山東¶
世襲千戸夫人被虜緣其家世奉道有年意欲贖令出家以問¶
眞人眞人俛然不可其事議間已北行去訖知事因問詢不可¶
之意眞人曰此人與其主人有三年宿債今旣相對正合填還¶
後三年果得簪裳出家卻來詣長春宫參見眞人以從來奉善¶
卻得此報門衆方信拜謝而已¶
師因一道人有病普說云修行之人飲食有節動靜有常心神¶
<pb:CK-KZ_JY229_01p055a>¶
安泰別無妄作偶然得病便是天命豈敢不受亦是自己運數¶
之行或因宿緣有此病魔先要識破這箇四大一一是假病則¶
教他病死則教他死心意寧耐從他變化心不在病重病卽輕¶
輕病自愈自性安和濁惡氣散亦是還了病債亦是衝過一重¶
關節若不解此心必不安但有病患卽心狂亂聲喚不止叫疼¶
叫痛怨天恨地又怨人不扶持恨人不求醫嗔人不合樂責人¶
不問候一向專起無明黑暗業心見底無有是處不知自己生¶
死已有定數假饒慞惶還免得麽分外心亂不自安穩又不知¶
心是身之主主人不寧遍身皆亂豈不聞古人云心荒意亂地¶
獄之門分外招愆如此處心輕病卽重重病卽死爲濁亂其性¶
<pb:CK-KZ_JY229_01p055b>¶
故也若事事不節過分成病是病因自作自作自受更怨他誰¶
心地下功者必不如此各請思之¶
師因有病者至極不能去得乃普說云修行之人先須識破萬¶
緣虛幻次要識破此箇形骸一堆塵土平日事上脫灑臨行必¶
得自在昔山東有一庵主臨終遷化淹延不得脫離使人問長¶
春眞人眞人云往日但着於外緣物境上未曾修鍊以此纏綿¶
不得解脫乃寄與語云身非我有性本虛空一念不生全身放¶
下庵主聞此語心若有省乃囑衆兄弟云我以外緣所昧以此¶
心地無功臨行不決今勸汝等各各下功修煉身心救此生死¶
大事去言訖遂終又有一道人臨死不決詢問衆人曰我如何¶
<pb:CK-KZ_JY229_01p056a>¶
去得或曰想師眞者其人想數日又去不得或曰想虛空者其¶
人又去不得有一老仙聞而視之其人舉似前想裏事今亦去¶
不得老仙呵曰來時有箇甚去後想箇甚安以待命時至則行¶
矣病人聞語稽首謝之而卒大抵修行之人一切外緣目前權¶
用自己本眞要實下功物裏事裏過得脫灑臨行怎得不脫灑¶
物上事上滯着染着臨行怎得脫灑急當修鍊生死難防有日¶
到來外緣何濟各請思之¶
師有云修行之人須要立志節及至有志節卻多執固執固則¶
事物上不通變及至事物上通變得卻便因循過日也以此學¶
者如牛毛達者如麟角有立志者卻知不得底有知者卻行不¶
<pb:CK-KZ_JY229_01p056b>¶
得底雖行者有久不得底大抵學道之人先要歸宗祖次要有¶
志節須要識通變專一勤行久久不已無不成就也¶
或問曰如何是眞常之道答云眞常且寘一邊汝向二六時中¶
理會自己心地看念慮未生時是箇甚麽念慮旣生時看是邪¶
是正邪念則便泯滅者正念則當用者如何是邪念凡無事時¶
一切預先思慮皆是邪妄如何是正念目前有事合接物利生¶
敬上安衆種種善心不爲己事皆是正念也其靜則體安其動¶
則用正不縱不拘無晝無夜絲毫不昧常應常靜平平穩穩便¶
是眞常之道也¶
師有云修行之人爲此頑心自從無始以來輪迴販骨如山之¶
<pb:CK-KZ_JY229_01p057a>¶
積萬生萬死以至今日方省前非欲求解脫是以晝不敢食夜¶
不敢眠煉此頑心要般般與俗顛倒方可中用不煉心見人不¶
睡也如此做造心念如毛及至觸着便發煙火至如百年不睡¶
濟甚麽事頑心不盡依舊輪迴欲要換過此心不論晝夜時時¶
刻刻動裏靜裏把這一片頑心裂教粉碎去方可受用元本眞¶
靈與天地相似然後靜也是道動也是道開口也是道合口也¶
是道更待別求甚麽便是箇脫灑底道人也¶
師常有云修行之人把自己從來心上染習得偏重底念慮着¶
功夫用氣力鍛鍊了難捨底捨去了乃至此身限到要捨便捨¶
况在心上底但是虛妄一一除盡便無煩惱障礙也若身外底¶
<pb:CK-KZ_JY229_01p057b>¶
一切事一切物不足留心眼前來往與蚊虻相似拂去則快便¶
自心上難遣底遣去了那底便是輪迴種子也昔長春眞人在¶
磻溪時常有虎豹夤夜往來是夕出入或生怖懼清旦欲作藩¶
籬復自思惟如此境界有此怖心便欲遮護畢竟生死迴避得¶
麽卻便休去兀兀騰騰任生任死怖心自無以致生死境中巍¶
然不動種種結縛一時解脫此是難行處行也¶
師有云修行人窮究生死大事須索自己下工夫不分晝夜一¶
心澄澈六根清靜遇聲色境界見如不見聞如不聞內心不受¶
他家擾擾非干已事如目前風過一般若關已事不得已而應¶
之如此行持久久自見功也¶
<pb:CK-KZ_JY229_01p058a>¶
師有云修行之人但見人用事好處自己倣效去不可見他人¶
過卻失了自己也不得遞相是非但存是非自心不正久進不¶
得正能掩邪邪常謗正凡存我相常謗人者此等人不明自己¶
乃是外道邪宗也若有正知正見必於自己心上體究偏邪搜¶
求過失若管他非非正人也¶
或問曰如何是功行答云合口爲功開口爲行如何是合口爲¶
功默而得之無思無慮緘口忘言不求人知韜光晦跡此是合¶
口爲功也如何是開口爲行施諸方便教人行持利益羣生指¶
引正道是開口爲行也¶
或問曰視聽食息手拈足行心思此是性否答云道性不卽此¶
<pb:CK-KZ_JY229_01p058b>¶
是不離此是動靜語默是性之用非性之體也性之體則非動¶
非靜非語非默古人有言大道要知宗祖不離動靜語默若認¶
動靜語默便是認奴作主主能使奴奴豈是主哉一切抬手動¶
足言語視聽千狀萬態及良久不動皆是奴僕非主人也主人¶
堂上終不得明示於外然得其用使者則自承當作主矣¶
或問曰某下三年死工夫可以脫得輪迴麽答云修行之人當¶
立決定志時時刻刻精進煉心不預未來豈敢內存勝心便要¶
超脫昔有道人初出家來乃大言云某覷輪迴小可着些工夫¶
便是免了有志下功不測篤疾纏身數年不愈漸消其志此豈¶
可以勝心爲之哉¶
<pb:CK-KZ_JY229_01p059a>¶
或問曰某於山中獨行獨坐親見山神報未來事是眞麽答云¶
常人之心依着萬塵蒙昧不明初機出家磨鍊塵心偶然得靜¶
乍見靜境便生別箇景象神頭鬼面認是心地乃自歡喜歌舞¶
不休或有自見知未來事者或空中聞人預報前事及有應驗¶
者或有親見過去師眞神人來到目前付囑心地事者若有心¶
承認便是着邪若不除去養成心病無法可療豈不聞古人云¶
見聞覺知亦是病患況是眼見耳聞心思裏皆屬聲色境界豈¶
不聞經云視之不可見聽之不可聞言之不可及思之不可至¶
也今已聲色上認爲眞便是落邪道也昔有道人靜坐中或覺¶
口中有酒味又夢見人送酒明日果有人送酒來此是心空神¶
<pb:CK-KZ_JY229_01p059b>¶
應不爲奇特認之則著邪也又有道人坐中忽然神出外遊數¶
百步復迴乃見本形依然端坐如是數次亦不爲奇特乃與平¶
常念頭出外一般只爭些子分明若認爲功便是着邪也俚語¶
云萬般祥瑞不如無平等安穩卻合道也¶
師因衆論智藏開時辭源湧出乃云修行之人初心離境如鏡¶
乍明智藏忽開舉意成章不可住着若心印定不感而用變成¶
狂慧到了無功只是神用非道體也不可馳騁以爲技能但涵¶
養則有功也¶
師因人議住山乃云修行之人物來要識破境來要應過應過¶
一番便同應過一舉昔有道人住山草衣木食誓不下山以爲¶
<pb:CK-KZ_JY229_01p060a>¶
屏盡塵俗之累一日忽有二人各持兵仗來索飲食先生旋煑¶
山果以待之未及軟其一人就釜中手取而嘗怒而言曰此等¶
物以與人食便欲搗去釜裏先生初不言見此二人怒色兼以¶
惡言激切先生密謀乃因事出外探得所藏之棒手按大呼云¶
二人出來爾等未必近得我二人出門笑曰先生住山養成如¶
此勝心不如下山爲俗人去二人遂行望之忽不見先生方疑¶
是聖賢校勘悔之而已此是境上試不過也¶
師因衆議不動心乃云昔山東有道人於師父處自言煉盡無¶
明火也師云無明火盡則心不動便是好人他日師密遣人試¶
之日暮造門庵門已閉其人厲聲以杖大擊其門先生內應聲¶
<pb:CK-KZ_JY229_01p060b>¶
已不順勉强開門來人形狀躁暴先生見之顏色已動又至堂¶
上其人不解履便跳上座殊無禮貌先生大怒深責其人其人¶
拱手笑云某非敢如此師令某來校勘先生不動底心來今未¶
及試已見矣不須再勘其人大慙無言可對大抵修行人雖有¶
工夫豈敢自矜不覺時便勘脫其時實到灰心槁形則卻無自¶
誇之念旣自矜誇便勘脫矣便直饒到得不動處向上更有事¶
在¶
師因人論居圜守靜事乃云昔有道人坐圜有年一日衆人請¶
出隨意行止舊友見而問之曰師兄向靜處得來底於鬧處可¶
用未知師兄得到端的不動處也未其人傲然良久不言友人¶
<pb:CK-KZ_JY229_01p061a>¶
進云某有試金石可辨眞僞師兄試說汝數年靜處得來底心¶
看如何也其人云靜處有甚麽可說友人曰似恁麽則披毛載¶
角還他口債去也其人忿然大怒以至出罵友人笑曰此是汝¶
圜中得底也果試出矣其人遂怨終身絕交此人不曾於境上¶
鍊心雖靜坐百年終無是處但似繫馬而止者解其繩則奔馳¶
如舊矣¶
師常云修行之人如大匠斲木先正心墨然后於偏邪分外處¶
漸加斤斧就正成材隨宜使用不得動着心墨若失了心墨則¶
無所取法矣偏邪削盡心墨端然自與他相應可以成就一切¶
器用也¶
<pb:CK-KZ_JY229_01p061b>¶
師有云修行人常常心上無事正正當當每日時時刻刻體究¶
自己本命元神端的處明白不昧與虛空打作一團如此纔是¶
道人底心也積日累功自有靈驗所以見種種作爲不如休歇¶
體究自己去若一向物上用心因循過日卻與俗心無異也¶
師因衆議住持院門乃云修行人住院須量氣力運動簡省輕¶
快過日不可與世俗一般爭名爭利卻失了當初本心卻忘了¶
性命大事因緣此是正理也若能於此鍊磨心地不肯處肯去¶
苦處當去得心安穩不動接待十方自利利他安心積行功行¶
兩全矣若不鍊心認物爲我則一向慳貪習性窄隘罪過尋俗¶
誤卻前程矣¶
<pb:CK-KZ_JY229_01p062a>¶
師因勸衆住叢林乃云丹陽眞人有詞云學道住叢林校淺量¶
深擇其善者作知音如是未能明至理挈領提衿凡在叢林遞¶
相指教提綱振領共修無上心地大法門非小可事有等無見¶
趣底不尋知友不住叢林又不論心地南去北來千山萬水空¶
費草鞋只尋便宜自在處觸着磕着又早走也及要快着自己¶
尋好住處兼覔因緣不知甚麽是自己緊切處不知怎生過日¶
只圖自在便是了也殊不知前面有底生死决定到來看汝着¶
甚支吾豈可因循過日虛度時光當本出家圖箇甚底惺惺君¶
子細細思之師因作務人有動心者乃云修行人外緣雖假不¶
可不應應而無我心體虛空事來無礙則虛空不礙萬事萬事¶
<pb:CK-KZ_JY229_01p062b>¶
不礙虛空如天地間萬象萬物皆自動作俱無障礙若心存我¶
相事來必對便有觸撥急過不得撞着磕着便動自心自心旣¶
動平穩不得雖作苦終日勞而無功也居大衆中及有作務專¶
防自心不可易動常搜己過莫管他非乃是功行事臨頭上便¶
要承當諸境萬塵不逐他去自心明了一切莫辨如此過日初¶
心不退自獲功也¶
師云修行人有一分工夫便生一分勝心有十分工夫便生十¶
分勝心旣有勝心則有我相我相勝心作大障礙如何得到心¶
空境滅也卻要重添决烈把自己身心挫在萬物之下常居人¶
後自念千萬不如人然後可以遣卻勝人底心心同太虛則無¶
<pb:CK-KZ_JY229_01p063a>¶
我也無我則與道相應矣¶
師云修行之人靜中境界甚有多般皆由自己識神所化因靜¶
而現誘引心君豈不聞古人云凡所有相皆是虛妄心欲遣識¶
識神尚在便化形象神頭鬼面惑亂心主若主不動見如不見¶
體同虛空無處住着自然消散無境可魔無物可壞也昔有道¶
人心得休歇一日坐間忽見惡鬼無數乘空而來其人安定此¶
心體若虛空冥然不辨𢬵此一身任生任死其魔自散爲有主¶
在寂然不動豈有魔魅亦心未盡故顯此相體性湛然則自泯¶
矣¶
或問曰守圜之人其功如何答云昔長春眞人在山東時行至¶
<pb:CK-KZ_JY229_01p063b>¶
一觀後有坐圜者其衆修齋次有人覆眞人言圜中先生欲與¶
眞人語眞人令齋畢相見去不意間眞人因出外尋及圜所以¶
杖大擊其門數聲圜中先生以爲常人怒而應之眞人便回齋¶
畢衆人復請以相見眞人曰已試過也此人人我心尚在未可¶
與語遂去之大抵居靜本爲性命事大收拾固濟涵養爲功遇¶
境不動乃是驗也今此擊門之聲是境應者是心心若忘我如¶
同灰滅撥之有明亦無火焰遇境不動安詳應過便是心上有¶
工夫也今聞些子虛聲便早動心一切惡境怎生過去雖居圜¶
中濟甚麽事受人供養口債怎生不還得卻不如向動用境中¶
物上事上專一磨鍊此心去卻是箇有見趣底人也¶
<pb:CK-KZ_JY229_01p064a>¶
或問曰修行人有言知覺又云是病其旨如何答云眞知以不¶
知之知眞覺以無覺之覺元本眞靈蒙昧萬劫今方省悟乃名¶
爲覺一切知見皆從此生若言有知有覺又專欲常知常覺乃¶
是自纏自縛無病自炙也若一向不知不覺卻一向透入別殻¶
也旣悟本宗知覺皆是用處當用卽用不可爲常也¶
師云修行之人塵心頓歇俗慮消亡孤然顯出自己元本眞宗¶
便是從來先天的主人自承當得逍遙自在種種法界一時透¶
徹若到此地才要韜光晦跡保護涵養多則功多若舉意顯揚¶
則不覺暗損光明矣¶
師云修行之人性有利鈍性鈍者不可堅執宜住叢林低下存¶
<pb:CK-KZ_JY229_01p064b>¶
心與達理明心底人結緣緣熟自然引領入道漸次開悟若自¶
性鈍滯又無見趣每日常與同類相從交結塵俗塵境緣熟久¶
必退道或遭魔境作地獄見無人救援一向沉墮深可痛哉¶
師云昔有住圜者聞人說地面旣入圜中要見地面心存此念¶
隨念應現不知是假耳裏聞底屬聲眼前見底屬色心上想底¶
屬妄便見金童玉女眞仙聖賢現形白日親見亦是虛妄境界¶
妄念所作便認是地面更不可破除糢糊一世着邪着祟殊不¶
知地面是古人心行到平穩休歇處故有此名如人住處治平¶
荆棘掃除瓦礫其地平整可以居止名爲地面修行之人心地¶
平穩事不獨動便是箇不動地面萬塵染他不得便是箇清淨¶
<pb:CK-KZ_JY229_01p065a>¶
地面露出自己亘初法身分分朗朗承當得底便是箇圓明地¶
面凡言地面亦有邊際去處若到無地位無方所絕名言處乃¶
所謂玄之又玄也如此豈可以眼見耳聞心想底便謂是了¶
師云無爲者天道也有爲者人道也無爲同天有爲同人如人¶
擔物兩頭俱在則停穩脫卻一頭卽偏也若兩頭俱脫去和擔¶
子也無卻到本來處¶
師云昔東堂下遇雨知事人普請不擇老幼搬坯衆皆競應唯¶
一老仙安坐不出事畢大衆圍坐有言於長春眞人者眞人呵¶
之云坯盡壞直幾何一人煉心端的到休歇處如寶珠無價且¶
量各人心地用事去大抵教門中以得人爲貴也¶
<pb:CK-KZ_JY229_01p065b>¶
師云昔長春眞人堂下有當厨者衆皆許其柔和低下未嘗見¶
動心眞人知之密令人試早晨於厨中所用什物移之他處其¶
人造粥漬米及釜爭求匕杓不得以至溢出乃大動心眞人見¶
之教云直饒溢盡只是外物何消壞心其人方省禮謝而已¶
或有醫者問云某行醫道死者救活百餘人其果如何答云眞¶
饒救盡天下人亦不如救自己生死去世間福報有盡限自己¶
修鍊到無生死處此福無限量¶
或有匠人問云某修大殿不徵工價如此誠心合有何果答云¶
不如清淨人默坐一時辰蓋有爲之福有壞無爲之福無壞¶
師常示衆云人生於世所爲所作無不報應謂如體道者得道¶
<pb:CK-KZ_JY229_01p066a>¶
作福者得福作孽者得孽愛人者人愛惡人者人惡敬人者人¶
敬慢人者人慢低下者人下之信實者人信之利人者人利之¶
害人者人害之自高者人抑之欲先則人爭之自强則人敵之¶
故云種蘭得香種粟得糧皆報應之理也若存利心矯詐爲之¶
以取人心則失眞矣¶
師云修行之人大忌說人長短是非及人間興廢一切世事非¶
干己者口不可論心不可思但說是非便是昧了自己若專鍊¶
心常搜己過那得工夫管他家屋底事但凡爲人須有好處宜¶
相倣効他入惡處自當迴避更莫關心漸到休歇也¶
師云衆云修行之人鄕中便了道也休住酒肉食了飛昇也休¶
<pb:CK-KZ_JY229_01p066b>¶
用眷屬便是神仙也休戀衆人愛底休愛人都非底莫非自己¶
渾是莫認睡裏得道也休睡不是好伴休合無益之言休說遇¶
事成時莫喜遇事壞時莫憂勝如己者學之不如己者教之人¶
虧己者福也己虧人者禍也言過行者虛也行勝言者實也有¶
欲情者人事也無塵心者仙道也肯低下者高也肯貧窮者富¶
也返常合道順理合人正道宜行邪門莫入通道明德體用圓¶
成是謂全眞也¶
師云古人學道心若未通不遠千里求師參問倘若針芥相投¶
心地明白更無疑慮然後或居圜堵或寄林泉或乞市中或立¶
宫觀安心守道更無變壞此修眞之上士也有等出家性又不¶
<pb:CK-KZ_JY229_01p067a>¶
明更懶參問心高好勝自執己是詐裝高道虧功失行兩下落¶
空駭人供養不思己德如何銷受如此之人住圜也不是乞食¶
也不是生死到來都不中用蓋不肯於根蔕上下工夫也直至¶
百年無有是處¶
師云修行之人收拾自心如一尊雕木聖像坐於堂中雖終日¶
無人亦如此旛蓋簇擁亦如此香花供養亦如此往來毁謗亦¶
如此惟比木像通靈通聖活潑潑地明道明德一切事上物上¶
卻不住着也¶
師云道人鍊心如鑄金作雞形色雖與雞一般而心常不動獨¶
立於雞羣雞雖好鬥無有敢近傍者體道之人心若寒灰形如¶
<pb:CK-KZ_JY229_01p067b>¶
槁木天下之人雖有好爭者則不能與爭矣故經云夫惟不爭¶
故天下莫能與之爭¶
師云這箇有體用没爾我正正當當底眞心自從亘古未有天¶
地已前稟受得來不可道有不可道無古今聖賢天下老道人¶
皆得此然後受用千經萬論乃至一大藏經只是說這些子上¶
天也由這箇入地也由這箇乃至天地萬物虛空無盡際亦是¶
這箇消息主宰會得底不被一切境引將去不被一切念慮般¶
弄不被六根瞞過這箇便是神仙底日用便是聖賢底行踪便¶
是前程道子也¶
師云凡住叢林雲集方來豈得人人一等箇箇同條喻如大山¶
<pb:CK-KZ_JY229_01p068a>¶
草木畢備有不材者有成材者有特立者有依附者也有靈苗¶
瑞草也有荒榛荆棘種種不同隨性任運自有次第山體巍然¶
元無揀擇一一含攝流水積石茂林豐草獸走禽鳴盡是神通¶
妙用彼各相資如蓬在麻不扶自直天長地久各得成就若欲¶
截長續短變青作黃豈謂各不得安抑亦失其本性也¶
師云往昔在山東住持終日杜門不接人事十有餘年以靜爲¶
心全無功行向没人處獨坐無人觸着不遇境不遇物此心如¶
何見得成壞便是空過時光若天不利物則四時不行地不利¶
物則萬物不生不能自利利他有何功德故長春眞人云動則¶
安人利物蓋與天地之道相合也¶
<pb:CK-KZ_JY229_01p068b>¶
師云修行之人若玄關不通心地不明忙忙業識不能無爲者¶
蓋爲無福德故也乃當於有爲處教門中隨分用力立功立事¶
接待方來低下存心恭敬師友常行方便屏去私邪久久緣熟¶
日進一日自有透得處不勝兩頭空擔不能無爲不能有爲因¶
循度日無功無行穩處着腳甜處着口閑管世事閙處出頭恣¶
縱身心不懼神明打算有日豈不聞長春眞人云心地下功全¶
抛世事教門用力大起塵勞又無心地工夫又不教門用力因¶
循過日請自思之是何人也¶
師云因緣有數非由人力必順自然安以待命內功外行全在¶
自心自能着力自己有功行與不行各各自得教門不開須當¶
<pb:CK-KZ_JY229_01p069a>¶
隱伏心與天通教門旣開外功亦應合天應人功不厭多行不¶
厭廣但在此心堅固乃可成就耳¶
師云道無不在頭頭皆是色色俱眞惟在自己臨時驅用更別¶
有甚麽爭奈人心塵緣障重不解根源摘葉尋枝隨波逐浪回¶
機者少縱有鑽研不求眞實扭捏做造見神見鬼頭上安頭顛¶
回到顧不自知覺幻身有限光景難留一息不來若之何也¶
師云凡日用者心無雜念意不外游放而不逸制而不拘明心¶
識法去智離空十二時中念念現前若滯現前亦非其理若離¶
現前無有是處會動靜知去來般般放下無挂無礙便是箇逍¶
遙自在底人也但說皆非自當消息¶
<pb:CK-KZ_JY229_01p069b>¶
師云天地者萬物之父母也天無不蓋地無不載豈分別這箇¶
好那箇惡一般蓋載一般臨照故凡在上者乃是天命教在上¶
當似天一般蓋覆安養存恤一切在下底人不可分我尊爾卑¶
凡在人之下者亦是天命分定在下當似地一般承奉於天敬¶
仰從聽在上人者不敢絲毫怠慢旣在天地之間必須合天地¶
之道也不然則分外妄作有凶禍刑罰也¶
師云修行人本宗上無虧行業上用意物境上速過去人事裏¶
不住着私邪念不起纖毫不立微塵不染晃朗虛明不着空不¶
着有不執法相不執我見兼衆人之光明久久相資融通表裏¶
便是聖賢地位更有甚可疑也¶
<pb:CK-KZ_JY229_01p070a>¶
師云修行之人行藏任分取捨隨宜低下爲心中正爲則審動¶
靜之源節視聽之用萬緣齊斷一志眞常永劫綿綿乃無變壞¶
也¶
師云道人日用體天法地常清常靜明而不昧濟物利生雖混¶
於萬塵諸境之間眞源湛寂無有間斷自得出離生死結縛此¶
是一叚大事因緣奈何不悟之人中無主宰欲情攻於內根塵¶
誘於外不得自由四生從此輪迴六道因兹而走作換卻頭皮¶
難同今日也¶
師云夫爲道者抱樸含淳潛通默運除情去欲損損存存於物¶
無私作事明白曲己從人修仁藴德絲毫之過必除細微之功¶
<pb:CK-KZ_JY229_01p070b>¶
必積是非俱泯心法兩忘向上之機自然達矣¶
師云修行之人當本出家爲此性命事大歲久不覺爲物所移¶
卻學口頭伎倆百種所能只是爲奴作婢之事何以知之但凡¶
伎藝必欲人前呈似此不是爲人所役也豈是清淨無爲主人¶
之事所以道智者不爲智者所用而愚者用之巧者不爲巧者¶
所使而拙者使之謂如辯者說之默者聽之仔細詳之孰忙孰¶
閑凡欲修行心地明白而守愚拙則天下之智巧皆爲之使用¶
矣¶
師云向上師眞所傳要妙行事之際密符天意豈可執一端便¶
爲道哉以跡觀之古人用處各各不同妙本靈源未嘗有異喻¶
<pb:CK-KZ_JY229_01p071a>¶
如人心之用在目爲見在耳爲聞在口爲言在心爲思在手爲¶
拈在足爲行所用不同心體無別況今師眞密旨所謂教外別¶
傳言思路絕悟者自得乃是眞師密傳之妙也¶
師云吾道密傳不可以有心求不可以無心得以不知而知以¶
無得而得世之惑者以服色求道以言說求道以威儀求道以¶
法相求道俱不得其大全殊不知道無蹤跡以跡求之非道也¶
復究此跡自何而來知其所從來則有非聲色非做造非威儀¶
非法相者存於中蓋不可知知識識也只是這箇本分圓成眞¶
眞實實合天地合聖賢合鬼神合萬物如此一大事因緣豈容¶
塵垢聲聞蹤跡而能見之哉¶
<pb:CK-KZ_JY229_01p071b>¶
丹陽眞人云眞樂眞閑無議論至微至妙絕商量沒商量處卻¶
近也¶
師云出家人久居叢林朝夕訓誨朝夕磨鍊尚且乖踈因循不¶
進道心漸減塵事日增放蕩猖狂不能虛靜況在俗中孤行獨¶
立塵情荏苒愛境牽纏障道因緣頭頭皆是不自知覺雖遇聖¶
賢不能勸化百端紐捏誑惑閭閻迤邐沉淪福銷業長漸漬深¶
重若肯回頭猶能救得合塵背道無可奈何地獄不遠矣¶
師云學道之人不厭參問如人行路勤問則不迷人間小伎無¶
師則不得況兹大道視之不見聽之不聞初機不遇憑何了幹¶
苦中之大莫過生死不親至人如何免得故有云古人學道非¶
<pb:CK-KZ_JY229_01p072a>¶
草草侍奉眞師直到老若不知下手去處又不親近達人雖有¶
志行持千差萬錯矣¶
師云自來學道之人只許苦己利他暗積功行若復縱心非理¶
行事不惟有辱教門抑亦自招殃咎爲身爲口不清不儉與俗¶
無異如此受用十方汗血之物未是便宜樂中受了苦裏還他¶
生死到頭更無支吾旣居門下何不鍊心¶
或問曰學道之人終夜不寐其旨何如答云學人不寐本以鍊¶
心爲事若不收心濟甚麽事至如賭博弈棋織紡羅磨之人夜¶
夜不睡則盡是得道底人也此等人十二時中利心誘引只是¶
貪財擾擾心靈如蚊虻咂膚故不得眠修行人不同於此睡是¶
<pb:CK-KZ_JY229_01p072b>¶
一欲若不換過滋長邪妄暗昧不通蓋屬陰界如人防盜端然¶
坐待其盜自退專以鍊心恐致流蕩謂此一心本無定體在陽¶
則明在陰則暗熟境不存無爲清淨性珠明了此所以晝夜不¶
寐也¶
或問曰學道之人甘受貧寒其理安在答云若但認貧苦饑寒¶
爲是則街頭貧子艱難之人盡是神仙也蓋修行人以道德爲¶
心以清淨爲念削除詐僞貪求妄作一時遣盡忘形忘我身外¶
之物未嘗用心故有云遮皮蓋肉衣更選甚好弱塡腸塞肚飯¶
更擇甚精粗唯救生死鍊心爲事故不念形骸之苦也¶
或問曰未來罪福還有也無答云未來且莫論據見在言之汝¶
<pb:CK-KZ_JY229_01p073a>¶
發一善心欲於聖師前焚香設拜以手拈香其心發願云願家¶
眷平安增福添壽此不是作善底心便望得福雖得福亦不知¶
蓋修善者明修而暗報故未嘗有知者若汝發一惡念持刀殺¶
人才舉此心便承當償命此必不可於分明至公處作得伺其¶
暗昧不測中造下不久敗露便與償命此不是望罪得罪此罪¶
明知蓋作惡者暗作而明報此則現在人爲必然分明之事况¶
天伺察人所不知者何方逃之不可不戒¶
或問曰天堂地獄從來有說還眞實否答云天堂者陽界主善¶
主福地獄者陰界主惡主禍古人立教天堂地獄出自人心心¶
行所爲冥然相應謂如常清常靜利益一切諸善奉行明白不¶
<pb:CK-KZ_JY229_01p073b>¶
昧便屬陽界種種諸惡坑䧟不平旁生邪道便屬無明黑暗逐¶
旋增長滓穢塵垢皆屬黑簿人神不容心君懊惱衆苦交煎無¶
人救援便是地獄古人云心清意靜天堂之路心荒意亂地獄¶
之門喻如有一山路聞人傳說有殺人賊邀截行路往往害人¶
若心信從退步不行後必無害若心不信酩酊前行及至山中¶
無事則已若實有賊卽落姦便悔之何及地獄之說亦如此義¶
大抵爲惡不如作善善雖無報有何罪過惡道强行凶禍及矣¶
目前明白尚無改悔何况幽冥豈得預知¶
或問曰有云向上一事人人具足更鍛煉作什麽答云凡心未¶
鍊喻如石礦中有白金未經鍛煉只是頑石置之大冶洪鑪鍊¶
<pb:CK-KZ_JY229_01p074a>¶
去滓穢分出眞物旣以成金不復爲礦修行人亦復如此將從¶
來蒙昧染着之心便同頑礦以志節爲大冶以慧照爲工匠殷¶
勤鍜煉一毫不存煉出自己本初無礙底眞心旣已成眞不復¶
爲假當自保護堅固收藏自得受用此便是亘古圓明底無價¶
寶珠也¶
或問曰若到清靜無爲處是徹也未答云此以體言似是而非¶
也至於端的處則不可言不可思不可以知知不可以識識妙¶
絕名言方始相應不卽動靜不離動靜豈可以無爲清淨而定¶
之哉¶
或問曰昔聞丹陽師父以悟死而了道速其旨如何答云修行¶
<pb:CK-KZ_JY229_01p074b>¶
人當觀此身如一死囚牽挽入市步步近死以死爲念事事割¶
棄雖有聲色境物紛華周匝圍繞目無所見耳無所聞念念盡¶
忘此身亦捨何況其他以此鍊心故見功疾死中得活不生不¶
死學道初機救護生死當作是念人生頃刻一息不來便是死¶
地緊切用心勤修精進遣盡凡心自利利他遞相救拔不可因¶
循也¶
或問曰心無染着放曠任緣合道也未答云起心無着便是有¶
着有心無染亦着無染才欲靜定已墮意根縱任依他亦成邪¶
見無染無着等是醫藥無病藥除病去藥存終成藥病言思路¶
絕方始到家罷問程途矣¶
<pb:CK-KZ_JY229_01p075a>¶
師云道無言說惟指善惡善則成就無上出世因緣有天堂無¶
地獄惡則墮落無邊苦趣有地獄無天堂分此二途蓋因迷悟¶
悟則刹那成聖迷則永劫沉淪幸得人身甯不思之¶
師云凡聖同途只因明昧明之則爲聖昧之則爲凡凡人之心¶
不肯刳情去執棄妄除邪逐境遷流隨情宛轉取一時之樂積¶
萬劫之殃不省不思莫悟莫覺者也¶
師云修行人先要明自己本分事次要通教化若本宗不通如¶
人無目不分道路舉足差訛若教化不明如人有目而坐黑暗¶
中則有偏執我見須要俱通方得圓應若俱不通如大暗中坐¶
而又無目何時得出也¶
<pb:CK-KZ_JY229_01p075b>¶
或問曰道家常論金丹如何卽是答云本來眞性是也以其快¶
利剛明變化融液故曰金曾經鍛錬圓成具足萬劫不壞故名¶
丹體若虛空表裏瑩徹一毫不掛一塵不染輝輝晃晃照應無¶
方故祖師云本來眞性號金丹四假爲爐煉作團不染不思除¶
妄想自然衮出赴仙壇世之人有言金丹以有形象處作造及¶
關情欲此地獄之見乃淫邪之所爲見乖人道入旁生之趣矣¶
師云學道之人於萬事不干處諸塵不染處與天地相通處向¶
這裏體究徹則先天而天弗違後天而奉天時天且弗違而况¶
於人乎况於鬼神乎¶
或問曰如何是玄妙答云誰教汝作此問其人拱手云弟子自¶
<pb:CK-KZ_JY229_01p076a>¶
出意來答云恁麽則汝自會也其人笑而稽首¶
或問曰已往者不追未來者不預現在當如何答云滅動不滅¶
照更要會得這箇滅動底是誰得則權柄在手滅也由汝不滅¶
也由汝¶
或問曰未來過去心則不問如何是現在心師正視云此不是¶
現在復低頭云此不是現在反問云汝會得也未其人笑云不¶
會得師復云大開着眼一箇現在也不會更說甚過去未來¶
或問曰如何是禍福答云積木成林積石成山積水成海積善¶
成福積惡成禍禍福之源本自一心積之方成可不愼之¶
或問曰如何是善惡答云一切好心皆爲善一切不平心皆爲¶
<pb:CK-KZ_JY229_01p076b>¶
惡人不知之善爲大善人不知之惡爲大惡善惡都不思處別¶
有向上事在¶
或問曰道人亦有病常人亦有病如何是別處答云昔者丹陽¶
師有疾醫者不能診其脉壺丘子端坐而相者不能得其眞何¶
也心不在物則造化不能移性不離宗則鬼神莫能測況醫卜¶
之凡乎此與常人之異也¶
師云修行人正眼不開圓機不發但向別人蹤跡上尋覓言句¶
上裁度終無是處喻如無眼人雖聞人說日月之光終不自見¶
只是想像蓋不曾向自己心上下工夫也¶
或問曰動靜境中如何卽是答云自心清靜雖在稠人鬧市冗¶
<pb:CK-KZ_JY229_01p077a>¶
攘之間不干己事從他擾擾卻同靜室中百無所有若在圜堵¶
靜室無人鄕裏一似十字街頭對聖對眞不敢起絲毫妄念如¶
此則在動境裏也不礙靜境內也不礙更有甚分外惑人之事¶
或問曰旣言和光同塵卻道不着事如何答云天是天地是地¶
山是山水是水物是物我是我雖與混同如何相着得¶
或問曰萬形萬狀各各不同怎生一體同觀得答云天是道地¶
是道萬物皆是道彼亦是道此亦是道形象雖殊道無不在如¶
何不同得¶
或問曰人皆取樂道人就苦何也答云世之人不知眞樂以心¶
肯處爲樂被欲心引在苦處便認苦爲樂每日用心計度專求¶
<pb:CK-KZ_JY229_01p077b>¶
世樂不得則憂苦膠擾心靈永無自在是謂大苦學道之人不¶
求其樂心存於道遇苦不苦無苦則常樂心得自在凡有樂則¶
有苦無樂則無苦心無苦樂所謂眞樂也¶
或問曰如何得出罪福因果答云罪福因果屬陰陽之殻若汝¶
出得陰陽之殻則自然無罪福因果也如何是陰陽殻但凡心¶
上起一毫頭許私邪利欲惡心便屬陰殻有一毫許善念便屬¶
陽殻在陰則有惡報在陽則有善報若曾鍊心體如虛空亦無¶
善亦無惡無絲毫掛礙處作主得則禍福着他不得因果挽他¶
不着便是箇出陰陽殻底人也在家之人未曾有一善念在心¶
十二時中只是圖財利汝死我活坑人䧟人一片無明黑暗業¶
<pb:CK-KZ_JY229_01p078a>¶
心只墮在陰陽殻內陽道上也去不得怎生出得陰陽殻便待¶
要無罪福無因果不亦難乎汝自造下怎生避得所以低頭合¶
眼教他閻老理會去也¶
或問曰未來托生之事端的如何答云人生一世隨情自造成¶
箇來世底模子作善底造下箇善模子作惡底造下箇惡模子¶
以至盡此報身一性離卻這箇殻子如故鐵鎔成金汁被造物¶
者傾在自造底模子內或爲人或爲旁生自作自受去也造物¶
者豈有心教汝爲旁生豈有心教汝爲六道是汝一生自造底¶
殻子落在其中逃避不得先有此性便作此物謂如狠毒者爲¶
蛇慳吝者爲犬淫殺者爲豕貪暴者爲狼大概皆此類天地之¶
<pb:CK-KZ_JY229_01p078b>¶
間萬形萬狀不可窮盡皆自作自受故古人云同於金石化爲¶
金石同於水火化爲水火其信言也頃刻間一失人身萬劫不¶
復曷不思之¶
或問曰某今老邁不能多學乞師向無上極玄極妙處說一句¶
答云把汝這箇求無上極玄極妙底去了則便是也¶
或問曰天下立教各說異端自是非他邪正未知誰是答云此¶
有兩端有修煉者有應世者修煉此心如天地一般清靜日月¶
一般明白四時一般運化能應其事法歸其根更莫問向上如¶
何此便是正道之作用也惟修煉者能之若口頭念誦得如法¶
身上裝束得作相一箇箇堪看使人人見喜此是教門中應世¶
<pb:CK-KZ_JY229_01p079a>¶
底枝梢花葉干甚修煉事干甚正道事此是權時使用况兼心¶
上爭人爭我爭財爭利與俗人一般怎生道得我是正教也明¶
目者識之¶
¶
¶
¶
¶
¶
¶
¶
<pb:CK-KZ_JY229_01p079b>¶
¶
¶
¶
¶
¶
¶
¶
¶
¶
¶
