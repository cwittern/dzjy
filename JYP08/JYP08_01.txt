#-*- mode: org; -*-
#+EXPORT_ID: JYP08
#+TITLE:
#+WITNESS: CK-KZ JYE
#+BASEEDITION: YP
<pb:CK-KZ_JYP08_01p005a>¶
* 世宗憲皇帝御製和碩雍親王圓明居士語錄序(儒)¶
夫本妙明心大圓覺海，非見聞知解所可通，故無語言文字之¶
可立。然而古來大德於最上眞乘，灼示學人，直言無隱，於無法¶
可說之中，演無意之言句。超情絕解，直指自心，了了可知，昭昭¶
不昧。使聽者音前薦取，性地承當。苟非神悟於幾先，則必滯情¶
於句下。非若秀才訓詁，法師言詮，錄道德仁藝之文，能言鸚䳇。¶
說夢幻泡影之論，依樣葫蘆。此事惟證乃知，非自不悟。滔滔法¶
海，上上眞機，隔閡絲毫，暌違萬里。一音演出，徹底分明、一字纔¶
成，大千透露。眞金鑛内，必無點銅。大火叢中，𡧾容滴水。程途階¶
級，厯厯若繪。諸圖眞僞，正邪灼灼。自呈於鏡，羣蒙易惑，明眼無¶
<pb:CK-KZ_JYP08_01p005b>¶
花。蓋雨入草心，自分甘苦，水歸器内，各現方圓，旣具正觀，難逃¶
神聽。朕於此事，曾著參詳。藩邸淸閑，化城游厯，有向無方，便中¶
曲伸請問。亦於絕思維處，俯狥來機，豈曰梯航不無漏逗。今乃¶
選編數帙，垂示來兹，於所採大善知識語錄之後，亦附刋焉。朕¶
昔者雖復時談妙旨，實未編閱羣言，任性卷舒，隨緣出沒，實由¶
杜撰，非法經文。近始披空裡之遺文，剖塵中之積卷，欲使焦枯¶
栗棘，新刺重生。陳爛葛藤，靈花再發。今見昔人之語，與朕之所¶
言，多不約而暗符。無心而自合，圓音如是，不禁啞然。此足表千¶
年而異口同聲，非有意一字之雷同勦說也。朕今位居元后，豈¶
慕作家居士之虛名。蓋旣親履道場，宜宣大覺法王之正令，欲¶
<pb:CK-KZ_JYP08_01p006a>¶
人信知祖印親傳，實有據。本來具足言思絕處，非虛說道理昭¶
然。非有而非空，不出而不入。妙性不遠，明覺非遙。朕實本一性¶
之圓通，作五般之實語。唯此一事，餘二非眞。古德之所顯承當¶
來之所默印，是以序而傳之，不惜重添一番話。墮非曰朕之言¶
句，可與從上大善知識比肩也。觀者切莫哂焉。¶
雍正十一年癸丑四月八日御筆。¶
¶	
