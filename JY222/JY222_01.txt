#-*- mode: org; -*-
#+TITLE: 草堂集
#+DATE: 2011-11-02 10:47:51
#+PROPERTY: kxid KX219
#+PROPERTY: pinyin Caotang Ji
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1143
#+PROPERTY: id JY222
<pb:CK-KZ_JY222_01p001a>¶
@fw重刊道藏輯要¶
* 　草堂集¶
@by五峯白雲子王先生撰¶

** 　詞¶
*** 　滿庭芳¶
**** 　　因臘月二十二日廼重陽師祖憫化妙行眞人降跡丹陽¶　　師父順化慈願眞人昇霞衆道友修齋畢以詞贈之¶
雪霽郊園冰凝池沼時當深入窮冬重陽此日降跡闡眞風還¶
是丹陽師父辭塵世飛上天宫玄元理一昇一降顯現至神功¶
　無窮眞匠手京南陜右河北山東但兒童耆老誰不欽崇應¶
<pb:CK-KZ_JY222_01p001b>¶
物隨機順化垂方便三教通同諸公等從今已往何日再相逢¶

**** 　　贈魏德純¶
利鎻名韁恩繩愛索兀誰不被牽纏但能省悟早是具前縁那¶
更苦求出離情深處翻作讎冤應知否暗中眞聖接汝趁天元¶
　堅堅惟謹謹收縛意馬擒捉心猿稍些兒放蕩損壞芝田日¶
用常搜己過居衆中莫見他愆如斯做本來一點不許不周圓¶

**** 　　贈劉四郎¶
冷淡家風清閑門戸有誰著意搜求元初靈識剛被火宅囚貪¶
戀時間恩愛終不道前有程頭當省悟好學我輩一割萬縁休¶
　優游何可似鷹離籠罩魚脫綸鈎信飄飄渾如解纜孤舟隨¶
<pb:CK-KZ_JY222_01p002a>¶
分飢食渴飲飽來後鼓腹歌謳無縈絆功成歸去高步訪瀛洲¶

**** 　　贈周信等¶
貴賤由天榮枯隨分分明不在强圖得之本有失者本來無謾¶
使機關巧倖勞神智疲役形軀癡迷客蠅頭利路貪得又何如¶
　蟾烏飛走急百年限裏光景須臾恰紅顔青鬢盡變霜鬚不¶
日無常來到問君待著甚枝梧爭如我虛閑寂靜保固大丹鑪¶
　　又¶
一點靈明萬情牽緒豈曾時暫甯閒輪回催逼販骨若邱山由¶
是迷心未悟誇聰辯馳騁伶奸還同似飛蛾投火螻蟻競循環¶
　今番親得遇羣仙降世闡化人寰示全眞大教直指玄關常¶
<pb:CK-KZ_JY222_01p002b>¶
處常清常靜休持論返老童顔從兹後除疑斷妄名姓列仙班¶
　　又¶
四業三彭七情六欲終宵永日教唆輸他圈圚難出黑風波起¶
盡慳貪嫉妬生機狡無限張羅堪嗟處從今至古誰是不遭呵¶
　王哥親說破直須决烈慎勿蹉跎把無情慧劍每每頻磨假¶
使當場臨陣加剛銳辟散羣魔歸來後民安國富齊唱太平歌¶

**** 　　詠三教¶
釋演空寂道談清靜儒宗百行周全三枝旣立遞互闡良縁尼¶
父名揚至聖如來證大覺金仙吾門祖老君睿號今古自相傳¶
　玄玄同一體誰高誰下誰後誰先共扶持邦國普化人天渾¶
<pb:CK-KZ_JY222_01p003a>¶
似滄溟大海分異派流泛諸川然如是周遊去處終久盡歸源¶

**** 　　答人問縁甚出家如何修鍊¶
閑寫荒詞謾成拙句略將管見鋪陳貪迷世夢虛度二十春忽¶
悟前頭路險拖恩愛孰敢因循投玄教搜窮密妙坦蕩樂天眞¶
　清貧活計好還淳反樸養素頤神幸清風作伴明月爲鄰占¶
得逍遥自在從烏兔東出西傾忘言處些兒消息能有幾人聞¶

**** 　　示衆¶
衠正清油重羅白麵如牙細米舂淘精嚴辦供庖饌列珍餚虔¶
恪行香點靜頻作禮豈憚劬勞惟求望見存獲福亡者得昇超¶
　吾曹聽勸化休生懈怠道念堅牢在澄心滌慮勿犯天條稍¶
<pb:CK-KZ_JY222_01p003b>¶
有違齋破戒無慚愧滴水難消虧功行將來打筭天地不輕饒¶

**** 　　平州節使完顔驃騎命作醮索詞¶
和氣融融日遲風軟艷陽物景相宜園林鋪繡桃李正芳菲鷰¶
語鶯聲鬬巧黃金嫩柳帶低垂香風細仙姿是日分瑞向深閨¶
　神儀何秀發温顔玉潤鶴態依稀志謙和慈惠大善常持遐¶
壽不須重祝眞元性自有仙期俗縁斷人間夢覺還去宴瑤池¶
佑國雄才皇家貴戚御恩守鎮平山一方安堵何幸感怡顔視¶
衆猶同赤子寬刑憲矜恤愚頑無私曲政聲流美應遍滿人寰¶
　公餘重積德投誠奉教使保心閑又遠蒙見召祇建靈壇醮¶
謝諸天聖衆仗青裙開啟陰關從今後高眞降鑒名係上仙班¶
<pb:CK-KZ_JY222_01p004a>¶

*** 　望海潮¶
**** 　　自詠¶
昔年貪愛平生做作而今一旦紛飛知命樂天風前月下依山¶
臨水幽棲杜口且如癡也不管傍人說是談非盡日無餘事惟¶
保守這些兒　幽微暗洽玄機覺澄澄湛湛並沒歸依興卽唱¶
吟欣來歌舞隨縁悅我希夷不整外容儀放落魄婪躭自在無¶
爲但樂貧閑過任烏兔走東西¶

*** 　玉鑪三澗雪(本名西江月)¶
**** 　　和秦先生¶
策杖水雲遊歷一身到處爲家洞天高臥養丹砂茅屋柴籬入¶
<pb:CK-KZ_JY222_01p004b>¶
畫　收拾黃芽白雪合和玉液金茶就中甘味不須誇奪箇仙¶
魁無價¶

**** 　　藏頭拆字¶
大非爲堅固今迷執居家還悟得紫靈砂棄琴棋書畫　載慇¶
懃煅鍊中養就名茶今知味豈須誇日功成無價(起四字)¶

**** 　　贈顯異觀王后堂¶
欲覓修行捷路無令馬劣猿顛頭頭物物絕縈牽問甚龜蛇相¶
纏　常使靈臺瑩瑩自然眞息綿綿箇中仙子貌嬋娟便是本¶
來頭面¶

**** 　　贈安抱眞等¶
<pb:CK-KZ_JY222_01p005a>¶
魚在迷津苦海隨波逐浪漂遊閑抛香餌下綸鈎一釣俄然回¶
首　也是宿縁深重一齊萬事都休前途何處是程頭作箇羣¶
仙領袖¶
　　又¶
欲要超離苦海先須割愛忘情從來坑壍剗教平不入荒涼斜¶
徑　幻景浮華識破疑心妄念休生蕭蕭洒洒向前行步步蓬¶
萊有準¶
　　又¶
旣悟出家學道須憑一志堅堅假饒心上起諸縁全在慇懃煅¶
鍊　處衆莫生異見利他損己爲先內功外行兩雙全得赴瑤¶
<pb:CK-KZ_JY222_01p005b>¶
池瓊宴¶

**** 　　贈平州菩薩堂劉僧¶
大道豈分貴賤人人箇箇圓成休教方寸萬縁生念念常歸清¶
靜　達了這番消息不須屈體勞形靈臺皎潔勝冰輪照破無¶
明種性¶

**** 　　嘆出家兒生煙發火¶
一等求眞慕道令人堪嘆堪憐遠葷止酒戒腥羶做就出家行¶
遣　靜處閉眉合眼人前說道談禪些兒觸著早生煙錯了從¶
來知見¶

**** 　　妙用¶
<pb:CK-KZ_JY222_01p006a>¶
罷論古人公案且呈自己門風三更三點扣齋鐘便是予家妙¶
用　湛湛空花形像澄澄水月儀容兩番消息一番同看你如¶
何拈弄¶

**** 　　雙泯¶
祖道將何言說正宗著甚談論搖唇調吻早差分背了諸仙心¶
印　似此難爲舉向不辭略與開陳頭頭物物露全身言下要¶
君承認¶

**** 　　謝道友訪及¶
魯拙倦貪世利疏慵唯愛山居深承道友喜相呼來結良縁妙¶
趣　但願徐登壽域更祈重悟虛無塵勞放下萬縁除高臥白¶
<pb:CK-KZ_JY222_01p006b>¶
雲深處¶

*** 　鼎一溪雲四首(本名巫山一段雲)¶
**** 　　贈孫志道王居易¶
紫陌憂危客紅塵名利家區區終日謾孜嗟無計伴煙霞　倘¶
悟浮生夢短咫尺蓬萊仙館飢飡渴飲困時眠餘事總無牽¶
　　又¶
風定雲初歛潮平浪亦安閑揮輕棹帶簑竿垂釣近江干　湛¶
湛碧天如水那更月明風細奈何魚鼈不吞鈎獨立蓼花洲¶

**** 　　骷髏喻¶
日日迷花酒朝朝競氣財偶然命盡掩泉臺郊外曝遺骸　任¶
<pb:CK-KZ_JY222_01p007a>¶
使甎敲棒打不似從來尖傻勸人早悟此因由物外做眞修¶

**** 　　傀儡喻¶
顔貌胡粧點形骸旋合攢趍蹌扭捏恁多端爭信被人般　由¶
自搖頭弄影日日當場馳騁一朝線斷罷抽牽方悟假因縁¶

*** 　小重山¶
**** 　　述懷¶
猛悟塵勞跳出籠胸襟多少事盡成空逍遙物外傚愚蒙眞脫¶
洒端的好家風　啟戸對松峰紅塵飛不到白雲中道心不與¶
利心同開懷抱高臥養疎慵¶

*** 　金蓮出玉華(本名減字木蘭花)¶
<pb:CK-KZ_JY222_01p007b>¶
**** 　　勉道友¶
全眞妙道先把我人山放倒妙道全眞决要收拾精氣神　功¶
圓行滿撆下皮囊都不管行滿功圓朝拜丹陽師父前又¶
無爲清靜虎遶龍蟠歸大定清靜無爲子母和同出入隨　逍¶
遙自在去去來來絕罣礙自在逍遙一任山林與市朝¶
人非人是識破全然渾小事人是人非恰似春風耳畔吹　眞¶
功眞行意馬心猿休內縱眞行眞功十二時中鍊氣沖¶

**** 　　贈羅家莊道友¶
羅莊一境曲水環山相掩映地秀人賢慕道崇眞種善縁　邀¶
予至此供養慇懃心不止報德無方惟願家家福壽昌¶
<pb:CK-KZ_JY222_01p008a>¶

**** 　　贈胡先生¶
子林苗裔談論清高超衆異夙骨靈肌半貌堂堂出世奇　身¶
崇三教敬釋尊儒行大道暗養仙胎行看白蓮火裏開¶

**** 　　壽明威縣君完顔明慧¶
嚴凝天氣萬物深根而固蔕蓂葉全開仙子移眞下寶臺　松¶
姿鶴質遣累齋心超衆異爲祝遐齡福壽同臻等芥城¶

*** 　踏雲行八首(本名踏莎行)¶
**** 　　自遣¶
壬癸纔升丙丁已降往來澆灌黃芽長靈童採摘赴瑤宫笙簧¶
迎引聲嘹喨　虎嘯祥風龍翻雪浪斡旋造化憑眞匠鍊丹砂¶
<pb:CK-KZ_JY222_01p008b>¶
就月華清踏雲行處神光燦¶
清靜家風無爲活計箇中別有眞消息閴寂澄湛契玄機杳冥¶
恍惚通幽理　七寶山頭五明宫裏陶陶恣飲醍醐味醒還醉¶
了醉還醒醉還醒了醒還醉¶
　　又¶
世事紛紛塵情擾擾余閑思想眞堪笑榮枯得失幾時休興亡¶
成敗何年了　今日雖存來朝難保聞康認取無爲道修持功¶
行兩完全携雲笑指蓬萊島¶

**** 　　贈安山李秀才¶
已矣焉哉之乎者也悟來好把番番捨童蒙訓授費精神因循¶
<pb:CK-KZ_JY222_01p009a>¶
莫使頭生雪　飛矢年光忍教虛設慇懃說破修仙訣一枝丹¶
桂肯躋攀與君共賞長生月¶

**** 　　羅家莊梁秀才叔姪虔化地建菴¶
長嶺峰前羅家莊後來山去水眞明秀而今若把道菴修他年¶
應引神仙凑　爲寫新詞聊充讚祝福縁善慶從來有叔姪暫¶
結有爲縁子孫永享無窮壽¶

**** 　　贈羅家莊崇道菴長春邑衆¶
邑號長春菴名崇道其間隱奥人難曉長春靈艷莫教凋眞心¶
崇道家縁掉　外屏喧囂內搜玄妙常懷忍辱心低小慧風吹¶
散嶺頭雲一輪性月輝華耀¶
<pb:CK-KZ_JY222_01p009b>¶

**** 　　贈楊德遠¶
道號安閑法名德遠法名道號開方便安閑常要性逍遙悟其¶
德遠歸眞善　外貌如愚內通修鍊下功進火猶爭戰金烏飛¶
向曲江池玉蟾躍出通明殿¶

**** 　　又楊德遠求詞¶
道本無言强求强索與憑詩曲强分解元初模樣體眞常隨機¶
應物無纖礙　出入縱橫往來自在目前一段光明快君還言¶
下敢承當不移一腳超三界¶

*** 　望蓬萊三首(本名望江南)¶
**** 　　贈家兄忠武訪及¶
<pb:CK-KZ_JY222_01p010a>¶
頻失笑迷悟理全差富貴榮華君活計寂寥蕭灑我生涯高枕¶
臥烟霞　長生趣清興果清嘉暇伴延齡千歲鶴閑觀不謝四¶
時花何處覓仙家¶

**** 　　寄桃林口王都監¶
華宗士清譽久聞傅邂逅相逢青嶂表盤桓共坐玉泉邊談論¶
契眞詮　從別後再會得無縁切恐靈機迷愛欲不辭荒拙綴¶
狂篇託意在毫牋¶

**** 　　寄張四秀才¶
清河氏聽取此根原自昔未逢超岸栰而今又值下坡年猶被¶
世情牽　繁華境虛幻不牢堅休向夢中重作夢便於玄上更¶
<pb:CK-KZ_JY222_01p010b>¶
搜玄修補洞中天¶

*** 　無俗念(本名念奴嬌)¶
**** 　　詠竹謹繼長春眞人韻¶
一竿修竹有天然標本森然唯獨檻外窗前橫翠影幽雅眞非¶
尋俗內藴虛心外彰高節超越凡材木靜吟風月韻同敲擊冰¶
玉　可愛素質英姿引鶴棲鳳四序清人目茂葉重重光潤膩¶
裊裊柔枝凝緑根曲蛟虯氣含蔬笋全味勝粱肉此君嘉秀並¶
余遐算遐福¶

**** 　　九日¶
嵐光清翠動西風還遇重陽節暇丹葉黃花相間隔嘉景眞堪¶
<pb:CK-KZ_JY222_01p011a>¶
圖畫往歲兹辰綺羅絲竹宴賞飛金斝而今追想盡成一夢虛¶
假　有縁悟入玄門塵情種種不許纖毫掛草舍柴籬相掩映¶
潔靜常教清雅盡日忘言通宵無寐甘恁捱蕭洒何人同志共¶
說無生之話¶
　　
**** 嘆世¶
蟾烏景急暗催人兩鬢銀絲如織終日區區猶不省蓋爲家縁¶
煎逼蝸角虛名蠅頭微利得也成何濟聞身康健好尋雲路活¶
計　拂袖落魄婪躭水邊石上笑傲閑吟綴一粒神丹光燦燦¶
免使塵情連累坦蕩逍遙優游自在占得眞消息功成歸去永¶
居蓬島仙位¶
<pb:CK-KZ_JY222_01p011b>¶

*** 　臨江仙¶
**** 　　誡釋道相辯¶
禪道本來無辯證皆因古聖强名不須方外謾勞形人人俱有¶
分箇箇總圓成　但把萬縁齊放下切須戒斷無明給孤園內¶
任縱橫泥牛哮吼處日午打三更¶

**** 　　贈石遇仙等¶
稽首同途聽教化休教虛度流年常生覺照道心堅包容他過¶
失整頓自邪偏　分上本無人我相閑中認正根原但迷假合¶
起攀縁永沉煩惱海難證大羅天¶

**** 　　晩景¶
<pb:CK-KZ_JY222_01p012a>¶
向晩嫩凉生戸牖松巖獨坐榰頤憑高一望徹天涯孤城烟樹¶
慘遠浦片帆歸　萬里碧天澄似水雲閑不動毫釐昭昭明月¶
弄晴輝圓光含法界靈艷射瑤池¶

**** 　　聞杜鵑戲成¶
一片閑心閑不倦騰騰兀兀忘機曉來微雨過窗扉翠霞青嶂¶
裏還聽杜鵑啼　句句不如歸去朗我今已應歸期功成自是¶
步雲霓何須施巧辯苦苦競相催¶

*** 　青蓮池上客(本名青玉案)¶
**** 　　贈烏林答德潤¶
而今旣悟塵勞苦已是身遭遇屏棄浮華宜樸素常懷柔弱莫¶
<pb:CK-KZ_JY222_01p012b>¶
生貪妬言行須相副　閑中不起閑思慮自得閑中妙玄趣營¶
養三田無旦暮陰消陽長氣凝丹結方稱全眞侶¶

*** 　黃鶴洞中仙二首(本名卜筭子)¶

**** 　　示衆¶
奉勸修仙客各要常甯耐萬難千魔志轉堅休把初心改　渾¶
似蟾光大瑩靜長天外斡運無私滿大千信使浮雲寨¶

**** 　　贈程三¶
人似當風燭誰肯心回顧目下恩情緊絆牽豈覺於身苦　幸¶
有修仙路散散閑閑做到處逍遙任自由功滿蓬瀛住¶

*** 　姹鶯嬌(本名惜奴嬌)¶
<pb:CK-KZ_JY222_01p013a>¶
**** 　　山居述懷¶
泉石清幽好箇眞游地香風散彩雲呈瑞日暖天和更時有珍¶
禽戲嘉致總粧點山家況味　外景充盈內景還相契丹鑪畔¶
虎龍交會女姹嬰嬌頻勸我傾金液沈醉但高臥晴霞影裏¶

**** 　　贈油麫王廣道¶
廣道王三天賦精誠藝將油麫和調運製應物番番但做造由¶
心意依理煅鍊在長生鑪內　按候知時拈出眞奇異光明燦¶
馨香馥鼻試與嘗來又別是甘甜味妙矣堪獻入仙家筵會¶

*** 　喜遷鶯¶
**** 　　贈康德機¶
<pb:CK-KZ_JY222_01p013b>¶
宿縁深重早省悟浮生都如一夢壯志回頭專心入道塵事豁¶
然驅屏要脫死生輪轉認取元來本柄甚爲準待與君說破些¶
兒捷徑日用持清靜積累內功外行心平等次泯貪嗔調和神¶
氣休放馬猿馳騁萬里黑雲消散一點靈明光瑩仙路穩這回¶
須免了改頭換影¶

*** 　憶王孫¶
**** 　　自詠¶
云何便會做癡憨只爲番番世事諳度日隨縁不外貪處雲菴¶
渴飲醍醐味轉甘¶
　　又¶
<pb:CK-KZ_JY222_01p014a>¶
逍遙坦蕩絕憂愁管甚流年春復秋露地安眠放白牛晩煙收¶
一曲高歌古渡頭¶
　　又¶
不持齋戒不看經不論金丹共五行玉瑟閑調月正明韻輕清¶
響徹瑤臺十二層¶
　　又¶
三田常用鐵牛耕種得黃芽漸漸生法雨時時澆灌頻轉滋榮¶
採摘歸來上玉京¶
　　又¶
幾人學得我風流疏盡塵縁散盡愁閑品羌笛駕白牛好因由¶
<pb:CK-KZ_JY222_01p014b>¶
四大神舟任意游¶
　　又¶
本來眞性喚神仙爲愛幽棲遠市廛獨隱山堂妙最玄樂恬然¶
欣卽高歌困卽眠¶
　　又¶
四時流轉急如梭百歲韶華屈指過惟願人人出愛河養沖和¶
功滿超昇赴大羅¶

**** 　　因王孫二舊友同日不期而會¶
閒閒閒裏憶王孫今幸相逢語笑頻各各勤修精氣神行功臻¶
同宴桃源碧洞春¶
<pb:CK-KZ_JY222_01p015a>¶

*** 　好離鄕(本名南鄕子)¶
**** 　　警世¶
人本是神仙只爲當初縱馬猿換骨更形無定止連綿致使塵¶
情種種牽　若解固根原玉鼎金鑪聚汞鉛煅鍊三千功行滿¶
還元復返蓬瀛絕變遷¶

**** 　　余隱居崑嵛山清神洞常習不睡因久坐不覺雪降其夜¶　　稍暖巖溜半溶似乎有聲俄然而起出戸視之四圍山色¶　　盡爲更變因倚松而作是詞¶
坐久欲矓睛不覺天公祥瑞呈夜暖忽聞巖溜滴聲聲喚覺游¶
仙夢不成　靸履起開扃四望遙峰盡變更唯有長松天性異¶
<pb:CK-KZ_JY222_01p015b>¶
堅貞獨倚幽巖顯道清¶

**** 　　余祖居利州有李仙者自彼而來言族中親眷聞先生入¶　　道多歲矣未知是王家那一宗派請示一書因成此詞以¶　　寄之¶
聊與話行藏生死輪回豈盡量無奈頑心迷愛欲滋彰千古悠¶
悠不到鄕　幸遇祖重陽開闡全眞出世方寄語吾族當省悟¶
消詳這箇從來不姓王¶

**** 　　贈崔妙信¶
一箇好明師洪範恢恢出世奇香味色聲難染滯須知縱使波¶
流岸不移　認取莫生疑休費功夫向外馳坐臥住行相守定¶
<pb:CK-KZ_JY222_01p016a>¶
思惟瞬目揚眉更是誰¶

*** 　秦樓月¶
**** 　　詠松¶
烟霞客亭亭隱在幽巖側幽巖側霜欺雪壓了無纖礙　蚪枝¶
招颭寒雲外天然姿質眞堪愛眞堪愛青青別是一番標格¶

**** 　　詠竹¶
性貞潔柔枝嫩葉堪圖寫堪圖寫四時常伴草堂風月　孤高¶
勁節天然別虛心永永無凋謝無凋謝緑陰搖曳瑞音清絕¶

*** 　鳳棲梧¶
**** 　　山居遣興¶
<pb:CK-KZ_JY222_01p016b>¶
滿目青青松間竹掩映山家有甚閑榮辱獨自唱吟斟美醁味¶
濃醉倒和衣宿　清夢覺來情未足重抱瑤琴品弄無生曲誰¶
是知音余伴侶草堂風月應相許¶

**** 　　寄同道¶
世事紛紛何事苦死去生來輪販無停住有幸高眞開法宇引¶
人同上無生路　路上行人當聽屬屬付虔誠念道忘思慮清¶
靜功夫昭且著無生路上常相遇¶

**** 　　勸遊春子¶
嫩柳垂金花爛坼隨處園林拂袂香風快無限眼前閑景色只¶
應粧點春光㬠　游騎駢駢馳稚態不道繁華暗換朱顔改到¶
<pb:CK-KZ_JY222_01p017a>¶
底有情終不耐慇懃說與尋芳客¶

**** 　　暮春聞鶯¶
短景相催何大促麗日和風又送春光暮漸聽流鶯枝上語綿¶
蠻似把衷情訴　昨日花開紅滿樹今已飄零狂蕩逐飛絮奉¶
勸游人生覺悟莫教失卻來時路¶

**** 　　清明前三日因微雨過示衆¶
割愛忘情惟謹謹兔走烏飛催逼年華迅又是清明將欲近家¶
家煙火宜防慎　和氣氤氲當寶運細雨簾纖不負陽春信造¶
化工夫猶此進仙葩迤邐飄香韻¶

*** 　上丹霄(本名上平西)¶
<pb:CK-KZ_JY222_01p017b>¶
**** 　　用張子雲韻¶
得眞閑投眞趣傲萍蓬任運命否塞亨通生涯寂淡二十年罷¶
倒金鍾頭頭返照破昏蒙靈鑑非銅　或遊戲紅塵境或棲隱¶
碧巖松掌譚馬遺範餘風驅馳造化自然交媾虎和龍上清仙¶
舉要爭魁安敢躭慵¶
　　又¶
棄浮榮忘羅絆勝秋蓬樂天命所遇皆通隨縁一飽筭來奚用¶
祿千鍾甘閑守拙捱清貧豈顧頑銅　陪霞友邀風月臨溪石¶
對巖松論坦然出世家風烹金鍊玉斡旋牝虎與玄龍而今重¶
悟萬縁空意倦心慵¶
<pb:CK-KZ_JY222_01p018a>¶

**** 入道¶
死生催輪回迫没休期向迷津苦海爭馳會逢聖代眞仙垂教¶
度羣迷頓然喚覺夢浮生疎遠輕肥　頭如蓬面如垢情如醉¶
貌如癡處閑閑窮究幽微嘉祥得也料應塵世少人知靈風飄¶
蕩靜乾坤月照華夷¶

*** 　朝中措¶
**** 　　抛俗¶
宦途好似水東流得失幾時休選甚王侯黎庶無常限到難留¶
　爭如解放名韁鎖且免了閑愁異日三丹結正携雲卻訪瀛¶
洲¶
<pb:CK-KZ_JY222_01p018b>¶

**** 　　和孫圓明先生韻¶
頓抛塵世事無涯知命度年華占斷草堂風月恬然欲對誰誇¶
　平生據我無拘束寶鼎養丹砂直待功成九轉飄遊海上人¶
家¶

*** 　訴衷情¶
**** 　　九日¶
重陽嘉節興尤深勝賞一登臨天闊水清山秀霜葉墜疏林¶
增雅趣助微吟息塵襟壺觴滿泛清韻重彈誰是知音¶

**** 　　繼古韻¶
瑞雲深處是仙家高枕臥煙霞調引箇中物象玉兔配烏鴉¶
<pb:CK-KZ_JY222_01p019a>¶
甘淡素棄輕紗遠浮華身崇三教心敬三光頭戴三花¶

**** 　　贈魏老¶
壽高由是殢躭家斜日對餘霞不覺盡成皓鬢難得再如鴉¶
牙漸朽眼蒙紗少光華殘年何異雨打衰桐風撼狂花¶

*** 　行香子¶
**** 　　自詠¶
雲水生涯到處爲家遠浮名浮利浮華三宫昇降上下無差要¶
結靈胎收靈物聚靈　芽清興幽賒此外何加恣陶陶暢飲流¶
霞大丹熟也歸泛仙槎便曳瓊琚搖瓊珮戴瓊花¶

**** 　　憶師父訓號白雲子名丹桂字昌齡¶
<pb:CK-KZ_JY222_01p019b>¶
幼悟離塵鍊汞烹銀把壺中造化區分虎龍調處滋助陽初現¶
亘來容元來面本來身　雲水爲鄰風月常親妙玄通方稱全¶
眞憶師慈訓稍異常人便字昌齡名丹桂號白雲¶

**** 　　示衆復用前韻¶
說甚根塵辯甚鉛銀這仙佛路徑明分何須外覓不在勞神欲¶
要全完當全道露全身　一體同觀無起疎親志常清常靜常¶
眞不惟自利兼利他人定結祥光成祥瑞躡祥雲¶

*** 　滿路花¶
**** 　　謝昌黎道友訪及¶
早年忘俗累雲水寄天隅羣峰藏弊舍養癡愚寂寥孤淡默默¶
<pb:CK-KZ_JY222_01p020a>¶
守如如深謝崇眞友步屧携笻不辭遠訪山居　奈門風冷落¶
清虛相待禮全疏微言頻勸喻省區區前程路險認取妙元初¶
物物頭頭上一段靈光本來無欠無餘¶

**** 　　贈小崔評¶
人間何最苦說著替君愁眼前生滅景象悠悠虛名薄利隨分¶
少貪求幸遇嘉時節乘興偷閑訪尋霞侶雲儔　更那堪猛悟¶
回頭物外恣飄遊布袍襟袖闊好風流紛紛塵事一筆盡都勾¶
磨瑩先天寶燦燦輝輝恰如朗月當秋¶

**** 　　歲日贈馮六等¶
節令頻移改寒暑遞相遷光陰駒過隙古今傳曉來萬戸歡笑¶
<pb:CK-KZ_JY222_01p020b>¶
賀新年誰肯回光照紺髮童顔漸成衰鬢皤然　願人人早悟¶
根原搜覓妙中玄洞天風月下舞胎仙刀圭瀲灧一顆大丹圓¶
捧入青霄路步步無生任從海變桑田¶

**** 　　贈兩山道友烏林答同監等¶
東南形勝地極目鎖嵐煙海山鍾異秀產英賢人多吉善息念¶
屏囂喧是處追朋挹探妙賾眞共修物外因縁　願由斯道念¶
彌堅早早悟重玄慇懃營養就火中蓮清香馥郁遞互盡相傳¶
異日眞功滿拂袖携雲逕超無上人天¶

*** 　月中仙¶
**** 　　返照¶
<pb:CK-KZ_JY222_01p021a>¶
厯劫昏蒙爲恩情愛戀一向迷執爭頭競角覷巨浪洪波豈顧¶
沈溺幸今生覺悟便拂袖開懷暢意返照從前事行蹤過跡翻¶
作大讎隙　飄然做箇閑人向青松影下白雲堆裏怡怡自樂¶
但詠歌談笑隨縁銷日晩來增雅趣對天鑑澄澄湛碧次第銀¶
蟾上昭彰奮離三島跡¶

**** 　　望海¶
暑氣方闌漸雲收四野山海明霽憑高放目視萬里汪洋東連¶
無極廓然風浪靜屢顯現嘉祥至瑞大哉玄元體澄清浩渺浮¶
動乾坤勢　神功聖力難量信歸墟運轉無有休息恢張萬化¶
任雲物飛翔魚龍游戲混融千古秀隱三島十洲異域直待功¶
<pb:CK-KZ_JY222_01p021b>¶
成後騎鯨笑傲超於彼¶

*** 　齊天樂¶
**** 　　得遇¶
悟浮生幻化速把恩情愛戀俱棄垢面蓬頭麻衣紙襖海角天¶
涯飄逸摧强挫銳守柔弱清貧忘憂忘恥劣馬顛猿頓然休歇¶
杳無迹些兒玄玄妙理對碧天澄徹別是一家風味囉噔哩噔¶
唇歌舌誕何有纖毫拘繫頻加敬禮幸出自吾師昔年提攜異¶
日參從共赴蟠桃會¶

**** 　　贈蔡德厚¶
用千方萬便惟把修行一一開露至道幽深玄機杳邈須仗十¶
<pb:CK-KZ_JY222_01p022a>¶
分勤苦韶華迅速念寶運昌期忍教虛度此段因縁等閑失了¶
再難遇聽予重重付屬向舊來境上挑剔勿令差互性燭照彰¶
心花燦爛無限清香敷布如斯作做自然感高眞暗垂加護行¶
滿功圓步入丹霄路¶

*** 　醉桃源(本名阮郎歸)¶
**** 　　釣烏林答二郎君¶
今生豪貴宿生縁分明說與賢回頭早早悟根原休教俗境牽¶
　搜秘密訪幽玄鑪中鍊汞鉛眞功眞行滿三千飛騰作大仙¶

**** 　　贈趙姑¶
修行徑路坦然平直須斷愛情邪思妄念不相縈三尸勢自輕¶
<pb:CK-KZ_JY222_01p022b>¶
　坐與臥住兼行常休忘靜清一朝忽爾顯靈靈輝輝晃晃明¶

**** 　　贈趙戒師¶
略將微語破昏衢塵情立剪除色空空色兩無殊眞實理不虛¶
　常湛湛體如如出離生死途澄潭性月一輪孤光明射四隅¶

**** 　　贈吾古論戒師善淵¶
本來一點號牟尼端嚴越世奇隨縁應物任施爲圓明合範圍¶
　或顯用或潛機靈光出入隨但能認正决無疑携雲物外歸¶

**** 　　贈庫使縣君完顔氏¶
全家一意道心堅皆因宿世縁精嚴精謹愈精專眞誠實可憐¶
　聽教化悟微言塵勞漸漸捐內調神息兩綿綿功成自證仙¶
<pb:CK-KZ_JY222_01p023a>¶

*** 　心月照雲溪(本名驀山溪)¶
**** 　　山居述懷¶
旣抛火院塵事難拘檢物外樂逍遙總疎遠征徭賦歛麤衣淡¶
飯據分且隨縁青峰畔白雲中獨把清閑占　茅廬一厦相稱¶
平生願裏面但容身也不在浮華妝點鎖窗寂靜恣意任高眠¶
紅日上兩三竿猶自柴門掩¶
　　又¶
五峯挺秀滴翠嵐光膩氣勢壓滄溟對煙浪雲濤無際碧巖深¶
處掩映道人家忘寵辱絕驕矜勘破人間世　野情幽興誰羨¶
公卿貴閑運妙玄機看虎龍盤旋作戲嬰嬌女姹歡笑慶金丹¶
<pb:CK-KZ_JY222_01p023b>¶
功成去步雲霓顯我嘉祥瑞¶

**** 　　贈魏德柔家中魔障權令牧羊¶
當初學道望脫塵縁累迤邐漸生魔是時間些兒凝滯君還識¶
破慎守勿因循心決烈志精專別有清涼味　羊兒牧處收管¶
休疎失稍欲走東西在主人調伏斷制山間林下早早趁歸期¶
天欲暮日將沈關鎖牢封閉¶

**** 　　牧牛喻¶
牛兒性劣奔競無時輟短棒與長繩每驅馳牢擒痛决朝來暮¶
往久久漸調柔芳草渡曲江頭露臥如霜雪　牧童閑散無限¶
情懷悅獨坐古松陰短笛弄聲悠韻噎重堆簑笠拍手笑歸來¶
<pb:CK-KZ_JY222_01p024a>¶
清風勁碧天澄現出家家月¶

**** 　　贈趙德備¶
但凡入道屏棄繁華早柔弱守清貧把靈臺時時拂掃塵心起¶
處宜向死前觀憑乞化做生涯餘事絕論討　日來月往勤鍊¶
先天寶默默內含光照俗縁番番顛倒無中還有此理最幽深¶
功成日行圓時自有天書詔¶

*** 　悟黃梁(本名鷰歸梁)¶
**** 　　贈劉九郎¶
人間何事最堪悲迷火院受驅馳不曾時霎暫舒眉算何日是¶
休期　況他衣飲各相隨空熱亂又奚爲明明生死眼前催放¶
<pb:CK-KZ_JY222_01p024b>¶
得下是便宜¶
　　又¶
浮名浮利兩悠悠終不道把身囚多貪多敗更多憂又著箇甚¶
來由　願人識破早抽頭從前事盡都休飄飄物外不淹留管¶
有分繼吾儔¶

*** 　秋霽¶
**** 　　繼古韻述懷¶
肥遁人家對東南萬里鯨海橫碧蘭苑芝田暖香風送不减鳳¶
城春色壽松徑裏緑茵嫩紋如織又還是鶴詔乍回猶聽九霄¶
唳　天教賦我此段嘉期寸心澄寂百慮蠲息向閑中呼童煮¶
<pb:CK-KZ_JY222_01p025a>¶
茗玉甌輕泛浪花白神爽氣和何有隔況眞常道時時默運玄¶
功湛然無爲澹然自得¶

*** 　武陵春¶
**** 　　寄七河鎮陳都統¶
美譽深仁兼孝行遠近盡談揚爲寄新詞細審詳早早悟黃梁¶
　一朶心花初綻處裊裊吐清香風散餘芳入道場廓爾露禎¶
祥¶

**** 　　寄樂亭劉嗣昌¶
道念精誠聞已久皆是宿生因何日相陪願結鄰挑剔出迷津¶
　自在逍遙隨分過兀兀養天眞火裏蓮開日轉新永永占長¶
<pb:CK-KZ_JY222_01p025b>¶
春¶

*** 　鍊丹砂(本名浪淘沙)¶
**** 　　孫義來說弟子昨夜夢丹陽眞人化弟子出家弟子言子¶
　　孫未立家道未成恐無出家縁分且只在家修行可否眞¶
　　人笑曰吾固有云無偎妻抱子神仙沒在家蓬島公豈不¶
　　知也言訖弟子覺來未知怎生因以詞贈之¶
稽首富春仙聽說根源金枷玉杻緊牽纏惟要自家心決烈休¶
道無縁　賢聖夢中言的不虛傳家縁事事待周全更望一身¶
成道果掘地尋天¶

**** 　　贈女姑郭守淵郭善知¶
<pb:CK-KZ_JY222_01p026a>¶
奉勸二汾陽略序行藏有縁身入道家鄕塵事番番宜損損捨¶
短從長　日用心香返照回光逢魔逢難敢承當盡始盡終無¶
變易决赴蓬莊¶

**** 　　贈女姑張善行¶
狂語話眞誠清衆宜聽不期白髮鬢邊生前有無常相等待著¶
甚祇迎　除是做修行心地寬平舊來熟境不相縈已過更能¶
頻改正功自圓成¶

**** 　　贈徒單姑姑¶
確志慕前程寵辱猶驚五千奥旨灼然明所以百川俱湊海窪¶
則當盈　上士處無爭柔弱爲憑外雖應物內澄清履道如斯¶
<pb:CK-KZ_JY222_01p026b>¶
常坦坦步步蓬瀛¶

*** 　悟南柯(本名南柯子)¶
**** 　　和常顯之¶
宴坐心恒適幽居興可嘉靜鳴天鼓漱雲芽吐納綿綿隨分保¶
生涯　但解安時運奚憂換物華三山瓊路信非賒未去權依¶
積翠與明霞¶

**** 　　贈樂亭劉司候¶
猿鳥誠幽伴泉石亦近鄰三竿紅日欲侵門睡起從容無事暫¶
相親　玄谷規千聖泥丸聚百神些兒功用養天眞遠害全生¶
清樂未輸君¶
<pb:CK-KZ_JY222_01p027a>¶

**** 　　溟州值雨阻道友留戀¶
落魄白雲子身無箇事縈閑思雲水下山屏策蹇攜童行化過¶
東溟　暑氣潛然退秋風分外清連連小雨未開晴有意相留¶
不放出門行¶

*** 　瑤臺第一層¶
**** 　　崔大師生辰¶
歲運推遷時正遇十月小春天老人星燦玉繩低縱銀漢高懸¶
曉來佳氣聚慶謫仙初駐雲駢應良縁漸重敷素艷復闡金蓮¶
　飄然塵情一蕩志歸清靜禀根原鼎鑪烹鍊河車搬運丹滿¶
三田洞房輝煥處會虎龍嬰姹團圓表長年傲龜齡鶴算永劫¶
<pb:CK-KZ_JY222_01p027b>¶
綿綿¶

**** 　　元宵¶
時令相催又還是元宵報春回桂輪新滿金蓮乍坼不待栽培¶
六街三市徧列鼇山輝映樓臺競追陪簇香車寶馬馳騁多才¶
　吾儕情忘企慕絳宫深處保仙胎覺花芬馥慧光明燦別是¶
歡諧玉漿瓊液泛結刀圭不讓樽罍恣開懷任鸞迎鳳引游宴¶
蓬萊¶

**** 　　吳大卿壽日¶
陰極陽升當律應黃鍾正嚴凝昔年此際素雲容裔瑞氣清英¶
玉衡潛運轉顯弧南一曜增明降仙卿漸風晴閬苑月冷蓬瀛¶
<pb:CK-KZ_JY222_01p028a>¶
　崢嶸天才富贍早年名遂與功成順天合道退身養浩同輩¶
吞聲客中開小宴會朋儔交錯霞觥醉還醒表冰姿玉骨壽占¶
椿齡¶

*** 　春從天上來¶
**** 　　贈首陽山李志朴¶
旣悟塵縁擺愛海恩山蝸利蠅名樂然拂袖絕慮忘情熟境慎¶
勿牽縈抱始終一志但兀兀莫問途程處無爲捱蕭蕭洒洒靜¶
靜清清閑中做成修鍊鍊百脉通流四體和平虎遶龍蟠氣結¶
神凝大丹一粒圓成引靈童歌舞瑞雲房滿酌瑤觥興無窮保¶
深根固蔕久視長生¶
<pb:CK-KZ_JY222_01p028b>¶

**** 　　冬至日¶
兔走烏奔競西沒東生四序潛分亞歲方迎萬戸千門歡笑共¶
慶良辰暗推移咎運正南檐愛日初新考豐凶會銀臺占候史¶
筆書雲玄元大哉造化漸梅蘂飄香檻竹偷春坦坦幽人百福¶
咸臻默默養浩全眞體沖和妙道自然理斡運蒙屯歲功成六¶
陰爻始盡復建陽純¶

*** 　桃源憶故人四首¶
**** 　　因趙元帥舍人出示用其韻¶
人生百歲誠稀少此事任誰明曉相見但開口笑管甚閑悲惱¶
　四時風月尋常好放下心腸便了雖是身難恒少到底須遲¶
<pb:CK-KZ_JY222_01p029a>¶
老¶
　　又¶
愁思俗態知多少縈遶誰能分曉方欲强追言笑翻復成憂惱¶
　春花秋月雖然好總被功名悮了纔見兒童年少又早容顔¶
老¶
　　又¶
桃源憶故人來少獨占洞天清曉追想從前失笑謾惹閑縈惱¶
　琴書活計端然好一曲山堂了了保護胎仙常少永永依黃¶
老¶
　　再用前韻(藏頭拆字)¶
<pb:CK-KZ_JY222_01p029b>¶
來萬事心頭少隱任他昏曉兀但忘談笑限誰愁惱　閑愈覺¶
沖和好後午前功了補衰顔重少檢仙無老¶

*** 　水調歌頭二首¶
**** 　　趙舍人又寫日本國人詞索和其韻¶
年華若飛矢貪愛競無休西城始逢春色轉眼又驚秋日月遞¶
相昏曉暗裏消磨人老甘逐逝波流爭似聞强健拂袖覓抽頭¶
　放心閑從體便勝封侯優游到處無繫渾似一孤舟但得自¶
家合道任使傍人笑錯忘恥亦忘憂高臥晴嵐表吟嘯對石樓¶

**** 　　趙相公壽日¶
秋色入林杪湛湛碧天長籬邊數叢黃菊次第吐清香自昔羣¶
<pb:CK-KZ_JY222_01p030a>¶
眞朝會共話人間興廢應運佐時康遽命騎鯨客飈羽下穹蒼¶
　禀天和懷信惠效忠良甘分重職調御大度愈恢張況是從¶
來聲價優渥溥霑高下民願庇餘光獻頌期君壽永與鎮安陽¶

*** 　長思仙(本名長相思)¶
**** 　　贈平山劉志常神山劉志本¶
平山劉神山劉更易俗流作道流人情誓莫留悟驊騮禁驊騮¶
燦燦神珠得自由光明常逗遛¶

**** 　　贈濱州李志持¶
李志持做修持早把心田荆棘治休教下手遲汲華池灌華池¶
劣馬顛猿不騁馳功成拜玉墀¶
<pb:CK-KZ_JY222_01p030b>¶

**** 　　贈平州劉志眞¶
慕全眞處全眞舉動行爲務正眞惟憑一志眞合天眞契天眞¶
十二時中守內眞頭頭現本眞¶

**** 　　贈平州宋志洪¶
脫樊籠離樊籠無變無遷抱始終直須顯志洪積眞功累眞功¶
眞正無私合大空鑪中丹自紅¶

*** 　步雲鞋(本名軟翻鞋)¶
**** 　　贈玄眞觀單姑等獻履鞋¶
幸遇教風開和氣洽吾懷玄眞清衆總仙才志謙和恭順垂慈¶
惠慇懃獻步雲鞋　妙手巧剜裁珠寶砌雙顋一回朝禮躡壇¶
<pb:CK-KZ_JY222_01p031a>¶
臺待他年眞行眞功滿超塵世赴蓬萊¶

*** 　浣溪沙¶
**** 　　劉姑姑生朝¶
仲夏蓂開四葉初仙姬分秀下雲輿祥光瑞氣共相扶　法性¶
殊無塵事累靈姿那有世情拘自然遐壽等麻姑¶

*** 　醉桃源¶
**** 　　趙恭善生朝¶
前期三日是蕤賓芝軿別紫宸祥煙瑞靄結氤氲同資誕玉眞¶
　才敏慧性敦淳常希道德鄰人間短景不堪陳壺天别有春¶

*** 　訴衷情¶
<pb:CK-KZ_JY222_01p031b>¶
**** 　　九日登黃崖¶
重陽又早一年期景物正凄凄憑高暢情凝望極目徹天涯¶
秋日短塞天低鴈南飛詩題紅葉酒泛黃花不醉無歸¶

*** 　木蘭花幔¶
**** 　　中秋¶
又中秋屆候日初沈夜微涼對煙障雲屏良朋益友逸興何長¶
飈然玉輪宛轉歷茫茫巨浸躍天綱碾破玻璃萬頃洞明三界¶
十方　宜將火棗交梨開清賞勝飛觴肆雅志幽懷遐襟曠迹¶
百慮俱忘爰思教風始振感重陽隱語示回陽桂樹香傳十九¶
致余極味先嘗¶
<pb:CK-KZ_JY222_01p032a>¶

**** 　　用長春眞人韻¶
憶當時穎脫道情濃世縁疎愛古洞深溪蒼松翠栢萬景齊敷¶
簞瓢粗爲遣日樂貧閑況味勝蓴蘆千古昏昏醉夢廓然一旦¶
樵蘇　瑤圖寶籙幽微精勤佩未嘗辜慶靈艷昭昭心花燦燦¶
並沒凋殂威雄猛持慧劍屏三尸六賊泯狂徒永保胎仙出入¶
往來紫府清都¶
　　又¶
嘆滔滔苦海任群迷恣漂游被有限形軀無涯愛慾一向拘囚¶
空生萬千計較況百年短景不常留貪爲名深利切豈期水遠¶
山悠　如流歲月相催宜省悟覓抽頭向太一峰前雙林樹下¶
<pb:CK-KZ_JY222_01p032b>¶
早把心收從來旣知是錯待番番放下便休休撒手縱橫無硋¶
狀同不繫之舟¶

*** 　洞仙歌¶
**** 　　述懷¶
道家門戸寂淡清虛好榮耀矜誇自無擾向午窗披玩道德南¶
華除此外閑弄絲桐一操秋光未老錦樹屏山繞適性攜笻任¶
登眺對茫茫鯨海觸目琉璃天一色何必搜窮密妙待他年功¶
滿化飛仙越煙浪雲濤直趍蓬島¶

**** 　　示門人¶
修行日用試與重提領本爲抛家顧性命下虔心苦志挫銳摧¶
<pb:CK-KZ_JY222_01p033a>¶
强忘寵辱自得神安氣定番番境上猿馬休教弄稍覺偏頗便¶
改正向閑中鍊就一粒金丹成片段萬道霞光輝映有青龍白¶
虎共扶持遍三界十方盡來稱慶¶

**** 　　九日¶
風高露冷又報重陽候過雨羣山倍明秀正披巖紅葉接徑黃¶
花堆錦繡裊裊清香依舊凝神望久思入無何有回首溪邊聽¶
長溜念人生如夢世事無涯空汨沒爭似吾家拂袖據盤石容¶
膝坐忘機看天末飄飄斷雲歸岫¶
　　又¶
素天澄徹時令秋將暮志尚清虛寄巖谷看雲中征鴈列序成¶
<pb:CK-KZ_JY222_01p033b>¶
行續復斷迤邐呱呱南度忘情眞侶共講玄玄語猶勝塵凡奮¶
名譽待欣來舞袖睡卽和衣全放下管甚紅輪西沒霎時間一¶
枕夢游仙覺來也重行錦屏深處¶

**** 　　達虎部落游仙觀醮畢衆人索¶
游仙一境上下川原秀背負高崗面長溜看峰排千刃地占三¶
陽佳氣聚相接居民淳厚黃童白叟信道崇眞久同啟哀誠薦¶
枯朽命簪裳謄奏列聖高眞頒惠渥符下宣恩赦宥釋幽塗苦¶
爽悉停酸保見在家家共沾福祐¶

*** 　昭君怨¶
**** 　　贈女姑蕭敬善等¶
<pb:CK-KZ_JY222_01p034a>¶
奉勸修眞仙衆日用全憑實行烏兔疾如梭莫蹉跎　遇景勿¶
令心動坐卧住行安靜只此是功夫合虛無¶
¶
¶
¶
¶
¶
¶
¶
¶
<pb:CK-KZ_JY222_01p034b>¶
¶
¶
¶
¶
¶
¶
¶
¶
¶
¶
