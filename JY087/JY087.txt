#-*- mode: org; -*-
#+EXPORT_ID: JY087
#+TITLE:高上玉皇本行集經 Gaoshang Yuhuang Benxing Jijing
#+WITNESS: CK-KZ JYE
#+BASEEDITION: YP
<pb:CK-KZ_JY087_01p001a>¶
玉皇本行集經序¶

文昌帝君曰天人不外一理古今祇此一心若理之所不順卽¶
心之所不安雖帝典王謨不妨修飾之潤色之期於理順心安¶
而止¶
玉皇本行集經由洞𤣥而變爲高上累經筆削率土善信俱奉¶
爲作聖之階梯成眞之津筏矣然大文不無傳習之訛註疏亦¶
多謬解之弊以致辭意矛盾章節混淆有心斯道者斷不容不¶
稍爲參酌者也是刻謹照　九天秘書玉函正文共訂政一百¶
十八字詞取其顯意取其明分章分節脈絡貫通註亦就經解¶
經不落𤣥杳虛無陋習學者試取世本同觀而共玩焉孰得孰¶
<pb:CK-KZ_JY087_01p001b>¶
失不待言而自明倘仍執一成之見謂經不當改而改經者之¶
適足以取罪則是天人有異理古今有異心矣斷乎不然¶
<pb:CK-KZ_JY087_01p002a>¶

* 玉皇本行集經序¶

孚佑帝君曰經以載道有經而道始顯註以闡經有註而經始¶
明道固賴有經也而經尤賴有註欲道顯而經明舍註無由也¶
玉皇本行集經所言者盡人合天之功成已成物之理其意深¶
其旨遠苟非有註以表章之則後學之人何所緣而入聖眞之¶
路乎然行遠者必先自邇登高者必先自卑置其卑者邇者而¶
圖其高者遠者𤣥門中無躐等之學也葢作經者有文中之意¶
有意中之文以在天之¶
玉皇譬在人之　玉皇心之有主者卽爲帝座身之從令者便¶
是諸眞此文中之意高且遠者也¶
<pb:CK-KZ_JY087_01p002b>¶
天尊憑几而錫命淸眾侍側而請業放十七大光明聖凡解脫¶
成三十種功德人鬼超昇此意中之文邇且卑者也卑邇者人¶
之所可知高遠者人之所不可知發明其所可知俾讀者了然¶
於心目之間而其所不可知者俟讀者靜會於言之外層累而¶
升由漸而入則道於此顯經於此明成眞作聖於此而得路若¶
夫侈陳虛無高談𣺌冥叢雜蕪[禾*嵗]使誦習之士煩悶厭倦揜卷¶
而不欲竟其觀殊非覺源諸子付梓之心亦非予傳註之心也¶
刻成行世願淸淨身心䖍誠諷誦仰叨¶
上帝鑒觀福有攸歸矣¶
<pb:CK-KZ_JY087_02p001a>¶
@fw1重刋道藏輯要　　　　　　　　　　　　¶

* 高上玉皇本行集經¶
　　　　　　　　　　　　　　　　文昌帝君¶
　　　　　　　　　　　　　　　　孚佑帝君合注¶

** 持誦儀式¶

　凡誦經者必先齋沐盥潄嚴整衣冠至心誠意絕念忘情於¶
　淨室中思眞如對或北面長跪或東向端坐然後朗誦¶

** 　　淨心神咒¶

#+BEGIN_VERSE
 太上台星
 　應變無停
 　驅邪縛魅
 　保命護身
 　智慧明淨¶

 心神安甯
 　三魂永久
 　魄無喪傾¶
<pb:CK-KZ_JY087_02p001b>¶

#+END_VERSE

** 　　淨口神咒¶

#+BEGIN_VERSE
 丹朱口神
 　吐[禾*嵗-丿]除氛
 　舌神正倫
 　通命養神
 　羅千齒神¶

 卻邪衞眞
 　喉神虎賁
 　氣神引津
 　心神丹元
 　令我通眞¶

 思神鍊液
 　道炁常存¶

#+END_VERSE

** 　　淨身神咒¶

#+BEGIN_VERSE
 靈寶天尊
 　安慰身形
 　法子魂魄
 　五臟𤣥冥
 　靑龍白虎¶

 隊仗紛紜
 　朱雀𤣥武
 　侍衞我眞¶

#+END_VERSE

** 　　安土地神咒¶

#+BEGIN_VERSE
 元始安鎭
 　普吿萬神
 　嶽瀆眞官
 　土地祗靈
 　左社右稷¶

 不得妄驚
 　囘向正道
 　内外澄淸
 　各安方位
 　備守壇庭¶
<pb:CK-KZ_JY087_02p002a>¶

 太上有命
 　搜捕邪精
 　護法神王
 　保衞誦經
 　皈依大道¶

 元亨利貞¶

#+END_VERSE

** 　　淨天地神咒¶

#+BEGIN_VERSE
 天地自然
 　[禾*嵗-丿]氣分散
 　洞中𤣥虛
 　晃朗太元
 　八方威神¶

 使我自然
 　靈寶符命
 　普吿九天
 　乾羅怛那
 　洞罡太𤣥¶

 斬妖縛邪
 　度人萬千
 　中山神咒
 　元始玉文
 　持誦一遍¶

 卻病延年
 　按行五嶽
 　八海知聞
 　魔王束首
 　侍衞我軒¶

 凶[禾*嵗-丿]消散
 　道炁常存¶

#+END_VERSE

** 　　金光神咒¶

#+BEGIN_VERSE
 天地𤣥宗
 　萬炁本根
 　廣修億劫
 　證吾神通
 　三界内外¶
<pb:CK-KZ_JY087_02p002b>¶

 惟道獨尊
 　體有金光
 　覆映吾身
 　視之不見
 　聽之不聞¶

 包羅天地
 　養育羣生
 　誦持萬遍
 　身有光明
 　三界侍衞¶

 五帝司迎
 　萬神朝禮
 　役使雷霆
 　鬼妖喪膽
 　精怪亡形¶

 内有霹𩆝
 　雷神隱名
 　洞慧交徹
 　五炁騰騰
 　金光速現¶

 覆護眞人¶

#+END_VERSE

** 　　祝香神咒¶

#+BEGIN_VERSE
 道由心洽
 　心假香傳
 　香爇玉爐
 　心存帝前
 　眞靈下盼¶

 仙斾臨軒
 　令(臣)關吿
 　徑達三天¶

#+END_VERSE

** 　　集靈神咒¶

#+BEGIN_VERSE
 琳琅振響
 　世界肅淸
 　河海靜默
 　山嶽吞雲
 　五靈合炁¶
<pb:CK-KZ_JY087_02p003a>¶

 三辰吐芬
 　昊天勅命
 　召集羣眞
 　十方大帝
 　兵馬紛紜¶

 率領部眾
 　環列壇庭
 　神王侍衞
 　威將隨臨
 　鬼精滅爽¶

 邪魔摧傾
 　天無雜[禾*嵗-丿]
 　地鮮妖氛
 　空明洞慧
 　上達玉京¶

#+END_VERSE

*** 　　　　　開經偈¶

#+BEGIN_VERSE
 　　　　寂寂至無踪
 　　　　　　虛峙劫仭阿¶

 　　　　豁落洞𤣥文
 　　　　　　誰測此幽遐¶

 　　　　一入大乘路
 　　　　　　孰計年劫多¶

 　　　　不生亦不滅
 　　　　　　欲生因蓮花¶

 　　　　超凌三界途
 　　　　　　慈心解世羅¶

 　　　　眞人無上德
 　　　　　　世世爲仙家¶
<pb:CK-KZ_JY087_02p003b>¶

#+END_VERSE

** 玉光普照天尊(三稱)¶

** 　　　　　長跪禮奉¶

#+BEGIN_VERSE
 　　　　仰啟三淸境
 　　　　　　無上三寶尊¶

 　　　　仰啟大羅天
 　　　　　　無上𤣥穹主¶

 　　　　仰啟三淸界
 　　　　　　侍宸諸眞眾¶

 　　　　妙道難思議
 　　　　　　造入資𤣥門¶

 　　　　妙經抉𤣥藴
 　　　　　　導引塵迷趣¶

 　　　　(臣)今淨三業
 　　　　　　口誦及心持¶

 　　　　惟願大慈悲
 　　　　　　開受(臣)所請¶

 　　　　慈光燭卑賤
 　　　　　　聰聽聆音聲¶
<pb:CK-KZ_JY087_02p004a>¶

 　　　　願(臣)諷誦時
 　　　　　　響徹十方界¶

 　　　　成就一切願
 　　　　　　如經所稱述¶

 　　　　從此漸進修
 　　　　　　成道事諸聖¶

#+END_VERSE

　仰啟上吿也三淸境玉淸聖境上淸眞境太淸仙境三寶尊¶
　元始爲天寶尊道君爲靈寶尊老君爲神寶尊無上無可加¶
　也大羅天至大之天𤣥穹主諸天之主稱　玉帝也帝居曰¶
　宸　玉帝爲萬天之尊則所居曰宸宜也諸眞眾天眞大聖¶
　神王靈童玉女皆是抉者决也如决水之流放乎四海也此¶
　言　玉帝之至妙大道不可思議皆由眞知力行造入𤣥妙¶
　之門也妙經謂此經也𤣥藴云者抉出𤣥奧之藴導引塵俗¶
<pb:CK-KZ_JY087_02p004b>¶
　迷人脫其業趣也臣誦經者自稱也三業身口心之業也口¶
　中諷誦心中受持惟願　玉帝垂大慈悲受其所請慈光照¶
　及卑賤神聰聆其音聲且願諷經之法音響徹十方諸界成¶
　就一切善願如經中所稱述而從此漸次進修得成大道以¶
　奉事三淸玉帝諸眞眾也¶

　　至心皈命禮(至心乃誠恪不二之意世本作志心者非)¶
玉淸聖境淸微天宮鬱羅蕭臺之中森羅淨[雨/⺡*𢎞]之上現有爲之¶
梵相具無極之神通敷演眞𤣥破無有色空之礙拯提趣類絕¶
智愚高下之分妙用難窺靈機罔測大悲大願大聖大慈無量¶
度人元始天尊¶
<pb:CK-KZ_JY087_02p005a>¶

　玉淸如玉之淸　元始所處之境也淸者纎塵不染微者微¶
　𣺌無際　元始所居之宮也芳鬱疎羅蕭然眞淸　元始所¶
　坐之臺也但見萬象森然羅列於下而其境其宮其臺淨霐¶
　幽深而處乎其上焉現有作爲之妙相具無窮極之神通敷¶
　宣演說至眞𤣥理點破世間一切障礙拯提世間一切品類¶
　有與色指現在言無與空指未來言四者皆心之累智愚以¶
　姿質言高下以地位言拯提絕無分別也其妙用無方難以¶
　窺視其靈機活潑難以測度大悲憐世心切也大願志願無¶
　窮也大聖聖中之極也大慈撫育羣生也無量度人接引無¶
　限量也元大也始初也天尊諸天所共尊也¶
<pb:CK-KZ_JY087_02p005b>¶

** 　　至心皈命禮¶

上淸眞境禹餘天宮紫微瓊臺之中𤣥都玉京之上接元始虛¶
皇之統系超西那玉國之根苗入黍米珠盡挹眞𤣥之精粹在¶
香林苑屢談秘要之筌蹄妙德難思神通莫擬大悲大願大聖¶
大慈無量度人靈寶天尊¶

　處上淸至眞之妙境居禹餘元白之天宮萬寶莊嚴高而莫¶
　並體元行化接　元始虛皇之統系也西那玉國爲　玉帝¶
　降生處卽光嚴妙樂國也　靈寶天尊抱送　玉帝是玉國¶
　根苗由　靈寶天尊而超也黍米成珠盡挹眞𤣥而得其精¶
　粹香林作苑屢談秘要而發其筌蹄妙德難以思維神通莫¶
<pb:CK-KZ_JY087_02p006a>¶
　可比擬大悲大願大聖大慈無量度人是爲靈寶天尊謂靈¶
　運道寶也¶

** 　　至心皈命禮¶

太淸仙境大赤天宮巍巍金闕之高𣺌𣺌瓊霄之上降生於無¶
量數劫說法於萬二千天五千秘言融三才之妙道八十餘度¶
接六趣之眾生聖德崇高𤣥功廣博大悲大願大聖大慈無量¶
度人降生天尊¶

　太淸仙境𤣥光之顯著也大赤天宮彩霞之徧覆也巍巍乎¶
　金闕之高而無倫𣺌𣺌乎瓊霄之上而莫並化身無量數劫¶
　降生何其神也談道萬二千天說法何其廣也五千秘言融¶
<pb:CK-KZ_JY087_02p006b>¶
　貫乎天地人三才之妙道八十一化接引乎天人魔鬼獄畜¶
　六等之眾生聖德崇高𤣥功廣博大悲大願大聖大慈無量¶
　度人是爲降生天尊謂生生不息也¶

** 　　至心皈命禮¶

妙有眞境彌羅上宮曩示現國王之身卽根本帝尊之質始相¶
湛寂實至𤣥至妙以難言嗣位繼傳妙無等無倫而相踵聖父¶
之慈悲父至尊之最上尊稱讚難窮皈依莫盡大悲大願大聖¶
大慈光嚴妙樂國王聖父天尊¶

　妙有二字承上三淸境來謂三淸境尙屬虛無至此始有象¶
　可憑而所有仍介虛無故曰妙有彌無所不到羅無所不包¶
<pb:CK-KZ_JY087_02p007a>¶
　現示國王之身植根　玉帝之質得道化之始具聖神之相¶
　湛然常淸寂然常靜𤣥遠神妙難以言形嗣位繼傳德莫與¶
　並誠聖父之慈悲父至尊之最上尊也此聖父至尊對　玉¶
　帝而言下聖父天尊方稱妙樂國王¶

** 　　至心皈命禮¶

妙有眞境彌羅内宮慈顏烜春日之和懿範凛秋霜之肅純全¶
梵炁先天地以素存化現妙身厯后[女*㔾]而示應具一炁胚胎之¶
始寓帝身生化之殊萬化祖根眾生慈母大悲大願大聖大慈¶
寶月光皇后聖母元君¶

　天地以素爲質聖母純全眞炁先天地而存其素也胚形氣¶
<pb:CK-KZ_JY087_02p007b>¶
　初立也胎形氣稍全也具一炁胚胎之始者具坤元眞炁胚¶
　胎　帝身之始也寓　帝身生化之殊者　玉帝道身生化¶
　寓於聖母而顯其殊異也葢　玉帝分萬化統眾生皆由聖¶
　母誕生謂非萬化祖根眾生慈母乎¶

** 　　至心皈命禮¶

紫金金闕白玉玉京住妙有之境中處𤣥眞之天上功成道備¶
故妙相卓冠於諸天心廣體胖故慈光徧燭於三界位尊而上¶
極無上道妙而𤣥之又𤣥眞聖宗師天人依仗大悲大願大聖¶
大慈穹蒼聖主玉皇大天尊¶

　紫金白玉謂　玉帝京闕神光寶色與金玉無二非眞金玉¶
<pb:CK-KZ_JY087_02p008a>¶
　也普度功成至眞道備故妙相莊嚴卓然冠乎諸天廣寬平¶
　也胖安舒也光燭三界事見後文上極無上位尊無比之稱¶
　𤣥之又𤣥道高難窮之謂穹蒼諸天總名此讚　玉帝體統¶
　之尊¶

** 　　至心皈命禮¶

光嚴國内妙樂土中聖母凝神夢於虛無道君授玉質於恍惚¶
慈愛和遜弗貪萬乘之尊榮忍辱仁柔不憚億劫之修累功高¶
無比德重難踰大悲大願大聖大慈現無量功德之身玉皇大¶
天尊¶

　聖母感異夢而生　玉帝本屬𤣥妙故云虛無道君以金嬰¶
<pb:CK-KZ_JY087_02p008b>¶
　而𢌿聖母本屬杳㝠故云恍惚慈愛和遜不貪君位之尊崇¶
　榮貴忍辱仁柔不憚億劫之修德累功無量功德卽蕩蕩無¶
　能名之謂宜乎果證玉帝也此讚功德之大¶

** 　　至心皈命禮¶

尊居帝位高處天宮徧遊於一切白玉京中普現於十方黃金¶
闕内定而能應去來自在以無拘合而可分變化圓通而莫測¶
演淸淨解脫之道濟沉迷憂苦之徒自然而然非識可識大悲¶
大願大聖大慈現淸淨自然之身玉皇大天尊¶

　定不動也能應隨事順應也以心言卽大學定靜安慮之意¶
　來去自在無有拘束以身言卽中庸無入不自得之意合則¶
<pb:CK-KZ_JY087_02p009a>¶
　爲一分則爲萬變化圓通莫可測度卽孟子左右逢原之意¶
　演淸淨解脫之道濟沉迷憂苦之徒皆出自然不假勉强非¶
　尋常所可測識淸淨自然卽不思不勉從容中道之謂此讚¶
　聖德之純¶

** 　　至心皈命禮¶

昔爲王嗣苦建𤣥功三千餘劫之修行有如一日億萬生靈之¶
拯度廣及十方雖法身由胎臟之胚腪諒聖體本道原之變化¶
不壞不滅杳亡杳存大悲大願大聖大慈現神明堅固不壞眞¶
空無上法身玉皇大天尊¶

　昔爲光嚴之嗣苦積無量之功三千餘劫之修行有如一日¶
<pb:CK-KZ_JY087_02p009b>¶
　而不改億萬生靈之拯度廣及十方而無遺雖法身根諸聖¶
　母出於胎臟之胚腪而聖體從來未有實本道原之變化終¶
　不壞永不滅杳無而實有杳存而若無惟神明斯以存亡莫¶
　測大而化也惟堅固所由永無壞滅金剛身也非聖體之眞¶
　空何能如是無上法身卽無等無倫之謂此讚聖果之久¶

** 　　長跪懴悔¶

　(臣)等自從無始劫　無明煩惱覆眞心　常行殺盜與邪淫¶
　兩舌妄言並綺語　誹謗大乘眞正教　鬬亂親朋離間人¶
　貪嗔癡暗縱三心　喜怒愛惡增七慢　厯劫罪根難記憶¶
　多生業垢莫能量　皈依上聖大慈悲　發露眞心伸懴悔¶
<pb:CK-KZ_JY087_02p010a>¶
　萬劫千生諸罪垢　願從懴悔盡消除　將此身心奉上眞¶
　惟願罪根悉原宥¶

　無始劫無始以來之劫數也無明心昏昧也煩惱煩亂懊惱¶
　也覆如物之䝉覆也心有所覆故或行殺盜或行邪淫或兩¶
　舌而搬說是非或綺語而巧言亂聽或造言誹謗儒釋道大¶
　乘之正教或鬬亂親朋之情分或離間人家之骨肉或貪求¶
　無厭或嗔恨不休或癡迷不悟暗縱其三心或遂意而喜或¶
　拂心而怒或愛有所偏或惡有所僻連上三心共成七慢厯¶
　劫罪根難以記憶多生業垢莫能稱量今旣皈依上聖發露¶
　改過之眞心願所作罪垢從此消除將此現具身心永奉上¶
<pb:CK-KZ_JY087_02p010b>¶
　眞而原宥已往之罪根焉¶

** 　　至心發願¶

　願眼常覩玉毫相　願耳常聞說法聲　願鼻常嗅眾妙香¶
　願舌常讚無上道　願身不染邪淫[禾*嵗-丿]　願意常存正信心¶
　發願上報四重恩　發願下濟三塗苦　廣運慈悲憐一切¶
　廣行方便度眾生　仰惟玉帝大慈悲　加護願心悉成就¶
　玉毫相玉毫光中之妙相說法聲眞聖說法之妙音眾妙香¶
　眾聖身中自然之香無上道至極無可復加之道不染邪淫¶
　則心正矣常存正信則意誠矣四恩天地日月皇王父母也¶
　三塗色塗愛塗貪塗也苦心神形三重之苦也願廣運此本¶
<pb:CK-KZ_JY087_02p011a>¶
　然之慈悲大行方便普度眾生倘非玉帝加意保護則此願¶
　何能成就乎¶

** 　　至心朝禮¶

太上無極大道¶

三十六部尊經¶

𤣥中大法宗師¶

** 　　𤣥藴咒¶

#+BEGIN_VERSE
 大哉元始
 　無量度人
 　演淸淨教
 　登引天眞
 　𤣥座說法¶

 寂然無聲
 　玉帝放光
 　喜慶難言
 　是爲心傳
 　亦曰天根¶

 大圓滿咒
 　瑤章洞文
 　集以成書
 　敷落神眞¶
<pb:CK-KZ_JY087_02p011b>¶

#+END_VERSE

　大哉　元始天尊其度人之心殆不可限量也演淸淨之教¶
　登進接引乎天眞𤣥座說法寂然無聲言　天尊說法之妙¶
　聞者皆莫能讚一詞也當　玉帝放光諸天喜慶之時　天¶
　尊乘機應會演此妙經旣爲厯聖之心傳亦卽造化之根柢¶
　大圓滿咒舉集中最要者而言瑶章洞文瓊瑶之章大洞之¶
　文也集以成書者集　玉帝之功行曁諸眞之請問以成一¶
　書也敷落神眞者敷布落成登引神眞垂至教於無窮也¶
　(臣)今東向誦　願與天齊并　存亡俱證果　永度愛河津¶
　東爲甲木萬類之生方也於時爲春於卦爲震皆發榮揚厲¶
　之候故誦宜東向也東向坐誦願化身如天之久遠而存者¶
<pb:CK-KZ_JY087_02p012a>¶
　亡者悉成道果永出愛河之迷津則注想稱揚豈容已乎¶
　注想　金容稱揚　寶誥¶

** 　　至心皈命禮¶

太上彌羅無上天妙有𤣥眞境𣺌𣺌紫金闕太微玉淸宮無極¶
無上聖廓落發光明寂寂浩無宗𤣥範總十方湛寂眞常道恢¶
漠大神通玉皇大天尊𤣥穹高上帝¶

　太上太虛也彌羅無上天無極至上之天也𤣥眞境𤣥象變¶
　化之眞城也𣺌𣺌無際之意太微玉淸宮　玉帝所居之宮¶
　太上𤣥微絕無塵染也無極以道言無上以位言廓落崇閎¶
　光明顯著又寂寂然不可測識浩浩然無有根柢也𤣥範總¶
<pb:CK-KZ_JY087_02p012b>¶
　十方道範爲十方之主也湛寂眞常道湛淸寂靜眞常不可¶
　移易之道也恢漠大神通恢恢無量漠漠無朕最大之神通¶
　也　玉帝爲萬天之尊故曰高¶

　每誥句貫聖號計十拜或諷全誥畢禮聖號九拜北向跪諷¶
　東向坐諷皆可¶

** 　　開經讚¶

#+BEGIN_VERSE
 太極分高厚
 　輕淸上屬天
 　人能修至道
 　身迺作神仙¶

 行滿三千數
 　時丁四萬年
 　丹臺開寶笈
 　金口永流傳¶

#+END_VERSE

大聖玉皇赦罪大天尊(三稱三拜)¶
<pb:CK-KZ_JY087_02p013a>¶
@fw1重刋道藏輯要　　　　　　　　　　　　箕集一¶

* 高上玉皇本行集經卷上¶

** 　　淸微天宮神通品第一¶

爾時¶
元始天尊在淸微天中玉京金闕七寶𤣥苑　玉皇宮殿陞光¶
明座與無鞅數眾宣說靈寶淸淨眞一不二法門¶

　爾時此經將演之時也淸微天中乃　元始天尊所居之處¶
　而曰　玉皇宮殿者　玉皇之行宮寄在淸微天也白玉爲¶
　京黃金爲闕七寶爲苑是時　元始天尊居　玉皇宮殿陞¶
　大光明寶座與無量眞眾宣說𤣥靈妙寶淸淨不染至眞𤣥　¶
<pb:CK-KZ_JY087_02p013b>¶
　一無間無雜不二之法門七寶者碧土瑤階丹陛琉璃宮虬¶
　文壁白玉城金光色是也或謂金闕玉京惟　玉帝有之似¶
　於淸微天無涉殊不知　元始寶號原稱金闕上帝則金闕¶
　玉京原在淸微天内矣而　玉帝誥内亦稱太微玉淸宮則¶
　夫玉淸聖境　玉帝獨無行殿乎第玉淸境妙於虛彌羅天¶
　妙於有也下文夜光玉女節亦有三淸境界金闕玉京則可¶
　知統同而不得專屬矣只味一虛字有字便自豁然¶

是時¶
玉皇尊帝與諸天眞飛天大聖無極神王靈童玉女九千萬人¶
淸齋建節侍在側焉¶
<pb:CK-KZ_JY087_02p014a>¶

　天眞天仙眞人也飛天大聖飛昇於天之大聖也無極神王¶
　三千大千無窮極之神王也靈童玉女得少陽少陰之眞炁¶
　者也九千萬人言其眾也凡此皆持淸齋建寶節相率而侍¶
　光明座之側焉侍側統　玉帝在內葢　元始爲造化之祖¶
　玉帝雖尊亦在弟子之列故侍側¶

於是　玉帝知時欲至卽於會前舉六通力放大光明徧照諸¶
天無極梵刹一切境界皆大震動十方無極一切世界俱同瑠¶
璃玻瓈無有隔礙¶

　玉帝知傳經之時已至卽於　元始會前彰舉視通聽通神¶
　觸通神會通夙神通豫照通六等之法力放至大之光明徧¶
<pb:CK-KZ_JY087_02p014b>¶
　照諸天之𤣥梵宮刹一切神眞之境界皆震驚聳動極十方¶
　一切仙佛之世界俱同瑠璃玻瓈之光明瑩徹而無一毫之¶
　隔礙焉¶

十方聖眾並乘五色瓊輪琅輿碧輦九色𤣥龍十絕羽葢麟舞¶
鳳唱嘯歌雝雝靈[女*㔾]散花金童揚烟讚詠洞章浮空而來¶

　於斯時也十方聖眾並乘五色瓊玉之輪琅玕之輿蒼碧之¶
　輦駕九色𤣥化之神龍建十絕所無之羽葢十絕謂上下八¶
　方之盡處麒麟鳳凰舞唱前導嘯聲和雅如歌音之婉轉隨¶
　侍之靈[女*(氾-氵)]金童或散布奇花或揚拂爐烟讚詠大洞寶章同¶
　護仙駕浮空而來集帝京焉葢爲帝光之所被者如此此指¶
<pb:CK-KZ_JY087_02p015a>¶
　眾仙言¶

是時梵天一切金仙大乘菩薩四眾八部承斯光照皆乘金碧¶
飛雲玉輿九霞流景慶霄四會三辰吐芳飛香八凑旋繞道前¶
雨眾妙花如雲而下徧覆會前¶

　不但此也又見梵天一切大覺之金仙了悟大乘之菩薩天¶
　神魔鬼之四眾天龍之八部承　帝光之照皆駕金碧飛雲¶
　之寶輿披九霞之彩服霞有九色流散妙景如綵服之絢爛¶
　也慶霄四會乘吉慶之良宵四方來會也霄與宵同三辰日¶
　月星也吐芳飛香葢三辰得陰陽之眞炁有自然之芳香也¶
　八凑八方眾聖一時環凑也雨落奇花如雲垂下此眾聖各¶
<pb:CK-KZ_JY087_02p015b>¶
　顯神通也葢爲　帝光之所被者又如此此指諸佛言¶

是時　帝光徧照諸天下燭十方無極世界同𤣥都境凡彼人¶
間上近九天通接交連至親至邇凡彼下方無極世界山陵坡¶
坂溝澗谿谷緬平如掌六合至邇三境非遼天寶臺殿星羅人¶
間瓊瑤瑰玉朗耀雲衢七寶欄楯以界道路玉樹仙花蒨燦珠¶
實景秀丹田芝草綿覆¶

　是時　玉帝之光旣上照乎諸天而無不徧自下燭乎世界¶
　而無不周上天下地晶瑩澄徹同於𤣥都之境　玉帝所居¶
　人所難到故曰𤣥都人間地處至卑承斯光照與九天通明¶
　相接交互連合極其親近如地中高大之山陵崎嶇之坡坂¶
<pb:CK-KZ_JY087_02p016a>¶
　汙下之溝澗谿谷一經　帝光緬然平正如掌六合之大至¶
　邇也三淸之境非遥也諸天珍寶之臺殿如星辰之羅布於¶
　人間臺殿中瓊瑶瑰玉燦然朗耀於雲衢七寶之欄楯橫𥪡¶
　分界乎道路瓊枝之玉樹奇瑞之仙花莫不呈妙景吐異秀¶
　丹田中之靈芝瑶草如綿之徧覆而下界無不見焉此節極¶
　形　帝光下照之妙徧照諸天句承上說下是過脉語不重¶

時彼下方皆見諸天鈞天妙樂隨光旋轉自然振響又復皆見¶
鸞嘯鳳唱飛鳴應節龍戲麟盤翔舞天端諸天寶花零亂散落¶
徧滿道路是時凡聖駭異幽暗開光天人悅慶踴躍歡欣凡夫¶
學士盡得飛昇仰觀劫仭寶臺俯眄紫雲彌羅是諸世界一切¶
<pb:CK-KZ_JY087_02p016b>¶
人民咸臻道炁白首皺面皆得化度紺髮朱顔少壯幼稚轉增¶
形容光澤美好苦惱痊平普䝉解脫安樂快然天下歌謡欣國¶
太平¶

　上節言天人通接交連下方之人旣見臺殿瓊瑰等類已又¶
　見諸天所奏之樂隨　帝光旋轉自然聲振音響天上之樂¶
　不調自勻故曰鈞天祥鸞靈鳳飛鳴悉應乎節奏神龍瑞麟¶
　翶翔戲舞乎天端諸天所散之寶花絡繹繽紛充塞乎道路¶
　此時凡夫聖人無不駭異幽陰之所黑暗之處無不開光天¶
　上人間無不喜樂無知之凡夫學道之士人無不飛昇仰焉¶
　觀劫仭高隆之臺八尺曰仭累劫不壞故曰劫仭俯焉眄紫¶
<pb:CK-KZ_JY087_02p017a>¶
　雲彌羅之境是諸世界一切人民不已同臻道域乎但見白¶
　首皺面之老得　帝光化度變爲紺髮朱顔少壯幼稚之人¶
　轉增形容而光澤美好眾苦諸惱痊泰安平盡皆解脫天下¶
　熙熙皥皥而享太平之福焉此節極形　帝光度人之妙¶

當邇之時神風遐著萬炁揚津天震地裂枯骨更生沈尸飛魄¶
皆得復形酆都鐵圍長夜九幽卽時破壞地獄苦魂化生諸天¶
三惡道苦一時解脫時諸罪眾以斯光力得生十方諸大天宮¶
　當斯時也　帝之神風遐邇皆著太和洋溢萬炁皆發揚津¶
　潤天震而風雨節寒暑時焉地裂而五穀成百貨出焉已枯¶
　之骨更得囘生沉滯之尸飛散之魄皆復原形酆都大鐵圍¶
<pb:CK-KZ_JY087_02p017b>¶
　山大鐵圍城冥冥長夜黑暗九幽卽時破壞地獄受苦之魂¶
　化生諸天而在地獄餓鬼畜生三惡苦道中者莫不解脫是¶
　時受罪等眾仰仗　帝光得生諸大天宮此一節極形　帝¶
　光度鬼之妙¶

爾時　玉帝卽分其身徧於十方諸大天宮令諸天宮自然化¶
現白玉爲京黃金爲闕七寶𤣥苑大光明殿具光明座幢節旛¶
葢異寶奇花徧布是處爾時　玉帝卽以所分之身徧於是處¶
白玉京中黃金闕内七寶𤣥苑大光明殿光明座上普爲十方¶
演說淸淨解脫之道¶

　人鬼胥度之後　玉帝更分化法身徧及於諸大天宮令諸¶
<pb:CK-KZ_JY087_02p018a>¶
　大天宮自然現出白玉京城黃金闕庭七寶𤣥苑大光明殿¶
　大光明座法幢旌節龍旛華葢珍異之寶奇麗之花徧布是¶
　處且以所分之身徧在諸大天宮玉京金闕𤣥苑之中御大¶
　光明殿陞大光明座普爲十方罪眾演說眞淸眞淨悟解超¶
　脫之道¶

時化　玉帝各以無量天眞大聖妙行眞人靈𡚱玉女侍列左¶
右是諸玉女顔容姝妙端麗奇特天珍異寶莊嚴身相言音淸¶
徹眾所樂聞是諸玉女其身復出微妙解脫自然之香是香芬¶
馥周遍諸天極妙樂土及諸大地一切福處¶

　妙行功行已臻神妙故稱眞人姝妙姣好也奇特出眾也自¶
<pb:CK-KZ_JY087_02p018b>¶
　然之香身所自具非尋常蘭麝也福處聚福之處也此節略¶
　言天眞大聖而獨詳玉女者以天眞大聖人所習聞玉女之¶
　神通則未之知也故詳言之且其身胡爲而有香胡爲而出¶
　微妙解脫自然之香是皆　玉帝沉浸濃郁本大神通而醖¶
　釀於玉女之身玉女又能修諸妙行有以承受而發越之故¶
　其香於以周遍而廣覆也¶

六道一切眾生聞是香者普䝉開度所謂天道人道魔道地獄¶
道餓鬼道畜生道若諸天道一切天人或有能聞是此香者五¶
衰四相永得消除轉增天福若諸人道王臣兆庶或有能聞是¶
此香者卽得人天長夀之樂身或滅度乃得脫殻尸解之道若¶
<pb:CK-KZ_JY087_02p019a>¶
諸魔道一切諸魔或有能聞是此香者安處天宮鬬戰之苦各¶
得休息若諸地獄道一切罪魂或有能聞是此香者離地獄苦¶
得淨土樂若諸餓鬼道一切餓鬼或有能聞是此香者卽得飽¶
滿無饑渴惱若諸畜生道一切畜生或有能聞是此香者脫畜¶
生苦得智慧樂¶

　六道猶六路也天道有六等卽佛典所謂界也一曰色界二¶
　曰欲界三曰無色界四曰無欲界五曰淸靜界六曰香馥界¶
　凡生前作善淺深沒後生天卽視其淺深而各置一路香馥¶
　界乃最上之一路也天人非天仙眞人乃止知修善不明大¶
　道故雖生天而未能免劫者天福享盡卽入輪迴五衰耳聾¶
<pb:CK-KZ_JY087_02p019b>¶
　目瞶腰痠手卷腳軟四相羸瘦困憊鬚髮白面顔龍鍾天福¶
　增則無是患矣人天長夀之樂者在人爲地行之仙在天爲¶
　不壞之身也滅死也度超脫也葢人之有身猶物之有殻聞¶
　玉女自然之香卽得超脫猶物之脫殻而羽化也諸魔如修¶
　羅夜乂等類北陰山六洞天宮魔王所居之處常好戰鬬聞¶
　香則休兵息戰淸閒自在安處天宮也酆都鐵圍拘囚罪魂¶
　之所聞玉女身香卽時破壞故得離地獄餓鬼之喉如針口¶
　常出火涓滴不下聞玉女身香則喉開食進腹內淸涼故得¶
　飽滿畜生之性最蠢聞玉女身香脫其毛皮復其靈明故得¶
　智慧香之所及拯救四生六道如此異哉其香乎大哉其香¶
<pb:CK-KZ_JY087_02p020a>¶
　乎至哉其香乎¶

爾時諸生天罪眾旣得生是勝天宮已緣承慈光攝受之故便¶
得覺悟各各明了罪福因緣與諸眷屬作天伎樂來詣　帝前¶
是諸眾等各各含悲俱發聲言臣等前後經千劫萬劫不見三¶
光常處黑暗三惡道中多受苦惱伏䝉　上帝方便放光愍救¶
我等皆生天上是諸惡業悉皆滅盡無諸繫滯皆得往生仰朝¶

　上帝各到道前是諸生天一切罪眾說是語已稽首復位¶
　爾時諸罪眾得生無上天宮雖因聞香解脫實緣承受　玉¶
　帝大慈光明接引之故方得覺悟各得通明了徹受罪之惡¶
　因獲福之善緣於是率其諸親眷屬奏天上技藝妙樂來至¶
<pb:CK-KZ_JY087_02p020b>¶
　帝前感激流涕異口同聲俱曰臣等前前後後共經厯過千¶
　劫萬劫不見日月星三光常處九幽長夜墮於獄鬼畜三惡¶
　道中受諸苦惱自分無有出期伏䝉　上帝普行方便大放¶
　光明救拔我等得生天上凡諸宿業往愆全歸消滅朝拜光¶
　明寶座瞻仰　元始天尊道會之前眞是萬劫難逢之事說¶
　是語畢各各再拜稽首而復其侍立之位焉此一節結上文¶

*** 　　玉帝放光度脫之意以起下文妙音之端¶

爾時　玉帝出大妙音普告十方諸天聖眾汝等諦聽此諸罪¶
眾曠劫以來縱無明性造十惡業六塵徧染三業縈[纏-丶]肆意任¶
心曾無覺悟陰罪陽過日積月深背道違眞順邪棄正舉心運¶
<pb:CK-KZ_JY087_02p021a>¶
念動結愆尤遂使命過之後身落三塗不得解脫若非今日遇¶
是法會何由出離¶

　爾時各處化身　玉帝同時俱發淸妙之音普告十方諸天¶
　聖眾曰汝等敬聽朕言此等罪眾乃自厯劫以來縱昏昧不¶
　明之性造殺生偷盜邪淫兩舌惡口綺語妄言及貪欲嗔憾¶
　癡迷之十惡縱無明性故口耳鼻舌身意之六塵徧染而不¶
　能滌除造十惡業故身口心之三業縈[纏-丶]而不能解脫肆放¶
　其意任縱其心曾無覺悟之期人所不見之陰罪人所共聞¶
　之陽過日日而積月月而深背畔大道違逆眞教順從邪途¶
　棄舍正路存心動念種種俱結愆尤以致身死之後或落地¶
<pb:CK-KZ_JY087_02p021b>¶
　獄或落餓鬼或落畜生沉淪三惡道中永無出脫之期殊堪¶
　憫惻若非今日遇此法會妙筵何由出離苦業哉¶

爾時諸天化身　玉帝卽以神通不動其所移接天人皆令得¶
至淸微天宮玉淸聖境　元始會下是諸眾等不覺不知是時¶

　天尊及會眾等見是十方　玉帝化身普皆來集¶

天尊會前如無邊明鏡照諸影像互相容入時諸大眾稽首瞻¶
仰¶

玉帝化身聖中最尊增長淸信益加志樂心無退轉起大堅固¶

　當妙音開度之後諸天化身　玉帝各具最大神通巍然不¶
　動似未見其離卻方所而凡屬慈光接引之天人皆隨駕而¶
<pb:CK-KZ_JY087_02p022a>¶
　齊集道會之前此諸天人有知而若無知也有覺而若無覺¶
　也渾渾穆穆焉而已是時　天尊及會眾等見　帝身如無¶
　邊之明鏡光亮瑩徹將各天宮所分化之法身形像互相含¶
　容納入以萬歸千以千納百以百併十以十合一大眾等不¶
　覺稽首瞻仰極口稱讚增長其淸淨誠信之心益加志樂而¶
　向道不囘消除其退諉轉避之思起大堅固而拳拳服膺焉¶
　自首節至此總讚　玉帝神通之大所以後列十七光首則¶
　曰大神通者葢神通已不可測更加以大則巍巍蕩蕩非言¶
　思擬議之所能及矣故光末以無能勝殿之大矣至矣¶

時諸天人邇得生天忽覩　天尊勝會道場淸淨第一無爲功¶
<pb:CK-KZ_JY087_02p022b>¶
德之所莊嚴踴躍歡喜一時作禮歎未曾有爾時十方諸化¶
玉帝俱復一體坐法座中法筵淸眾俱願欲聞¶

玉帝本行修證未敢議問¶

　時諸天人獲承　玉帝慈光得至淸微天上忽覩　元始天¶
　尊勝會道場至淸至淨妙極無加然雖幽深𤣥遠渾穆無爲¶
　而功德之所卻又自然莊嚴不覺五體投地歎爲希有諸化¶
　身　玉帝見天人踴躍歡喜如此亦收攝神通復爲一體坐¶
　光明法座之中或去或來倐分倐合𤣥妙莫測法筵大眾俱¶
　欲願聞　玉帝本行修證之由而未敢擬議請問焉此一節¶
　爲　元始天尊宣說　玉帝化身之張本故將勝會道場帶¶
<pb:CK-KZ_JY087_02p023a>¶
　讚數句¶

於是　天尊普告四眾言往昔有國名號光嚴妙樂其國王者¶
名曰淨德時王有后名寶月光其王無嗣嘗因一日作是思維¶
我今將老而無太子身或崩殁社稷宗廟委付何人作是念已¶
卽便勅下詔諸道眾於諸宮殿依諸科教懸諸旛葢淸淨嚴潔¶
廣陳供養六時行道徧禱眞聖已經半載不退初心¶

　妙樂國在西海外慧靈山作是思維想念是事思慮圖維也¶
　王無太子慮社稷宗廟無人承受作此念已竟傳下勅旨詔¶
　諸道門淸眾於各宮殿之中依諸科儀教典懸諸彩旛寶葢¶
　齋明以淸淨其內盛服以嚴潔其外廣陳品物以作供養於¶
<pb:CK-KZ_JY087_02p023b>¶
　白日六時中行香演道禱祝眞聖半載不退初心其尊崇大¶
　道䖍誠永久可知¶

忽從一夜寶月光皇后夢　太上道君與諸至眞金姿玉質淸¶
淨之儔駕五色龍輿擁耀景旌蔭明霞葢是時太上道君安坐¶
龍輿抱一金嬰身諸毫孔放百億光照諸宮殿作百寶色幢節¶
前導浮空而來是時皇后心生歡喜恭敬禮接長跪道前曰¶
道君言今王無嗣願乞此子爲社稷主伏願慈悲哀憫聽許爾¶
時　道君答皇后言願特賜汝是時皇后禮謝　道君而乃收¶
之皇后收已便從夢歸覺而有娠懷胎一年於丙午𡻕正月九¶
日午時誕於王宮¶
<pb:CK-KZ_JY087_02p024a>¶

　忽從一夜寶月光皇后夢　太上道君與諸至聖眞人皆金¶
　姿玉質淸淨不染之輩乘五色之龍車擁簇光耀妙景之旌¶
　節蔭罩明輝霞光之寶葢安坐龍車之中抱一金嬰其嬰身¶
　諸毫孔內放出無數祥光照映王之宮殿皆成百寶華彩之¶
　色法幢旌節在前引導凌空而來是時皇后恭敬禮拜求此¶
　嬰爲王之太子　道君遂准其請答言願特賜汝皇后覺而¶
　有娠懷胎一年得四時之全氣丙午正月九日午時皆陽數¶
　也　玉帝初生之異如此¶

當生之時身寶光𦦨充滿王國色相妙好觀者無厭幼而敏慧¶
長而慈仁於其國中所有庫藏一切財寶盡將散施窮乏困苦¶
<pb:CK-KZ_JY087_02p024b>¶
𩻴寡孤獨無所依怙饑饉癃殘一切眾生仁愛和遜歌謡有道¶
化及遐方天下仰從歸仁太子父王加慶¶

　玉帝降生之時身放百寶光𦦨充滿於光嚴國內色相奇妙¶
　美好觀者永無厭心幼則聰敏智慧長則慈悲仁愛將國中¶
　所有庫藏財寶盡散施一切無告之眾生深仁至愛出於自¶
　然温和謙遜並非勉强一切眾生被其澤感其恩咸謳歌頌¶
　謡稱爲有道仁人當是時也恩周境外生及遠方天下景仰¶
　率從莫不歸仁於太子光嚴國王生　帝之時固己歡悅至¶
　此心中益加慶幸焉¶

當爾之後王忽告崩太子治政俯念浮生告勅大臣嗣位有道¶
<pb:CK-KZ_JY087_02p025a>¶
遂舍其國於普明香嚴山中修道功成超度¶

　俯念浮生下視已身而思念也人生在世如天上浮雲水上¶
　浮萍難以常在故曰浮生　帝旣念此因告勅大臣將位傳¶
　於有道之人遂棄舍其國入普明香嚴山中修習大道行滿¶
　功成超凡出世度生天上普明香嚴山在西海外蟠桃山左¶
　帝超劫後改名金詔山¶

過是劫已厯八百劫常舍其國爲羣生故割愛學道於此後又¶
經八百劫行藥治病拯救眾生令其安樂此劫盡已又經八百¶
劫廣行方便啟諸道藏演說靈章恢宏正化敷揚神功助國救¶
人自幽及顯過此已後再厯八百劫亡身殞命行忍辱故舍已¶
<pb:CK-KZ_JY087_02p025b>¶
血肉如是修行三千二百劫始證金仙號曰淸淨自然覺王如¶
來教諸菩薩頓悟大乘正宗漸入虛無妙道如是修行又經億¶
劫始證　玉帝說是語已法筵淸眾異口同聲歎未曾有¶

　劫有大小六十年爲微塵劫五百年爲羨數劫三千年爲閏¶
　置劫一萬八千年爲小劫十二萬九千六百年爲轉輪劫劫¶
　劫相延積至萬數乃爲大劫八百劫不必拘大小　玉帝功¶
　成超度之後厯八百劫屢爲國王常舍其國爲超度羣生之¶
　故割斷六親恩愛學修大道又經八百劫施藥療病令眾生¶
　安樂又經八百劫多行方便之事啟諸道典演說𤣥靈寶章¶
　恢宏正大之化敷揚神聖之功輔助國家救濟人民自幽冥¶
<pb:CK-KZ_JY087_02p026a>¶
　以及陽世無不被澤又經八百劫亡歿其身不敢愛惜捐殞¶
　其命不暇瞻顧惟含忍恥辱不惜一已之血肉濟物利人如¶
　是修行已經三千二百劫万得位證金仙成不壞之正果號¶
　曰淸淨自然覺王如來教導諸菩薩了悟大乘正法眞宗漸¶
　次入於𤣥虛眞無至妙大道如是修行又經十萬劫方證¶
　玉帝之位　元始天尊說是語畢法筵淸眾俱異口同聲稱¶
　歎自來未曾見此妙行也¶

爾時眾中有一玉女名曰夜光從座而起嚴整衣冠從容雅步¶
長跪道前白　天尊言臣宿昔何幸仰侍御前親奉供養已經¶
億劫三淸境界金闕玉京寂淡逍遥快樂自在嬉遊聖域餐聽¶
<pb:CK-KZ_JY087_02p026b>¶
法音未曾見此希有之事¶

　雅步緩步也臣夜光自稱也言夙命昔劫幸得瞻仰侍列於¶
　玉帝御前親自承奉供養已厯劫十萬之久凡玉淸上淸太¶
　淸三等境界與夫黃金闕白玉京寂然淸淡無事逍遥至快¶
　至樂得大自在嬉遊聖眞之境餐聽法會之音皆目所親見¶
　曾未覩　玉帝分身變化之妙如今日者此一節乃夜光欲¶
　得　玉帝化身之由¶

不審向來光內所現十方諸天變現聖境皆有　玉帝應化法¶
身天眞大聖妙行眞人靈𡚱玉女以爲侍衞是諸玉女相貌端¶
嚴形體姝妙出眾妙香無與等者復䝉　玉帝神通移接今皆¶
<pb:CK-KZ_JY087_02p027a>¶
普集在淸微天未審今此玉女以何因緣得證如是無上色身¶
恩惟聖慈示以未悟¶

　夜光又言未知向來大光明內所現十方諸天變化現顯之¶
　聖境皆有　玉帝法身又有天眞等眾以爲侍衞其隨侍之¶
　玉女不但相貌形體逈出尋常而身出異香芬芳馥郁普度¶
　六道世間一切之香無與等者今䝉　玉帝接引齊集在淸¶
　微天中未審此諸玉女有何因何緣得成如是最上之色身¶
　乎伏望慈悲示以未悟之義焉此一節乃夜光欲得諸玉女¶
　身香度脫之由¶

爾時　天尊謂夜光玉女言汝固初入聖流雖有智慧未能明¶
<pb:CK-KZ_JY087_02p027b>¶
了此諸玉女乃自往昔無量劫中修諸妙行具解脫門同淸淨¶
信同淸淨解同淸淨念同淸淨行同淸淨身同淸淨心同淸淨¶
意同淸淨果同淸淨報同大慈心同大悲心覆護眾生如母撫¶
念愛於赤子奉戒專一冥心大道淸齋宏誓千萬劫中尊奉¶
玉帝¶

　天尊言曰爾夜光初入聖流雖具聰明聞見未廣是以未能¶
　明白了悟今此諸玉女乃自往昔無量劫數之中苦修功行¶
　已得大解脫法門其用功獲效之處節節與　玉帝相同而¶
　累劫不染焉如勿二勿三　玉帝夙修常淸淨信矣此諸玉¶
　女亦同此淸淨信焉見理不惑　玉帝夙修常淸淨解矣此¶
<pb:CK-KZ_JY087_02p028a>¶
　諸玉女亦同此淸淨解焉萬緣胥盡　玉帝夙修常淸淨念¶
　矣此諸玉女亦同此淸淨念焉淸齋學道　玉帝夙修常淸¶
　淨行矣此諸玉女亦同此淸淨行焉不染邪[禾*嵗]　玉帝夙修¶
　常淸淨身矣此諸玉女亦同此淸淨身焉心卽道道卽心¶
　玉帝夙修常淸淨心矣此諸玉女亦同此淸淨心焉無將迎¶
　無期必　玉帝夙修常淸淨意矣此諸玉女亦同此淸淨意¶
　焉位冠諸天　玉帝得淸淨果矣此諸玉女亦同此淸淨果¶
　焉尊爲上聖　玉帝得淸淨報矣此諸玉女亦同此淸淨報¶
　焉仁育億彚　玉帝具大慈心矣此諸玉女亦同此大慈心¶
　焉恩孚沙界　玉帝具大悲心矣此諸玉女亦同此大悲心¶
<pb:CK-KZ_JY087_02p028b>¶
　焉玉女慈悲之心豈沾沾以爲恩哉就如慈母之於赤子一¶
　般且其奉持𤣥戒精專誠一冥心於大道而不摇於外物淸¶
　淨齋䖍具洪大之誓願而不流於狹小千刼萬刼之中皆尊¶
　奉　玉帝以故身出異香超凡度世夫豈淺見所能窺測者¶
　哉¶

此諸玉女非實是女皆天至眞爲度羣生現玉女身是故身色¶
神通智慧隱顯變化與　帝同焉爾時夜光聞是說巳心得開¶
悟稽首歡喜默然復位¶

　且此諸玉女爾謂具全陰之質爲眞女子哉乃天眞至人憫¶
　眾生愚昧以剛道化之則不信以柔道化之則易從故幻出¶
<pb:CK-KZ_JY087_02p029a>¶
　玉女之身覺迷度世所以其身其色其神通其智慧或隱或¶
　現種種變化皆與　帝同其妙焉旣與　帝同其妙又何疑¶
　於身香之故哉爾時夜光心開意解稽首而復其侍立之位¶
　焉¶

爾時高虛淸明天主與諸天眷屬馭八景鸞輿蔭九光寶葢奏¶
𤣥歌妙樂詠無量洞章散天寶花噴天眞香飛步遊空來詣道¶
前承　天尊　玉帝威神之力是諸寶花卽於空中化一寶葢¶
蔭覆大眾無不周徧¶

　當夜光復位之後又有高虛淸明天主率其本天諸眷屬各¶
　駕八寶妙景之鸞輿蔭九霞光耀之寶葢奏太𤣥雅歌之妙¶
<pb:CK-KZ_JY087_02p029b>¶
　樂詠無量三洞之寶章徧散天花異香芬馥飛步凌虛遊空¶
　而來敬至道會之前但見　天尊與　玉帝神通威力至奇¶
　至妙將所散諸花結一寶葢蔭覆法筵諸眾而無不周徧焉¶

是時高虛淸明天主見此希有稽首長跪白　天尊　玉帝言¶
賤臣懈怠後會法筵今日吉慶值遇法橋幽顯聖凡普霑聖澤¶
放大光明現希有相上照諸天四梵六慾一切樂土諸眞聖眾¶
覩此光明悉皆雲集下照下方無極世界同𤣥都境近接九天¶
靈風奏樂宮商相和激朗雲庭皆成洞章一切眾生咸臻道化¶
酆都鐵圍長夜九幽一切地獄受苦眾生盡承光力皆生諸天¶
得受快樂今日所散天寶奇花旋結成葢徧覆法筵大會諸眾¶
<pb:CK-KZ_JY087_02p030a>¶
盡承斯光威神之力臣等千刼良因九天運會皇道蕩蕩正法¶
興隆今日大吉咸仰𤣥功¶

　結葢覆眾洵爲希有之事此時高虛淸明天主不覺驚喜踴¶
　躍長跪言曰賤臣懈怠後會法筵今日良辰幸值　玉帝普¶
　駕法橋濟迷度溺幽顯聖凡皆得仰沾聖澤伏見　玉帝所¶
　放大光明上照乎諸天天有三十六等謂之諸天凡四梵六¶
　慾等處一切至快至樂之眞聖天人無不咸集焉梵天有四¶
　種謂之梵妙上天一切眞聖居之慾天有六種卽前天道之¶
　六界也初入道者居之六慾云者言其尙未脫乎口耳鼻舌¶
　身意之六慾也下照乎諸地凡一切世界俱淸淨同於𤣥都¶
<pb:CK-KZ_JY087_02p030b>¶
　澄徹接乎九天且光中之靈風觸物成聲如奏太和雅樂宮¶
　商相和激揚朗震於雲庭所奏之聲皆成三洞寶章之音俾¶
　一切民人無不咸臻道域焉幽照乎地獄凡酆都鐵圍長夜¶
　九幽一切受苦罪眾無不解脫而往生焉今日臣等所散諸¶
　花荷䝉威神之力結葢蔭眾誠千刼良因九天嘉會將見皇¶
　天至道從茲蕩蕩妙應𤣥功自此興隆矣¶

是時高虛淸明天主以偈讚　玉帝曰¶

#+BEGIN_VERSE
 　金闕𤣥穹主
 　高上玉皇尊
 　妙相冠諸天
 　慈光燭三界¶

 　眞聖妙道師
 　天人依仗師
 　大乘垂法語
 　眞一指迷途¶

 　功德若虛空
 　讚揚無窮盡¶
<pb:CK-KZ_JY087_02p031a>¶

#+END_VERSE

　玉帝𤣥功聖眾羣仰而未能明言其妙於是高虛淸明天主¶
　再拜稽首而作偈曰大矣哉金闕𤣥穹之主至矣哉高上¶
　玉皇之尊言乎妙相則冠乎諸天而莫及言乎慈光則燭乎¶
　三界而靡遺誠羣眞萬聖之章程天上人間之教主垂大乘¶
　之法語至眞至一爲羣生指點迷途俾六道同歸解脫此種¶
　功德無量無邊譬若虛空無有止極豈讚揚之所能盡乎¶

是穹蒼主浩刼之尊妙見妙知無等無倫湛寂眞淨杳亡杳存¶
上聖上靈大神通光明藏大丈夫開化人天教導無窮大慈大¶
悲流煥法輪爲度羣生是號　玉皇穹蒼眞老妙圓淸淨智慧¶
辯才至道至尊開度眾生故放是光爾時高虛淸明天主說偈¶
<pb:CK-KZ_JY087_02p031b>¶
讚巳靜默而坐¶

　功德讚揚難窮信乎　玉帝爲穹蒼之聖主浩刼之至尊其¶
　見之所臻知之所及無有與之同等而相倫類者外誘不蔽¶
　而湛然内念不興而寂然不二不雜其道至眞無染無淪其¶
　德至淨杳亡杳存不可測度上聖上靈莫與嫓美分身成化¶
　大神通也普照一切光明藏也成巳成物大丈夫也開化人¶
　天教導無窮大慈大悲之心也闡明𤣥奧俾法輪流轉而煥¶
　明以超拔乎六道之眾生是以號稱　玉皇爲穹蒼之眞老¶
　神妙圓通眞淸眞淨大智大慧大辯大才吁道至此弗可尚¶
　巳尊至此[蔑-戍+戊]以加巳此節乃淸明天主因上偈讚未足以盡¶
<pb:CK-KZ_JY087_02p032a>¶
　　玉帝之妙故又推廣而咏歎之¶

於是　天尊復告四眾云是　帝身卽道身也非常體也是無¶
量功德之身是淸淨自然之身是神明堅固不壞眞空無上法¶
身威靈恢廓名聲周徧無幽不燭神妙巍巍不可得而名焉¶

　淸明天主偈讚　玉帝巳復位默坐於是　元始天尊復告¶
　法會四眾曰爾等見　玉帝分之成萬合之爲一是妙化之¶
　身不知卽大道之身非尋常形體也是無量無盡大功德之¶
　身是眞淸眞淨自然不拘之身是神化靈明堅確貞固如太¶
　空之厯刼不[毀-臼+白]最上無比之法身其威德靈光恢然至宏廓¶
　然至大故聲名洋溢乎十方而無一之或遺慈光徧照乎三¶
<pb:CK-KZ_JY087_02p032b>¶
　界而無幽之不燭神通圓妙巍巍乎不可得而名焉連指點¶
　數身字見非虛無杳冥惟實有是身乃能大顯神通罔有窮¶
　極更找足應前誥中數身字¶

是　帝非有爲功德之所熏修而　帝昔雖下生人間多刼行¶
化示大神通而身淸淨未嘗不在金闕分身變化應現隨方利¶
濟羣生超昇道岸普垂教法開悟後人依教奉行登眞成道以¶
斯功德之所莊嚴是故光明常徧諸天神智妙達莫可度量¶

　巍巍無得而名則是　玉帝功德豈勉然有所作爲如物之¶
　熏染修治而成哉葢　帝之往昔雖常降生人間厯刼廣行¶
　教化顯示至大之神通而法身淸淨未嘗不在金闕之内其¶
<pb:CK-KZ_JY087_02p033a>¶
　分身變化或應或現各隨方所俾六道羣生莫不䝉其利濟¶
　超昇道岸其玉音開度普垂教導使後之人有所遵循有所¶
　率由莫不位證上眞成全大道　帝之功德如是故法身莊¶
　嚴雖寂然止其所而不動而有諸内者自形諸外是以身之¶
　光明常徧滿於十方諸大天宮大神大智靈妙通達不可測¶
　度而計量焉¶

是身光明皆具妙號所謂大神通光大慈悲光大喜舍光大忍¶
辱光大平等光大柔和光大自在光大利益光大如意光大智¶
慧光大吉祥光大解脫光大歸依光大功德光大圓滿光大無¶
礙光無能勝光¶
<pb:CK-KZ_JY087_02p033b>¶

　喜舍忍辱如施財濟人橫逆不報之類平等物我無間也柔¶
　和柔順和藹也自在無入而不自得也利益者普度羣生之¶
　謂如意者從心所欲之謂善神擁䕶惡曜不侵故曰吉祥至¶
　心向道永無退轉故曰歸依功成道備謂之圓滿變化莫測¶
　謂之無礙凡此皆至極而無能勝者也通節以神通光爲綱¶
　領以下十五光皆其中之分見者故以無能勝光結之¶

是故汝等欲見是　帝而不可得者緣以汝等尙於身口不捨¶
結習煩惱行業由是障故不能得覩是　帝慈顔吾今爲汝法¶
會眾等宣示斷障之法汝等大眾宜各奉行時諸大眾不勝喜¶
躍各於　至尊几前稽首作禮俱欲願聞¶
<pb:CK-KZ_JY087_02p034a>¶

　汝等指天神魔鬼四眾言天卽生天之人神乃享受血食者¶
　魔卽天之修羅鬼乃未脫冥趣者此四種皆未能斷障於是¶
　天尊復告之曰十七光明徧照諸天宜乎　玉帝法身爾等¶
　皆得見之矣乃猶有欲見而不可得者其故何哉葢緣爾等¶
　之身與口或爲氣禀所拘固結而不解或爲物欲所累習焉¶
　而不察或惹煩惱或積愆行或植業緣種種障蔽本體之明¶
　有時而昏由是之故不得仰覩慈顔我今大發慈悲爲爾法¶
　會眾等宣示斷除障蔽之法爾等宜各祗奉遵行焉¶

天尊言曰斷障之法當生大慧毋起疑惑毋起貪嗔毋起婬慾¶
毋起嫉妬毋起殺害毋起凡情毋起凡思毋起昏垢毋起聲色¶
<pb:CK-KZ_JY087_02p034b>¶
毋起是非毋起憎愛毋起分別毋起高慢毋起執著¶

　法筵淸眾俱願欲聞斷障之法於是　天尊言曰斷除障蔽¶
　其道無他惟生大慧之心而已葢大慧本心之自具一有所¶
　蔽則慧者漸至於不慧必也勿二勿三毋起疑惑不忮不求¶
　毋起貪嗔保精毓元毋起婬慾克寛克仁毋起嫉妬愛惜生¶
　命毋起殺害萬緣俱淨毋起凡情萬念悉捐毋起凡思心貴¶
　於明毋起昏垢心貴於正毋起聲色心貴於淸毋起是非心¶
　貴於公毋起憎愛心貴於平毋起分別毋高已而慢人則物¶
　我之見去毋執著而不化則適莫之念消如此則大慧庶幾¶
　可生矣毋者禁止之辭葢是十四者皆身口之累勇往而决¶
<pb:CK-KZ_JY087_02p035a>¶
　去之則本體之明復全於我欲淨理純呼吸之頃可通　帝¶
　座又何患　玉帝法身之不可見哉¶

凝神澄慮萬神調伏心若太虛内外貞白無所不容無所不納¶
無令外邪亂其至道牽失眞宗敗其靈根盜其至寶致爾萬刼¶
永墮凡流透入俗網萬魔來攻百千萬刼不聞妙法鬼神執誅¶
從生入死是故汝等應當至心善護眞宗無令喪失如前所說¶
如是諸障汝等各各當除斷之身得淸淨超度諸難是名修道¶
寶筏持法棟梁¶

　諸障旣除則吾之神由是凝而不散吾之慮由是澄而不雜¶
　萬神卽萬念也由是調和濳伏不相動擾此心空空洞洞若¶
<pb:CK-KZ_JY087_02p035b>¶
　太虛之内外淸貞潔白俾羣生萬有無不含容無不包納功¶
　夫至此漸進純熟然猶時時防閑刻刻省察無令外面邪囘¶
　亂我至正大道牽引喪失我之眞正𤣥宗敗我之至妙靈根¶
　盜我之元陽至寶致使沉淪累刼永作凡庸之流墮入俗網¶
　之内萬種陰魔相率來攻百千萬刼不聞妙道鬼神乘機得¶
　以執法誅戮從生途而入於死路可勝歎哉是故汝等法會¶
　四眾當發至誠心善自護持本來眞宗無令喪失如吾前所¶
　說十四障最爲人所易犯爾等各各當除斷之自然身得眞¶
　淸眞淨度脫諸般厄難可見斷障之法乃修道之寶筏持法¶
　之棟梁也爾等敬聽之哉眞宗卽性中之仁義禮智也靈根¶
<pb:CK-KZ_JY087_02p036a>¶
　神氣也至寶精髓也敗與盜不必專指女色凡一切聲色貨¶
　利皆是¶

更當修奉是此經典如近是　帝生尊重心注想尊容稱揚尊¶
號然後汝等得覩慈顔咸䝉護度普聞妙法親奉供養永無輪¶
轉是時四眾聞是說已歡喜踴躍歎未曾有¶

　斷障之法爾等旣獲聞矣更當於　玉帝之經文典章修持¶
　崇奉如對　玉帝一般刻刻尊重無敢褻越尊重云何心則¶
　注想尊容口則稱揚聖號厯久不懈然後得見慈顔咸䝉護¶
　持拔度普聞無上妙法親自承奉供養庶幾哉永脫塵網不¶
　受輪迴轉生之苦矣是時法會四眾聞　天尊之說巳俱歡¶
<pb:CK-KZ_JY087_02p036b>¶
　喜踴躍歎是　帝是經爲厯刼以來所未嘗有也世之獲遇¶
　斯經者宜何如尊奉也乎¶
¶	
¶	
¶	
¶	
¶	
¶	
¶	
高上玉皇本行集經卷上(全)¶
<pb:CK-KZ_JY087_02p037a>¶

** 　　收讚¶

穹蒼聖主　具大神通　分身說法徧天宮　妙道覺羣䝉¶
功德虛空　賡頌莫能窮¶
大聖玉皇滿大天尊(三稱三拜)¶
<pb:CK-KZ_JY087_03p001a>¶

* 高上玉皇本行集經卷中¶

** 　開經讚¶

太梵三天主　虛皇五老尊　尚難窺竅妙　豈復入名言¶
寶座臨金殿　霞光照玉軒　萬神朝帝所　飛舄躡雲端¶
大聖玉皇赦罪大天尊(三稱三拜)¶
¶	
¶	
<pb:CK-KZ_JY087_04p001a>¶
@fw1重刻道藏輯要　　　　　　　　　　　　箕集二¶

* 高上玉皇本行集經卷中¶

** 　　太上大光明圓滿大神咒品第二¶

爾時天地始祖五老帝君稽首長跪白　天尊言伏聞¶
高上玉皇慈念蒼生普放神光照燭法界六凡四聖普叨道蔭¶
竊以凡夫短景劫運將終正道宜行以濟兆民使修眞之士有¶
期輕舉末代烝民俱獲夀考¶

　當　天尊宣說神通品之後法筵淸眾中又有天地開始之¶
　祖五方五老帝君長跪道前言曰伏聞　玉帝慈悲憫念蒼¶
　生普放至大神光燭徹一切法界俾天人魔等之六凡仙佛¶
<pb:CK-KZ_JY087_04p001b>¶
　神眞之四聖悉承大道庇蔭固已各得解脫矣竊念凡夫之¶
　景最爲短促世界劫運將次吿終　玉帝眞經之正道急宜¶
　見諸施行以濟兆民庶修眞之士有了悟之期得以輕身冲¶
　舉末代烝民無夭扎之傷俱獲同登夀考焉¶

自昔元始洞[六/厶]靈寶赤書玉篇眞文生於元始之先空洞之中¶
天地未根日月未光幽幽冥冥無祖無宗無氣無象無色無名¶
無形無緒無音無聲混沌太無靈文晻靄乍存乍亡靈圖開化¶
𤣥象推遷結氣浮空乘機應會玉帝眞誥靈寶秘篆無上大不¶
可思議神咒於是存焉¶

　玉帝眞經衍諸今日者固宜及時傳行而　玉帝之眞誥藏¶
<pb:CK-KZ_JY087_04p002a>¶
　諸太始者尤望俯賜敷宣因思昔日元始洞𤣥靈寶赤書玉¶
　篇眞文生於一元方兆之始太空洞虛之中此時天地未立¶
　根基日月未有光明幽幽冥冥焉而已萬象未生無爲之祖¶
　無爲之宗也無氣可嗅無象可呈也無色可見無名可稱也¶
　無形可指無緒可尋也無音可聽無聲可聞也當此混沌太¶
　無而赤書玉篇眞文晻然雖不明見靄然卻著端倪乍存乍¶
　亡非有也亦非無也迨太極兆而靈圖開化兩儀奠而𤣥象¶
　推遷　玉帝眞誥靈寶秘密天篆無上功德至大而不可思¶
　議之神呪結氣浮空乘機應會於是顯著而妙道存焉　原¶
　註靈寶赤書指下五老之誥此解亦未盡合所謂靈寶赤書¶
<pb:CK-KZ_JY087_04p002b>¶
　玉篇眞文乃指　玉帝眞誥卽彌羅誥也空洞之氣結成而¶
　五老之誥亦同結於空洞之中爾時混沌初分此靈寶赤書¶
　藏於玉淸境内故五老以請若專指五老之誥是自爲請矣¶
　二元始字指元會之始而言不可認作　天尊天地未根等¶
　句極言眞文妙處爲天地之根柢非先有赤書後有天地也¶

故天地得之而分判三景得之而發光靈文鬱秀洞映上淸發¶
乎始靑之天而色無定方文勢曲折難可尋詳天尊煉之於洞¶
陽之館冶之於流火之庭鮮其正文瑩發光芒洞陽氣赤故號¶
赤書靈圖旣煥五方朝眞飛空步虛旋行上宮燒香散花口詠¶
靈章是時天啟十二𤣥瑞地發二十四應上慶九天之靈奧讚¶
<pb:CK-KZ_JY087_04p003a>¶
三天之寶章神風旣鼓皇道咸暢　天尊登命太眞按筆玉妃¶
拂筵鑄金爲𥳑刻玉爲書五老掌錄秘於九天靈都之館玉女¶
典香太華執巾金童侍衞玉陛朝軒九天玉書非鬼神所聞¶

　玉帝眞誥生於一元方兆之始顯於兩儀旣奠之後實靈氣¶
　之所鍾也夫靈氣乃造化之根柢故天地得之而分判日月¶
　星三景得之而發光眞誥爲靈氣所鍾故其文鬱茂深秀洞¶
　洞乎映照於上淸之境發越於始靑之天其文之色則璀璀¶
　燦燦而不拘定方所其文之勢則曲曲折折而難以尋究推¶
　詳在　天尊當日曾煉習之於洞陽重𤣥之館鎔冶之於流¶
　火大梵之庭鮮耀其正文瑩然騰發光芒洞陽之館赤氣瀰¶
<pb:CK-KZ_JY087_04p003b>¶
　淪故號赤書由是上天下地煥然光明臣等職列五方瞻仰¶
　赤光相率而朝眞境飛步虛空旋繞上宮燒淸淨之香散奇¶
　異之花口詠靈文寶章以誌一時之盛當是時也天不愛道¶
　而啟十二月之𤣥瑞焉地不愛寶而發二十四氣之徵應焉¶
　雖曰無心成化一似慶幸九天之靈奧而贊助三天之寶章¶
　也者神風鼓盪無窮大道普利一切　天尊乘機應會登寶¶
　座而錫命太眞爲之秉筆玉妃爲之拂筵鑄黃金以爲𥳑刻¶
　碧玉以爲書臣等五老職掌謄錄但見靈都之館玉女典香¶
　太華執巾金童侍衞白玉之陛朝眞之軒藏贮九天秘書雖¶
　鬼神亦有不得而聞者　經言五老掌錄之句亦要圓通看¶
<pb:CK-KZ_JY087_04p004a>¶
　去所云掌錄者特記其事猶登號簿之意若已經掌錄其文¶
　五帝胡爲向　天尊而復請之哉¶

故天寶之以致淸地秘之以致甯五方掌之以得靈三光乘之¶
以高明上聖奉之以致神高靈尊之以致眞五嶽從之以得鎭¶
天子得之以致治國祚賴之以致平實靈寶之妙德乃天地之¶
𤣥根威靈恢廓普加無窮蕩蕩大化爲神明之宗其量莫測巍¶
巍乎大空是時元始革運𤣥象開圖靈文鬱秀神表五方分判¶
天地開化萬彙此𤣥宗之寶可得暫披其靈韞乎¶

　玉帝眞誥尊重若此故天寶之以致常淸地秘之以致常甯¶
　臣等五方掌之而得靈日月星三光乘之而高明上聖奉之¶
<pb:CK-KZ_JY087_04p004b>¶
　則聖不可知而爲神高靈尊之則靈極無加而成眞五嶽從¶
　之則永不崩壞天子得之則常享太平國祚賴之則奕葉不¶
　替誠靈寶之妙德乃天地之𤣥根論其威靈恢然莫量廓然¶
　無際塵沙法界普受利益蕩蕩乎化之大而無外洵神明之¶
　宗主夫孰得而測量之乎惟見巍巍於太空之中而已蓋元¶
　始之運方革𤣥象之圖乍開而靈文已鬱茂光秀神足以表¶
　正於五方分判乎天地開化乎萬彙誠哉爲𤣥門之至寶臣¶
　等雖職掌之而未仰窺其妙不識可暫時披閱其秘奧乎¶

今皇道敷暢澤被十方仰觀劫運眞風宜行臣心實欲使靈蔭¶
八遐風灑蘭林寒條仰希華陽之繁朽骸蒙受靈奧之津明眞¶
<pb:CK-KZ_JY087_04p005a>¶
有格今當以行仰對元慈下伸丹懇惟願哀憫俯念蒼生不審¶
靈寶玉篇眞文可得見授下教於未聞者乎¶

　况今　玉帝慈光上照諸天下徹世界皇道已是敷布暢達¶
　恩澤徧於十方矣仰觀劫數氣運正是眞風宜行之會臣等¶
　之心實欲使靈寶之法蔭覆乎下方八極之遠大道之風灑¶
　蕩乎天上蘭林之内蘭林卽寶香𤣥苑也使邪魔外道如枯¶
　槁無生意之寒條俱沾華陽甘露之繁滋異類傍門如已經¶
　朽壞之骸骨普受靈文奧典之津潤昔者所藏眞誥乃明眞¶
　度世之金格今正當播行世間臣等仰對𤣥元之慈下伸丹¶
　悃之懇惟願　天尊哀憫俯念蒼生不審玉篇眞文可得見¶
<pb:CK-KZ_JY087_04p005b>¶
　授臣等而下教於人世之未聞者乎¶

於是　元始天尊撫几高抗凝眞遐想觀時已至普爲時會一¶
切眞聖論定陰陽推數劫會移校河源檢錄天度選擇種人指¶
拈太無嘯朗九𤣥念無開聽於陳辭有若閉礙求眞之路是時¶
五老帝君啟問不已良久¶

元始天尊乃垂盼眥之容慨爾歎曰微乎深哉子今所叩豈不¶
善乎此元始靈寶之𤣥根空洞自然之眞文生天立地開化神¶
明鎭奠五嶽安國康民靈寶𤣥妙爲萬物之尊天啟𤣥瑞靈應¶
自然¶

　於是　天尊撫几高抗高抗者其容直也凝神遠觀見眞誥¶
<pb:CK-KZ_JY087_04p006a>¶
　傳行之時已至普爲當時會上一切眞聖論定陰陽之往復¶
　推數劫會之大小移校河源之水帝檢錄天度之星官内中¶
　揀選種善之人爲之指拈眞𤣥太無嘯詠朗吟九品𤣥章念¶
　五老所陳之辭若不開聽則求眞之路未免閉礙又見五老¶
　帝君請問不已良久乃垂盼眥之容慨然歎曰微妙乎淵深¶
　哉子之所叩不亦善乎　玉帝眞誥乃一元之始𤣥靈妙寶¶
　之根柢太空洞虛之眞文上而生天足以開化乎上界一切¶
　之神明下而立地足以鎭奠乎下界五方之山嶽厯代之國¶
　由是而安天下之民由是而康靈寶𤣥妙之章爲萬物所共¶
　尊天啟十二月之𤣥瑞地發二十四氣之靈應皆出於自然¶
<pb:CK-KZ_JY087_04p006b>¶
　而非可强致者也移校水帝則盡乎下界矣檢錄星官則盡¶
　乎上方矣二句包上下一切而言不專指兩項¶

今三天盭運六天道行雜法開化當有三萬六千種道以惑來¶
者之心此法運訖三龍之後庚子之年雜氣普消諸天慶會吾¶
眞道乃行今且可相付當錄於上館未得行於下世𤣥科有禁¶
不得妄傳子可詣靈都紫微上宮聽天音於金格視俯仰於神¶
王然後當使得受天文以統御元始之天也¶

　盭至也猶云天運至於此也今何時哉運固啟於三淸之境¶
　道雖行於六六諸天而雜法曲説各自立教競爲開化總而¶
　計之有三萬六千種旁門外道煽惑後來學者之心此法運¶
<pb:CK-KZ_JY087_04p007a>¶
　化已訖只待三龍之後庚子之年雜氣消盡諸天慶會之時¶
　吾之眞道乃行玉篇眞文今雖相付惜乎雜說正盛爾等但¶
　當錄於天館未可行於下世𤣥門科律有禁不得妄傳科律¶
　載在金格現藏靈都紫微上宮爾等敬往觀之親聽天音於¶
　金格之中更視俯受仰承之儀於守宮之神吏天王方可得¶
　受眞文而統御元始以來之天矣　龍陽也三龍三陽也三¶
　陽至則泰運開矣庚金也子水也金水相生則生生不息此¶
　會皆可以傳道此正内宮龍虎交洽之義原注云三龍之後¶
　陽德衰而天地否豈道待否運而始傳乎且云必待天運重¶
　開於子而正道方行更欠理會當元始時正是方開於子若¶
<pb:CK-KZ_JY087_04p007b>¶
　再待劫盡重開子運並此時此後道終無傳矣將等到何時¶
　而始傳乎¶

於是五老帝君與諸眞聖淸香執戒徘徊雲路宣命十方上詣¶
上淸太𤣥玉都寒靈丹殿紫微上宮受俯仰之格乃知天眞貴¶
重難可卽聞還乃更詣　元始道前諮以禁戒之儀遜謝不逮¶

　於是五老帝君與法會上一切眞聖燒淸淨之香依𤣥門之¶
　戒徘徊雲路宣　天尊之命於十方敬詣上淸之天太𤣥玉¶
　都寒靈丹殿紫微上宮受俯仰之儀於神王然後知眞文貴¶
　重難以卽聞相率復至　天尊道前諮詢禁戒之儀而遜謝¶
　已之智力不逮焉¶
<pb:CK-KZ_JY087_04p008a>¶

是時　天尊慈顏愍諭靈關廓開登命五老帝君開洞陽玉館¶
啟九光八色之匵披雲錦之囊出元始靈寶赤書玉篇眞文金¶
書玉篆微妙秘密運御乾坤大光明圓滿大神咒玉章宣付五¶
老帝君是時五老帝君拜受已及諸天聖眾稽首禮謝　天尊¶
玉帝仰奉道旨按法以傳¶

　是時　天尊慈顏憫諭聖衷廓開進五老帝君於座前爲之¶
　開洞陽之館啟九霞光八景色之匵披雲霞錦繡之囊取出¶
　玉篇眞文彌羅光明圓滿聖誥五老帝君稽首拜受後於是¶
　元始天尊更出五老眞誥以付　玉帝　玉帝仰奉　天尊¶
　道旨按𤣥門正法而授諸五帝焉¶
<pb:CK-KZ_JY087_04p008b>¶

東方安寶華林靑靈始老蒼帝所受神咒誥命¶

　東方言其向也安寶華林言其處也靑靈始老東方屬木其¶
　色靑言其具靈妙之德而爲老中之首也蒼帝言其爵也¶

東方九炁　始皇靑天　碧霞鬱壘　中有老人　總較圖錄¶
攝氣舉仙¶

　東方九炁號曰靑天主斯天者謂之始皇碧霞鬱壘之中有¶
　老人焉總校上天下地之圖籙調攝九炁而飛舉成仙也¶
　右度人錄仙靑帝秘文二十四字書於九天元臺主召九天¶
　上帝校神仙圖籙¶

#+BEGIN_VERSE
 𡻕星輔肝
 　角亢鎭眞
 　氐房心尾
 　四景迴旋
 　箕主七辰¶
<pb:CK-KZ_JY087_04p009a>¶

 正斗明輪
 　承炁捕非
 　掃除灾羣¶

#+END_VERSE

　𡻕星居木宮所以生人之肝者也角亢氐房心尾箕東方分¶
　野之宿也言七宿而東方諸宿皆在其中矣角亢則坐鎭而¶
　稱眞氐房心尾共呈妙景而迴旋有常箕主風而統七宿蒼¶
　帝赤符到處無有不正斗明輪承炁捕非掃除灾殃者¶

　右制星秘文三十二字書於紫微宮東華殿主召星官正天¶
　分度¶

#+BEGIN_VERSE
 東山神咒
 　攝召九天
 　赤書符命
 　制會酆山
 　束魔送鬼¶

 所誅無蠲
 　悉詣木宮
 　敢有稽延¶

#+END_VERSE

　東山神咒上而攝召諸天之眞聖赤書符命下而制服酆都¶
<pb:CK-KZ_JY087_04p009b>¶
　之鐵圍山束縳妖魔驅逐鬼魅一槪誅除莫能赦免有敢違¶
　木宮之指麾而稽延者乎¶

　右制魔秘文三十二字書於東華𤣥靈之館主攝鬼魔正九¶
　天炁¶

#+BEGIN_VERSE
 下制東河
 　溟海水神
 　大劫洪灾
 　蛟龍負身
 　水府開道¶

 通逕百千
 　上帝赤文
 　風火無間¶

#+END_VERSE

　東海謂之溟海其中水神惟神咒能制之故一遇大劫洪灾¶
　蒼帝則蛟龍負其身水官爲之開道瞬息可達千百里之遠¶
　雖風火不能如其速也¶

　右制水秘文三十二字書於九天東北玉闕丹臺主攝東海¶
<pb:CK-KZ_JY087_04p010a>¶
　水帝大劫洪灾召蛟龍及水神事¶

　東方九炁靈寶赤書玉篇眞文合一百二十字皆太上無上¶
　大光明圓滿大神咒空洞自然之書一名生神寶眞洞𤣥章¶
　一名東山神咒一名靑帝八威策文¶

右　玉皇誥命以錫東方安寶華林靑靈始老蒼帝九炁天君¶
令統御東方諸天諸地日月星宿名山靈洞水府泉宮上聖高¶
尊眞仙聖眾一切威靈符命所臨如誥奉行¶

　此總承上文而推廣言之言此蒼帝神咒不但度人錄仙制¶
　星制魔制水已也凡屬東方上下一切等眾皆如誥所行而¶
　莫敢有違焉¶
<pb:CK-KZ_JY087_04p010b>¶

南方梵寶昌陽丹靈眞老赤帝所受神咒誥命¶

　梵寶昌陽赤光顯著之意離宮之象也丹靈眞老南方屬火¶
　其色丹言其具靈妙之德而爲眞聖中之老也¶

#+BEGIN_VERSE
 南方丹天
 　赤帝玉堂
 　中有大神
 　號曰赤皇
 　上炎流烟¶

 三炁勃光
 　神仙受命
 　應會太陽¶

#+END_VERSE

　南方謂之丹天白玉堂中有至大之神號曰赤皇職司火令¶
　故炎上而流烟三炁勃然生光諸神眾仙無不奉命而與太¶
　陽相應會焉¶

　右度人錄仙赤帝秘文三十二字書於九天洞陽之館主召¶
　九天神仙圖籙金名¶
<pb:CK-KZ_JY087_04p011a>¶

#+BEGIN_VERSE
 熒𤉹輔心
 　井鬼守房
 　柳星張翼
 　統御四鄉
 　軫總七宿¶

 囘轉天常
 　召運促會
 　正道驛行¶

#+END_VERSE

　熒𤉹房火宮所以生人之心者也井鬼柳星張翼軫南方分¶
　野之宿也言七宿而凡屬南方之宿皆在其中矣井鬼守其¶
　度而不紊柳星張翼統御所屬之四鄕軫爲管轄之總宿其¶
　隨天囘轉各依常度召運促會悉由赤道正路如驛遞之挨¶
　行焉¶

　右制星秘文三十二字書於三炁丹臺主召星官明度數正¶
　天分¶

#+BEGIN_VERSE
 赤文命靈
 　北攝酆山
 　束送魔宗
 　斬邪滅根
 　符教所討¶
<pb:CK-KZ_JY087_04p011b>¶

 明列罪原
 　南山神咒
 　威伏八方
 　羣妖滅爽
 　萬試摧亡¶

#+END_VERSE

　赤文命靈者赤文到處萬靈應命也酆都山有六天宮洞羣¶
　魔所居之處魔宗魔王之主也斬邪滅根不留餘孼也滅爽¶
　者滅其精爽也萬試摧亡者萬試無有不驗而羣妖摧亡也¶
　赤帝爲南方之神而能北攝酆山者蓋魔者鬼也鬼居北方¶
　火爲正陽之炁陰邪見之自應伏藏故統攝之¶

　右制魔秘文四十字書於西南陽正玉闕主制北酆正鬼炁¶

#+BEGIN_VERSE
 南河水帝
 　太伯龍王
 　神咒流行
 　普掃不祥
 　洪水飛灾¶

 止蛟召龍
 　開除水逕
 　千道萬通
 　敢有干試
 　攝送火宮¶

 赤書所告
 　莫有不從¶
<pb:CK-KZ_JY087_04p012a>¶

#+END_VERSE

　水帝龍王聞赤符之命爲之掃除不祥若查勘洪水飛灾則¶
　蛟龍開道而路無不通有相干者則攝送火宮治罪豈尙有¶
　頑梗而不受命者乎水神皆謂之伯龍王爲水神之長故曰¶
　太伯　論五行生剋水能剋火而此云太伯水神俱聽命者¶
　三炁先天之火所謂朱陵是也卽所謂丹臺紫府也豈水所¶
　能剋哉¶

　右制水秘文四十八字書於西南陽正玉闕主攝南河水帝¶
　大運交期洪水四出召蛟龍及水神事南方三炁靈寶赤書¶
　玉篇眞文合一百五十二字皆太上無上大光明圓滿大神¶
　呪空洞自然之書一名南雲通天寶經一名九天無上之上¶
<pb:CK-KZ_JY087_04p012b>¶
　咒一名赤帝八威策文¶

右　玉皇誥命以錫南方梵寶昌陽丹靈眞老赤帝三炁天君¶
令統御南方諸天諸地日月星宿名山靈洞水府泉宮上聖高¶
尊眞仙聖眾一切威靈符命所臨如誥奉行¶

　此亦總承上文而推廣言之言赤帝眞誥不但度人錄仙制¶
　星制魔制水已也凡屬南方上下一切等眾俱如誥奉行而¶
　不敢有違焉¶

中央保劫洞淸玉寶元靈元老黃帝所受神咒誥命¶
　保持劫運洞然淸徹如玉之有寶光皆贊美之詞元者大也¶
　中央屬土其色黃故曰黃帝¶
<pb:CK-KZ_JY087_04p013a>¶

#+BEGIN_VERSE
 中央總靈
 　黃上天元
 　始生五老
 　中黃高尊
 　攝炁監眞¶

 總領羣仙
 　典錄𤣥圖
 　宿𥳑玉文
 　催運上炁
 　普吿萬神¶

#+END_VERSE

　黃上天元黃帝位居最上而爲天之元老也中黃高尊中央¶
　黃帝高而且尊也攝炁攝中宮之黃炁也監眞監察諸天之¶
　眞以總領乎羣仙也典錄𤣥圖卽典守𤣥綱之謂宿𥳑玉文¶
　所謂𥳑在帝心催運上炁催促運會使眞炁流行也¶

　右度人錄仙黃帝秘文四十字書於太𤣥玉寶𤣥臺主召神¶
　仙玉𥳑宿命總仙炁¶

#+BEGIN_VERSE
 鎭星輔脾
 　迴度北元
 　魁𩲃主非
 　截邪斬根
 　𩵄䰢魓𩳐¶

 掃[禾*嵗]除氛
 　魒正𤣥斗
 　明度天關
 　九天符命
 　金馬驛傳¶
<pb:CK-KZ_JY087_04p013b>¶

#+END_VERSE

　鎭星居土宮所以生人之脾者也魁𩲃𩵄䰢魓𩳐魒中央七¶
　星之名言七星而凡屬中央之宿皆在其中矣鎭星居中央¶
　在北辰之前有迴顧之象故曰迴度北元斗柄之星爲魒有¶
　宰正之義斗口無星之處爲辰乃天之樞紐譬如關焉四時¶
　隨天旋轉悉依程遞若驛馬之傳命焉¶

　右制星秘文四十字書於𤣥都玉臺主攝星官正天分數¶

#+BEGIN_VERSE
 中黃總炁
 　統攝無窮
 　鎭星吐輝
 　流鍊神宮
 　勅攝北帝¶

 遏塞鬼門
 　剪除不祥
 　莫有當前¶

#+END_VERSE

　流鍊神宮流化鍊氣於神宮也勅攝北帝遏塞鬼門幽冥居¶
　北方惟北極大帝專制之黃帝之勅可以統攝北帝遏塞鬼¶
<pb:CK-KZ_JY087_04p014a>¶
　門蓋土與水有阻制之義也¶

　右制魔秘文三十二字書於𤣥都玉臺主攝北帝正天氣檢¶
　鬼精¶

#+BEGIN_VERSE
 中山神咒
 　召龍上雲
 　制會黃河
 　九水河源
 　不得怠縱¶

 善惡悉分
 　千妖萬奸
 　上對帝君
 　莫有干試
 　太陽激燌¶

 赤書玉字
 　宣吿普聞¶

#+END_VERSE

　千妖萬奸上對帝君言誅除妖奸克對　上帝也太陽激燌¶
　者言其威令之行如日光之燌射也¶

　右制水秘文四十八字書於𤣥都玉臺四壁以攝中海水帝¶
　四泉之水洪灾湧溢之數主召水神止蛟龍¶
<pb:CK-KZ_JY087_04p014b>¶

　中央一炁靈寶赤書玉篇眞文合一百六十字皆太上無上¶
　大光明圓滿大神咒空洞自然之書一名保劫洞淸九天靈¶
　書一名黃天神咒一名黃帝八威策文¶

右　玉皇誥命以錫中央保劫洞淸玉寶元靈元老黃帝一炁¶
天君令統御中央皇天后土日月星宿名山靈洞水府泉宮上¶
聖高尊眞仙聖眾一切威靈符命所臨如誥奉行¶

　此亦總承上文而推廣言之言黃帝眞誥不但度人錄仙制¶
　星制魔制水已也凡屬中央上下一切等眾俱如誥奉行而¶
　不敢有違焉¶

西方七寶金門皓靈皇老白帝所受神咒誥命¶
<pb:CK-KZ_JY087_04p015a>¶
　七寶金門白帝所居之處皓者白也言其具靈妙之德而爲¶
　五皇中之眞老也西方屬金其色白故曰白帝¶

#+BEGIN_VERSE
 西方素天
 　白帝七門
 　金靈皓映
 　太華流氛
 　白石峩峩¶

 七氣絪縕
 　上有始生
 　皇老大神
 　總領肺氣
 　主校九天¶

 檢定圖籙
 　制召上仙¶

#+END_VERSE

　七門七寶之門也金靈皓映金光靈炁皓然輝映也太華金¶
　氣也七氣七寶之氣也絪縕元炁交密之狀總領肺氣主校¶
　九天言總領羣生之肺氣而主校九天之𤣥籙也¶

　右度人錄仙白帝秘文四十八字書於九天素靈宮北軒之¶
　上主召仙炁舉仙道¶
<pb:CK-KZ_JY087_04p015b>¶

#+BEGIN_VERSE
 太白檢肺
 　奎婁守魂
 　胃昴畢觜
 　主制七關
 　參總斗魁¶

 受符北元¶

#+END_VERSE

　太白星居金宮所以生人之肺者也奎婁胃昴畢觜參西方¶
　分野之宿也言七宿而凡屬西方之宿皆在其中矣守魂守¶
　其神而不動也天有七關象肺形也惟四星主之參星管轄¶
　列宿故總斗魁也受符北元　玉帝所居爲北關言白帝赤¶
　符受於北闕而爲天之元老也¶

　右制星秘文二十四字書於金闕𤣥牕主攝白帝星官正明¶
　天數¶

#+BEGIN_VERSE
 赤書玉字
 　九天正文
 　攝召萬炁
 　普歸帝君¶
<pb:CK-KZ_JY087_04p016a>¶

#+END_VERSE

　普歸帝君萬氣總歸於帝君也此帝君指白帝而言與上帝¶
　君不同¶

　右制魔秘文一十六字書於九天金闕三圖之館以攝六天¶
　鬼炁¶

#+BEGIN_VERSE
 西山神咒
 　八威七傳
 　符水上龍
 　召山送雲
 　在所校錄¶

 同到帝門
 　輔衞上眞
 　斬滅邪源
 　若有不祥
 　截以金關¶

 赤書符命
 　風火驛傳¶

#+END_VERSE

　八威七傳八方仰其威七門傳其令也符水上龍符行於水¶
　則蛟龍上升而聽令也召山送雲召送山之𤣥靈眞炁也帝¶
　門　上帝之門也倘有不祥則有金關以截之而不容其爲¶
<pb:CK-KZ_JY087_04p016b>¶
　患也¶

　右制水秘文四十八字書於九天金闕三圖之館主攝西海¶
　水帝及水中萬怪惡毒之精召雲龍以防水旱之灾¶
　西方七炁靈寶赤書玉篇眞文合一百三十六字皆太上無¶
　上大光明圓滿大神咒空洞自然之書一名金眞寶明洞微¶
　篇一名西山神咒一名白帝八威策文¶

右　玉皇誥命以錫西方七寶金門皓靈皇老白帝七炁天君¶
令統御西方諸天諸地日月星宿名山靈洞水府泉宮上聖高¶
尊眞仙聖眾一切威靈符命所臨如誥奉行¶

　此亦總承上文而推廣言之言白帝眞誥不但度人錄仙制¶
<pb:CK-KZ_JY087_04p017a>¶
　星制魔制水巳也凡屬西方上下一切等眾俱如誥奉行而¶
　不敢有違焉¶

北方洞陰朔單鬱絶五靈𤣥老黑帝所受神咒誥命¶
　洞陰朔單極北之處鬱絶鬱然敻絶而爲五靈中之𤣥老也¶
　北方屬水其色黑故以黑帝名¶

#+BEGIN_VERSE
 北方𤣥天
 　五炁徘徊
 　中有黑帝
 　雙皇太微
 　總領符命¶

 仙鍊八威
 　靑裙羽䙱
 　龍文鳳衣
 　上帝所舉
 　制到玉階¶

#+END_VERSE

　徘徊迴環之貌雙爲陰數皇指黑帝而言太微居太微垣也¶
　領符命而陶鍊仙眞顯八方之威光也靑裙羽䙱龍文鳳衣¶
　言其服飾之盛　上帝所舉制到玉階言其受命之由¶
<pb:CK-KZ_JY087_04p017b>¶

　右度人錄仙黑帝秘文四十字書於鬱單無量𤣥元紫微臺¶
　北軒之内主召諸眞人神仙圖錄¶

#+BEGIN_VERSE
 北辰輔腎
 　斗牛衞扉
 　女虛危室
 　豁落四開
 　璧總七星¶

 執凶糾非
 　卻灾掃[禾*嵗]
 　明道動輝¶

#+END_VERSE

　北辰星居水宮所以生人之腎者也斗牛女虛危室璧北方¶
　分野之宿也言七宿而凡屬北方之宿皆在其中矣斗牛兩¶
　宿對峙如扉爲北天之衞四開四面開張也璧星統領水氣¶
　故總七辰明道動輝明正道動有光輝也¶

　右制星秘文三十二字書於天心北元𤣥斗中主攝北方星¶
　官正天炁¶
<pb:CK-KZ_JY087_04p018a>¶

#+BEGIN_VERSE
 北山神咒
 　激陽起雷
 　流鈴煥落
 　玃天振威
 　北酆所部¶

 萬妖滅摧¶

#+END_VERSE

　激陽起雷陰極而陽生之義流鈴雷神之名玃擒獲也擒獲¶
　天魔大振威風也¶

　右制魔秘文二十四字書於北方洞陰朔單鬱絶𤣥臺主攝¶
　天魔北帝制伏惡神萬鬼事¶

#+BEGIN_VERSE
 九河傾訖
 　鳥母羣飛
 　蛟龍通道
 　水陌洞開
 　赤文玉書¶

 驛龍風馳¶

#+END_VERSE

　鳥母水怪也黃河傾則水怪飛騰而爲害惟黑帝能制之¶
　右制水秘文二十四字書於洞陰朔單鬱絶元臺主攝北海¶
<pb:CK-KZ_JY087_04p018b>¶
　水帝制水中萬精主召蛟龍興雲致雨事¶

　北方五炁靈寶赤書玉篇眞文合一百二十字皆太上無上¶
　大光明圓滿大神咒空洞自然之書一名紫微元神本命生¶
　眞寶明文一名北山神咒一名黑帝八威策文¶

右　玉皇誥命以錫北方洞陰朔單鬱絶五靈𤣥老黑帝五炁¶
天君令統御北方諸天諸地日月星宿名山靈洞水府泉宮上¶
聖高尊眞仙聖眾一切威靈符命所臨如誥奉行¶

　此亦總承上文而推廣言之言黑帝眞誥不但度人錄仙制¶
　星制魔制水巳也凡屬北方上下一切等眾俱如誥奉行而¶
　不敢有違焉¶
<pb:CK-KZ_JY087_04p019a>¶

道言是大神咒者　元始之妙言¶

玉皇之眞誥上淸自然之靈書九天始生之𤣥札空洞之靈章¶
上聖之秘語玉宸之尊典成天立地開張萬化安神鎭靈生成¶
兆民匡御運度保天長存上制天機中檢五靈下策地祗宣命¶
河源運役陰陽召神使仙此至眞之妙文神應自然致天高澄¶
令地固安保鎭五嶽萬品存焉¶

　道言道會上淸眾之言也言此神咒雖爲　元始天尊之妙¶
　言而頒自　玉皇則爲　玉皇之眞誥靈書不假手筆而成¶
　𤣥札𤣥妙不可測識空洞太虛之謂上聖至人之稱　玉帝¶
　宮闕謂之玉宸匡御運度匡扶統御運會化度無窮也由成¶
<pb:CK-KZ_JY087_04p019b>¶
　天立地至召神使仙極言眞文之妙出於自然而然末六句¶
　咏嘆上文之意¶

玉帝昔授五老帝君是時五帝跪捧其章秘題靈都之館天眞¶
皇人敬書其文掌之於上淸眞境太𤣥玉都寒靈丹殿紫微上¶
宮累經劫運而其文保固天根無有毁淪與運推遷是大神咒¶
混之不濁[禾*嵗]之愈淸毁之不滅滅之益明大有之文天眞所尊¶
自光眞名帝圖刻𥳑昭示來生斯文隱秘不得窺聞有得之子¶
保萬炁長存勤行修奉克至神仙朝禮　帝君¶

　天眞皇人敬書其文言至此方得書之於册則前此掌錄非¶
　卽書誥愈明矣天根無有[毀-臼+白]淪天然妙化之根無[毀-臼+白]壞淪沒¶
<pb:CK-KZ_JY087_04p020a>¶
　也雜説混之而不濁俗議[禾*嵗]之而益淸謗語毁之而不滅凶¶
　暴滅之而益明誠屬至妙大有之文自光眞名者自煥天光¶
　標其眞名也帝圖刻𥳑者運應帝圖刻之金𥳑也帝君謂¶
　上帝也¶

　(總註)皇經三卷上半言天道下半言人道此則舉天人之理而¶
　合之爲五品之樞紐蓋人稟五行之氣而生倘或惡星灾之¶
　邪魔擾之則五臟受病而死期至矣數者各有所制在身之¶
　五帝朝我眞元上天下地明顯幽冥一切萬靈豈不可以統¶
　馭而召攝之乎誥中句句皆喫緊爲人處有志於内功者可¶
　豁然解矣¶
<pb:CK-KZ_JY087_04p020b>¶

** 　　玉皇功德品第三¶

爾時玉虛帝君白　天尊言惟願慈悲普爲曰眾帝釋等及四¶
梵天王一切諸天一切諸仙及未來一切眾生持是經人説功¶
德事是時¶

天尊謂玉虛帝君言快哉斯問不亦善乎汝以慈悲憫念眾生¶
故請問於我汝當復坐吾爲宣説¶

　爾時　玉帝頒誥之時四眾天神魔鬼也帝釋諸天帝主釋¶
　教諸佛菩薩也四梵天王四大梵天之王也諸天謂三十六¶
　天天主諸仙天仙神仙地仙也此章詳言功德下章方言利¶
　益　上帝十七光明首重神通次重功德再次重利益餘光¶
<pb:CK-KZ_JY087_04p021a>¶
　俱包括於三光之内而無能勝乃總括之光也故三品卽言¶
　功德以天經如是尊重誦持者豈有不獲功德之理故極言¶
　之觀下各條註内引証益知是經功德無量而　天尊所言¶
　爲不虛矣¶

天尊吿曰若有無量國土或兵戈並起疫氣流行水旱蟲蝗凶¶
災饑饉其國王大臣發慈憫心爲其黎庶徧勅國内州縣鎭宰¶
令諸道流淸淨嚴潔於其觀内設大齋醮六時行道爲轉此經¶
當得國土淸平五穀豐熟黎庶安泰¶

　穀不熟曰饑菜不熟曰饉官之尊者爲鎭卑者爲宰淸淨肅¶
　其内嚴潔肅其外也六時白日六時也轉諷誦也言國土當¶
<pb:CK-KZ_JY087_04p021b>¶
　外患迭興內變四起之際惟此經可以轉禍而爲福　引証¶
　唐朔方節度使張齊邱恭崇大道每旦更衣於三淸殿前誦¶
　玉皇經一部數年不懈一日有偏將謀叛率數百人入衙欲¶
　害齊邱忽舉頭張口投刃於地瘖不能言遂被擒詢之俱云¶
　適見廳上有甲士四人各長丈餘提刀呵叱電光爍人某等¶
　皆如中惡昏暈倒地齊邱知是神人保護將謀叛者正法後¶
　朔方大旱一載不雨齊邱禱雨䖍誦是經甘霖立沛¶

若復有人入諸山林遇毒惡獸但能存想一念眞經山神衞護¶
猛獸自退終不害巳¶

　操存默想一其志慮念此眞經則心與道俱山神衞護故獸¶
<pb:CK-KZ_JY087_04p022a>¶
　不爲害　引證唐李惟玉常誦　玉皇經値安祿山亂伏荒¶
　草中虎狼不害及賊將至思得着履以走俄有物落其背視¶
　之乃新履一雙也因得免難¶

若入江海採寶求珍値遇惡風如法持念是此眞經風浪頓止¶
安稳逹岸¶

　如法持念如經中受持之法而䖍誦之或北面跪誦或東向¶
　坐誦則風恬浪靜安稳可達岸也　引証會稽人陳璟信道¶
　甚篤一日過錢塘江陡値暴風波濤𣳸湧舟中之人無不驚¶
　駭股慄璟但至誠默念　玉皇經俄見急流中有一赤龍橫¶
　出扶舟方得泊岸¶
<pb:CK-KZ_JY087_04p022b>¶

若在軍陣戈戟旣接兩刃相交存心默念是此眞經是諸惡賊¶
悉自退散¶

　存心至心也對敵非朗誦之時故宜默念蓋持經之人天神¶
　衞護軍威自振所以惡賊退散　引証雲中太守甯勉篤信¶
　大道常持誦　玉皇經一日有賊兵犯境勉欲空邑以走恐¶
　得罪於天子欲堅壁以守又恐一邑生靈爲賊所屠憂危無¶
　計忽探者報云賊且潰矣有遺粟甲械在城下願往取之勉¶
　登垣望時見賊兵顚踣若有勁兵擊其後者勉大喜開門逐¶
　之生擒數十人問之皆曰向見城上有巨人百餘身長數丈¶
　猙𤢆可懼某等盡驚駭汗流甯有𨷖心乎勉悟巨人卽經中¶
<pb:CK-KZ_JY087_04p023a>¶
　所謂飛天神王類也¶

若在牢獄枷鎖之中淨心定慮存念是經冤枉自伸卽得解脫¶
　修善誦經謹守法度豈遭牢獄枷鎖然或因他人拖累或爲¶
　國帑未完致令監禁者亦常有之所謂无妄之災非自作之¶
　孼也淨心內念不生定慮外緣不擾祇知誠意念經無懼禍¶
　希福之見也冤枉自伸積誠久而感應通或逢皇恩赦免或¶
　遇淸官開釋不待辯白而自伸也　引証宋崔節度使軍法¶
　嚴峻有校宋懿衙參失時崔命按軍法斬轅門外是夕三鼓¶
　懿復還家妻子大駭疑爲鬼矣懿曰我初戮時一如醉睡無¶
　諸痛苦至今方醒因以歸家遲明入謝崔驚懼曰汝有何妖¶
<pb:CK-KZ_JY087_04p023b>¶
　術能致不死懿曰惟自幼持　玉皇經日誦一部昨因誦經¶
　是以衙參過期崔令取經至扃鎖如故開匣視之經分兩段¶
　崔深自悔責卽捐資命工寫金字　玉皇經百部永充供養¶

若爲邪精鬼賊眾苦所加如法持念是此眞經眾邪遠避自然¶
安稳¶

　邪中之精鬼中之賊人被其害眾苦畢集焉能諷誦如法持¶
　念者乃延請端人法士代爲諷誦耳　引証進士于季囘篤¶
　信　皇經日誦一部春日詣村大醉夜深不及囘家投宿旅¶
　店閑步月下見一婦人顏色甚異因與言語遂被誘去行十¶
　餘里至一村舍又有五六女子笑語相迎季囘因思村舍安¶
<pb:CK-KZ_JY087_04p024a>¶
　得有此疑是妖魅乃朗誦　帝誥口吐金光羣女驚走惟聞¶
　腥臊之氣蓋狐狸穴也正徬徨間俄有白鹿在前引導遂得¶
　還¶

若人爲求嗣息如法尊重持念此經帝勅天曹明檢丹籍九品¶
之內四果仙人運應數合降謫下生爲其作子才辯明慧人中¶
尊貴¶

　丹籍丹書仙籍九品上乘三品中乘三品下乘三品四果須¶
　陀洹果斯陀含果陀那含果阿羅漢果運應輪轉數合臨凡¶
　者　帝命爲持經人作子才辯者才不可羈也明慧者明無¶
　不照也德位兼隆人中尊貴　引証宋胡汝賢五十無子每¶
<pb:CK-KZ_JY087_04p024b>¶
　旦誦禮　皇經䖍誠祈禱妻歐陽氏夢道士抱嬰兒付之覺¶
　而有孕生一子聰明穎異少年登第¶

若婦人臨難之月如法持念是此眞經卽得母子平安生福德¶
男女人所愛敬¶

　臨難生產也婦人不能誦經丈夫如法代誦或延羽士禮誦¶
　解厄祈福不但母子平安且所生之男女有福有德爲人親¶
　愛敬重　引証進士沈球妻陳氏受孕年餘不生發願刋施¶
　皇經百部祈保平安刋者捧板至門妻卽分娩母子無恙¶

若爲求官進職爵祿亨達貴遇人君如法持念是此眞經卽得¶
職務遷轉子孫榮貴世世不絕¶
<pb:CK-KZ_JY087_04p025a>¶

　無位者欲求得官有位者欲求進職使爵祿亨達貴遇人君¶
　如法持念此經不但宦途如意且子孫相繼簪纓不絕　引¶
　証安陸衞千戸黃琛久不遷官發願刊印　皇經一百二十¶
　部以施善信裝釘甫成卽陞正指揮使¶

若人欲求資財殷富如法奉持是此眞經卽得財寶充溢衣食¶
自然慶流子孫傳之後代¶

　充溢盈滿也自然不待營求也言持經之人不但身享饒裕¶
　且能使美利傳之無窮也　引証吳興林榮本貿易人篤信¶
　至道傾家資刊刻　皇經印施一日鋤地得金一窖遂成巨¶
　富子孫世守¶
<pb:CK-KZ_JY087_04p025b>¶

若人被諸惡星之所照臨困苦牀枕如法持念是此眞經是諸¶
惡星返降吉祥¶

　惡星如計都羅㬋之類困苦牀枕睡牀不安伏枕不甯也如¶
　心胸煩躁肢體腫痛皆是返降吉祥疾病退而身安營謀遂¶
　而心樂也　引証梓州陳文達最敬　玉皇經誦及萬卷屢¶
　獲吉祥凡鄰里親戚有危惡疾患文達躬往誦經無不立愈¶
　人見文達皆生欽敬¶

若人命過應入地獄注名惡籍父母師長夫妻男女爲亡人持¶
念是經或安置道場旛花供養卽得亡者鬼籍盡除神生淨土¶
同苦罪眾咸蒙濟度承斯勝利皆生天上¶
<pb:CK-KZ_JY087_04p026a>¶

　亡者戚屬能爲持念是經固獲利益如或不能則安置道場¶
　設旛花陳供養延道流誦經超度則亡者除鬼籍而神歸淨¶
　土卽同苦罪眾亦沾餘波而往生天上　引証相州范煇爲¶
　亡妻梁氏持誦　玉皇寶誥極其精勤一日夢中覺身輕舉¶
　飛昇上天見彩霞滿佈異香馥郁瓊林寶樹森然羅列傍有¶
　一宮額曰梁氏淨室一繡衣童子出范問之曰梁氏何由至¶
　此其人安在答曰梁氏得此乃因君持誦　帝誥之力也¶

又此經所在之處常有十天至眞大聖無極飛天神王侍衞供¶
養持是經人當得自稱爲正一眞人是人在處自得十方至眞¶
至聖金剛力士潛護其人如護已身若出若入遊行之處百邪¶
<pb:CK-KZ_JY087_04p026b>¶
避路魔鬼殄除精靈伏藏一切灾殃不能侵近是持經人命欲¶
終時更不見諸地獄惡相卽見天宮玉女持幢下迎而生天上¶
如天福盡下生人間卽得千生萬生中常爲國王大臣聖賢慶¶
會國土淸平人民樂業常得夙性通明遵奉大道展轉修持誕¶
登道岸持是經人護福如是¶

　十天十方諸天也飛天神王飛行於天之神王也正一眞人¶
　至正無私誠一無二之人也金剛力士釋道兩教之護法也¶
　潛護暗中保護也不正者爲邪畔道者爲魔山妖木魅皆具¶
　精靈能爲人害避路殄除伏藏此灾殃之所以不能侵近也¶
　幢旛屬千生萬生猶言千世萬世聖賢慶會明良相遇之時¶
<pb:CK-KZ_JY087_04p027a>¶
　也淸平樂業持經之利及於國土人民也宿性通明靈根不¶
　昧也展轉修持厯劫不懈也登岸卽佛典到彼岸之意　如¶
　是種種功德皆誦天經之效而獲夙性通明則尤爲難得蓋¶
　人身厯輪迴此一世心奉大道精進修持到那一世或耽溺¶
　塵緣迷失前生本性昏昏碌碌無復向來通明此修道所以¶
　要不失本來種子能得夙性通明則世世生生不違眞性矣¶
　證道成眞舍此其誰故此一端爲功德中之尤者　引証唐¶
　竇夫人常持誦　玉皇經一日誦未終卷而故疾舉發夫人¶
　自念倘病不起不能終經矣强起令婢燃燈婢云無火正歎¶
　恨間俄三淸堂中有燭炬出漸次升堂直入卧內一室明朗¶
<pb:CK-KZ_JY087_04p027b>¶
　夫人驚喜取經誦之頓失所苦後享夀九十有五將卒異香¶
　馥郁仙樂競奏鄰人皆見金童玉女手持幢旛寶蓋引夫人¶
　上昇云¶

又若有持是經人若雨下時起大悲心如法向空念此經三卷¶
一遍其雨所霑面所向方一切眾生五逆十惡一切重罪悉皆¶
消滅一切重病自得痊愈是諸眾生命終之後不墮地獄神生¶
淨土蓮花化生何况受持是此經者¶

　面所向方持經之人其面所向處也五逆不忠不孝不悌不¶
　仁不義十惡心三業貪嗔癡身三業殺盜淫口四業兩舌惡¶
　口綺語妄言共成十惡蓮花化生西方極樂世界人無女流¶
<pb:CK-KZ_JY087_04p028a>¶
　不假精血成胎魂托蓮花而生　或云五逆十惡王法在所¶
　不赦而經之功德亦以被之似可不必不知此等重罪眾生¶
　前生夙世種諸罪根徧厯三塗業滿轉生爲人所以眞性全¶
　迷孽芽復發不得此大法寶徧灑甘霖何由洗除業根脫離¶
　惡報故度大惡人專賴是經　引証通事舍人張承福受持¶
　玉皇經一日被冥司所追承福至誠默誦是經見所追鬼卒¶
　及一切受罪諸鬼皆昇空而去承福後享長年¶

又若有持是經人或行於道路値大風起吹是持經之人觸身¶
之塵是塵所霑一切眾生一切惡業悉皆消滅更不墮於三惡¶
道當生天上故知持經功德不可思議¶
<pb:CK-KZ_JY087_04p028b>¶

　不可思議不可思量擬議也此連上節並下八節極言持經¶
　利及人物之功德愈推愈微總發明不可思議之意¶

是持經人若涉江河淮海沐浴其身是身所霑之水其中眾生¶
魚鱉黿鼉一切水族是諸惡業悉皆除滅盡此一報之身命過¶
之後不復更受胎卵濕化一切等身¶

　罪業深重方墮水族今沾持經人功德水則惡業除滅盡此¶
　一報而已不復更受四生輪轉　或云水族沾持經人之四¶
　德水便不更化水族何以鱗介生生不息此說恐未必然不¶
　知此節乃指一處而言如在一池沐浴則此池水族盡化往¶
　生非在一池而遍及乎四海也且此一時沐浴則此一時水¶
<pb:CK-KZ_JY087_04p029a>¶
　族獲佑過此而後濕者又生作惡者又投於此則水中安得¶
　絶無鱗介固不得執此見以議大功德也　引証唐乾符中¶
　有羽士失其名日持　玉皇經未嘗暫廢一日舟泊白帝城¶
　夜深寂靜持念之際忽聞腥[禾*嵗]之氣見水面有一人逼近船¶
　來驚問之答曰我非人也姓許名道坤爲夔州牧以貪殘暴¶
　虐死受業報爲灩澦灘毒蟒之子已二十餘年聞師持課得¶
　受利益往生人道故來相謝¶

是持經人口出一切言語音響一切邪魔外道聞者皆是淸淨¶
法音¶

　持經之人口中常出金光故言語音響一切邪魔外道聞之¶
<pb:CK-KZ_JY087_04p029b>¶
　俱是淸淨解脫之法音¶

是持經人若遇諸神廟能爲其神誦咏是經是諸鬼神得聞是¶
經卽脱鬼𧼈登證仙道恭敬是人如奉是　帝¶

　爲神誦經神卽脫離鬼𧼈𧼈者道也蓋神雖具威靈彰報應¶
　尚未離乎鬼道聞此眞經則五蘊皆空而上證眞仙矣故恭¶
　敬持經之人如奉説經之　帝也　引証唐開元中有王少¶
　府者欽崇大道曾誦　玉皇經萬遍一日見二鬼使來追隨¶
　行十數里至一大樹下二使坐憩少府忽憶　玉皇經閉目¶
　誦之纔一部顧二使並失須臾四人至跪吿曰仁者修行有¶
　此利益向來追君二使已生天矣少府曰吾但誦　玉皇經¶
<pb:CK-KZ_JY087_04p030a>¶
　耳四人叩頭曰惟此功德故也請爲弟子誦之少府誦之部¶
　半開目又不見四人所在但聞空中曳甲聲有一紫衣神侍¶
　衞甚雄跪言曰吾是五道冥官任重且貴但未離鬼道願求¶
　生天請同至弟子處誦之冀福蔭之餘也少府相隨至一陂¶
　澤乃拷掠訊鞫之所神因叠石爲座與諸部眾長跪座下合¶
　掌聽之少府誦之三卷誦畢四顧並無一人惟有斷繩破杻¶
　敝鎖空枷而已驚悚罔知所適忽有四童子來云王請公速¶
　囘亂我冥府文簿釋我獄中罪囚因導少府至一空谷中遂¶
　生¶

若人在世不孝父母不敬三寶殺生偷盜邪淫妄語作種種極¶
<pb:CK-KZ_JY087_04p030b>¶
重罪業將命終時若有道心正信善男善女於亡者未氣終時¶
起大悲心於其頭邊念　玉帝尊號七遍或二七遍三七遍四¶
七遍乃至百遍千遍是其亡者生前所造諸不善業悉得消滅¶
更不墮諸惡𧼈神昇九天何况受持是此經者¶

　道心正信具向道之心正而不偏信而不二也着眼全在此¶
　句故爲亡者持念尊號必須善男善女　引証唐開元中盧¶
　重誨晝寢夢二靑衣持帖來追隨行數里見一門牆甚高峻¶
　問此何地靑衣曰此御史大夫李某宅也盧驚喜曰吾表兄¶
　也因入見之李問云君夀已盡未審平日有何善功答曰在¶
　生常誦　玉皇經李云此經乃聖神之骨髓功德最大盧囘¶
<pb:CK-KZ_JY087_04p031a>¶
　顧庭院左右鐵網中有衣冠之士數十輩頂禮哀吿盧問此¶
　何等人李曰此皆不孝父母不敬三寶殺生偷盜邪淫妄語¶
　作種種不善者死後䧟鐵網中無有解脫君經功甚大可爲¶
　持誦令脫苦𧼈亦君之福利也遂設金牀令盧持誦盧念至¶
　神呪品見網中罪囚已有出頭者經終全身俱出拜謝而去¶
　盧亦還生再延福夀¶

又若復有人自從往劫乃至今生輪轉人天漂沉世域積千愆¶
萬過在於已身若遇是持經之人形影暫映其身如爲　帝光¶
之所攝受或與同語或聞其聲如奉　上帝道語之所慰諭彼¶
人罪障永得除滅¶
<pb:CK-KZ_JY087_04p031b>¶

　輪轉如車輪之旋轉人天享人間福如居天上也指富貴者¶
　而言此等人積千愆萬過若遇持經人形影暫時映照如爲¶
　帝光之所接引一般或與持經人共語或聞持經人聲音如¶
　奉　上帝道言法語之所撫慰溫諭而罪障悉消焉¶

又若持是經人造作長旛書　帝名號於其旛上懸諸長竿或¶
在觀宇或在家庭是旛被諸風吹所指方面一切眾生皆霑勝¶
利一切惡業悉皆除滅¶

　此節言書寫　帝號形影所及普利無窮¶

又若有持是經人書　帝名號在一切有聲物上或鐘或磬鈴¶
鐺鐃鈸一切道具法事之屬或作道場或因試擊或被風觸是¶
<pb:CK-KZ_JY087_04p032a>¶
聲出時或遠或近一切眾生聞是聲已所有罪業悉得淸淨¶

　此節言書寫　帝號聲音所及普利無窮道具法事道家之¶
　具法會之事也¶

又若有持是經人了悟生死深入山林修眞學道或時登臨上¶
山顧望目所及處山林溪谷含生品彙有形無形胎卵濕化蠢¶
動飛潛種種物類所有罪業皆得除滅身心淸淨命終生天何¶
况受持是此經者當知是人卽是道藏功德身也¶

　了悟生死明徹生死根源也修眞學道修煉眞性學習大道¶
　也山林溪谷間含生之品類若有形若無形若胎卵濕化若¶
　蠢動飛潛種種物類所有罪業持經之人目所及處俱得解¶
<pb:CK-KZ_JY087_04p032b>¶
　脱則知是人乃大道之藏無盡量功德之身也由此經所在¶
　以下至此極言眞經能消一切罪業而不可思議功德仍屬¶
　持經之人玩各節俱以何况受持是此經者作結可見　以¶
　上厯言功德種種如是而或疑其過涉張皇亦竊見有誦經¶
　者未曾見此功德嗚呼此管蠡之見也所謂持經者非一暴¶
　十寒之謂非口誦心違之謂非貌誠志怠之謂乃心如其口¶
　口如其心念念不懈時時不忘卽不誦時而閉目凝神將這¶
　部經參前倚衡這方呌做能持是經果能如是功德其本分¶
　事耳何庸漫疑而妄議耶¶

爾時　天尊謂玉虛帝君言今我略説未盡其妙若廣説之凡¶
<pb:CK-KZ_JY087_04p033a>¶
流邪見疑惑不信是經功德窮劫難言¶

　持經功德不過宣其大略尚未盡其微妙若廣説之則凡庸¶
　之流偏邪之見反疑惑不信矣况是經功德窮劫難言雖廣¶
　説之亦有不能盡者¶

於是玉虛帝君聞是說已心生歡喜不勝踴躍瞻仰慈顏稽首¶
讚歎而作頌曰¶

#+BEGIN_VERSE
 九天之上
 　謂之大羅
 　玉京金闕
 　雲層峩峩
 　中有天帝¶

 仁慈惠和
 　至道無敵
 　降伏眾魔
 　天寶靈符
 　玉律金科¶

 神仙億萬
 　幢旛眾多
 　聞者罪滅
 　永出愛河
 　是號玉皇¶

 穹蒼眞老
 　妙圓淸淨
 　智慧辯才
 　至道至尊
 　三界師¶
<pb:CK-KZ_JY087_04p033b>¶

 混元祖
 　　無能勝主
 　四生慈父
 　高天上聖
 　大慈仁者¶

 十號圓滿
 　萬德周身
 　無量度人
 　拔生死苦¶

#+END_VERSE

　慈顏謂　玉帝大羅京闕祥雲層覆峩峩然高峻也中有萬¶
　天帝主仁慈惠和至道無與相敵而降伏眾魔也天寶靈符¶
　五帝眞誥也玉律金科天律金格也神仙億萬幢旛眾多侍¶
　宸眞聖持旌節而護衞之聞者罪滅永出愛河法音所及皆¶
　解脱而登彼岸也是以號稱　玉皇爲穹蒼之眞老妙圓淸¶
　淨微妙圓通眞淸眞淨也智慧辯才大智大慧妙辯宏才也¶
　至道道高無極至尊位尊無對化行宇宙無物或遺誠三界¶
　之明師無始之先帝眞已具乃混元之宗祖神眞仙佛莫與¶
<pb:CK-KZ_JY087_04p034a>¶
　嫓美故曰無能勝主胎卵濕化俱沐生成故曰四生慈父居¶
　彌羅之天高而無上謂之高天上聖具慈悲之心仁育萬類¶
　謂之大慈仁者由穹蒼眞老至此是爲十號無所不全是爲¶
　圓滿萬德周於一身度人不可限量此所以能拔生死苦也¶

爾時玉虛帝君說是頌及十號已諸天聖眾異口同音歎未曾¶
有¶

　歎未曾有言　玉帝聖號厯劫以來未之有也謂總承功德¶
　者非¶
<pb:CK-KZ_JY087_04p034b>¶
高上玉皇本行集經卷中¶
<pb:CK-KZ_JY087_04p035a>¶

** 　　收讚¶

光明咒品　拔濟無邊　玉皇功德妙難宣　錫福更消愆¶
普度人天　修奉結良緣¶

大聖玉皇滿願大天尊(三稱三拜)¶
¶	
<pb:CK-KZ_JY087_05p001a>¶

* 高上玉皇本行集經卷下¶

** 　　開經讚¶

#+BEGIN_VERSE
 大道洞𤣥虛
 　有念無不契
 　煉質入仙眞
 　遂成金剛體¶

 超度三界難
 　地獄五苦解
 　悉皈高上經
 　䖍誠稽首禮¶

#+END_VERSE

大聖玉皇赦罪大天尊(三稱三拜)¶
¶	
<pb:CK-KZ_JY087_06p001a>¶
@fw1重刋道藏輯要　　　　　　　　　　　箕集三¶

* 高上玉皇本行集經卷下¶

** 　　天眞護持品第四¶

爾時昊天大帝聞說經法從座而起長跪　帝前白言惟願聖¶
慈普爲大眾及諸天人持是經人說利益事於是　玉皇上帝¶
興方便意開利益門宣玉匱科傳靈寶法吿於昊天大帝曰汝¶
等諦聽當爲汝說受持功德扶危拔苦利益存亡神妙之事眾¶
眞稽首俱發聲言臣等今日幸聞湛然常住之法莫不上福諸¶
天徧周三界三塗五苦咸得消滅惟願慈悲憫臣等故演斯妙¶
義¶
<pb:CK-KZ_JY087_06p001b>¶

　諸天人者一切天下人間之人也興方便意二句言　玉帝¶
　興起方便之意爲昊天大帝開陳利益之門玉匱科玉匱中¶
　之科條也靈寶法[六/口]靈妙寶之法也湛然淸淨不染之意常¶
　住念無生滅也三塗色塗愛塗貪塗也五苦心神形精魂是¶
　也　前功德品亦　元始天尊承上二品而極言天經功德¶
　之大雖說重持經之人而實緣經之大寶有以普利一切是¶
　經何經乃　玉皇之尊經也故昊天大帝聞　天尊說後而¶
　轉請於　玉帝懇　帝言利益是猶歸重王人之意　玉帝¶
　大慈大悲有不因請而暢言利益者乎觀下文諸條可見¶

玉帝吿曰若有眾生孝養父母恭敬三寶竭忠於君不殺不盜¶
<pb:CK-KZ_JY087_06p002a>¶
不淫不妒不嗔不恨不驕不詐奉戒持齋冥心大道生尊重心¶
持誦是經我卽[朿*力]下周流法界徧傳十方無極世界勅命東方¶
東華帝君青騎神仙兵馬無鞅數眾悉令下降覆護受持是此¶
經者[朿*力]命東南扶桑大帝與其部眾神仙兵馬無鞅數眾悉令¶
下降覆護受持是此經者[朿*力]命南方朱陵大帝赤騎神仙兵馬¶
無鞅數眾悉令下降覆護受持是此經者[朿*力]命西南太華元老¶
與其部眾神仙兵馬無鞅數眾悉令下降覆護受持是此經者¶
[朿*力]命西方皓靈皇老白騎神仙兵馬無鞅數眾悉令下降覆護¶
受持是此經者[朿*力]命西北皇天大帝與其部眾神仙兵馬無鞅¶
數眾悉令下降覆護受持是此經者[朿*力]命北方紫微帝君黒騎¶
<pb:CK-KZ_JY087_06p002b>¶
神仙兵馬無鞅數眾悉令下降覆護受持是此經者[朿*力]令東北¶
沖虛天君與其部眾神仙兵馬無鞅數眾悉令下降覆護受持¶
是此經者[朿*力]命上方天皇大帝崑崙蒼老黃騎神仙兵馬無鞅¶
數眾悉令下降覆護受持是此經者[朿*力]命下方來和天君名山¶
大洞神仙兵馬無鞅數眾悉命下降覆護受持是此經者¶

　奉戒持齋奉[六/口]戒持齋素也冥心向道不囘之意周流法界¶
　三句乃下諸節總綱言十方聖眾皆奉　帝[朿*力]各率其所屬¶
　覆庇護佑持經之人則持經功德不亦大乎此一節指十方¶
　一切神之尊者而言○東華帝君卽王公非嶽帝也扶桑大¶
　帝位東南東南巽方介木火之交所謂已火是也故有丹陵¶
<pb:CK-KZ_JY087_06p003a>¶
　之號若正南午向則朱陵矣原是兩帝總皆火府之尊十方¶
　大帝東主生發之柄南主長養之柄西主厲肅之柄北主斂¶
　藏之柄是爲四正其東南西南西北東北是爲四隅則各主¶
　生發長養厲肅歛藏之事在東者太乙宮隸之在南者離明¶
　宮隸之在西者太華宮隸之在北者[六/口]㝠宮隸之而東南則¶
　居淸甯宮西南則居靑靈宮東北則居廣漠宮西北則居廣¶
　利宮上方則主上界之事下方則主下界之事宮無定所¶

勅命十方一切金仙四眾八部及諸眷屬悉令下降覆護受持¶
是此經者勅命十方天眞大聖飛天神王三官四聖二曜九星¶
北斗南斗東斗西斗中斗二十八宿周天眾星金剛力士神王¶
<pb:CK-KZ_JY087_06p003b>¶
等眾各與部眾悉令下降覆護受持是此經者¶

　金仙諸佛菩薩也三官天官地官水官也四聖天蓬天猷翊¶
　聖佑聖也二曜日月也九星金木水火土及月孛紫炁羅㬋¶
　計都也五斗及二十八宿皆周天之眾星金剛力士神王乃¶
　釋道二教之護法此一節指上界一切眾聖而言¶

勅命降魔力士四天門王五嶽四瀆及諸名山四海九江十二¶
河源山林川澤一切主者悉與眷屬覆護受持是此經者諸險¶
惡處令得安穩勅命所在一切土地靈官並溝渠等神及一切¶
諸大力鬼王皆令覆護受持是此經者令諸魔外道悉皆攝伏¶
潜形遁跡高飛海外遠避他方¶
<pb:CK-KZ_JY087_06p004a>¶

　降魔力士降伏諸魔有力之士也四天門王管理天上四門¶
　之王也五嶽東㤗山西華山南衡山北恒山中嵩山也四瀆¶
　江河淮濟也十二河源卽大禹所疏之九河及汝漢淮泗是¶
　也無水曰溝有水曰渠大力鬼王鎭守幽㝠之將帥諸魔如¶
　天魔地魔魔鬼魔女等類外道挾持異說以惑人者也攝伏¶
　恐懼收斂之貌此一節指上下一切神之卑者而言¶

如是山林社稷祠廟血食之屬一切鬼神當自消滅五方行病¶
[瘟-囚+日]疫鬼帥諸惡鬼神並風王水怪孽龍妖神土精木魅盡自消¶
滅五虛六耗夢寐乖常野道咒詛蠱毒之類皆自消滅是持經¶
人心欲願者一切如意皆得滿足¶
<pb:CK-KZ_JY087_06p004b>¶

　如是持經之人非特邪魔外道畏避已也凡屬山林社稷祠¶
　廟血食一切鬼神皆安然無事消滅其偏好偏惡之心而不¶
　敢擅作威福五方行[瘟-囚+日]之鬼帥諸作惡之鬼神行風之王水¶
　中之怪造孽之龍爲妖之神穴居之土精山居之木魅天哭¶
　破敗喪門弔客等之五虛六耗以及夢寐之乖常邪教之詛¶
　咒蠱毒一切等類盡皆消滅且百福臻而千祥集心所願者¶
　一切圓滿充足而無不如意焉¶

或有未能遵依科教修崇齋醮但能淸淨持戒專一信受尊重¶
敬慕是此經典並同修齋護持淨戒者是人功德坦然無礙自¶
在逍遙號人中聖德慧長新同諸眞人¶
<pb:CK-KZ_JY087_06p005a>¶

　玉經之效如此能依科建醮受持讀誦功德固云無量或有¶
　未能遵依[六/口]科教典設大齋醮但能淸淨無染持戒無二專¶
　一信受而不敢忽尊重敬慕而不敢䙝將見諸神敬仰護持¶
　淨戒之人無異於護持修齋之人可見淨戒持經卽不必修¶
　齋而其功德坦大寬平毫無繫滯阻礙逍遙自在名爲人中¶
　之聖至德大慧畢世長新同於諸天眞人焉¶

爾時昊天大帝聞是說已卽於　帝前稽首歌曰¶

#+BEGIN_VERSE
 大哉至道
 　無形無名
 　𣺌𣺌億劫
 　黃道開淸
 　神風朗耀¶

 九炁吐精
 　玉虛澄輝
 　太霞高明
 　玉皇開化
 　溥度天人¶

 三元道備
 　二象攝生
 　朽樹故根
 　己枯使榮
 　蠢動蜎息¶
<pb:CK-KZ_JY087_06p005b>¶

 長生化形
 　懷胎含孕
 　俱得生成
 　亡者命故
 　魂歸三淸¶

 魄受鍊度
 　南宮飛昇
 　今日大吉
 　皆得光明
 　五帝鑒照¶

 普吿萬靈
 　天神地祗
 　及諸河源
 　五嶽四瀆
 　及諸名山¶

 洞[六/口]洞淵
 　洞空洞仙
 　無極大聖
 　至眞尊神
 　無窮無極¶

 溥鑒度生
 　惡根斷絕
 　[六/口]都[言*巳]名
 　眾眞班列
 　咸聽帝言¶

 經是帝勅
 　保誦持人
 　至度道岸
 　無使灾侵
 　我奉帝命¶

 一切咸聽¶

#+END_VERSE

　大哉至道無形無名而不可聞見𣺌𣺌億劫而無窮修累當¶
　此黃道吉辰天道開淸神風朗耀之時九炁九天之梵炁也¶
　吐精而異彩顯露玉虛玉淸之虛無也澄輝而神光昭著太¶
<pb:CK-KZ_JY087_06p006a>¶
　[六/口]霞光高明而不可幾及　玉帝乘此時逢此運而普度一¶
　切天人也三元二句言　玉帝尊經備乎三才之道而包乎¶
　二象之精統攝生人生物之理也朽樹十句極言經功之大¶
　今日指說經之時而言皆得光明言人物咸濟幽暗開光也¶
　五帝至度生句指當時會上一切監臨之眞聖也末數句反¶
　覆詠歎之意¶

於是昊天大帝說是歌已告大眾言此　玉皇妙法語諸聖祕¶
密言路絕道斷微妙難思巍巍大範爲神明之宗保鎭國土拔¶
度生死爾時昊天大帝說是語已法筵淸眾咸仰道言普得開¶
悟¶
<pb:CK-KZ_JY087_06p006b>¶

　秘密寶重而不敢輕洩之意路絕道斷盡境也言此經乃成¶
　眞修仙之盡境大範範圍一切之意¶

於是　天尊重宣此意而說偈曰¶

#+BEGIN_VERSE
 　玉帝功德大
 　𤣥理極幽深
 　生於浩劫前
 　運化於古今¶

 　我今說妙經
 　憫念諸有情
 　此誠極妙法
 　功德中功德¶

 　名號最上乘
 　無比爲第一
 　大光明王尊
 　威德世希有¶

 　能破暴惡魔
 　皆令心降伏
 　能滅極重罪
 　皆令得淸淨¶

 　若人聞是經
 　或聞帝妙號
 　稽首生恭敬
 　一切罪消滅¶

 　十惡四重罪
 　五逆於父母
 　信心一稱名
 　隨聲盡消滅¶

 　保護人天眾
 　四相與五衰
 　三塗極重苦
 　人間凡厄難¶
<pb:CK-KZ_JY087_06p007a>¶

 　凶年饑饉喪
 　毒藥及魘魅
 　刑獄與𡨚家
 　軍陣鬬戰苦¶

 　山林惡道中
 　虎豹豺狼眾
 　江海毒龍類
 　迅雷風雨雹¶

 　水火及盜賊
 　蠱毒中心腹
 　失志發狂亂
 　蛇蠍毒惡蟲¶

 　邪魔凶怪神
 　伺求人便者
 　由持是眞經
 　普皆自㪚滅¶

 　惡病久[纏-丶]綿
 　夢寐亦不安
 　非理欲殘命
 　殄滅不爲殃¶

 　緣遇是經故
 　安穩得自在
 　所有希求願
 　財寶及富貴¶

 　以此經功德
 　如意皆稱遂
 　神威自在仙
 　諸天十一曜¶

 　三十二天主
 　二十八宿星
 　靈[女*㔾]玉女等
 　天神及地祇¶

 　三界虛空神
 　江海諸龍王
 　水火及風神
 　宮殿與宅舍¶

 　山林樹木眾
 　溝渠井泉神
 　由持是經故
 　一切皆擁護¶
<pb:CK-KZ_JY087_06p007b>¶

 　衣食常自然
 　子孫臻富貴
 　出言人希聞
 　所至皆推敬¶

 　若爲求男女
 　持誦此眞經
 　帝詔下天曹
 　落籍天仙人¶

 　降謫生其家
 　爲其作男女
 　顯貴人崇重
 　七祖得超昇¶

 　光大慶門戸
 　延及父母親
 　吉祥常熾盛
 　灾障不能侵¶

 　是故我今說
 　大眾宜諦聽
 　慈悲度一切
 　皆令達上淸¶

#+END_VERSE

　偈中所載皆功德品中所己見者也　玉帝旣准昊帝之請¶
　廣陳利益　天尊聞之愈加慶慰故重宣此偈非複詞也蓋¶
　初學之人下品之士善根未固不言功德之大則其向善之¶
　心不堅故不憚反覆叮[口*甯]　天尊示人之心至深切矣¶

於是　天尊普告四眾凡人持念此經受誦　帝號皆道根深¶
<pb:CK-KZ_JY087_06p008a>¶
重宿有善緣此經尊妙普度天人但精心恭奉家國安甯保命¶
度灾掃除不祥天子王侯得奉之者致國太平凶冦自夷邊域¶
不爭兆民歌唱普天興隆運推數周正道當行有得之者天眞¶
敬重寶之秘之¶

　此承上文未盡之意而極言之運推數周二句卽三龍之後¶
　庚子之年眞道乃行之意蓋玉經旣演諸天人無不遵受而¶
　奉行之則雜法邪說之人皆廢然自返而不敢逞其無所[巳/心]¶
　憚之詞如天久陰晦一旦豁然開明浮翳消[昔*攵]所謂經正則¶
　庶民興斯無邪慝矣¶

** 　　報應神驗品第五¶
<pb:CK-KZ_JY087_06p008b>¶

爾時慈悲度厄眞人尋聲救苦眞人濟生度死眞人萬福䕶身¶
眞人俱從座起越班而出俱白　天尊言若諸末世凡夫雖宿¶
有善緣得遇是經被諸邪障所隔本末疑惑不信是經功德如¶
是之人見在未來於諸地獄得何罪報惟願聖慈說其報應惡¶
趣之苦¶

　夙有善緣得遇是經復爲邪障所隔反致疑惑不信故獲罪¶
　甚大隔閉礙也本末猶言始終見在未來指今生後世而言¶
　也　玉經尊重而有受持之人卽有疑謗之人受持者旣積¶
　功德大利益則疑謗者自應受種種報應前二品欲歆動學¶
　道之心此一品乃垂戒凡流之意不有諸眞請問無由以暢¶
<pb:CK-KZ_JY087_06p009a>¶
　其旨故　天尊因問動念反覆叮[口*甯]吿誡可謂切矣¶

是時　天尊吿四眞人云若諸世間剛强暴惡不善眾生終日¶
竟夜對諸道像無恭敬心出誹謗語是罪當墮五無間獄若遇¶
是持經人設諸方便誘引開導如是之人能滅惡心信向是經¶
彼人罪業淨盡無餘¶

　剛强暴惡性狼行兇之貌道像道教諸神聖之像誹議之也¶
　謗毁之也冥中五獄刀山劍樹犁泥鼎鑊寒冰也無間無盡¶
　之意設諸方便者設出諸般方便之法或善言以誘引之或¶
　婉詞以開導之也　引証市民王偁禀性頑劣誹謗大道一¶
　日忽雙目失明有道士登門化齋教以持誦　玉皇經偁辭¶
<pb:CK-KZ_JY087_06p009b>¶
　日愚人瞽廢不能從命道士日但請人書寫亦可偁從之造¶
　完一部延師口授䖍誦不輟忽夢前道士來持刀抉其目偁¶
　遂驚覺兩目復明此卽經中所稱滅惡信經之驗也¶

又若有邪見愚執惡人覩持是經生諸惡逆偏眼邪視乃至起¶
一惡心發一惡言妄生謗讟持經之人其罪深重命終之後墮¶
大地獄永無出期¶

　偏眼邪視傲慢不恭之貌謗誹議也讟詈毁也　引證滏陽¶
　趙修復曾於觀中見道士持誦　玉皇經極口詆毁一日晝¶
　寢夢一綠衣一紫袍者乘馬叩門厲聲責之曰汝狂肆輕慢¶
　誹謗　玉經我等奉勅追汝修復心甚悚懼哀吿二公曰某¶
<pb:CK-KZ_JY087_06p010a>¶
　愚昧無知追悔莫及惟願哀憫寬宥指示二公曰汝能造¶
　玉帝尊像朝夕持誦　玉皇經當罪滅福生修復唯唯聽命¶
　二公引至一城但見騰騰業火燒空重重鋒鋩遍布受罪之¶
　人或在鑊湯之中或在爐火之內或受碓搗或被鋸觧男抱¶
　銅柱女臥鐵牀鎔銅灌口鐵犁耕舌悲號萬狀慘不忍聞二¶
　公曰此皆不信大道沉淪受苦者爾若非悔攺心切一墮此¶
　中永無出期矣言訖命使送囘修復遂甦¶

至若在世男女得遇是經不生敬仰[禾*嵗]手污觸暈口讀誦牀榻¶
不淨便將安置或誦是經講習俗語共相戯笑以爲常典如是¶
之人命過之後墮無間獄永無出期殃延宗祖受拷酆都累及¶
<pb:CK-KZ_JY087_06p010b>¶
子孫害遺後代是人於地獄中厯無量劫受大苦惱縱遇聖教¶
累承救拔罪惡小減又遇上聖殊恩得離地獄生餓鬼中厯千¶
萬劫不聞漿水之名鬼報得盡生畜生中畜生報己若生人中¶
復生邊夷外域而復女身貧寒困苦癃殘百病受無量苦人所¶
惜棄求生不生求死不死輕斯經故獲罪如是¶

　此言慢經之人不但己身永墮地獄且殃延宗祖害遺子孫¶
　厯無量劫而其罪不減甚矣　玉經當尊敬而不可輕䙝也¶
　餓鬼道畜生道及托生邊夷外域不定是輕慢䙝侮　玉經¶
　之人而輕慢䙝侮　玉經者必墮此數道大道無欺誑　天¶
　尊豈漫爲是說以恐懼無良者哉　引証相州劉滿開暈飯¶
<pb:CK-KZ_JY087_06p011a>¶
　館爲業一日病急有靑衣吏持東嶽牌來追滿哀吿吏欲求¶
　少寛與家屬訣别吏不許遂驅之行走曠野中日色慘淡如¶
　深秋向晚時約行數十里遇一戴花人從東而來見滿揖之¶
　乃鄰家子也握手而泣問曰我家人安否汝今已死在生積¶
　何善事滿曰醮謝北極未嘗[卸-卩+夬]也戴花人曰此亦善事也吾¶
　先往爲汝圖之疾馳去靑衣吏推滿復行過一土山見宮闕¶
　威嚴守禦者皆鬼狀吏坐滿於門等候須臾戴花人出吿滿¶
　曰吾爲汝問吏言汝所殺物命索償其詞甚𡨚奈何但汝能¶
　皈依　玉皇大天尊𤣥穹高上帝庶幾有濟門開滿隨眾入¶
　見猪羊鵝鴨皆怒目作人言曰還我命來滿懼連誦聖號數¶
<pb:CK-KZ_JY087_06p011b>¶
　遍口中紅光噴出猪羊鵝鴨之類盡從光中升空而去王謂¶
　滿曰𡨚對生天汝當還矣滿方拜謝欲出有吏吿王曰劉滿¶
　旣至此宜令見生平造業之物王許之吏卽付一卒押送過¶
　廊廡數間北面一殿有官正坐座後有門卒推滿入見一池¶
　食物無所不有皆臭[禾*嵗]不可近卒曰皆汝所作之業令食盡¶
　方去滿復念聖號口吐紅光將[禾*嵗]物燒盡獄卒俱合掌讃歎¶
　滿出王仍命靑衣吏帶滿從舊路歸見相州城下濠水淸淺¶
　靑衣推滿入水中遂得復甦旣安捨宅爲觀罄家資造　玉¶
　皇聖像終身䖍誦　玉皇經不輟吁劉滿一念聖號罪業立¶
　便消除則慢經之罪不問可知矣¶
<pb:CK-KZ_JY087_06p012a>¶

又復有人初雖信受後復慢易善惡童子上奏三官黑簿書名¶
靑編減算身歿之後拘閉幽牢往復三塗無由觧脫或於見世¶
受種種病疥癩癰疽以爲果報憂悲苦惱日夜相煎或身被橫¶
惡所加或牢獄繫鎻或非命自害毒藥所殘或被虎狼毒蛇之¶
所噉食或爲𡨚債之所牽引或行山林値遇惡人被他屠割推¶
落崖岸或被邪精魍魎之所殘害或爲水火之所漂焚或被刀¶
兵之所橫誅輕斯經故橫喪天年獲如是果獲如是報可不悲¶
與可不痛與¶

　初爲信受之人後存慢易之心其罪更大故不但幽閉酆都¶
　而陽報種種尤極慘毒黒薄所以記過靑編所以錄功皆三¶
<pb:CK-KZ_JY087_06p012b>¶
　官所掌十二年爲[糸*已]六年爲算過䧟於不知者猶輕知而故¶
　違者罪重初信受而後慢易不獨有初鮮終而昧𨚫本良忍¶
　心背叛較前數條爲甚有不受種種果報者乎　引証道士¶
　沈復初狂慢疎忽　皇經破壞不加修整扯碎拭桌一日醉¶
　臥夢天將以火燒之苦不堪忍徧體皆裂舌長尺餘號呌數¶
　日而死此卽慢經之報也¶

是宜殷勤依此奉行勿生邪念若諸念不生萬緣頓息塵沙惡¶
業隨心消散一切灾魔自然殄滅此經功德不可思議是誠無¶
比最上妙法諸經之王有大利益非人勿示¶

　殷勤拳拳奉持之貌諸念一切妄念也萬緣一切情緣也塵¶
<pb:CK-KZ_JY087_06p013a>¶
　沙難以算數言惡業之多也諸經之王猶言諸經首領尊無¶
　二上也非人勿示非遇尊經重道之人不可輕傳也　引証¶
　元黃德甫敬奉道法捐資刊　玉皇經發願印施千部一夕¶
　燃燭諷誦至末卷未竟忽烈風大作一人從空而下竦立於¶
　傍身長丈餘手秉巨筆毫芒光燦口眼火熖爍人竊視之乃¶
　雷霆本部督也德甫恐懼伏地神厲聲曰汝所印之經不可¶
　妄施與人須令當面誦讀一遍字句不差方可相授敬之愼¶
　之言訖不見自是德甫如教方施經中所謂非人勿示者其¶
　斯之謂與¶

若諸天人五衰四相輪迴侵逼能除妄想受持是經坐招自然¶
<pb:CK-KZ_JY087_06p013b>¶
天福益固身度三界與道長存¶

　天人欲界下天之人也五衰四相見神通品侵逼不能脫離¶
　之意坐招自然不待思求自然坐獲也大道厯劫不壞持經¶
　之人心與道俱故其身與道長存　引証太平州人孫夀獵¶
　於海濱縱火延燎草木蕩盡惟一叢草甚茂火到便熄並不¶
　焦萎夀疑其中有伏獸近前窺視見一磚塜經久雨傾䧟露¶
　出木棺石碑銘云大漢延平二年念　玉皇經李氏女墓野¶
　火不及蓋由此也夀念棺中必以經附葬焉遂命僕棄鷹在¶
　地掘開磚塜啟棺視之女體尙温顔色不變頭邊有木匣一¶
　箇經果在內經袱雖朽而經如故焉夀取以歸爲易新棺製¶
<pb:CK-KZ_JY087_06p014a>¶
　衣衾重葬之此經所謂身度三界與道長存之驗也¶

是此經典無與等無能勝是大威德大神咒能令一切枯槁便¶
生枝葉花果茂盛能除眾生極重苦惱能令短命眾生而得長¶
夀此經功德不可思議歎莫能盡¶

　無與等一切經典莫與比也無能勝一切經典莫能及也大¶
　威德者威以德顯邪魔恐怖而鬼神欽敬也大神咒卽前大¶
　光明圓滿神咒也枯槁之物尙沾經功而茂盛况人爲萬物¶
　之靈果能信心奉持豈有不獲善報者乎　引証士人嚴訥¶
　訪友外出妻李氏在家一旦無病暴卒是日訥過蒼湖見其¶
　妻履水而至訥驚問之妻泣曰我已死矣此間北雁村有嚴¶
<pb:CK-KZ_JY087_06p014b>¶
　先生抱奇術若往求之我庶得生遂不見訥至村訪問果有¶
　嚴先生課蒙爲業訥造門求救嚴初怒拒哀懇久之方曰殺¶
　夫人者王將軍也葬在君宅堂西柱下急爲建醮持誦　玉¶
　皇經則尊夫人可活矣訥急囘請道士建醮誦經纔半部其¶
　妻已開目經完便坐起曰王將軍致語承君功德不敢有忘¶
　遺骸葬此堂西柱下懷中一劍請留以酬君惠掘之果然遂¶
　擇地厚葬之此經所謂能除眾生極重苦惱能令短命而得¶
　長夀之驗也¶

若不宿植道本廣種福田乃至經名尙不得聞何况得見是經¶

　宿預也植栽也本根也積善獲福報謂之種福田如種田之¶
<pb:CK-KZ_JY087_06p015a>¶
　獲稻粱也言人非宿植道本廣種福田則善緣淺薄經名尙¶
　不得耳聞何能得目見是經乎　宿植道本卽獲宿命通之¶
　謂從來今生向道專篤者未有不自前生植其基也所以前¶
　因不昧是爲最難非種本深者鮮有不失者矣¶

蓋是經依三洞眞格八萬劫一傳此淸都至眞上聖所寶秘於¶
玉京金闕甚爲微妙難可得遇如宿有仙骨當爲九天眞仙之¶
人得遇斯文承斯緣故後當齎金寶從師告盟受之方當乘機¶
應運乃可付焉不得輕洩敬之愼之¶

　洞眞洞𤣥洞神謂之三洞金科玉律謂之眞格八萬劫者人¶
　生於寅盡於酉八運共八萬年也淸都上淸𤣥都也言此經¶
<pb:CK-KZ_JY087_06p015b>¶
　微妙必須宿有仙骨當爲九天眞仙之人方可得遇又必齎¶
　持金寶從學於師告天立誓乘機應運而後可以授受也¶
　引証奉天縣尉馬敬持誦　玉皇經十五年不倦忽於一夜¶
　見披甲神人狀貌甚異謂敬曰爾旣專心向道何不詣延康¶
　宮訪女冠李霞卿彼人姓名已登仙籍秘藏　皇經眞本能¶
　持誦之功尤倍常敬驚駭受命至旦詣延康宮試爲尋訪果¶
　有李霞卿者修眉玉顔飄飄若仙旣接坐道及神人所言之¶
　事霞卿曰小道秘藏此經無人得知今蒙神諭焉敢隱匿命¶
　女童連匣取至敬跪而受之持歸校舊日誦本方知語句脫¶
　略乃依本攺正此經所謂宿有仙骨當爲九天眞仙之人得¶
<pb:CK-KZ_JY087_06p016a>¶
　遇斯文之驗也¶

於是　天尊珍重讃歎而說偈曰¶

#+BEGIN_VERSE
 　設使江河水
 　波浪能生蓮
 　慈烏毛能白
 　如經故難遇¶

 　設使龜生毛
 　堪採爲衣服
 　夜月能消冰
 　如經故難遇¶

 　設使蚊[虫*䝉]足
 　堪搆爲橋梁
 　能載一切重
 　如經故難遇¶

 　設使黃口雀
 　能銜諸大山
 　擲之他方界
 　如經故難遇¶

 　設使一葉舟
 　力能載崑崙
 　浮度於大海
 　如經故難遇¶

 　設使諸水蛭
 　口能生巨齒
 　其大如象牙
 　如經故難遇¶

 　設使蓬蒿葉
 　能覆無鞅界
 　蔭庇崑崙山
 　如經故難遇¶

 　設使烏梟類
 　同樹一巢棲
 　銜食共反哺
 　如經故難遇¶
<pb:CK-KZ_JY087_06p016b>¶

 　設使兔生角
 　堪用爲梯磴
 　上窮有頂天
 　如經故難遇¶

 　設使鼷鼠等
 　緣於兔角梯
 　至天能食月
 　如經故難遇¶

 　設使驢顔唇
 　色如蘋婆果
 　復能作歌舞
 　如經故難遇¶

 　設使蠅蟲等
 　能飲鍾石酒
 　迷荒而沉醉
 　如經故難遇¶

#+END_VERSE

　珍重讃歎者珍重　玉經之寶貴而讃歎其難可輕遇也設¶
　使云者萬一或然之詞偈中所載皆事之所必無理之所未¶
　有者厯厯言之以形容經之難遇夫大道人所同具尊經自¶
　在天壤何以難遇若此蓋以傳之者未必如　元始之眞受¶
　之者未能契　玉皇之秘扞格難通故雖遇如未遇也¶

爾時　天尊宣說偈已普吿四眾世間若有持是經人名功德¶
<pb:CK-KZ_JY087_06p017a>¶
身一切有情被其蔭故¶

　有利於眾曰功有恩於眾曰德有情者世間一切含生之類¶
　蔭覆冒也　引証宋李惟一開雜貨舖每日於舖櫃　誦¶
　玉皇經一遍櫃下有一母雞抱二十四卵兩月不生一夕夢¶
　一羣人羅拜其前曰我輩今脫禽類得爲人身皆沐超度之¶
　恩李覺而怪之旦視所抱雞卵皆成空殻矣¶

持是經人名神通身一切吉祥咸臻集故¶
　神之所到觸處皆通故曰神通吉吉慶之事祥祥瑞之徵咸¶
　臻集者諸福畢至也　引証司馬喬卿丁母憂發願剌血寫¶
　玉皇經以報劬勞寫未一卷庭前生靈芝二本長一尺八寸¶
<pb:CK-KZ_JY087_06p017b>¶
　紫蓋綠蒂日[氵*厯]汁一升取飲之味甘如蜜喬卿服闋後召爲¶
　揚州剌史終身亨泰¶

持是經人名淸淨身一切惡業不能侵故¶
　惡業災殃也侵逼害也　引証唐陸康成任京兆法曹一日¶
　坐堂見亡吏抱案牘約數十種陸問之吏對曰來年兵亂此¶
　皆劫中之名姓陸曰得無有我乎吏曰有陸大驚曰君乃舊¶
　吏何不用情吏曰以此故來報知惟誦　玉皇經可免言訖¶
　不見陸求得經日誦不輟明年朱泚反迫爲御史陸叱曰賊¶
　臣敢亂唐室而污國士耶泚大怒令數十人圍而射之陸閉¶
　目誦經一無所傷泚曰儒者以忠信爲甲冑信矣命釋之¶
<pb:CK-KZ_JY087_06p018a>¶

持是經人名威德身天魔異道不能攝故¶

　威德德著爲威不假怒而自威也天魔諸天之魔也異道山¶
　精木魅也懾悚攝驚怖之意　引証譚周敬慕道法常誦¶
　玉皇經一曰擕僕訪友抵暮未至投宿旅店比寢忽門戸開¶
　闔震響殊甚若有冦入之狀周大驚朗誦　帝誥時燈已滅¶
　恍惚見一官人襴幞端簡拱立牀側響聲遂寂達旦欲詢店¶
　主而不果倉惶出門途中僕吿曰昨晚假館之榻有婦人縊¶
　死夜間常出爲祟周方悟所見官人乃里社正神暗來護衞¶
　魔鬼不能攝也¶

持是經人名無等身　上帝遙唱萬神敬故¶
<pb:CK-KZ_JY087_06p018b>¶
　無等無與等也遙唱　帝喜樂道之人天音贊揚如相唱和¶
　也　引証隋慕容文遠病中見鬼使來拘卽隨行入城進一¶
　王府見殿上坐一王者文遠下拜王問曰汝在生有何功德¶
　文遠曰惟旦夕持誦　玉皇經王驚起合掌稱善曰若然當¶
　願聞令登金牀坐誦纔一卷忽然遺忘有一玉女頂翠鳳冠¶
　披五彩服手捧文遠所誦經跪布其前文遠對經誦畢黃雲¶
　滿庭有繡衣童子自空而下謂王曰　上帝有旨慕容文遠¶
　持經功大宜速放還王遵旨命原使送囘病遂愈¶

持是經人名堅固身惡劫大難不能損故¶

　向道專一心無退轉故其身堅强貞固雖遇劫難不能損壞¶
<pb:CK-KZ_JY087_06p019a>¶
　　引証士人劉天澤持誦　玉皇經始終不[忄*觧]端平丙申賊¶
　兵犯蜀家人先遁劉負經出門正遇賊兵叩頭求免且默誦¶
　玉皇寶誥賊兵連砍數刀如有障隔羣驚爲神釋之得免¶

持是經人名道藏身口出語言鬼神仰故¶

　藏府庫也持經之人妙法神功無不周備是大道之府庫也¶
　語言發爲德音故令鬼神欽仰　引証唐呂文展持誦　玉¶
　皇經至萬餘部年旣衰老口牙俱落向經懇求牙生如故郡¶
　中雨暘不時太守委令祈禱無不立應一日夜坐誦經見諸¶
　王者冠冕龍衮手執玉圭長跪禮拜文展大驚下坐叩頭曰¶
　某下界凡夫安敢當此恭敬諸王者曰我等上界天主適見¶
<pb:CK-KZ_JY087_06p019b>¶
　此間有光燭天謂是　上帝化身在此故相率前來供奉爾¶
　珍重讚歎而去¶

持是經人名慈悲身六道眾生賴其善故¶

　賴其善者六道眾生賴持經人之善力除罪增福脫苦生天¶
　也　引証唐李邱一好畋獵一日見鬼使來追自云姓焦名¶
　[竹/束]相隨至陰府見王王曰汝好殺物命今須償還須臾見諸¶
　禽獸相向索命邱一怖甚吿王曰某曾誦　玉皇經百部可¶
　凖得否王驚起曰此經能滅一切罪惡遂命檢邱一功德簿¶
　還白如言王曰　玉皇經最上功德汝能持誦利益不小乃¶
　召所殺諸物令邱一誦經超度念纔三張囘顧庭中禽獸皆¶
<pb:CK-KZ_JY087_06p020a>¶
　不見誦畢王命焦筞送邱一還筞出曰子歸何以報我邱一¶
　許錢三百千辭不受許造經五部筞曰可也及甦如約造經¶
　復夢筞來謝云承君功德已生天矣¶

持是經人名大道身出入所在無怖畏故¶

　大道坦蕩寛平持經之人念念是道故無畏怖　引証衡邑¶
　老儒忘其名一夕過江喚渡操舟人皆酣臥不應遂靜坐誦¶
　玉帝誥隔岸一漁翁獨釣江畔遙見二人自波中來私相謂¶
　曰岸上老儒喚渡已久汝急去取之一人答云彼正念經未¶
　可近也良久其人又曰可矣恐過此時又待三年答云彼念¶
　經不輟衞護甚嚴奈何時交五更二人入水而沒漁翁知其¶
<pb:CK-KZ_JY087_06p020b>¶
　爲鬼移舟至岸吿老儒曰向者呼渡見二鬼伺間欲來相取¶
　聞云念經不敢相近不識所念何經老儒曰吾平日持誦¶
　玉帝寶誥雖暮夜獨行永不敢廢漁翁遂載以渡¶

持是經人名良醫身善行妙法安樂人故¶

　善行開度之妙法救災弭患人皆安樂故持經之人不異良¶
　醫之治病也　引証譚應乾閉戸誦　玉皇經數十年不倦¶
　時兵革之後疫氣大盛譚往誦經無不立愈比兵來往皆驚¶
　歎曰此老異人戒勿驚擾各以錢米等物與之而去¶

持是經人名光明身常爲帝光所攝受故¶

　上帝威光無所不照昏昧者如有所隔惟持經之人性天明¶
<pb:CK-KZ_JY087_06p021a>¶
　朗心通　帝座故常爲帝光之所照臨　引証隋趙居易常¶
　持誦　玉皇經一日暴卒至冥府見王王曰諸罪中殺生最¶
　重爾以猪羊充庖應當受報命以五長釘釘居易舌及手足¶
　釘時金光罩體遂不復釘又有一長安人姓高名湻王曰汝¶
　曾誹謗親長令左右拔舌舌上有光高二丈餘亦無所傷王¶
　問掌善吏曰此人有善在福簿否吏曰有此人曾在黃童觀¶
　看　玉皇經一卷大有至誠王命鬼吏送二人囘居易旣生¶
　遂訪高湻其家人曰近日還魂已入道矣居易自此持齋修¶
　道永不茹暈¶

持是經人名自在身天宮妙境神能遊故持經功德說不可盡¶
<pb:CK-KZ_JY087_06p021b>¶

　持經之人五藴皆空四相俱冺得大自在天宮妙境如三淸¶
　𤣥都玉京金闕等處是也末二句總承上文　引証嘉定任¶
　自信常持誦　玉皇經一日過洞庭湖見龍王廟甚爲壯麗¶
　欲入賞玩居民止之曰此神躁暴無得輕犯君毋入焉自信¶
　笑曰吾受三天淨戒持始靑妙典以信待神神果有靈不我¶
　害也言訖遂入四處遊覽出經於殿之西楹誦之約三更聞¶
　牕外絲竹嘹喨車馬喧闐有赭袍金冠者乘輿而來揖自信¶
　曰先生崇修大道功德無量幸降敝居稍伸敬仰遂邀自信¶
　同行不三五里抵一城見瑤池玉闕寶樹琪花眞蓬島也王¶
　下輿拱自信入宮設碧玉几施錦地衣率眷屬侍立座前聽¶
<pb:CK-KZ_JY087_06p022a>¶
　自信誦經自信誦至三卷開目見王與諸眷屬長跪座下自¶
　信大驚遜謝王復出金銀珠寶羅列殿前自信堅辭不受請¶
　行王命駕輿送至原處越半月抵家家人曰十日前有數人¶
　荷担而來皆奇珍異寶云是爾送來自信具述其事後隱入¶
　靑城山莫知所終¶

又若道士志人能結法壇著新淨衣於夜半後闃寂之時獨處¶
淸淨室叩齒九通東向端坐誦詠是經於是時也天眞御几玉¶
[女*㔾]拂筵萬神班列諸天臨軒三界侍衞五帝司迎¶

　道士志人修道之士有志之人也闃寂萬籟俱靜也此言如¶
　法誦經則諸神敬仰彼䙝慢者其罪當何如耶　引証唐李¶
<pb:CK-KZ_JY087_06p022b>¶
　修丁父憂剌血寫　玉皇經纔一部筆頭現五色神光寫至¶
　十部筆毫一無所損院中嘗聞異香案前時落奇花每當夜¶
　靜持誦彷彿見無數神將合掌恭敬¶

又能閉目靜思存想是經不覺身處五[刀/巴]雲氣之中俄見其身¶
光明赫奕上昇天宮眾眞下迎心有所請一切應奉仙丹妙寶¶
隨意自得宜當依科冥心奉行¶

　不但結壇諷誦者獲大利益卽閉目靜思存想是經則其心¶
　己與帝座相通而諸神敬仰所願俱得矣　引証饒州銀山¶
　老人持誦　玉皇經數十年不懈一日鄰火不戒延燒千餘¶
　戸惟老人一家居中而火越過其居一無所燬人見有無數¶
<pb:CK-KZ_JY087_06p023a>¶
　神將圍繞保護年九十餘仙人與以金丹服之飛昇¶

此經乃自三世金仙十方大聖皆從此經依科修奉故得超證¶
無上妙道是兹　玉帝諸天之師眾聖之王¶

　存想是經獲無窮利益故三世金仙十方大聖皆依𤣥門科¶
　儀修持而遵奉之超拔擢也證成就也化及萬方故曰諸天¶
　之師浩劫欽崇故曰眾聖之王　引証安陸仇端持誦　玉¶
　皇經甚䖍一日鄰火延燒一切諸佛典籍俱成灰燼惟此經¶
　與　帝像毫無損壞經所云諸天之師眾聖之王觀此益信¶
是故凡夫値遇是經精一修奉乃至五帝輔翼召使羣仙御役¶
神官運導陰陽千靈敬仰萬神懾伏百邪避路羣魔束形命過¶
<pb:CK-KZ_JY087_06p023b>¶
之後卽得南宮受煉飛步上淸逍遙自在與道常存¶

　不特金仙大聖從此超證卽凡夫値遇是經精誠專一修持¶
　崇奉則五老輔翼其進修羣仙咸受其召使神官皆爲所御¶
　役運導幹旋也南宮朱陵府度魂煉魄之宮也　引証道士¶
　周契𤣥常持誦　玉皇經發願䖍寫百部未就而卒七年後¶
　忽於空中喚諸弟子云吾是汝師周契𤣥初死見冥王王問¶
　在世修何福業吾以持經事答王曰師旣有此莫大功德當¶
　往生上淸不復留此矣今已七年吾所許　皇經百卷尙未¶
　寫完汝等可爲吾續成之以滿善願諸弟子問師何不現身¶
　曰吾自生天身軀長大若出現恐驚壞汝等也¶
<pb:CK-KZ_JY087_06p024a>¶

又復世間眾生得聞是經心生渴仰能於家庭擇淸淨處畫¶
帝尊像日夜䖍䖍晨昏濟濟香花燈果尊重供養稱讚聖號瞻¶
禮誦經是人當得三十種上妙功德¶

　䖍䖍誠敬不二也以心言濟濟威儀中式也以身言　引証¶
　唐王法進幼而好道供　玉帝像勤奉香火誦經不輟一日¶
　有靑衣童子自天而下謂法進曰　上帝以汝皈依誠敬勅¶
　命召汝不覺騰身空中徑達　帝前法進叩首　帝命起立¶
　賜玉杯霞漿併授靈寶淸齋吿謝天地儀文使傳於世帝復¶
　命曰龍虎之年復當召汝後法進以壬辰年昇天¶

#+BEGIN_VERSE
 　　一者諸仙讚重
 　　　二者先亡生天¶
<pb:CK-KZ_JY087_06p024b>¶

 　　三者宿殃解脫
 　　　四者所往通達¶

 　　五者無盜賊事
 　　　六者所求遂心¶

 　　七者除水火厄
 　　　八者橫事潛消¶

 　　九者夜夢吉祥
 　　　十者疾病不侵¶

 　　十一者智慧聰明
 　　十二者人見歡喜¶

 　　十三者衣食豐盛
 　　十四者子孫榮貴¶

 　　十五者六親見喜
 　　十六者門族和睦¶

 　　十七者除三惡報
 　　十八者轉女成男¶

 　　十九者形容端嚴
 　　二十者爲國大臣¶

 　　二十一者生爲帝子
 　二十二者鬼神欽仰¶
<pb:CK-KZ_JY087_06p025a>¶

 　　二十三者得宿命通
 　二十四者諸神護念¶

 　　二十五者九族受蔭
 　二十六者處世長年¶

 　　二十七者有情賴善
 　二十八者魔王保迎¶

 　　二十九者决超三界
 　三十者白日上昇¶

#+END_VERSE

　讚重者讚歎而尊重之也所往通達隨其所往毫無阻礙也¶
　宿命通者宿世命運[言*已]憶通徹也護念者保護稱念也九族¶
　高曾祖父已身子孫曾𤣥也有情賴善謂六道四生賴善力¶
　而濟度也保迎保舉迎接也决超决然超昇也¶

爾時　天尊復告四眾曰此經功德能碎鐵圍諸山竭苦海水¶
破大地獄拔諸罪苦降暴惡魔護諸國土能滅一切惡鬼能除¶
<pb:CK-KZ_JY087_06p025b>¶
一切重病能解一切惡毒能離一切惡人能伏一切毒獸能摧¶
一切邪道一切諸天皆自尊敬其餘功德說不可盡¶

　造業之人生前沉淪苦海死後墮落牢山倘能得聞是經則¶
　鐵圍山碎苦海水竭大地獄破而超登道岸矣惡毒如蠱毒¶
　魘魅之類邪道如妖術符咒昏人神志也摧破壞也此總敘¶
　皇經之功德自度鬼拔罪降魔護國外如滅惡鬼除重病解¶
　惡毒離惡人伏毒獸摧邪道威光所照無惡不消法力所通¶
　無殃不解誠哉爲諸天師眾聖王也天上地下萬靈眞宰有¶
　不奉爲法寶而尊之敬之者哉　引証豫州張政尊奉大道¶
　持誦　玉皇經一日得重病有四人來追同行入城見在世¶
<pb:CK-KZ_JY087_06p026a>¶
　傳經道士從署中出裝束奇異如道像中眞人政遂迎拜道¶
　士駡鬼使曰如何妄追平人鬼使惶懼道士引政見王王下¶
　堦相迎上殿對坐道士曰張政是吾弟子持誦　皇經多年¶
　妄被追來可速放還王曰略俟勘對此人夀算及祿簿道士¶
　忿然作色王急索帖判放去字仍命王重責鬼使王乃枷追¶
　者四人於廊下道士領政辭出徧看地獄見大鑊行列燃火¶
　煮人痛苦哀號更有鐵牀炭火燒炙人皆焦枯又有蓬頭婦¶
　女三人黑中伫立向政叩頭云不得食者不知幾時矣政朗¶
　念　玉皇經見牛頭馬面及夜义諸惡鬼皆合掌跪聽受罪¶
　眾魂悉升空而去道士以杖擊政遂復活病亦瘥¶
<pb:CK-KZ_JY087_06p026b>¶

爾時道塲大眾金仙菩薩眞聖眷屬聞是說已歡喜踴躍稽首¶
敬禮而作頌曰¶

#+BEGIN_VERSE
 大哉至道
 　無宗上眞
 　上度諸天
 　下濟幽魂
 　上無師祖¶

 惟道爲身
 　丹臺紫府
 　金闕玉京
 　秘此妙法
 　溥福含靈¶

 滅我萬罪
 　增我遐齡
 　萬神朝禮
 　魔王保迎
 　功德昌盛¶

 黃籙書名
 　𣺌𣺌億劫
 　使我長存¶

#+END_VERSE

　至道謂　玉經也無宗上眞言無本無始而具最上至眞之¶
　妙法是以上度乎諸天而無不周下濟乎幽魂而無不徧也¶
　身體也言此經無師無祖惟以道爲體也藏於丹臺紫府[貝*㝉]¶
　於金闕玉京溥福乎一切含靈之類誦之者滅萬罪增遐齡¶
<pb:CK-KZ_JY087_06p027a>¶
　萬神瞻仰魔王欽敬功德極其昌盛黃籙書其姓名縱厯億¶
　劫而此身不壞也𤣥都仙籍鑄金爲簡故曰黃籙¶

於是會眾說是頌畢稽首皈依奉辭而退¶
<pb:CK-KZ_JY087_06p028a>¶

** 玉皇心印妙經¶

#+BEGIN_VERSE
 上藥三品
 　神與氣精
 　恍恍惚惚
 　杳杳㝠㝠
 　存無守有¶

 頃刻而成
 　迴風混合
 　百日功靈
 　默朝上帝
 　一紀飛昇¶

 知者易悟
 　昧者難行
 　履踐天光
 　呼吸育淸
 　出𤣥入牝¶

 若亡若存
 　綿綿不絕
 　固蒂深根
 　人各有精
 　精合其神¶

 神合其氣
 　氣合體眞
 　不得其眞
 　皆是强名
 　神能入石¶

 神能飛形
 　入水不溺
 　入火不焚
 　神依形生
 　精依氣盈¶

 不凋不殘
 　松栢靑靑
 　三品一理
 　妙不可聽
 　其聚則有¶

 其散則零
 　七竅相通
 　竅竅光明
 　聖日聖月
 　照耀金庭¶

 一得永得
 　自然身輕
 　太和充溢
 　骨散寒瓊
 　得丹則靈¶
<pb:CK-KZ_JY087_06p028b>¶

 不得則傾
 　丹在身中
 　非白非靑
 　誦持萬遍
 　妙理自明¶
玉皇心印妙經(終)¶

#+END_VERSE

** 　誦經後念十遍再誦¶

*** 　補闕文¶

**** 　　至心皈命禮¶

金闕𤣥穹主高上玉皇尊諸佛聖師萬天帝主演三卷五品之¶
妙法周十號萬德之洪名放十七大光明示三十種功德拔度¶
生死運化古今一萬二千三十六字洞𤣥靈寶高上¶
玉皇本行集經¶

**** 　　收金光咒¶
<pb:CK-KZ_JY087_06p029a>¶

#+BEGIN_VERSE
 元始天尊
 　修煉雷霆
 　日月交合
 　星宿璇璣
 　五炁交結¶

 運動乾坤
 　威震霹𩆝
 　邪鬼滅形
 　五明交合
 　萬道明輝¶

 周行事畢
 　隨吸歸身
 　五靈混合
 　我得長生
 　囁唎[口*順][口*厯]¶

 㖀鳴唎𠸩
 　𠼳哼𡄳唎
 　大有妙庭¶

#+END_VERSE

**** 　　囘向懴悔文¶

***** 　　伏以¶

龍章鳳篆已殫歌詠之誠鶴駕鸞輿重冀鑒觀之惠(臣)謹炷眞¶
香再拜奏啟¶

道經師寶元始萬神玉光會中一切聖眞恭望　恩光俯垂證¶
鑒(臣)向來看誦¶
<pb:CK-KZ_JY087_06p029b>¶

高上玉皇本行集經三卷一遍(專爲某人某事)伏念(某)所宣經典罔敢¶
不䖍其奈業力障魔神志錯亂所立根鈍自然想來脫畧混淆¶
顚倒重疊臨文狥意字誤句差乖淸濁之正音泥解會之邪見¶
事奪其志心不在經問對起居斷絕隔越久誦懈怠因事忿嗔¶
嚴潔或涉於垢塵肅敬或流於䙝慢身口服用之不淨衣冠禮¶
貌之不䖍供不如儀處非其地卷舒揉亂墜落脫傷不專不恭¶
大慚大愧伏願¶

慈悲憐憫赦釋罪愆庶使誦持得臻感格所祈所願如志如心¶
尙慮經中傳授或誤刊寫多訛其師其人悉皆懴悔仗道威力¶
願罪消除常轉法輪普度羣品爲如上緣稽首稱念¶
<pb:CK-KZ_JY087_06p030a>¶

太上無極大道¶

三十六部尊經眞文寶符¶

三淸三境虛無三寶天尊¶

玉皇赦罪大天尊𤣥穹高上帝¶

十方眾聖𤣥中大法師¶

玉經中無鞅數眾神仙覃恩不可思議功德¶

**** 　　收讚¶

#+BEGIN_VERSE
 誦經功德
 　神妙難思
 　幢[旛-采+米]接引拜彤墀
 　玉液酌金巵¶

 佛果仙姿
 　超證樂春熙¶

#+END_VERSE

大聖玉皇滿願大天尊(三稱三拜)¶
<pb:CK-KZ_JY087_06p030b>¶

**** 　　皈依三寶¶

自皈依道當願眾生形神俱妙與道合眞(一拜)¶

自皈依經當願眾生精持妙典獲大神通(一拜)¶

自皈依師當願眾生功圓行滿應詔飛昇(一拜)¶
<pb:CK-KZ_JY087_06p031a>¶

太上元始天尊說玉皇本願尊經¶

爾時¶
元始天尊在鬱羅蕭臺玉山上京與五老上帝三元大帝十極¶
高眞無鞅仙眾說無上至眞妙道開悟天人忽見祥光萬道充¶
滿虛空旋結成篆絡繹可[糸*已]時有慈悲度𢀴眞人尋聲救苦眞¶
人濟生度死眞人萬福護身眞人卽從座起越班而出稽首作¶
禮上白　天尊曰未審今此𤣥苑以何因緣特現金光妙篆¶
天尊凝神良久言曰光嚴國內妙樂土中嗣位儲君以淸淨心¶
發宏誓願緣放神光成斯妙篆四眞再拜稽首白¶

天尊曰光由願起篆借光成所發何願請言其實於是¶
<pb:CK-KZ_JY087_06p031b>¶

天尊卽命上元捧硯五老執筆仰睇雲篆而述其願¶

　　一願萬二千天不相背害¶

　　二願九萬億光琉璃燦爛¶

　　三願厯劫種親早登道果¶

　　四願所有眷緣福慧增添¶

　　五願東山碩儒賢聖文物¶

　　六願西域袈裟立地參禪¶

　　七願在在處處身住妙樂¶

　　八願世世生生無有淪毁¶

　　九願生吾國者不復女身¶
<pb:CK-KZ_JY087_06p032a>¶

　　十願侍吾前者與吾同尊¶

　　十一願聞吾香者承恩受度¶

　　十二願稱吾名者五逆不干¶

　　十三願常覩慈顔不視邪色¶

　　十四願耳聞妙法諦聽眞詮¶

　　十五願鼻觀寂靜常嗅妙香¶

　　十六願舌無雜味恬淡太𤣥¶

　　十七願身無困憊久視常樂¶

　　十八願意不散亂守我三元¶

　　十九願自修自證普度羣品¶
<pb:CK-KZ_JY087_06p032b>¶

　　二十願人過人惡皆屬已愆¶

　　二十一願怨我仇我時下消釋¶

　　二十二願親我德我聽其自然¶

　　二十三願卑者就下非汹非湧¶

　　二十四願高者聳峙不騫不崩¶

　　二十五願水陸禽蟲爲麟爲鳳¶

　　二十六願山川草木成桂成蘭¶

　　二十七願因親及親同赴帝京¶

　　二十八願從劫至劫不墮凡流¶

　　二十九願忍辱仁柔堅固道體¶
<pb:CK-KZ_JY087_06p033a>¶

　　三十願度人無量永證金身¶

　　三十一願𤣥座說法天人悅慶¶

　　三十二願讚詠洞章金仙雲從¶

　　三十三願山林坡坂無復高下¶

　　三十四願四維八極至邇非遐¶

　　三十五願所有宮殿金玉成飾¶

　　三十六願所經雲衢寶網交加¶

　　三十七願鈞天妙樂隨光旋轉¶

　　三十八願祥雲紫霧常護玉軒¶

　　三十九願玉樹仙花珠實蒨燦¶
<pb:CK-KZ_JY087_06p033b>¶

　　四十願芝草綿覆景秀丹田¶

　　四十一願火棗交梨密綴林樹¶

　　四十二願仙丹妙寶羅列後前¶

　　四十三願陰陽和合非寒非暖¶

　　四十四願華池頻浴何盈何淺¶

　　四十五願所服裳衣無損無縫¶

　　四十六願所食雲饌無欠無餘¶

　　四十七願飛鳴應節皆中𤣥韻¶

　　四十八願龍戯麟盤翔舞天端¶

　　四十九願慈光徧燭有求皆應¶
<pb:CK-KZ_JY087_06p034a>¶

　　五十願威德無極莫敢不從¶

　　五十一願初證仙品各思踰舍¶

　　五十二願未登道岸勇往直前¶

　　五十三願割愛學道爲吾弟子¶

　　五十四願行藥治病亦列仙班¶

　　五十五願敷揚神功恢宏正化¶

　　五十六願舍己血肉永斷慳貪¶

　　五十七願我願人願人願我願¶

　　五十八願願亦非願非願亦願¶

天尊卽說偈曰¶
<pb:CK-KZ_JY087_06p034b>¶

#+BEGIN_VERSE
 　玉帝功德大
 　宏誓深如海
 　廣修無量劫
 　應證無上尊¶

 　十方悉皈依
 　仙佛神聖師
 　金童收雲錦
 　玉女納寶函¶

 　天龍常擁護
 　諸眞不得聞
 　我爲汝畧說
 　大眾宜諦聽¶

#+END_VERSE

是時五老上帝三元大帝四大眞人及諸仙眾聞是偈已各各¶
歡喜踴躍稽首頂禮天尊奉辭而退¶
¶	
¶	
¶	
¶	
太上元始天尊說玉皇本願尊經(全)¶
<pb:CK-KZ_JY087_06p035a>¶

*** 　　東方第一眞文神咒¶

#+BEGIN_VERSE
 東方九炁
 　始靑天中
 　靑靈始老
 　九炁天君
 　眞人按筆¶

 下注臣身
 　木德秀炁
 　會道合眞¶
金章靈符【圖images/JY087_JY087-06_35a4-7.jpg】¶
¶	
¶	
¶	

　此符治肝經受病黃𥿄硃書化服立愈¶

*** 　　南方第二眞文神咒¶

#+BEGIN_VERSE
 南方三炁
 　赤靈丹天
 　丹靈眞老
 　三炁天君
 　司命司祿¶
<pb:CK-KZ_JY087_06p035b>¶

 絳闕尊神
 　火德明秀
 　會道合眞¶
金章靈符【圖images/JY087_JY087-06_35b2-5.jpg】¶
¶	
¶	
¶	

　此符治心經受病黃𥿄硃書化服立愈¶

*** 　　中央第三眞文神咒¶

#+BEGIN_VERSE
 總監眾靈
 　十二支天
 　黃靈元老
 　十二天君
 　都錄交籍¶

 主鎭脾神
 　土德鎭秀
 　會道合眞¶
¶	
<pb:CK-KZ_JY087_06p036a>¶
金章靈符【圖images/JY087_JY087-06_36a1-4.jpg】¶
¶	
¶	
¶	

　此符治脾經受病黃𥿄硃書化服立愈¶

*** 　　西方第四眞文神咒¶

#+BEGIN_VERSE
 西方七炁
 　太白之天
 　皓靈皇老
 　七炁天君
 　記名安魄¶

 主鎭肺神
 　金德監秀
 　會道合眞¶
¶	
¶	
<pb:CK-KZ_JY087_06p036b>¶
金章靈符【圖images/JY087_JY087-06_36b1-4.jpg】¶
¶	
¶	
¶	

　此符治肺經受病黃𥿄硃書化服立愈¶

*** 　　北方第五眞文神咒¶

#+BEGIN_VERSE
 北方五炁
 　𤣥中之天
 　五靈𤣥老
 　五炁天君
 　追生落死¶

 主鎭腎神
 　水德華秀
 　會道合眞¶
¶	
¶	
<pb:CK-KZ_JY087_06p037a>¶
金章靈符【圖images/JY087_JY087-06_37a1-4.jpg】¶
¶	
¶	
¶	

　此符治腎經受病黃𥿄硃書化服立愈¶
<pb:CK-KZ_JY087_06p038a>¶

** 皇經持誦儀制¶

玉律曰持是經人不拘道俗男女俱宜齋䖍精專不二凡設¶
皇壇務要北房正面向南無論觀廟家庭只在潔凈嚴肅發願¶
諷經者月前齋戒香湯沐浴更換新淨衣服潔清鋪蓋獨處靜¶
室戒定身心焚香熏壇灑水淨[禾*嵗]先期具表奏¶

聞當夜子時分持經人等俱執笏稱臣於囘向中宣意先擊報¶
鐘三下白¶

聖曰本行集經開度眾生金鐘一響殄滅邪精金鐘二響掃蕩¶
㐫星金鐘三響地獄皆空羣生聞者百福來臻吾奉¶

玉皇上帝律令勅(一拜)入壇上香(五拜)懸[旛-采+米]咒曰赫赫陽陽[旛-采+米]挂中¶
<pb:CK-KZ_JY087_06p038b>¶
央萬神列隊護衞經堂千妖滅爽萬[禾*嵗]消亡寶[旛-采+米]所指興利除¶
殃稍有違誤玉律施張急急如¶

玉皇上帝[朿*力]令(一拜)囘壇(一拜)擊鼓三通(頭次敲小鐘一下二次二下三次三下)北面¶
長跪擊木魚念七神咒(至徑達三天句起立向上一拜)焚接駕表(三拜)上香(五拜)念¶
集靈咒(一拜)念開經偈(一拜)請笏禮奉(一拜)跪諷各誥(每號三拜)懴悔發願¶
(各一拜)朝禮三寶(三拜)諷𤣥藴咒(一拜)諷彌羅誥(頂禮九拜)敲打鐘鼓唱開¶
經讚(三稱聖號三拜)上香(五拜)叩齒九通(一拜)開諷¶

上卷(北面跪諷東向坐諷皆可)凡遇天尊玉帝等字俱擊磬經畢(起立一拜)唱收¶
讚(敲鐘擊鼓三稱聖號三拜)少歇剪燭上香(五拜)唱開經讚(敲打如前三稱三拜)開諷¶

中卷(經畢起立一拜)收讚(如前唱敲稱拜)少歇剪燭上香(五拜)唱開經讚(敲打如前三稱¶
<pb:CK-KZ_JY087_06p039a>¶
三拜)開諷¶

下卷(經畢起立一拜)念心印妙經(九遍九拜)念補闕文(十遍十拜)收金光咒(一拜)上¶
香(五拜)執笏跪宣囘向懴悔文(如奏對狀每遇聖號一拜)收讚(如前唱敲稱拜)皈依三¶
寶(三拜)經完(起立五拜)落[旛-采+米]咒曰旛懸寶號普利無邊諸神衞護滅罪¶
消愆經完[旛-采+米]落雲斾囘天各遵法旨不得稽延急急如¶

*** 玉皇上帝[朿*力]令¶

　每逢朔望申奏諷過經數及布施人等姓名如朔望逢戊停¶
　經勿諷篇內所載科儀不可簡省[卸-卩+夬]略致干譴責若有善信¶
　不能自諷延請禮誦功德相同¶
<pb:CK-KZ_JY087_06p040a>¶

* 玉皇本行集經跋¶

玉皇本行集經乃以上天帝座譬人心之帝座中有主則百體¶

　從令如玉闕之尊統馭萬靈然天不言而𡻕功成日月星辰¶
　風雨露雷以及寒暑往來晝夜推遷主宰綱維不愆不忒實¶
　天爲之也人之一身屈伸俯仰呼吸運動各得而弗違實心¶
　爲之也故人之有心卽一身之帝座遵而奉之合乎天行之¶
　自然含無守有卽得主而常住矣此篇經¶

大丞相及¶

文帝詮註已無遺藴故仍卽訓言紬繹使讀是經者知從事於¶
　治心之法卽仰合乎¶
<pb:CK-KZ_JY087_06p040b>¶

玉皇之本行而深副乎¶

玉皇之本願矣乙丑夏南水盛漲本壇諸子矢愿廣布此經以¶
　濟劫運於未然故爲敬識數語於後宏教司柳守元謹跋¶
¶	
¶	
