#-*- mode: org; -*-
#+TITLE: 淮南鴻烈解
#+DATE: 2011-05-31 17:00:07
#+PROPERTY: kxid KX144
#+PROPERTY: title 淮南鴻烈解
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1184
#+PROPERTY: id JY143
#+PROPERTY: JUAN 0
#+PROPERTY: JUAN 013
#+PROPERTY: JUAN 013
#<md:CK-KZ_JY143_03p001a>¶
<pb:YP-C_JY143_11xuji-07-0001a>¶
@fw重刋道藏輯要¶
* 淮南鴻烈解¶
　　　　　　　　　　　　　　　　　　　@by許愼記上¶
　　　
** 本經訓(本始也經常也天經造化出於道治亂之由得失有常故曰本經因以題篇也)¶
太清之始也和順以寂漠(清靜也太清無爲之始者謂三皇之時和順不逆天暴物也寂漠不擾民)¶
質眞而素樸閑靜而不躁推而無故(質性也眞不變也素樸精不散也閑靜言無欲也不¶
躁擾故常也)在內而合乎道出外而調於義(在內者志在心平欲故能合於道出於外者身¶
所履行也行不越規矩故能調義義或作德也)發動而成於文行快而便於物(發作也動行也¶
文文章也便利也物事也)其言略而循理其行悅而順情(略約要也侻簡易也侻讀射侻取不¶
覺之侻也)其心愉而不僞其事素而不飾(愉和也僞虛詐也素樸也飾巧也)是以不¶
#<md:CK-KZ_JY143_03p001b>¶
<pb:YP-C_JY143_11xuji-07-0001b>¶
擇時日不占卦兆(擇選也卦八卦也兆契龜之兆也世所以占吉凶也)不謀所始不議所¶
終安則止激則行通體於天地同精於陰陽一和於四時(一同也)¶
明照於日月與造化者相雌雄(造化天地也雌雄猶和適也)是以天覆以德¶
地載以樂(樂生也)四時不失其叙風雨不降其虐日月淑清而揚¶
光(光明也)五星循軌而不失其行(五星熒惑太白鎮辰𡻕星也軌道也循順也)當此之¶
時玄元至碭而運照(玄天也元氣也碭大也言盛德之君恩仁廣大徧照四海也)鳳麟至蓍¶
龜兆(鳳麟聖德之世至於門庭著四十九策兆信也善言否臧也)甘露下竹實滿流黃出而¶
朱草生(滿成也流黃玉也朱草生於庭皆瑞應也)機械詐僞莫藏於心(莫無也)逮至衰¶
世鐫山石(鐫猶鑿也求金玉也)鍥金玉擿蚌蜃(鍥刻金玉以爲器也擿猶開也開以求珠也)消¶
銅鐵而萬物不滋(不滋長也言盡物類也)刳胎殺夭麒麟不游(胎獸胎也夭麋子也¶
#<md:CK-KZ_JY143_03p002a>¶
<pb:YP-C_JY143_11xuji-07-0002a>¶
爲類見害故不來游)覆巢毀卵鳳凰不翔(鳥未鷇曰卵也)鑽燧取火構木爲臺焚¶
林而田竭澤而漁(田獵也竭澤漏池也)人械不足畜藏有餘(械器用也畜積藏餘府庫¶
實也)而萬物不繁兆萌牙卵胎而不成者處之太半矣積壤而邱¶
處糞田而種穀掘地而井飲疏川而爲利(疏通)築城而爲固拘獸¶
以爲畜則陰陽繆戾四時失叙雷霆毀折電霰降虐氣霧雪霜¶
不霽(霽止也)而萬物燋夭(霜雪之害不止則萬物燋夭不繁茂也)菑榛穢聚埒畝(菑草¶
曰茂木聚曰榛積之於疆畝)芟野菼長苗秀(芟殺也菼草也苗稼也不榮而實曰秀也)草木之句¶
萌銜華戴實而死者不可勝數乃至夏屋宮駕縣聯房植(夏屋大屋¶
也縣聯聯受雀頭箸桷者一曰辟帶也房室也植戸植也)橑檐榱題(橑檐橑也檐屋垂也榱棟也題當也)雕琢¶
刻鏤喬枝菱阿芙蓉芰荷(阿曲屋也芙蓉藕華也菱角交蓞也荷芙蕖也)五采爭勝流¶
#<md:CK-KZ_JY143_03p002b>¶
<pb:YP-C_JY143_11xuji-07-0002b>¶
漫陸離(流漫采色相參和陸離美好貌)脩掞曲校夭矯曾橈芒繁紛挐(皆屋飾也其讀¶
麥芒之芒挐讀上谷茹縣之茹)以相交持公輸王爾無所錯其剞𠜾削鋸(公輸巧者¶
一曰魯班之號也王爾古之巧匠也剖巧刺畫盡頭黑邊箋也𠜾𨧱尺削兩刃句刀也剖讀枝尺之枝也𠜾讀詩蹶角之蹶削¶
讀綃頭之綃也)然猶未能贍人主之欲也是以松柏菌露夏槁(松柏根茂菌露¶
竹筦皆冬生難殺之木當是時夏槁死也刺君作事不時陰陽失序菌讀似綸露讀南陽人言道路之路)江河三川¶
絶而不流(三川涇渭汧也出於岐山絶竭也故曰不流國語曰何竭而商亡也)夷羊在牧(夷羊土神殷之¶
將亡見於商郊牧野之地)飛蛩滿野(蛩蟬蠛蠓之屬也一曰蝗也兖州謂之螣螣讀近殆緩氣言之蛩讀詩受小拱¶
之拱)天旱地坼(坼燥裂也)鳳凰不下句爪居牙戴角出距之獸於是鷙¶
矣(句爪鷹鸇之屬也居牙熊虎之屬也距讀拒守之拒)民之專室蓬廬無所歸宿(專特小室也蓬¶
廬籧篨覆也言小有賓客歸之無所庇宿也)凍餓飢寒死者相枕席也(言其眾也)及至分¶
#<md:CK-KZ_JY143_03p003a>¶
<pb:YP-C_JY143_11xuji-07-0003a>¶
山川谿谷使有壤界計人多少眾寡使有分數築城掘池設機¶
械險阻以爲備飾職事制服等(等差也)異貴賤差賢不肖經誹譽¶
行賞罰(經書也誹惡譽善賞可賞罰可罰也)則兵革興而分爭生民之滅抑天隱¶
虐殺不辜而刑誅無罪於是生矣(抑没也言民有滅没夭折之痛)天地之合和¶
陰陽之陶化萬物皆乘人氣者也(天地合和其氣故生陰陽陶化萬物)是故上下¶
離心氣乃上蒸(離者不和也)君臣不和五穀不爲(不爲五穀)距日冬至四¶
十六日天含和而未降也懷氣而未揚(自立冬到冬至皆未動也)陰陽儲與¶
呼吸浸潭包裹風俗(儲與猶尚羊無所生之貌也一曰褒大貌也浸潭廣衍故曰包裹風俗也)斟酌¶
萬殊旁薄眾宜(旁並也薄近也眾物宜適也)以相嘔咐醖釀而成育羣生(咐讀¶
符命之符醖釀猶和調也)是故春肅秋榮冬雷夏霜皆賊氣之所生由此觀¶
#<md:CK-KZ_JY143_03p003b>¶
<pb:YP-C_JY143_11xuji-07-0003b>¶
之天地宇宙一人之身也(以身諭也)六合之內一人之制也(六合四方上下¶
也)是故明於性者天地不能脅也(脅恐也)審於符者怪物不能惑¶
也(審明也符驗也怪物非常人所疑惑也)故聖人者由近知遠而萬殊爲一(殊異也一¶
同也)古之人同氣於天地與一世而優游(優游猶委從也)當此之時無慶¶
賀之利刑罰之感禮義廉耻不設毀譽仁鄙不立而萬民莫相¶
侵欺暴虐猶在於混冥之中(混大也大冥之中謂道也)逮至衰世人眾財寡¶
事力勞而養不足於是忿爭生是以貴仁仁鄙不齊比周朋黨¶
設詐諝懷機械巧故之心而性失矣(諝謀也性失失其純樸之性也)是以貴義¶
陰陽之情莫不有血氣之感男女羣居雜處而無別是以貴禮¶
(禮以別也)性命之情淫而相脅(脅迫)以不得己則不和是以貴樂(以樂和之¶
#<md:CK-KZ_JY143_03p004a>¶
<pb:YP-C_JY143_11xuji-07-0004a>¶
是故仁義禮樂者可以救敗而非通治之至也夫仁者所以救¶
爭也義者所以救失也禮者所以救淫也樂者所以救憂也神¶
明定於天下而心反其初心反其初而民性善(初者始也有情也未有情欲故¶
性善也)民性善而天地陰陽從而包之則財足而人贍矣貪鄙忿¶
爭不得生焉由此觀之則仁義不用矣道德定於天下而民純¶
樸則目不營於色(營惑)耳不淫於聲坐俳而歌謠被髮而浮淫雖¶
有毛嬙西施之色不知悅也(言尚德也)掉羽武象不知樂也(掉羽羽舞也武¶
象周武王樂也)淫泆無別不得生焉由此觀之禮樂不用也是故德衰¶
然後仁生行沮然後義立(沮敗)也和失然後聲調禮淫然後容飾¶
是故知神明然後知道德之不足爲也知道德然後知仁義之¶
#<md:CK-KZ_JY143_03p004b>¶
<pb:YP-C_JY143_11xuji-07-0004b>¶
不足行也(道德本仁義末)知仁義然後知禮樂之不足脩也(仁義大也禮樂小也)¶
今背其本而求其末釋其要而索之於詳未可與言至也(至至德之¶
道也)天地之大可以矩表識也(矩度也表影表識知也)星月之行可以厯推¶
得也(厯術也推求也)雷震之聲可以鼓鍾寫也(寫猶放斆也)風雨之變可以¶
音律知也(律知陰陽)是故大可覩者可得而量也明可見者可得而¶
蔽也(蔽或作察)聲可聞者可得而調也色可察者可得而別也夫至¶
大天地弗能含也至微神明弗能領也(領理也)及至建律厯別五¶
色異清濁(清商濁宮)味甘苦則樸散而爲器矣立仁義脩禮樂則德¶
遷而爲僞矣(修設也遷移也)及僞之生也飾智以驚愚設詐以巧上(巧欺¶
上也)天下有能持之者有能治之者也(有能持之者桀紂之民有能治之者湯武之君也)¶
#<md:CK-KZ_JY143_03p005a>¶
<pb:YP-C_JY143_11xuji-07-0005a>¶
昔者蒼頡作書而天雨粟鬼夜哭(蒼頡始視鳥迹之文造書有契則詐僞萌生詐僞萌生則¶
去本趨末棄耕作之業而務錐刀之利天知其將餓故爲雨粟鬼恐爲書文所效故夜哭也鬼或作兔兔恐見取毫作筆害及¶
其軀故夜哭)伯益作井而龍登玄雲神棲崑崙(伯益佐舜初作井鑿地而求水龍知將決¶
川谷漉陂池恐見害故登雲而去棲其神於崑崙之山也)能愈多而德愈薄矣(愈益也)故周鼎¶
著倕使銜其指以明大巧之不可爲也(倕堯之巧工也及周鑄鼎著倕像於鼎使銜其¶
指假令倕在見之伎巧不能復踰但當銜齧其指故曰以明巧之不可爲也一說周人鑄鼎畫像鏤倕身於鼎使自銜其指以¶
戒後世明不當大巧爲也)故至人之治也心與神處形與性調靜而體德動¶
而理通隨自然之性而緣不得已之化洞然無爲而天下自和¶
澹然無欲而民自樸無機祥而民不夭不忿爭而養足兼苞海¶
內澤及後世不知爲之者誰何(道無姓名自當然也故曰不知誰何也)是故生無¶
#<md:CK-KZ_JY143_03p005b>¶
<pb:YP-C_JY143_11xuji-07-0005b>¶
號死無諡實不聚而名不立(實財也道不名故名不立)施者不德受者不讓¶
(施者不以爲恩德振不足而已受者不讓之則受之不飾辭讓也)德交歸焉而莫之充忍也(忍不¶
忍也)故德之所總道弗能害也(總一也)智之所不知辯弗能解也(有智¶
謀者尚不能知但口辯者何不解也)不言之辯不道之道若或通焉謂之天府(或有¶
也有能通不言之辯不道之道者入天之府藏)取焉而不損(損減也)酌焉而不竭(酌猶予竭盡也)¶
莫知其所由出是謂瑤光瑤光者資糧萬物者也(瑤光謂北斗杓第七星也¶
居中而運厯指十二辰擿起陰陽以殺生萬物也一說瑤光和氣之見者也)振困窮補不足則名生¶
(名仁名也)興利除害伐亂禁暴則成功(功武功也)世無災害雖神無所施¶
其德上下和輯雖賢無所立其功昔容成氏之時道路鴈行列¶
處(容成黃帝時造曆術也鴈行長幼有差也)託嬰兒於巢上置餘糧於畮首虎豹可¶
#<md:CK-KZ_JY143_03p006a>¶
<pb:YP-C_JY143_11xuji-07-0006a>¶
尾虺蛇可蹍而不知其所由然(虎豹擾人無害人之心故可牽尾虺蛇不螫毒故可蹍履也時¶
人謂自當然耳故曰不知其所由然)逮至堯之時十日並出焦禾稼殺草木而民¶
無所食猰貐鑿齒九嬰大風封豨脩蛇皆爲民害(猰讀車軋履人之軋貐讀¶
疾除瘉之瘉也)堯乃使羿誅鑿齒於疇華之野(鑿齒獸名齒長三尺其狀如鑿下徹頷下而持¶
戈盾羿善射堯使羿射殺之疇華南方澤名也)殺九嬰於凶水之上(九嬰水火之怪爲人害北狄之地有¶
凶水)繳大風於青邱之澤(大風風伯也能壞人屋舍羿於青邱之澤繳遮使不爲害也一日以繳繫矢射¶
殺之青邱東方之澤名也)上射十日而下殺猰貐(十日並出羿射去九猰貐獸名也狀若龍首或曰似¶
貍善走而食人在西方也)斷脩蛇於洞庭擒封狶於桑林(脩蛇大蛇也吞象三年而出其骨之¶
類洞庭南方澤名封狶大豕也楚人謂豕爲狶也桑林湯所禱旱桑山之林)萬民皆喜置堯以爲天¶
子於是天下廣陜險易遠近始有道里舜之時共工振滔洪水¶
#<md:CK-KZ_JY143_03p006b>¶
<pb:YP-C_JY143_11xuji-07-0006b>¶
以薄空桑(共工水官名也栢有之後振動也滔蕩也欲壅防百川滔高堙庳以害天下者薄迫也空桑地名在魯也)¶
龍門未開呂梁未發江淮通流四海溟涬民皆上邱陵赴樹木¶
(龍門河之隘也在左馮翊夏陽北禹所鑿也呂梁在彭成呂縣石生水中禹決而通之民所由得度也故曰呂梁也未發之時¶
水道不通江淮合流四海溟澤無岸畔也)舜乃使禹疏三江五湖闢伊闕導瀍澗(伊闕¶
山名也禹所開以通伊水故曰闢伊闕在雒陽西南九十里瀍澗兩水名也瀍讀裹纏之纏也)平通溝陸流注¶
東海鴻水漏九州乾萬民皆甯其性是以稱堯舜以爲聖晩世¶
之時帝有桀紂爲璇室瑤臺象廊玉牀(璇瑤石之似玉以飾室臺也用象牙飾廊殿以¶
玉爲牀言淫役也璇或作旋瑤或作搖言室施機關可轉旋也臺可搖動極土木之巧也)紂爲肉圃酒池(紂積¶
肉以爲園圃積酒以爲淵也今河內朝歌紂所都也城西有糟邱酒池處是也)燎焚天下之財罷苦萬¶
民之力刳諫者剔孕婦(王子比干紂之諸父也數諫紂之不道紂剖其心而觀之故曰刳諫者孕孕婦¶
#<md:CK-KZ_JY143_03p007a>¶
<pb:YP-C_JY143_11xuji-07-0007a>¶
身將就草之婦也紂解剔觀其胞裹故曰剔孕婦也)攘天下虐百性於是湯乃以革車三¶
百乘伐桀於南巢放之夏臺(革車兵車也南巢今盧江巢縣是也夏臺大臺故作宮也)武王¶
甲卒三千破紂牧野殺之於宣室(武王周文王之子發也在車曰士步曰卒牧野南郊地名¶
在朝歌城外宣室殷宮名一曰宣室獄也)天下甯定百姓和集是以稱湯武之賢由¶
此觀之有賢聖之名者必遭亂世之患也今至人生亂世之中¶
含德懷道拘無窮之智鉗口寢說遂不言而死者眾矣(至人至德之人)¶
然天下莫知貴其不言也(無有貴鉗口不言而死也)故道可道非常道(至道無名¶
不可道故曰可道者非常道也)名可名非常名(眞人之名不可得名也)著於竹帛鏤於金¶
石可傳於人者其粗也五帝三王殊事而同指異路而同歸(五帝¶
黃帝顓頊帝譽帝堯帝舜三王夏禹殷湯周文王同歸同歸修仁義也)晚世學者不知道之所一¶
#<md:CK-KZ_JY143_03p007b>¶
<pb:YP-C_JY143_11xuji-07-0007b>¶
體德之所總要(總凡也要約也)取成之迹相與危坐而說之鼓歌而舞¶
之故博學多聞而不免於惑詩云不敢暴虎不敢馮河人知其¶
一莫知其他此之謂也(無兵搏虎日暴虎無舟檝而渡曰馮河言小人而爲政不可不敬則危猶暴虎¶
馮河之必死人皆暴虎馮河立至害也故曰知其一而不知當畏愼小人危亡也故曰莫知其他此不免於惑此之謂也)帝¶
者體太一(體法也太一天之刑神也)王者法陰陽霸者則四時君者用六律¶
秉太一者牢籠天地彈壓山川(牢讀星霤楚人謂牢爲霤彈山川令出雲雨後能壓止之)含¶
吐陰陽伸曳四時(伸曳猶押引和調之)紀綱八極經緯六合覆露照導普¶
汜無私(普大也汜眾也無私愛憎言皆公也)蠉飛蠕動莫不仰德而生陰陽者承¶
天地之和形萬殊之體含氣化物以成埒類(埒形也)贏縮卷舒淪¶
於不測(贏長也縮烜也卷屈也舒散也淪入也測深也入於不可測盡之深)終始虛滿轉於無原¶
#<md:CK-KZ_JY143_03p008a>¶
<pb:YP-C_JY143_11xuji-07-0008a>¶
(轉化歸於無窮之源本也)四時者春生夏長秋收冬藏取予有節出入有時¶
開闔張歙不失其叙(歙讀曰脅叙次也)喜怒剛柔不離其理(理道也)六律¶
者生之與殺也賞之與罰也子之與奪也(子布施也奪取收也)非此無道¶
也(則四時用六律之君非用此上事其余無他道也)故謹於權衡準繩審乎輕重足以¶
治其境內矣(權衡平也準法也繩直也)是故體太一者明於天地之情通於¶
道德之倫聰明燿於日月精神通於萬物動靜調於陰陽喜怒¶
和於四時德澤施於方外(施廷廷於遠方之外)名聲傳於後世(後世傳聞之也)法¶
陰陽者德與天地參(參明)明與日月並(並併也)精與鬼神總(總合也)戴¶
圓履方抱表懷繩(圓天也方地也表正也繩直也)內能治身外能得人(能得人之歡心)¶
發號施令天下莫不從風(風化也)則四時者柔而不脆剛而不鞼¶
#<md:CK-KZ_JY143_03p008b>¶
<pb:YP-C_JY143_11xuji-07-0008b>¶
(鞼折也)寬而不肆(肆緩雖寬不緩過齊非也)肅而不悖(肅急也雖急不促悖)優柔委從以¶
養羣類(類物類也)其德含愚而容不肖無所私愛(私邪也)用六律者伐¶
亂禁暴進賢而廢不肖扶撥以爲正(撥任也扶治也)壞險以爲平矯枉¶
以爲直(矯正也枉曲也)明於禁舍開閉之道乘時因勢以服役人心也¶
(役使也)帝者體陰陽則侵(爲諸夏所侵陵)王者法四時則削(爲諸夏所侵削傳曰諸侯¶
侵犯王略也)霸者節六律則辱(爲鄰國所侮辱)君者失準繩則廢(爲臣所廢絀更立賢)¶
故小而行大則滔窕而不親(滔窕不滿密也不爲臣下所親附也)大而行小則狹¶
隘而不容(行小則正狹隘而不容包臣下)貴賤不失其體而天下治矣(不失其體大行¶
大小行小也)天愛其精地愛其平(精光明也平正也)人愛其情(情性也)天之精¶
日月星辰雷電風雨也地之平水火金木土也人之情思慮聰¶
#<md:CK-KZ_JY143_03p009a>¶
<pb:YP-C_JY143_11xuji-07-0009a>¶
明喜怒也故閉四關止五遁則與道淪(四關耳目心口遁逸也淪入也)是故神¶
明藏於無形精神反於至眞(眞身也)則目明而不以視耳聰而不¶
以聽心條達而不以思慮委而弗爲和而弗矜(矜自大也)眞性命之¶
情而智故不得雜焉(雜糅也)精泄於目則其視明(泄猶通也)在於耳則¶
其聽聰留於口則其言當(當合也)集於心則其慮通(集止也)故閉四¶
關則身無患百節莫苑(苑病也苑讀南陽之宛也)莫死莫生莫虛莫盈是謂¶
眞人(言守其常)凡亂之所由生者皆在流遁流遁之所生者五(流放也遁¶
逸也)大構駕興宮室(構連也駕材木相乘駕也)延樓棧道雞棲井榦(延樓高樓也棧道飛¶
閣複道相通雞棲井榦複屋熒井也刻花置其中也)檦標欂櫨以相支持木巧之飾(飾巧)盤¶
紆刻儼(盤盤龍也紆曲屈刻儼浮首虎頭之屬皆屋飾也儼讀嚴然之儼也)嬴鏤雕琢詭文回波¶
#<md:CK-KZ_JY143_03p009b>¶
<pb:YP-C_JY143_11xuji-07-0009b>¶
(嬴鏤文章鏤雕畫也玉曰琢皆飾巧也詭文奇異之文也回波若水波也)淌游瀷淢菱杼紾抱(尚游瀷淢¶
皆文盡擬像水勢之貌也菱芰杼采實紾戾也抱轉也皆壯采相銜持貌也淌讀平敞之敞瀷燕人强春言欶之欶淢讀郁乎¶
文哉之郁美讀楚言杼紾讀紾結之紾抱讀岐嶷之嶷)芒繁亂澤巧僞紛挐以相摧錯此¶
遁於木也(皆采色形像文章貌挐讀人性紛挐不解之挐)鑿汙池之深肆畛崖之遠(肆極¶
也崖垠也)來谿谷之流飾曲岸之際積牒旋石以純修碕(飾治也牒累純緣也¶
以玉石致之水邊爲脩碕或作旋祐旋石切以牒累流水邊爲脩碕脩碕曲中水所棠處也)抑淢怒瀨以揚¶
激波(抑止也淢怒水也顓急流也而抑止之故激揚之波起也)曲拂邅回以像湡浯(拂戾也邅迴轉¶
流也湡番隅浯蒼梧之二國多水江湖環之故多象渠池以自邅迴法而像之也湡讀愚戇之愚也)益樹蓮菱以¶
食鼈魚(樹種也蓮藕實地菱芰也皆可以養魚鼈蓮讀蓮羊魚之蓮也)鴻鵠鷫鷞稻梁饒餘(鷫鷞¶
鴈類也一曰鳳之別類也)龍舟鷁首浮吹以娛此遁於水也(龍舟大舟也刻爲龍文以爲飾¶
#<md:CK-KZ_JY143_03p010a>¶
<pb:YP-C_JY143_11xuji-07-0010a>¶
也鷁大鳥也畫其象著船頭故曰鷁首也於舟中吹籟與竽以爲樂故曰浮吹以娛)高築城郭設樹險阻¶
崇臺榭之隆(設施也樹立也一說種樹木以爲險阻今難攻易守也積土高丈曰臺加木曰榭也)侈苑囿¶
之大以窮要妙之望(侈廣也有墻曰苑無墻曰囿所以畜禽獸也盡極要之觀望也)魏闕之高¶
上際青雲大廈曾加擬於崑崙(門闕高崇巍巍然故曰魏闕也大廈大屋也曾重架材木相秉¶
架也其高與崑崙山相像也)脩爲墻垣甬道相連(甬道飛閣複道也甬讀踊躍之踊道讀道布之道也)¶
殘高增下積土爲山(殘墮也增益也)接徑厯遠直道夷險(接疾也徑行也道之阨者¶
正直之夷平也)終日馳騖而無蹟蹈之患此遁於土也大鍾鼎美重器¶
(鍾音之君也重器大器蓋鍾鼎也)華蟲疏鏤以相繆紾(書曰山龍華蟲藻火粉米繆紾相纏結也)寢¶
兕伏虎蟠龍連組(兕獸名寢伏各有形也蟠龍詰屈相連文錯如織組文也)焜昱錯眩照燿¶
煇煌(錯雜也眩惑也照燿煇煌焜光澤色貌也)偃蹇蓼糾曲成文章雕琢之飾鍛錫¶
#<md:CK-KZ_JY143_03p010b>¶
<pb:YP-C_JY143_11xuji-07-0010b>¶
文鐃乍晦乍明(雕畫也緣錯錫可刷如連珠不可棳故曰乍晦乍明也)抑微滅瑕霜文沈¶
居若簞蘧蒢(言劍理之美没滅其瑕文鐃如霜皆没身中故曰沈居簞竹蓆蘧蒢葦蓆取其邪文次叙劍鐃若此¶
也)纏錦經冗以數而疏(劍文相句連纏如綺經冗如錦似數如疏文鐃美眩人目)此遁於金¶
也煎熬焚炙調齊和之適以窮荆吳甘酸之變(荆楚言二國善酸鹹之和而窮¶
盡之)焚林而獵燒燎大木鼓橐吹埵以銷銅鐵(鼓繫也橐治鑪排橐也埵銅橐口鐵¶
笛埵入火中吹火也故曰吹埵銷鑠)靡流堅鍜無厭足曰山無峻榦林無柘梓(峻榦¶
長枝也柘桑梓滋生也)燎木以爲炭燔草而爲灰野莽白素不得其時(槁草¶
白素)上掩天光下殄地財此遁於火也(殄盡也珍讀曰典也)此五者一足以¶
亡天下矣(五者之中有一則足以滅亡也)是故古者明堂之制下之潤溼弗能¶
及上之霧露弗能入四方之風弗能襲(明堂王者布政之堂上圓下方堂四出各有左¶
#<md:CK-KZ_JY143_03p011a>¶
<pb:YP-C_JY143_11xuji-07-0011a>¶
右房謂之个凡十二所王者月居其房告朔朝厯頒宣其令謂之明堂其中可以叙昭穆謂之太廟其上可以望氣祥書雲物¶
謂之靈臺其外圓似辟雍諸侯之制半天子謂之宮詩云矯矯魯侯在泮獻公也)土事不文(質也)木工不¶
斵(樸而已斵或作琢而不雕畫也)金器不鏤(不錯鏤設文飾也鏤讀婁之婁)衣無隅差之削(隅角¶
也差邪也古者質皆全幅爲衣裳無有邪角邪角削殺也)冠無觚嬴之理(觚嬴之理謂若馬目籠相連干也言¶
無者冠文取平直而已也嬴讀指端嬴文之嬴也)堂大足以周旋理文(堂明堂所以升降揖讓修禮容¶
故曰周旋理文理政事文書也)靜潔足以饗上帝禮鬼神以示民知儉節(孝經曰宗¶
祀文王於明堂以配上帝也)夫聲色五味遠國珍怪瓌異奇物足以變心易¶
志搖蕩精神感動血氣者不可勝計也夫天地之生財也本不¶
過五(不過五行之數)聖人節五行則治不荒(五行金木水火土也水屬陰行火爲陽行木爲燠行¶
金爲寒行土爲風行五氣常行故曰五行)凡人之性心和欲得則樂(心和不喜不怒欲得無違耳)¶
#<md:CK-KZ_JY143_03p011b>¶
<pb:YP-C_JY143_11xuji-07-0011b>¶
樂斯動動斯蹈蹈斯蕩蕩斯歌歌斯舞歌舞節則禽獸跳矣人¶
之性心有憂喪則悲悲則哀(有憂艱難也喪事也亡失所離愛則悲悲則傷)哀斯憤憤¶
斯怒怒斯動動則手足不靜(靜甯也擗踊哭泣哀以送之也)人之性有侵犯則¶
怒怒則血充(人欲有侵犯則怒盛血氣充盈以成其勢)血充則氣激氣激則發怒發¶
怒則有所釋憾矣(釋解也憾恨也)故鍾鼓管簫干鏚羽旄所以飾喜也¶
衰絰苴杖(苴麻之有實者衰讀曰崔杼之崔也)哭踊有節所以飾哀也(爲哀所容故曰飾也)¶
兵革羽旄金鼓斧鉞所以飾怒也必有其質乃爲之文古者聖¶
王在上政教平仁愛洽上下同心君臣輯睦衣食有餘家給人¶
足父慈(慈柔也)子孝兄良弟順生者不怨死者不恨(有道之世人得其志故生¶
者不怨也皆終其天命故死者不恨)天下和洽人得其願夫人相樂無所發貺故¶
#<md:CK-KZ_JY143_03p012a>¶
<pb:YP-C_JY143_11xuji-07-0012a>¶
聖人爲之作樂以和節之(夫人眾人也但中心相樂所以發其恩賜也故聖人爲之作樂以節之猶¶
通制也)末世之政田漁重稅關市急征澤梁畢禁網罟無所布耒¶
耜無所設民力竭於徭役財殫於會賦(會計計人口數責其稅歛也)居者無¶
食行者無糧老者不養死者不葬贅妻鬻子以給上求猶弗能¶
贍(贅從嫁也或作賃妻)愚夫惷婦皆有流連之心悽愴之志(流連猶爛漫失其職業也¶
悽愴傷悼之貌惷讀近貯益之𦙴戇蘢口言之也)乃使始爲之撞大鍾擊鳴鼓吹竽笙¶
彈琴瑟失樂之本矣古者上求薄而民用給(給足)君施其德臣盡¶
其忠父行其慈子竭其孝(竭盡也善事父母曰孝也)各致其愛而無憾恨其¶
間(無憾恨各得其願也)夫三年之喪非强而致之(非强行致孝子之情也情自發於中)聽樂¶
不樂食旨不甘思慕之心未能絶也(三年之思思慕之心未能自絶於哀戚也)晚世¶
#<md:CK-KZ_JY143_03p012b>¶
<pb:YP-C_JY143_11xuji-07-0012b>¶
風流俗敗嗜慾多禮義廢君臣相欺父子疑怨尤充胷思心盡¶
亡(盡喪其忠孝思慕之心也)被衰戴絰戲笑其中雖致之三年失喪之本也¶
(本在哀戚)古者天子一畿諸侯一同(方千里爲畿方百里爲同)各守其分不得相¶
侵(分猶界也)有不行王道者暴虐萬民爭地侵壤亂政犯禁召之不¶
至令之不行(言不行上令者行讀行馬之行)禁之不止誨之不變(誨教也變更也)乃舉¶
兵而伐之戮其君易其黨封其墓類其社(有賢者受惡君之誅則封殖其墓若武王¶
伐紂封比干之墓是也祭社曰類以事類祭之也詩云是類是禡也)卜其子孫以代之(卜擇立其子孫之賢¶
也天子不滅國諸侯不滅姓古之政也)晚世務廣地侵壤並兼無已舉不義之兵¶
伐無罪之國殺不辜之民絶先聖之後(辜罪也民皆帝王之後故曰絶先聖之後)大¶
國出攻小國城守驅人之牛馬傒人之子女(傒繫囚之繫讀曰雞)毀人之¶
#<md:CK-KZ_JY143_03p013a>¶
<pb:YP-C_JY143_11xuji-07-0013a>¶
宗廟遷人之重寶血流千里暴骸滿野以贍貪主之欲非兵之¶
所爲生也(言兵爲禁暴整亂設不爲作亂生也)故兵者所以討暴非所以爲暴也¶
(言兵討人之暴亂非所以自爲暴亂也)樂者所以致和非所以爲淫也(樂蕩人之邪志存人¶
之正性致其中和而已非所爲自淫過也)喪者所以盡哀非所以爲僞也(喪踊哭泣所以盡孝¶
子之哀情也非所以爲詐僞佯哀戚而已也)故事親有道矣而愛爲務(道孝道務在愛敬其親)¶
朝廷有容矣而敬爲上(朝廷之容濟濟也父子主愛君臣主敬故以敬爲上也)處喪有禮¶
矣而哀爲主(處居也喪禮三年之禮也論語曰喪與其易也甯戚故曰以哀爲主也)用兵有術矣¶
而義爲本(術數也陰陽天生虛實之數也傳曰天生五材民並用之廢一不可誰能去兵兵之所由來久矣聖人以¶
興亂人以亡廢興存亡昏明之術也故曰以義爲本)本立而道行本傷而道廢(本立義立也本傷義¶
喪也故曰道廢)¶
#<md:CK-KZ_JY143_03p013b>¶
<pb:YP-C_JY143_11xuji-07-0013b>¶
** 主術訓上(主君也術道也君之宰國統御臣下五帝三王以來無不用道而興故曰主術也因以題篇)¶
人主之術處無爲之事而行不言之教(教令也謂不言而事辦也)清靜而不¶
動一度而不搖因循而任下責成而不勞(成辦而不自勞)是故心知規¶
而師傅諭導(規謀也師者所從取法則也傅相也諭導以正道也)口能言而行人稱辭足¶
能行而相者先導(相儀)耳能聽而執正進諫(諫或作謀也其世子時也)是故慮¶
無失策謀無過事(過猶誤也)言爲文章行爲儀表於天下(爲天下人所法則也)¶
進退應時動靜循理不爲醜美好憎不爲賞罰喜怒名各自名¶
類各自類事猶自然莫出於己故古之王者冕而前旒所以蔽¶
明也(冕王者冠也前旒前後垂珠飾遂筵也下自目故曰蔽明也天子玉縣十二公侯挂珠九卿點珠六伯子各應隨其¶
命數也)黈纊塞耳所以掩聰(不欲其妄聞也黈讀而買黈益之黈也)天子外屏所以¶
#<md:CK-KZ_JY143_03p014a>¶
<pb:YP-C_JY143_11xuji-07-0014a>¶
自障(屏樹垣也爾雅曰門內之垣謂之樹論語曰國君樹塞門諸侯在內天子在外故曰所以自障也)故所理¶
者遠則所在者邇所治者大則所守者少夫目妄視則淫耳妄¶
聽則惑口妄言則亂夫三關者不可不愼守也若欲規之乃是¶
離之(言嗜欲有所規合乃是離散也)若欲飾之乃是賊之(飾好也賊敗也)天氣爲魂地¶
氣爲魄反之玄房各處其宅守而勿失上通太一太一之精通¶
於天道天道玄默無容無則大不可極深不可測(測盡)尚與人化¶
知不能得(天道至大非人智慮所能得也)昔者神農之治天下也神不馳於胷¶
中(言釋神安靜不躁動也)智不出於四域(信身在中)懷其仁成之心(懷思)甘雨時¶
降五穀蕃植(蕃茂植長)春生夏長秋收冬藏月省時考(茂成)𡻕終獻功¶
以時嘗穀(嘗之新穀薦之明堂)祀於明堂明堂之制有蓋而無四方風雨¶
#<md:CK-KZ_JY143_03p014b>¶
<pb:YP-C_JY143_11xuji-07-0014b>¶
不能襲寒暑不能傷遷延而入之養民以公(遷延猶倘佯也已說在本經也)其¶
民樸重端慤(端直也慤成也)不忿爭而財足不勞形而功成因天地之¶
資而與之和同是故威厲而不殺刑錯而不用法省而不煩(省約¶
也煩多也)故其化如神其地南至交阯北至幽都(幽冥之都)東至暘谷(日所¶
出也)西至三危(三危西極之山)莫不聽從當此之時法寬刑緩囹圄空虛¶
而天下一俗(一同其俗)莫懷姦心末世之政則不然上好取而無量¶
下貪狼而無讓民貧苦而忿爭事力勞而無功智詐萌興盜賊¶
滋彰上下相怨號令不行執政有司不務反道矯拂其本而事¶
修其末(事治)削薄其德曾累其刑而欲以爲治無以異於執彈而¶
來鳥𢮅梲而狎犬也亂乃逾甚(逾益)夫水濁則魚噞(魚短氣出口於水喘息之¶
#<md:CK-KZ_JY143_03p015a>¶
<pb:YP-C_JY143_11xuji-07-0015a>¶
諭也)政苛則民亂(言無聊也)故夫養虎豹犀象者爲之圈檻供其嗜欲¶
適其饑飽違其怒恚然而不能終其天年者刑有所劫也是以¶
上多故則下多詐(故巧)上多事則下多態上煩擾則下不定(不定不知¶
所從)上多求則下交爭不直之於本而事之於末譬猶揚堁而弭¶
塵抱薪以救火也(堁塵麽也楚人謂之堁堁動塵之貌弭止也)故聖人事省而易治¶
求寡而易贍(瞻給)不施而仁不言而信不求而得不爲而成塊然¶
保眞抱德推誠(誠實)天下從之如響之應聲景之像形其所修者¶
本也(詹何曰未聞身治而國亂故曰其所修者本也)刑罰不足以移風殺戮不足以禁¶
姦唯神化爲貴至精爲神夫疾呼不過聞百步志之所在踰於¶
千里(踰猶通也)冬日之陽夏之陰萬物歸之而莫使之然(冬日人物歸陽夏日¶
#<md:CK-KZ_JY143_03p015b>¶
<pb:YP-C_JY143_11xuji-07-0015b>¶
猛物歸陰莫使之自然如是也)故至精之像弗招而自來不麾而自往窈窈冥¶
冥不知爲之者誰而功自成智者弗能誦辯者弗能形昔孫叔¶
敖恬臥而郢人無所害其鋒(郢楚國都也孫叔敖楚大夫也蓋乘馬三年不知其牝牡言其賢也¶
但恬臥養德折衝千里之外敵國不敢犯害故郢人不舉兵出伐無所害其鋒於四方也)市南宜遼弄丸而¶
兩家之難無所關其辭(宜遼姓也名熊勇士居楚市南楚平王太子建爲費無極所逐奔鄭鄭人殺之¶
其子勝在吳令尹子西召之以爲白公請伐鄭以報讎子西許之而未出師晉人伐鄭以報讎子西救之勝怒曰鄭人在此讎¶
不遠矣欲殺子西其臣石乞曰市南熊宜遼得之可以當五百人乃往視之告其故不從舉之以劍而不動而弄丸不輟心志¶
不懼曰不能從子爲亂亦不泄子之事曰公遂殺子西兩雖有難不怨宜遼故曰無所關其辭也)鞅鞈鐵鎧瞋¶
目扼𢮝其於以御兵刃縣矣(縣遠也比於德不及之遠)券契束帛刑罰斧鉞¶
其於以解難薄矣(薄於德也)待目而照見待言而使令其於爲治難¶
#<md:CK-KZ_JY143_03p016a>¶
<pb:YP-C_JY143_11xuji-07-0016a>¶
矣蘧伯玉爲相子貢往觀之曰何以治國曰以弗治治之(蘧伯玉衛¶
大夫蘧瑗也子貢衛人也姓端木名賜孔子弟子也)簡子欲伐衛使是史黯往覿焉(簡子晉卿¶
趙氏也史黯史墨也覿觀之也)還報曰蘧伯玉爲相未可以加兵(以其賢也)固塞險¶
阻何足以致之(致猶勝也)故臯陶瘖而爲大理天下無虐刑有貴於¶
言者也(雖瘖平獄理訟能得人之情故貴於多言者也)師曠瞽而爲太宰晉無亂政有¶
貴於見者(雖盲而大治晉國使無有亂政故貴於有所見)故不言之令不視之見(不言之令¶
臯陶瘖也不視之見師曠瞽也)此伏犧神農之所以爲師也(以用師法)故民之化也¶
不從其所言而從所行(從其志意之所行)故齊莊公好勇不使鬪爭而¶
國家多難其漸至於崔杼之亂(莊公齊靈公之子光崔杼齊大夫也亂殺莊公也)傾襄¶
好色不使風議而民多昏亂其積至昭奇之難(楚傾襄王昭奇楚大夫也)故¶
#<md:CK-KZ_JY143_03p016b>¶
<pb:YP-C_JY143_11xuji-07-0016b>¶
至精之所動若春氣之生秋氣之殺也雖馳傳騖置不若此其¶
亟(亟疾)故君人者其猶射者乎於此毫末於彼尋常矣故愼所以¶
感之也夫榮啟期一彈而孔子三日樂感於和鄒忌一徽而威¶
王終夕悲感於憂(徽騖彈也威王齊宣王之父也在春秋後徽讀紛麻縗車之縗也)動諸琴瑟¶
形諸音聲而能使人爲之哀樂(哀威王也樂孔子也)縣法設賞而不能移¶
風易俗者其誠心弗施也甯戚商歌車下桓公喟然而寤矣至¶
精入人深矣故曰樂聽其音則知其俗見其俗則知其化孔子¶
學鼓琴於師襄(師襄魯樂大師也)而諭文王之志見微以知明矣(諭教教之¶
鼓文王操也)延陵季子聽魯樂而知殷夏之風論近以識遠也作之¶
上古施及千𡻕而文不滅況於並世化民乎湯之時七年旱以¶
#<md:CK-KZ_JY143_03p017a>¶
<pb:YP-C_JY143_11xuji-07-0017a>¶
身禱於桑林之際而四海之雲凑(凑會也或作蒸蒸升也)千里之雨至抱¶
質效誠感動天地神諭方外令行禁止豈足爲哉古聖王至精¶
形於內而好憎忘於外(形見好憎情欲已充)出言以嗣情發號以明旨陳¶
之以禮樂風之以歌謠業貫萬世而不壅(貫通壅塞)橫局四方而不¶
窮禽獸昆蟲與之陶化(化從昆蟲或作鬼神)又況於執法施令乎故太上¶
神化其次使不得爲非其次賞賢而罰暴(暴虐亂也)¶
衡之於左右無私輕重故可以爲平(衡銓衡也)繩之於內外無私曲¶
直故可以爲正人主之於用法無私好憎故可以爲命夫權輕¶
重不差蟁首(蟁首猶微細也)扶撥枉橈不失針鋒直施矯邪不私辟險¶
姦不能枉讒不能亂德無所立(立見)怨無所藏是任術而釋人心¶
#<md:CK-KZ_JY143_03p017b>¶
<pb:YP-C_JY143_11xuji-07-0017b>¶
者也故爲治者不與焉(治在道不在智故曰不與焉)夫舟浮於水車轉於陸¶
此勢之自然也木擊折轊水戾破舟不怨木石而罪巧拙者(罪御¶
者刺舟者之巧拙也)知故不載焉(言木石無巧詐故不怨也)是故道有智則惑(言道智則惑也)¶
德有心則險心有目則眩(眩於物也)兵莫憯於志而莫邪爲下寇莫¶
大於陰陽而抱鼓爲小(小細憯猶利也以志意精誠伐人爲利老子曰重積德則無不尅故以莫邪爲¶
下也寇亦兵也推陰陽虛實之道爲大故以抱鼓爲小也)今夫權衡規矩一定而不易不爲¶
秦楚變節不爲胡越改容常一而不邪方行而不流一日刑之¶
萬世傳之而以無爲爲之(言無所爲爲之爲自爲之)故國有亡主而世無廢¶
道(亡主桀紂是也湯武以其民主故曰無廢道也)人有困窮而理無不通(理道)由此觀之¶
無爲者道之宗(宗本)故得道之宗應物無窮任人之才難以至治¶
#<md:CK-KZ_JY143_03p018a>¶
<pb:YP-C_JY143_11xuji-07-0018a>¶
(才智)湯武聖主也而不能與越人乘幹舟而浮於江湖(幹舟小船也危險越¶
人習水自能乘之故湯武不能也一曰大舟也)伊尹賢相也而不能與胡人騎騵馬而¶
服騊駼(黃馬白腹曰騵詩曰四騵彭祖騊駼野馬也胡人所習伊尹雖賢不能與服也)孔墨博通而不¶
能山居者入榛薄險阻也(孔孔子也墨墨翟也聚木爲榛深草爲薄山居者所習故孔墨不能也阻¶
或作塗也)由此觀之則人知之於物也淺矣而欲以徧照海內存萬¶
方不因道之數而專己之能則其窮不達矣故智不足以治天¶
下也桀之力別觡伸鉤索鐵歙金推移大犧水殺黿鼉陸捕熊¶
羆(觡角也索絞也歙讀協)然湯革車三百乘困之鳴條擒之焦門(焦或作巢)由¶
此觀之勇力不足以持天下矣智不足以爲治勇不足以爲强¶
則人材不足任明也而君人者不下廟堂之上而知四海之外¶
#<md:CK-KZ_JY143_03p018b>¶
<pb:YP-C_JY143_11xuji-07-0018b>¶
者因物以識物因人以知人也故積力之所舉則無不勝也衆¶
智之所爲則無不成也埳井之無黿鼉隘也園中無脩木小也¶
夫舉重鼎者力少而不能勝也及至其移徙之不待其多力者¶
故千人之羣無絶梁萬人之聚無廢功夫華騮緑耳一日而至¶
千里然其使之搏兔不如豺狼伎能殊也(殊異)鴟夜撮蚤蚊察分¶
秋毫晝日顛越不能見邱山形性詭也(鴟鴟鵂也謂之老菟夜鳴人屋上也夜則目明¶
合聚人爪以著其巢中故曰察分秋毫晝則無所見故曰情性詭也)夫螣蛇游霧而動應龍乘雲¶
而舉猨得木而捷魚得水而鶩(鶩疾)故古之爲車也漆者不畫鑿¶
者不斵工無二伎士不兼官各守其職不得相姦(姦亂)人得其宜¶
物得其安是以器械不苦而職事不嫚(苦讀監嫚捕器嫚讀慢緩之慢)夫責少¶
#<md:CK-KZ_JY143_03p019a>¶
<pb:YP-C_JY143_11xuji-07-0019a>¶
者易償職寡者易守(寡少)任輕者易權(權謀)上操約省之分下效易¶
爲之功是以君臣彌久而不相厭(厭欺)君人之道其猶零星之尸¶
也(尸祭主也尸食飽以知神之食亦飽詩曰公尸宴飲在宗載考)儼然玄默而吉祥受福(尸不言語¶
故曰玄默)是故得道者不爲醜飾不爲僞善(不飾爲美亦不極爲善也)一人被之¶
而不褒(褒大)萬人蒙之而不褊(蒙冒也褊小也)是故重爲惠若重爲暴則¶
治道通矣(通猶順也)爲惠者而布施也無功而厚賞無勞而高爵則¶
守職者懈於官而游居者亟於進矣爲暴者妄誅也無罪者而¶
死亡行直而被刑則修身者不勸善而爲邪者輕犯上矣(言不可不¶
愼也)故爲惠者生姦而爲暴者生亂姦亂之俗亡國之風(風化)是故¶
明主之治國有誅者而主無怒焉(因法而行故不怒也)朝有賞者而君無¶
#<md:CK-KZ_JY143_03p019b>¶
<pb:YP-C_JY143_11xuji-07-0019b>¶
與焉(因功而行故不與也)誅者不怨君罪之所當也賞者不德上功之所¶
致也民知誅賞之來皆在於身也故務功修業不受贛於君(贛物)¶
是故朝廷蕪而無迹田野辟而無草故太上下知有之(言太上之世下¶
知之人皆能有此術)令夫橋直植立而不動俛仰取制焉(橋桔臯上衡也植柱權衡者行¶
之俛仰取制於柱也以諭君)人主靜漠而不躁(躁動)百官得修焉譬而軍之持¶
麾者妄指則亂矣慧不足以大甯智不足以安危與其譽堯而¶
毁桀也不如掩聰明而反修其道也(不足以大甯者小惠也不足以安危者小智也如此¶
人者欲譽堯而毁桀以成善善惡惡之名人猶有强知之人耳不如掩聰明而本脩大道成名之速也人君之道亦如此也)¶
清靜無爲則天與之時廉儉守節則地生之財(人君德行如此故天與之時地¶
生之財天與之時湯武是也地生之財神農后稷也)處愚稱德則聖人之爲謀(若伊尹爲湯謀傳說¶
#<md:CK-KZ_JY143_03p020a>¶
<pb:YP-C_JY143_11xuji-07-0020a>¶
爲高宗謀是孟子曰伊尹之任國語曰武丁以像旁求聖人得傅說於傅巖也)是故下者萬物歸之虛¶
者天下遺之(遺與)夫人主之聽治也清明而不暗虛心而弱志是¶
故羣臣輻凑並進無愚智賢不肖莫不盡其能於是乃始陳其¶
禮建以爲基(建立也基業也)是乘眾勢以爲車御眾智以爲馬雖幽野¶
險塗則無由惑矣(幽深也險猶遠也)人主深居隱處以避燥溼閨門重¶
襲以避姦賊內不知閭里之情外不知山澤之形惟幕之外目¶
不能見十里之前耳不能聞百步之外天下之物無不通者(通知)¶
其灌輸之者大而斟酌之者眾也是故不出戸而知天下不窺¶
牖而知天道乘眾人之智則天下之不足有也專用其心則獨¶
身不能保也(保猶守也)是故人主覆之以德不行其智而因萬人之¶
#<md:CK-KZ_JY143_03p020b>¶
<pb:YP-C_JY143_11xuji-07-0020b>¶
所利夫舉踵天下而得所利故百姓之上弗重也錯之前而弗¶
害也舉之而弗高也推之而弗厭(尊重舉之不自覺高也推求也奉也)主道員者¶
運轉而無端(端涯)化育如神虛無因循常後而不先也臣道員者¶
運轉而無方者論是而處當爲事先倡守職分明以立成功也¶
是故君臣異道則治(不易奪言相和)同道則亂(君所謂可臣亦曰可君所謂否臣亦曰否是同¶
也莫相臣匡弼故曰亂也)各得其宜處其當則上下有以相使也(君得君道臣得臣道¶
故曰得其宜也)夫人主之聽治也虚心而弱意清明而不闇是故羣臣¶
輻凑並進無愚智賢不肖莫不盡其能者則君得所以制臣臣¶
得所以事君治國之道明矣文王智而好問故聖(好問欲與人同其功)武¶
王勇而好問故勝(勝殷)夫乘眾人之智則無不任也用眾人之力¶
#<md:CK-KZ_JY143_03p021a>¶
<pb:YP-C_JY143_11xuji-07-0021a>¶
則無不勝也千鈞之重烏獲不能舉也(千鈞三萬斤也烏獲秦武王之力士也武王試¶
其力使舉大鼎腕脫而不任故曰不能舉也)眾人相一則百人有餘力矣是故任一¶
人之力者則烏獲不足恃(不能勝故不恃也)乘眾人之制者則天下不¶
足有也(人眾力强以天下爲小故曰不足有也)禹決江疏河以爲天下興利而不¶
能使水西流稷辟土墾草以爲百姓力農然不能使禾冬生豈¶
其人事不至哉其勢不可也夫推而不可爲之勢而不修道理¶
之數(推行)雖神聖人不能以成其功而況當世之主乎夫載重而¶
馬羸雖造父不能以致遠(造父周穆王之善御臣也)車輕馬良雖中工可使¶
追速是故聖人舉事也豈能拂道理之數詭自然之性(拂戾也詭違也)¶
以曲爲直以屈爲伸哉未嘗不因其資而用之也資是以積力¶
#<md:CK-KZ_JY143_03p021b>¶
<pb:YP-C_JY143_11xuji-07-0021b>¶
之所舉無不勝也而眾智之所爲無不成也聾者可令嗺䈥而¶
不可使有聞也瘖者可使守圉而不可使言也形有所不周而¶
能有所不容也是故有一形者處一位有一能者服一事力勝¶
其任則舉之者不重也能稱其事則爲之者不難也毋小大脩¶
短各得其宜則天下一齊無以相過也聖人兼而用之故無棄¶
才人主貴正而尚忠忠正在上位執正營事(營典)則讒佞姦邪無¶
由進矣譬猶方員之不相蓋而曲直之不相入(入中)夫鳥獸之不¶
可同羣者其類異也虎鹿之不同游者力不敵也是故聖人得¶
志而在上位讒佞姦邪而欲犯主者譬猶雀之見鸇而鼠之遇¶
狸也亦必無餘命矣是故人主之一舉也不可不愼也所任者¶
#<md:CK-KZ_JY143_03p022a>¶
<pb:YP-C_JY143_11xuji-07-0022a>¶
得其人則國家治上下和羣臣親百姓附(附從)所任非其人則國¶
家危上下乖羣臣怨百姓亂故一舉而不當終身傷(傷病也亦敗也)得¶
失之道權要在主是故繩正於上木直於下非有事焉(事治也非治之¶
使宜)所緣以修者然也故人主誠正則直士任事而姦人伏匿矣¶
人主不正則邪人得志忠者隱蔽矣夫人之所以莫㧓玉石而¶
㧓瓜瓠者何也(玉石堅㧓不能入故不㧓)無得於玉石弗犯也使人主執正¶
持平如從繩準高下則羣臣以邪來者猶以卵投石以火投水¶
故靈王好細腰而民有殺食自飢也(靈王蓋楚靈王殺食省食)越王好勇而¶
民皆處危爭死(越王勾踐)由此觀之權勢之柄其以移風易俗矣堯¶
爲匹夫不能仁化一里桀在上位令行禁止由此觀之賢不足¶
#<md:CK-KZ_JY143_03p022b>¶
<pb:YP-C_JY143_11xuji-07-0022b>¶
以爲治而勢可以易俗明矣書曰一人有慶萬民賴之此之謂¶
也¶
天下多眩於名聲而寡察其實(寡少也察明也實眞僞之實)是故處人以譽¶
尊(處人隱居也以名譽見尊也)而游者以辯顯(游行之人以辯辭自顯達)察其所尊顯無¶
他故焉人主不明分數利害之地而賢眾口之辯也治國則不¶
然(然如是也)言事者必究於法而爲行者必治於官上操其名以責¶
其實臣守其業(業事)以效其功(效致)言不得過其實行不得踰其法¶
羣臣輻凑莫敢專君(專制)事不在法律中而可以便國佐治必參¶
五行之陰考以觀其歸並用周聽以察其化不偏一曲不黨一¶
事是以中立而徧運照海內(中正)羣臣公正莫敢爲邪(公方正直)百官¶
#<md:CK-KZ_JY143_03p023a>¶
<pb:YP-C_JY143_11xuji-07-0023a>¶
述職務致其公迹也主精明於上官勸力於下姦邪滅迹庶功¶
日進(庶眾)是以勇者盡於軍(盡力於軍功也)亂國則不然有眾咸譽者無¶
功而賞守職者無罪而誅主上聞而不明羣臣黨而不忠說談¶
者游於辯修行者競於往(往自益也)主上出令則非之以與法令所¶
禁則犯之邪(以黨與非謗上令自邪姦也)爲智者務爲巧詐爲勇者務於鬪¶
爭大臣專權下吏持勢朋黨周比以弄其上國雖若存古之人¶
曰亡矣且夫不治官職而被甲兵不隨南畝而有賢聖之聲者¶
非所以都於國也騏驥騄駬天下之疾馬也驅之不前引之不¶
止雖愚者不加體焉(加猶止也)今治亂之機轍迹可見也而世主莫¶
之能察此治道之所以塞(塞猶閉也)權勢者人主之車輿爵祿者人¶
#<md:CK-KZ_JY143_03p023b>¶
<pb:YP-C_JY143_11xuji-07-0023b>¶
臣之轡銜也是故人主處權勢之要而持爵祿之柄審緩急之¶
度而適取予之節是以天下盡力而不倦夫臣主之相與也非¶
有父子之厚骨肉之親也而竭力殊死不辭其軀者何也勢有¶
使之然也昔者豫讓中行文子之臣(文子晉大夫中行穆子之子荀寅也)智伯伐¶
中行氏并吞其地豫讓背其主而臣智伯智伯與趙襄子戰於¶
晉陽之下身死爲戮國分爲三(韓魏趙三分有之此之福也)豫讓欲報趙襄¶
子(欲爲智伯報讎殺趙襄子)漆身爲厲吞炭變音擿齒易貌夫以一人之心¶
而事兩主或背而去或欲身徇之豈其趨捨厚薄之勢異哉人¶
之恩澤使之然也紂兼天下朝諸侯人迹所及舟檝所通莫不¶
賓服然而武王甲卒三千人擒之於牧野豈周民死節而殷民¶
#<md:CK-KZ_JY143_03p024a>¶
<pb:YP-C_JY143_11xuji-07-0024a>¶
背叛哉其主之德義厚而號令行也夫疾風而波興木茂而鳥¶
集相生之氣也是故臣不得其所欲於君者君亦不能得其所¶
求於臣也君臣之施者相報之勢也是故臣盡力死節以與君¶
計君垂爵以與臣是故君不能賞無功之臣臣亦不能死無德¶
之君君德不下流於民而欲用之如鞭蹏馬矣是猶不待雨而¶
求熟稼必不可之數也(數術)¶
** 主術訓下¶
君人之道處靜以修身儉約以率下靜則下不擾矣儉則民不¶
怨矣下擾則政亂民怨則德薄政亂則賢者不爲謀德薄則勇¶
者不爲死是故人主好鷙鳥猛獸珍怪奇物(金玉爲珍詭異爲怪非常爲奇)狡¶
#<md:CK-KZ_JY143_03p024b>¶
<pb:YP-C_JY143_11xuji-07-0024b>¶
躁康荒(康安荒亂)不愛民力馳騁田獵出入不時如此則百官務亂¶
事勤財匱(勤勞匱乏)萬民愁苦生業不修矣人主好高臺深池雕琢¶
刻鏤黼黻文章絺綌綺繡寶玩珠玉(白與黑爲黼青與赤爲黻絺綌葛也精曰絺麄曰綌¶
五彩具曰繡也)則賦歛無度而萬民力竭矣堯之有天下也非貪萬民¶
之富而安人主之位也以爲百姓力征强凌弱眾暴寡於是堯¶
乃身服節儉之行而明相愛之仁以和輯之是故茅茨不剪采¶
椽不斷大路不畫(大路上路四馬車也天子駕六馬不畫不文飾也)越席不緣(越結蒲爲席也)¶
大羹不和(不致五味)粢食不毇(毇細)巡狩行教勤勞天下周流五嶽豈¶
其奉養不足樂哉舉天下而以爲社稷非有利焉年衰志憫(衰老)¶
(也憫憂也)舉天下而傳之舜猶卻行而脫蹤也(言甚易也)衰世則不然一¶
#<md:CK-KZ_JY143_03p025a>¶
<pb:YP-C_JY143_11xuji-07-0025a>¶
日而有天下之當處人主之勢則竭百姓之力以奉耳目之欲¶
志專在於宮室臺榭陂池苑囿猛獸熊羆玩好珍怪是故貧民¶
糟糠不接於口而虎狼熊羆厭芻豢百姓短褐不完而宮室衣¶
錦繡人主急兹無用之功百姓黎民顦顇於天下(黎齊)是故使天¶
下不安其性(不得安其正性爲詐生也)¶
人主之居也如日月之明也天下之所同側目而視側耳而聽¶
延頸舉踵而望也是故非澹漠無以明德非甯靜無以致遠非¶
寬大無以兼覆非慈厚無以懷眾非平正無以制斷是故賢主¶
之用人也猶巧工之制木也(制裁)大者以爲舟航柱樑(舟船也方兩小船並¶
與共濟爲航也)小者以爲楫禊修者以爲櫚榱(櫚屋垂榱憩也)短者以爲朱儒¶
#<md:CK-KZ_JY143_03p025b>¶
<pb:YP-C_JY143_11xuji-07-0025b>¶
枅櫨(朱儒梁上戴蹲跪人也枅讀如雞也)無大小脩短各得其所宜規矩方圓各¶
有所施天下之物莫凶於雞毒(雞毒烏頭)然而良醫橐而藏之有所¶
用也是故林莽之材猶無可棄者而況人乎今夫朝廷之所不¶
舉鄉曲之所不譽非其人不肖也其所以官之者非其職也鹿¶
之上山獐不能跂也及其下牧豎能追之才有所脩短也是故¶
有大略者不可責以捷巧(略行道也)有小智者不可任以大功人有¶
其才物有其形有任一而太重或任百而尚輕是故審毫釐之¶
計者必遺天下之大數(遺失)不失小物之選者或於大事之舉譬¶
猶狸之不可使搏牛虎之不可使搏鼠也今人之才或欲平九¶
州并方外存危國繼絶世志在直道正邪決煩理挐而乃責之¶
#<md:CK-KZ_JY143_03p026a>¶
<pb:YP-C_JY143_11xuji-07-0026a>¶
以閨閤之禮隩𥥛之間或佞巧小具謟進愉說隨鄉曲之俗卑¶
下眾人之耳目而乃任之以天下之權治亂之機(機理)是猶以斧¶
劗毛以刀抵木也(劗剪也劗讀驚攢之攢也)皆失其宜矣(宜適)人主者以天下¶
之目視以天下之耳聽以天下之智慮以天下之力爭是故號¶
令能下究而臣情得上聞(聞猶達也)百官修通羣臣輻凑也(歸君若輻之凑¶
轂故曰輻凑)喜不以賞賜怒不以罪誅(懼失當也)是故威立而不廢聰明¶
先而不弊(弊闇)法令察而不苛(察明也苛煩也)耳目達而不闇善否之情¶
日陳於前而無所逆是故賢者盡其智而不肖者竭其力德澤¶
兼覆而不偏羣臣勸務而不怠(怠懈)近者安其性遠者懷其德(性生¶
也懷歸也)所以然者何也得用人之道而不任己之才者也故假輿¶
#<md:CK-KZ_JY143_03p026b>¶
<pb:YP-C_JY143_11xuji-07-0026b>¶
馬者足不勞而致千里(假或作駕)乘舟檝不能游而絶江海(絶猶過也)夫¶
人主之情莫不欲總海內之智盡眾人之力然而羣臣志達效¶
忠者希不困其身(困猶危也)使言之而是雖在褐夫芻蕘猶不可棄¶
也(言雖賤當也故曰不可棄也)使言之而非也雖在卿相人君揄策於廟堂¶
之上未必可用(人君謂國君也揄出策謀也言之而非雖責罰也)是非之所在不可以¶
貴賤尊卑論也是明主之聽於羣臣其計乃可用不羞其位(不羞¶
其位卑而不用)其主言可行不責其辯(不責其辯口美辭也)闇主則不然所愛習¶
親近者雖邪枉不正不能見也疏遠則卑賤者竭力盡忠不能¶
知也有言者窮之以辭有諫者誅之以罪如此而欲照海內存¶
萬方是猶塞耳而聽清濁(商音清宮音濁)掩目而視青黃也其離聰明¶
#<md:CK-KZ_JY143_03p027a>¶
<pb:YP-C_JY143_11xuji-07-0027a>¶
則亦遠矣(離去)法者天下之度量而人主之準繩也縣法者法不¶
法也設賞者賞當賞也法定之後中程者賞缺繩者誅尊貴者¶
不輕其罰而卑賤者不重其刑(言平)犯法者雖賢必誅中度者雖¶
不肖必無罪是故公道通而私道塞矣(公正也私邪也塞閉也)古之置有¶
司也(有司蓋有理官士也)所以禁民使不得自恣也(恣放恣也)其立君也所以¶
剬有司使無專行(專擅)法籍禮義者所以禁君使無擅斷也人莫¶
得自恣則道勝道勝而理達矣故反於無爲無爲者非謂其凝¶
滯而不動也以其言莫從己出也夫寸生於𥢕𥢕生於日日生¶
於形形生於景此度之本也(𥢕禾穗𥢕孚榆頭芒也十𥢕爲一分十分爲一寸十寸爲一尺十尺¶
一丈政謂之本也)樂生於音音生於律律生於風此聲之宗也(宗亦本也)法¶
#<md:CK-KZ_JY143_03p027b>¶
<pb:YP-C_JY143_11xuji-07-0027b>¶
生於義義生於眾適眾適合於人心此治之要也(要約眾也)故通於¶
本者不亂於末覩於要者不惑於詳(惑眩)法者非天墮非地生發¶
於人間而反以自正(反還)是故有諸己不非諸人(有諸己己有聰明也不非諸人¶
恕人行也)無諸己不求諸人(言己雖無獨見之明不求加罪於人也)所立於下者不廢¶
於上(人主所立法禁於民亦自脩之不廢於上言以法也)所禁於民者不行於身(不正之事不獨¶
行之於身言其正己以正人也)所謂亡國非無君也無法也變法者非無法也¶
有法者而不與用無法等(等同)是故人主之立法先自爲檢式儀¶
表(表正)故令行於天下孔子曰其身正不令而行其身不正雖令¶
不從故禁勝於身則令行於民矣(禁勝於身不敢自犯禁也故能令行於民也)聖主¶
之治也其猶造父之御齊輯之於轡御之際而急緩之於脣吻¶
#<md:CK-KZ_JY143_03p028a>¶
<pb:YP-C_JY143_11xuji-07-0028a>¶
之和正度於胸臆之中而執節於掌握之間(節策)內得於心中外¶
合於馬志是故能進退履繩(繩直正也)而旋曲中規(曲屈規員)取道致遠¶
而氣力有餘誠得其術也是故權勢者人主之車輿也大臣者¶
人主之駟馬也體離車輿之安而手失駟馬之心而能不危者¶
古今未有也是故輿馬不調王良不足以取道君臣不和唐虞¶
不能以爲治執術而御之則管晏之智盡矣明分以示之則蹠¶
蕎之姦止矣(盜蹠孔子時人蕎莊蕎楚威王之將軍能大爲盜也)夫據除而窺井底雖達¶
視猶不能見其睛(睛目童子也)借明於鑑以照之則寸之分可得而¶
察也(鑑鏡也分毛也一曰疵)是故明主之耳目不勞精神不竭物至而觀¶
其象事來而應其化近者不亂遠者治也是故不用適然之數¶
#<md:CK-KZ_JY143_03p028b>¶
<pb:YP-C_JY143_11xuji-07-0028b>¶
而行必然之道故萬舉而無遺策矣今夫御者馬體調於車御¶
心和於馬則厯險致遠進退周游莫不如志雖有騏驥騄駬之¶
良臧獲御之則馬反自恣而人弗能制矣(臧獲古之不能御者魯人也)故治¶
者不貴其自是而貴其不得爲非也故曰勿使可欲毋曰弗求¶
勿使可奪毋曰不爭如此則人材釋而公道行矣美者正於度¶
而不足者建於用故海內可一也夫釋職事而聽非譽棄公勞¶
而用朋黨(公正)則奇材佻長而干次(奇材非常之材佻長卒非純賢也故曰干次也)守官¶
者雍遏而不進如此則民俗亂於國而功臣爭於朝(奇材佻長之人干超¶
其次功勞之臣反不顯烈故爭於朝也)故法律度量者人主之所以執下(執制)釋之¶
而不用(不用法律度量也)是猶無轡御而馳也羣臣百姓反弄其上是¶
#<md:CK-KZ_JY143_03p029a>¶
<pb:YP-C_JY143_11xuji-07-0029a>¶
故有術則制人無術則制於人(爲人所擒制也)吞舟之魚蕩而失水則¶
制於螻蟻離其居也(魚能吞舟言其大也其居水也)猨貁失木而擒於狐狸非¶
其處也(其處茂木)君人者釋所守而與臣下爭則有司以無爲持位¶
(無所爲以持其位也)守職者以從君取容(隨君之欲以取容媚)是以人臣藏智而弗¶
用(不用智謀贊佐其上也)反以事轉任其上矣(賢臣見其不肯爲謀故轉任其上令自制之詩云仲¶
山甫旣明且哲以保其身)夫貴富者之於勞也達事者之於察也驕恣者之¶
於恭也勢不及君君人者不任能(不任用臣智能也)而好自爲之則智¶
日困而自負其責也數窮於下則不能伸理行墮於國則不能¶
專制智不足以爲治威不足以行誅則無以與天下交也喜怒¶
形於心者欲見於外則守職者離正而阿上(阿曲從也)有司枉法而¶
#<md:CK-KZ_JY143_03p029b>¶
<pb:YP-C_JY143_11xuji-07-0029b>¶
從風(風令)賞不當功誅不應罪上下離心而君臣相怨也是以執¶
政阿主而有過則無以責之有罪而不誅則百官煩亂智弗能¶
解也毁譽萌生而明不能照也不正本而反自修則人主逾勞¶
人臣逾逸是猶代庖宰剝牲而爲大匠斵也與馬競走䈥絶而¶
弗能及上車執轡則馬死於衡下故伯樂相之王良御之明主¶
乘之無御相之勞而致千里者乘於人資以爲羽翼也(資才)是故¶
君人者無爲而有守也有爲而無好也(無所私好)有爲則讒生有好¶
則諛起(諂諛之人乘志而起)昔者齊桓公好味而易牙烹其首子而餌之¶
(桓公襄公諸兒之子小白)虞君好寶而晉獻以璧馬釣之(釣取)胡王好音而秦¶
穆公以女樂誘之(誘惑)是皆以利見制於人也(制猶擒也)故善建者不¶
#<md:CK-KZ_JY143_03p030a>¶
<pb:YP-C_JY143_11xuji-07-0030a>¶
拔(言建之無形也)夫火熱而水滅之金剛而火銷之木强而斧伐之水¶
流而土遏之唯造化者物莫能勝也故中欲不出謂之扃外邪¶
不入謂之塞中扃外閉何事之不節外閉中扃何事之不成弗¶
用而後能用之弗爲而後能爲之精神勞則越(越散)耳目淫則謁¶
(竭滅)故有道之主滅想去意清虛以待不伐之言不奪之事循名¶
責實使自司任而弗詔責而弗教以不知爲道(道常未知)以奈何爲¶
寶(道貴無形無形不可奈何道之所以爲貴也)如此則百官之事各有所守矣(有所守言¶
不離扃也)攝權勢之柄其於化民易矣衛君役子路權重也(衛君出公輒也)¶
景桓公臣管晏位尊也(管仲輔相桓公晏嬰相景公二君位尊故也)怯服勇而愚制¶
智其所託勢者勝也故枝不得大於榦末不得强於本則輕重¶
#<md:CK-KZ_JY143_03p030b>¶
<pb:YP-C_JY143_11xuji-07-0030b>¶
小大有以相制也若五指之屬於臂搏援攫捷莫不如志言以¶
小屬於大也是故得勢之利者所持甚小其存甚大所守甚約¶
(約要也少也)所制甚廣是故十圍之木持千鈞之屋五寸之鍵制開¶
闔豈其材之巨小足哉所居要也孔邱墨翟修先聖之術通六¶
藝之論口道其言身行其志慕義從風(風化)而爲之服役者不過¶
數十人(役事)使居天子之位則天下徧爲儒墨矣(徧猶盡也)楚莊王傷¶
文無畏之死於宋也奮袂而越衣冠相連於道遂成軍宋城之¶
下權柄重也(莊王楚穆王商臣之子旅也使申舟問聘於齊不假道於宋無畏曰未必襲殺我王曰殺汝伐宋見¶
犀而行不假道於宋華元曰過我而不假道鄙我也鄙我亡也以兵殺其使者亦亡也遂殺之莊王聞之怒故拔袂而起成軍¶
亡宋城故曰權柄重也)楚文王好服解冠楚國效之(文王楚武王熊達之子熊庇獬豸之冠始¶
#<md:CK-KZ_JY143_03p031a>¶
<pb:YP-C_JY143_11xuji-07-0031a>¶
今御史冠)趙武靈王貝帶鵔翿而朝趙國化之(武靈王出春秋後以大貝飾帶胡服鵔翿¶
讀曰私鈚頭曰郭洛帶位銚鎬也)使在匹夫布衣雖冠獬冠帶貝帶鵔翿而朝¶
則不免爲人笑也(鵔翿讀曰私鈚頭二字三音也)夫民之好善樂正不得禁誅¶
而自中法度者萬無一也下必行之令從之者利逆之者凶日¶
陰未移而海內莫不被繩矣(繩正)故握劍鋒以離北宮子司馬蒯¶
蕢不使應敵(北宮子齊人也孟子所謂北宮勇也司馬蒯蕢其先程伯休甫宣王命以爲司馬因爲司馬氏蒯蕢¶
其後也周衰適他國蒯蕢在越以善擊劍聞應猶擊也)操其觚招其末則庸人能以制勝¶
(觚劍拊招舉也)今使烏獲藉蕃從後牽牛尾尾絶而不從者逆也(烏獲藉蕃¶
皆多力人)若指之桑條以貫其鼻則五尺童子牽而周四海者順也¶
夫七尺之撓而制船之左右者以水爲資(橈刺船槔也資用也撓讀煩撓之撓也)¶
#<md:CK-KZ_JY143_03p031b>¶
<pb:YP-C_JY143_11xuji-07-0031b>¶
天子發號令行禁止以眾爲勢也夫防民之所害開民之所利¶
威行也若發堿決塘(堿水堿也塘堤也皆所以畜水)故循流而下易以至背風¶
而馳易以遠(因其勢也)桓公立政去食肉之獸食粟之鳥係罝之網¶
三舉百姓說(桓齊桓公)紂殺王子比干而骨肉怨斮朝涉者之脛而¶
萬民叛再舉而天下失矣故義者非能徧利天下之民利一人¶
而天下從風暴者非盡害海內之眾也害一人而天下離叛故¶
桓公三舉而九合諸侯紂再舉而不得爲匹夫故舉錯不可不¶
審(三舉去食肉之獸食粟之鳥係置之網再舉殺比干斮朝涉之脛)人主租歛於民也必先計¶
𡻕收量民積聚知饑饉有餘不足之數然後取車輿衣食供養¶
其欲高臺層榭接屋連閣非不麗也然民無掘穴狹廬所以託¶
#<md:CK-KZ_JY143_03p032a>¶
<pb:YP-C_JY143_11xuji-07-0032a>¶
身者明主弗樂(不樂其大麗也)肥醲甘脆非不美也然民有糟糠菽粟¶
不接於口者則明主弗甘也(不甘其肥醲也)匡牀蒻席非不甯(匡安也蒻細也)¶
然民有處邊城犯危難澤死暴骸者明主弗安也(不安其匡牀蒻席也)故¶
古之君人者其慘怛於民也國有飢者食不重味民有寒者而¶
冬不被裘(與同寒飢)𡻕登民豐乃始縣鍾鼓陳干戚(登成也年穀豐熟也)君臣¶
上下同心而樂之國無哀人(言皆樂也)故古之爲金石管絃者所以¶
宣樂也(金鍾石磬管簫也絃琴瑟)兵革斧鉞者所以飾怒也觴酌俎豆酬酢¶
之禮所以效善也(效致)衰絰管履辟踊哭泣所以諭哀也(諭明)此皆¶
有充於內而成像於外(充實)及至亂主取民則不裁其力(裁度)求於¶
下則不量其積男女不得事耕織之業以供上之求(事治業事)力勤¶
#<md:CK-KZ_JY143_03p032b>¶
<pb:YP-C_JY143_11xuji-07-0032b>¶
財匱君臣相疾也故民至於焦脣沸肝有今無儲(有今日之食而無明日之¶
儲也)而乃始撞大鍾擊鳴鼓吹竽笙彈琴瑟是猶貫甲冑而入宗¶
廟被羅紈而從軍旅失樂之所由生矣夫民之爲生也一人跖¶
耒而耕不過十畝(跖蹈)中田之獲卒𡻕之收不過畝四石妻子老¶
弱仰而食之時有涔旱災害之患(涔久而水潦也)有以給上之徵賦車¶
馬兵革之費由此觀之則人之生閔矣(闕憂無樂)夫天地之大計三¶
年耕而餘一年之食率九年而有三年之畜十八年而有六年¶
之積(積委也)二十七年而有九年之儲雖涔旱災害之殃民莫因¶
窮流亡也故國無九年之畜謂之不足無六年之積謂之閔急¶
(閔憂病急)無三年之畜謂之窮乏故有仁君明主其取下有節自養¶
#<md:CK-KZ_JY143_03p033a>¶
<pb:YP-C_JY143_11xuji-07-0033a>¶
有度則得承受於天地而不離飢寒之患矣若得貪主暴君撓¶
於其下侵漁其民以適無窮之欲則百姓無以被天和而履地¶
德矣(天和氣也地德所生植也)食者民之本也民者國之本也國者君之本¶
也是故人君者上因天時下盡地財中用人力是以羣生遂長¶
五穀蕃植教民養育六畜以時種樹務脩田疇滋植桑麻肥墝¶
高下各因其宜邱陵阪險不生五穀者以樹竹木春伐枯槁夏¶
取果蓏(有核曰果無核曰蓏)秋畜疏食(菜疏曰疏穀食曰食)冬伐薪蒸(大者曰薪小者曰蒸)以¶
爲民資(資用)是故生無乏用死無轉尸(轉棄)故先王之法畋不掩羣¶
(掩猶盡也)不取麛夭(鹿子曰麛麛子曰夭)不蒸澤而漁(涸澤漉池)不焚林而獵(爲盡物也)¶
豺未祭獸罝罦不得布於野(十月之時豺殺獸四面陳之世謂之祭獸也未祭獸罝罦不得施也)¶
#<md:CK-KZ_JY143_03p033b>¶
<pb:YP-C_JY143_11xuji-07-0033b>¶
獺未祭魚網罟不得入於水(獺獱也明堂月令孟春之月獺祭魚獺取鯉四面陳之水邊世謂之¶
祭魚未祭不得捕也)鷹隼未摯羅網不得張於谿谷(立秋鷹摯矣未立秋不得施下鷹或作雋)¶
草木未落斤斧不得入山林(九月草木節解未解不得伐山林也)昆蟲未蟄不得¶
以火燒田(十月蟄蟲備藏未蟄不得用燒田也)孕育不得殺𪅏卵不得探魚不長¶尺不得取彘不期年不得食(皆爲盡物)是故草木之發若蒸氣(發生)禽¶
獸歸之若流原飛鳥歸之若煙雲有所以致之也故先王之政¶
四海之雲至而脩封疆(立春之後四海出雲)蝦蟇鳴燕降而達路除道(三月¶
之時)陰降百泉則脩橋梁(十月之時)昏張中則務種穀(三月昏張星中於南方張南方¶
朱鳥之宿也)大火中則種黍菽(大火東方倉龍之宿四月建巳中在南方菽豆也)虛中則種¶
宿夌(盧北方玄武之宿八月建酉中於南方也)昴中則收歛畜積伐薪木(昴星西方白虎也季¶
#<md:CK-KZ_JY143_03p034a>¶
<pb:YP-C_JY143_11xuji-07-0034a>¶
秋之月收斂畜積也)上告於天下布之民先王之所以應時脩備富國利¶
民實曠來遠者其道備矣(實滿也曠空也)非能目見而足行之也欲利¶
之也欲利之也不忘於心則官自備矣心之於九竅四支也不¶
能一事焉然而動靜聽視皆以爲主者不忘於欲利之也故堯¶
爲善而眾善至矣桀爲非而眾非來也善積卽功成非積則禍¶
極(極至)凡人之論心欲小而志欲大智欲員而行欲方能欲多而¶
事欲鮮所以心欲小者慮患未生備禍未發戒過愼微不敢縱¶
其欲也(詩云惟此文王小心翼翼昭事上帝聿懷多福此之謂也)志欲大者兼包萬國一齊¶
殊俗並覆百姓若合一族是非輻湊而爲之轂(轂以諭王)智欲員者¶
環復轉運終始無端(若順連環故曰無端)旁流四達淵泉而不竭萬物並¶
#<md:CK-KZ_JY143_03p034b>¶
<pb:YP-C_JY143_11xuji-07-0034b>¶
興莫不嚮應也(應和)行欲方者直立而不撓(撓弱曲也)素白而不污窮¶
不易操通不肆志(肆放)能欲多者文武備具動靜中儀舉動廢置¶
曲得其宜無所擊戾無不畢宜也(擊掌也失破也)事欲鮮者執柄持術¶
得要以應眾執約以治廣處靜持中運於璇樞以一合萬若合¶
符者也(符約)故心小者禁於微也志大者無不懷也(多所容也)知員者¶
無不知也行方者有不爲也(非正道不爲也)能多者無不治也(治猶作也)事¶
鮮者約所持也(約要)古者天子聽朝公卿正諫博士誦詩瞽箴師¶
誦庶人傳語史書其過宰徹其膳猶以爲未足也故堯置敢諫¶
之鼓也(欲諫者擊其鼓)舜立誹謗之木(書其善否於表木也)湯有司直之人(司直官名¶
不曲也)武王立戒愼之鞀(欲戒君令愼疑者搖鞀鼓)過若毫釐而旣已備之也¶
#<md:CK-KZ_JY143_03p035a>¶
<pb:YP-C_JY143_11xuji-07-0035a>¶
(備具也)夫聖人之於善也無小而不舉(舉用)其於過也無微而不改¶
(改更)堯舜禹湯文武王皆坦然天下而南面焉(背屏而朝諸候)當此之時¶
鼛鼓而食(鼛鼓王者之食樂也詩云鼓鐘伐磬)奏雍而徹(雍已食之樂也)已飯而祭竈行¶
不用巫祝(言其卒德蹈正無求於神)鬼神弗敢祟山川弗敢禍可謂至貴矣¶
(至德之可貴也)然而戰戰慄慄日愼一日由此觀之則聖人之心小矣¶
詩云惟此文王小心翼翼昭事上帝聿懷多福其斯之謂歟武¶
王伐紂發鉅橋之粟散鹿臺之錢(鉅橋紂倉名也一說鉅鹿漕運之橋栗鹿臺紂錢藏府所¶
積也武王發散以賑疲民)封比干之墓(比干紂諸父也諫紂之非紂殺之故武王封崇其墓以旌仁也)表商¶
容之閭(商容殷之賢人老子師故表顯其里穆稱篇又云老子業於商容見舌而知守柔矣是也)朝成湯之¶
廟(成湯殷受命之王言聖人以類相宗)解箕子之囚(箕子紂之庶兄論語云箕子爲之奴武王伐紂赦其囚執¶
#<md:CK-KZ_JY143_03p035b>¶
<pb:YP-C_JY143_11xuji-07-0035b>¶
問以洪範封之於朝鮮也)使各處其宅田其田無故無新唯賢是親用非其¶
有使非其人晏然若故有之由此觀之則聖人之志大也文王¶
周觀得失徧覽是非堯舜所以昌桀紂所以亡者皆著於明堂¶
(著猶圖也)於是略智博聞以應無方由此觀之則聖人之智員矣成¶
康繼文武之業守明堂之制觀存亡之迹見成敗之變非道不¶
言(非聖人之意不敢言)非義不行(非仁義不敢履行也)言不苟出行不苟爲擇善而¶
後從事焉由此觀之則聖人之行方矣孔子之通智過於萇弘¶
勇服於孟賁足躡郊菟力招城關能亦多矣(萇弘周大夫敬王臣也號知大道孟¶
賁勇士也孔子皆能招舉也以一手招城門關端能舉之故曰亦能多也)然而勇力不聞(人不聞其爲勇力也)¶
伎巧不知(人不知其有伎巧者)專行孝道以成素王事亦鮮矣春秋二百¶
#<md:CK-KZ_JY143_03p036a>¶
<pb:YP-C_JY143_11xuji-07-0036a>¶
四十二年亡國五十二弑君三十六采善鉏醜以成王道論亦¶
博矣然而圍於匡顏色不變絃歌不輟(匡宋邑也今陳襄邑西匡亭是也孔子曰天生¶
德於予匡人其如予何故顏色不變絃歌不止也)臨死亡之地犯患難之危據義行理¶
而志不攝分亦明矣(犯猶遭攝猶懼)然爲魯司寇聽獄必爲斷(爲魯定公司寇)¶
作爲春秋不道鬼神不敢專己夫聖人之智固已多矣其所守¶
者有約故舉而必榮愚人之智固已少矣其所事者多故動而¶
必窮矣吳起張儀智不若孔墨而爭萬乘之君此其所以車裂¶
支解也夫以正教化者易而必成以邪巧世者難而必敗凡將¶
設行立趣於天下捨其易成者而從事難而必敗者愚惑之所¶
致也凡此六反者不可不察也(六反謂孔墨萇弘孟賁吳起張儀也其行相反故曰六反也)¶
#<md:CK-KZ_JY143_03p036b>¶
<pb:YP-C_JY143_11xuji-07-0036b>¶
偏知萬物而不知人道不可謂智偏愛羣生而不愛人類不可¶
謂仁仁者愛其類也智者不可惑也仁者雖在斷割之中其所¶
不忍之色可見也(不忍智斷割之色見於顏色也)智者雖煩難之事其不闇之¶
效可見也內恕反情心之所欲其不加諸人由近知遠由己知¶
人此人智之所合而行也小有教而大有存也小有誅而大有¶
甯也(小教之以正故大有存也少責之以義故大有甯也非正則不存非義則不甯也)唯惻隱推而行¶
之此智者之所獨斷也故仁智錯有時合合者爲正錯者爲權¶
其義一也府吏守法君子制義法而無義亦府吏也不足以爲¶
政耕之爲事也勞織之爲事也擾擾勞之事而民不舍者知其¶
可以衣食也人之情不能無衣食衣食之道必始於耕織萬民¶
#<md:CK-KZ_JY143_03p037a>¶
<pb:YP-C_JY143_11xuji-07-0037a>¶
之所容見也物之若耕織者始初甚勞終必利也眾愚人之所¶
見者寡事可權者多愚之所權者少此愚者之所多患物之可¶
備者智者盡備之可權者盡權之此智者所以寡患也故智者¶
先忤而後合(忤逆)愚者始於樂而終於哀今日何爲而榮乎旦日¶
何爲而義乎此易言也今日何爲而義旦日何爲而榮此難知¶
也問瞽師曰白素何如曰縞然曰黑何若曰黮然援白黑而示¶
之則不處焉人之視白黑以目言白黑以口瞽師有以言白黑¶
無以知白黑故言白黑與人同其別白黑與人異入孝於親出¶
忠於君無愚智賢不肖皆知其爲義也使陳忠孝行而知所出¶
者鮮矣凡人思慮莫不先以爲可而後行之其是或非此愚知¶
#<md:CK-KZ_JY143_03p037b>¶
<pb:YP-C_JY143_11xuji-07-0037b>¶
之所以異凡人之性莫貴於仁莫急於智仁以爲質知以行之¶
兩者爲本而加之以勇力辯慧捷疾劬錄巧敏遲利聰明審察¶
盡眾益也身材未修伎藝曲備而無仁智以爲表幹而加之以¶
眾美則益其損故不仁而有勇力果敢則狂而操利劍(狂猶亂也)不¶
智而辯慧懷給則棄驥而不式(不知之人辯慧懷給不知所裁之猶棄而或不知所詣也懷佞¶
也)雖有材能其施之不當其處之不宜適足以輔僞飾非伎藝¶
之眾不如其寡也故有野心者不可借便勢(野外)有愚質者不可¶
與利器(老子曰國之利器不可以假人也)魚得水而游焉則樂塘決水涸則爲¶
螻蟻所食有掌修其隄防補其缺漏則魚得而利之(掌主)國有以¶
存人有以生(國有人存由魚得水也國厚故人遂生也)國之所以存者仁義是也人¶
#<md:CK-KZ_JY143_03p038a>¶
<pb:YP-C_JY143_11xuji-07-0038a>¶
之所以生者行善是也國無義雖大必亡(桀紂是也)人無善志雖勇¶
必傷(論語曰勇而無禮則亂亂則傷也)治國上使不得與焉(使不得與亡傷之危是上術也)孝¶
於父母弟於兄嫂信於朋友不得上令而可得爲也釋己之所¶
得爲而責於其所不得制悖矣士處卑隱欲上達必先反諸己¶
上達有道名譽不起而不能上達矣取譽有道不信於友不能¶
得譽於友有道事親不說不信於友(不能說親朋反不信之也)說親有道修¶
身不誠不能事親矣誠身有道心不專一不能專誠道在易而¶
求之難(易謂反己先修其本也不修其本而欲得說親誠身之名皆難也故曰道在易而求之難也)驗在近¶
而求之遠故弗得也(驗效也近謂本遠謂末也故不能得之也)¶
** 繆稱訓(繆異之論稱物假類同之神明以知所貴)¶
#<md:CK-KZ_JY143_03p038b>¶
<pb:YP-C_JY143_11xuji-07-0038b>¶
道至高無上至深無下平乎準直乎繩員乎規方乎矩包裹宇¶
宙而無表裏洞同覆載而無所礙(礙挂)是故體道者不哀不樂不¶
喜不怒其坐無慮其寢無夢物來而名事來而應¶
主者國之心心治則百節皆安心擾則百節皆亂故其心治者¶
支體相遺也其國治者君臣相忘也¶
黃帝曰芒芒昧昧從天之道與元同氣故至德者言同略事同¶
指上下一心無歧道旁見者遏障之於邪關道之於善而民鄉¶
方矣故易曰同人于野利涉大川(言能同人道至於野則可以濟大川大川大難也)道¶
者物之所導也德者性之所扶也仁者積恩之見證也義者比¶
於人心而合於眾適者也故道滅而德用德衰而仁義生故尚¶
#<md:CK-KZ_JY143_03p039a>¶
<pb:YP-C_JY143_11xuji-07-0039a>¶
世體道而不德中世守德而弗壞也末世繩繩乎唯恐失仁義¶
君子非仁義無以生失仁義則失其所以生小人非嗜欲無以¶
活失嗜欲則失其所以活故君子懼失仁義小人懼失利觀其¶
所懼知各殊矣易曰卽鹿無虞惟入於林中君子幾不如舍往¶
吝(卽就也鹿以諭民虞欺也幾終也就民欺之卽入林中幾終不如舍之使之不終如其吝也)其施厚者其¶
報美其怨大者其禍深薄施而厚望畜怨而無患者古今未之¶
有也是故聖人察其所以往則知其所以來者¶
聖人之道猶中衢而致尊邪(道六通謂之衢尊酒器也)過者斟酌多少不同¶
各得其所宜是故得一人所以得百人也(一人來得其心百人來亦得其心)人¶
以其所願於上以與其下交誰弗載以其所欲於下以事其上¶
#<md:CK-KZ_JY143_03p039b>¶
<pb:YP-C_JY143_11xuji-07-0039b>¶
誰弗喜詩云媚兹一人應侯愼德愼德大矣一人小矣能善小¶
斯能善大矣君子見過忘罰故能諫見賢忘賤故能讓見不足¶
忘貧故能施情繫於中行形於外凡行戴情雖過無怨不戴其¶
情雖忠來惡(戴心所感也情誠也)后稷廣利天下猶不自矜禹無廢功無¶
蔽財自視猶觖如也(觖不滿也)滿如陷(陷少)實如虛盡之者也凡人各¶
賢其所說而說其所快世莫不舉賢或以治或以亂非自遁(遁欺)¶
求同乎己者也己未必得賢而求與己同者而欲得賢亦不幾¶
矣使堯度舜則可使桀度堯是猶以升量石也今謂狐狸則必¶
不知狐又不知狸(俱不知此二獸)非未嘗見狐者必未嘗見狸也狐狸¶
非異同類也而謂狐狸則不知狐狸是故謂不肖者賢則必不¶
#<md:CK-KZ_JY143_03p040a>¶
<pb:YP-C_JY143_11xuji-07-0040a>¶
知賢謂賢者不肖則必不知不肖者矣¶
聖人在上則民樂其治在下則民慕其意小人在上位如寢關¶
曝纊(寢謂臥關上之不安纊繭也曝蠒踴動搖不休死乃止也)不得須臾甯故易曰乘馬班¶
如泣血連如(諭乘馬班如難也故有泣血之憂)言小人處非其位不可長也物¶
莫無所不用天雄烏喙藥之凶毒也良醫以活人侏儒瞽師人¶
之困慰者也(慰者蹶也一曰慰極)人主以備樂是故聖人制其剟材無所¶
不用矣(剟疏殺也)勇士一呼三軍皆辟其出之也誠故倡而不和意¶
而不戴(意患聲也戴嗟)中心必有不合者也故舜不降席而王天下者¶
求諸己也故上多故則民多詐矣身曲而景直者未之聞也說¶
之所不至者容貌至焉(說之粗不如容貌精微入人深也)容貌之所不至者感¶
#<md:CK-KZ_JY143_03p040b>¶
<pb:YP-C_JY143_11xuji-07-0040b>¶
忽至焉感乎心明乎智發而成形精之至也可以形勢接而不¶
可以照誌戎翟之馬皆可以馳驅或近或遠唯造父能盡其力¶
三苗之民皆可使忠信或賢或不肖唯唐虞能齊其美必有不¶
傳者(心教之微眇不可傳)中行繆伯手搏虎(中行繆伯晉臣也力能搏生虎也)而不能生¶
也(力能殺虎而德不能服之)蓋力優而克不能及也(克猶能也)用百人之所能則¶
得百人之力舉千人之所愛則得千人之心辟若伐樹而引其¶
本千枝萬葉則莫得弗從也慈父之愛子非爲報也不可內解¶
於心聖王之養民非求用也性不能已若火之自熱冰之自寒¶
夫有何脩焉及恃其力賴其功者若失火舟中(言舟中之人同心救火不相爲¶
賜)故君子見始斯知終矣媒妁譽人而莫之德也取庸而强飯¶
#<md:CK-KZ_JY143_03p041a>¶
<pb:YP-C_JY143_11xuji-07-0041a>¶
之莫之愛也雖親父慈母不加於此有以爲則恩不接矣故送¶
往者非所以迎來也施死者非專爲生也誠出於己則所動者¶
遠矣錦繡登廟貴文也(登猶入也)圭璋在前尚質也(以玉祭之者質也)文不¶
勝質之謂君子故終年爲車無三寸之鎋不可以驅馳匠人斵¶
戸無一尺之楗不可以閉藏故君子可斯乎其所結(結要終也)心之¶
精者可以神化而不可以導人(導教)目之精者可以消澤而不可¶
以昭誋(昭遁誋誠也不可以教導戒人)在混冥之中不可諭於人(混冥人心中也)故舜¶
不降席而天下治桀不下陛而天下亂蓋情甚乎叫呼也(言雖叫呼¶
大語不如心行眞直也)無諸己求諸人古今未之聞也同言而民信信在¶
言前也同令而民化誠在令外也聖人在上民遷而化情以先¶
#<md:CK-KZ_JY143_03p041b>¶
<pb:YP-C_JY143_11xuji-07-0041b>¶
之也動於上不應於下者情與令殊也故易曰亢龍有悔(仁君動極¶
在上故有悔也)三月嬰兒未知利害也而慈母之愛諭焉者情也故言¶
之用者昭昭乎小哉不言之用者曠曠乎大哉身君子之言信¶
也(身君子之言體行君子之言也)中君子之意忠也忠信形於內感動應於外¶
故禹執干戚舞於兩階之間而三苗服(三苗畔禹禹風以禮樂而服之也)鷹翔¶
川魚鼈沉(禹以德服三苗猶鷹翔川上魚鼈恐皆潛)飛鳥揚(鳥見鷹而揚去)必遠害也(鷹懷欲害¶
之心故鳥魚知其情實故遠之)子之死父也臣之死君也世有行之者矣非出¶
死以要名也恩心之藏於中而不能違其難也故人之甘甘非¶
正爲蹠也(人之甘甘猶樂樂而爲之臣之死君子之死父非以求蹠蹠也)而蹠焉往(言蹠乃往至也)君¶
子之慘怛非正爲僞形也諭乎人心非從外入自中出者也義¶
#<md:CK-KZ_JY143_03p042a>¶
<pb:YP-C_JY143_11xuji-07-0042a>¶
尊乎君仁親乎父故君之於臣也能死生之不能使爲苟蕳易¶
(君不能使臣爲苟合易行之義)父之於子也能發起之不能使無憂尋(憂尋憂長也仁¶
念也仁念父母不樂子之如此然不能止)故義勝君仁勝父則君尊而臣忠父慈而¶
子孝¶
聖人在上化育如神太上曰我其性與(太上皇德之君也我性自然也)其次曰¶
微彼其如此乎(其次五帝時也其民如此故我治之如彼)故詩曰執轡如組易曰含¶
章可貞動於近成文於遠夫察所夜行周公慙乎景故君子愼¶
其獨也釋近斯遠塞矣聞善易以正身難夫子見禾之三變也¶
(夫子孔子也三變始於粟粟生於苗苗成於穗也)滔滔然曰狐鄉邱而死我其首禾乎¶
(禾穗垂而向根君子不忘本也)故君子見善則痛其身焉(痛己身善惡自在也)身苟正懷¶
#<md:CK-KZ_JY143_03p042b>¶
<pb:YP-C_JY143_11xuji-07-0042b>¶
遠易矣(懷來)故詩曰弗躬弗親庶民弗信小人之從事也曰苟得¶
君子曰苟義所求者同所期者異乎擊舟水中魚沉而鳥揚同¶
聞而殊事其情一也僖負羈以壺飱表其閭(釐負羈曹臣晉重耳出遇曹負羈遺¶
以壺飱重耳反晉伐曹令兵不入其閭)趙宣孟以束脯免其軀(趙宣孟晉卿以束脯活靈輒後免其¶
難也)禮不隆(隆多也)而德有餘仁心之感恩接而憯怛生故其入人¶
深俱之叫呼也在家老則爲恩厚其在債人則生爭鬪故曰兵¶
莫憯於意志莫邪爲下冠莫大於陰陽抱鼓爲小聖人爲害非¶
以求名而名從之名不與利期而利歸之故人之憂喜非爲蹗¶
蹗焉往生也(言非爲冀幸往生利意也)故至至不容(至道之人不飾容也)故若眯而撫¶
(眯芥入目也撫捫之從中發非爲觀容之也)若跌而據(跌仆)聖人之爲治漠然不見賢¶
#<md:CK-KZ_JY143_03p043a>¶
<pb:YP-C_JY143_11xuji-07-0043a>¶
焉終而後知其可大也若日之行(日行人不見也)騏驥不能與之爭遠¶
今夫夜有求與瞽師併東方開斯照矣(言人見照用瞽者猶闇而無爲人而以治事用¶
思也)動而有益則損隨之(益所以爲損也)故易曰剝之不可遂盡也故受¶
之以復(言物剝落而復生也)積薄爲厚積卑爲高故君子曰孳孳以成煇¶
小人曰快快以至辱其消息也離珠弗能見也文王聞善如不¶
及宿不善如不祥非爲日不足也其憂尋推之也(憂導憂深)故詩曰¶
周雖舊邦其命維新(新國者也)懷情抱質天弗能殺地弗能薶也聲¶
揚天地之間配日月之光甘樂之者也荀鄉善雖過無怨苟不¶
鄉善雖忠來患故怨人不如自怨求諸人不如求諸己得也聲¶
自召也貌自示也名自命也文自官也無非己者操銳以刺操¶
#<md:CK-KZ_JY143_03p043b>¶
<pb:YP-C_JY143_11xuji-07-0043b>¶
刃以擊自召也貌何自怨乎人故筦子文錦也雖醜登廟(筦仲相齊¶
明法度審國刑不能及聖猶文綿雖惡宜以升廟也)子產練染也美而不尊(子產相鄭先恩而後法猶¶
練染爲衣温辱而非宗廟服也)虛而能滿淡而有味被褐懷玉者故兩心不可¶
以得一人一心可以得百人男子樹蘭美而不芳(蘭芳草艾之美芳也男子¶
樹之蓋不芳)繼子得食肥而不澤(繼子有假母也)情不相與往來也生所假¶
也故弘演直仁而立死(弘演衛懿公臣狄人攻衛食懿公其肝在弘演剖腹以盛之也)王子閭¶
張掖而受刃(楚白公欲立王子閭爲王不可刺之以兵子閭不受)不以所託害¶
所歸也故世治則以義衛身世亂則以身衛義死之日行之終¶
也故君子愼一用之無勇者非先懾也難至而失其守也貪婪¶
者非先欲也見利而忘其害也虞公見垂棘之璧而不知虢禍¶
#<md:CK-KZ_JY143_03p044a>¶
<pb:YP-C_JY143_11xuji-07-0044a>¶
之及己也故至至之人不可遏奪也(言至道之人其心先定不可臨以利奪其志也)人¶
之欲榮也以爲己也於彼何益聖人之行義也其憂尋出乎中¶
也於己何以利故帝王者多矣而三王獨稱貧賤者多矣而伯¶
夷獨舉以貴爲聖乎則聖者眾矣以賤爲仁乎則賤者多矣何¶
聖人之寡也獨專之意樂哉忽乎曰滔滔以自新忘老之及己¶
也始乎叔季歸乎伯孟必此積也(言自少而至長)不身遁斯亦不遁人¶
(遁隱也己不自隱身之行亦不隱之於人故也)故若行獨梁不爲無人不競其容(獨梁一木¶
之水橋也行其上常兢兢恐陷也)故使人信己者易而蒙衣自信者難(及身不信故難)¶
情先動(言人君以精動導民也)動无不得(動盡得人心也)無不得則無莙發(無莙結發¶
動也)莙而後快(雖莙結快民心)故唐虞之舉錯也非以偕情也快己而天¶
#<md:CK-KZ_JY143_03p044b>¶
<pb:YP-C_JY143_11xuji-07-0044b>¶
下治桀紂非正賊之也快己而百事廢喜憎議而治亂分矣(下有¶
喜議而國治有憎議而國亂也)聖人之行無所合無所離譬若鼓無所與調無¶
所不比絲筦金石小大脩短有叙異聲而和君臣上下官職有¶
差殊事而調夫織者日以進(織帛者進)耕者日以卻(耕謂耕者卻行)事相反¶
成功一也申喜聞乞人之歌而悲出而視之其母也(申喜亡其母母乞食¶
於道)艾陵之戰也夫差曰夷聲陽句吳其庶乎(艾陵之戰吳王夫差與齊戰於艾陵¶
也夷謂吳陽告也句吳夷語不正言吳加以句也庶幾也)同是聲而取信焉異有諸情也故¶
心哀而歌不樂心樂而哭不哀夫子曰絃則是也其聲非也(閔子¶
騫三年之喪畢援琴而彈其絃是也其聲切切而哀)文者所以接物也情繫於中而欲發¶
外者也以文滅情則失情以情滅文則失文文情理通則鳳麟¶
#<md:CK-KZ_JY143_03p045a>¶
<pb:YP-C_JY143_11xuji-07-0045a>¶
極矣言至德之懷遠也輸子陽謂其子曰良工漸乎矩鑿之中¶
(漸習)矩鑿之中固無物而不周聖王以治民造父以治馬醫駱以¶
治病(醫駱越醫)同材自取焉(自從也矩鑿之中各取法度或以治民或以治馬或以治病同材而各往從取¶
治法之也)上意而民載誠中者也(上有意而未言則民皆載而行之志或發中之於大)未言而¶
信弗召而至或先之也忣於不己知者不自知也(忣急)矜怛生於¶
不足(怛驕也不足知不足也)華誣生於矜(矜貪功也)誠中之人樂而不忣如鴞¶
好聲(忠信之人自樂爲之非忣忣也如鴞自好爲聲耳)熊之好(經經動導)引夫有誰爲矜(各任¶
自性非徒矜也)春女思秋士悲(春女感陽則思秋士見陰而悲)而知物化矣號而哭嘰¶
而哀知聲動矣容貌顏色理詘𠈐倨佝知情僞矣故聖人栗栗¶
乎其內而至乎至極矣功名遂成天也循理受順人也太公望¶
#<md:CK-KZ_JY143_03p045b>¶
<pb:YP-C_JY143_11xuji-07-0045b>¶
周公旦天非爲武王造之也崇侯惡來天非爲紂生之也(崇侯紂時¶
諸侯也惡來紂之臣秦之先也)有其世有其人也教本乎君子小人被其澤利¶
本乎小人君子享其功昔東戸季子之世(東戸季子古之人君)道路不拾¶
遺耒耜餘糧宿諸畮首使君子小人各得其宜也故一人有慶¶
兆民賴之凡高者貴其左(天道左旋)故下之於上曰左之臣辭也(臣道¶
左君)下者貴其右故上之於下曰右之君讓也(君謙讓佑助臣)故上左遷¶
則失其所尊也(左臣辭也君以再還故失其尊也)臣右還則失其所貴矣(右君辭也¶
而臣以再還故失其貴也)小快害道斯𩓣害儀(斯𩓣近也)子產騰辭(騰傳也子產作刑書人有¶
傳詞詰之)獄繫而無邪(䇓多也獄雖益多而下無邪也)失諸情者則塞於辭矣(失事之情¶
則爲世人辭所窮塞也)成國之道工無僞事農無遺力士無隱行官無失¶
#<md:CK-KZ_JY143_03p046a>¶
<pb:YP-C_JY143_11xuji-07-0046a>¶
法譬若設網者引其網而萬目開矣舜禹不再受命(受命於人不受於天)¶
堯舜傳大焉先形乎小也(形見也先見微小以知大)刑於寡妻至於兄弟禪¶
於家國而天下從風(禪傳也言堯舜禹相傳天下服之也)故戎兵以大知小(若湯武以¶
義伐不義從大伐小)人以小知大(人謂天下從風者也堯舜之民以小知堯大也)君子之道近而¶
不可以至卑而不可以登無載焉而不勝(萬物載之皆勝其任)大而章遠¶
而隆知此之道不可求於人斯得諸己也釋己而求諸人去之¶
遠矣君子者樂有餘而名不足小人樂不足而名有餘觀於有¶
餘不足之相去昭然遠矣含而弗吐在情而不萌者未之聞也¶
(言懷其情而必萌見也)君子思義而不慮利小人貪利而不顧義子曰鈞¶
之哭也(子孔子鈞等也)曰子予奈何兮乘我何其哀則同其所以哀則¶
#<md:CK-KZ_JY143_03p046b>¶
<pb:YP-C_JY143_11xuji-07-0046b>¶
異故哀樂之襲人情也深矣鑿地漂池(人或有鑿穿或有填也言用心異也)非止¶
以勞苦民也各從其蹠(蹠願也)而亂生焉其載情一也施人則異¶
矣(施於人有善惡)故唐虞日孳孳以致於王桀紂日快快以致於死不¶
知後世之譏己也凡人情說其所苦卽樂失其所樂則哀故知¶
生之樂必知死之哀有義者不可欺以利有勇者不可劫以懼¶
如飢渴者不可欺以虛器也人多欲虧義(欲則貪貪損義)多憂害智(貪憂¶
閉塞故害智也)多懼害勇嫚生乎小人(嫚倨小人行也)蠻夷皆能之(嫚蠻夷之行也)善¶
生乎君子誘然與日月爭光(誘美稱也)天下弗能遏奪故治國樂其¶
所以存亡國亦樂其所以亡也金錫不消釋則不流刑(刑法)上憂¶
尋不誠則不法民憂尋不在民則是絶民之繫也(繫所以拘維民)君反¶
#<md:CK-KZ_JY143_03p047a>¶
<pb:YP-C_JY143_11xuji-07-0047a>¶
本而民繫固也至德小節備大節舉齊桓舉而不密(齊桓有大節小節疏¶
也)晉文密而不舉(晉文有小節大節廢也)晉文得之乎閨內失之乎境外¶
(閨內脩而境外亂也)齊桓失之乎閨內而得之本朝(閨內亂而朝廷治也)水下流而¶
廣大君下臣而聰明君不與臣爭功而治道通矣管夷吾百里¶
奚經而成之(百里奚虞人秦相也)齊桓秦穆受而聽之(聽用二臣之謀)照惑者以¶
東爲西惑也(照曉)見日而寤矣衛武侯謂其臣曰小子無謂我老¶
(武侯蓋年九十五矣)而羸我(羸劣)有過必謁之是武侯如弗羸之必得羸故¶
老而弗舍通乎存亡之論者也人無能作也有能爲也有能爲¶
也而無能成也人之爲天成之終身爲善非天不行終身爲不¶
善非天不亡故善否我也禍福非我也(非我也天所爲)故君子順其在¶
#<md:CK-KZ_JY143_03p047b>¶
<pb:YP-C_JY143_11xuji-07-0047b>¶
己者而已矣性者所受於天也命者所遭於時也有其材不遇¶
其世天也太公何力比干何罪循性而行指或害或利求之有¶
道得之在命故君子能爲善而不能必其得福不忍爲非而未¶
能必免其禍君根本也臣枝葉也根本不美枝葉茂者未之聞¶
也有道之世以人與國(若堯以天下與舜也)無道之世以國與人堯王天¶
下而憂不解授舜而憂釋憂而守之而樂與賢終不私其利矣¶
凡萬物有所施之無小不可爲無所用之(不知其所用也)碧瑜糞土也¶
(瑜玉也不知用之則爲糞土也)人之情於害之中爭取小焉於利之中爭取大¶
焉故同味而嗜厚膊者(厚膊厚切肉也)必其甘之者也同師而超羣者¶
必其樂之者也弗甘弗樂而能爲表者未之聞也(表立見也)君子時¶
#<md:CK-KZ_JY143_03p048a>¶
<pb:YP-C_JY143_11xuji-07-0048a>¶
則進得之以義何幸之有不時則退讓之以義何不幸之有故¶
伯夷餓死首山之下(伯夷孤竹君之子讓國與弟不食周粟故餓也)猶不自悔棄其所¶
賤得其所貴也(善求人而得也)福之萌也綿綿禍之生也分分福禍之¶
始萌微故民嫚之唯聖人見其始而知其終故傳曰魯酒薄而¶
邯鄲圍(魯與趙俱朝楚獻酒於楚魯酒薄而趙酒厚楚之主酒吏求酒於趙不與楚吏恐以趙所獻酒於楚王易魯薄¶
酒楚王以爲趙酒薄而圍邯鄲一曰趙魯獻酒於周也事見莊子)羊羹不斟而宋國危(宋將華元與鄭¶
戰殺羊食士不及其御及戰御馳馬入鄭軍華元以獲也)明主之賞罰非以爲己也以爲國¶
也通於己而無功於國者不施賞焉逆於己便於國者不加罰¶
焉故楚莊謂共雍(共雍楚臣)曰有德者受吾爵祿有功者受吾田宅¶
是二者女無一焉吾無以與女可謂不踰於理乎(踰越)其謝之也¶
#<md:CK-KZ_JY143_03p048b>¶
<pb:YP-C_JY143_11xuji-07-0048b>¶
猶未之莫與(謝謂遣共雍也莫勉之也)周政至(至於道也)殷政善(善施教未至於道也)夏政¶
行(行尚粗也)行政善善未必至也至至之人不慕乎行不慙乎善含¶
德履道而上下相樂也不知其所由然有國者多矣而齊桓晉¶
文獨名泰山之上有七十壇焉(封乎太山蓋七十二君也)而三王獨道君不¶
求諸臣臣不假之君修近彌遠而後世稱其大不越鄰而成章¶
而莫能至焉故孝己之禮可爲也(孝己殷王高宗之子也蓋放逐而不失禮)而莫能¶
奪之名也必不得其所懷也(不能與孝己爭名者不得孝己之所懷也)義載乎宜之¶
謂君子宜遺乎義之謂小人通智得勞而不勞(通智達道之人)其次勞¶
而不病其下病而不勞古人味而弗貪也(古人知其味而不貪其食)今人貪¶
而弗味(孔子魯人之學也飮之而已貞之能味也)歌之脩其音也(此言樂所以移風易俗歌長其音)¶
#<md:CK-KZ_JY143_03p049a>¶
<pb:YP-C_JY143_11xuji-07-0049a>¶
音之不足於其美者也(此音不足以致美化也)金石絲竹助而奏之猶未¶
足以至於極也(極洽化之至也)人能尊道行義喜怒取予(如此卽其化民逾於樂也)¶
欲如草之從風(草上之風必偃)召公以桑蠶耕種之時死獄出拘(召公周太¶
保也)使百姓皆得反業脩職文王辭千里之地而請去炮烙之刑¶
(紂拘文王文王獻寶於紂紂賞以千里之地文王不受願去炮烙之刑)故聖人之舉事也進退不¶
失時若夏就絺紘上車授緌之謂也老子學商容見舌而知守¶
柔矣(商容神人也商容吐舌示老子老子知舌柔齒剛)列子學壺子觀景柱而知持後¶
矣(先有形而後有影形可亡而影不可傷)故聖人不爲物先而常制之其類若積¶
薪樵後者在上人以義愛以黨羣以羣强是故德之所施者博¶
則威之所行者遠義之所加者淺則武之制者小矣鐸以聲自¶
#<md:CK-KZ_JY143_03p049b>¶
<pb:YP-C_JY143_11xuji-07-0049b>¶
毁(鐸大鈴出於吳也)膏燭以明自鑠虎豹之文來射猨狖之捷來措(措刺¶
也)故子路以勇死(死衛侯輒之難)萇弘以智困(欲以術輔周周人殺之)能以智智¶
而未能以智不智也故行險者不得履繩出林者不得直道夜¶
行瞑目而前其手事有所至而明有不害人能貫冥冥入於昭¶
昭可與言至矣鵲巢知風之所起(𡻕多風則鵲作巢卑)獺穴知水之高下¶
(水之所及則獺避而爲穴也)暉日知晏(暉日鳩鳥也晏无雲也天將晏靜暉日先鳴也)陰諧知雨(陰諧¶
暉日雌也天將陰雨則鳴)爲是謂人智不如鳥獸則不然故通於一伎察於¶
一辭可與曲說未可與廣應也甯戚擊牛角而歌桓公舉以大¶
政雍門子以哭見孟嘗君涕流沾纓歌哭眾人之所能爲也一¶
發聲入人耳感人心情之至者也故唐虞之法可效也其諭人¶
#<md:CK-KZ_JY143_03p050a>¶
<pb:YP-C_JY143_11xuji-07-0050a>¶
心不可及也簡公以濡殺(簡公齊君也以柔濡田成子殺之也)子陽以猛劫(子陽鄭相¶
也尚刑而劫死)皆不得其道者也故歌而不比於律者其清濁一也(雖清¶
濁失和故不中律全)繩之外與繩之內皆失直者也紂爲象箸而箕子嘰¶
(嘰唬也知象箸必有玉杯爲杯必極滋味)魯以偶人葬而孔子嘆(偶人桐人也嘆其象人而用之)見¶
所始則知所終故水出於山入於海稼生乎野而藏乎倉聖人¶
見其所生則知其所歸矣水濁者魚噞令苛者民亂城峭者必¶
崩岸崝者必陀(崝峭也陀落也)故商鞅立法而支解(商鞅爲秦孝公立治法百姓怨之以¶
罪支解)吳起刻削而車裂(吳起相楚設貴臣相坐之法卒車裂也)治國辟若張瑟大¶
絃組(組急也)則小絃絶矣故急轡數策者非千里之御也有聲之¶
聲不過百里無聲之聲施於四海是故祿過其功者損名過其¶
#<md:CK-KZ_JY143_03p050b>¶
<pb:YP-C_JY143_11xuji-07-0050b>¶
實者蔽情行合而名副之禍福不虛至矣身有醜夢不勝正行¶
國有妖祥不勝善政是故前有軒冕之賞不可以無功取也後¶
有斧鉞之禁不可以無罪蒙也素脩正者弗離道也君子不謂¶
小善不足爲也而舍之小善積而爲大善不爲小不善爲無傷¶
也而爲之小不善積而爲大不善是故積羽沉舟羣輕折軸故¶
君子禁於微壹快不足以成善積快而爲德壹恨不足以成非¶
積恨而成怨故三代之善千𡻕之積譽也桀紂之謗千𡻕之積¶
毁也天有四時人有四用何謂四用視而形之莫明於目聽而¶
精之莫聰於耳重而閉之莫固於口舍而藏之莫深於心目見¶
其形耳聽其聲口言其誠而心致之精則萬物之化咸有極矣¶
#<md:CK-KZ_JY143_03p051a>¶
<pb:YP-C_JY143_11xuji-07-0051a>¶
地以德廣(人君以德廣益其土地也)君以德尊上也地以義廣君以義尊次¶
也地以强廣君以强尊之下也故粹者王駮者霸無一焉者亡¶
昔二鳳凰至於庭三代至乎門室至乎澤德彌麁所至彌遠德¶
彌精所至彌近君子誠仁於施亦仁不施亦仁(道无爲而民蒙純此所謂不施¶
而仁)小人誠不仁施亦不仁不施亦不仁善之由我與其由人若¶
仁德之盛者也故情勝欲者昌欲勝情者亡欲知天道察其數¶
(謂律厯之數也)欲知地道物其樹(五土之宜各有所種生之)欲知人道從其欲(君子欲於¶
道小人欲於利)勿驚勿駭萬物將自理勿撓勿櫻(櫻纓)萬物將自清(言治天下¶
各順其情)察一曲者不可與言化(一曲一事也)審一時者不可與言大(猶蟬¶
不知寒也)日不知夜月不知晝日月爲明而弗能兼也唯天地能函¶
#<md:CK-KZ_JY143_03p051b>¶
<pb:YP-C_JY143_11xuji-07-0051b>¶
之能包天地曰唯無形者也驕溢之君無忠臣口慧之人無必¶
信交拱之木無把之枝(拱抱也把握也)尋常之溝無吞舟之魚根淺則¶
末短本傷則枝枯福生於無爲患生於多慾害生於弗備穢生¶
於弗䅶聖人爲善若恐不及備禍若恐不免蒙塵而欲毋昧涉¶
水而欲毋濡不可得也是故知己者不怨人知命者不怨天福¶
由己發禍由己生聖人不求譽不辟誹正身直行眾邪自息今¶
釋正而追曲倍是而從眾是與俗儷走而內行無繩(繩所以彈曲也)故¶
聖人反己而弗由也道之有篇章形埒者(形埒兆朕)非至者也嘗之¶
而無味視之而無形不可傳於人大戟去水亭厯愈張用之不¶
節乃反爲病物多類之而非唯聖人知其微善御者不忘其馬¶
#<md:CK-KZ_JY143_03p052a>¶
<pb:YP-C_JY143_11xuji-07-0052a>¶
善射者不忘其弩善爲人上者不忘其下誠能愛而利之天下¶
可從也弗愛弗利親子叛父天下有至貴而非勢位也有至富¶
而非金玉也有至壽而非千𡻕也原心反性則貴矣適情知足¶
則富矣明死生之分則壽矣言無常是行無常宜者小人也察¶
於一事通於一伎者中人也兼覆蓋而并有之度伎能而裁使¶
之者聖人也(裁制也度其伎能而裁制使之)¶
** 齊俗訓(齊一也四宇之風世之眾理皆混其俗令爲一道也)¶
率性而行謂之道得其天性謂之德性失然後貴仁道失然後¶
貴義是故仁義立而道德遷矣禮樂飾則純樸散矣是非形則¶
百姓眩矣珠玉尊則天下爭矣凡此四者衰世之造也末世之¶
#<md:CK-KZ_JY143_03p052b>¶
<pb:YP-C_JY143_11xuji-07-0052b>¶
用也夫禮者所以別尊卑異貴賤義者所以合君臣父子兄弟¶
夫妻朋友之際也今世之爲禮者恭敬而忮(忮害也音寘)爲義者布¶
施而德君臣以相非骨肉以生怨則失禮義之本也故搆而多¶
責(搆謂以權相交權盡而交疏搆搆然也)夫水積則生相食之魚土積則生自穴¶
之獸禮義飾則生僞匿之本夫吹灰而欲無眯涉水而欲無濡¶
不可得也古者民童蒙不知東西貌不羨乎情而言不溢乎行¶
其衣致煖而無文其兵戈銖而無刃(楚人謂刃頓爲銖)其歌樂而無轉¶
其哭哀而無聲鑿井而飲耕田而食無所施其美亦不求得親¶
戚不相毁譽朋友不相怨德及至禮義之生貨財之貴而詐僞¶
萌興非譽相紛怨德並行於是乃有曾參孝己之美而生盜跖¶
#<md:CK-KZ_JY143_03p053a>¶
<pb:YP-C_JY143_11xuji-07-0053a>¶
莊蹻之邪故有大路龍旂羽蓋垂緌(大路天子車也龍旂龍旗)結駟連騎則¶
必有穿窬拊揵抽箕踰備之姦(抽握也備後垣)有詭文繁繡弱緆羅紈¶
(弱緆細布也羅穀紈素也)必有菅屩跐(音此)踦短褐不完者(菅茅也跐偶也踦適也楚人謂袍爲¶
短褐大布)故高下之相傾也短脩之相形也亦明矣夫蝦蟇爲鶉(鶉鸙¶
也)水蠆爲𧐟莣(青蛉也音予音務)皆生非其類唯聖人知其化(其化視陰入陽¶
從陽入陰)夫胡人見黂(黂麻子也)不知其可以爲布也越人見毳不知其¶
可以爲旃也故不通於物者難與言化昔太公望周公旦受封¶
而相見太公望問周公曰何以治魯周公曰尊尊親親太公曰¶
魯從此弱矣(尊尊親親仁者弱也)周公問太公曰何以治齊太公曰舉賢¶
而上功周公曰後世必有劫殺之君(舉賢上功則民競故劫殺)其後齊日以¶
#<md:CK-KZ_JY143_03p053b>¶
<pb:YP-C_JY143_11xuji-07-0053b>¶
大至於霸二十四世而田氏代之(齊臣田氏奪其君位而代)魯日以削至三¶
十二世而亡(魯祿去公室至楚考烈王滅之)故易曰履霜堅冰至聖人之見終¶
始微言故糟邱生乎象𣛰(紂爲長夜之飲積糟成邱者起於象𣛰)炮烙生乎熱升¶
(庖人進羹於紂熱以爲惡以熱升殺之趙國升可以殺人故起炮烙)子路撜溺而受牛謝(撜舉也升出溺¶
人主謝以牛也)孔子曰魯國必好救人於患子贛贖人而不受金於府¶
(魯國之法贖人於他國者受金於府)孔子曰魯國不復贖人矣子路受而勸德子¶
贛讓而止善孔子之明以小知大以近知遠通於論者也由此¶
觀之廉有所在而不可公行也故行齊於俗可隨也事周於能¶
易爲也矜僞以惑世伉行以違眾聖人不以爲民俗廣厦闊屋¶
連闥通房人之所安也鳥入之而憂高山險阻深林叢薄虎豹¶
#<md:CK-KZ_JY143_03p054a>¶
<pb:YP-C_JY143_11xuji-07-0054a>¶
之所樂也人入之而畏川谷通原積水重泉黿鼉之所便也人¶
入之而死咸池承雲(皆黃帝樂)九韶(舜樂)六英(帝顓頊樂)人之所樂也鳥獸¶
聞之而驚深谿峭岸峻木尋枝猨狖之所樂也人上之而慄形¶
殊性詭所以爲樂者乃所以爲哀所以爲安者乃所以爲危也¶
乃至天地之所覆載日月之所照誋(音告)使各便其性安其居處¶
其宜爲其能故愚者有所脩智者有所不足柱不可以樀齒筐¶
不可以持屋(筐小簪也)馬不可以服重牛不可以追速鈆不可以爲¶
刀銅不可以爲弩鐵不可以爲舟木不可以爲釜各用之於其¶
所適施之於其所宜卽萬物一齊而無由相過夫明鏡便於照¶
形其於以函食不如簞犠牛粹毛宜於廟牲其於以致雨不若¶
#<md:CK-KZ_JY143_03p054b>¶
<pb:YP-C_JY143_11xuji-07-0054b>¶
黑蜧(黑蜧神蛇也潛於神淵蓋能興雲雨)由此觀之物無貴賤因其所貴而貴之¶
物無不貴也因其所賤而賤之物無不賤也夫玉璞不猒厚角¶
䚩(魚沼反)不猒薄(角䚩刀劍羽間之覆角也)漆不猒黑粉不猒白此四者相反¶
也所急則均其用一也今之裘與蓑孰急見雨則裘不用升堂¶
則蓑不御此代爲常者也譬若舟車楯肆窮廬故有所宜也(水固¶
宜舟陸地宜車沙地宜肆泥地宜楯草野宜窮廬)故老子曰不上賢者言不致魚於木¶
沉鳥於淵(物各因其宜故不須用賢也)故堯之治天下也舜爲司徒契爲司¶
馬禹爲司空后稷爲大田師奚仲爲工其導萬民也水處者漁¶
山處者木谷處者牧陸處者農地宜其事事宜其械械宜其用¶
用宜其人澤臯織岡陵阪耕田得以所有易所無以所工易所¶
#<md:CK-KZ_JY143_03p055a>¶
<pb:YP-C_JY143_11xuji-07-0055a>¶
拙是故離叛者寡而聽從者眾譬若播棋丸於地員者走澤方¶
者處高各從其所安夫有何上下焉若風之遇簫(簫籟)忽然感之¶
各以清濁應矣夫猨狖得茂木不舍而穴狟狢得埵防弗去而¶
緣(狟狟豚也埵水埒也防隄)物莫避其所利而就其所害是故鄰國相望雞¶
狗之音相聞而足迹不接諸侯之境車軌不結千里之外者皆¶
各得其所安故亂國若盛治國若虛亡國若不足存國若有餘¶
虛者非無人也皆守其職也盛者非多人也皆徼於末也有餘¶
者非多財也欲節事寡也不足者非無貨也民躁而費多也故¶
先王之法籍非所作也其所因也其禁誅非所爲也其所守也¶
凡以物治物者不以物以睦治睦者不以睦以人治人者不以¶
#<md:CK-KZ_JY143_03p055b>¶
<pb:YP-C_JY143_11xuji-07-0055b>¶
人以君治君者不於君以欲治欲者不於欲以性治性者不於¶
性以德治德者不以德以道原人之性蕪濊而不得清明者物¶
或堁之也(堁紛塵也)羌氐僰翟嬰兒生皆同聲(羌東夷氐南夷僰西夷也翟北胡也)及¶
其長也雖重象狄騠(象狄騠驛也象傳狄騠之語也)不能通其言教俗殊也今¶
今三月嬰兒生而徙國則不能知其故俗由此觀之衣服禮俗¶
者非人之性也所受於外也夫竹之性浮殘以爲牒束而投之¶
水則沉失其體也金之性沉託之於舟上則浮勢有所枝也夫¶
素之質白染之以涅則黑縑之性黃染之以丹則赤人之性無¶
邪久湛於俗則易易而忘本合於若性(若性合於他性自若本性)故日月欲¶
明浮雲蓋之河水欲清沙石濊之人性欲平嗜欲害之惟聖人¶
#<md:CK-KZ_JY143_03p056a>¶
<pb:YP-C_JY143_11xuji-07-0056a>¶
能遺物而反己夫乘舟而惑者不知東西見斗極則寤矣夫性¶
亦人之斗極也以有自見也則不失物之情無以自見則動而¶
惑營譬若隴西之遊愈躁愈沉孔子謂顏回曰吾服汝也忘(孔子¶
謙自謂無知而服回此忘行也)而汝服於我也亦忘雖然汝雖忘乎吾猶有不¶
忘者存孔子知其本也夫縱欲而失性動未嘗正也以治身則¶
危以治國則亂以入軍則破是故不聞道者無以反性故古之¶
聖王能得諸已故令行禁止名傳後世德施四海是故凡將舉¶
事必先平意神清意平物乃可正若璽之抑埴(璽印也埴泥也)正與之¶
正(印正而封正也)傾與之傾故堯之舉舜也決之於目桓公之取寗戚¶
也斷之於耳而已矣爲是釋術數而任耳目其亂必甚矣夫耳¶
#<md:CK-KZ_JY143_03p056b>¶
<pb:YP-C_JY143_11xuji-07-0056b>¶
目之可以斷也反情性也聽失於誹譽而目淫於采色而欲得¶
事正則難矣夫載哀者聞歌聲而泣載樂者見哭者而笑哀可¶
樂者笑可哀者載使然也是故貴虛(虛者心無所載於哀樂也)故水擊則波¶
興氣亂則智昏智昏不可以爲政波水不可以爲平故聖王執¶
一而勿失萬物之情旣矣四夷九州服矣夫一者至貴無適於¶
天下聖人記於無適故民命繫矣爲仁者必以哀樂論之爲義¶
者必以取予明之目所見不過十里而欲遍照海內之民哀樂¶
弗能給也無天下之委財而欲遍贍萬民利不能足也且喜怒¶
哀樂有感而自然者也故哭之發於口涕之出於目此皆憤於¶
中而形於外者也譬若水之下流煙之上尋也夫有孰推之者¶
#<md:CK-KZ_JY143_03p057a>¶
<pb:YP-C_JY143_11xuji-07-0057a>¶
故强哭者雖病不哀强親者雖笑不和情發於中而聲應於外¶
故釐負羈之壺餐愈於晉獻公之垂棘(獻公以垂棘滅虞虢)趙宣孟之束¶
脯賢於智伯之大鐘(智伯以大鐘滅仇由)故禮豐不足以效愛而誠心可¶
以懷遠故公西華之養親也若與朋友處(公西華孔子弟子也與朋友處睦而少敬)¶
曾參之養親也若事嚴主烈君(烈酷也曾子事親其敬多)其於養一也故胡¶
人彈骨(胡人之盟約置酒人頭中飲以相詛)越人契臂(刻臂出血)中國歃血也(殺牲歃血相與¶
爲信)所由各異其於信一也三苗髽首(三苗之國在彭蠡洞庭之野髮以枲束髮也)羌¶
人括領(括結)中國冠笄(笄簪)越人劗髮(劗斷)其於服一也帝顓頊之法¶
婦人不辟男子於路者拂之於四達之衢(拂仿)今之國都男女切¶
踦(踦足)肩摩於道其於俗一也故四夷之禮不同皆尊其主而愛¶
#<md:CK-KZ_JY143_03p057b>¶
<pb:YP-C_JY143_11xuji-07-0057b>¶
其親敬其兄獫狁之俗相反(獫狁北胡也其俗物與中國相反也皆)慈其子而嚴¶
其上夫鳥飛成行獸處成羣有孰教之故魯國服儒者之禮行¶
孔子之術地削名卑不能親近來遠越王句踐劗髮文身無皮¶
弁搢笏之服(皮弁以爲爵冠也搢佩紟笏佩玉也長三尺抒上終葵首)拘罷拒折之容(拘罷園也¶
拒折方也)然而勝夫差於五湖南面而霸天下泗上十二諸侯皆率¶
九夷以朝胡貉匈奴之國縱體拖髮(拖縱也)箕倨反言而國不亡¶
者未必無禮也楚莊王裾衣博袍(裾襄也衣裾)令行乎天下遂霸諸¶
侯晉文君大布之衣(大布粗布)䍧羊之裘韋以帶劍威立於海內豈¶
必鄒魯之禮之謂禮乎(鄒孟軻邑魯孔子邑)是故入其國者從其俗入其¶
家者避其諱不犯禁而入不迕逆而進雖之夷狄徒倮之國(徒倮¶
#<md:CK-KZ_JY143_03p058a>¶
<pb:YP-C_JY143_11xuji-07-0058a>¶
不衣)結軌乎遠方之外而無所困矣禮者實之文也仁者恩之效¶
也故禮因人情而爲之節文而仁發恲以見容(恲色也)禮不過實¶
仁不溢恩也治世之道也夫三年之喪是强人所不及也而以¶
僞輔情也三月之服是絶哀而迫切之性也(三月之服夏后氏禮)夫儒墨¶
不原人情之終始而務以行相反之制五縗之服(五縗謂三年暮九月五月¶
三月服也)悲哀抱於情葬薶稱於養不强人之所不能爲不絶人之¶
所能已度量不失於適誹譽無所由生古者非不知繁升降槃¶
還之禮也蹀采齊肆夏之容也(采齊肆夏皆樂名也)以爲曠日煩民而無¶
所用故制禮足以佐實喻意而已矣古者非不能陳鐘鼓盛筦¶
簫揚干戚奮羽旄以爲費財亂政制樂足以合歡宣意而已喜¶
#<md:CK-KZ_JY143_03p058b>¶
<pb:YP-C_JY143_11xuji-07-0058b>¶
不羨於音非不能竭國麋民虛府殫財含珠鱗施綸組節束(鱗施¶
王田也綸絮也束縛也)追送死也以爲窮民絶業而無益於槁骨腐肉也¶
故葬薶足以收歛蓋藏而已昔舜葬蒼梧市不變其肆(舜南巡狩死蒼¶
梧葬泠道九嶷山不煩於市有所廢)禹葬會稽之山農不易其畝(禹會羣臣於會稽墓山陰之陽¶
不煩農人之田畝)明乎死生之分通乎侈儉之適者也亂國則不然言¶
與行相悖情與貌相反禮飾以煩樂優以淫崇死以害生久喪¶
以招行是以風俗濁於世而誹譽萌於朝是故聖人廢而不用¶
也義者循理而行宜也禮者體情制文者也義者宜也禮者體¶
也昔有扈氏爲義而亡(有扈夏啓之庶兄也以堯舜舉賢禹獨與子故伐啓啓亡之)知義而¶
不知宜也魯治禮而削知禮而不知體也有虞氏之祀其社用¶
#<md:CK-KZ_JY143_03p059a>¶
<pb:YP-C_JY143_11xuji-07-0059a>¶
土(封土爲社)祀中霤葬成畝(田畝而葬)其樂咸池承雲九韶(舜兼用黃帝樂九韶舜所¶
作也)其服尚黃(舜土德也故尚黃)夏后氏其社用松(所樹之木皆所生地之所宜也)祝尸¶
(春祭先尸夏木德也)葬墻置翣(翣棺衣飾也)其樂夏籥九成六佾六列六英(九成¶
變也六列六六爲行列也六英禹兼用顓頊之樂也)其服尚青(木德故尚青也)殷人之禮其社用¶
石(以石爲社主也)祀門(秋祭先門殷金德也)葬樹松其樂大護晨露(大護晨露湯所作樂)其¶
服尚白(金德故尚白也)周人之禮其社用栗祀竈(夏祭先竈周火德也鄒子曰吾德之次從¶
此不勝故虞土夏木殷金周火)葬樹栢其樂大武三象棘下(三象棘下武象樂也)其服尚¶
赤(火德故尚赤也)禮樂相詭服制相反然而皆不失親疏之恩上下之¶
倫今握一君之法籍以非傳代之俗譬由膠柱而調琴也故明¶
主制禮義而爲衣分節行而爲帶衣足覆形從典墳虛循撓便¶
#<md:CK-KZ_JY143_03p059b>¶
<pb:YP-C_JY143_11xuji-07-0059b>¶
身體適行步不務於奇麗之容隅眥之削帶足以結紐收衽束¶
牢連固不亟於爲文句疏短之鞵故制禮義行至德而不拘於¶
儒墨所謂明者非謂其見彼也自見而已所謂聰者非謂聞彼¶
也自聞而已所謂達者非謂知彼也自知而已是故身者道之¶
所託身德則道得矣道之得也以視則明以聽則聰以言則公¶
以行則從故聖人財制物也猶工匠之斵削鑿芮也宰庖之切¶
割分別也曲得其宜而不折傷拙工則不然大則塞而不入小¶
則窕而不周動於心枝於手而愈醜夫聖人之斵削物也剖之¶
判之離之散之已淫已失復揆以一旣出其根復歸其門已雕¶
已琢遂反於樸合而爲道德離而爲儀表其轉入玄冥其散應¶
#<md:CK-KZ_JY143_03p060a>¶
<pb:YP-C_JY143_11xuji-07-0060a>¶
無形禮義節行又何以窮至治之本哉世之明事者多離道德¶
之本曰禮義足以治天下此未可與言術也所謂禮義者五帝¶
三王之法藉風俗一世之迹也譬若芻狗土龍之始成(芻狗束芻爲狗¶
以謝過求福土龍以請雨)文以青黃絹以綺繡纏以朱絲尸祝袀袨(袀純服袨墨齋¶
衣也)大夫端冕(端冕冠也)以送迎之及其已用之後則壤土草𠟝(音出)而¶
已夫有孰貴之(言弃之不貴也)故當舜之時有苗不服於是舜脩政偃¶
兵執干戚而舞之禹之時天下大雨禹令民聚土積薪擇邱陵¶
而處之武王伐紂載尸而行(武王伐紂伯夷曰父死未葬爰及干戈可謂孝乎)海內未¶
定故不爲三年之喪始(三年之喪於武)王禹遭洪水之患陂塘之事故¶
朝死而暮葬此皆聖人之所以應時耦變見形而施宜者也今¶
#<md:CK-KZ_JY143_03p060b>¶
<pb:YP-C_JY143_11xuji-07-0060b>¶
之修干戚而笑钁插(钁斫屬)知三年非一日是從牛非馬以徵笑¶
羽也以此應化無以異於彈一絃而會棘下(棘下樂石一絃會之不可成也)夫¶
以一世之變欲以耦化應時譬猶冬被葛而夏被裘夫一儀不¶
可以百發(儀弩招顏也射百發遠近不可皆以一儀也)一衣不可以出𡻕儀必應乎¶
高下衣必適乎寒暑是故世異卽事變時移則俗易故聖人論¶
世而立法隨時而舉事尚古之王封於泰山禪於梁父七十餘¶
聖法度不同非務相反也時世異也是故不法其以成之法而¶
法其所以爲法所以爲法者與化推移者也夫能與化推移爲¶
人者至貴在焉爾故狐梁之歌可隨也其所以歌者不可爲也¶
聖人之法可觀也其所以作法不可原也辯士言可聽也其所¶
#<md:CK-KZ_JY143_03p061a>¶
<pb:YP-C_JY143_11xuji-07-0061a>¶
以言不可形也湻均之劍不可愛也而歐冶之巧可貴也今夫¶
王喬(王喬蜀武陽人也爲伯人令得道而仙也)赤誦子(赤誦子上谷人也病厲入山導引輕舉)吹嘔呼¶
吸吐故內新遺形去智抱素反眞以遊玄眇上通雲天今欲學¶
其道不得其養氣處神而放其一吐一吸時詘時伸其不能乘¶
雲升假亦明矣(假上也)五帝三王經天下細萬物齊死生同變化¶
抱大聖之心以鏡萬物之情上與神明爲友下與造化爲人令¶
欲學其道不得其清明玄聖而守其法籍憲令不能爲治亦明¶
矣故曰得十利劍不若得歐冶之巧得百走馬不若得伯樂之¶
數樸至大者無形狀道至眇者無度量故天之員也不得規地¶
之方也不得矩往古來今謂之宙四方上下謂之宇道在其間¶
#<md:CK-KZ_JY143_03p061b>¶
<pb:YP-C_JY143_11xuji-07-0061b>¶
而莫知其所故其見不遠者不可與語大其智不閎者不可與¶
論至昔者馮夷得道以潛大川(馮夷河伯也華陰潼鄉隄首里人服八石得水仙)鉗且¶
得道以處崑崙(鉗且得仙道升居崑崙山)扁鵲以治病(扁鵲盧人姓秦名越人趙簡子時人也)¶
造父以御馬羿以之射倕以之斵(倕堯巧功)所爲者各異而所道者¶
一也夫禀道以通物者無以相非也譬若同陂而溉田其受水¶
鈞也今屠牛而烹其肉或以爲酸或以爲甘煎敖燎炙齊味萬¶
方其本一牛之體伐楩柟豫樟而剖梨之(剖判梨分)或爲棺槨或爲¶
柱梁披斷撥檖(披解也撥析理遂順)所用萬方然一木之樸也故百家之¶
言指奏相反其合道一體也譬若絲竹金石之會樂同也其曲¶
家異而不失於體伯樂韓風秦牙管青(四子皆古善相馬者)所相各異其¶
#<md:CK-KZ_JY143_03p062a>¶
<pb:YP-C_JY143_11xuji-07-0062a>¶
知馬一也故三皇五帝法籍殊方其得民心鈞也故湯入夏而¶
用其法武王入殷而行其禮桀紂之所以亡而湯武之所以爲¶
治故剞劂銷(音削)鋸陳非良工不能以制木鑪橐埵坊設(鑪橐埵皆治具¶
也坊土刑也)非巧治不能以治金屠牛吐(齊之大屠)一朝解九牛而刀以¶
剃毛(剃截髮也)庖丁用刀十九年(庖丁齊屠伯也)而刀如新剖(刑剖始石也硎磨刀石)¶
何則游乎眾虛之間(眾虛之間剖中理也)若夫規矩鉤繩者此巧之具也¶
而非所以巧也故瑟無絃雖師文不能以成曲(師文樂師)徒絃則不¶
能悲故絃悲之具也而非所以爲悲也若夫工匠之爲連鐖運¶
開陰閉眩錯(連鐖鐖發也運開相通也陰閉獨閉也眩因而相錯也)入於冥冥之眇神調¶
之極游乎心手眾虛之間而莫與物爲際者父不能以教子瞽¶
#<md:CK-KZ_JY143_03p062b>¶
<pb:YP-C_JY143_11xuji-07-0062b>¶
師之放意相物寫神愈舞而形乎絃者兄不能以喻弟今夫爲¶
平者準也爲直者繩也若夫不在於繩準之中可以平直者此¶
不共之術也故叩宮而宮應彈角而角動此同音之相應也其¶
於五音無所比而二十五絃皆應此不傳之道也故蕭條者形¶
之君(蕭條深靜)而寂漠者音之主也(微音生於寂漠)天下是非無所定世各¶
是其所是而非其所非所謂是與非各異皆自是而非人由此¶
觀之事有合於己者而未始有是也有忤於心者而未始有非¶
也故求是者非求道理也求合於己者也去非者非批邪施(施微¶
曲也)去忤於心者也忤於我未必不合於人也合於我未必不非¶
於俗也至是之是無非之非至非無是此眞是非也若夫是於¶
#<md:CK-KZ_JY143_03p063a>¶
<pb:YP-C_JY143_11xuji-07-0063a>¶
此而非於彼非於此而是於彼者此之謂一是一非也此一是¶
非隅曲也夫一是非宇宙也今吾欲擇是而居之擇非而去之¶
不知世之所謂是非者不知孰是孰非老子曰治大國若烹小¶
鮮爲寬裕者曰勿數撓(裕饒也)爲刻削者日致其醎酸而已矣晉¶
平公出言而不當師曠舉琴而撞之跌衽宮壁(跌衽至平公衣衽中宮壁)左¶
右欲塗之(欲塗師曠所敗壁也)平公曰舍之以此爲寡人失孔子聞之曰¶
平公非不痛其體也欲來諫者也韓子聞之(韓子韓公子非)曰羣臣失¶
禮而弗誅是縱過也有以也夫平公之不霸也故賓有見人於¶
密子者(密子子賤者也)賓出密子曰子之賓獨有三過望我而笑是攓¶
也(攓慢也)談語而不擇師是返也交淺而言深是亂也賓曰望君¶
#<md:CK-KZ_JY143_03p063b>¶
<pb:YP-C_JY143_11xuji-07-0063b>¶
而笑是公也談語而不稱師是通也交淺而言深是忠也故賓¶
之容一體也或以爲君子或以爲小人所自是之異也故趣舍¶
合卽言忠而益親身疏卽謀當而見疑母親爲其子治扢秃而¶
血流至耳見者以爲其愛之至也使在於繼母則過者以爲嫉¶
也事之情一也所從觀者異也從城上視牛如羊視羊如豕所¶
居高也闚面於盤水則員於杯則隨面形不變其故有所員有¶
所隨者所自闚之異也今吾雖欲正身而待物庸遽知世之所¶
自窺我者乎若轉化而與世競走譬猶逃雨也無之而不濡常¶
欲在於虛則有不能爲虛矣(爲者失之執者敗之)若夫不爲虛而自虛者¶
(性自然也)此所慕而不能致也故通於道者如車軸不運於己而與¶
#<md:CK-KZ_JY143_03p064a>¶
<pb:YP-C_JY143_11xuji-07-0064a>¶
轂致千里轉無窮之原也不通於道者若迷惑告以東西南北¶
所居聆聆(聆聆意曉解也)一曲而辟(小邪僻也)然忽不得復迷惑也故終身¶
隸於人辟若俔之見風也(俔侯風雨也世所謂五雨者也)無須臾之間定矣故¶
聖人體道反性不化以待化(無爲以待有爲)則幾於免矣(近於免世難也)治世¶
之體易守也其事易爲也其禮易行也其責易償也是以人不¶
兼官官不兼事士農工商鄉別州異是故農與農言力士與士¶
言行工與工言巧商與商言數是以士無遺行農無廢功工無¶
苦事商無折貨各安其性不得相干故伊尹之興土功也修脛¶
者使之跖钁(長脛以蹋插者使而入深)强脊者使之負土(脊强者任負重)眇者使之¶
凖(目不正因令晞)傴者使之塗(傴人塗地因其俛也)各有所宜而人性齊矣胡人¶
#<md:CK-KZ_JY143_03p064b>¶
<pb:YP-C_JY143_11xuji-07-0064b>¶
便於馬越人便於舟異形殊類易事而悖失處而賤得勢而貴¶
聖人總而用之其數一也夫先知遠見達視千里人才之隆也¶
而治世不以責於民(言民不以己求備於下也)博聞强志口辯辭給人智之¶
美也而明主不以求於下敖世輕物不汙於俗士之伉行也而¶
治世不以爲民化神機陰閉剞劂無迹人巧之妙也而治世不¶
以爲民業故萇弘師曠先知禍福言無遺策而不可與眾同職¶
也公孫龍折辯抗辭別同異離堅(公孫龍趙人好分析詭異之言以白馬不得合爲一物離¶
而爲二也)不可以眾同道也北人無擇非舜而自投清冷之淵(北人無擇¶
古隱士也非舜非其德之衰也)不可以爲世儀魯般墨子以木爲鳶而飛之三¶
日不集而不可使爲工也故高不可及者不可以爲人量行不¶
#<md:CK-KZ_JY143_03p065a>¶
<pb:YP-C_JY143_11xuji-07-0065a>¶
可逮者不可以爲國俗夫契輕重不失殊兩聖人弗用而縣之¶
乎銓衡視高下不差尺寸明主弗任而求之乎浣準(浣準水望之平)何¶
則人才不可專用而度量可世傳也故國治可與愚守也而軍¶
制可與權用也夫待騕裊飛兔而駕之(騕裊良馬飛兔其子裊兔走蓋皆一日萬里也)¶
則世莫乘車待西施毛嬙而爲配(西施毛嬙古好女也)則終身不家矣然¶
非待古之英俊而人自足者因所有而並用之夫騏驥千里一¶
日而通駑馬十舍旬亦至之(旬十日也)由是觀之人材不足專恃而¶
道術可公行也亂世之法高爲量而罪不及重爲任而罰不勝¶
危爲禁而誅不敢民困於三責則飾智而詐上犯邪而干免(干求¶
也)故雖峭法嚴刑不能禁其姦何力不足也故諺曰鳥窮則噣¶
#<md:CK-KZ_JY143_03p065b>¶
<pb:YP-C_JY143_11xuji-07-0065b>¶
獸窮則𧢻人窮則詐此之謂也道德之論譬猶日月也江南河¶
北不能易其指馳騖千里不能易其處趍舍禮俗猶室宅之居¶
也東家謂之西家西家謂之東家雖臯陶爲之理不能定其處¶
故趍舍同誹譽在俗意行鈞窮達在時湯武之累行積善可及¶
也其遭桀紂之世天授也今有湯武之意而無桀紂之時而欲¶
成霸王之業亦不幾矣昔武王執戈秉鉞以伐紂勝殷搢笏杖¶
殳以臨朝(殳木杖也)武王旣没殷民叛之周公踐東宮(東宮太子宮也)履乘¶
石(人君升車有乘石也)攝天子之位負扆而朝諸侯(戸牖之間謂之扆)放蔡叔誅¶
管叔(周公兄也)克殷殘商(殘商誅紂紂子祿父)祀文王於明堂七年而致政成¶
王夫武王先武而後文非意變也以應時也周公放兄誅弟非¶
#<md:CK-KZ_JY143_03p066a>¶
<pb:YP-C_JY143_11xuji-07-0066a>¶
不仁也以匡亂也故事周於世則功成務合於時則名立昔齊¶
桓公合諸侯以乘車退誅於國以斧鉞晉文公合諸侯以革車¶
退行於國以禮義桓公前柔而後剛文公前剛而後柔然而令¶
行乎天下權制諸侯鈞者審於勢之變也顏闔魯君欲相之(顏闔¶
魯隱士也)而不肯使人以幣先焉鑿培而遁之(培屋後墻)爲天下顯武(楚人¶
謂士爲武)使遇商鞅申不害刑及三族又況身乎世多稱古之人而¶
高其行並世有與同者而弗知貴也非才下也時弗宜也故六¶
騏驥駟駃騠(駃騠北翟之良馬也)以濟江河不若窾木便者(窾空)處世然也¶
是故立功之人簡於行而謹於時今世俗之人以功成爲賢以¶
勝患爲智以遭難爲愚以死節爲贛吾以爲各致其所極而已¶
#<md:CK-KZ_JY143_03p066b>¶
<pb:YP-C_JY143_11xuji-07-0066b>¶
王子比干非不智箕子被髮佯狂以免其身也然而樂直行盡¶
忠以死節故不爲也伯夷叔齊非不能受祿任官以致其功也¶
然而樂離世伉行以絶眾故不務也許由善卷非不能撫天下¶
甯海內以德民也然而羞以物滑和故弗受也豫讓要離(豫讓智伯¶
臣要離吳王闔閭臣)非不知樂家室安妻子以偷生也然而樂推誠行必¶
以死主故不留也今從箕子視比干則愚矣從比干視箕子則¶
卑矣從管晏視伯夷則戇矣從伯夷視管晏則貪矣趍舍相非¶
嗜欲相反而各樂其務將誰使正之曾子曰擊舟水中鳥聞之¶
而高翔魚聞之而淵藏故所趍各異而皆得所便故惠子從車¶
百乘以過孟諸(惠子名施仕爲梁相從車百乘志尚未足孟諸宋澤)莊子見之弃其餘魚¶
#<md:CK-KZ_JY143_03p067a>¶
<pb:YP-C_JY143_11xuji-07-0067a>¶
(莊子名周蒙人隱而不仕見惠施之不足故弃餘魚也)鵜胡飲水數斗而不足(鵜胡鳥汙澤鳥)鱓¶
鮪入口若露而死(鱓鮪魚名)智伯有三晉而欲不贍(三晉智伯有范中行之地瞻足)¶
林類榮啓期衣若縣衰(林類榮啓期皆隱賢)意不慊(慊恨)由此觀之則趣行¶
各異何以相非也夫重生者不以利害己立節者見難不苟免¶
貪祿者見利不顧身而好名者非義不苟得此相爲論譬猶冰¶
炭鈎繩也何時而合若以聖人爲之中則兼覆而并之未有可¶
是非者也夫飛烏主巢狐狸主穴巢者巢成而得棲焉穴者穴¶
成而得宿焉趍舍行義亦人之所棲宿也各樂其所安致其所¶
無謂之成人故以道論者總而齊之治國之道上無苛令官無¶
煩治士無僞仁上無淫巧其事經而不擾其器完而不飾亂世¶
#<md:CK-KZ_JY143_03p067b>¶
<pb:YP-C_JY143_11xuji-07-0067b>¶
則不然爲行者相揭以高(揭舉)爲禮者相矜以僞車輿極於雕琢¶
器用遽於刻鏤求貨者爭難得以爲寶詆文者處煩撓以爲慧¶
爭爲佹辯久積而不訣無益於治工爲奇器厯𡻕而後成不周¶
於用故神農之法曰丈夫丁壯而不耕天下有受其飢者婦人¶
當年而不織天下有受其寒者故身自耕妻親織以爲天下先¶
其導民也不貴難得之貨不器無用之物是故其耕不强者無¶
以養生其織不强者無以揜形有餘不足各歸其身衣食饒溢¶
姦邪不生安樂無事而天下均平故孔邱曾參無所施其善孟¶
賁成荆無所行其威(成荆古勇士也)衰世之俗以其知巧詐僞飾眾無¶
用貴遠方之貨珍難得之財不積於養生之具澆天下之淳(澆薄¶
#<md:CK-KZ_JY143_03p068a>¶
<pb:YP-C_JY143_11xuji-07-0068a>¶
也淳厚也)析天下之樸牿服馬牛以爲牢滑萬民以清爲濁性命飛¶
揚皆亂以營貞信漫瀾人失其情性於是乃有翡翠犀象黼黻¶
文章以亂其目芻豢黍梁荆吳芬馨以嚂(音藍)其口(荆吳國也芬珍味也嚂貪¶
求也)鐘鼓管簫絲竹金石以淫其身趍舍行義禮節謗議以營其¶
心於是百姓縻沸豪亂暮行遂利煩挐澆淺(淺薄也旣薄尚澆也)法與義¶
相非行與利相反雖十管仲弗能治也且富人則車輿衣纂錦¶
(纂繪)馬飾傅旄象帷幕茵席綺繡條組青黃相錯不可爲象貧人¶
則夏被褐帶索啥菽飲水以充腸以支暑熱冬則羊裘解札(解札¶
裘敗解也)短褐不掩形而煬竈口(煬炙)故其爲編戸齊民無以異然貧¶
富之相去也猶人君與樸虜不足以論之夫乘奇技僞邪施者¶
#<md:CK-KZ_JY143_03p068b>¶
<pb:YP-C_JY143_11xuji-07-0068b>¶
自足乎一世之間守正脩理不苟得者不免乎飢寒之患而欲¶
民之去末反本由是發其原而壅其流也夫雕琢刻鏤傷農事¶
者也錦繡纂組害女工者也農事廢女工傷則飢之本而寒之¶
原也夫飢寒並至能不犯法干誅者古今之未聞也故仕鄙在¶
時不在行利害在命不在智夫敗軍之卒勇武遁逃將不能止¶
也勝軍之陳怯者死行懼不能走也故江河决沉一鄉父子兄¶
弟相遺而走爭升陵阪上高邱輕足先升不能相顧也世樂志¶
平見鄰國之人溺尚猶哀之又況親戚乎故身安則恩及鄰國¶
志爲之滅身危則忘其親戚而人不能解也游者不能拯溺手¶
足有所急也灼者不能救火身體有所痛也夫民有餘卽讓不¶
#<md:CK-KZ_JY143_03p069a>¶
<pb:YP-C_JY143_11xuji-07-0069a>¶
足則爭讓則禮義生爭則暴亂起扣門求水莫弗與者所饒足¶
也林中不賣薪湖上不鬻魚所有餘也故物豐則欲省求贍則¶
爭止秦王之時或人葅子(生子殺葅之)利不足也劉氏持政(劉氏謂漢也)¶
獨夫收孤財有餘也故世治則小人守政而利不能誘也世亂¶
則君子爲姦而法弗能禁也¶
** 道應訓(道之所行物動而應考之禍福以知驗符也)¶
太清問於無窮(太清元氣之清者也無窮無形也)曰子知道乎無窮曰吾弗知¶
也又問於無爲(無爲有形而不爲也)曰子知道乎無爲曰吾知道(無爲有形故知¶
道也)子之知道亦有數乎無爲曰吾知道有數曰其數奈何無爲¶
曰吾知道之可以弱可以强可以柔可以剛可以陰可以陽可¶
#<md:CK-KZ_JY143_03p069b>¶
<pb:YP-C_JY143_11xuji-07-0069b>¶
以窈可以明可以包裹天地可以應待無方此吾所以知道之¶
數也太清又問於無始(無始未始有之氣也)曰鄉者吾問道於無窮曰吾¶
弗知之又問於無爲無爲曰吾知道曰子之知道亦有數乎無¶
爲曰吾知道有數曰其數奈何無爲曰吾知道之可以弱可以¶
强可以柔可以剛可以陰可以陽可以窈可以明可以包裹天¶
地可以應待無方吾所以知道之數也若是則無爲知與無窮¶
之弗知孰是孰非無始曰弗知之深而知之淺弗知內而知之¶
外弗知精而知之粗太清仰而嘆曰然則不知乃知邪知乃不¶
知邪孰知知之爲弗知弗知之爲知邪無始曰道不可聞聞而¶
非也道不可見見而非也道不可言言而非也孰知形之不形¶
#<md:CK-KZ_JY143_03p070a>¶
<pb:YP-C_JY143_11xuji-07-0070a>¶
者乎故老子曰天下皆知善之爲善斯不善也故知者不言言¶
者不知也白公問於孔子曰人可以微言(白公楚平王孫太子建勝也建見殺白公¶
怨而欲復讎故問微言也)孔子不應(知白公有陰謀故不應也)白公曰若以石投水中何¶
如曰吳越之善没者能取之矣曰若以水投水何如孔子曰菑¶
澠之水合易牙嘗而知之(菑澠齊二水也)白公曰然則人固不可以微¶
言乎孔子曰何謂不可誰知言之謂者乎夫知言之謂者不以¶
言言也(不以言心知之)爭魚者濡逐獸者趍非樂之也故至言去言至¶
爲無爲夫淺知之所爭者末矣白公不得也故死於浴室(楚殺白公¶
於浴室之地也)故老子曰言有宗事有君夫唯無知是以不吾知也白¶
公之謂也惠子爲惠王爲國法(惠王梁惠王惠子惠施也)已成而示諸先生¶
#<md:CK-KZ_JY143_03p070b>¶
<pb:YP-C_JY143_11xuji-07-0070b>¶
先生皆善之奏之惠王惠王甚說之以示翟煎曰善惠王曰善¶
可行乎翟煎曰不可惠王曰善而不可行何也翟煎對曰今夫¶
舉大木者前呼邪許後亦應之此舉重勸力之歌也豈無鄭衛¶
激楚之音哉然而不用者不若此其宜也治國有禮不在文辯¶
故老子曰法令滋彰盜賊多有此之謂也田駢以道術說齊王¶
(田駢齊人齊臣)王應之曰寡人所有齊國也道術難以除患願聞國之¶
政田駢對曰臣之言無政而可以爲政譬之若林木無材而可¶
以爲材願王察其所謂而自取齊國之政焉已雖無除其患天¶
地之間六合之內可陶而變化也齊國之政何足問哉此老聃¶
之所謂無狀之狀無物之象者也若王之所問者齊也田駢所¶
#<md:CK-KZ_JY143_03p071a>¶
<pb:YP-C_JY143_11xuji-07-0071a>¶
稱者材也材不及林林不及雨(雨然後材乃得生也)雨不及陰陽陰陽不¶
及和和不及道(道者末之由生之本也)白公勝得荆國不能以府庫分人¶
(白公篡得楚國貪其材而不分人也得積七日也)七日石乙入曰(石乙白公之黨也)不義得之¶
又不能布施患必至矣不能予人不若焚之毋令人害我白公¶
弗聽也九日葉公入(葉公楚大夫子高自方城之外入殺白公也)乃發大府之貨以¶
予眾出高庫之兵以賦民因而攻之十有九日而擒白公(葉公殺白¶
公也)夫國非其有也而欲有之可謂至貪也不能爲人又無以自¶
爲可謂至愚矣譬白公之嗇也何以異於梟之愛其子也(梟子長食¶
其母)故老子曰持而盈之不如其已揣而銳之不可長保也趙簡¶
子以襄子爲後董閼子曰無卹賤(董閼子趙氏臣也無卹襄子之名簡子之庶子也)今¶
#<md:CK-KZ_JY143_03p071b>¶
<pb:YP-C_JY143_11xuji-07-0071b>¶
以爲後何也簡子曰是爲人也能爲社稷忍羞(襄子能柔能忍恥也)異日¶
知伯與襄子飲而批襄子之首大夫請殺之襄子曰先君之立¶
我也曰能爲社稷忍羞豈曰能刺人哉處十月知伯圍襄子於¶
晉陽襄子疏隊而擊之(疏分也隊軍二百人爲一隊分斯隊卒擊之)大敗知伯破其¶
首以爲飲器故老子曰知其雄守其雌其爲天下谿齧缺問道¶
於被衣(齧缺被衣皆堯時老人也)被衣曰正女形壹女視天和將至攝女知¶
正女度神將來舍德將來附若美而道將爲女居惷乎若新生¶
之犢而無求其故言未卒齧缺繼以讎夷(讎夷熟視不言)被衣行歌而¶
去曰形若槁骸心如死灰直實知不以故自持墨墨恢恢無心¶
可與謀彼何人哉故老子曰明白四達能無以知乎趙襄子攻¶
#<md:CK-KZ_JY143_03p072a>¶
<pb:YP-C_JY143_11xuji-07-0072a>¶
翟而勝之尤人終人(尤人終人翟之二邑)使者來謁之襄子方將食而有¶
憂色左右曰一朝而兩城下此人之所喜也今君有憂色何也¶
襄子曰江河之大也不過三日(三日而滅)飄風暴雨日中不須臾(言其¶
不終日)今趙氏之德行無所積今一朝兩城下亡其及我乎孔子¶
聞之曰趙氏其昌乎夫憂所以爲昌也而喜所以爲亡也勝非¶
其難者也賢主以此持勝故其福及後世齊楚吳越皆嘗勝矣¶
然而卒取亡焉不通乎持勝也唯有道之主能持勝孔子勁杓¶
國門之關(杓引也古者縣門下從上杓引之者難也)而不肯以力聞墨子爲守攻公¶
輸般服而不肯以兵知(墨子雖善爲兵而不肯以知兵聞也)善持勝者以强爲弱¶
故老子曰道沖而用之又弗盈也惠孟見宋康王蹀足謦欬疾¶
#<md:CK-KZ_JY143_03p072b>¶
<pb:YP-C_JY143_11xuji-07-0072b>¶
言曰寡人所說者勇有功也不說爲仁義者也客將何以教寡¶
人惠孟對曰臣有道於此人雖勇刺之不入雖巧有力擊之不¶
中大王獨無意邪宋王曰善此寡人之所欲聞也惠孟曰夫刺¶
之而不入擊之而不中此猶辱也臣有道於此使人雖有勇弗¶
敢刺雖有力不敢擊夫不敢刺不敢擊非無其意也臣有道於¶
此使人本無其意也夫無其意未有愛利之心也臣有道於此¶
使天下丈夫女子莫不歡然皆欲愛利之心此其賢於勇有力¶
也四累之上也(此上凡四事皆累於世而男女莫不歡然爲上也)大王獨無意邪宋王¶
曰此寡人所欲得也惠孟對曰孔墨是已孔邱墨翟無地而爲¶
君無官而爲長(無地爲君以道富也無官爲長以德尊也)天下丈夫女子莫不延頸¶
#<md:CK-KZ_JY143_03p073a>¶
<pb:YP-C_JY143_11xuji-07-0073a>¶
舉踵而願安利之者今大王萬乘之主也誠有其志則四境之¶
內皆得其利矣此賢於孔墨也遠矣宋王無以應惠孟出宋王¶
謂左右曰辯矣客之以說勝寡人也故老子曰勇於不敢則活¶
由此觀之大勇反爲不勇耳昔堯之佐九人(謂禹臯陶稷契伯夷倕益夔龍也)¶
舜之佐七人(皆與堯同臣其七人也)武王之佐五人(謂周公召公太公畢公毛公也)堯舜¶
武王於九七五者不能一事焉然而垂拱受成功焉善乘人之¶
資也故人與驥逐走則不勝驥託於車上則驥不能勝人北方¶
有獸其名曰蹷鼠前而菟後(鼠前足短菟後足長故謂之蹷)趨則頓走則顛常¶
爲蛩蛩駏驉取甘草以與之(蛩蛩駏驉前足長後足短故能乘虛而走不能上也)蹷有患¶
害蛩蛩駏驉必負而走此以其能託其所不能故老子曰夫代¶
#<md:CK-KZ_JY143_03p073b>¶
<pb:YP-C_JY143_11xuji-07-0073b>¶
大匠斵者希不傷其手薄疑說衛嗣君以王術(嗣君衛國君也)嗣君應¶
之曰予所有者千乘也願以愛教薄疑對曰烏獲舉千鈞又况¶
一斤乎杜赫以安天下說周昭文君(昭文君周衰分爲西東各自立其君也)文君¶
謂杜赫曰願學所以安周赫對曰臣之所言不可則不能安周¶
臣之所言可則周自安矣此所謂弗安而安者也故老子曰大¶
制無割故致數輿無輿也魯國之法魯人爲人妾於諸候有能¶
贖之者取金於府子贛贖魯人於諸候來而辭不受金孔子曰¶
賜失之矣夫聖人之舉事也可以移風易俗而受教順可施後¶
世非獨以適身之行也今國之富者寡而貧者眾贖而受金則¶
爲不廉不受金則不復贖人自今以來魯人不復贖人於諸候¶
#<md:CK-KZ_JY143_03p074a>¶
<pb:YP-C_JY143_11xuji-07-0074a>¶
矣孔子亦可謂知禮矣故老子曰見小曰明魏武侯問於李克¶
(李克武候之相)曰吳之所以亡者何也李克對曰數戰而數勝武侯曰¶
數戰數勝國之福其獨以亡何故也對曰數戰則民罷數勝則¶
主憍以憍主使罷民而國不亡者天下鮮矣憍則恣恣則極慮¶
上下俱極吳之亡猶晚矣夫差之所以自剄於干遂也(越伐具夫差所¶
自殺也)故老子曰功成名遂身退天之道也甯越欲干齊桓公困¶
窮無以自達於是爲商旅將任車(任載也詩曰我任我輦)以商於齊暮宿¶
於郭門之外桓公郊迎客夜問門辟任車爝火甚盛(爝炬火也)從者¶
甚眾寗越飯牛車下望見桓公而悲擊牛角而疾商歌桓公聞¶
之撫其僕之手曰異哉歌者非常人也命後車載之桓公及至¶
#<md:CK-KZ_JY143_03p074b>¶
<pb:YP-C_JY143_11xuji-07-0074b>¶
從者以請桓公贛之衣冠而見說以爲天下桓公大說將任之¶
羣臣爭之曰客衛人也衛之去齊不遠君不若使人問之而故¶
賢者也用之未晚桓公曰不然問之患其有小惡也以人之小¶
惡而忘人之大美此人主之所以失天下之士也凡聽必有驗¶
一聽而弗復問合其所以也(合己聽知之意所以用之)且人固難合也權而¶
用其長者而已矣當是舉也桓公得之矣故老子曰天大地大¶
道大王亦大域中有四大而王處其一焉以言其能包裹之也¶
大王亶父居邠翟人攻之事之以皮帛珠玉而弗受曰翟人之¶
所求者地無以財物爲也大王亶父曰與人之兄居而殺其弟¶
與人之父處而殺其子弗爲皆勉處矣爲吾臣與翟人奚以異¶
#<md:CK-KZ_JY143_03p075a>¶
<pb:YP-C_JY143_11xuji-07-0075a>¶
且吾聞之也不以其所養害其養杖策而去民相連而從之遂¶
成國於岐山之下(岐山今之美陽北也其下有周地因是以爲天下號也)大王亶父可謂¶
能保生矣雖富貴不以養傷身雖貧賤不以利累形今受其先¶
人之爵祿則必重失之所自來者久矣而輕失之豈不惑哉故¶
老子曰貴以身爲天下焉可以託天下愛以身爲天下焉可以¶
寄天下矣中山公子牟(中山鮮虞之國)謂詹子曰身處江海之上心在¶
魏闕之下爲之柰何(江海之上言忠在於己身心之魏闕也言內守)詹子曰重生重生¶
則輕利(重生己之性也)中山公子牟曰雖知之猶不能自勝則從之從¶
之神無怨乎(言不勝己之情欲則當縱心意則己神無怨也)不能自勝而强弗從者此¶
之謂重傷之人無壽類矣故老子曰知和曰常知常曰明益生¶
#<md:CK-KZ_JY143_03p075b>¶
<pb:YP-C_JY143_11xuji-07-0075b>¶
曰祥心使氣曰强是故用其光復歸其明也楚莊王問詹何曰¶
治國奈何對曰何明於治身而不明於治國楚王曰寡人得立¶
宗廟社稷願學所以守之詹何對曰臣未嘗聞身治而國亂者¶
也未嘗聞身亂而國治者也故本任於身不敢對以末楚王曰¶
善故老子曰修之身其德乃眞也桓公讀書於堂(桓公齊君)輪人斵¶
輪於堂下釋其椎鑿而問桓公曰君之所讀書者何書也桓公¶
曰聖人之書輪扁曰其人在焉(輪扁之名問作書之人何在也)桓公曰已死矣¶
輪扁曰是直聖人之糟粕耳(糟酒滓也粕已漉之精也)桓公悖然作色而怒¶
曰寡人讀書工人焉得而譏之哉有說則可無說則死輪扁曰¶
然有說臣誠以臣之斵輪語之大疾則苦而不入(苦急意也)大徐則¶
#<md:CK-KZ_JY143_03p076a>¶
<pb:YP-C_JY143_11xuji-07-0076a>¶
甘而不固(甘緩意也)不甘不苦應於手猒於心而可以至妙者臣不¶
能以教臣之子而臣之子亦不能得之於臣是以行年六十老¶
而爲輪今聖人之所言者亦以懷其實窮而死獨其糟粕在耳¶
故老子曰道可道非常道名可名非常名昔者司城子罕相宋¶
謂宋君曰夫國家之危安百姓之治亂在君行賞罰夫爵賞賜¶
予民之所好也君自行之殺戮刑罰民之所怨也臣請當之宋¶
君曰善寡人當其美子受其怨寡人自知不爲諸侯笑矣國人¶
皆知殺戮之專制在子罕也大臣親之百姓畏之居不至期年¶
子罕遂卻宋君而專其政故老子曰魚不可脫於淵國之利器¶
不可以示人王壽負書而行見徐馮於周(王壽古好書之人徐馮周之隱者也)徐¶
#<md:CK-KZ_JY143_03p076b>¶
<pb:YP-C_JY143_11xuji-07-0076b>¶
馮曰事者應變而動變生於時故知時者無常行書者言之所¶
出也言出於知者知者藏書於是王壽乃焚書而舞之(自喜焚其書故¶
舞之也)故老子曰多言數窮不如守中令尹子佩請飲莊王(子佩楚莊¶
王之相請飲請置酒也)莊王許諾子佩疏揖北面立於殿下(疏徒跣也揖舉手也)曰¶
昔者君王許之今不果往(果誠也)意者臣有罪乎莊王曰吾聞子¶
具於强臺强臺者南望料山以臨方皇(料山名方皇水名也一曰山名)左江而¶
右淮其樂忘死若吾薄德之人不可以當此樂也恐留而不能¶
反故老子曰不見可欲使心不亂晉公子重耳出亡過曹無禮¶
焉(曹共公聞重耳駢脇使袒而捕魚設薄以觀之)釐負羇之妻謂釐負羇曰君無禮於¶
晉公子吾觀其從者皆賢人也(從者狐偃趙衰之屬也)若以相夫子反晉¶
#<md:CK-KZ_JY143_03p077a>¶
<pb:YP-C_JY143_11xuji-07-0077a>¶
國必伐曹子何不先加德焉釐負羇遺之壺餕而加璧焉重耳¶
受其餕而反其璧及其反國起師伐曹剋之令三軍無入釐負¶
羇之里故老子曰曲則全枉則直越王勾踐與吳戰而不勝國¶
破身亡困於會稽忿心張膽氣如涌泉選練甲卒赴火若滅然¶
而請身爲臣妻爲妾親執戈爲吳兵先馬走(先馬走先馬前)果擒之於¶
干遂故老子曰柔之勝剛也弱之勝强也天下莫不知而莫之¶
能行越王親之故霸中國趙簡子死未葬中牟入齊(中牟自入臣於齊也)¶
已葬五日襄子起兵攻圍之未合而城自壞者十丈襄子擊金¶
而退之(軍法鼓以進眾鉦以退之)軍吏諫曰君誅中牟之罪而城自壞是天¶
助我何故去之襄子曰吾聞之叔向曰君子不乘人於利不迫¶
#<md:CK-KZ_JY143_03p077b>¶
<pb:YP-C_JY143_11xuji-07-0077b>¶
人於險使之治城城治而後攻之中牟聞其義乃請降故老子¶
曰夫唯不爭故天下莫能與之爭秦繆公請伯樂曰子之年長¶
矣子姓有可使求馬者乎(子姓謂伯樂子)對曰良馬者可以形容筋骨¶
相也相天下之馬者若滅若失若亡(若滅其相不可見也若失乍入乍出也若亡髣髴不¶
及也)其一若此馬者絶塵弭徹(絶塵不及也弭徹引迹疾也)臣之子皆下材也¶
可告以良馬而不可告以天下之馬臣有所與供儋纏采薪者¶
九方堙(纏索也九方堙人姓名也)此其於馬非臣之下也請見之穆公見之¶
使之求馬三月而反報曰已得馬矣在於沙邱穆公曰何馬也¶
對曰牡而黃使人往取之牝而驪穆公不說召伯樂而問之曰¶
敗矣子之所使求者毛物牝牡弗能知又何馬之能知伯樂喟¶
#<md:CK-KZ_JY143_03p078a>¶
<pb:YP-C_JY143_11xuji-07-0078a>¶
然大息曰一至此乎是乃其所以千萬臣而無數者也若堙之¶
所觀者天機也得其精而忘其粗在內而忘其外見其所見而¶
不見其所不見視其所視而遺其所不視若彼之所相者乃有¶
貴乎馬者馬至而果千里之馬故老子曰大直若屈大巧若拙¶
吳起爲楚令尹適魏問屈宜若(屈宜若楚大夫亡在魏者也)曰王不知起之¶
不肖而以爲令尹先生試觀起之爲人也屈子曰將奈何吳起¶
曰將衰楚國之爵而平其制祿損其有餘而綏其不足砥礪甲¶
兵時爭利於天下屈子曰宜若聞之昔善治國家者不變其故¶
不易其常今子將衰楚國之爵而平其制祿損其有餘而綏其¶
不足是變其故易其常也行之者不利宜若聞之曰怒者逆德¶
#<md:CK-KZ_JY143_03p078b>¶
<pb:YP-C_JY143_11xuji-07-0078b>¶
也兵者凶器也爭者人之所本也今子陰謀逆德好用凶器始¶
人之所本(本者謂兵爭也)逆之至也且子用魯兵不宜得志於齊而得¶
志焉(吳起爲將伐齊敗之)子用魏兵不宜得志於秦而得志焉(吳起爲魏西河守秦¶
兵不敢東下也)宜若聞之非禍人不能成禍吾固惑吾王之數逆天道¶
戾人理至今無禍差須夫子也(差須猶意須也)吳起惕然曰尚可更乎¶
屈子曰成形之徒不可更也(成刑之徒刑禍已成於眾)子不若敦愛而篤行¶
之老子曰挫其銳解其紛和其光同其塵晉伐楚三舍不止大¶
夫請擊之莊王曰先君之時晉不伐楚及孤之身而晉伐楚是¶
孤之過也若何其辱羣大夫曰先臣之時晉不伐楚今臣之身¶
而晉伐楚此臣之罪也請三擊之王俛而泣涕沾襟起而拜群¶
#<md:CK-KZ_JY143_03p079a>¶
<pb:YP-C_JY143_11xuji-07-0079a>¶
大夫晉人聞之曰君臣爭以過爲在己且輕下其臣不可伐也¶
夜還師而歸老子曰能受國之垢是謂社稷主宋景公之時熒¶
惑在心公懼召子韋而問焉(子韋司星者也)曰熒惑在心何也子韋曰¶
熒惑天罰也心宋分野(宋之分野上屬房心之星)禍且當君雖然可移於宰¶
相公曰宰相所使治國家也而移死焉不祥子韋曰可移於𡻕¶
公曰𡻕民之命𡻕饑民必死矣爲人君而欲殺其民以自活也¶
其誰以我爲君者乎是寡人之命固已盡矣子韋無復言矣子¶
韋還走北面再拜曰敢賀君天之處高而聽卑君有君人之言¶
三天必有三賞君今夕星必徙三舍君延年二十一𡻕公曰子¶
奚以知之對曰君有君人之言三故有三賞星必三徙舍舍行¶
#<md:CK-KZ_JY143_03p079b>¶
<pb:YP-C_JY143_11xuji-07-0079b>¶
七里三七二十一故君移年二十一𡻕臣請伏於陛下以司之¶
星不徙臣請死之公曰可是夕也星果三徙舍故老子曰能受¶
國之不祥是謂天下王昔者公孫龍在趙之時謂弟子曰人而¶
無能者龍不能與遊有客衣褐帶索而見曰臣能呼公孫龍顧¶
謂弟子曰門下故有能呼者乎對曰無有公孫龍曰與之弟子¶
之籍後數日往說燕王至於河上而航在一汜(汜水涯也)使善呼之¶
一呼而航來故曰聖人之處世不逆有伎能之士故老子曰人¶
無棄人物無棄物是謂襲明子發攻蔡踰之(子發楚宣王之將軍踰越勝之也)¶
宣王郊迎列田百頃而封之執圭(楚爵功臣賜以圭謂之執圭比附庸之君也)子發¶
辭不受曰治國立政諸候入賓此君之德也發號施令師未合¶
#<md:CK-KZ_JY143_03p080a>¶
<pb:YP-C_JY143_11xuji-07-0080a>¶
而敵循此將軍之威也兵陳戰而勝敵者此庶民之力也夫乘¶
民之功榮而取其爵祿者仁義之道也故辭而弗受故老子曰¶
功成而不居夫唯不居是以不去晉文公伐原(原周邑周襄王以原賜文公原¶
叛伐也)與大夫期三日三日而原不降文公令去之軍吏曰原不¶
過一二日將降矣君曰吾不知原三日而不可得下也以與大¶
夫期盡而不罷失信得原吾弗爲也原人聞之曰有君若此可¶
弗降也遂降温人聞亦請降(時周人亦以温予文公温相連皆叛)故老子曰窈兮¶
冥兮其中有精其精甚眞其中有信故美言可以市尊美行可¶
以加人公儀休相魯(公儀休故魯博士也)而嗜魚一國獻魚公儀子不受¶
其弟子諫曰夫子嗜魚弗受何也答曰夫唯嗜魚故弗受夫受¶
#<md:CK-KZ_JY143_03p080b>¶
<pb:YP-C_JY143_11xuji-07-0080b>¶
魚而免於相雖嗜魚不能自給魚毋受魚而不免於相則能長¶
自給魚此明於爲人爲己者也故老子曰後其身而身先外其¶
身而身存非以其無私邪故能成其私一曰知足不辱狐邱丈¶
人謂孫叔敖(丈人老而杖於人者)曰人有三怨子知之乎孫叔敖曰何謂¶
也對曰爵高者士妬之官大者主惡之祿厚者怨處之孫叔敖¶
曰吾爵益高吾志益下吾官益大吾心益小吾祿益厚吾施益¶
博是以免三怨可乎故老子曰貴必以賤爲本高必以下爲基¶
大司馬捶(視果反)鈎者年八十矣(捶鍛擊也鈎釣鈎也)而不失鈎芒大司馬¶
曰子巧邪有道邪曰臣有守也臣年二十好捶鈎於物無視也¶
非鈎無察也是以用之者必假於弗用也而以長得其用而況¶
#<md:CK-KZ_JY143_03p081a>¶
<pb:YP-C_JY143_11xuji-07-0081a>¶
持不用者乎物孰不濟焉故老子曰從事於道者同於道文王¶
砥德修政三年而天下二垂歸之(砥礪也文王三分天下有其二)紂聞而患之¶
曰余夙興夜寐與之競行則苦心勞形縱而置之恐伐余一人¶
崇侯虎曰周伯昌行仁義而善謀太子發勇敢而不疑中子旦¶
恭儉而知時若與之從則不堪其殃縱而赦之身必危亡冠雖¶
弊必加於頭及未成請圖之屈商乃拘文王於羑里(屈商紂臣也羑里地¶
名也在河內湯陰)於是散宜生乃以千金求天下之珍怪得騶虞雞斯¶
之乘(騶虞白虎黑文而仁食自死之獸日行千里雞斯神馬也)玄玉百工(二玉爲一工也)大貝百朋¶
(五貝爲一朋也)玄豹黃羆青犴(音岸杆胡地野犬也)白虎文皮千合以獻於紂因¶
費仲而通(費仲紂佞臣也)紂見而說之乃免其身殺牛而賜之文王歸¶
#<md:CK-KZ_JY143_03p081b>¶
<pb:YP-C_JY143_11xuji-07-0081b>¶
爲玉門築靈臺相女童擊鐘鼓(玉門以玉飾門爲柱樞也相女童相視之一曰相匠也)以¶
待紂之失也紂聞之曰周伯昌改道易行吾無憂矣乃爲炮烙¶
剖比干剔孕婦殺諫者文王乃遂其謀故老子曰知其榮守其¶
辱爲天下谷成王問政於尹佚曰吾何德之行(尹佚史佚)而民親其¶
上對曰使之時而敬順之王曰其度安至曰如臨深淵如履薄¶
冰王曰懼哉王人乎尹佚曰天地之間四海之內善之則吾畜¶
也不善則吾讎也昔夏商之臣反讎桀紂而臣湯武宿沙之民¶
皆自攻其君而歸神農(伏羲神農之間有共工宿沙霸天下者也)此世之所明知也¶
如何其無懼也故老子曰人之所畏不可不畏也跖之徒問跖¶
曰盜亦有道乎跖曰奚適其無道也夫意而中藏者聖也入先¶
#<md:CK-KZ_JY143_03p082a>¶
<pb:YP-C_JY143_11xuji-07-0082a>¶
者勇也出後者義也分均者仁也知可否者智也五者不備而¶
能成大盜者天下無之由此觀之盜賊之心必託聖人之道而¶
後可行故老子曰絶聖棄智民利百倍楚將子發好求技道之¶
士楚有善爲偷者往見曰聞君求技道之士臣偷也願以技齎¶
一卒(齎備卒足)子發聞之衣不給帶冠不暇正出見而禮之左右諫¶
曰偷者天下之盜也何爲之禮君曰此非左右之所得與後無¶
幾何齊興兵伐楚子發將師以當之兵三卻楚賢良大夫皆盡¶
其計而悉其誠齊師愈强於是市偷進請曰臣有薄技願爲君¶
行之子發曰諾不問其辭而遣之偷則夜解齊將軍之幬帳而¶
獻之子發因使人歸之曰卒有出薪者得將軍之帷使歸之於¶
#<md:CK-KZ_JY143_03p082b>¶
<pb:YP-C_JY143_11xuji-07-0082b>¶
執事明又復往取其枕子發又使人歸之明日又復往取其簪¶
子發又使歸之齊師聞之大駭將軍與軍吏謀曰今日不去楚¶
君恐取吾頭則還師而去故曰無細而能薄在人君用之耳故¶
老子曰不善人善人之資也顏回謂仲尼曰回益矣仲尼曰何¶
謂也曰回忘禮樂矣(回忘禮樂絶聖弃知入於無爲也)仲尼曰可矣猶未也異¶
日復見曰回益矣仲尼曰何謂也曰回忘仁義矣仲尼曰可矣¶
猶未也異日復見曰回坐忘矣(言坐自忘其身以至道也)仲尼造然曰何謂¶
坐忘顏回曰隳支體黜聰明離形去知洞於化通是謂坐忘仲¶
尼曰洞則無善也化則無常矣而夫子薦賢(薦先也回入賢)邱請從之¶
後故老子曰載營魄抱一能無離乎專氣至柔能如嬰兒乎秦¶
#<md:CK-KZ_JY143_03p083a>¶
<pb:YP-C_JY143_11xuji-07-0083a>¶
穆公興師將以襲鄭蹇叔曰不可臣聞襲國者以車不過百里¶
以人不過三十里爲其謀未及發泄也甲兵未及銳弊也糧食¶
未及乏絶也人民未及罷病也皆以其氣之高與其力之盛至¶
是以犯敵能威今行數千里又數絶諸侯之地以襲國臣不知¶
其可也君重圖之穆公不聽蹇叔送師衰絰而哭之師遂行過¶
周而東鄭賈人弦高矯鄭伯之命以十二牛勞秦師而賓之三¶
帥乃懼而謀曰吾行數千里以襲人未至而人已知之其備必¶
先成不可襲也還師而去當此之時晉文公適薨未葬先軫言¶
於襄公(先軫晉大夫也襄公晉文公子)曰昔吾先君與穆公交天下莫不聞諸¶
候莫不知今吾君薨未葬而不弔吾喪而不假道是死吾君而¶
#<md:CK-KZ_JY143_03p083b>¶
<pb:YP-C_JY143_11xuji-07-0083b>¶
弱吾孤也請擊之襄公許諾先軫舉兵而與秦師遇於殽大破¶
之擒其三軍以歸穆公聞之素服廟臨以說於眾(說解)故老子曰¶
知而不知尚矣不知而知病也齊王后死王欲置后而未定使¶
羣臣議薛公欲中王之意(薛公田嬰也)因獻十珥而美其一旦日因¶
問美珥之所在因勸立以爲王后齊王大說遂尊重薛公故人¶
主之意欲見於外則爲人臣之所制故老子曰塞其兌閉其門¶
終身不勤盧敖游乎北海盧(敖燕人秦始皇召以爲博士使求神仙亡而不反也)經乎太¶
陰入乎玄闕(太陰北方也玄闕北方之山也)至於蒙穀之上(蒙穀山名)見一士焉深¶
目而玄鬢淚注(涙水)而鳶肩豐上而殺下軒軒然方迎風而舞顧¶
見盧敖慢然下其臂(慢然止舞也)遯逃乎碑(匿於碑陰)盧敖就而視之方¶
#<md:CK-KZ_JY143_03p084a>¶
<pb:YP-C_JY143_11xuji-07-0084a>¶
倦龜殻(楚人謂倨爲倦龜殻龜甲也)而食蛤梨(蛤梨海蚌)盧敖與之語曰唯敖爲¶
背羣離黨窮觀於六合之外者非敖而已乎敖幼而好游至長¶
不渝周行四極唯北陰之未闚今卒睹夫子於是子殆可與敖¶
爲友乎若士者齤(音拳)然而笑曰嘻子中州之民甯肯而遠至此¶
此猶光乎日月(言太陰之地尚見日月也)而載列星陰陽之所行四時之所¶
生其比夫不名之地猶窔奧也(言我所游不可字名之地以盧敖而所行比之則如穾奧奧室¶
中也)若我南游乎岡㝗之野北息乎沉墨之鄉西窮冥冥之黨東¶
開鴻濛之光此其下無地而上無天聽焉無聞視焉無昫此其¶
外猶有汰沃之汜(汰沃四海子天之際水流聲也汜涯也)其餘一舉而千萬里(千萬¶
里汰汜之外也)吾猶未能之在(吾尚未至此地)今子游始於此乃語窮觀豈不¶
#<md:CK-KZ_JY143_03p084b>¶
<pb:YP-C_JY143_11xuji-07-0084b>¶
亦遠哉然子處矣吾與汗漫期於九垓之外(汗漫不可知之也九垓九天之外)¶
吾不可以久駐若士舉臂而竦身遂入雲中盧敖仰而視之弗¶
見乃止駕(止其所駕之車)止柸治(楚人謂恨不得爲柸治也)悖若有喪也曰吾比夫¶
子猶黃鵠與蠰蟲也(蠰蟲蟲之幼也)終日行不離咫尺(八寸爲咫十寸爲尺)而自¶
以爲遠豈不悲哉故莊子曰小人不及大人小知不及大知朝¶
菌不知晦朔(朝菌朝生暮死之蟲也生水上狀似蠶蛾一名孳母海南謂之蟲邪)蟪蛄不知春秋¶
(蟪蛣貂蟟)此言明之有所不見也季子治亶父三年(季子子賤)而巫馬期¶
絻衣短褐(巫馬期孔子弟子也)易容貌往觀化焉(易服而往微以視之)見夜魚釋之¶
巫馬期問焉曰凡子所爲魚者欲得也今得而釋之何也漁者¶
對曰季子不欲人取小魚也(古者魚不盈尺不上俎也)所得者小魚是以釋¶
#<md:CK-KZ_JY143_03p085a>¶
<pb:YP-C_JY143_11xuji-07-0085a>¶
之巫馬期歸以報孔子曰季子之德至矣使人闇行若有嚴刑¶
在其側者季子何以至於此孔子曰邱嘗問之以治言曰誡於¶
此者刑於彼季子必行此術也故老子曰去彼取此罔兩問於¶
景(罔兩水之精物也景日月水光晷也)曰昭昭者神明也(罔兩恍惚之物見景光明以爲神也)景曰¶
非也罔兩曰子何以知之景曰扶桑受謝日照宇宙(扶桑日所出之木也¶
受謝扶桑受日旦澤出之也)炤炤之光輝燭四海闔戸塞牖則無由入矣若¶
神明四通並流無所不及上際於天下蟠於地化育萬物而不¶
可爲象俛仰之間而撫四海之外照照何足以明之故老子曰¶
天下之至柔馳騁天下之至堅光耀問於無有(光耀可見而無有至虛者)曰¶
子果有乎其果無有乎(有形生於無形何以能生物故問果有乎其無有也)無有弗應也¶
#<md:CK-KZ_JY143_03p085b>¶
<pb:YP-C_JY143_11xuji-07-0085b>¶
光耀不得問而就視其狀貌冥然忽然視之不見其形聽之不¶
聞其聲搏之不可得望之不可極也光耀曰貴矣哉孰能至於¶
此乎予能有無矣未能無無也(言我能使形不可得未能殊無形也)及其爲無無¶
又何從至於此哉故老子曰無有入於無間吾是以知無之有¶
益也白公勝慮亂(白公將爲父復讎起兵亂因思慮之也)罷朝而立到杖策錣(音針)¶
上貫頤(策馬捶端有針以刺馬謂之錣到杖策故錣貫頤也)血流至地而弗知也鄭人聞¶
之曰頤之忘將何不忘哉(白公之父死鄭預故懼之也)此言精神之越於外¶
智慮之蕩於內則不能漏理其形也(漏補空也)是故神之所用者遠¶
則所遺者近也(近謂身也)故老子曰不出戸知天下不窺牖以見天¶
道其出彌遠其知彌少此之謂也秦始皇帝得天下恐不能守¶
#<md:CK-KZ_JY143_03p086a>¶
<pb:YP-C_JY143_11xuji-07-0086a>¶
發邊戍築長城修關梁設障塞具傳車置邊吏然劉氏奪之若¶
轉閉錘(閉錘格也上之錘所以編薄席反覆之易)昔武王伐紂破之牧野乃封比干¶
之墓表商容之閭柴箕子之門(紂死箕子亡之朝鮮舊居空故柴護之)朝成湯之¶
廟發鉅橋之粟散鹿臺之錢破鼓折抱弛弓絶絃去舍露宿以¶
示平易解劍帶笏以示無仇於此天下歌謠而樂之諸候執弊¶
相朝三十四世不奪故老子曰善閉者無關鍵而不可開也善¶
結者無繩約而不可解也尹需學御三年而無得焉私自苦痛¶
常寢想之(寢堅思之)中夜夢受秋駕於師(秋駕善御之術)明日往朝師望之¶
謂之曰吾非受道於子也恐子不可予也今日教子以秋駕尹¶
需反走北面再拜曰臣有天幸今夕固夢受之故老子曰致虛¶
#<md:CK-KZ_JY143_03p086b>¶
<pb:YP-C_JY143_11xuji-07-0086b>¶
極守靜篤萬物并作吾以觀其復也昔孫叔敖三得令尹無喜¶
志三去令尹無憂色延陵季子吳人願一以爲王而不肯許由¶
讓天下而弗受晏子與崔杼盟臨死地不變其儀此皆有所遠¶
通也精神通於死生則物孰能惑之荆有佽非得寶劍於干隊¶
(干音寒干國在今臨淮出寶劍蓋爲莫邪洞鄂之形也)還反度江至於中流陽侯之波兩¶
蛟俠繞其舩(蛟龍屬也魚漏二千五百斤蛟未爲之主也)佽非謂枻舩者(枻櫂)曰嘗有¶
如此而得活者乎對曰未嘗見也於是佽非瞑目勃然攘臂拔¶
劍曰武士可以仁義之禮說也不可劫而奪也此江中之腐肉¶
朽骨弃劍而已余有奚愛焉赴江刺蛟遂斷其頭舩中人盡活¶
風波畢除荆爵爲執圭孔子聞之曰夫善載腐肉朽骨弃剱者¶
#<md:CK-KZ_JY143_03p087a>¶
<pb:YP-C_JY143_11xuji-07-0087a>¶
佽非之謂乎故老子曰夫唯無以生爲者是賢於貴生焉齊人¶
湻于髠以從說魏王魏王辯之約車十乘將使荆辭而行人以¶
爲從未足也復以衡說其辭若然(從說說諸候之計當相從也衡說從之非是當橫更計也)¶
魏王乃止其行而疏其身失從心志而有不能成衡之事是其¶
所以固也夫言有宗事有本失其宗本技能雖多不若其寡也¶
故周鼎著倕而使齕其指先王以見大巧之不可也故愼子曰¶
匠人知爲門能以門(愼子名到齊人)所以不知門也(不知門之要也)故必杜然¶
後能門(門之要在門外)墨者有田鳩者(田鳩學墨子之術也)欲見秦惠王約車申¶
轅(申束)留於秦周年不得見客有言之楚王者往見楚王楚王甚¶
悅之予以節使於秦至因見予之將軍之節惠王而說之出舍¶
#<md:CK-KZ_JY143_03p087b>¶
<pb:YP-C_JY143_11xuji-07-0087b>¶
喟然而歎告從者曰吾留秦三年不得見不識道之可以從楚¶
也物故有近之而遠遠之而近者故大人之行不掩以繩(掩猶憚也)¶
至所極而已矣此所謂筦子梟飛而維繩者(言爲士者上下無常進退無恒不可¶
繩也以喻飛梟從下繩維之而欲翱翔則不可也)豐水之深千仞而不受塵垢投金鐵¶
鍼焉則形見於外非不深且清也魚鼈龍蛇莫肯之歸也是故¶
石上不生五穀秃山不游麋鹿無所陰蔽隱也昔趙文子問於¶
叔向曰晉六將軍其孰先亡乎(六將軍韓魏趙范中行知伯也)對曰中行知氏¶
文子曰何乎對曰其爲政也以苛爲察以切爲明以刻下爲忠¶
以計多爲功譬之猶廓革者也廓之大則大矣裂之道也故老¶
子曰其政悶悶其民純純其政察察其民缺缺景公謂太卜曰¶
#<md:CK-KZ_JY143_03p088a>¶
<pb:YP-C_JY143_11xuji-07-0088a>¶
子之道何能對曰能動地(動震)晏子往見公公曰寡人問太卜曰¶
子之道何能對曰能動地地可動乎晏子默然不對出見太卜¶
曰昔吾見句星在房心之間地其動乎(句星客星也駟房句星守房心則地動也)太¶
卜曰然晏子出太卜走往見公曰臣非能動地地固將動也田¶
子陽聞之(田子陽齊臣也)曰晏子默然不對者不欲太卜之死往見太¶
卜者恐公之欺也晏子可謂忠於上而惠於下矣故老子曰方¶
而不割廉而不劌魏文侯觴諸大夫於曲陽飲酒酣文侯喟然¶
嘆曰吾獨無豫讓以爲臣子(豫讓事知伯而死其難故文侯思以爲臣)蹇重舉白而¶
進之(蹇重文侯臣也舉白進酒)曰請浮君(浮猶罰也以酒罰君也)君曰何也對曰臣聞¶
之有命之父母不知孝子有道之君不知忠臣夫豫讓之君亦¶
#<md:CK-KZ_JY143_03p088b>¶
<pb:YP-C_JY143_11xuji-07-0088b>¶
何如哉(豫讓相其君而君見殺亦何如不足貴也)文侯受觴而飲釂不獻(釂盡)曰無管¶
仲鮑叔以爲臣故有豫讓之功故老子曰國家昏亂有忠臣孔¶
子觀桓公之廟(桓公魯君也)有器焉謂之宥巵(宥在坐右)孔子曰善哉乎¶
得見此器顧曰弟子取水¶
水至灌之其中則正(中水半巵中也)其盈則¶
覆孔子造然革容曰善哉持盈者乎子貢在側曰請問持盈曰¶
揖而損之曰何謂揖而損之曰夫物盛而衰樂極則悲日中而¶
移月盈而虧是故聰明叡知守之以愚多聞博辯守之以儉武¶
力毅勇守之以畏富貴廣大守之以陋德施天下守之以讓此¶
五者先王所以守天下而弗失也反此五者未嘗不危也故老¶
子曰保此道者不欲盈夫唯不盈故能弊而不新成武王問太¶
#<md:CK-KZ_JY143_03p089a>¶
<pb:YP-C_JY143_11xuji-07-0089a>¶
公曰寡人伐紂天下是臣殺其主而下伐其上也吾恐後世之¶
用兵不休鬪爭不已爲之奈何太公曰甚善王之問也夫未得¶
獸者唯恐其創之小也(獵禽恐之能殺故恐其創小也)已得之惟恐傷肉之多¶
也王若欲久持之則塞民於兌(兌耳目鼻口也老子曰塞其兌也)道全爲無用¶
之事煩擾之教彼皆樂其業供其情昭昭而道冥冥於是乃去¶
其瞀而載之木(瞀被髮也水騖鳥冠也知文者冠鶩)解其劍而帶之笏爲三年之¶
喪令類不蕃高辭卑讓使民不爭酒肉以通之竽瑟以娛之鬼¶
神以畏之繁文滋禮以弇其質厚葬久喪以亶(音丹)其家含珠鱗¶
施綸組以貧其財深鑿高壟以盡其力家貧族少慮患者貧以¶
此移風可以持天下弗失故老子曰化而欲作吾將鎮之以無¶
#<md:CK-KZ_JY143_03p089b>¶
<pb:YP-C_JY143_11xuji-07-0089b>¶
名之樸也¶
** 氾論訓上(博說世間古今得失以道爲化大歸於一故曰氾論因以題篇)¶
古者有鍪而綣領以王天下者矣(古者蓋三皇以前也鍪頭著兜鍪帽言未知制冠也綣領¶
皮衣屈而紩之如今胡家韋襲反摺以爲領也一說鍪放髮也綣繞頸而已皆無飾)德生而不辱(刑楷不用也)¶
予而不奪(予予無財也不奪無所徵求於民也)天下不非其服同懷其德(非猶譏呵也懷¶
歸也)當此之時陰陽和平風雨時節萬物蕃息(政不虐生無夭折)烏鵲之¶
巢可俯而探也禽獸可羈而從也(從猶牽也)豈必褒衣博帶句襟委¶
章甫哉(褒衣謂方與之衣如今吏人之左衣也博帶大帶詩云垂帶若厲句襟今之曲領曲領褎衣也委委貌冠章甫¶
亦冠之名也)古者民澤處復穴(處居也復穴重窟一說穴毁隄防崖岸之中以爲窟室也)冬日則¶
不勝霜雪夏日則不勝暑熱昏蝱(蝱讀詩云言來其𦯶之𦯶也)聖人乃作(作起¶
#<md:CK-KZ_JY143_03p090a>¶
<pb:YP-C_JY143_11xuji-07-0090a>¶
也)爲之築土構木以爲宮室(構架也謂材木相乘架也)上棟下宇以蔽風雨¶
(棟屋椽也宇屋之垂)以避寒暑而百姓安之(安樂也)伯余之初作衣也(伯余黃帝¶
臣也世本曰伯余制衣裳一曰伯余黃帝)緂麻索縷手經指挂其成猶網羅(緂銳索功也緂¶
讀恬然不動之恬)後世爲之機杼勝複以便其用而民得以揜形御寒¶
(揜蔽御止)古者剡耜而耕摩蜃而耨(剡利也耜臿屬也蜃大蛤摩令利用之耨耨除苗穢也)木¶
鉤而樵抱甀而汲(鉤鎌也鉤讀濟陰句陽之句樵薪蒸甀武今兖州曰小武爲甀幽州曰瓦也)民勞¶
而利薄後世爲之耒耜耰鋤斧柯而樵桔臯而汲(耰讀曰優椓塊椎也三輔¶
謂之儓所以覆種也)民逸而利多焉古者大川名谷衝絶道路不通往來¶
也乃爲窬木方版以爲舟航(窬空也方並也舟相連爲航也)故地勢有無得相¶
委輸(運所有輸所無)乃爲靻蹻而超千里肩負儋之勤也(靻蹻靻靸也勤勞也)而¶
#<md:CK-KZ_JY143_03p090b>¶
<pb:YP-C_JY143_11xuji-07-0090b>¶
作爲之楺輪建輿駕馬服牛民以致遠而不勞(代負儋故不勞也)爲鷙¶
禽猛獸之害傷人而無以禁御也而作爲之鑄金鍛鐵以爲兵¶
刃猛獸不能爲害(以兵刃備之故不得爲人害也)故民迫其難則求其便困其¶
患則造其備人各以其所知去其所害就其所利常故不可循¶
器械不可因也(循隨也當時之可改則改之故曰不可也)則先王之法度有移易者¶
矣古之制婚禮不稱主人(當婚者之身不稱其名也稱諸父兄師友)舜不告而娶非¶
禮也(堯知舜賢以二女妻舜不告父父頑常欲殺舜舜知告則不得娶也不孝莫大於無後故孟子曰舜不告猶告可)¶
立子以長文王舍伯邑考而用武王非制也禮三十而娶(三十而娶¶
者陰陽未分時俱生於子男從子數左行三十年立於巳女從子數右行二十年亦立於巳合夫婦故聖人因是制禮使男三¶
十而娶女二十而嫁共男子自巳數左行十得寅故人十月而生於寅故男子數從寅起女自巳數右行得申亦十月而生於¶
#<md:CK-KZ_JY143_03p091a>¶
<pb:YP-C_JY143_11xuji-07-0091a>¶
申故女子數從申起也伯邑考武王兄廢長立聖以庶代嫡聖人之權耳)文王十五而生武王非法¶
也(𡻕星十二𡻕而周天天道十二而備故國君十二𡻕而冠冠而娶十五生子重國嗣也不從故制也上句言之宜伯邑考¶
娶也)夏后氏殯於阼階之上(禮飯於牖下小歛於戸內大歛於阼階在牀曰尸在棺曰柩殯於賓位祖¶
於庭葬於墓也於阼階猶在主位未忍以賓道遠之)殷人殯於兩楹之間(楹柱也記曰殷殯之於堂上兩¶
柱之間賓主共)周人殯於西階之上(蓋以賓道遣之)此禮之不同者也有虞氏¶
用瓦棺(有虞氏舜世也瓦棺陶瓦也)夏后氏聖周(夏后氏禹世無棺槨以瓦廣二尺長四尺側身累之¶
以蔽土曰聖周也)殷人用槨(用栢爲槨厚之宜以棺爲制也)周人牆置翣此葬之不同¶
者也(周人兼用棺槨故牆設翣狀如今要扇畫文插置棺車箱以爲飾多少之差各從其爵命之數也)夏后氏¶
祭於闇(於室中中夜祭之也)殷人祭於陽(於堂上日平且祭也)周人祭於日出以朝¶
(於日出時祭於庭中朝者庭也)此祭之不同者也堯大章(堯樂也)舜九韶(舜樂也書曰簫¶
#<md:CK-KZ_JY143_03p091b>¶
<pb:YP-C_JY143_11xuji-07-0091b>¶
韶九成是也)禹大夏(禹樂也)湯大濩(湯樂也)周武象(武王樂也)此樂之不同者¶
也故五帝異道而德覆天下三王殊事而名施後世此皆因時¶
變而制禮樂者譬猶師曠之施瑟柱也所推移上下者無寸尺¶
之度而靡不中音故通於禮樂之情者能作音有本主於中而¶
以知榘彠之所周者也(榘方也彠度法)也魯昭公有慈母而愛之死爲¶
之練冠故有慈母之服(慈母者父所命養己者比大夫之妾士之妻謂之女母禮爲緦麻三月昭公獨¶
練言其記禮之所由興也)陽侯殺蓼侯而竊其夫人故大饗廢夫人之禮(陽侯¶
陽陵國侯也蓼侯皋陶之後偃姓之國侯也今在廬江古者大饗飲酒君執爵夫人執豆陽侯見蓼侯夫人美艷因殺蓼侯而¶
娶夫人由是廢致夫人之禮記所由廢也)先王之制不宜則廢之末世之事善則著¶
之是故禮樂未始有常也故聖人制禮樂而不制於禮樂(聖人能作¶
#<md:CK-KZ_JY143_03p092a>¶
<pb:YP-C_JY143_11xuji-07-0092a>¶
禮樂不爲禮樂所制)治國有常而利民爲本(本要)政教有經而令行爲上(經常¶
也上最也)苟利於民不必法古苟周於事不必循舊(舊常也傳曰舊不必良舊或作¶
咎也)夫夏商之衰也不變法而亡(亡謂桀紂)三代之起也不相襲而王¶
(三代禹湯武也襲因也)故聖人法與時變禮與俗化(化易)衣服器械各便其¶
用法度制令各因其宜故變古未可非而循俗未足多也(循隨也俗¶
常也)百川異源而皆歸於海(以海爲宗)百家殊業而皆務於治(業事也以治爲¶
要也)王道缺而詩作(詩所以刺王道)周室廢禮義壞而春秋作(春秋所以絶不由禮¶
義也)詩春秋學之美者也皆衰世之造也儒者循之以教導於世¶
豈若三代之盛哉以詩春秋爲古之道而貴之又有未作詩春¶
秋之時失道之缺也不若道其全也誦先王之詩書不若聞得¶
#<md:CK-KZ_JY143_03p092b>¶
<pb:YP-C_JY143_11xuji-07-0092b>¶
其言聞得其言不若得其所以言(聞聖人之言不如得其未言時本意)得其所以¶
言者言弗能言也(聖人所言不妙凡人雖得之口不能以言)故道可道者非常道也¶
(常道深隱幽冥不可道也猶聖人之言微妙不可言)周公事文王也行無專制(專獨制斷)事無¶
由己(請以後行)身若不勝衣言若不出口有奉持於文王洞洞屬屬¶
如將不能恐失之(洞洞屬屬婉順貌也而將不能勝之恐失之愼至也洞讀挻桐之桐屬讀犁𢺡之𢺡也)¶
可謂能子矣武王崩成王幼少周公繼文王之業履天子之籍¶
聽天下之政(籍圖籍也政治也籍或作阼也)平夷狄之亂(夷狄滑夏平除之也)誅管蔡之¶
罪(蔡叔周公兄也管叔周公弟也二叔監殷而導紂子祿父爲流言欲以亂周周公誅之爲國故也傳曰大義滅親也)負¶
扆而朝諸侯(負背也扆戸牖之間也言南面也)誅賞制斷無所顧問(決之於心)威動¶
天地聲懾海內(懾服也服四海之內)可謂能武矣成王旣壯周公屬籍致¶
#<md:CK-KZ_JY143_03p093a>¶
<pb:YP-C_JY143_11xuji-07-0093a>¶
政北面委質而臣事之(以圖籍付屬成王致猶歸北面委玉帛之質執臣之禮也)請而後爲¶
復而後行(每事必請復白)無擅恣之志無伐矜之色(不自伐其功勞也不自矜大其善也)¶
可謂能臣矣故一人之身而三變者所以應時矣何况乎君數¶
易世國數易君人以其位達其好憎(人人以其寵位行其所好憎其所憎也)以其¶
威勢供嗜欲而欲以一行之禮一定之法應時偶變其不能中¶
權亦明矣(一行之禮非隨時禮也一定之法非隨時法也故曰不能中權權則因事制宜不失中道也)故聖¶
人所由曰道所爲曰事道猶金石一調不更事猶琴瑟每絃改¶
調(金石鐘聲也故曰調而不更琴瑟絃有數急往有前卻故調事亦如之也)故法制禮義者治人之¶
具也而非所以爲治也(言法制禮義可以爲治之基耳非所以爲治治在其人之德猶弓矢射之具也¶
非能必中也中在其人之功也)故仁以爲經義以爲紀此萬世不更者也若乃¶
#<md:CK-KZ_JY143_03p093b>¶
<pb:YP-C_JY143_11xuji-07-0093b>¶
人考其身才而時省其用雖日變可也(言人能考度其才時省其行擇其善者而崇用¶
之不必循常故曰雖曰變可也唯仁義不可改故萬世不更矣)天下豈有常法哉(隨其時於其宜)當於¶
世事得於人理順於天地祥於鬼神則可以正治矣(當合也祥順也)古¶
者人醕工龐商撲女重(醇厚不虛華也工龐氣堅緻也商撲不爲詐也女重貞正無邪也)是以¶
政教易化風俗易移也今世德益衰民俗益薄欲以樸重之法¶
治旣弊之民是猶無鏑銜橜策錣而御馯馬也(鏑銜口中央鐵大如雞子中黃¶
所制馬口也鍛揣頭箴也馯馬突馬也)昔者神農無制令而民從(無制令結繩以治之)唐虞¶
有制令而無刑罰(有制令煥乎其有文章也其政常仁義民無犯法干誅故曰無刑也)夏后氏不¶
負言(言而信也)殷人誓(以言語要誓亦不違)周人盟(有事而會不協而盟盟者殺牲歃血以爲信也)逮¶
至當今之世(謂淮南王作此書時)忍訽而輕辱貪得而寡羞欲以神農之¶
#<md:CK-KZ_JY143_03p094a>¶
<pb:YP-C_JY143_11xuji-07-0094a>¶
道治之則其亂必矣伯成子高辭爲諸侯而耕天下高之(伯成子高¶
蓋堯時人也訽讀夏后之后也)今之時人辭官而隱處爲鄉邑之下豈可同哉¶
古之兵弓劍而已矣槽柔無擊脩戟無别(槽柔木矛也無擊無鐵刃也刺鋒也槽讀¶
領如蠐螬之螬也)晩世之兵隆衝以攻渠幨以守(隆高也衝所以臨敵城衝突壞之渠漸也¶
一曰渠甲名也國語曰奉文渠之甲是也幨幰所以禦矢也)連弩以射銷車以鬪(連車弩通一絃以牛¶
挽之以刃著左右爲機開發之曰銷車銷讀絙綃之綃也)古之伐國不殺黃口不獲二毛(黃口¶
幼也二毛有白髮)於古爲義於今爲笑古之所以爲榮者(伯成子高)今之所¶
以爲辱也(爲鄉邑之下也)古之所以爲治者今之所以爲亂也夫神農¶
伏羲不施賞罰而民不爲非然而立政者不能廢法而治民¶
(不能及神農伏羲)舜干戚而服有苗(舜之初有苗叛舜執干戚而舞於兩階之間有苗服從之以德化懷¶
#<md:CK-KZ_JY143_03p094b>¶
<pb:YP-C_JY143_11xuji-07-0094b>¶
來也)然而征伐者不能釋甲兵而制彊暴(不能及舜)由此觀之法度者¶
所以論民俗而節緩急也器械者因時變而制宜適夫聖人作¶
法而萬物制焉(制猶從也)賢者立禮而不肖者拘焉(拘猶檢也)制法之民¶
不可與遠舉拘禮之人不可使應變耳不知清濁之分者不可¶
令調音心不知治亂之源者不可令制法必有獨聞之耳獨見¶
之明然後能擅道而行矣夫殷變夏周變殷春秋變周(變改)三代¶
之禮不同何古之從大人作而弟子循(循隨)知法治所由生則應¶
時而變不知法治之源雖循古終亂今世之法籍與時變禮義¶
與俗易爲學者循先襲業據籍守舊教以爲非此不治是猶持¶
方枘而周員鑿也欲得宜適致固焉則難矣今儒墨者稱三代¶
#<md:CK-KZ_JY143_03p095a>¶
<pb:YP-C_JY143_11xuji-07-0095a>¶
文武而弗行是言其所不行也(不能行但言之而已)非今時之世而弗改¶
是行其所非也稱其所是行其所非是以盡日極慮而無益於¶
治勞形竭智而無補於主也今夫圖工好畫鬼魅而憎圖狗馬¶
者何也鬼魅不世出而狗馬可日見也夫存危治亂非智不能¶
道而先稱古雖愚有餘故不用之法聖王弗行不驗之言聖王¶
弗聽(聽受)天地之氣莫大於和(和故能生萬物)和者陰陽調日夜分而生¶
物春分而生秋分而成生之與成必得和之精(精氣)故聖人之道¶
寬而栗嚴而温柔而直猛而仁(言剛柔寬猛相濟也)太剛則折太柔則卷¶
聖人正在剛柔之間乃得道之本(本源也)積陰則沉積陽則飛陰¶
陽相接乃能成和夫繩之爲度也可卷而伸也引而伸之可直¶
#<md:CK-KZ_JY143_03p095b>¶
<pb:YP-C_JY143_11xuji-07-0095b>¶
而晞(晞望)故聖人以身體之(體行)夫脩而不橫短而不窮直而不剛¶
久而不忘者其唯繩乎故恩推則懦懦則不威(推猶移也)嚴推則猛¶
猛則不和愛推則縱縱則不令(縱放)刑推則虐虐則無親(虐害也喜害人¶
人無親之)昔者齊簡公釋其國家之柄而專任大臣(簡公悼公陽生之子任也一德¶
不解曰簡大臣陳成子也)將相攝威擅勢私門成黨而公道不行(黨羣)故使陳¶
成田常鴟夷子皮得成其難(難殺簡公之難)使呂氏絶祀(太公姓呂簡公其後也絶¶
祀陳氏代之)而陳氏有國者此柔懦所生也鄭子陽剛毅而好罰(子陽¶
鄭君也一曰鄭相)其於罰也執而無赦舍人有折弓者畏罪而恐誅則¶
因猘狗之驚以殺子陽(舍人家臣也國人逐猘狗以亂擾舍人因之以殺子陽畏其嚴也)此剛¶
猛之所致也今不知道者見柔懦者侵則矜爲剛毅見剛毅者¶
#<md:CK-KZ_JY143_03p096a>¶
<pb:YP-C_JY143_11xuji-07-0096a>¶
亡則矜於爲柔懦此本無主於中而見聞舛馳於外者也(舛乖)故¶
終身而無所定趨(安定也趨歸也)譬猶不知音者之歌也濁之則鬱而¶
無轉(鬱湮也轉讀傳譯之傳也)清之則燋而不謳(憔悴也謳和也)及至韓娥秦青嶭¶
談之謳(三人皆善謳)侯同曼聲之歌(二人善歌一曰曼長)憤於志積於內盈而¶
發音則莫不比於律而和於人心何則中有本主以定清濁不¶
受於外而自爲儀表也今夫盲者行於道人謂之左則左謂之¶
右則右遇君子則易道遇小人則陷溝壑何則目無以接物也¶
見故魏兩用樓翟吳起而亡西河(魏文侯任撲翟吳起不用他賢秦伐喪其西河之地)湣¶
王專用淖齒而死於東廟(湣讀汶水之汶湣王田常之後代呂氏爲齊侯也春秋之後僭號稱王淖¶
齒楚將奔齊爲臣泯王無道淖齒殺之擢其筋懸廟門之梁三日死見戰國策也)無術以御之也文王¶
#<md:CK-KZ_JY143_03p096b>¶
<pb:YP-C_JY143_11xuji-07-0096b>¶
兩用呂望召公奭而王(呂望太公呂尚也善用兵謀奭召康公善理民物有甘棠之歌也)楚莊¶
王專任孫叔敖而霸有術以御之也(孫叔敖楚大夫薳賈伯盈子或曰童子也任其賢故¶
致於霸也)夫弦歌鼓舞以爲樂盤旋揖讓以修禮厚塟久喪以送死¶
孔子之所立也而墨子非之(非猶譏也)兼愛上賢右鬼非命墨子之¶
所立也而楊子非之(兼三老五更是以兼愛選士大射是以上賢宗祀嚴父是以右鬼右猶尊也順四時¶
而行是以非命皆楊子所不貴故非也)全性保眞不以物累形楊子之所立也而¶
孟子非之(全性保眞謂不拔骭毛以利天下弗爲不以物累己身形也孟子受業於子思之門成唐虞三代之德叙¶
詩書孔子之意塞楊墨淫辭故非之也)趨捨人異各有曉心故是非有處得其處¶
則無非失其處則無是丹穴太蒙反踵空同大夏北戸奇肱修¶
股之民是非各異習俗相反(丹穴南方當日下之地太蒙四方日所入處也反踵國名其人南行¶
#<md:CK-KZ_JY143_03p097a>¶
<pb:YP-C_JY143_11xuji-07-0097a>¶
武迹北面空同戴勝極下之地大夏在西方其户在南方奇肱修股之民在西南方凡此八者皆九州之外八寅之域者也)¶
君臣上下夫婦父子有以相使也此之是非彼之是也此之非¶
非彼之非也(此近諭諸華也彼遠諭八寅也於諸華之所是八寅之所非而廢也於諸華所非八寅所是而行也)¶
譬若斤斧椎鑿之各有所施也(施宜)禹之時以五音聽治(禹顓頊後五世¶
鯀之子也名文命受禪成功曰禹五音宮商角徵羽也)懸鐘鼓磬鐸置鞀以待四方之士¶
爲號曰教寡人以道者擊鼓(道和陰陽鼓一聲以調五音故擊之)論寡人以事者¶
振鐸(鐸鈴金口木舌合爲音聲事者非一品故振之)語寡人以憂者擊磬(磬石也聲急憂亦急務故¶
擊磬)有獄訟者搖鞀(獄亦訟訟一辯於事故取小鞀摇)當此之時一饋而十起一¶
沐而三捉髮(饋者食也)以勞天下之民(勞猶憂也勞讀勞來之勞也)此而不能達¶
善效忠者則才不足也(當此之時不能達其善效致其忠自爲無有其才也)秦之時高爲¶
#<md:CK-KZ_JY143_03p097b>¶
<pb:YP-C_JY143_11xuji-07-0097b>¶
臺榭大爲苑囿遠爲馳道鑄金人(秦皇帝二十六年初兼天下有長人見於臨洮其高五丈¶
足迹六尺放寫其形鑄金人以象之翁仲君何是也)發適戍入芻槀(戍守長城也入芻稾之稅以徘供國用也)¶
頭會箕賦輸於少府(頭會隨民口數人青其稅箕賦似箕然斂民財多取意也少府官名如今司農)丁¶
壯丈夫西至臨洮狄道(臨洮壟西之縣洮水出北狄道漢陽之縣是也)東至會稽浮石¶
(會稽山名也浮石隨水高下言不没皆在遼西界一說會稽山在太山下封於太山禪於會稽是也會稽或作滄海)南至¶
豫章桂林(豫章豫章郡桂林鬱林郡也)北至飛狐陽原(飛狐蓋在代郡南飛狐山也陽原蓋在太¶
原或曰代郡廣昌東五阮門是也)道路死人以溝量(言滿溝也)當此之時忠諫者謂¶
之不祥而道仁義者謂之狂逮至高皇帝存亡繼絶(漢高祖劉季也)舉¶
天下之大義身自奮袂執銳以爲百姓請命於皇天(執利兵伐無道以求¶
百姓之命祈之於皇天也)當此之時天下雄隽豪英暴露於野澤(才過千人爲隽百人¶
#<md:CK-KZ_JY143_03p098a>¶
<pb:YP-C_JY143_11xuji-07-0098a>¶
爲豪萬人爲英也)前蒙矢石而後墮谿壑出百死而紿一生以爭天下¶
之權(墮入也紿至也紿讀仍代之代也)奮武厲誠以決一旦之命當此之時豐¶
衣博帶而道儒墨者以爲不肖(言尚武也)逮至暴亂已勝(勝暴亂也)海內¶
大定繼文之業立武之功(繼文王受命之業武王誅無道之功)履天子之圖籍造¶
劉氏之貌冠(高祖於新豐下作竹皮冠也之曰委貌冠)總鄒魯之儒墨通先聖之遺¶
教戴天子之旗乘大路建九斿撞大鐘擊鳴鼓奏咸池揚干戚¶
(周禮天子五路大路上路也王者功成作樂故撞鐘擊鼓咸池黃帝樂也干楯也戚斧也春夏舞者所執)當此之時¶
有立武者見疑(疑怪也)一世之間而文武代爲雌雄有時而用也¶
今世之爲武者則非文也爲文者則非武也文武更相非而不¶
知時世之用也此見隅曲之一指而不知八極之廣大也(隅曲室中¶
#<md:CK-KZ_JY143_03p098b>¶
<pb:YP-C_JY143_11xuji-07-0098b>¶
之區隅言狹小八極八方之極言廣大也)故東面而望不見西牆南面而視不覩北¶
方唯無所嚮者則無所不通(無所向則可以見四方故曰無所不通)國之所以存¶
者道德也(道德施行民說其化故國存也)家之所以亡者理塞也(理道)堯無百戸¶
之郭舜無置錐之地以有天下禹無十人之眾湯無七里之分¶
以王諸侯文王處岐周之間也地方不過百里而立爲天子者¶
有王道也(堯舜禹湯文王皆王有天下孟子曰以德行仁者身王不待亦是也)夏桀殷紂之盛也¶
人跡所至舟車所通莫不爲郡縣然而身死人手而爲天下笑¶
者有亡形也(孟子曰惡死亡樂不仁不仁必死亡故曰有亡形也)故聖人見化以觀其徵¶
(徵成)德有盛衰風先萌焉(風氣也萌見也有盛德者謂文王也伯夷太公先見之有衰德者謂桀太史令¶
終古及向藝先去之也)故得王道者雖小必大(湯武是也)有亡形者雖成必敗¶
#<md:CK-KZ_JY143_03p099a>¶
<pb:YP-C_JY143_11xuji-07-0099a>¶
(桀紂是也)夫夏之將亡太史令終古先奔於商三年而桀乃亡(湯滅之也)¶
殷之將敗也太史令向藝先歸文王期年而紂乃亡(武王滅之)故聖¶
人之見存亡之迹成敗之際也非乃鳴條之野甲子之日也(湯伐¶
桀禽於鳴條武王誅紂以甲子尅之)今謂彊者勝則度地計眾富者利則量粟稱¶
金若此則千乘之君無不霸王者而萬乘之國無不破亡者矣¶
存亡之迹若此其易知也愚夫惷婦皆能論之(惷亦愚無智之貌也)趙襄¶
子以晉陽之城霸智伯以三晉之地擒(智伯智繇襄子無恤也三晉智氏兼有韓魏智¶
伯帥韓魏之君圍趙襄子於晉陽趙襄子使張孟談與韓魏通謀韓魏反而擊之大破智伯之軍獲其首以爲飲器故曰以三¶
晉之地擒也)湣王以大齊亡(爲淖齒所殺也)田單以卽墨有功(燕伐齊而滅之得七十城¶
唯卽墨未下田單以市吏率卽墨市民以擊燕師破之故能有功也)故國之亡也雖大不足恃(大猶¶
#<md:CK-KZ_JY143_03p099b>¶
<pb:YP-C_JY143_11xuji-07-0099b>¶
亡智伯是)道之行也雖小不可輕(湯以七十里文王以百里皆有天下故雖小不可輕也)由此¶
觀之存在得道而不在於大也(得道之君雖小爲善而能王天下故曰不在於大也)亡在¶
失道而不在於小也(無道之君雖小以爲惡無傷而弗革積必亡故曰不在於小也)詩云乃眷¶
西顧此惟與宅言去殷而遷於周也(紂治朝歌在東文王國於岐周在西天乃眷然顧西¶
土此唯居周言我宅也故曰去殷而遷於周也)故亂國之君務廣其地而不務仁義務¶
高其位而不務道德是釋其所以存而造其所以亡也故桀囚¶
於焦門而不能自非其所行(不自非行之惡)而悔不殺湯於夏臺(臺或作宮)¶
紂拘於宣室而不反其過(反悔)而悔不誅文王於羑里(悔恨也羑里今河內¶
湯陰是也羑古牖守)二君處彊大勢位脩仁義之道湯武救罪之不給何¶
謀之敢當(二君桀紂也當其君也彊大之勢不能自知所行之非也假令能修仁義之道則湯武不敢生誅之謀也)¶
#<md:CK-KZ_JY143_03p100a>¶
<pb:YP-C_JY143_11xuji-07-0100a>¶
若上亂三光之明下失萬民之心(三光日月星辰也失萬民心施民所惡也)雖微湯¶
武孰弗能奪也(言遭人能奪之不必湯武也)今不審其在己者而反備之於¶
人(言不愼行己之德而乃反備天下之人來誅也)天下非一湯武也殺一人則必有繼¶
之者也且湯武之所以處小弱而能以王者以其有道也桀紂¶
之所以處彊大而見奪者以其無道也今不行人之所以王者¶
而反益己之所以奪是趨亡之道也武王剋殷欲築宮於五行¶
之山(五行山今太行山也在河內野王縣北上黨關也)周公曰不可夫五行之山固塞¶
險阻之地也使我德能覆之則天下納其貢職者迴也(迴迂難也迴或¶
作固固必也)使我有暴亂之行則天下之伐我難矣(周公言我有暴亂之行則天下¶
當來伐我無爲於五行之山使天下來伐我者難也言其依德不恃險也)此所以三十六世而不奪¶
#<md:CK-KZ_JY143_03p100b>¶
<pb:YP-C_JY143_11xuji-07-0100b>¶
也周公可謂能持滿矣(滿滿而不溢也故曰能持滿也)昔者周書有言曰(周史之書)¶
上言者下用也下言者上用也(可否相濟)上言者常也(爲君常也)下言者¶
權也此存亡之術也(權謀也謀度事宜不失其道也)唯聖人爲能知權言而必¶
信期而必當天下之高行也直躬其父攘羊而子證之(直躬楚葉縣人¶
也葉公子高謂孔子曰吾黨有直躬者其父攘羊而子證之孔子曰吾黨之直者異於是父爲子隱子爲父隱直在其中矣凡¶
六畜自來而取之曰攘之)尾生與婦人期而死之(尾生魯人與婦人期於梁下水至溺死也)直而¶
證父信而溺死雖有直信孰能貴之夫三軍矯命過之大者也¶
秦穆公興兵襲鄭過周而東(以兵伐國不擊鼓密聲曰襲周者王城也公羊傳曰王城者河西周¶
也今河南縣也)鄭賈人弦高將西販牛道遇秦師於周鄭之間乃矯鄭¶
伯之命犒以十二牛賓秦師而卻之(非君命也而稱君命曰矯酒肉曰嚮牛羊曰犒芬其¶
#<md:CK-KZ_JY143_03p101a>¶
<pb:YP-C_JY143_11xuji-07-0101a>¶
指犒也秦師曰行千里而襲之遠主有備而師無繼不如還遂還師而去也故曰卻之)以存鄭國故事有¶
所至信反爲過誕反爲功(信爲過者尾生是誕爲功者弦高是也)何謂失禮而有¶
大功昔恭王戰於陰陵(恭王與晉厲戰於陰陵呂錡射於恭王中厥目而擒之過而能改故曰恭也)¶
潘尪養由基黃衰微公孫丙相與篡之(四子楚大夫篡晉取恭王衰讀繩之維微讀救¶
滅之救也)恭王懼而失體(威儀不如常坐不能起也)黃衰微舉足蹵其體恭王乃¶
覺怒其失禮奮體而起四大夫載而行(失禮謂舉足蹵君也)昔蒼吾繞娶¶
妻而美以讓兄此所謂忠愛而不可行者也(蒼吾繞孔子時人以妻美好推與其¶
兄於兄則愛矣而違親近曲顧之義故曰不可行也)是故聖人論事之扃曲直與之屈伸¶
偃仰無常儀表時屈時伸卑弱柔如蒲韋非攝奪也剛强猛毅¶
志厲青雲非本矜也以乘時應變也夫君臣之接屈膝卑拜以¶
#<md:CK-KZ_JY143_03p101b>¶
<pb:YP-C_JY143_11xuji-07-0101b>¶
相尊禮也至其迫於患也則舉足蹵其體天下莫能非也是故¶
忠之所在禮不足以難之也孝子之事親和顏卑體奉帶運履¶
(運正迴也)至其溺也則捽其髮而拯(拯升也出溺曰拯也)非敢驕侮以救其死¶
也故溺則捽父祝則名君(孟子曰嫂溺而不拯是豺狼也而况父兄乎故溺則拯之祝則名君周人¶
以諱事神敬至也)勢不得不然也此權之所設也故孔子曰可以共學¶
矣而未可以適道也(適之道仁義之善道)可與適道未可以立也(立德立功立言)¶
可以立未可與權權者聖人之所獨見也故忤而後合者謂之¶
知權(忤逆不合也權因事制宜權量輕重無常形勢能合醜反善合於宜適故聖人獨見之也)合而後舛者¶
謂之不知權不知權者善反醜矣故禮者實之華而僞之文也¶
方於卒迫窮遽之中也則無所用矣(無所用於禮也)是故聖人以文交¶
#<md:CK-KZ_JY143_03p102a>¶
<pb:YP-C_JY143_11xuji-07-0102a>¶
於世而以實從事於宜不結於一迹之塗凝滯而不化是故敗¶
事少而成事多號令行於天下而莫之能非矣(結猶眾也)猩猩知往¶
而不知來(猩猩北方獸名人面獸身黃色禮記曰猩猩能言不離走獸見人往走則知人姓字此知往也又嗜酒人¶
以酒搏之飲而不能息不知當醉以擒其身故曰不能知來也)乾鵠知來而不知往(乾鵠鵲也人將有來¶
事憂喜之徵則鳴此知來也知𡻕多風多巢於木枝人人皆探其卵故曰不知往也乾讀乾燥之乾鵠讀告退之告)此修¶
短之分也昔者萇弘周室之執數者也(萇弘周景王之大夫也數曆術)天地之¶
氣日月之行風兩之變律曆之數無所不通然而不能自知車¶
裂而死(晉范中行氏之難以畔其君也周劉氏與晉范氏世爲婚姻萇弘事劉文公故周人助范氏至敬王二十八年¶
晉人讓周周爲殺萇弘以釋之耳故曰而不能自知車裂而死也)秦匹夫徒步之人也靻蹻嬴¶
蓋經營萬乘之主服諾諸侯然不自免於車裂之患(蘇秦洛陽人也嬴籯¶
#<md:CK-KZ_JY143_03p102b>¶
<pb:YP-C_JY143_11xuji-07-0102b>¶
囊也蓋步蓋也蘇秦相趙趙封之爲武安君初帶籯囊襜步蓋厯說萬乘之君合東山之從利病之勢無所不下使諸侯服從¶
無有不服諾者故曰服諾諸侯不自免於車裂之患說在詮言之篇)¶
** 氾論訓下¶
徐偃王被服慈惠身行仁義陸地之朝者三十二國然而身死¶
國亡子孫無類(偃王於衰亂之世修行仁義不設武備楚王滅之故身死國亡也七諫篇曰荆文誤而徐亡是¶
也)大夫種輔翼越王句踐而爲之報怨雪恥擒夫差之身開地¶
數千里然而身伏屬鏤而死(句踐奮計報怨於吳王夫差獲千里之地而越王終已疑之賜其屬¶
鏤以死也屬鏤利劍也一曰長劍摽施鹿盧鋒曳地屬錄而行之也)此皆達於治亂之機(機要也)而¶
未知全性之具者故萇弘知天道而不知人事蘇秦知權謀而¶
不知禍福徐偃王知仁義而不知時大夫種知忠而不知謀(不自¶
#<md:CK-KZ_JY143_03p103a>¶
<pb:YP-C_JY143_11xuji-07-0103a>¶
知爲身謀)聖人則不然論世而爲之事權事而爲之謀是以舒之天¶
下而不窕內之尋常而不塞(不窕在大能大也八尺曰尋倍尋曰常在小能小不塞急也)使¶
天下荒亂禮義絶綱紀廢彊弱相乘力征相攘臣主無差貴賤¶
無序甲胃生蟣虱(乘加也攘平除生蟣虱不離體也)燕雀處帷幄(幄幕也處猶巢也)而¶
兵不休息而乃始服屬臾之貌(謹也)恭儉之禮則必滅抑而不能¶
興矣天下安甯政教和平百姓肅睦上下相親而乃始立氣矜¶
(矜自大也)奮勇力則必不免於有司之法矣是故聖人者能陰能陽¶
能弱能彊隨時而動靜因資而立功物動而知其反事萌而察¶
其變化則爲之象運則爲之應是以終身行而無所困故事有¶
可行而不可言者有可戰而不可行者有易爲而難成者有難¶
#<md:CK-KZ_JY143_03p103b>¶
<pb:YP-C_JY143_11xuji-07-0103b>¶
成而易敗者所謂可行而不可言者趨舍也可言而不可行者¶
僞詐也易爲而難成者事也難成而易敗者名也此四策者聖¶
人之所獨見而留意也誳寸而伸尺聖人爲之(寸小尺大)小枉而大¶
直君子行之(枉曲也直直其道也)周公有殺弟之累(誅管蔡也)齋桓有爭國之¶
名(自莒先入殺子糺也)然而周公以義補缺(謂翼成王以致太平七年歸政北面爲臣故曰以義補缺)¶
也桓公以功滅醜(立九合一匡之功以滅爭國之惡)而皆爲賢今以人之小過¶
揜其大美則天下無聖王賢相矣故目中有疵不害於視不可¶
灼也(疵贅灼燃)喉中有病無害於息不可鑿也(鑿穿)河上之邱冢不可¶
勝數猶之爲易也(言河上本非邱壟之處有易之地猶多以大言之也以諭萬事多覆於少)水激興¶
波高下相臨差以尋常猶之爲平(雖有激波猶以爲平平者多也猶橘柚冬生人曰冬死者¶
#<md:CK-KZ_JY143_03p104a>¶
<pb:YP-C_JY143_11xuji-07-0104a>¶
衆也薺麥夏死人曰夏生者多也)昔者曹子爲魯將兵三戰不勝亡地千里使¶
曹子計不顧後足不旋踵刎剄於陳中則終身破軍擒將矣然¶
而曹子不羞其敗恥死而無功柯之盟榆三尺之刃造桓公之¶
胷三戰所亡一朝而反之勇聞於天下功立於魯國(復汶陽之田也)管¶
仲輔公子糾而不能遂(遂成也)不可謂智遁逃奔走不死其難(不死¶
子糾之難也)不可謂勇束縛桎梏不諱其恥不可謂貞當此三行者¶
布衣弗友人君弗臣(布衣之士不以爲益友也人君不以爲義臣也)然而管仲免於累¶
紲之中立齊國之政九合諸侯一匡天下使管仲出死損軀不¶
顧後圖豈有此霸功哉今人君論其臣也不計其大功總其略¶
行而求小善則失賢之數也(略大也小善忠也數術也)故人有厚德無問其¶
#<md:CK-KZ_JY143_03p104b>¶
<pb:YP-C_JY143_11xuji-07-0104b>¶
小節而有大譽無疵其小故夫牛蹏之涔不能生鱣鮪(涔雨水也滿牛¶
蹏迹中言其小也故不能生鱣鮪也鱣大魚長丈餘細鱗黃首白身短頭口在腹下鮪大魚亦長丈餘仲春二月從河西上得¶
過龍門便爲龍先師說云也)而蜂房不容鵠卵(房巢)小形不足以包大體也夫¶
人之情莫不有所短誠其大略是也雖有小過不足以爲累(誠其¶
實略其行)若其大略非也雖有閭里之行未足大舉(舉用)夫顏喙聚梁¶
父之大盜也(梁父齊邑今屬太山)而爲齊忠臣段干木晉國之大駔也而¶
爲文侯師(駔驕怚一曰駔市儈也言魏國之大儈也)孟卯妻其嫂有五子焉然而相¶
魏甯其危解其患(孟卯齊人也及爲魏能安其危國類其勳也戰國策曰芒卯也)景陽淫酒被¶
髮而御於婦人威服諸侯(景陽楚將)此四人者皆有所短然而功名¶
不滅者其略得也(略猶道也)季襄陳仲子立節抗行不入洿君之朝¶
#<md:CK-KZ_JY143_03p105a>¶
<pb:YP-C_JY143_11xuji-07-0105a>¶
不食亂世之食遂餓而死(季襄魯人孔子弟子陳仲子齊人孟子弟子居於陵也)不能存¶
亡接絶者何小節伸而大略屈(伸用屈廢)故小謹者無成功訾行者¶
不容於眾(好揜人之善揚人之短訾毀人行自獨卑藏眾人所疾而不容之也一說訾毀也行有毀缺者不爲眾人¶
所容)體大者節疏蹠距者舉遠(疏長也蹠足也距大也)自古及今五帝三王¶
未有能全其行者也故易曰小過亨利貞言人莫不有過而不¶
欲其大也夫堯舜湯武世主之隆也(隆盛)齊桓晉文五霸之豪英¶
也然堯有不慈之名(謂天下不以予子丹朱也)舜有卑父之謗(謂瞽叟降在庶人也)湯¶
武有放弑之事(殷湯放桀南巢周武弑紂宣室也)五伯有暴亂之謀(齊桓晉文宋襄楚莊¶
秦穆德末能純皆有爭奪之驗故曰有暴亂之謀也)是故君子不責備於一人方正而不¶
以割廉直而不以切博通而不以訾文武而不以責(文武以備具而不責¶
#<md:CK-KZ_JY143_03p105b>¶
<pb:YP-C_JY143_11xuji-07-0105b>¶
備於人)求於一人則任以人力(任其力所能任也)自脩則以道德責人以¶
人力易償也自脩以道德難爲也難爲則行高矣易償則求贍¶
矣夫夏后氏之璜不能無考(半圭曰章夏后氏之珍玉也考瑕釁也)明月之珠不¶
能無纇(夜光之珠有似月光故曰明月纇磐若絲之結纇也)然而天下寶之者何也其小¶
惡不足妨大美也今志人之所短而志人之所脩而求得其賢¶
乎天下則難矣夫百里奚之飯牛伊尹之負鼎(伊尹負鼎俎調五味以干湯卒¶
爲賢相)太公之鼓刀(太公河內汲人有屠鉤之困卒爲文王佐翼武王伐紂也)甯戚之商歌(甯戚¶
衛人也商旅於齊宿郭門外疾世商歌以干桓公夜出迎客聞之舉以爲大田其歌曲在道應說也)其美有存焉¶
者矣眾人見其位之卑賤事之洿辱而不知其大略以爲不肖¶
及其爲天子三公而立爲諸侯賢相乃始信於異眾也(信知)夫發¶
#<md:CK-KZ_JY143_03p106a>¶
<pb:YP-C_JY143_11xuji-07-0106a>¶
於鼎俎之間(伊尹)出於屠酤之肆(肆列也謂太公呂尚也)解於累紲之中(累紲¶
所以束縛人謂管仲)興於牛頷之下(興起也謂百里奚也頷讀合索之合)洗之以湯沐祓之¶
以爟火立之於本朝之上倚之於三公之位(爟火取火於日之官也周禮司爟掌¶
行火之正令火所以祓除祥也立置也本朝國朝也)內不慙於國家外不愧於諸侯符勢¶
有以內合(內合於君)故未有功而知其賢者堯之知舜功成事立而¶
知其賢者市人之知舜也爲是釋度數而求之於朝肆草莽之¶
中其失人也必多矣(爲上自任耳目聰明以得賢人之故不復用度量之術取人而亟求賢於朝肆之列¶
草莽之中失賢人必多矣何言求賢)何則能效其求而不知其所以取人也夫物¶
之相類者世主之所亂惑也嫌疑肖象者眾人之所眩耀(牀似象也¶
嫌疑謂白骨之肖象牙也碧盧似玉蛇牀似麋蕪也)故狠者類知而非知(狠者自用像有知非眞知)愚¶
#<md:CK-KZ_JY143_03p106b>¶
<pb:YP-C_JY143_11xuji-07-0106b>¶
者類仁而非仁(愚者不能斷割有似於仁非眞仁也)戇者類勇而非勇(戇者不知畏危難有¶
似於勇非眞勇)使人之相去也若玉之與石美之與惡則論人易矣夫¶
亂人者芎藭之與藁本也蛇牀之與麋蕪也此皆相似(言其相類但其¶
芳臭不同猶小人類君子但其仁與不仁異也)故劍工或劍之似莫邪者唯歐冶能名¶
其種(歐冶良工)玉工眩玉之似碧盧者惟猗頓不失其情(碧盧或云碔砆猗頓¶
魯之富人能知玉理不失其情也)闇主亂於姦臣小人之疑君子者唯聖人能¶
見微以知明故蛇舉首尺而脩短可知也象見其牙而大小可¶
論也薜燭庸子見若狐甲於劍而利鈍識矣(薜齊邑也燭庸氏子通利劍)臾¶
兒易牙淄澠之水合者嘗一哈水而甘苦知矣(臾兒易牙皆齊之知味者也哈¶
口也)故聖人之論賢也見其一行而賢不肖分矣孔子辭廪邱中¶
#<md:CK-KZ_JY143_03p107a>¶
<pb:YP-C_JY143_11xuji-07-0107a>¶
不盜刀鉤(禀邱齊邑今屬濟陰齊景公養孔子以言未見從道未得行不欲虛祿辭而不受故不復利人刀鉤也)¶
許由讓天子終不利封侯(許由隱者陽成人堯欲以天下與之洗耳而不就故曰不利於封侯也)¶
故未嘗灼而不敢握火者見其有所燒也未嘗傷而不敢握刃¶
者見其有所害也由此觀之見者可以論未發也而觀小節足¶
以知大體矣故論人之道貴則觀其所舉富則觀其所施窮則¶
觀其所不受賤則觀其所不爲貧則觀其所不取視其更難以¶
知其勇動以喜樂以觀其守委以財貨以論其人振以恐懼以¶
知其節則人情備矣古之善賞者費少而勸眾(趙襄子行之是)善罰者¶
刑省而姦禁(齊威王行之是也)善予者用約而爲德(秦穆公行之是)善取者入¶
多而無怨(齊桓公行之也)趙襄子圍於晉陽罷圍而賞有功者五人高¶
#<md:CK-KZ_JY143_03p107b>¶
<pb:YP-C_JY143_11xuji-07-0107b>¶
赫爲賞首左右曰晉陽之難赫無大功今爲賞首何也(智伯求地於趙¶
襄子不與智伯率韓魏以圍之三月不尅趙氏之臣張孟談潛與韓魏通謀反智伯而殺之張孟談之力也故曰高赫無大功¶
也)襄子曰晉陽之園寡人社稷危國家殆羣臣無不有驕侮之¶
心唯赫不失君臣之禮故賞一人而天下爲忠之臣者莫不終¶
忠於其君此賞少而勸善者眾也齊威王設大鼎於庭中而數¶
無鹽令曰子之譽日聞吾耳察子之事田野蕪倉廪虛囹圄實¶
子以姦事我者也乃烹之齊以此三十二𡻕道路不拾遣此刑¶
省姦禁者也秦穆公出遊而車敗右服失馬(服中失馬)野人得之穆¶
公追而及之岐山之陽野人方屠而食之穆公曰夫食駿馬之¶
肉而不還飲酒者傷人吾恐其傷汝等徧飲而去之處一年與¶
#<md:CK-KZ_JY143_03p108a>¶
<pb:YP-C_JY143_11xuji-07-0108a>¶
晉惠公爲韓之戰(處一年者謂飲食肉人酒之明年也晉惠公夷吾倍秦納己之賂秦興兵伐晉戰於晉地¶
韓原也)晉師圍穆公之車梁由靡扣穆公之驂獲之(梁由靡晉大夫扣猶牽也¶
將獲穆公)食馬肉者三百餘人皆出死爲穆公戰於車下遂克晉虜¶
惠公以歸此用約而爲得者也齊桓公將欲征伐甲兵不足令¶
有重罪者出犀甲一戟(犀甲取其堅也戟車戟也長丈六尺犀或作三直出三甲也)有輕罪¶
贖以金分(輕小以金分出金隨罪輕重有分兩)訟而不勝者出一束箭(不勝猶不直也箭十¶
二爲束也)百姓皆說乃矯箭爲矢(治箭之笄好者也)鑄金而爲刃(刃五刃也刀劍矛戟¶
矢也)以伐不義而征無道遂霸天下此入多而無怨者也故聖人¶
因民之所喜而勸善因民之所惡以禁姦故賞一人而天下譽¶
之罰一人而天下畏之故至賞不費(賞當賞不虛費)至刑不濫(刑當刑不傷善¶
#<md:CK-KZ_JY143_03p108b>¶
<pb:YP-C_JY143_11xuji-07-0108b>¶
濫讀收歛之歛也)孔子誅少正卯而魯國之邪塞(少正官卯其名也魯之諂人孔子相魯七¶
日誅之於東觀之下刑不濫也)子產誅鄧析而鄭國之姦禁(鄧析詭辯姦人之雄也子產誅之故¶
姦止也傳曰鄭駟遄殺鄧析而用其竹刑鄧析制刑書之於竹鄭國用不以人廢言也)以近諭遠以小知¶
大也故聖人守約而治廣者此之謂天下莫易於爲善而莫難¶
於爲不善也(爲善靜身無欲信仁而已愼其天性故易爲不善貪欲無厭毀人自成戾其天性故難也)所謂¶
爲善者靜而無爲也所謂爲不善者躁而多欲也適情辭無所¶
誘或循性保眞無變於己故曰爲善易越城郭踰險塞姦符節¶
盜管金篡弑矯誣非人之性也(姦私亦盜也符節成信也而盜取之管壯籥也金印封亦所以¶
爲信也固閉藏也篡弑下謀上也矯擅作君命誣以惡覆人也皆非人本所受天之善性也)故曰爲不善難¶
今人所以犯囹圄之罪而陷於刑戮之患者由嗜欲無厭不循¶
#<md:CK-KZ_JY143_03p109a>¶
<pb:YP-C_JY143_11xuji-07-0109a>¶
度量之故也何以知其然天下縣官法曰發墓者誅竊盜者刑¶
此執政之所司也夫法令者罔其姦邪勤率隨其蹤跡(勤者問吏率大¶
任也)無愚夫惷婦皆知爲姦之無脫也犯禁之不得免也然而不¶
材子不勝其欲蒙死亡之罪而被刑戮之羞(蒙冒)然而立秋之後¶
司寇之徒繼踵於門而死市之人血流於路何則惑於財利之¶
得而蔽於死亡之患也夫今陳卒設兵兩軍相當將施令曰斬¶
首拜爵而屈撓者要斬然而隊階之卒皆不能前遂斬首之功¶
(遂成)而後被要斬之罪是去恐死而就必死也故利害之反禍福¶
之接不可不審也事或欲之適足以失之或避之適足以就之¶
楚人有乘船而遇大風者波至而自投於水非不貪生而畏死¶
#<md:CK-KZ_JY143_03p109b>¶
<pb:YP-C_JY143_11xuji-07-0109b>¶
也或於恐死而反忘生也故人之嗜欲亦猶此也齊人有盜金¶
者當市繁之時至掇而走勒問其故曰而盜金於市中何也(繁眾¶
也勒主問吏故猶意也而汝也)對曰吾不見人徒見金耳志所欲則忘其爲矣¶
是故聖人審動靜之變而適受與之度理好憎之情和喜怒之¶
節夫動靜得則患弗過也受與適則罪弗累也好憎理則憂弗¶
近也喜怒節則怨弗犯也故達道之人不苟得不讓福其有弗¶
棄非其有弗索常滿而不溢恒虛而易足(虛無欲也)今夫霤水足以¶
溢壺榼而江河不能實漏巵故人心猶是也自當以道術度量¶
食充虛衣御寒則足以養七尺之形矣若無道術度量而以自¶
儉約則萬乘之勢不足以爲尊天下之富不足以爲樂矣(諭若桀與¶
#<md:CK-KZ_JY143_03p110a>¶
<pb:YP-C_JY143_11xuji-07-0110a>¶
紂無道術度量不得爲匹夫何尊樂之有乎)孫叔敖三去令尹而無憂色爵祿不能¶
累也(不以爵祿累其身也)荆佽非兩蛟夾繞其船而志不動怪物不能驚¶
也(勇而不惑)聖人心平志易精神內守物莫足以惑之夫醉者俛入¶
城門以爲七尺之閨也超江淮以爲尋常之溝也酒濁其神也¶
怯者夜見立表以爲鬼也見寢石以爲虎也懼揜其氣也(揜奪)又¶
况無天地之怪物乎夫雌雄相接陰陽相薄羽者爲雛鷇毛者¶
爲駒犢柔者爲皮肉堅者爲齒角人弗怪也水生蠬蜄山生金¶
玉人弗怪也老槐生火久血爲燐人弗怪也(血精在地暴露百日則爲燐遙望烱¶
烱若燃火也)山出嘄陽(嘄陽山精也人形長大面黑色身有毛若反踵見人而笑)水生罔象(水之精也¶
國語曰龍罔象也)木生畢方(木之精也狀如鳥青色赤腳一足不食五穀也)井生墳羊(土之精也魯季¶
#<md:CK-KZ_JY143_03p110b>¶
<pb:YP-C_JY143_11xuji-07-0110b>¶
子穿井獲土缶其中有羊)也人怪之聞見鮮而識物淺也天下之怪物聖人¶
之所獨見利害之反覆知者之所獨明達也同異嫌疑者世俗¶
之所眩惑也夫見不可布於海內聞不可明於百姓是故因鬼¶
神機祥而爲之立禁(機祥吉凶禁戒)總形推類而爲之變象何以知其¶
然也世俗言曰饗大高者而彘爲上牲(大高祖一曰上帝)葬死人者裘¶
不可以藏相戲以刃者太祖軵其肘(軵擠也讀近茸急察言之)枕戸橉而臥¶
者鬼神蹠其首此皆不著於法令而聖人之所不口傳也夫饗¶
大高而彘爲上牲者非彘能賢於野獸麋鹿也而神明獨饗之¶
何也以爲彘者家人所常畜而易得之物也故因其便以尊之¶
裘不可以藏者非能其綈綿曼帛温煖於身也世以爲裘者難¶
#<md:CK-KZ_JY143_03p111a>¶
<pb:YP-C_JY143_11xuji-07-0111a>¶
得貴賈之物也(曼帛細帛也裘狐之屬也故曰貴賈之物)而可傳於後世無益於死¶
者而足以養生故因其資以讋之(資用也讋忌恐)相戲以刃太祖軵其¶
肘者夫以刃相戲必爲過失過失相傷其患必大無涉血之仇¶
爭忿鬭而以小事自內於刑戮愚者所不知忌也故因太祖以¶
累其心(累恐)枕戸橉而臥鬼神履其首者使鬼神能玄化則不待¶
戸牖之行若循虛而出入則亦無能履也(虛孔竅也)夫戸牖者風氣¶
之所從往來而風氣者陰陽粗捔者也離者必病(離遭)故託鬼神¶
以伸誡之也凡此之屬皆不可勝著於書策竹帛而藏於官府¶
者也故以機祥明之爲愚者之不知其害乃借鬼神之威以聲¶
其教所由來者遠矣而愚者以爲機祥而狠者以爲非唯有道¶
#<md:CK-KZ_JY143_03p111b>¶
<pb:YP-C_JY143_11xuji-07-0111b>¶
者能通其志今世之祭井竈門戸箕箒臼杵者非以其神爲能¶
饗之也恃賴其德煩苦之無已也是故以時見其德所以不忘¶
其功也觸石而出膚寸而合不崇朝而雨天下者唯太山(崇終也日¶
旦至食時爲終朝也)赤地三年而不絶流澤及百里而潤草木者唯江河¶
也是以天子秩而祭之故馬免人於難者其死也葬之牛其死¶
也葬以大車爲薦牛馬有功猶不可忘又况人乎此聖人所以¶
重仁襲恩(襲亦重累)故炎帝於火死而爲竈(炎帝神農以火德王天下死託祀於竈神)禹¶
勞天下死爲社(勞力謂天下治水之功也託祀於后土之神)后稷作稼穡而死爲稷¶
(稷周弃也)羿除天下之害死而爲宗布此鬼神之所以立(羿古之諸侯河伯溺¶
殺人羿射其左目風伯壞人屋室羿射中其膝又誅九嬰窫[穴/孤]之屬有功於天下故死託於宗布祭田爲宗布謂出也一曰今¶
#<md:CK-KZ_JY143_03p112a>¶
<pb:YP-C_JY143_11xuji-07-0112a>¶
人室中所祀之宗布是也或曰司命傍布也此堯時羿非有窮后羿)北楚有任俠者其子孫數諫¶
而止之不聽也縣有賊大搜其廬事果發覺夜驚而走追道及¶
之其所施德者皆爲之戰得免而遂反語其子曰汝數止吾爲¶
俠今有難果賴而免身而諫我不可用也所以知免於難而不¶
知所以無難論事如此豈不惑哉宋人有嫁子者告其子曰嫁¶
未必成也有如出不可不私藏私藏而富其於以復嫁易其子¶
聽父之計竊而藏之君公之其盜也逐而去之其父不自非也¶
而反得其計知爲出藏財而不知藏財所以出也爲論如此豈¶
不悖哉今夫僦載者救一車之任極一牛之力爲軸之折也有¶
如轅軸其上以爲造不知軸轅之趣軸折也楚王之佩玦而遂¶
#<md:CK-KZ_JY143_03p112b>¶
<pb:YP-C_JY143_11xuji-07-0112b>¶
菟爲走而破其玦也因珮兩玦以爲之豫兩玦相觸破乃逾疾¶
亂國之治有似於此夫鴟目大而睡不若鼠蚈足眾而走不若¶
蛇物固有大不若小眾不若少者及至夫彊之弱弱之彊危之¶
安存之亡也非聖人孰能觀之大小尊卑未足以論也唯道之¶
在者爲貴何以明之天子處於郊亭則九卿趨大夫走坐者伏¶
倚者齊當此之時明堂太廟懸冠解劍緩帶而寢非郊亭大而¶
廟堂狹小也至尊居之也天道之貴也非特天子之爲尊也所¶
在而眾仰之夫蟄蟲鵲巢皆嚮天一者至和在焉爾帝者誠能¶
包禀道合至和則禽獸草木莫不被其澤矣而說兆民乎¶
** 詮言訓(詮就也就萬物之指以言其微事之所謂道之所依也)¶
#<md:CK-KZ_JY143_03p113a>¶
<pb:YP-C_JY143_11xuji-07-0113a>¶
洞同天地渾沌爲樸未造而成物謂之太一(太一元神總萬物者)同出於¶
一所爲各異有鳥有魚有獸謂之分物方以類别物以羣分性¶
命不同皆形於有隔而不通分而爲萬物莫能及宗(謂及己之性宗同於¶
洞同)故動而爲之生死而謂之窮皆爲物矣非不物而物者也(不物¶
之物恍惚虛无)物物者亡乎萬物之中(物物者造萬物者也此不在萬物之中也)稽古太初¶
人生於無形於有有形而制於物能反其所生若未有形謂之¶
眞人眞人者未始分於太一者也聖人不以名尸(尸主)不爲謀府¶
不爲事任不爲智主藏无形行無迹遊無朕(朕兆也)不爲福先不¶
爲禍始保於虛無動於不得已欲福者或爲禍欲利者或離害¶
故無爲而甯者失其所以甯則危無事而治者失其所以治則¶
#<md:CK-KZ_JY143_03p113b>¶
<pb:YP-C_JY143_11xuji-07-0113b>¶
亂星列於天而明故人指之義列於德而見故人視之人之所¶
指動則有章人之所視行則有迹動有章則詞行有迹則議故¶
聖人揜明於不刑藏迹於無爲王子慶忌死於劍(王子慶忌者吳王僚之弟¶
子闔閭弑僚慶忌勇健亡在鄭闔閭畏之使要離刺慶忌也)羿死於桃棓(棓大杖以桃木爲之以擊殺羿猶是¶
已來鬼畏桃也)子路葅於衛蘇秦死於口(蘇秦好說爲齊所殺)人莫不貴其所有¶
而賤其所短然而皆溺其所貴而極其所賤所貴者有形所賤¶
者無朕也故虎豹之彊來射猨貁之捷來措人能貴其所賤賤¶
其所貴可與言至論矣自信者不可以誹譽遷也知足者不可¶
以勢利誘也故通性之情者不務性之所無以爲(人性之無以爲者不務也)¶
通命之情者不憂命之所無奈何通於道者物莫不足滑其調¶
#<md:CK-KZ_JY143_03p114a>¶
<pb:YP-C_JY143_11xuji-07-0114a>¶
詹何曰未嘗聞身治而國亂者也未嘗聞身亂而國治者也矩¶
不正不可以爲方規不正不可以爲員身者事之規矩也未聞¶
枉己而能正人者也原天命治心術理好憎適情性則治道通¶
矣原天命則不惑禍福治心術則不妄喜怒理好憎則不貪無¶
用適情性則欲不過節不惑禍福則動靜循理不妄喜怒則賞¶
罰不阿不貪無用則不以欲用害性欲不過節則養性知足凡¶
此四者弗求於外弗假於人反己而得矣天下不可以智爲也¶
不可以慧識也不可以事治也不可以仁附也不可以强勝也¶
五者皆人才也德不盛不能成一焉德立則五無殆五見則德¶
無位矣(五事皆見而德無所立位)故得道則愚者有餘失道則智者不足度¶
#<md:CK-KZ_JY143_03p114b>¶
<pb:YP-C_JY143_11xuji-07-0114b>¶
水而無游數雖强必沉有游數雖羸必遂又况託於舟航之上¶
乎爲治之本務在於安民安民之本在於足用足用之本在於¶
勿奪時勿奪時之本在於省事省事之本在於節欲節欲之本¶
在於反性反性之本在於去載(去浮華載於亡者也)去載則虛虛則平平¶
者道之素也虛者道之舍也能有天下者必不失其國能有其¶
國者必不喪其家能治其家者必不遺其身能修其身者必不¶
忘其心能原其心者必不虧其性能全其性者必不惑於道故¶
廣成子曰愼守而內周閉而外(廣成子黃帝時人也)多知爲敗毋視毋聽¶
抱神以靜形將自正不得之己而能知彼者未之有也故易曰¶
括囊無咎無譽能成霸王者必得勝者也能勝敵者必强者也¶
#<md:CK-KZ_JY143_03p115a>¶
<pb:YP-C_JY143_11xuji-07-0115a>¶
能强者必用人力者也能用人力者必得人心也能得人心者¶
必自得者也能自得者必柔弱也强勝不若己者至於與同則¶
格(言人力能與己力一也己以强加之則戰格也)柔勝出於己者其力不可度故能以¶
眾不勝成大勝者唯聖人能之善游者不學刺舟而便用之勁¶
筋者不學騎馬而便居之輕天下者身不累於物故能處之太¶
王亶父處邠狄人攻之事之以皮幣珠玉而不聽乃謝耆老而¶
徙岐周百姓携幼扶老而從之遂成國焉推此意四世而有天¶
下不亦宜乎(四世太王王季文王武王)無以天下爲者必能治天下者霜雪¶
雨露生殺萬物天無爲焉猶之貴天也厭文搔法(厭持也搔勞也)治官¶
理民者有司也君無事焉猶尊君也辟地墾草者后稷也決河¶
#<md:CK-KZ_JY143_03p115b>¶
<pb:YP-C_JY143_11xuji-07-0115b>¶
濬江者禹也聽獄制中者皋陶也有聖名者堯也故得道以御¶
者身雖無能必使能者爲己用不得其道伎藝雖多未有益也¶
方船濟乎江有虛船從一方來觸而覆之雖有忮心必無怨色¶
有一人在其中一謂張之一謂歙之(持舟楫者爲近岸爲歛遠岸爲張也)再三呼¶
而不應必以醜聲隨其後嚮不怒而今怒嚮虛而今實也人能¶
虛己以遊於世孰能訾之釋道而任智者必危棄數而用才者¶
必困有以欲多而亡者未有以無欲而危者也有以欲治而亂¶
者未有以守常而失者也故智不足免患愚不足以至於失甯¶
守其分循其理失之不憂得之不喜故成者非所爲也得者非¶
所求也入者有受而無取出者有授而無予因春而生因秋而¶
#<md:CK-KZ_JY143_03p116a>¶
<pb:YP-C_JY143_11xuji-07-0116a>¶
殺所生者弗德所殺者非怨則幾於道也聖人不爲可非之行¶
不憎人之非己也修足譽之德不求人之譽己也不能使禍不¶
至信己之不迎也不能使福必來信己之不攘也(攘卻)禍之至也¶
非其求所生故窮而不憂福之至非其求所成故通而弗矜(矜自¶
伐其功也)知禍福之制不在於己也故閑居而樂無爲而治聖人守¶
其所以有不求其所未得求其所無則所有者亡矣修其所有¶
則所欲者至故用兵者先爲不可勝以待敵之可勝也治國者¶
先爲不可奪以待敵之可奪也舜脩之厯山而海內從化文王¶
修之岐周而天下移風使舜趨天下之利而忘脩己之道身猶¶
弗能保何尺地之有故治未固於不亂(治不亂之道尚未牢固也)而事爲治¶
#<md:CK-KZ_JY143_03p116b>¶
<pb:YP-C_JY143_11xuji-07-0116b>¶
者必危行未固於無非而急求名者必剉也福莫大無禍利莫¶
美不喪動之爲物不損則益(動有所爲也)不成則毀不利則病皆險¶
也(險言危難險不可行)道之者危故秦勝乎戎而敗乎殽(秦穆公勝西戎爲晉所敗於殽)¶
楚勝乎諸夏而敗乎栢莒(楚昭王服諸夏而吳敗之栢莒)故道不可以勸而就¶
利者而可以甯避害者故常無禍不常有福常無罪不常有功¶
聖人無思慮無設儲來者弗迎去者弗將(將送)人雖東西南北獨¶
立中央故處眾枉之中不失其直天下皆流獨不離其壇城故¶
不爲善不避醜遵天之道不爲始不專己修天之理不豫謀不¶
棄時與天爲期不求得不辭福從天之則不求所無不失所得¶
內無旁禍外無旁福禍福不生安有人賊爲善則觀(眾人之所觀也)爲¶
#<md:CK-KZ_JY143_03p117a>¶
<pb:YP-C_JY143_11xuji-07-0117a>¶
不善則議觀則生貴議則生患故道術不可以進而求名而可¶
以退而修身不可以得利而可以離害故聖人不以行求名不¶
以智見譽法修自然己無所與慮不勝數行不勝德事不勝道¶
爲者有不成求者有不得人有窮而道無不通與道爭則凶故¶
詩曰弗識弗知順帝之則有智而無爲與無智者同道有能而¶
無事與無能者同德其智也告之者至然後覺其動也使之者¶
至然後覺其爲也有智若無智有能若無能道理爲正也故功¶
蓋天下不施其美澤及後世不有其名道理通而人僞滅也名¶
與道不兩明人受名則道不用道勝人則名息矣道與人競長¶
章人者息道者也(章明也息止也)人章道息則危不遠矣故世有聖名¶
#<md:CK-KZ_JY143_03p117b>¶
<pb:YP-C_JY143_11xuji-07-0117b>¶
則衰之日至矣欲尸名者必爲善欲爲善者必生事事生則釋¶
公而就私貨數而任己欲見譽於爲善而立名於爲質則治不¶
修故而事不須時治不脩故則多責事不須時則無功責多功¶
鮮無以塞之則妄發而邀當妄爲而要中功之成也不足更責¶
(更償)事之敗也不足以弊身故重爲善若重爲非而幾於道矣天¶
下非無信士也臨貨分財必探籌而定分(捉籌)以爲有心者之於¶
平不若無心者天下非無廉士也然而守重寶者必關戸而全¶
封以爲有欲者之於廉不若無欲者也人舉其疵則怨人(舉說己之¶
疵則怨之)鑑見其醜則善鑑(鑑鏡也鏡見人之好醜以爲善鏡也)人能接物而不與己¶
焉則免於累矣(而不與己若鏡人形而不有好憎也)公孫龍粲於辭而貨名(公孫龍以¶
#<md:CK-KZ_JY143_03p118a>¶
<pb:YP-C_JY143_11xuji-07-0118a>¶
白馬非馬冰不寒炭不熱故曰貨也)鄧析巧辯而亂法(鄧析教鄭人以訟訟不俱回子產誅之也)蘇秦¶
善說而亡(蘇秦死於齊也)國由其道則善無章脩其理則巧無名故以¶
巧鬬力者始於陽常卒於陰(言知巧之所施始之於陽善終於陰惡也)以慧治國者¶
始於治常卒於亂使水流下孰弗能治激而上之非巧不能故¶
文勝則質揜邪巧則正塞之也德可以自修而不可以使人暴¶
道可以自治而不可以使人亂雖有賢聖之寶不遇暴亂之世¶
可以全身而未可以霸王也湯武之王也遇桀紂之暴也桀紂¶
非以湯武之賢暴也湯武遭桀紂之暴而王也故雖賢王必待¶
遇遇者能遭於時而得之也非知能所求而成也君子脩行而¶
使善無名布施而使仁無章故士行善而不知善之所由來民¶
#<md:CK-KZ_JY143_03p118b>¶
<pb:YP-C_JY143_11xuji-07-0118b>¶
瞻利而不知利之所由出故無爲而自治善有章則士爭名利¶
有本則民爭功二爭者生雖有賢者弗能治故聖人揜跡於爲¶
善而息名於爲仁也外交而爲援事大而爲安不若內治而待¶
時凡事人者非以寶幣必以卑辭事以玉帛則貨殫而欲不饜¶
卑體婉辭則諭說而交不結約束誓盟則約定而反無日(反皆叛也)¶
雖割國之錙錘以事人(六兩曰錙倍錙曰錘)而無自恃之道不足以爲全¶
若誠外釋交之策而愼修其境內之事盡其地力以多其積厲¶
其民死以牢其城上下一心君臣同志與之守社稷斆死而民¶
弗離則爲民者不伐無罪而爲利者不攻難勝此必全之道也¶
民有道所同道有法所同守(民凡所道行者同道而法度有所共守也)爲義之不能¶
#<md:CK-KZ_JY143_03p119a>¶
<pb:YP-C_JY143_11xuji-07-0119a>¶
相固威之不能相必也故立君以一民君執一則治無常則亂¶
君道者非所以爲也所以無爲也何謂無爲智者不以位爲事¶
勇者不以位爲暴仁者不以位爲患可謂無爲矣夫無爲則得¶
於一也一也者萬物之本也無敵之道也凡人之性少則猖狂¶
壯則暴强老則好利一身之身旣數旣變矣又况君數易法國¶
數易君人以其位通其好憎下之徑衢不可勝理故君失一則¶
亂甚於無君之時故詩曰不愆不忘率由舊章此之謂也君好¶
智則倍時而任己棄數而用慮天下之物博而智淺以淺澹博¶
未有能者也獨任其智失必多矣故好智窮術也好勇則輕敵¶
而簡備自偩而辭助(自負自恃辭助不受傍人之助)一人之力以圍强敵不杖¶
#<md:CK-KZ_JY143_03p119b>¶
<pb:YP-C_JY143_11xuji-07-0119b>¶
眾多而專用身才必不堪也故好勇危術也好與則無定分上¶
之分不定則下之望無止若多賦歛實府庫則與民爲讎少取¶
多與數未之有也故好與來怨之道也仁智勇力人之美才也¶
而莫足以治天下由此觀之賢能之不足任也而道術之可修¶
明矣聖人勝心(心者欲之所生也聖人止欲故勝其心而以百姓爲心也)眾人勝欲(心欲之而能勝¶
止也)君子行正氣小人行邪氣內便於性外合於義循理而動不¶
繫於物者正氣也推於滋味淫於聲色發於喜怒不顧後患者¶
邪氣也邪與正相傷欲與性相害不可兩立一值一廢故聖人¶
損欲而從事於性目好色耳好聲口好味接而說之不知利害¶
嗜慾也食之不甯於體聽之不合於道視而不便於性三官交¶
#<md:CK-KZ_JY143_03p120a>¶
<pb:YP-C_JY143_11xuji-07-0120a>¶
爭(三官三關謂食視聽)以義爲制者心也割痤疽非不痛也飲毒藥非不¶
苦也然而爲之者便於身也渴而飲水非不快也飢而大飱非¶
不瞻也然而弗爲者害於性也此四者耳目鼻口不知所取去¶
心爲之制各得其所由是觀之欲之不可勝明矣凡治身養性¶
節寢處適飲食和喜怒便動靜內在己者得而邪氣因而不生¶
豈若憂瘕疵之與痤疽之發而豫備之哉夫函牛之鼎沸而蠅¶
蚋弗敢入(函牛受一牛之鼎也)崑山之玉瑱(崑山崑崙也瑱式也)而塵垢弗能污也¶
聖人無去之心而心無醜無取之美而美不失故祭祀思親不¶
求福饗賓修敬不思德唯弗求者能有之(言不求而所求至也)處尊位者¶
以有公道而無私說故稱尊焉不稱賢也有大地者以有常術¶
#<md:CK-KZ_JY143_03p120b>¶
<pb:YP-C_JY143_11xuji-07-0120b>¶
而無鈐謀故稱平焉不稱智也內無暴事以離怨於百姓外無¶
賢行以見忌於諸侯上下之禮襲而不離而爲論者莫然不見¶
所觀焉此所謂藏無形者非藏無形孰能形(形形而言之筮見也)三代之¶
所道者因也故禹決江河因水也后稷播種樹穀因地也湯武¶
平暴亂因時也故天下可得而不可取也(不可强取)霸王可受而不¶
可求也在智則人與之訟在力則人與之爭未有使人無智者¶
(言己不能使適國遇而無智也)有使人不能用其智於己者(使人之智不能於己)未有使¶
人無力者也有使人不能施其力於己者也此兩者常在久見¶
故君賢不見諸侯不備不肖不見則百姓不怨百姓不怨則民¶
用可得諸侯弗備則天下之時可承(若湯武承桀紂而起)事所與眾同也¶
#<md:CK-KZ_JY143_03p121a>¶
<pb:YP-C_JY143_11xuji-07-0121a>¶
功所與時成也聖人無焉故老子曰虎無所措其爪兕無所措¶
其角蓋謂此也鼓不滅於聲故能有聲鏡不沒於形故能有形¶
金石有聲弗叩弗鳴管蕭有音弗吹無聲聖人內藏不爲物先¶
倡事來而制物至而應飾其外者傷其內失其情者害其神見¶
其文者蔽其質無須臾忘爲質者必困於性(常思爲質不修自然則性困也)百¶
步之中不忘其容者必累其形故羽翼美者傷骨骸(鵠應一舉千里則形¶
如塵芳以其翮美也)枝葉美者害根莖能兩美者天下無之也天有明不¶
憂民之晦也百姓穿戸鑿牖自取照焉地有財不憂民之貧也¶
百姓伐木芟草自取富焉至德道者若邱山塊然不動行者以¶
爲期也(行道之人指以爲期趨至)直己而足物(己己山也言山特自生萬物以足百姓不爲百姓故生之)¶
#<md:CK-KZ_JY143_03p121b>¶
<pb:YP-C_JY143_11xuji-07-0121b>¶
不爲贛用之者爾不受其德故甯而能文天地無予也故無奪¶
也日月無德也故無怨也喜得者必多怨喜予者必喜奪唯滅¶
迹於無爲而隨天地自然者唯能勝理(理事理情欲也勝理去之)而爲受名¶
名興則道行道行則人無位矣故譽生則毀隨之善見則怨從¶
之利則爲害始福則爲禍先唯不求利者爲無害唯不求福者¶
爲無禍侯而求霸者必失其侯霸而求王者必喪其霸故國以¶
全爲常霸王其寄也身以生爲常富貴其寄也能不以天下傷¶
其國而不以國害其身者焉可以託天下也(言不貪天下之利故可以天下託也)¶
不知道者釋其所已有而求其所未得也苦心愁慮以行曲故¶
福至則喜禍至則怖神勞於謀智遽於事禍福萌生終身不悔¶
#<md:CK-KZ_JY143_03p122a>¶
<pb:YP-C_JY143_11xuji-07-0122a>¶
己之所生乃反愁人(禍福皆生於己非旁人也)不喜則憂中未嘗平持無所¶
監謂之狂生(時無所監所監者非玄德故爲狂生)人主好仁則無功者賞有罪者¶
釋好刑則有功者廢無罪者誅及無好者誅而無怨施而不德¶
放準循繩身無與事若天若地何不覆載故合而舍之者君也¶
制而誅之者法也民已受誅怨無所滅謂之道道勝則人無事¶
矣聖人無屈奇之服(屈短奇長也服之不中身之災也)無瑰異之行服不視(其所¶
服眾不觀視也)行不觀言不議通而不華窮而不懾榮而不顯隱而不¶
窮異而不見怪容不與眾同無以名之此之謂大通升降揖讓¶
趨翔周遊不得已而爲也非性所有於身情無符檢(情無符檢非所樂也)¶
行所不得已之事(揖讓者不得已而爲)而不解構耳豈加故焉哉(豈故者遭時宜¶
#<md:CK-KZ_JY143_03p122b>¶
<pb:YP-C_JY143_11xuji-07-0122b>¶
而制禮非故爲)故不得已而歌者不事爲悲不得已而舞者不矜爲麗¶
歌舞而不事爲悲麗者皆無有根心者(中無根心强爲悲麗)善博者不欲¶
牟(博其棋不傷爲謀也)不恐不勝平心定意捉得其齊(齊得其適)行由其理雖¶
不必勝得籌必多何則勝在於數不在於欲(欲勝也)駎者不貪最¶
先(駎競驅也)不恐獨後緩急調乎手御心調乎馬雖不能必先哉馬¶
力必盡矣何則先在於數而不在於欲也是故滅欲則數勝棄¶
智則道立矣賈多端則貧工多技則窮心不一也故木之大者¶
害其條水之大者害其深有智而無術雖鑽之不通(雖有智慧鑽之彌牢¶
無術不能達也)有百枝而無一道雖得之弗能守故詩曰淑人君子其¶
儀一也心如結也君子其結於一乎舜彈五絃之琴(古琴五絃至周有七¶
#<md:CK-KZ_JY143_03p123a>¶
<pb:YP-C_JY143_11xuji-07-0123a>¶
律增爲七絃也)而歌南風之詩(南風愷樂之風)以治天下周公散臑不收於前¶
(臑前肩之美也)鐘鼓不解於縣以輔成王而海內平匹夫百畝一守(百晦¶
之田一夫一婦守也)不遑啟處(遑暇啟開)無所移之也以一人兼聽天下日有¶
餘而治不足使人爲之也處尊位者如尸守官者如祝宰尸雖¶
能剝狗燒彘弗爲也弗能虧(尸不能治狗事不虧也)俎豆之列次黍稷之¶
先後雖知弗教也弗能無害也不能祝者不可以爲祝無害於¶
爲尸(無害者可以爲尸也)不能御者不以爲僕無害於爲佐(佐君位也)故位愈¶
尊而身愈佚身愈大而事愈少譬如張琴小絃雖急大絃必緩¶
無爲者道之體也執後者道之容也無爲制有爲術也執後之¶
制先數也放於術則强審於數則甯今與人弁民之譬未受者¶
#<md:CK-KZ_JY143_03p123b>¶
<pb:YP-C_JY143_11xuji-07-0123b>¶
先也求而致之雖怨不逆者後也三人同舍二人相爭爭者各¶
自以爲直不能相聽一人雖愚必從旁而決之非以智不爭也¶
兩人相鬪一羸在側(羸劣人也)助一人則勝救一人則免鬬者雖强¶
必制一羸非以勇也以不鬪也由此觀之後之制先靜之勝躁¶
數也倍道棄數以求苟遇變常易故以知要庶遇則自非中則¶
以爲候闇行繆改終身不寤此之謂狂有滑則詘有福則羸有¶
過則悔有功則矜遂不知反此謂狂人員之中規方之中矩行¶
成獸(有謂古禮執羔麋鹿取其跪乳羣而不黨)止成文(文謂威儀文采)可以將少而不可以¶
將眾蓼菜成行(蓼菜小皆有行列也)瓶甌有堤(堤瓶甌下安也)量粟而舂數米而¶
炊可以治家而不可以治國滌杯而食洗爵而飲浣而後饋(饋進¶
#<md:CK-KZ_JY143_03p124a>¶
<pb:YP-C_JY143_11xuji-07-0124a>¶
食也)可以養家老而不可以饗三軍非易不可以治大非簡不可¶
以合眾大樂必易大禮必簡易故能天簡故能地大樂無怨大¶
禮不責四海之內莫不繫統故能帝也心有憂者筐牀衽席弗¶
能安也(衽柔弱也)菰飯犓牛弗能甘也(菰凋胡也)琴瑟鳴竽弗能樂也患¶
解憂除然後食甘寢甯居安游樂由是觀之性有以樂也死有¶
以哀也今務益性之所不能樂而以害性之所以樂故雖富有¶
天下貴爲天子而不免爲哀之人凡人之性樂恬而憎憫(憫憂有所¶
在也)樂佚而憎勞心常無欲可謂恬矣形常無事可謂佚矣游心¶
於恬舍形放佚以俟天命自樂於內無急於外雖天下之大不¶
足以易其一槩日月廋而無溉於志(廋隱也溉灌也己自隱藏不以他欲灌其志也)故¶
#<md:CK-KZ_JY143_03p124b>¶
<pb:YP-C_JY143_11xuji-07-0124b>¶
雖賤如貴雖貧如富大道無形大仁無親大辯無聲大廉不嗛¶
大勇不矜五者無棄而幾鄉方矣(方道也庶幾鄉於道)軍多令則亂酒多¶
約則辯亂則降北辯則相賊故始於都者常大於鄙始於樂者¶
常大於悲其作始簡者其終本必調今有美酒嘉肴以相饗卑¶
體婉辭以接之欲以合歡爭盈爵之間(爵所以飲爭滿不滿之間)反生鬪鬪¶
而相傷三族結怨反其所憎此酒之敗也詩之失僻(詩者衰世之風也故¶
邪而以之正小人失其正則入於邪)樂之失刺(鄉飲酒之樂歌鹿鳴鹿鳴之作君有酒肴不召其臣臣怨而刺上者¶
非也)禮之失責(禮無往不復有施於人則責之)徵音非無羽聲也羽音非無徵聲¶
也五音莫不有聲而以徵羽定名者以勝者也(徵音之中有羽聲而以徵音名¶
之者羽音徵以著言者也)故仁義智勇聖人之所備有也然而皆立一名者¶
#<md:CK-KZ_JY143_03p125a>¶
<pb:YP-C_JY143_11xuji-07-0125a>¶
(亡一名謂仁義智勇兼以聖人之言)言其大者也陽氣起於東北盡於西南陰氣¶
起於西南盡於東北陰陽之始皆調適相似日長其類以侵相¶
遠(言陽氣自大寒日月長温以致大熱與大寒相遠也)或熱焦沙或寒凝水故聖人謹愼¶
其所積水出於山而入於海稼生於野而藏於廪見所始則知¶
終矣席之先雚蕈(席之先所從生出於雚與蕈葦也)樽之上玄樽(樽酒器所尊者玄水)俎¶
之先生魚(祭俎上肴以生魚也)豆之行泰羹(木豆謂之豆所盛大羹不調五味)此皆不快¶
於耳目不適於口腹而先王貴之(貴之所祭宗廟)先本而後末聖人之¶
接物千變萬軫必有不化而應化者夫寒之與煖相反大寒地¶
坼水凝火弗爲衰其暑大熱鑠石流金火弗爲益其烈寒暑之¶
變無損益於己質有之也(言人質不可變於火)聖常後而不先常應而不¶
#<md:CK-KZ_JY143_03p125b>¶
<pb:YP-C_JY143_11xuji-07-0125b>¶
唱不進而求不退而讓隨時三年時去我先去時三年時在我¶
後無去無就中立其所天道無親唯德是與有道者不失時與¶
人(失時失其時非失其時以與人)無道者失於時而取人直己而待命之去不¶
可迎而反也要遮而求合時之去不可追而援也故不曰我無¶
以爲而天下遠不曰我不欲而天下不至古之存己者樂德而¶
忘賤故名不動志(不以名移志也)樂道而忘貧故利不動心名利充天¶
下足以概志故兼而能樂靜而能澹故其身治者可與言道矣¶
自身以上至於荒芒爾遠矣(身以上從己生以前至於荒芒荒芒上古時也故遠矣)自死¶
而天地無窮爾滔矣(從己身死之後至天地無窮滔曼長也)以數雜之壽(雜匝也人生子¶
從子至亥爲一匝)憂天下之亂猶憂河水之少泣而益之也龜三千𡻕¶
#<md:CK-KZ_JY143_03p126a>¶
<pb:YP-C_JY143_11xuji-07-0126a>¶
(龜吐故納新故壽三千𡻕)浮游不過三日(浮游渠略也生三日死也)以浮游而爲龜憂養¶
生之具人必笑之矣故不憂天下之亂而樂其身之治也可與¶
言道矣君子爲善不能使富必來不爲非而不能使禍無至福¶
之至也非其所求故不伐其功禍之來也非其所生故不悔其¶
行內修極(極中)而橫禍至者皆天也非人也故中心常恬漠累積¶
其德狗吠而不驚自信其情故知道者不惑知命者不憂萬乘¶
之主卒葬其骸於曠野之中祀其鬼神於明堂之上(廟之中謂之明堂也)¶
神貴於形也(以人神在堂而形骸在野)故神制則形從(神制謂情也情欲使不作也而形體從心¶
以合)形勝則神窮(形勝謂人體躁動勝其精神神窮而去也)聰明雖用必反諸神(聰明雖用¶
於內以守明神安而身全)謂之太沖(沖調也)¶
#<md:CK-KZ_JY143_03p126b>¶
<pb:YP-C_JY143_11xuji-07-0126b>¶
¶
¶
¶
¶
¶
¶
¶
¶
¶
¶
