#-*- mode: org; -*-
#+TITLE: 淮南鴻烈解
#+DATE: 2011-05-31 17:00:07
#+PROPERTY: kxid KX144
#+PROPERTY: title 淮南鴻烈解
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1184
#+PROPERTY: id JY143
#+PROPERTY: JUAN 0
#+PROPERTY: JUAN 000
<pb:CK-KZ_JY143_02p001a>¶
#+PROPERTY: JUAN 001
<pb:CK-KZ_JY143_02p001a>¶
@fw重刋道藏輯要¶
* 淮南鴻烈解¶
　　　　　　　　　　　　　　　　　　@by許愼記上¶
** 原道訓上(原本也本道根眞包裹天地以厯萬物故曰原道因以題篇)¶
夫道者覆天載地(道無形而大也)廓四方析八極(廓張也柝開也八極八方之極也言其遠¶
柝讀重門擊柝之柝也)高不可際深不可測(際至也度深曰測一曰盡也)包裹天地禀¶
授無形(禀給也授予也無形萬物之未形也皆生於道故曰禀授無形也)源流泉浡沖而徐盈¶
混混汨汨濁而徐清(源泉之始所出也浡涌也沖虛也始出虛徐流不止能所盈滿以喻於道亦然也汨¶
讀曰骨也)故植之而塞於天地橫之而彌於四海施之無窮而無所¶
朝夕(植立也塞滿也彌猶絡也施用也用之無窮竭也無所朝夕盛衰)舒之幎於六合卷之不¶
<pb:CK-KZ_JY143_02p001b>¶
盈於一握(舒散也幎覆也孟春與孟秋爲合仲春與仲秋爲合季春與季秋爲合孟夏與孟冬爲合仲夏與仲冬爲¶
合季夏與季冬爲合故曰六合言滿天地間也一曰四方上下爲六合不盈一握言微妙也)約而能張幽而¶
能明(言道能小能大能昧能明)弱而能强柔而能剛(道之性也)橫四維而含陰陽¶
(橫讀桄車之桄)紘宇宙而章三光(紘綱也若小車蓋四維謂之紘繩之類也四方上下曰宇古往今來曰宙¶
以論天地章明也三光日月星)甚淖而滒甚纖而微(滒亦淖也夫饘粥多瀋者謂滒滒讀歌謳之歌)山¶
以之高淵以之深獸以之走鳥以之飛日月以之明星厯以之¶
行麟以之游鳳之以翔(以用也游出也大飛不動曰翔也)泰古二皇得道之柄¶
立於中央(二皇伏犧神農也指說陰陽故不言三也)神與化游以撫四方(撫安也四方謂之天¶
下也)是故能天運地滯輪轉而無廢(運行也滯止也廢休也)水流而不止與¶
萬物終始風興雲蒸事無不應(應當也)雷聲雨降並應無窮(窮已也)¶
<pb:CK-KZ_JY143_02p002a>¶
鬼出電入龍興鸞集(鬼出言無蹤迹也電入言其疾也)鈞旋轂轉周而復匝(鈞陶¶
人作瓦器法下轉旋者一曰天也)已彫已琢還反於璞無爲爲之而合於道無¶
爲言之而通乎德(言二三之化無爲爲之也而言合於道也無所爲言之而適自通於德也)恬愉無¶
矜而得於和(恬愉無所好憎也無矜不自大也)有萬不同而便於性(萬事不同能於便性¶
者性不欲也)神託於秋毫之末(言微妙也)而大宇宙之總(宇宙謂天地總合也)其德¶
優天地而和陰陽(優柔也和調也)節四時而調五行(五行金木水火土也)呴諭覆¶
育萬物羣生(呴諭温恤也育長也)潤於草木浸於金石禽獸碩大毫毛潤¶
澤羽翼奮也(奮壯)角觡生也(角鹿角也觡麋角也觡讀曰格)獸胎不贕鳥卵不毈¶
(胎不成獸曰贕卵不成鳥曰毈言不者明其成)父無喪子之憂兄無哭弟之哀(言無夭死)童¶
子不孤婦人不孀(無父曰孤寡婦曰孀也)虹蜺不出賊星不行(賊星妖星也)含¶
<pb:CK-KZ_JY143_02p002b>¶
德之所致(含懷也)夫太上之道生萬物而不有(不以爲己有者也)成化像¶
而弗宰(宰主也)跂行喙息蠉飛蝡動待而後生莫之知德(不因德之)待¶
之後死莫之能怨(不怨虐之)得以利者不能譽用而敗者不能非收¶
聚畜積而不加富(收斂畜積國有常賦也不加富者爲百姓不以爲己有也)布施禀授而不¶
益貧(布施禀授匡困乏予不足也以公家之資故不益貧也)施縣而不可究纖微而不可¶
勤(縣猶小也勤猶盡也)累之而不高墮之而不下益之而不衆損之而不¶
寡斵之而不薄殺之而不殘鑿之而不深塡之而不淺忽兮怳¶
兮不可爲象兮怳兮忽兮用不屈兮(忽怳無形貌也故曰不可爲像也屈竭也怳讀人空¶
頭扣之怳屈讀秋雞無尾屈之屈也)幽兮冥兮應無形兮遂兮洞兮不虛動兮(洞達¶
也道動有所應故曰不虛動也)與剛柔卷舒兮與陰陽俛仰兮(卷舒猶屈申也俛仰猶升降也)¶
<pb:CK-KZ_JY143_02p003a>¶
昔者馮夷大丙之御也(夷或作遲也丙或作白皆古之得道能御陰陽者也)乘雲車入雲¶
蜺游微霧(以雲蜺爲其馬也游行也微霧天之微氣也)騖怳忽厯遠彌高以極往(騖馳¶
也怳忽無之象也往行也)經霜雪而無迹照日光而無景(行霜雪中無有迹爲日所照無影柱¶
也)扶搖抮抱羊角而上(扶攀也搖動也抱了戾也扶搖如羊角轉如曲縈行而上也抮讀與左傳憾而¶
能眕者同也抱讀詩克歧克嶷之嶷也)經紀山川蹈騰崑崙排閶闔淪天門(經行也紀¶
通也蹈躡也騰上也崑崙山名也在西北其高萬九千里河之所出排猶斥也淪入也閶闔始升天之門也天門上帝所居紫¶
微宮門也馮夷大丙之御其能如此也)末世之御雖有輕車良馬勁策利鍛不能¶
與之爭先(勁强也策箠也未之感也言不能與馮夷大丙爭在前也鍛讀炳燭之炳)是故大丈夫恬¶
然無思澹然無慮以天爲蓋以地爲輿四時爲馬陰陽爲御(騶御)¶
乘雲陵霄與造化者俱(大丈夫諭體道者也造化天地一曰道也霄讀消息之消)縱志舒節¶
<pb:CK-KZ_JY143_02p003b>¶
以馳大區(區宅也大宅謂天也)可以步而步可以驟而驟令雨師灑道使¶
風伯掃塵(雨師畢星也詩云月麗於畢俾滂沱矣風伯箕星也月麗於箕風揚沙也)電以爲鞭策(電激¶
氣也故以爲鞭策)雷以爲車輪(雷轉氣也故以爲車輪)上游於霄雿之野下出於¶
無垠之門(霄雿高峻貌也無垠無形狀之貌霄讀紺綃雿讀翟氏之翟)劉覽偏照復守以全¶
(劉覽回觀也劉讀留連之留非劉氏之劉也)經營四隅還反於樞(隅猶方也樞本也)故以天¶
爲蓋則無不覆也以地爲輿則無不載也四時爲馬則無不使¶
也陰陽爲御則無不備也(陰陽次叙以成萬物無所缺也故曰無不備)是故疾而不¶
摇遠而不勞四支不動聰明不損(損減也)而知八紘九野之形埒¶
者何也(八紘天之八維也九野八方中央也)執道要之柄而游於無窮之地是故¶
天下之事不可爲也(爲后也)因其自然而推之(推求也舉也)萬物之變¶
<pb:CK-KZ_JY143_02p004a>¶
不可究也秉其要歸之趣(趣亦歸也)夫鏡水之與形接也不設智故¶
而方圓曲直弗能逃也(智故巧飾也鏡水不施巧飾之形人之形好醜以實應之故曰方圓曲直不能¶
逃也)是故響不肆應而景不一設叫呼仿佛默然自得(得叫呼仿佛之聲狀¶
也)人生而靜天之性也感而後動性之害也物至而神應知之¶
動也(物事也)知與物接而好憎生焉(接交也情欲也)好憎成形而知誘於¶
外不能反己而天理滅矣(形見也誘感也不能反己本所受天清凈之性故曰天理滅也猶衰也)¶
故達於道者不以人易天(天性也不以人事易其天性也一說曰天身也不以人間利欲之事易其¶
身也)外與物化而內不失其情(言通道之人雖外貌與物化內不失其無欲之本情也)至無¶
而供其求時騁而要其宿(言天時自騁道要其宿會也)小大脩短各有其具¶
(具猶備也)萬物之至騰踴肴亂而不失其數(不失其數各應其度)是以處上而¶
<pb:CK-KZ_JY143_02p004b>¶
民弗重居前而衆弗害(言民戴仰而愛之也)天下歸之姦邪畏之以其無¶
爭於萬物也故莫敢與之爭夫臨江而釣曠日而不能盈羅雖¶
有鉤箴芒距(距爪也讀距守之距也)微綸芳餌加之以詹何娟嬛之數猶¶
不能與網罟爭得也(詹何娟嬛古善釣人名數術也)射者扞烏號之弓彎棊衛¶
之箭(扞張也彎引也棋美箭所出地名也衛利也烏號柘桑其材堅勁烏跱其上及其將飛枝必撓下勁能復起巢鳥隨¶
之烏不敢飛號呼其上伐其枝以爲弓因曰烏號之弓也一說黃帝鑄鼎於荆山鼎湖得道而仙秉龍上其臣援弓射龍欲下¶
黃帝不能也烏於也號呼也於是抱弓而號因名其弓爲烏號之弓也)重之羿逢蒙子之巧以要¶
飛鳥猶不能與羅者競多(羿古諸侯有窮之君也逢蒙羿弟子皆攻射而百發百中故曰之巧要取¶
競逐也)何則以所持之小也張天下以爲之籠因江海以爲罟又¶
何亡魚失鳥之有哉(罟魚網也詩云施罟濊濊)故矢不若繳繳不若無形之¶
<pb:CK-KZ_JY143_02p005a>¶
像(言其矢也)夫釋大道而任小數無以異於使蟹捕鼠蟾蠩捕蚤不¶
足以禁姦塞邪亂乃逾滋(以艾灼蟹巨上內置穴中延熱走窮穴適於禽一鼠也蟾蠩䗐也跳行舒¶
遲捕蚤亦不能悉得故曰不足以禁姦也諭道益甚也)昔者夏鯀作三仞之城諸侯背之¶
海外有狡心(鯀帝顓頊五世孫禹之父也八尺曰仞鯀作城郭以其役勞故諸侯背之四海之外皆有狡猾之心¶
也)禹知天下之叛也乃壞城平池散財物焚甲兵施之以德海¶
外賓伏四夷納職(四夷海外也職貢也)合諸侯於塗山執玉帛者萬國(塗山¶
在九江當塗縣玉圭帛玄纁也)故機械之心藏於胷中則純白不粹神德不全¶
(機械巧詐也藏之於胷臆之內故純白之道不粹精神專一之德不全也粹讀禍祟之祟也)在身者不知何¶
遠之所能懷(懷來也)是故革堅則兵利城成則衝生(言攻戰之備於此生也)¶
若以湯沃沸亂乃逾甚是故鞭噬狗策蹏馬而欲教之雖伊尹¶
<pb:CK-KZ_JY143_02p005b>¶
造父弗能化(伊尹名摯殷湯之賢相也造父周穆王之臣也而善御雖此二人不能化之)欲寅之心¶
亡於中則飢虎可尾何況狗馬之類乎故體道者逸而不窮任¶
數者勞而無功夫峭法刻誅者非霸王之業也箠策繁用者非¶
致遠之術也(繁數也)離朱之明察箴末於百步之外(離朱者黃帝臣明目人也)¶
不能見淵中之魚師曠之聰合八風之調(師曠晉平公樂師子野也八風八卦之風¶
聲也)而不能聽十里之外故任一人之能不足以治三畝之宅也¶
修道理之數因天地之自然則六合不足均也(均平也)是故禹之¶
決瀆也因水以爲師神農之播穀也因苗以爲教(禹鯀之子名文命受禪成¶
功曰禹因以水性自下決使東流以爲後世師法也神農少典之子炎帝也農植嘉穀神而化之故號曰神農也播布也布種¶
百穀因苗之生而長育之以爲後世之常教也)夫萍樹根於水(萍大蘋也)木樹根於土鳥排¶
<pb:CK-KZ_JY143_02p006a>¶
虛而飛獸蹠實而走(蹠足也實地也蹠讀捂摭之撫)蛟龍水居虎豹山處天地¶
之性也(蛟水蛟其皮有珠世人以爲刀剱之口是也蛟讀人情性交易之交緩氣言乃得耳)兩木相摩而¶
然金火相守而流(流釋也)員者常轉窾者主浮自然之勢也(員輪丸之¶
屬也窾空也舟船之屬也故曰自然之勢也窾讀科條之科也)是故春風至則甘雨降生育萬¶
物(明堂月令曰清風至則穀雨是也育長也風或作分合)羽者嫗伏毛者孕育(嫗伏以氣剖卵也孕¶
者懷胎育生也)草木榮華鳥獸卵胎莫見其爲者而功旣成矣(旣已也)秋¶
風下霜到生挫傷(草木首地而生故曰到生挫傷者彫落也)鷹鵰搏鷙昆蟲蟄藏(鷙讀¶
什伍之十)草木注根魚鼈凑淵莫見其爲者滅而無形(滅没也形見也)木處¶
榛巢水居窟穴(聚木曰榛)禽獸有芃(芃蓐)人民有室陸處宜牛馬舟行¶
宜多水匈奴出穢裘(匈奴獫狁北胡也)干越生葛絺(干吳也絺細葛也)各生所¶
<pb:CK-KZ_JY143_02p006b>¶
急以備燥溼各因所處以御寒暑並得其宜物便其所由此觀¶
之萬物固以自然聖人又何事焉(事治也)九疑之南陸事寡而水¶
事衆(九疑山名也在蒼梧虞舜所葬也)於是民人被髮文身以像鱗蟲(被翦也文身刻¶
畫其體內默其中爲蛟龍之狀以入水蛟龍不害也故曰以像鱗蟲也)短綣不絝以便涉游短袂¶
攘卷以便刺舟因之也(卷卷臂也因之因水之宜也)鴈門之北狄不穀食賤¶
長貴壯俗尚氣力人不㢮弓馬不解勒便之也(不穀食肉酪而已北狄鮮卑也¶
弛舍也便習也)故禹之裸國解衣而入衣帶而出因之也(裸國在南方聖人治禮不¶
求變俗故曰因之也)今夫徙樹者失其陰陽之性則莫不枯槁(失猶易也)故橘¶
樹之江北則化而爲枳鴝鵒不過濟貈渡汶而死(見於周禮故春秋傳曰鴝¶
鵒來巢言非中國之禽所以爲魯昭公仁異也)形性不可易勢居不可移也是故達於¶
<pb:CK-KZ_JY143_02p007a>¶
道者反於清淨(反本也天本授人清靜之性故曰反也)究於物者終於無爲(無爲者不¶
爲物爲也)以恬養性以漠處神則入於天門所謂天者純粹樸素質¶
直皓白未始有與雜糅者也所謂人者偶䁟智故曲巧僞詐所¶
以俛仰於世人而與俗交者故牛歧蹏而戴角馬被髦而全足¶
者天也絡馬之口穿牛之鼻者人也循天者與道游者也(循隨也游¶
行也)隨人者與俗交者也夫井魚不可與語大拘於隘也夏蟲不¶
可與語寒(言蜩蟬不知寒雪也)篤於時也曲士不可與語至道拘於俗束¶
於教也故聖人不以人滑天不以欲亂情(天身也不以人事滑亂其身也不以欲亂¶
其情濁之性者也)不謀而當不言而信不慮而得不爲而成(詩云不識不知順帝¶
之則故曰不謀而當不慮而得也)精通於靈府與造化者爲人(爲治也)夫善游者¶
<pb:CK-KZ_JY143_02p007b>¶
溺善騎者墮各以其所好反自爲禍(禍害也)是故好事者未嘗不¶
中(中傷也好爲情欲之事者未嘗不自傷也)爭利者未嘗不窮也昔共工之力觸不¶
周之山使地東南傾(共工以水行霸於伏犧神農間者也非堯時共工也不周山崑崙西北傾猶下也天¶
文言天傾西北地傾東南先言傾高也此言東南後言傾明其下也)與高辛爭爲帝(高辛帝嚳有天下之號也¶
嚳黃帝之曾孫)遂潛於淵宗族殘滅繼嗣絶祀(謂共工也)越王翳逃山穴越¶
人熏而出之遂不得已(已止也翳越太子也賢不欲爲王逃於山穴之中越人以火熏出而立之故曰¶
遂不得已在春秋後故不書於經也)由此觀之得在時不在爭治在道不在聖(治爲¶
也雖聖不得爲故曰在道孔子是也)土處下不爭高故安而不危水下流不爭先¶
故疾而不遲昔舜耕於厯山期年而田者爭處磽埆以封壤肥¶
饒相讓(厯山在濟陰成陽也一曰濟南厯城山也墝埆讀人相墝椽之墝)釣於河瀆期年而漁¶
<pb:CK-KZ_JY143_02p008a>¶
者爭處湍瀨以曲隈深潭相予(漁讀告語湍瀨水淺流急少魚之處也曲隈崖岸委曲深潭四¶
流饒魚之處覃讀葛覃之覃)當此之時口不設言手不指麾(口不設不信之言也手不指麾¶
不妄有所規儗也)執玄德於心而化馳若神(玄天也馳行也若神若有神化之也)使舜無¶
其志雖口辯而戸說之不能化一人(志王天下之志也一曰人心之志也)是故不¶
道之道莽乎大哉(道不可道故曰不道之道)夫能理三苗朝羽民(三苗堯時所放渾敦¶
窮奇饕餮之等理治也羽民南方羽國之民使之朝者德以懷遠也)從裸國納肅愼未發號施令¶
而移風易俗者其唯心行者乎(裸國在南方禹所入也從化也肅愼北方遠也傅曰肅愼燕亳¶
吾北土也唯仁化爲能然也)法度刑罰何足以致之也(言不足以致之也明不如仁心化之爲大)¶
是故聖人內修其本而不外飾其末保其精神偃其智故漠然¶
無爲而無不爲也(能無爲故物無不爲之化)澹然無治也而無不治也所謂¶
<pb:CK-KZ_JY143_02p008b>¶
無爲者不先物爲也所謂不爲者因物之所爲(順物之性也)所謂無¶
治者不易自然也所謂無不治者因物之相然也(然猶宜也)¶
<pb:CK-KZ_JY143_02p008b>¶
　　
#+PROPERTY: JUAN 002
<pb:CK-KZ_JY143_02p008b>¶
** 原道訓下¶
萬物有所生而獨知守其根(根本也)百事有所出而獨知守其門¶
(門禁要也)故窮無窮極無極照物而不眩響應而不乏此之謂天解¶
(眩惑也天解天之解故也言能明天意也)故得道者志弱而事强(弱柔也强無不勝也)心虛而¶
應當(當合也)所謂志弱者柔毳安靜藏於不敢行於不能恬然無¶
慮動不失時與萬物回周旋轉不爲先唱感而應之(感動應和)是故¶
貴者必以賤爲號(貴者謂公王侯伯稱孤寡不穀故曰以賤爲號)而高者必以下爲基¶
(基始也夫築京臺先從下起也)託小以包大在中以制外行柔而剛用弱而强¶
<pb:CK-KZ_JY143_02p009a>¶
轉化推移得一之道而以少正多(而能也能以寡統衆)所謂其事强者遭¶
變應卒排患扞難力無不勝敵無不淩應化揆時莫能害之是¶
故欲剛者必以柔守之欲强者必以弱保之積於柔則剛積於¶
弱則强觀其所積以知禍福之鄉(鄉方也)强勝不若己者至於若¶
己者而同(夫强者能勝不如己者同等也至於如己者則等不能勝也言强之爲小也道家所不貴也)柔勝¶
出於己者其力不可量(夫能弱柔勝己者其力不可訾也言柔之爲大也道家所貴)故兵强¶
則滅木强則折革固則裂齒堅於舌而先之弊(兵猶火也强則盛盛則衰故曰¶
則滅以火諭也木强則折不能徐屈也革堅則裂鼓是也弊盡齒堅於舌而先舌盡)是故柔弱者生之榦¶
也(榦質也)而堅强者死之徒也(徒衆也)先唱者窮之路也後動者達¶
之原也(先者隤陷故曰窮也後者以謀故曰達也)何以知其然也凡人中壽七十𡻕¶
<pb:CK-KZ_JY143_02p009b>¶
然而趨舍指湊日以月悔也以至於死故蘧伯玉年五十而有¶
四十九年非(伯玉衛大夫蘧瑗也今年所行是也則還顧知去年之所行非也𡻕𡻕悔之以至於死故有四十九¶
非所謂月悔朔日悔昨也)何者先者難爲知而後者易爲攻也先者上高則¶
後者攀之先者諭下則後者蹷之先者隤陷則後者以謀先者¶
敗績則後者逢之(蹷履也音展非展也楚人讀躓爲隤隤者車承或言跋躓之躓也)由此觀之¶
先者則後者之弓矢質的也(質的射者之準執也)猶錞之與刃刃犯難而¶
錞無患者何也以其託於後位也(錞矛戈之錞也讀曰頓刃矛戈之刃也刃在前故犯難頓¶
在後故以無患故曰其託於後位也)此俗世庸民之所公見也而賢知者弗能避¶
也(庸衆也公詳也衆民詳所見知賢者不能避爲鋒刃也以諭利欲也故曰有所屏蔽也)所謂後者非謂¶
其底滯而不發凝竭而不流(底讀曰紙發動也凝如脂凝也流行)貴其周於數而¶
<pb:CK-KZ_JY143_02p010a>¶
合於時也(周調也數術也合於時時行則行時止則止也)夫執道理以耦變先亦制後¶
後亦制先(道當勝事爲變不必待於先人事當在後趨時當居先也)是何則不失其所以制¶
人人不能制也時之反側間不容息(言時反側之間不容氣息促之甚也)先之則¶
大過後之則不逮夫日囘而月周時不與人游故聖人不貴尺¶
之璧而重寸之陰時難得而易失也禹之趨時也履遺而弗取¶
冠挂而弗顧非爭其先也而爭其得時也是故聖人守清道而¶
抱雌節(清和淨也雌柔弱也)因循應變常後而不先柔弱以靜舒安以定¶
(舒詳也)攻大䃺堅莫能與之爭(攻大䃺堅諭難也無與聖人之爭也)天下之物莫柔¶
弱於水然而大不可極深不可測(測盡也)脩極於無窮遠渝於無¶
崖息耗減益通於不訾(訾量也)上天則爲雨露下地則爲潤澤萬¶
<pb:CK-KZ_JY143_02p010b>¶
物弗得不生百事不得不成大包羣生而無好憎澤及蚑蟯(蚑蚑¶
行也蟯微小之蟲也)而不求報(施而不有也)富贍天下而不旣(瞻足也旣盡也)德施百¶
姓而不費(德澤加於百姓不以爲己財費也)行而不可得窮極也(流膏不止也)微而¶
不可得把握也擊之無創刺之不傷斬之不斷焚之不然(水之性也)¶
淖溺流遁錯繆相紛(適逸也錯繆相紛彼此相糺也)而不可靡散利貫金石强¶
濟天下(水流缺石是其利也舟船所載無有重是其强也濟通也)動溶無形之域而翺翔忽¶
區之上(忽怳之區上也言其飛爲雲無所不上也)邅回川谷之間(邅回猶委曲也)而淊騰大¶
荒之野有餘不足與天地取與授萬物而無所前後(前後皆與之)是¶
故無所私而無所公(公私一也)靡濫振蕩與天地鴻洞(鴻大也洞通也讀同異之¶
同也)無所左而無所右蟠委錯紾與萬物始終(紾轉也)是謂至德(言水¶
<pb:CK-KZ_JY143_02p011a>¶
之爲德最大故曰至德也)夫水所以能成其至德於天下者以其淖溺潤滑¶
也故老聃之言曰天下至柔馳騁於天下之至堅出於無有入¶
於無間(水是也)吾是以知無爲之有益(有益於生)夫無形者物之大祖¶
也無音者聲之大宗也(無形生有形故爲物大祖也無音生有音故爲聲大宗祖宗皆本也)其子¶
爲光其孫爲水皆生於形乎(光無形道所貴也觀之故子爲光也水形而不可毀差之故孫爲水¶
也)夫光可見而不可握水可循而不可毀故有像之類莫尊於¶
水出生入死自無蹠有自有蹠無而以衰賤矣(出生出生道謂去清淨也入死¶
入死道謂情欲也蹠適也自無形適有形離其本也自有形適無形不能復得道家所棄故曰而以衰賤也)是故清¶
靜者德之至也而柔弱者道之要也(要約也)虛而恬愉者萬物之¶
用也(萬物由之得爲人用)肅然應感殷然反本則淪於無形矣所謂無形¶
<pb:CK-KZ_JY143_02p011b>¶
者一之謂也(一者道之本也)所謂一者無匹合於天下者也卓然獨立¶
塊然獨處上通九天下貫九野(九天八方中央也九野亦如之)員不中規方不¶
中矩大渾而爲一葉累而無根(無根言微妙也)懷囊天地爲道關門(門道¶
之門)穆忞隱閔純德獨存(穆忞隱閔皆無形之類也純不雜糅也)布施而不旣用之¶
而不勤(旣盡也勤勞也)是故視之不見其形聽之不聞其聲循之不得¶
其身無形而有形生焉(無形道也有形萬物也)無聲而五音鳴焉(音生於無聲也)¶
無味而五味形焉(形或作和也)無色而五色成焉是故有生於無實¶
出於虛(有形生於無形人也實財也)天下爲之圈則名實同居(圈陬也名爵號之名也實¶
幣帛之屬也一曰仁義之功賞也)音之數不過五(宮商角徵羽也)而五音之變不可勝¶
聽也(變更相生也)味之和不過五(甘酸鹹辛苦也)而五味之化不可勝嘗也¶
<pb:CK-KZ_JY143_02p012a>¶
(化亦變也)色之數不過五(青赤白黑黃也)而五色之變不可勝觀也(常事曰視非常)¶
(曰觀春秋魯隱公觀漁於棠是也)故音者宮立而五音形矣(言在中央聲之主也形正也)味¶
者甘立而五味亭矣(亭平也甘中央味也)色者白立而五色成矣(白者所在以染¶
之故五色可成也)道者一立而萬物生矣是故一之理施四海(理道也)一¶
之解際天地(解達也際機也解讀解故之解也)其全也純兮若樸(樸若玉樸也在石而未剖)¶
其散也混兮若濁濁而徐清沖而徐盈澹兮其若深淵(沖虛也盈滿也¶
澹定不動之貌)汎兮其若浮雲若無而有若亡而存萬物之總皆閱一¶
孔(總衆聚也)百事之根皆出一門(道之門也)其動無形變化若神其行無¶
迹常後而先(道之先也)是故至人之治也(至道之人)掩其聰明滅其文章¶
依道廢智與民同出於公(公正)去其誘慕除其嗜欲(誘慕諭貪榮勢也故去之¶
<pb:CK-KZ_JY143_02p012b>¶
也嗜欲情欲也故除之也)損其思慮(常恬澹也)約其所守則察(不煩擾也)寡其所求則¶
得(易供故得)夫任耳目以聽視者勞形而不明以知慮爲治者苦心¶
而無功是故聖人一度循軌(一齊也軌法也)不變其宜不易其常放準¶
修繩曲因其當夫喜怒者道之邪也(道貴平和故喜怒爲邪也)憂悲者德之¶
失也(德尚恬和以憂悲爲失論語曰其德坦蕩是也)好憎者心之過也嗜欲者性之累¶
也(心當專一中扃外閉反有所好憎故曰過性當清靜以奉天素而反嗜欲故爲之累也)人大怒破陰大¶
喜墜陽(怒者陰氣也陰爲堅冰積陰相薄故破陰喜者陽氣陽升於上積陽相薄故曰陽墜也)薄氣發瘖¶
驚怖爲狂憂悲多恚病乃成積好憎繁多禍乃相隨故心不憂¶
樂德之至也通而不變靜之至也(變更也)嗜欲不載虛之至也(不載¶
於性)無所好憎平之至也不與物散粹之至也(散亂粹純)能此五者則¶
<pb:CK-KZ_JY143_02p013a>¶
通於神明通於神明者得其內者也是故以中制外百事不廢¶
(中心也外情欲)中能得之則外能收之(不養也)中之得則五藏甯思慮平¶
(五藏甯者各得其所思慮平者本妄喜怒)筋力勁强耳目聰明疏達而不悖(悖謬也)堅¶
强而不鞼(鞼折)無所大過而無所不逮處小而不逼處大而不窕¶
(在小能小在大能大)其魂不躁其神不嬈(躁狡嬈煩嬈也言精神定矣)湫漻寂寞爲天¶
下梟(湫漻清靜也寂漠恬淡也梟雄也)迫則能應感則能動物穆無窮(穆美)變無¶
形像(言能化也)優游委縱如響之與景(響應聲影應形)登高臨下無失所秉¶
履危行險無忘玄仗(玄仗道也)能存之此其德不虧萬物紛糅與之¶
轉化以聽天下若背風而馳(疾而易也)是謂至德至德則樂矣古之¶
人有居巖穴而神不遺者(遺失也)末世有勢爲萬乘而日憂悲者¶
<pb:CK-KZ_JY143_02p013b>¶
由此觀之聖亡乎治人而在於得道樂亡於富貴而在於德和¶
之大己而小天下則幾於道矣(幾近也許由務光是)所謂樂者豈必處京¶
臺章華(京臺章華皆楚之大臺)游雲夢沙邱(雲夢楚澤在南郡華容也沙邱紂臺名也在鉅鹿也)耳¶
聽九韶六瑩(九韶舜樂也瑩顓頊樂也)口味煎熬芬芳馳騁夷道(夷平也)釣射¶
鷫鷞之樂乎(鷫鷞鳥名也長脛緑身其形似雁一曰鳳凰之别名也)吾所謂樂者人得其¶
得也夫得其得者不以奢爲樂不以廉爲悲(廉猶儉也)與陰俱閉與¶
陽俱開故子夏心戰而臞得道而肥(子夏名商孔子弟子也入學見先王之道而說之又¶
出見富貴之樂而欲之二者交爭故戰而臞也先王之道勝無所復思故肥也)聖人不以身役物不以¶
欲滑和(不以身爲物役不以情欲亂中和之道也)是故其爲曜不忻欣(忻忻爲過制也)其爲¶
悲不惙惙(惙惙爲傷性也)萬方百變消搖而無所定吾獨忼慨遺物而¶
<pb:CK-KZ_JY143_02p014a>¶
與道同出是故有以自得也(自得其天性也)喬木之下空穴之中足以¶
適情(喬木上疏少陰之木也空穴巖穴也唯處此中夫自得者足以適其情性)無以自得也雖以天¶
下爲家萬民爲臣妾不足以養生也(言無以自得之人猶以此爲不足也)能至於¶
無樂者則無不樂無不樂則至極樂矣(至樂至德之樂極亦至也)夫建鍾鼓¶
列管弦席旃茵傅旄象(管簫也弦琴瑟也傳著也旄旌也象以象牙爲飾也)耳聽朝歌北¶
鄙靡靡之樂(朝歌紂都鄙邑也紂使師涓作鄙邑靡靡之樂也故師延爲晉平公歌之師曠知之曰亡國之音也)¶
齊靡曼之色(齊列也靡曼美也)陳酒行觴夜以繼日(樂不輟也)强弩千高鳥¶
走犬逐狡兔此其爲樂也炎炎赫赫怵然若有所誘慕(誘進也慕有所¶
思怵然猶惕然)解車休馬罷酒徹樂而心忽然若有所喪悵然若有所¶
亡也是何則不以內樂外而以外樂內樂作而喜曲終而悲悲¶
<pb:CK-KZ_JY143_02p014b>¶
喜轉而相生精神亂營不得須臾平(營惑)察其所以不得其形(不得¶
樂之形也)而日以傷生失其得者也是故內不得於中禀授於外而¶
以自飾也不浸於肌膚不浹於骨髓(浸潤也浹通也)不留於心志不滯¶
於五藏故從外入者無主於中不止從中出者無應於外不行¶
故聽善言便計雖愚者知說之稱至德高行雖不肖者知慕之¶
說之者眾而用之者鮮慕之者多而行之者寡所以然者何也¶
不能反諸性也夫內不開於中而强學問者不入於耳而不著¶
於心此何以異於聾者之歌也效人爲之而無以自樂也聲出¶
於口則越而散矣(散去耳不聞也)夫心者五藏之主也所以制使四支¶
流行血氣馳騁於是非之境而出入於百事之門戸者也是故¶
<pb:CK-KZ_JY143_02p015a>¶
不得於心而有經天下之氣是猶無耳而欲調鍾鼓無目而欲¶
喜文章也亦必不勝其任矣(經理)故天下神器不可爲也(器物用也爲治¶
也)爲者敗之執者失之夫許由小天下而不以己易堯者志遺¶
於天下(許由陽城人也箕山之隱士也堯以其賢聘之欲禪天下焉不肯就故曰志遺於天下也)所以然者¶
何也因天下而爲天下也天下之要不任於彼而在於我(彼謂堯也¶
我謂許由)不在於人而在於我身身得則萬物備矣徹於心術之論¶
則嗜欲好憎外矣(外不在心)是故無所喜而無所怒無所樂而無所¶
苦萬物玄同也(玄天也)無非無是化育玄燿生而如死(玄天也耀明也生而¶
如死無所欲)夫天下者亦吾有也吾亦天下之有也天下之與我豈¶
有間哉(言相比也)夫有天下者豈必攝權持勢操殺生之柄而以行¶
<pb:CK-KZ_JY143_02p015b>¶
其號令邪吾所謂有天下者非謂此也自得而已(自得其天性也一曰不失¶
其身也)自得則天下亦得我矣吾與天下相得則常相有已又焉¶
有不得容其間者乎所謂自得者全其身者也全其身則與道¶
爲一矣故雖游於江潯海裔(潯崖也裔邊也潯讀葛覃之覃也)馳要裊建翠蓋¶
(駟駕要裊馬名也日行萬里裊撓弱之撓翠蓋以翠裊羽飾蓋也)目觀掉羽武象之樂(掉羽羽舞武象¶
周武王之樂)耳聽淊朗奇麗激抮之音(激有激揚抮轉皆曲名也)揚鄭衛之浩樂¶
結激楚之遺風(鄭聲鄭會晉平公說新聲使師延爲桑間濮上之樂濮在衛地故鄭衛之浩樂也結激清楚之¶
聲也必爲鄭爲之俗樂夫結激清楚以娛樂也遺風猶餘聲也)射沼濱之高鳥逐苑囿之走獸¶
此齊民之所以淫泆流湎(齊於凡民故曰齊民也沼池也濱水崖也)聖人處之不足¶
以營其精神亂其氣志(營惑也)使心怵然失其情性處窮僻之鄉¶
<pb:CK-KZ_JY143_02p016a>¶
側谿谷之間(側伏也)隱於榛薄之中(藂木曰榛深草曰薄)環堵之室茨之以¶
生茅蓬戸瓮牖揉桑爲樞(堵長一丈高一丈面環一堵爲方一丈故曰環者言其小也編蓬爲戸以¶
破瓮蔽牖揉桑條以爲元樞)上漏下濕潤浸北房(浸漬也北房陰堂也)雪霜瀼灖浸潭¶
苽蔣(瀼灖雪霜之貌也浸潭之潤以生苽蔣實蓏者蔣實也其米曰𦸔胡瀼讀繀繩之繀灖讀校滅之校苽讀觚哉之觚¶
也蔣讀水漿之漿也)逍遙於廣澤之中而仿洋於山峽之旁(兩山之間爲峽)此齊¶
民之所爲形植黎累憂悲而不得志也聖人處之不爲愁悴怨¶
懟(懟也)病而不失其所以自樂也是何也則內有以通於天機(機發)¶
(也)而不以貴賤貧富勞逸失其志德者也故夫烏之啞啞鵲之¶
唶唶豈嘗爲寒暑燥濕變其聲哉(言體道者不爲貴賤貧富勞逸易其志如鳥鵲之不爲寒¶
暑易其聲)是故夫得道已定而不待萬物之惟移也非以一時之變¶
<pb:CK-KZ_JY143_02p016b>¶
化而定吾所以自得也吾所謂得者性命之情處其所安也夫¶
性命者與形俱出其宗(宗本)形備而性命成性命成而好憎生矣¶
故士有一定之論女有不易之行(士有同志同志德也至其交接有一會而公定故曰有一¶
定之論也貞女專一亦無二心雖有偏喪不復更醮故曰有不易之行者也)規矩不能方圓鉤繩不¶
能曲直(雖規矩鉤繩無以施於此)天地之永登邱不可爲脩居卑不可爲短¶
是故得道者窮而不懾達而不榮(雖窮賤不以爲懾懼也雖顯達不以爲榮幸也)處高¶
而不機(機危也)持盈而不傾(傾覆也)新而不㓪久而不渝(㓪明也渝變也㓪讀¶
汝南㓪陵之㓪)入火不焦入水不濡是故不待勢而尊不待財而富不¶
待力而强平虛下流與化翺翔(翺翔猶傾仰也)若然者藏金於山藏珠¶
於淵(舜藏金於靳巖之山藏珠於五湖之淵以塞貪淫之欲也)不利貨財不貪勢名(勢位爵號之名¶
<pb:CK-KZ_JY143_02p017a>¶
也)是故不以康爲樂(康安也)不以慊爲悲(慊約也慊讀辟向慊之慊也)不以貴¶
爲安不以賤爲危形神氣志各居其宜以隨天地之所爲夫形¶
者生之舍也氣者生之充也神者生之制也一失位則二者傷¶
矣是故聖人使人各處其位守其職而不得相干也故夫形者¶
非其所安也而處之則廢氣不當其所充而用之則泄神非其¶
所宜而行之則昧(昧不明也)此三者不可不愼守也夫舉天下萬物¶
蚑蟯貞蟲(蚑行蟯動之蟲也蟯讀饒貞蟲細腰之屬也)蝡動蚑作(蚑讀鳥蚑步之蚑也)皆知其¶
所喜憎利害者何也以其性之在焉而不離也忽去之則骨肉¶
無倫矣(去之去逆也則骨肉靡滅無倫匹也)今人之所以眭然能視(眭讀曰桂)營然能¶
聽(䁝讀疾營之營也)形體能抗(抗讀扣耳之扣)而百節可屈伸察能分白黑視¶
<pb:CK-KZ_JY143_02p017b>¶
醜美而知能别同異明是非者何也氣爲之充而神爲之使也¶
何以知其然也凡人之志各有所在而神有所繫者其行也足¶
蹪趎埳頭低植木而不自知也(蹪躓也楚人讀躓爲蹪知猶覺也)招之而不能¶
見也呼之而不能聞也(不能見招之者不能間呼之者)耳目去之也然而不能¶
應者何也神失其守也(精神失其所守)故在於小則忘於大在於中則¶
忘於外在於上則忘於下在於左則忘於右(若楚白公勝將欲慮亂立於朝倒杖¶
策上貫其頭血流至地而不覺此之類也)無所不充則無所不在(精神無所不充在存也)是故¶
貴虛者以毫末爲宅(虛者情無所念慮也以毫末爲宅者言精微也)今夫狂者之不能¶
避水火之難而越溝瀆之險者豈無形神氣志哉然而用之異¶
也(與人異也)失其所守之位而離其外內之舍是故舉錯不能當動¶
<pb:CK-KZ_JY143_02p018a>¶
靜不能中(當合也中適也)終身運枯形于連嶁列埒之門(運行也枯輔病也形體也¶
于於也連嶁猶離嶁也委曲之類列埒不平均也連讀陵聾幽州陵陵蓮之連嶁讀㟝嶁無松栢之嶁)而蹪蹈於¶
污壑穽陷之中(污壑大壑壑讀赫赫明明之赫)雖生俱與人鈞然而不免爲人¶
戮笑者何也形神相失也故以神爲主者形從而利以形爲制¶
者神從而害(神清靜故利形有情欲故害也)貪饕多欲之人漠㬆於勢利誘慕¶
於名位(漠㬆猶鈍㬆不知足類誘進也慕貪漠溺之漠㬆讀織絹緻密㬆無間孔之㬆也)冀以過人之¶
智植於高世(冀猶庶幾也植立也庶幾立高名於世也)則精神日以耗而彌遠(耗秃也)¶
久淫而不還(淫過還復)形閉中距則神無由入矣(神精神也清淨之性無從還入也)¶
是以天下時有盲妄自失之患此膏燭之類也火逾然而消逾¶
亟(亟疾也逾益也)夫精氣志者靜而日充者以壯躁而日耗者以老是¶
<pb:CK-KZ_JY143_02p018b>¶
故聖人將養其神和弱其氣平夷其形而與道沈浮俛仰(沈浮猶盛¶
衰俛仰猶升降)恬然則縱之迫則用之其縱之也若委衣其用之也若¶
發機(機弩機關言其疾也)如是則萬物之化無不遇(遇時也)而百事之變無¶
不應發(應當之也)¶
<pb:CK-KZ_JY143_02p018b>¶
#+PROPERTY: JUAN 003
<pb:CK-KZ_JY143_02p018b>¶
** 俶眞訓上(俶始也眞實說道之實始於無有化育於有故曰俶眞因以題篇)¶
有始者(天地開闢之始也)有未始有有始者(言萬物萌兆未始有始者始成形也)有未始¶
有夫未始有有始者(言天地合氣寂寞蕭條未始有也夫未始有始彷彿也)有有者(言萬物始¶
有形兆也)有無者(言天地浩大言無可名也)有未始有有無者有未始有夫未始¶
有有無者所謂有始者繁憤未廢萌兆牙糵未有形埒垠堮無¶
旡蝡蝡將欲生興而未成物類(繁憤眾積之貌發憤也)有未始有有始者¶
<pb:CK-KZ_JY143_02p019a>¶
天氣始下地氣始上陰陽錯合相與優游競暢於宇宙之間被¶
德含和繽紛蘢蓯欲與物接而未成兆朕(競逐也暢達也和氣也繽紛雜糅也蘢蓯¶
聚會也兆朕形怪也)有未始有夫未始有有始者天含和而未降地懷氣¶
而未揚虛無寂寞蕭條霄雿無有仿佛氣遂而大通㝠㝠者也¶
(霄讀紺綃之綃雿翟氏之翟也)有有者言萬物摻落根莖枝葉青葱苓蘢雚蔰¶
炫煌蠉飛蝡動蚑行噲息可切循把握而有數量(摻讀參星之參雚蔰炫煌¶
采色貌也蚑讀車蚑轍之蚑噲讀不說懌外之噲切摩也循順也雚讀曰唯也蔰讀曰扈)有無者視之不見¶
其形聽之不聞其聲捫之不可得也望之不可極也儲與扈治¶
(儲與扈治褒大意也)浩浩瀚瀚不可隱儀揆度而通光耀者(浩浩瀚瀚廣大貌也光耀¶
無形)有未始有有無者包裹天地陶冶萬物大通混冥深閎廣大¶
<pb:CK-KZ_JY143_02p019b>¶
不可爲外析豪剖芒不可爲內無環堵之宇而生有無之根(混眞¶
大㝠之中謂道也)有未始有夫未始有有無者天地未剖陰陽未判(剖判¶
混分)四時未分萬物未生汪然平靜寂然清澄莫見其形(汪讀傳尸諸周¶
氏之汪同)若光耀之間於無有退而自失也(自失没不見也)曰予能有無而¶
未能無無也(能有無爲也未能本性自無爲也故曰未能無也)及其爲無無至妙何從¶
及此哉夫大塊載我以形勞我以生(大塊天地之間也)逸我以老休我¶
以死(莊子曰生乃徭役死乃休息也故曰休我以死)善我生者乃所以善吾死也(善吾生之¶
樂乃欲善吾死之樂也明死變化有知欲勸人同死生也)夫藏舟於壑藏山於澤人謂之固¶
矣雖然夜半有力者負而趨(趨走)寐者不知猶有所遁(夜半有力者負舟與¶
山走故寐者不知也)若藏天下於天下則無所遁其形矣(大丈夫以天下爲室以藏萬物)¶
<pb:CK-KZ_JY143_02p020a>¶
物豈可謂無大揚攉乎(揚攉無慮大數名也攉讀鎬京之鎬)一範人之形而猶喜¶
(範猶遇也遭也說範法也言物一法效人形尚由善也)若人者千變萬化而未始有極也¶
(言死生變化而夢故曰末始有極也)弊而復新其爲樂也可勝計耶譬若夢爲鳥¶
而飛於天夢爲魚而没於淵方其㝱也不知其㝱也覺而後知¶
其㝱也今將有大覺然後知今此之爲大㝱也始吾未生之時¶
焉知生之樂也今吾未死又焉知死之不樂也昔公牛哀轉病¶
也七日化爲虎(轉病易病也江淮之間公牛氏有易病化爲虎若中國有狂疾者發作有時也其爲虎者便還¶
食人食人者因作眞虎不食人者更復化爲人公牛氏韓人淮南之人因牛食芻謂之芻豢有驗於此)其兄掩戸¶
而入覘之則虎搏而殺之(殺其兄掩讀曰奄也覘視也)是故文章成獸爪牙¶
移易(移易人爪牙爲虎爪牙也)志與心變神與形化(志心皆變神形皆化)方其爲虎也¶
<pb:CK-KZ_JY143_02p020b>¶
不知其嘗爲人也方其爲人不知其且爲虎也二者代謝舛馳¶
各樂其成形(代更也謝叙也舛牙也形謂成虎形人舛讀舛賣之舛也)狡猾鈍惽是非無端¶
孰知其所萌(萌生也)夫水嚮冬則凝而爲氷氷迎春則泮而爲水¶
氷水移易於前後若周員而趨孰暇知其所苦樂乎(泮釋也趨歸也)是¶
故形傷於寒暑燥濕之虐者形苑而神壯(苑枯病也壯傷也苑讀南陽苑)神傷¶
乎喜怒思慮之患者神盡而形有餘故罷馬之死也剝之若槁¶
(罷老氣力竭盡故若槁也)狡狗之死也割之猶濡(狡少也濡濡溼氣力未盡)是故傷死者¶
其鬼嬈(嬈煩嬈善行病祟人)時旣者其神漠(旣盡也時旣當老者則神寂漠漠定也)是皆不¶
得形神俱没也(道家養形養神皆以壽終形神俱没不俱漠而已也老子曰以道涖天下其鬼不神此謂俱没¶
也)夫聖人用心杖性依神相扶而得終始是故其寐不㝱其覺¶
<pb:CK-KZ_JY143_02p021a>¶
不憂(精神無所思慮故不㝱志存仁義患不得至故不憂也)古之人有處混冥之中神氣¶
不蕩於外萬物恬漠以愉靜攙搶衡杓之氣莫不彌靡(攙搶彗孛也杓¶
北斗柄第七星)而不能爲害當此之時萬民猖狂不知東西含哺而游¶
鼓腹而熙(鼓擊也熙戲也)交被天和食於地德(交俱也和氣也地德五穀)不以曲故¶
是非相尤茫茫沈沈是謂大治(曲故曲巧也尤過也茫茫沈沈盛貌也茫讀王莽也沈讀水出¶
沈沈沈白之沈)於是在上位者左右而使之毋淫其性鎮撫而有之毋¶
遷其德是故仁義不布而萬物蕃殖(古者抱盛德上質樸不待仁義而萬物蕃俎也)賞¶
罰不施而天下賔服(服其德也)其道可以大美興而難以算計舉也¶
(言大性萬物但可以大美興而育之難以算計具也)是故日計之不足而𡻕計之有餘(以限¶
計之故有餘也譬若梅矣百梅足以爲百人酸一梅不足爲百人酸也)夫魚相忘於江湖人相忘¶
<pb:CK-KZ_JY143_02p021b>¶
於道術(言各得其志故相忘也)古之眞人立於天地之本中至優游抱德¶
煬和而萬物雜累焉(煬炙也抱其志德而炙於和氣故萬物雜累言成熟也煬讀供養之養也)孰肯¶
解構人間之事以物煩其性命乎(解構猶合會也煩辱也)夫道有經紀條¶
貫得一之道連千枝萬葉(一者道本得其根本故能連理千枝萬葉以少正多也)是故貴¶
有以行令賤有以忘卑貧有以樂業困有以處危夫大寒至霜¶
雪降然後知松栢之茂也據難履危利害陳於前(陳列也)然後知¶
聖人之不失道也是故能戴大貟者履大方(言能戴天履地之道)鏡太清¶
者視大明立太平者處大堂(太平天下之平也大堂明堂所以告朔行令也)能游冥冥¶
者與日月同光(光明也論德道者能與日月明也)是故以道爲竿以德爲綸禮¶
樂爲鉤仁義爲餌投之於江浮之於海萬物紛紛孰非其有夫¶
<pb:CK-KZ_JY143_02p022a>¶
梜依於跂躍之術(跂躍猶齟齬不正之道也)提挈人間之際撢掞挺挏世之¶
風俗(撢引掞利也挺挏猶上下也以求利便也)以摸蘇牽連物之微妙(摸蘇猶摸索微妙猶細小)¶
猶得肆其志充其欲何況懷瓌瑋之道忘肝膽遺耳目獨浮游¶
無方之外不與物相弊摋(弊摋猶雜揉也弊讀跂涉之跋也摋讀楚人言殺也)中徙倚無¶
形之域而和以天地者乎若然者偃其聰明而抱其太素(素樸性也)¶
以利害爲塵垢(塵垢諭輕也)以死生爲晝夜是故目觀玉輅琬象之¶
狀耳聽白雪清角之聲不能以亂其神(玉輅王者所乘有琬琰象牙之飾白雪師曠所¶
奏大一五弦之琴樂曲神物爲下降者清角商聲也)登千仞之谿臨蝯眩之岸不足以滑¶
其和(蝯臨其岸而目眩言滑滑亂和適也)譬若鐘山之玉炊以爐炭三日三夜而¶
色澤不變則至德天地之精也(鐘山崑崙也)是故生不足以使之利¶
<pb:CK-KZ_JY143_02p022b>¶
何足以動之死不足以禁之害何足以恐之明於死生之分達¶
於利害之變雖以天下之大易骭之一毛無所槩於志也(骭自膝以¶
下脛以上也骭讀閈收之閈也)夫貴賤之於身也猶條風之時麗也(條風鳴條言其迅也¶
麗過也)毀譽之於己猶蚉之一過也夫秉皓白而不黑行純粹而¶
不糅處玄㝠而不闇休於天鈞而不僞(僞敗也天鈞北極之地積寒之野休之輒敗唯¶
體道能不敗也)孟門終隆之山不能禁(孟門山名太行之隘也終隆則終南山在扶風皆險塞也)唯¶
體道能不敗湍瀨旋淵呂梁之深不能留也(湍瀨急流也旋淵深淵也呂梁水名¶
也在彭城皆水險留滯也)太行石澗飛狐句望之險不能難也(太行在野王北上黨關也¶
石澗深谿飛孤在代郡句望在鴈門皆險隘也)是故身處江海之上而神游魏闕之下¶
(魏闕王者門外闕也所以縣教象之書於象魏也巍巍高大曰魏闕言眞人雖在遠方心存王也一曰心下巨闕神內守也)¶
<pb:CK-KZ_JY143_02p023a>¶
非得一原孰能至於此哉(一原道之原也)是故與至人居使家忘貧使¶
王公簡其貴富而樂卑賤勇者衰其氣貪者消其欲坐而不教¶
立而不議虛而往者實而歸故不言而能飲人以和(諭道如川不言而能¶
飲人以和適也)是故至道無爲一龍一蛇(龍能化蛇能解脫故道以爲譬)盈縮卷舒與¶
時變化外從其風內守其性耳目不燿思慮不營(營惑也)其所居¶
神者臺簡以游太清(臺猶持也簡大也)引楯萬物羣美萌生(引楯拔擢也楯讀允¶
允恭之允也)是故事其神者神去之(事治也)休其神者神居之(不動擾)道¶
出一原通九門(九門天之門也)散六衢(散布於六合之衢也)設於無垓坫之宇(設施¶
也垓坫垠堮也垓讀人飲食大多以思下垓坫讀爲管氏有反坫之坫)寂漠以虛無非有爲於物¶
也物以有爲於己也(非有爲於物者不爲之也物以有爲於己者物己爲也)是故舉事而¶
<pb:CK-KZ_JY143_02p023b>¶
順於道者非道之所爲也道之所施也夫天之所覆地之所載¶
六合所包陰陽所呴雨露所濡道德所扶此皆生一父母而閱¶
一和也(父母天地閱總也和氣也道所貴也呴讀以口相吁之吁)是故槐榆與橘柚合而爲¶
兄弟(言道能化同異物也)有苗與三危通爲一家(有苗國在南方彭蠡舜時不服者三危在西極¶
山名在辰州通爲一家道所化也)夫目視鴻鵠之飛耳聽琴瑟之聲而心在雁¶
門之間一身之中神之分離剖判六合之內一舉而千萬里是¶
故自其異者視之肝膽胡越(肝膽喻近胡越諭遠)自其同者視之萬物一¶
圈也(圈陬)百家異說各有所出若夫墨楊申商之於治道(墨墨翟也其術¶
兼愛非樂摩頂放踵而利國者爲之楊楊朱其術全性保眞雖拔骭一毛而利天下弗爲也申申不害也韓昭侯相著三符之¶
命而尚刻削商者魏公孫鞅也爲秦孝公制相坐之法嚴猛聞故封之爲商君也因謂之商鞅)猶蓋之無一橑¶
<pb:CK-KZ_JY143_02p024a>¶
而輪之無一輻有之可以備數無之未有害於用也己自以爲¶
獨擅之不通之於天地之情也今夫治工之鑄器(鑄讀如唾祝之祝也)金¶
踴躍於鑪中必有波溢而播棄者其中地而凝滯亦有以象於¶
物者矣其形雖有所小周哉然未可以保於周室之九鼎也有¶
況比於規形者乎其與道相去亦遠矣今夫萬物之䟽躍枝舉¶
百事之莖葉條梓皆本於一根而條循千萬也(䟽躍布散也梓讀詩頌苞有三¶
葉同)若此則有所受之矣而非所授者所受者無授也而無不受¶
也無不受也者譬若周雲之蘢蓯遼巢彭濞而爲雨(周雲密雨雲也蘢蓯¶
聚合也遼巢彭濞藴積貌也濞榆莢之濞)沈溺萬物而不與爲濕焉(不與萬物俱濕)今夫善¶
射者有儀表之度如工匠有規矩之數此皆所得以至於妙(有所¶
<pb:CK-KZ_JY143_02p024b>¶
得儀表規矩之巧也)然而奚仲不能爲逢蒙(奚仲巧爲車逢蒙善於射言未能相兼也)造父不¶
能爲伯樂者(造父善御馬事周穆王伯樂善相馬事秦繆公)是曰諭於一曲而不通於¶
萬方之際也今以涅染緇則黑於涅以藍染青則青於藍涅非¶
緇也青非藍也兹雖遇其母而無能復化已(涅礬石也母本也)是何則¶
以諭其轉而益薄也何況夫未始有涅藍造化之者乎其爲化¶
也雖鏤金石書竹帛何足以舉其數(鏤讀婁數之婁)由此觀之物莫不¶
生於有也(有猶住也)小大優游矣(言饒多也)夫秋豪之末淪於無間而復¶
歸於大矣(秋豪微妙故能入於無間間孔言道無形以豪末比道猶復爲大也)蘆符之厚通於無¶
𡏴而復反於敦龐(厚猶薄蘆葦也符蘆之中白符言其薄柯則歸於葦故曰反於敦龐矣符讀麫䴸之䴸也)¶
若夫無秋毫之微蘆符之厚四達無境通於無圻(道貫無形秋毫蘆符已有¶
<pb:CK-KZ_JY143_02p025a>¶
形故曰無秋豪之微蘆符之厚四達無境通於無圻圻垠字也)而莫之要御夭遏者其襲微重¶
妙挺挏萬物揣丸變化(道之所能)天地之間何足以論之(言道所化者大)夫¶
疾風㪍木而不能拔毛髮(㪍亦拔也)雲臺之高墮者折脊碎腦而蟁¶
蝱適足以翺翔(臺高際於雲因曰雲臺也蟁蝱微細故曰翺翔而無傷毀之患道所貴也)夫與蚑蟯¶
同乘天機(蚑行蟯動諭微細也天機神馬)天受形於一圈飛輕微細者猶足以¶
脫其命又況未有類也(類形象也未有形象道所尚也)由此觀之無形而生有¶
形亦明矣是故聖人託其神於靈府而歸於萬物之初視於冥¶
冥聽於無聲冥冥之中獨見曉焉(曉明)也寂漠之中獨有照焉其¶
用之也以不用其不用也而後能用之其知也乃不知其不知¶
也而後能知之也夫天不定日月無所載(載行也)地不定草木無¶
<pb:CK-KZ_JY143_02p025b>¶
所植(植立也)所立於身者不甯是非無所形(形見也)是故有眞人然¶
後有眞知(知不詐故曰眞也)其所持者不明庸愚詎知吾所謂知之非¶
不知歟今夫積惠重厚累愛襲恩以聲華嘔符嫗掩萬民百姓¶
使知之訢訢然人樂其性者仁也舉大功立顯名體君臣正上¶
下明親疏等貴賤存危國繼絶世決挐治煩興毀宗立無後者¶
義也閉九竅藏心志棄聰明反無識芒然仿佯於塵埃之外而¶
消搖於無事之業含陰吐陽而萬物和同者德也是故道散而¶
爲德德溢而爲仁義仁義立而道德廢矣百圍之木斬而爲犧¶
尊(犧讀日月猶疏鏤之尊)鏤之以剞𠜾雜之以青黃(剞巧工鈎刀也𠜾者規度刺畫墨邊箋也¶
所以刻鏤之具也青黃采色之飾也剞讀枝之技𠜾讀詩蹶角之蹶也)華藻鎛鮮龍蛇虎豹曲成¶
<pb:CK-KZ_JY143_02p026a>¶
文章(華藻華文也鎛今之金尊也鮮明好也龍蛇虎豹者刻尊彝爲蟠龍伏虎之狀故曰曲成文章也)然其斷¶
在溝中壹比犧尊溝中之斷則醜美有間矣(間遠也方其好醜相去遠也)然¶
而失木性鈞也(鈞等)是故神越者其言華(越散也言不守也故華而不實)德蕩者¶
其行僞(蕩逸僞不成也)至精亡於中而言行觀於外此不免以身役物¶
矣(與物爲役)夫趨舍行僞者爲精求於外也精有湫盡而行無窮極¶
則滑心濁神而惑亂其本矣其所守者不定於外淫於世俗之¶
風(風化也)所斷差跌者而內以濁其清明是故躊躇以終而不得¶
須臾恬澹矣是故聖人內修道術而不外飾仁義不知耳目之¶
宣而游於精神之和若然者下揆三泉上尋九天橫廓六合揲¶
貫萬物此聖人之游也若夫眞人則動溶於至虛而游於滅亡¶
<pb:CK-KZ_JY143_02p026b>¶
之野騎蜚廉而從敦圄(蜚廉獸名長毛有翼敦圄也虎而小一曰仙人名也)馳於方外休¶
乎宇內燭十日而使風雨臣雷公役夸父(夸父仙人棄其策而爲鄧林也)妾宓¶
妃妻織女天地之間何足以留其志是故虛無者道之舍平易¶
者道之素(素性也)¶
<pb:CK-KZ_JY143_02p026b>¶
#+PROPERTY: JUAN 004
<pb:CK-KZ_JY143_02p026b>¶
** 俶眞訓下¶
夫人之事其神而嬈其精營慧然而有求於外此皆失其神明¶
而離其宅也(事治也嬈煩也營慧求索名利者也故曰有求於外離宅離精神之宅也)是故凍者假¶
兼衣於春而暍者望冷風於秋天有病於內者必有色於外矣¶
夫梣木色青翳(梣木苦厯木名也生於山剝取其皮以水浸之正青用洗眼瘉人目中膚翳故曰色青翳青色¶
象也)而蠃瘉蝸睆(蠃蝱薄蠃蝸睆目疾也)此皆治目之藥也人無故求此物¶
<pb:CK-KZ_JY143_02p027a>¶
者必有蔽其明者聖人之所以駭天下者眞人未嘗過焉(駭動也)¶
賢人之所以矯世俗者聖人未嘗觀焉(矯拂也)夫牛蹏之涔無尺¶
之鯉(涔潦水也涔讀延祰曷間急氣閉口言也)塊阜之山無丈之材(小山也在陳留)所以然¶
者何也皆其營宇狹小而不能容巨大也又況乎以無裹之者¶
耶(無裹無形)此其爲山淵之勢亦遠矣(此無有議長大)夫人之拘於世也必¶
形繫而神泄故不免於虛(形繫者身形疾而精神趨泄不處其守故曰不免於虛疾)使我可¶
係羈者必其有命在於外也至德之世甘暝於溷澖之域(澖讀閑放¶
之閑言無垠虛之貌)而徙倚於汗漫之宇(徙倚猶汗漫無生形形生元氣之本神也故盧敖見若士者言¶
曰吾與汗漫期於九垓之上是也宇居也)提挈天地而委萬物以鴻濛爲景柱而浮¶
楊乎無畛崖之際(一手曰提挐舉也委棄也言不以身役物鴻濛東方之野日所出故以爲景柱浮楊猶遨¶
<pb:CK-KZ_JY143_02p027b>¶
翔也無畛崖畔界因以爲名也)是故聖人呼吸陰陽之氣而羣生莫不顒顒然¶
仰其德以和順當此之時莫之領理決離隱密而自成渾渾蒼¶
蒼純樸未散(渾渾蒼蒼混沌之貌故曰純樸未散也)旁薄爲一而萬物大優(優饒也)¶
是故雖有羿之知而無所用之(是說上古之時也但甘卧治化自行故曰雖有羿之知其無所¶
用之是堯時羿也謂能射十日繳大風殺窫窳斬九嬰射河伯之知巧也非有窮后羿也)及世之衰也至伏¶
羲氏其道昧昧芒芒然吟德懷和(伏羲氏以木德王天下號曰太皥昧昧純厚也芒芒廣大¶
貌也吟詠其德含懷其和氣未大宣布也)被施頗烈(被讀光被四表之彼也被其德澤頗烈施於民)而知乃¶
始昧昧晽晽皆欲離其童蒙之心(昧昧欲明而未也晽晽欲所知之貌也離去也)而覺¶
視於天地之間是故其德煩而不能一(煩多也一齊也)乃至神農黃帝¶
剖判大宗竅領天地襲九窾重九𤍂(竅通也領理也襲因也窾法也𤍂形也言因九天九¶
<pb:CK-KZ_JY143_02p028a>¶
地之形法以通理也)提挈陰陽嫥捖剛柔枝解葉貫萬物百族(嫥捖和調也族類也)¶
使各有經紀條貫(貫位也)於此萬民睢睢盱盱然莫不竦身而載¶
聽視(睢睢盱盱聽視之貌也)是故治而不能和(和協也)下棲遲至於昆吾夏¶
后之世(昆吾夏伯桀世也)嗜欲連於物聰明誘於外而性命失其得(性命¶
之本)施及周室之衰澆淳散樸(施讀難易之易也)雜道以僞儉德以行(雜粈)¶
而巧故萌生(巧言爲詐)周室衰而王道廢儒墨乃始列道而議分徒¶
而訟(儒孔子道也墨墨翟術也徒黨也訟爭是非也)於是博學以疑聖華誣以脅眾(博學¶
楊墨之道以疑孔子之術設虛華之言以誣聖人劫脇徒眾也)弦歌鼓舞緣飾詩書以買名譽¶
於天下(爲以求之)繁登降之禮飾紱冕之服聚眾不足以極其變積¶
財不足以贍其費於是萬民乃始慲觟離跂(慲讀蕭蕭無逢際之慲觟傒徑之傒¶
<pb:CK-KZ_JY143_02p028b>¶
也)各欲行其知僞以求鑿枘於世而錯擇名利(錯施也擇取也求索也言施其¶
巧僞索榮顯之名利也故下句言曼衍於淫荒之陂也)是故百姓曼衍於淫荒之陂而失¶
其大宗之本(陂或作野)夫世之所以喪性命有衰漸以然所由來者¶
久矣是故聖人之學也欲以反性於初而游心於虛也(人受天地之中¶
以生孟子曰性無不善而情欲害之故聖人能返其性於初也游心於虛言無欲也)達人之學也欲以通¶
性於遼郭而覺於寂漠也若夫俗世之學也則不然擢德𢶊性¶
內愁五藏外勞耳目(擢取也𢶊縞也皆不循其理故愁其思慮也耳妄聽目妄視淫故勞也)乃始¶
招蟯振繾物之毫芒搖消掉捎仁義禮樂暴行越智於天下以¶
招號名聲於世(搖消掉捎仁義禮樂未之能行也越揚也暴卒也越揚其詐譎之智以取聲名也)此我¶
所羞而不爲也是故與其有天下也不若有說也(說樂也不若有人說樂之¶
<pb:CK-KZ_JY143_02p029a>¶
也)與其有說也不若尚羊物之終始也而條達有無之際是故¶
舉世而譽之不加勸舉世而非之不加沮定於死生之境而通¶
於榮辱之理雖有炎火洪水彌靡於天下神無虧缺於胷臆之¶
中矣若然者視天下之間猶飛羽浮芥也(芥中也)孰肯分分然以¶
物爲事也(分猶意念之貌)水之性眞清而土汨之人性安靜而嗜欲亂¶
之夫人之所受於天者耳目之於聲色也口鼻之於芳臭也肌¶
膚之於寒燠其情一也或通於神明或不免於癡狂者何也其¶
所爲制者異也是故神者智之淵也淵清則智明矣智者心之¶
府也智公則心平矣人莫鑑於流沬而鑑於止水者以其靜也¶
(沫雨潦上沫起覆甌也言其濁擾不見人形也)莫窺形於生鐵而窺於明鏡者以覩其¶
<pb:CK-KZ_JY143_02p029b>¶
易也(易讀河間易縣之易)夫唯易且靜形物之性也(形見)由此觀之用也必¶
假之於弗用也是故虛室生白吉祥止也(虛心也室身也白道也能虛其心以生於¶
道道性無欲吉祥來止舍也)夫鑑明者塵垢弗能薶(薶污也薶讀倭語之倭也)神清者嗜¶
欲弗能亂(神清者精神內守也情之嗜欲不能干亂)精神以越於外而事復返之(越散¶
也事治也)是失之於本而求之於末也外內無符而欲與物接弊其¶
玄光而求知之於耳目(玄光內明也一曰玄天也)是釋其炤炤而道其冥冥¶
也是之謂失道心有所至而神喟然在之反之於虛則消鑠滅¶
息此聖人之游也(反之於虛則情欲之性消鑠滅息故曰聖人之游游行也)故古之治天下¶
也必達乎性命之情其舉錯未必同也其合於道一也夫夏日¶
之不被裘者非愛之也燠有餘於身也冬日之不用翣者非簡¶
<pb:CK-KZ_JY143_02p030a>¶
之也清有餘於適也(翣扇也翣讀鵝鶩食唼喋之唼簡賤也)夫聖人量腹而食度¶
形而衣節於己而已貪污之心奚由生哉故能有天下者必無¶
以天下爲也能有名譽者必無以趨行求者也(以用也)聖人有所¶
於達達則嗜欲之心外矣(外棄也)孔墨之弟子皆以仁義之術教¶
導於世然而不免於儡身猶不能行也又況所教乎(儡身身不見用儡儡¶
然也儡讀雷同之雷)是何則其道外也夫以末求返於本許由不能行也¶
又況齊民乎(齊民凡民齊於民也)誠達於性命之情而仁義固附矣趨捨¶
何足以滑心若夫神無所掩心無所載通洞條達恬漠無事無¶
所凝滯虛寂以待勢利不能誘也(誘惑也進也)辯者不能說(說釋也)聲¶
色不能淫也美者不能濫也(濫覦也或作監不能使之過濫)知者不能動也勇¶
<pb:CK-KZ_JY143_02p030b>¶
者不能恐也此眞人之道也若然者陶冶萬物與造化者爲人¶
(爲治也)天地之間宇宙之內莫能夭遏(間上下之間也內四方之內也)夫化生者¶
不死而化物者不化(化生者天也化物者德也)神經於驪山太行而不能難¶
(驪山今在京兆新豐縣南也太行今在河內野王縣北也)入於四海九江而不能濡(四海四方之海¶
也九江江分爲九也)處小隘而不塞橫扃天地之間而不窕(扃猶閉也)不通此¶
者雖目數千羊之羣耳分八風之調(目視耳聽也八風八卦之風調和也)足蹀陽¶
阿之舞而手會緑水之趨(陽阿古之名倡也緑水舞曲也一曰綠水古詩也趨投節也)智終¶
天地明照日月辯解連環澤潤玉石猶無益於治天下也(澤潤澤也)¶
靜漠恬澹所以養性也和愉虛無所以養德也外不滑內則性¶
得其宜性不動和則德安其位養生以經世抱德以終年可謂¶
<pb:CK-KZ_JY143_02p031a>¶
能體道矣若然者血脉無鬱滯五藏無蔚氣(蔚病也)禍福弗能撓¶
滑非譽弗能塵垢故能致其極(極至)非有其世孰能濟焉有其人¶
不遇其時身猶不能脫又況無道乎(道不得行)且人之情耳目應感¶
動心志知憂樂手足之㩌疾𧒃辟寒暑所以與物接也蜂蠆螫¶
指而神不能憺(螫讀解釋之釋憺定也)蚊蝱噆膚而知不能平(噆噬猶穿)夫憂¶
患之來攖人心也(攖迫也)非直蜂蠆之螫毒而蚉蝱之慘怛也而¶
欲靜漠虛無奈之何哉夫目察秋毫之末耳不聞雷霆之聲耳¶
調玉石之聲目不見太山之高何則小有所志而大有所忘也¶
今萬物之來擢拔吾悟攓取吾情有若泉源雖欲勿禀其可得¶
邪(禀猶動用也)今夫樹木者灌以瀿水疇以肥壤(疇雍壤或作嘹)一人養之¶
<pb:CK-KZ_JY143_02p031b>¶
十人拔之則必無餘𣖂(𣖂蘖)有況與一國同伐之哉雖欲久生豈¶
可得乎今盆水在庭清之終日未能見眉睫濁之不過一撓而¶
不能察方貟(察見)人神易濁而難清猶盆水之類也況一世而撓¶
滑之曷得須臾平乎古者至德之世賈便其肆農樂其業大夫¶
安其職(職事)而處士脩其道(道先王之道也)當此之時風雨不毀折草木¶
不夭九鼎重味珠玉潤澤(九鼎九州貢金所鑄也一曰象九德故曰九鼎也重厚也潤澤有光也)¶
洛出丹書河出綠圖故許由方回善卷披衣得達其道(許由陽城人也¶
堯所聘而不利也方回善卷披衣皆堯時隱士姓名不可得知其人方直回旋因曰方回見其善卷披衣而行因曰披衣得達¶
樂其所脩先王之道也)何則世之主有欲利天下之心是以人得自樂其¶
間(自樂其道於天地之間也或作文德自樂其間先王之道也)四子之才非能盡善蓋今之¶
<pb:CK-KZ_JY143_02p032a>¶
世也然莫能與之同光者遇唐虞之時(光譽)逮至夏桀殷紂燔生¶
人辜諫者爲炮烙鑄金柱(鑄金柱然火其下以人置其上人墜侈火中而對之笑也)剖賢人¶
之心析才士之脛(賢人比干也析解也剝解有才士脚觀其有奇異脛脚也)醢鬼侯之女葅¶
梅伯之骸(鬼侯梅伯紂時諸侯梅伯說鬼侯之女美好令紂妻之女至紂以爲不好故醢鬼侯之女葅梅伯之骸也¶
一曰紂爲無道梅伯數諫故葅其骸也)當此之時嶢山崩三川涸(嶢山蓋在南陽三川涇渭汧也¶
涸竭也傳曰山崩川竭亡國徵也)飛鳥鍛翼走獸擠脚(言紂田獵禽荒無休止時故飛鳥折翼走獸毀¶
脚無不被害也)當此之間豈獨無聖人哉然而不能通其道者不遇其¶
世(言聖人不能通其道行其仇者不遭世也)夫鳥飛千仞之上獸走叢薄之中禍猶¶
及之又況編戸齊民乎(聚木曰叢深草曰薄猶及之田獵不時也)由此觀之體道者¶
不專在於我亦有繫於世矣夫厯陽之都一夕反而爲湖勇力¶
<pb:CK-KZ_JY143_02p032b>¶
聖知與罷怯不肖者同命(厯陽淮南國之縣名今屬江都昔有老嫗常行仁義有二諸生過之謂曰¶
此國當没爲湖謂嫗視東城門閫有血便走上北山勿顧也自此嫗便往視門閫閽者問之嫗對曰如是其暮門吏故殺鷄血¶
塗門閫明旦老嫗早往視門見血便上北山國没爲湖與門吏言其事適一宿宿耳一夕旦而爲湖也勇怯同命無遺脫也¶
巫山之上順風縱火膏夏紫芝與蕭艾俱死(巫山在南郡膏夏大木也其理密白¶
如膏故曰膏夏紫芝皆諭賢智也蕭艾賤草皆諭不肖)故河魚不得明目穉稼不得育時¶
其所生者然也(河水濁故不得明目穉稼爲霜所凋故不得待其自熟時故曰其所生然也)故世治¶
則愚者不得獨亂世亂則智者不能獨治身蹈於濁世之中而¶
責道之不行也是猶兩絆騏驎而求其致千里也(兩者雙也)置猨檻¶
中則與豚同非不巧捷也無所肆其能也(肆極)舜之耕陶也不能¶
利其里(所居之里)南面王則德施乎四海(四海天下)仁非能益也處便而¶
<pb:CK-KZ_JY143_02p033a>¶
勢利也古之聖人其和愉甯靜性也其志得道行命也(命天命也)是¶
故性遭命而後能行命得性而後能明(得其本清靜之性故能明)鳥號之弓¶
谿子之弩不能無弦而射(鳥號柘桑也谿子爲弩所出國名也或曰谿蠻夷也以柘桑爲弩因曰谿¶
子之弩也一曰谿子陽鄭國善爲弩匠因以爲名也)越舲蜀艇不能無水而浮(舲小船也蜀船一版¶
之舟若今豫章是也雖越人所便習若無其水不能獨浮也)今矰繳機而在上𦉾罟張而在¶
下雖欲翺翔其勢焉得(矰弋射身短矢也機發也翺翔鳥之高飛翼上下曰翺直刺不動曰翔也)故¶
詩云采采卷耳不盈傾筐嗟我懷人寘彼周行以言慕遠世也¶
(詩周南卷耳篇也言采采易得之菜不滿易盈之器以言君子爲國執心不精不能以成其道采易得之菜不能盈易滿之器¶
也嗟我懷人寘彼周行言我思古君子官賢人置之列位也誠古之賢人各得其行列故曰慕遠也)¶
<pb:CK-KZ_JY143_02p033a>¶
#+PROPERTY: JUAN 005
<pb:CK-KZ_JY143_02p033a>¶
** 天文訓上(文者象也天先垂文象日月五星及彗孛皆謂以譴告一人故曰天文因以題篇)¶
<pb:CK-KZ_JY143_02p033b>¶
天墜未形馮馮翼翼洞洞灟灟故曰太昭(馮翼洞灟無形之貌洞讀挺桐之桐灟讀¶
以鐵頭斫地之鐲也)道始於虛霩虛霩生宇宙宇宙生氣氣有漢垠(宇四方上¶
下也宙往古來今也將成天地之貌也漢垠重安之貌也)清陽者薄靡而爲天(薄靡者若埃飛揚之貌)¶
重濁者凝滯而爲地清妙之合專(一作專)易重濁之凝竭難故天¶
先成而地後定天地之襲精爲陰陽(襲合也精氣也)陰陽之專精爲四¶
時四時之散精爲萬物積陽之熱氣生火火氣之精者爲日積¶
陰之寒氣者爲水水氣之精者爲月日月之淫爲精者爲星辰¶
天受日月星辰地受水潦塵埃昔者共工與顓頊爭爲帝怒而¶
觸不周之山(共工官名伯於宓羲神農之問其後子孫任智刑以强故與顓頊黃帝之孫爭位不周山在西北也)¶
天柱折地維絶天傾西北故日月星辰移焉(傾高也原道言地東南傾傾下也此¶
<pb:CK-KZ_JY143_02p034a>¶
先言傾西北明其高也)地不滿東南故水潦塵埃歸焉天道曰圓地道曰¶
方方者主幽圓者主明明者吐氣者也是故火曰外景幽者含¶
氣者也是故水曰內景吐氣者施含氣者化是故陽施陰化天¶
之偏氣怒者爲風天地之含氣和者爲雨陰陽相薄感而爲雷¶
(薄迫也感動也)激而爲霆亂而爲霧陽氣勝則散而爲雨露(散霧散也)陰氣¶
勝則凝而爲霜雪毛羽者飛行之類也故屬於陽介鱗者蟄伏¶
之類也故屬於陰日者陽之主也是故春夏則羣獸除(除冬毛微墮也)¶
日至而麋鹿解(日冬至麋角解日夏至鹿角解)月者陰之宗也是以月虛而魚¶
腦減月死而蠃硥膲(宗本也減少也膲肉不滿言應陰氣也膲讀若物醮妙之醮也)火上蕁水¶
下流故鳥飛而高魚動而下物類相動本標相應(蕁讀葛覃之覃標讀刀末¶
<pb:CK-KZ_JY143_02p034b>¶
之末)故陽燧見日則燃而爲火(陽燧金也取金杯無緣者熟摩令熱日中時以當日下以艾承之則¶
燃得火也)方諸見月則津而爲水(方諸陰遂大蛤也熟磨拭令熱月盛時以向月下則水生以銅盤受¶
之下水數滴先師說然也)虎嘯而谷風至龍舉而景雲屬(虎土物也風木風也木生於土故虎¶
嘯而谷風至龍水也雲生水故龍舉而景雲屬屬會也)麒麟鬭而日月食鯨魚死而彗星¶
出蠶珥絲而商弦絶(蠶老絲成自中徹外然視之如金精珥表裏見故曰珥絲一曰弄絲於口商音清弦¶
細而急故先絶也)賁星墜而勃海決(賁星客星也又作孛星墜隕也勃大也快溢也)人主之情¶
上通於天故誅暴則多飄風(暴虐也飄風迅也)枉法令則多蟲螟(食心曰螟¶
穀之災也)殺不辜則國赤地(赤地旱也)令不收則多淫雨(干時之令不收納則久雨爲災)¶
四時者天之吏也日月者天之使也星辰者天之期也(期會也)虹¶
蜺彗星者天之忌也(雄爲虹雌爲蜺也虹者雜色也忌禁也)天有九野九千九百¶
<pb:CK-KZ_JY143_02p035a>¶
九十九隅去地五億萬里(九野九天之野也一野千一百一十一隅也)五星八風二¶
十八宿(五星𡻕星熒惑鎮星太白辰星也八風八卦之風也二十八宿東方角亢氏房心尾箕北方斗牛女虛危室壁¶
西方奎婁胃昴畢觜參南方井鬼柳星張翼軫也)五官六府(五官五行之官六府加以穀)紫宮太微¶
軒轅咸池四守天阿(皆星名下自解)何謂九野中央曰鈞天其星角亢¶
氏(韓鄭之分野也)東方曰蒼天其星房心尾東北曰變天(陽氣始作萬物萌芽故曰¶
變天)其星箕斗牽牛(尾箕一名折木燕之分野斗吳之分野牽牛一名星紀越分野)北方曰玄天¶
其星須女虛危營室(虛危一名玄枵齊之分野)西北方曰幽天(幽陰也西方季秋將卽於¶
陰故曰幽天也)其星東璧奎婁(營室東璧一名承委衛之分野奎婁一名降婁魯之分野)西方曰皓¶
天(皓白也西方金色白故曰皓天或作昊)其星胃昴畢(昴畢一名大梁趙之分野)西南方曰朱¶
天(朱陽也西南爲少陽故曰朱天)其星觜巂參東井(觜巂參一名實沈晉之分野)南方曰炎¶
<pb:CK-KZ_JY143_02p035b>¶
天其星輿鬼柳七星(柳七星張周之分野一名鶉火)東南方曰陽天(東南純乾用事故曰¶
陽天)其星張翼軫(翼軫一名鶉尾楚之分野)何謂五星東方木也其帝太皥(太皥¶
伏羲氏有天下號也死託祀於東方之帝也)其佐句芒執圭而治春其神爲𡻕星其¶
獸蒼龍其音角其日甲乙(木色蒼蒼龍順其色也角木也甲乙皆木也)南方火也其¶
帝炎帝(炎帝少典之子也以火德王天下號曰神農死託祀於南方之帝)其佐朱明(舊說云祝融)執¶
衡而治夏其神爲熒惑其獸朱鳥(熒惑五星之一也朱鳥朱雀也)其音徵其日¶
丙丁(徵火也丙丁皆火也)中央土也其帝黃帝(黃帝少典之子也以土德王天下號曰軒轅氏死託¶
祀於中央之帝)其佐后土執繩而制四方其神爲鎮星其獸黃龍(土色黃也)¶
其音宮其日戊己(宮土戊己土也)西方金也其帝少昊(少昊黃帝之子青陽也以金德¶
王號曰金天氏死託祀於西方之帝)其佐蓐收執矩而治秋其神爲太白其獸白¶
<pb:CK-KZ_JY143_02p036a>¶
虎其音商其日庚辛(商金也庚辛皆金也)北方水也其帝顓頊(顓頊黃帝之孫以水¶
德王天下號曰高陽氏死託祀於北方之帝也)其佐玄冥執權而治冬其神爲辰星其¶
獸玄武其音羽其日壬癸(羽水也壬癸皆水也)太陰在四仲則𡻕星行三¶
宿(仲中也四中謂太陰在卯酉子午四面之中也)太陰在四鉤則𡻕星行二宿(丑鉤辰申鉤已¶
寅鉤亥未鉤戌謂太陰在四角)二八十六三四十二故十二𡻕而行二十八宿¶
日月行十二分度之一𡻕行三十度十六分度之七十二𡻕而¶
周(周徧)熒惑常以十月入太微受制而出行列宿司無道之國爲¶
亂爲賊爲疾爲喪爲饑爲兵出入無常辯變其色時見時匿(此皆¶
所以譴告人君)鎮星以甲寅元始建斗𡻕鎭行一宿當居而弗居其國¶
亡土未當居而居之其國益地𡻕熟日行二十八分度之一𡻕¶
<pb:CK-KZ_JY143_02p036b>¶
行十三度百一十二分度之五十八𡻕而周(鎮星一偏)太白元始以¶
正月甲寅與熒惑晨出東方二百四十日而入入百二十日而¶
夕出西方二百四十日而入入三十五日而復出東方出以辰¶
戌入以丑未當出而不出未當入而入天下偃兵當入而不入¶
當出而不出天下興兵辰星正四時常以二月春分效奎婁以¶
五月夏至效東井輿鬼以八月秋分效角亢以十一月冬至効¶
斗牽牛(効見)出以辰戌入以丑未出二旬而入晨候之東方夕候¶
之西方一時不出其時不和四時不出天下大飢(穀不熟爲饑也)何謂¶
八風距日冬至四十五日條風至(艮卦之風一名融爲笙也)條風至四十五¶
日明庶風至(震卦之風也爲管也)明庶風至四十五日清明風至(巽卦之風也爲¶
<pb:CK-KZ_JY143_02p037a>¶
祝也)清明風至四十五日景風至(離卦之風也爲絃也)景風至四十五日涼¶
風至(坤卦之風也爲塤也)涼風至四十五日閶闔風至(兌卦之風也爲鍾也)閶闔風¶
至四十五日不周風至(乾卦之風也爲磬也)不周風至四十五日廣莫風¶
至(坎卦之風也爲鼓也)條風至則出輕繫去稽留(立春故出輕繫)明庶風至則正¶
封疆脩田疇(春分播穀故正封疆治田疇也)清明風至則出幣帛使諸侯(立夏長善¶
布恩惠故幣帛聘問諸侯也)景風至則爵有位賞有功(夏至陰氣在下陽盛於上象陽布施故賞¶
有功封建侯也)涼風至則報地德祀四郊(立秋節農乃登穀常祭故報地德祀四方神也)閶闔¶
風至則收縣垂琴瑟不張(秋分殺氣國君憯愴故去鐘磬縣垂之樂也)不周風至則¶
脩宮室繕邊城(立冬節土工其始故治宫室繕脩邊城備寇難也)廣莫風至則閉關梁¶
決刑罰(象冬閉𡻕不通關梁也罰刑疑者於是順時而決之)何謂五官東方爲田南方爲¶
<pb:CK-KZ_JY143_02p037b>¶
司馬西方爲理北方爲司空中央爲都(田主農司馬主兵理主獄司空主土都爲四方¶
最也)何謂六府子午丑未寅申卯酉辰戌巳亥是也太微者太一¶
之庭也(太微星名也太一天神也)紫宫者太一之居也軒轅者帝妃之舍也¶
咸池者水魚之囿也(咸池星名水魚天神)天阿者羣神之闕也(闕猶門也)四宫¶
者所以爲司賞罰(四宫紫宫軒轅咸池天阿)太微者主朱鳥(主猶典也)紫宫執斗¶
而左旋日行一度以周於天日冬至峻狼之山(南極之山)日移一度¶
月行百八十二度八分度之五而夏至牛首之山(牛首北極之山)反覆¶
三百六十五度四分度之一而成一𡻕天一元始正月建寅日¶
月俱入營室五度天一以始建七十六𡻕日月復以正月入營¶
室五度無餘分名曰一紀凡二十紀一千五百二十𡻕大終日¶
<pb:CK-KZ_JY143_02p038a>¶
月星辰復始甲寅元日行一度而𡻕有奇四分度之一故四𡻕¶
而積千四百六十一日而復合故舍八十𡻕而復故曰子午卯¶
酉爲二繩(繩直)丑寅辰巳未申戌亥爲四鉤東北爲報德之維也¶
(報復也陰氣極於北方陽氣發於東方自陰復陽故曰報德之維四角爲維也)西南爲背陽之維(西南已過¶
陽將復陰故曰背陽之維)東南爲常羊之維(常羊不進不退之貌東南純陽用事不盛不衰常如此故曰常¶
羊之維)西北爲蹏通之維(西北純陰陽氣閉結陽氣將萌𨂜始通之故曰𨂜通之維)日冬至則¶
斗北中繩陰氣極陽氣萌故曰冬至爲德(德始生也)日夏至則斗南¶
中繩陽氣極陰氣萌故曰夏至爲刑(刑始殺也)陰氣極則下至黃泉¶
北至北極故不可以鑿地穿井萬物閉藏蟄蟲首穴故曰德在¶
室陽氣極則南至南極上至朱天故不可以夷邱上屋萬物蕃¶
<pb:CK-KZ_JY143_02p038b>¶
息五穀兆長故曰德在野日冬至則水從之日夏至則火從之¶
故五月火正而水漏(火正火王也故水滲漏一說火星正中地漏濕也)十一月水正而¶
陰勝(水正水王也故陰勝也一說營室正中於南方)陽氣爲火陰氣爲水水勝故夏至¶
濕火勝故冬至燥燥故炭輕溼故炭重日冬至井水盛盆水溢¶
羊脫毛麋角解鵲始巢八尺之脩日中而景丈三尺日夏至而¶
流黃澤石精出(流黃土之精也陰氣作於下故流澤面出也石精五色之精也)蟬始鳴半夏生¶
(半夏藥草)蟁蝱不食駒犢鷙鳥不搏黃口(五月微陰在下未成駒犢黃口肌血跪弱未成故蟁¶
鷙鳥應陰不食不搏也)八尺之景脩徑尺五寸景脩則陰氣勝景短則陽¶
氣勝陰氣勝則爲水陽氣勝則爲旱陰陽刑德有七舍何謂七¶
舍室堂庭門巷術野十二月德居室三十日先日至十五日後¶
<pb:CK-KZ_JY143_02p039a>¶
日至十五日而徙所居各三十日德在室則刑在野德在堂則¶
刑在術德在庭則刑在巷陰陽相德則刑德合門八月二月陰¶
陽氣均日夜分平故曰刑德合門德南則生刑南則殺故曰二¶
月會而萬物生八月會而草木死兩維之間九十一度也(自東北至¶
東南爲兩維匝四維三百六十五度一度者二千九百三十二里)十六分度之五而升日行一¶
度十五日爲一節以生二十四時之變斗指子則冬至音比黃¶
鍾(黃鍾十一月也鍾者聚也陽氣聚於黃泉之下也)加十五日指癸則小寒音比應鍾¶
(應鍾十月也言陰應於陽轉成其功萬物應時聚藏故曰應鍾)加十五日指丑則大寒音比無¶
射(無射九月也陰氣上升陽氣下降萬物隨陽而藏無有射出見也故曰無射)加十五日指報德之¶
維則越陰在地故曰距日冬至四十六日而立春陽氣凍解音¶
<pb:CK-KZ_JY143_02p039b>¶
比南呂(南呂八月也南任也言陽氣內藏陰吕於陽任成其功故曰南呂也)加十五日指寅則雨¶
水音比夷則(夷則七月也夷傷則法也言陽衰陰發萬物彫傷應法成性故曰夷則也)加十五日指¶
甲則雷驚蟄音比林鍾(林鍾六月也林眾中聚也陽極陰生萬物眾聚而盛故曰林鍾)加十五¶
日指卯中繩故曰春分則雷行音比蕤賔(蕤賔五月也陰氣萎蕤在下似主人陽在¶
上似賔客故曰蕤賔也)加十五日指乙則清明風至音比仲呂(仲呂四月也陽在外¶
陰在中所以呂中於陽助成功也故曰仲呂也)加十五日指辰則穀雨音比姑洗(姑洗三月¶
也姑故也洗新也陽氣養生去故就新故曰姑洗也)加十五日指常羊之維則春分盡故¶
曰有四十六日而立夏大風濟(濟止)音比夾鍾(夾鍾二月也夾夾也萬物去陰夾陽¶
地而生故曰夾鍾也)加十五日指巳則小滿(小滿四月也)音比太蔟(太蔟正月律也蔟蔟¶
也言陰衰陽發萬物蔟地而生故曰太蔟)加十五日指丙則芒種音比大呂(大呂十二月律¶
<pb:CK-KZ_JY143_02p040a>¶
也呂侶也萬物萌動於下未能達見故曰大呂所以配黃鐘助陽宣功也)加十五日指午則陽氣極¶
故曰有四十六日而夏至音比黃鍾加十五日指丁則小暑音¶
比大呂加十五日指未則大暑音比太簇加十五日指背陽之¶
維則夏分盡故曰有四十六日而立秋涼風至音比夾鍾加十¶
五日指申則處暑音比姑洗加十五日指庚則白露降音比仲¶
呂加十五日指酉中繩故曰秋分雷戒蟄蟲北鄉音比蕤賔加¶
十五日指辛則寒露音比林鍾加十五日指戌則霜降音比夷¶
則加十五日指𨂜通之維則秋分盡故曰有四十六日而立冬¶
草木畢死音比南呂加十五日指亥則小雪音比無射加十五¶
日指壬則大雪音比應鍾加十五日指子故曰陽生於子陰生¶
<pb:CK-KZ_JY143_02p040b>¶
於午陽生於子故十一月日冬至鵲始加巢人氣鍾首陰生於¶
午故五月爲小刑薺麥亭厯枯冬生草木必死斗杓爲小𡻕(斗第)¶
(一星至第四爲魁第五至第七爲杓也)正月建寅月從在行十二辰咸池爲太𡻕¶二月建卯月從右行四伸終而復始太𡻕迎者辱背者强左者¶
衰右者昌小𡻕東南則生西北則殺不可迎也而可背也不可¶
左也而可右也其此之謂也大時者咸池也小時者月建也天¶
維建元常以寅始起右徙一𡻕不移十二𡻕而大周天終而復¶
始¶
<pb:CK-KZ_JY143_02p040b>¶
#+PROPERTY: JUAN 006
<pb:CK-KZ_JY143_02p040b>¶
** 天文訓下¶
淮南元年冬太一在丙子冬至甲午立春丙子(淮南王作書之元年也一曰淮¶
<pb:CK-KZ_JY143_02p041a>¶
南王長孝文皇帝異母弟也僭號自稱東帝以徒嚴道道死於雍其四子皆爲列侯時人歌之曰一尺繒好童童一升粟飽蓬¶
蓬兄弟二人不能相容文帝聞之曰以我爲利其土邪皆召四侯而王之是則淮南王安卽位之元年以紀時也)二陰¶
一陽成氣二二陽一陰成氣三(陰粗觕故得氣少陽精微故得氣多一說上得二下得三合爲¶
五故曰合氣而爲音音數五也)合氣而爲音合陰而爲陽合陽而爲律故曰五¶
音六律音自倍而爲日律自倍而爲辰故日十而辰十二月日¶
行十三度七十六分度之二十六(六或作八)二十九日九百四十分¶
日之四百九十九而爲月而以十二月爲𡻕𡻕有餘十日九百¶
四十分日之八百二十七故十九𡻕而七閏日冬至子午夏至¶
卯酉冬至加三日則夏至之日也(冬至後三日則明年夏至之日)𡻕遷六日終¶
而復始(遷六日今年以子冬至後年以午冬至也)壬午冬至甲子受制木用事火煙¶
<pb:CK-KZ_JY143_02p041b>¶
青(木色青也東方)七十二日丙子受制火用事火煙赤(火色赤也南方)七十二¶
日戊子受制土用事火煙黃(土中央其色黃)七十二日庚子受制金用¶
事火煙白(西方金其色白)七十二日壬子受制水用事火煙黑(北方水其色黑)¶
七十二日而𡻕終庚子受制𡻕遷六日以數推之七十𡻕而復¶
至甲子甲子受制則行柔惠挺羣禁開闔扇通障塞毋伐木(甲木¶
也木王東方故施柔惠蟄伏之類出由戸故開闔扇通障塞春木王故毋伐木也)丙子受制則舉賢良¶
賞有功立封侯出貨財(火用事象陽明識功勞故封建侯出貨財)戊子受制則養老¶
鰥寡行粰鬻施恩澤(土用事象土長養故施恩澤也)庚子受制則繕牆垣脩城¶
郭審羣禁飾兵甲儆百官誅不法(金用事象金斷割故誅不如法度也)壬子受制¶
則閉門閭大搜客(禁搜客出新客)斷罰刑殺當罪息關梁禁外徙(水用事象¶
<pb:CK-KZ_JY143_02p042a>¶
冬閉固故禁外徙也)甲子氣燥濁丙子氣燥陽戊子氣濕濁庚子氣燥寒¶
壬子氣清寒丙子干甲子蟄蟲早出(木氣温故早出)故雷早行戊子干¶
甲子胎夭卵毈鳥蟲多傷庚子干甲子有兵壬子干甲子春有¶
霜戊子干丙子霆庚子干丙子夷(夷傷也夷或電)壬子干丙子雹甲子¶
干丙子地動庚子干戊子五穀有殃壬子干戊子夏寒雨霜甲¶
子干戊子介蟲不爲(不成爲介蟲也)丙子干戊子大旱蓏封熯(蓏蔣草也生水¶
土相連持大如薄者也名日封旱燥故熯也)壬子干庚子大剛魚不爲(不成爲魚)甲子干¶
庚子草木再死再生丙子干庚子草木復榮(今八月九月時李柰復榮生實是也)¶
戊子干庚子𡻕或存或亡甲子干壬子冬乃不藏(不藏地氣發也)丙子¶
干壬子星墜(墜隕)戊子干壬子蟄蟲冬出其鄉庚子干壬子冬雷¶
<pb:CK-KZ_JY143_02p042b>¶
其鄉季春三月豐隆乃出以將其雨(豐隆雷也)至秋三月(季秋之月)地氣¶
不藏乃收其殺百蟲蟄伏靜居閉戸(殺氣)青女乃出以降霜雪(青女¶
天神青玉女主霜雷也)行十二時之氣以至於仲春二月之夕乃收其藏¶
而閉其寒(收歛其所藏而閉之)女夷鼓歌以司天和以長百穀禽鳥草木¶
(女夷主春夏長養之神也)孟夏之月以熟穀禾雄鳩長鳴爲帝侯𡻕(雄鳩蓋布穀也)¶
是故天不發其陰則萬物不生地不發其陽則萬物不成天圓¶
地方道在中央日爲德月爲刑月歸而萬物死日至而萬物生¶
遠山則山氣藏遠水則水蟲蟄遠木則木葉槁日五日不見失¶
其位也聖人不與也(與猶說也)日出於暘谷浴於咸池拂於扶桑是¶
謂晨明(拂猶過一日至)登於扶桑爰始將行是謂朏明(朏明將明也朏讀若朏諾皋之¶
<pb:CK-KZ_JY143_02p043a>¶
朏也)至於曲阿是謂旦明(平旦)至於曾泉是謂蚤食至於桑野是謂¶
晏食至於衡陽是謂隅中至於昆吾是謂正中(昆吾邱在南方)至於鳥¶
次是謂小還(鳥次西南之山名也鳥所宿止)至於悲谷是謂餔時(悲谷西南方之大壑言其¶
深峻臨其上令人悲思故曰悲谷也)至於女紀是謂大還(女紀西北陰地)至於淵虞是謂¶
高舂(淵虞地名高舂時加戍民碓舂時也)至於連石是謂下舂(連石西北山名也言將欲㝠下象悉¶
舂故曰下舂連讀腐爛之爛也)至於悲泉爰止其女爰息其馬是謂縣車至於¶
虞淵是謂黃昏至於蒙谷是謂定昏(蒙谷北方之山名也盧敖所見若上之所也)日¶
入於虞淵之汜曙於蒙谷之浦(曙明浦涯)行九州七舍有五億萬七¶
千三百九里(自暘谷至虞淵凡十六所爲九州七舍也)禹以爲朝晝昏夜夏日至則¶
陰乘陽是以萬物就而死冬日至則陽乘陰是以萬物仰而生¶
<pb:CK-KZ_JY143_02p043b>¶
晝者陽之分夜者陰之分是以陽氣勝則日脩而夜短陰氣勝¶
則日短而夜脩帝張四維運之以斗(運旋也)月徙一辰復反其所¶
正月指寅十二月指丑一𡻕而匝終而復始指寅則萬物螾(螾動¶
生貌)律受太蔟太蔟者蔟而未出也指卯卯則茂茂然律受夾鍾¶
夾鍾者種始莢也指辰辰則振之也律受姑洗姑洗者陳去而¶
新來也指巳巳則生已定也律受仲呂仲呂者中充大也指午¶
午者忤也律受蕤賔蕤賔者安而服也指未未昧也律受林鍾¶
林鍾者引而止也指申申者呻之也律受夷則夷則者易其則¶
也德以去矣指酉酉者飽也律受南呂南呂者任包大也指戌¶
戌者滅也律受無射無射入無厭也指亥亥者閡也律受應鍾¶
<pb:CK-KZ_JY143_02p044a>¶
應鍾者應其鍾也指子子者兹也律受黃鍾黃鍾者鍾已黃也¶
指丑丑者紐也律受大呂大呂者旅旅而去也其加卯酉則陰¶
陽分日夜平矣故曰規生矩殺衡長權藏繩居中央爲四時根¶
道曰規始於一一而不生故分而爲陰陽陰陽合和而萬物生¶
故曰一生二二生三三生萬物天地三月而爲一時故祭祀三¶
飯以爲禮喪紀三踊以爲節兵重三罕以爲制以三參物三三¶
如九故黃鍾之律九寸而宫音調(調和也)因而九之九九八十一¶
故黃鍾之數立焉黃者土德之色鍾者氣之所種也日冬至德¶
氣爲土土色黃故曰黃鍾律之數六分爲雌雄故曰十二鍾以¶
副十二月十二各以三成故置一而十一三之爲積分七十萬¶
<pb:CK-KZ_JY143_02p044b>¶
七千一百四十七黃鍾大數立焉凡十二律黃鍾爲宫太蔟爲¶
商姑洗爲角林鍾爲徵南呂爲羽物以三成音以五立三與五¶
如八故卵生者八竅律之初生也寫鳳之音故音以八生黃鍾¶
爲宫宮者音之君也故黃鍾位子其數八十一主十一月下生¶
林鍾林鍾之數五十四主六月上生太蔟太簇之數七十二主¶
正月下生南呂南呂之數四十八主八月上生姑洗姑洗之數¶
六十四主三月下生應鍾應鐘之數四十二主十月上生蕤賔¶
蕤賔之數五十七主五月上生大呂大呂之數七十六主十二¶
月下生夷則夷則之數五十一主七月上生夾鍾夾鍾之數六¶
十八主二月下生無射無射之數四十五主九月上生仲呂仲¶
<pb:CK-KZ_JY143_02p045a>¶
呂之數六十主四月極不生徵生宮宮生商商生羽羽生角角¶
生姑洗姑洗生應鍾比於正音故爲和(應鍾十月也與正音比故爲和和從聲也一曰¶
和也)應鍾生蕤賔不比正音故爲繆日冬至音比林鍾浸以濁日¶
夏至音比黃鍾浸以清以十二律應二十四時之變甲子仲吕¶
之徵也丙子夾鍾之羽也戊子黃鍾之宫也庚子無射之商也¶
壬子夷則之角也古之爲度量輕重生乎天道黃鍾之律脩九¶
寸物以三生三九二十七故幅廣二尺七寸(古者幅比皆然)也音以八¶
相生故人脩八尺尋自倍故八尺而爲尋有形則有聲音之數¶
五以五乘八五八四十故四丈而爲匹匹者中人之度也一匹¶
而爲制秋分蔈定蔈定而禾熟(蔈禾穗粟孚甲之芒也定者成也故禾熟讀如詩有貓有虎之¶
<pb:CK-KZ_JY143_02p045b>¶
貓古文作秒也)律之數十二故十二蔈而當一粟十二粟而當一寸律¶
以當辰音以當日日之數十(十從甲至癸日)故十寸而爲尺十尺而爲¶
丈其以爲量十二粟而當一分(分言其輕重分銖也)十二分而當一銖十¶
二銖而當半兩衡有左右因倍之故二十四銖爲一兩天有四¶
時以成一𡻕因而四之四四十六故十六兩而爲一斤三月而¶
爲一時三十日爲一月故三十斤爲一鈞四時而爲一𡻕故四¶
鈞爲一石其以爲音也一律而生五音十二律而爲六十音因¶
而六之六六三十六故三百六十音以當一𡻕之日故律厯之¶
數天地之道也下生者倍以三除之上生者四以三除之(鍾律上下¶
相生誘不敏也)太陰元始建於甲寅一終而建甲戌二終而建甲午三¶
<pb:CK-KZ_JY143_02p046a>¶
終而復得甲寅之元𡻕徙一辰立春之後得其辰而遷其所順¶
前三後五百事可舉(前後太陰之前後也)太陰所建蟄蟲首穴而處鵲巢¶
鄉而爲戸太陰在寅朱鳥在卯勾陳在子玄武在戌白虎在酉¶
蒼龍在辰寅爲建卯爲除辰爲滿巳爲平主生午爲定未爲執¶
主䧟申爲破主衡酉爲危主杓戌爲成主少德亥爲收主大德¶
子爲開主太𡻕丑爲閉主太隂在寅𡻕名曰攝提格其雄爲𡻕¶
星舍斗牽牛以十一月與之晨出東方東井輿鬼爲對太陰在¶
卯𡻕名曰單閼(單讀明楊之明)𡻕星舍須女虛危以十二月與之晨出¶
東方柳七星張爲對太陰在辰𡻕名曰執徐𡻕星舍營室東壁¶
以正月與之晨出東方翼軫爲對太陰在巳𡻕名曰大荒落𡻕¶
<pb:CK-KZ_JY143_02p046b>¶
星舍奎婁以二月與之晨出東方角亢爲對太陰在午𡻕名曰¶
敦牂𡻕星舍胃昴畢以三月與之晨出東方氏房心爲對太陰¶
在未𡻕名曰協洽𡻕星舍觜嶲參以四月與之晨出東方尾箕¶
爲對太陰在申𡻕名曰涒灘𡻕星舍東井輿鬼以五月與之晨¶
出東方斗牽牛爲對太陰在酉𡻕名曰作鄂(作讀昨)𡻕星舍柳七¶
星張以六月與之晨出東方須女虛危爲對太陰在戌𡻕名曰¶
閹茂𡻕星舍翼軫以七月與之晨出東方營室東壁爲對太陰¶
在亥𡻕名曰大淵獻𡻕星舍角亢以八月與之晨出東方奎婁¶
爲對太陰在子𡻕名困敦(困讀羣)𡻕星舍氐房心以九月與之晨¶
出東方胃昴畢爲對太陰在丑𡻕名曰赤奮若𡻕星舍尾箕以¶
<pb:CK-KZ_JY143_02p047a>¶
十月與之晨出東方觜巂參爲對太陰在甲子刑德合東方宮¶
常徙所不勝合四𡻕而離離十六𡻕而復合所以離者刑不得¶
入中宮而徙於木太陰所居曰德辰爲刑德綱曰自倍因柔曰¶
徙所不勝刑水辰之木木辰之水金火立其處凡徙諸神朱鳥¶
在太陰前一鉤陳在後三玄武在前五白虎在後六虛星乘鉤¶
陳而天地襲矣(襲和也)凡日甲剛乙柔丙剛丁柔以至於癸木生¶
於亥壯於卯死於未三辰皆木也火生於寅壯於午死於戌三¶
辰皆火也土生於午壯於戌死於寅三辰皆土也金生於巳壯¶
於酉死於丑三辰皆金也水生於申壯於子死於辰三辰皆水¶
也故五勝生一壯五終九五九四十五故神四十五日而一徙¶
<pb:CK-KZ_JY143_02p047b>¶
以三應五八徙而𡻕終凡用太陰左前刑右背德擊鉤陳之衝¶
辰以戰必勝以攻必尅欲知天道以日爲主六月當心左周而¶
行分而爲十二月與日相當天地重襲後必無殃星正月建營¶
室二月建奎婁三月建胃(星宜言日明堂月令孟春之月日在營室仲春之月在奎婁季春之月在¶
胃此言星正月建營室字之誤也)四月建畢五月建東井六月建張七月建翼¶
八月建亢九月建房十月建尾十一月建牽牛十二月建虛¶
星分度角十二亢九氐十五房五心五尾十八箕十一四分一¶
斗二十六牽牛八須女十二虛十危十七營室十六東壁九奎¶
十六婁十二胃十四昴十一畢十六觜巂二參九東井三十輿¶
鬼四柳十五七星張翼各十八軫十七凡二十八宿也¶
<pb:CK-KZ_JY143_02p048a>¶
星部地名角亢鄭氐房心宋尾箕燕斗牽牛越須女吳虛危齊¶
營室東壁衛奎婁魯胃昴畢魏觜巂參趙東井輿鬼秦柳七星¶
張周翼軫楚𡻕星之所居五穀豐昌其對爲衝𡻕乃有殃當居¶
而不居越而之他處主死國亡太陰治春則欲行柔惠温涼(木德¶
仁也故柔涼也)太陰治夏則欲布施宣明(火德陽也故布施偏明也)太陰治秋則欲¶
脩備繕兵(金德斷割故脩兵也)太陰治冬則欲猛毅剛彊(純陰閉固水澤氷凍故剛彊也)¶
三𡻕而改節六𡻕而易常故三𡻕而一饑六𡻕而一衰十二𡻕¶
一康(康盛也)甲齊乙東夷丙楚丁南夷戊魏巳韓庚秦辛西夷壬¶
衛癸越子周丑翟寅楚卯鄭辰晉巳衛午秦未宋申齊酉魯戌¶
趙亥燕甲乙寅卯木也丙丁巳午火也戊己四季土也庚辛申¶
<pb:CK-KZ_JY143_02p048b>¶
酉金也壬癸亥子水也水生木木生火火生土土生金金生水¶
子生母曰義母生子曰保子母相得曰專母勝子曰制子勝母¶
曰困以勝擊殺勝而無報以專從事而有功以義行理名立而¶
不墮以保畜養萬物蕃昌以困舉事破滅死亡北斗之神有雌¶
雄十一月始建於子月從一辰雄左行雌右行五月合午謀刑¶
十一月合子謀德太陰所居辰爲厭日厭日不可以舉百事堪¶
輿徐行雄以音知雌故爲奇辰數從甲子始子母相求所合之¶
處爲合十日十二辰周六十日凡八合合於𡻕前則死亡合於¶
𡻕後則無殃甲戌燕也乙酉齊也丙午越也丁巳楚也庚申秦¶
也辛卯戎也壬子代也癸亥胡也戊戌己亥韓也己酉己卯魏¶
<pb:CK-KZ_JY143_02p049a>¶
也戊午戊子八合天下也太陰小𡻕星日辰五神皆合其日有¶
雲氣風雨國君當之天神之貴者莫貴於青龍或曰天一或曰¶
太陰太陰所居不可背而可鄉北斗所擊不可與敵天地以設¶
分而爲陰陽陽生於陰陰生於陽陰陽相錯四維乃通或死或¶
生萬物乃成蚑行喙息莫貴於人孔竅肢體皆通於天天地九¶
重人亦有九竅天有四時以制十二月人亦有四肢以使十二¶
節天有十二月以制三百六十日人亦有十二肢以使三百六¶
十節故舉事而不順天者逆其生者也以日冬至數來𡻕正月¶
朔日五十日者民食足不滿五十日日減一斗有餘日日益一¶
升有其𡻕司也¶
<pb:CK-KZ_JY143_02p049b>¶
¶
¶
¶
¶
¶
¶
¶
¶
¶
¶
<pb:CK-KZ_JY143_02p050a>¶
攝提格之𡻕(格起言萬物承陽而起也)𡻕早水晩旱稻疾蠶不登(登成也)菽麥¶
昌民食四升寅在甲曰閼蓬(言萬物鋒芒欲出擁遏未通故曰閼蓬也)¶
單閼之𡻕(單盡閼止也言陽氣推萬物而起陰氣盡止也)𡻕和稻菽麥蠶昌民食五升¶
卯在乙曰旃蒙(在乙言蒙物遏蒙甲而出故曰旃蒙也)¶
執徐之𡻕(執蟄徐舒也言伏蟄之物皆散舒而出也)𡻕早旱晩水小饑蠶閉麥熟民¶
食三升辰在丙曰柔兆(在丙萬物皆生枝布葉故曰柔兆也)¶
大荒落之𡻕(荒大也方萬物熾盛而大出霍然落落大布散)𡻕有小兵蠶小登麥昌菽¶
疾民食二升巳在丁曰强圉(在丁言萬物剛盛故曰强圉也)¶
㪟牂之𡻕(言萬物皆盛壯也㪟牂敦盛牂壯也)𡻕大旱蠶登稻疾菽麥昌禾不爲¶
民食二升午在戊曰著雝(在戊言位在中央萬物繁養四方故曰著雝也)¶
<pb:CK-KZ_JY143_02p050b>¶
協洽之𡻕(協和洽合也言陰欲化萬物和合)𡻕有小兵蠶登稻昌菽麥不爲民¶
食三升未在巳曰屠維(在巳言萬物各成其性故曰屠維屠别維離也)¶
涒灘之𡻕(涒大灘脩也言萬物皆脩其精氣也)𡻕和小雨行蠶登菽麥昌民食三¶
升申在庚曰上章(在庚言陰氣上升萬物畢生故曰上章也)¶
作鄂之𡻕(作鄂零落也萬物皆陊落)𡻕有大兵民疾蠶不登菽麥不爲禾蟲¶
民食五升酉在辛曰重光(在辛言萬物就成熟其煌煌故曰重光也)¶
掩茂之𡻕(掩蔽茂胃言萬物皆蔽冒)𡻕小饑有兵蠶不登麥不爲昌民食七¶
升戌在壬曰玄黓(在壬言𡻕終包任萬物故曰玄黓也)¶
大淵獻之𡻕(淵藏獻迎也言萬物終於亥大小深藏窟伏以迎陽)𡻕有大兵大饑蠶開菽¶
麥不爲禾蟲民食三升¶
<pb:CK-KZ_JY143_02p051a>¶
困敦之𡻕(困混敦沌也言陽氣皆混沌萬物牙孽也)𡻕大霧起大水出蠶稻菽麥昌¶
民食三斗子在癸曰昭陽(在癸言陽氣始萌萬物合生故曰昭陽)¶
赤奮若之𡻕(奮起也若順也言陽奮物而起之無不順其性也赤陽色)𡻕有小兵早水蠶不¶
出稻疾菽不爲麥昌民食一升¶
正朝(一作月)夕先樹一表東方操一表却去前表十步以參望日¶
始出北廉日直入又樹一表於東方因西方之表以參望日入¶
北廉則定東方兩表之中與西方之表則東西之正也日冬至¶
日出東南維入西南維至春秋分日出東中入西中夏至出東¶
北維入西北維至則正南欲知東西南北廣袤之數者立四表¶
以爲方一里岠先春分若秋分十餘日從岠北表參望日始出¶
<pb:CK-KZ_JY143_02p051b>¶
及旦以候相應相應則此與日直也輒以南表參望之以入前¶
表數爲法除舉廣除立表袤以知從此東西之數也假使視日¶
出入前表中一寸是寸得一里也一里積萬八千寸得從此東¶
萬八千里視日萬入入前表半寸則半寸得一里半寸而除一¶
里積寸得三萬六千里除則從此西里數也并之東西里數也¶
則極徑也未春分而直已秋分而不直此處南也未秋分而直¶
已春分而不直此處北也分至而直此處南北中也從中處欲¶
知中南也未秋分而不直此處南北中也從中處欲知南北極¶
遠近從西南表參望日日夏至始出與北表參則是東與東北¶
表等也正東萬八千里則從中北亦萬八千里則從中北亦萬¶
<pb:CK-KZ_JY143_02p052a>¶
八千里也倍之南北之里數也其不從中之數也以出入前表¶
之數益損之表入一寸寸減日近一里表出一寸寸益遠一里¶
欲知天之高樹表高一丈正南北相去千里同日度其陰北表¶
二尺南表尺九寸是南千里陰短寸南二萬里則無景是直日¶
下也陰二尺而得高一丈者南一而高五也則置從此南至日¶
下里數因而五之爲十萬里則天高也若使景與表等則高與¶
遠等也¶
<pb:CK-KZ_JY143_02p052a>¶
#+PROPERTY: JUAN 007
<pb:CK-KZ_JY143_02p052a>¶
** 地形訓上(紀東西南北山川藪澤地之所載萬物形兆所化育也故形因以題篇)¶
地形之所載六合之間四極之內(六合已說在原道四極四方之極無復有外故謂之內也)¶
昭之以日月經之以星辰紀之以四時要之以太𡻕(要正也以太𡻕所在¶
<pb:CK-KZ_JY143_02p052b>¶
正天時也)天地之間九州八極(八極八方之極也)土有九山山有九塞澤有¶
九藪風有八等水有六品何謂九州東南神州曰農土(東南辰爲農祥¶
后稷之所經緯也故曰農土也)正南次州曰沃土(沃盛也五月建午稼穡盛張故曰沃土也)西南戎¶
州曰滔土(滔大也七月建申五穀成大故曰滔土也)正西弇州曰并土(并猶成也八月建酉百穀¶
成熟故曰并土也)正中冀州曰中土(冀大也四方之主故曰中土也)西北台州曰肥土¶
正北濟州曰成土(未聞)東北薄州曰隱土(薄猶平也隱氣所隱藏故曰隱土也)正東¶
陽州曰申土(申復也陰氣盡於北陽復氣起東北故曰申土)何謂九山會稽泰山王屋¶
首山太華岐山太行羊腸孟門(會稽山在會稽郡泰山今在泰山郡是爲東岳王屋山在今河¶
東恒縣東北所出也首山在蒲坂縣南河曲之中伯夷所隱太華今弘農陰山也是爲西岳岐山今扶風漢陽縣北周家所邑¶
也太行在今上黨太行關直河內野王縣是也羊腸山名也說苑曰桀之居左河濟右太華伊闕在其南羊腸在其北今太原¶
<pb:CK-KZ_JY143_02p053a>¶
晉陽西北九十里通河西上郡關曰羊腸坂是孟門太行之限也)何謂九塞曰大汾澠阨荆阮¶
方城殽阪井陘令疵句注居庸(太汾在晉澠阨今弘農澠池是也荆阮方城皆在楚殽阪弘農¶
郡澠池殽欽吟是也井陘在常山通太原關是也令疵在遼西句注在雁門陰館句注是也居庸在上谷阻陽之東通運都關¶
是也)何謂九藪(藪澤)曰越之具區(具區在吳越之間也)楚之雲夢(雲夢在南郡華容也)秦¶
之陽紆(陽紆蓋在馮翊池陽一名具圃)晉之大陸(大陸魏獻子所游焚焉而死者是也)鄭之圃田¶
(圃田在今河南中牟傳曰鄭有原圃猶秦之具圃也吾子取其麋鹿以閑弊邑是也)宋之孟諸(孟諸在今梁園睢陽¶
東北澤是也)齊之海隅(海隅猶崖蓋近海濱是也)趙之鉅鹿(今鉅鹿廣阿澤是也)燕之昭余¶
(昭余今太原郡是古者屬燕也)何謂八風東北曰炎風(艮氣所生曰融風也)東風曰條風¶
(震氣所生也一曰明庶風)東南曰景風(巽氣所生也一曰清明風)南方曰巨風(雜氣所生也一曰凱¶
風也)西南曰涼風(坤氣所以生也)西方曰飂風(兌氣所生也)西北曰麗風(乾氣所生¶
<pb:CK-KZ_JY143_02p053b>¶
也一曰閭闔風)北方曰寒風(坎氣所生也一曰廣莫風)何謂六水曰河水赤水遼水¶
黑水江水淮水(河水出崑崙東北陬赤水出其東南陬遼水出碣石山自塞北東流直遼東之西南入海黑水¶
在雝州江水出岷山在蜀西徼淮水出桐栢山南平陽也)闔四海之內東西二萬八千里南¶
北二萬六千里(子午爲經卯酉爲緯言經短緯長也)水道八千里通谷其名川六¶
百陸徑三千里(陸徑邪徑也陸地也)禹乃使太章步自東極至於西極二¶
億三萬三千五百里七十五步使豎亥步自北極至於南極二¶
億三萬三千五百里七十五步(太章豎亥善行人皆禹臣也海內東西短南北長極內等也)¶
凡鴻水淵藪自三百仞以上二億三萬三千五百五十里有九¶
淵禹乃以息土填洪水以爲名山(息土不耗減掘之益多故以填洪水也名山大山也)掘¶
崑崙虛以下地(掘猶平也地或作池)中有增城九重其高萬一千里百一¶
<pb:CK-KZ_JY143_02p054a>¶
十四步二尺六寸(中崑崙虛中也增重也有五城十二樓見括地像此蓋誕實未聞也)上有木禾¶
其脩五尋(上崑崙虛上也五尋長三十五尺)珠樹玉樹璇樹不死樹在其西(在木¶
禾之西也)沙棠琅玕在其東(皆玉名也在木禾之東也一說沙棠木名也呂氏春秋曰果之美者沙棠之實¶
也)絳樹在其南(絳赤也)碧樹瑤樹在其北(碧青玉也木禾之北)旁有四百四¶
十門(面有十門也)門間四里里間九純純丈五尺(純量名也)旁有九井玉¶
橫維其西北之隅(橫猶光也橫或作彭彭受不死藥器也)北門開以內不周之風¶
傾宮旋室(傾宮宮滿一須曰中也旋室以旋玉飾室也一說室璇璣關可轉旋故曰旋室)縣圃涼風樊¶
桐在崑崙閶闔之中(閶闔崑崙虛門名也縣圃涼風樊桐皆崑崙之山名也樊讀如麥飯之飯)是其¶
䟽圃䟽圃之池浸之黃水黃水三周復其原(原本)是謂丹水飲之¶
不死河水出崑崙東北陬貫渤海入禹所導積石山(渤海大海也河水自¶
<pb:CK-KZ_JY143_02p054b>¶
崑崙由地中行禹導而通之至積石山書曰河出積石入猶出也)赤水出其東南陬西南注南¶
海丹澤之東赤水之東弱水出自窮石(窮石山名也在張掖北塞水也)至於合¶
黎餘波入於流沙絶流沙南至南海(絶猶過也流沙流行也)洋水出其西¶
北陬入於南海羽民之南(洋水經隴西氏道東至武都爲漢陽或作養也)凡四水者帝¶
之神泉以和百藥以潤萬物崑崙之邱或上倍之(假令高萬里倍之二萬里)¶
是謂涼風之山登之而不死或上倍之是謂懸圃登之乃靈能¶
使風雨或上倍之乃維上天登之乃神是謂太帝之居(太帝天帝)¶
扶木在陽州日之所曊(扶木扶桑也在湯谷之南曊猶照也過陽州東方也曊讀無枝㩌之㩌也)建¶
木在都廣(建木其狀如生引之有皮若瓔黃蛇葉若羅都廣南方山名也)眾帝所自上下日中¶
無景呼而無嚮蓋天地之中也(眾帝之從都廣山上天還下故曰上下日中時日直人上無有¶
<pb:CK-KZ_JY143_02p055a>¶
晷故曰蓋天地之中)若木在建木西末有十日其華照下地(末端也若木端有十日狀¶
如蓮華華猶光也光照其下也)九州之大純方千里(純緣也亦曰量名也)九州之外亦有¶
八殥亦方千里(殥猶遠也殥讀胤嗣之胤)自東北方曰大澤曰無通(大澤無通皆藪¶
名也)東方曰大渚曰少海(水中可居者曰渚東方多水故曰少海亦澤名也)東南方曰具¶
區曰元澤(元讀常山人謂伯爲穴之穴也)南方曰大夢曰浩澤(夢雲夢也浩亦大也)西南¶
方曰渚資曰丹澤(蓋近丹水因其名故曰丹澤也)西方曰九區曰泉澤西北方¶
曰大夏曰海澤北方曰大㝠曰寒澤(北方多寒水故曰寒澤也)凡八殥八澤¶
之雲是雨九州八殥之外而有八紘(紘維也維落天地而爲之表故曰紘也)亦方¶
千里自東北方曰和邱曰荒土(鳳所自歌鸞所自舞名曰和邱曰荒土也)東方曰棘¶
林曰桑野東南方曰大窮曰眾女南方曰都廣曰反戸(都廣國名也山¶
<pb:CK-KZ_JY143_02p055b>¶
在此國因復曰都廣山言其在鄉曰之南皆爲北鄉戸故反其戸也)西南方曰焦僥曰炎土(焦僥短人¶
之國也長不滿三尺)西方曰金邱曰沃野(西方金位也因爲金邱沃猶白也西方白故曰沃野也)西¶
北方曰一目曰沙所(國人一目在面中央沙所蓋流沙所出也一曰澤名也)北方曰積冰¶
曰委羽(北方寒冰所積因以爲名積冰也委羽山名也在北極之隂不見日也)凡八紘之氣是出¶
寒暑以合八正必以風雨(八正八風之正也以風雨八紘之內)八紘之外乃有八¶
極自東北方曰方土之山蒼門(東北木將用事青之始也故曰蒼門)東方曰東極¶
之山曰開明之門(明者陽也日之所出也故曰開明之門)東南方曰波母之山曰¶
陽門(東南月建在巳純陽用事故曰陽門據天下諸城東南角門皆陽門其是類也)南方曰南極之山¶
曰暑門(南方盛陽積温所在故曰暑門)西南方曰編駒之山曰白門(西南月建在申金氣¶
之始也金氣白故曰白門)西方曰西極之山曰閶闔之門(西方八月建酉萬物成濟將可及收¶
<pb:CK-KZ_JY143_02p056a>¶
斂閶大也闔閉也大聚萬物而閉之故曰閶闔之門也)西北方曰不周之山曰幽都之門¶
(幽闔也都聚也玄㝠將始用事順陰而聚故曰幽都之門)北方曰北極之山曰寒門(積寒所在故曰¶
寒門)凡八極之雲是雨天下八門之風是節寒暑八紘八夤八澤¶
之雲以雨九州而和中土(中土冀州)東方之美者有醫毋閭之珣玗¶
琪焉(醫毋閭山名在遼東屬國珣玗琪玉名也)東南方之美者有會稽之竹箭焉(會稽¶
山在今會稽山陰縣之南禹所葬竹箭今會稽郡出好竹箭是也)南方之美者有梁山之犀象¶
焉(梁山在會稽長沙湘南有犀角象牙皆物之珍也)西南方之美者有華山之金石焉¶
(金美金也石含玉之石也華山今弘農華陰山南是也)西方之美者有霍山之珠玉焉(出夜¶
光之珠玉色之玉也今河東永安縣也)西北方之美者有崑崙之球琳琅玕焉(球琳¶
琅玕皆美玉也)北方之美者有幽都之筋角焉(古之幽都在鷹門以北其畜宜牛羊馬出好筋¶
<pb:CK-KZ_JY143_02p056b>¶
角可以爲弓弩)東北方之美者有斥山之文皮焉(斥讀斥邱之斥文皮豹虎之皮也傳曰無¶
終子使孟樂因魏莊子納虎豹之皮也以請和諸戎是也)中央之美者有岱岳以生五穀桑¶
麻魚鹽出焉(岱岳泰山也王者禪代所祠因曰岱岳也五穀桑麻魚鹽所養人者出猶生也)凡地形東¶
西爲緯南北爲經山爲積德川爲積刑(山仁萬物生焉故爲積德川水智智制斷故爲¶
積刑也論語曰仁者樂山智者樂水是也)高者爲生下者爲死(高者陽主生下者陰主死)邱陵爲¶
牡谿谷爲牝(邱陵高敞陽也故爲牡谿谷污下陰也故爲牝)水圓折者有珠方折者有¶
玉(圓折者陽也珠陰中之陽方折者陰也玉陽中之陰也皆以其類也)清水有黃金龍淵有玉英¶
(清水澄故黃金出焉龍淵龍所出游淵也玉英轉化有精光也)土地各以其類生是故山氣多¶
男澤氣多女障氣多喑風氣多聾林氣多癃木氣多傴(自此上至山氣¶
多男皆生子多有此病也)岸下氣多腫石氣多力(象石堅也)險阻氣多癭(上下險阻氣衝¶
<pb:CK-KZ_JY143_02p057a>¶
喉而結多癭咽也)暑氣多夭(夭折不終也)寒氣多壽谷氣多痺邱氣多狂衍¶
氣多仁(下而污者爲衍也)陵氣多貪輕土多利重土多遲(利疾)清水音小¶
濁水音大(音聲)湍水人輕遲水人重(湍急流悍水也)中土多聖人皆象其¶
氣皆應其類故南方有不死之草北方有不釋之冰(南方温故草有不死¶
者北方寒故冰有不泮釋也)東方有君子之國(東方木德仁故有君子之國也其人冠帶劍食獸使二大¶
虎也)西方有形殘之尸寢居直夢人死爲鬼(西方金金斷割攻戰之事有形殘之尸也¶
寢寐也居處也金氣方剛故其寢寐處夢悟如其夢故曰直夢不終其命死而爲鬼能爲祅怪病人也一說曰形殘之尸於是¶
以兩乳爲目肚臍爲口操干戚以舞無夢天神斷其手後天帝斷其首也故寢居直夢)磁石上飛雲母來¶
水土龍致雨燕鷹代飛(湯遭旱作土龍以像龍雲從龍故致雨也燕玄鳥也春分而來雁春分而北詣¶
漠中也燕秋分而去雁秋分而南詣彭蠡故曰代飛也代更也)蛉蟹珠龜與月盛衰(與猶隨也)是故¶
<pb:CK-KZ_JY143_02p057b>¶
堅土人剛弱土人肥壚土人大沙土人細(壚讀纑繩之纑也細小也)息土人¶
美耗土人醜食水者善游能寒(魚鼈鷖騖之屬是也)食土者無心而慧(邱蚓¶
之屬是也)食木者多力而奰(態羆之屬是也奰煩腸黃理也奰讀內奰干中國之奰近鼻也)食草者¶
善走而愚(麋鹿之屬是也)食葉者有絲而蛾(蠶是也)食肉者勇敢而捍(虎豹¶
鷹鸇之屬是也)食氣者神明而壽(仙人松喬之屬是也)食穀者知慧而夭不食者¶
不死而神凡人民禽獸萬物貞蟲各有以生(貞蟲諸細要之屬也)或奇或¶
偶或飛或走莫知其情唯知通道者能原本之天一地二人三¶
(一陽二陰也人生於天地故曰三也)三三而九九九八十一一主日曰數十(十從甲至¶
癸也)日主人人故十月而生八九七十二二主偶偶以承奇奇主¶
辰辰主月月主馬馬故十二月而生七九六十三三主斗斗主¶
<pb:CK-KZ_JY143_02p058a>¶
犬犬故三月而生六九五十四四主時時主彘彘故四月而生¶
五九四十五五主音音主猨猨故五月而生四九三十六六主¶
律律主麋鹿麋鹿故六月而生三九二十七七主星星主虎虎¶
故七月而生二九十八八主風風主蟲蟲故八月而化鳥魚皆¶
生於陰陰屬於陽故鳥魚皆卵生魚游於水鳥飛於雲故立冬¶
燕雀入海化爲蛤萬物之生而各異類蠶食而不飲蟬飲而不¶
食蜉蝣不飲不食介鱗者夏食而冬蟄(介甲龜鼈之屬也鱗魚龍之屬)齕吞者¶
八竅而卵生(鳥魚之屬)嚼咽者九竅而胎生四足者無羽翼戴角者¶
無上齒無角者膏而無前(膏豕也熊猿之屬無前肥從前起也)有角者指而無後¶
(指牛羊麋之屬也無後肥從後起也)晝生者類父夜生者似母至陰生牝至陽生¶
<pb:CK-KZ_JY143_02p058b>¶
牡夫熊羆蟄藏飛鳥時移是故白水宜玉黑水宜砥(砥則卓石也)青¶
水宜碧赤水宜丹黃水宜金清水宜龜汾水濛濁而宜麻濟水¶
通和而宜麥河水中濁而宜菽雒水輕利而宜禾渭水多力而¶
宜黍漢水重安而宜竹江水肥仁而宜稻平土之人慧而宜五¶
穀¶
<pb:CK-KZ_JY143_02p058b>¶
#+PROPERTY: JUAN 008
<pb:CK-KZ_JY143_02p058b>¶
** 地形訓下¶
東方川谷之所注日月之所出其人兌形小頭隆鼻大口鳶肩¶
企行竅通於目筋氣屬焉蒼色主肝長大早知而不壽其地宜¶
麥多虎豹¶
南方陽氣之所積暑濕居之其人脩形兌上大口決眦竅通於¶
<pb:CK-KZ_JY143_02p059a>¶
耳血脉屬焉赤色主心早壯而夭其地宜稻多兕象¶
西方高土川谷出焉日月入焉其人面末僂脩頸卬行竅通於¶
鼻(末猶脊也)皮革屬焉白色主肺勇敢不仁其地宜黍多旄犀(旄讀近綢¶
繆之繆急氣言乃得之)¶
北方幽晦不明天之所閉也寒水之所積也蟄蟲之所伏也其¶
人翕形短頸(翕讀脅幹之脅)大肩下尻竅通於陰骨幹屬焉黑色主腎¶
其人憃愚禽獸而壽(憃讀人謂憃然無知之憃也籠口言乃得)其地宜菽(菽豆也)多犬¶
馬(傳曰冀之北土馬之所生言燕代出馬也)¶
中央四達風氣之所通雨露之所會也其人大面短頤美鬚惡¶
肥竅通於口膚肉屬焉黃色主胃慧聖而好治其地宜禾多牛¶
<pb:CK-KZ_JY143_02p059b>¶
羊及六畜木勝土土勝水水勝火火勝金金勝木故禾春生秋¶
死(禾者木春王而生木秋金王而死)菽夏生冬死(豆火也夏火王而生冬水王四死)麥秋生夏¶
死(麥金也金王而生火王而死也)薺冬生中夏死(薺水也水王而生土王而死也)木壯水老火¶
生金囚土死火壯木老土生水囚金死土壯火老金生木囚水¶
死金壯土老水生火囚木死水壯金老木生土囚火死音有五¶
聲宮其主也(五聲宮商角徵羽也宫在中央故爲主也)色有五章黃其主也味有五¶
變甘其主也位有五材土其主也是故鍊土生木鍊木生火鍊¶
火生雲(雲金氣所生也)鍊雲生水鍊水反土鍊甘生酸鍊酸生辛鍊辛¶
生苦鍊苦生鹹鍊鹹反甘(鍊猶治也)變宮生徵變徵生商變商生羽¶
變羽生角變角生宮(變猶化也)是故以水和土以土和火以火化金¶
<pb:CK-KZ_JY143_02p060a>¶
以金治木木復反土五行相治所以成器用(土本也故曰五行相生所以成器用)¶
凡海外三十六國自西北至西南方有修股民天民肅愼民(脩長¶
也股腳也天民肅愼皆有國名也傳曰肅愼燕毫吾北土是云西方黨獨西方之國自復有之邪一曰肅敬也愼畏也)白¶
民沃民女子民丈夫民(白民白身民被髮髮亦白女子民其貌無有鬚皆如女子也丈夫民其狀皆如¶
丈夫衣黃衣冠帶劎皆西方之國也)奇股民一臂民三身民(奇隻也股腳也言其人一臂一手一鼻也¶
三身民蓋一頭有三身皆西方之國也)自西南至東南方結胷民讙頭國民裸國¶
民三苗民交股民不死民穿胷民反舌民(三苗國名也在豫章之彭蠡交股民腳相¶
交切不死民不食也穿胷胷前穿孔達背反舌民不可知而自相曉一說舌本在前不向喉故曰反舌也南方之國名也)豕¶
喙民鑿齒民三頭民脩臂民(豕喙民其喙如豕鑿齒民吐一齒出口下長三尺也三頭民身有三¶
頭也脩臂民一國民皆長臂臂長於身也皆南方之國也)自東南至東北方有大人國君子¶
<pb:CK-KZ_JY143_02p060b>¶
國(東南壚土故人大也君子國已說在上章也)黑齒民玄股民(其人黑齒食稻啖地在湯上谷玄股民其¶
股黑兩鳥夾之見山海經也)毛民勞民(其人體半生毛若矢鏇也勞民正理躁擾不定也皆東方國也)自東¶
北至西北方有跂踵民句嬰民(跂踵民踵不至地以五指行也句嬰讀爲九嬰北方之國也)¶
深目民無腸民柔利民(皆北方之國也)一目民無繼民(一目民目在面中央無繼民其¶
人蓋無嗣也北方之國也)雒棠武人在西北陬(皆日所入之山名也)硥魚在其南(硥魚如鯉¶
魚也有神聖者乘行九野在無繼民之南硥讀如蚌也)有神二人連臂爲帝候夜在其西¶
南方(連臂大呼夜行)三珠樹在其東北方有玉樹在赤水之上崑崙華¶
邱在其東南方(在無繼民之東南也)爰有遺玉青馬視肉(其人不知言也)楊桃甘¶
樝甘革百果所生(皆異物也在木曰果在地曰蓏也)和邱在其東北陬(四方而高曰邱¶
鸞所自歌鳳所自舞故曰和邱在無繼民東北陬也)三桑無枝在其西夸父耽耳在其北¶
<pb:CK-KZ_JY143_02p061a>¶
方(耽耳耳垂在肩上耽讀衣之褶或作攝以兩手攝其凥之中)夸父棄其策是爲鄧林(夸父神獸¶
也飲河渭不足將飲西海未至道渴死見山海經策杖也其杖生木而成林鄧猶木也一曰仙人也)昆吾邱在南¶
方(昆吾楚之祖祝融之孫陸終之子爲夏伯也詩云昆吾夏桀也)軒轅邱在西方(軒轅黃帝有天下之號也)¶
巫咸在其北方(巫咸知天道明吉凶)立登保之山暘谷槫桑在東方(暘谷日之¶
所出也槫桑在登保之山東北方也)有娀在不周之北長女簡翟少女建疪(有娀國名¶
也不周山名也娀讀如嵩高之嵩姊妹二人在瑤臺也帝嚳之妃也天使玄鳥降卯簡翟吞之以生契是爲玄王殷之祖也詩¶
云天命玄鳥降而生商也)西王母在流沙之瀕(地理志曰西王石室在金城臨羌西北塞外也)樂民¶
拏閭在崑崙弱水之洲(水中可居曰州)三危在樂民西(三危西極之山名也)宵明¶
燭光在河洲所照方千里(洲水中所居者燭光所照者方千里)龍門在河淵湍池¶
在崑崙(龍門在河中馮翊夏陰界也)玄燿不周(玄燿水名一曰山名)申池在海隅(海隅藪也)¶
<pb:CK-KZ_JY143_02p061b>¶
孟諸在沛(孟諸宋澤也在睢陽東北)少室太室在冀州(少室太室在陽城嵩高山之别名冀堯都¶
冀州冀爲天下之號也)¶
燭龍在雁門北蔽於委羽之山不見日其神人面龍身而無足¶
(蔽至也委羽北方山名也一日龍銜燭以照太陰蓋長千里視爲晝暝爲夜吹爲冬呼爲夏)后稷壠在建木¶
西(建木在都廣都廣南方澤名說其山說其澤壠家也)其人死復蘇其半魚在其間(南方人死¶
復生或化爲魚在都廣建木間)流黃沃民在其北方三百里狗國在其東雷澤¶
有神龍身人頭鼓其腹而熙(雷澤大澤也鼓擊也熙戲也地理志曰於禹貢雷澤在濟陰城陽西¶
北城陽有堯塚)江出岷山東流絶漢入海左還北流至於開母之北右¶
還東流至於東極(岷山在蜀西激水絶猶過也開母山名也在東海中)河出積石睢出荆¶
山(河源出崑崙伏流地中方三千里禹導而通之故出積石積石山在金城郡河關縣西南荆山禹貢北條荆山在左馮翊¶
<pb:CK-KZ_JY143_02p062a>¶
懷得縣之南下有荆漂原雝州浸也)淮出桐栢山睢出羽山(桐栢山在上黨)清漳出楬戾¶
濁漳出發包(楬戾山在上黨治發包山一名鹿苦山亦在上黨長子二漳合流經魏郡入清河也)濟出王¶
屋時泗沂出臺台術(王屋山在河東垣縣東北時泗沂皆水名臺台術皆山名處則未聞也)洛出¶
獵山(獵山在北地西北夷中洛東南流入渭詩云瞻彼洛矣惟水泱泱是也)汶出弗其流合於濟¶
(弗其山在北海朱虛縣東也)漢出嶓冢涇出薄落之山(嶓冢山漢陽縣西界漢水所出南入廣漢¶
東南至雝州入江薄落之山一名笄頭山安定臨涇縣西禹貢涇水所出東南至陽陵大渭)渭出鳥鼠同穴¶
伊出上魏(鳥鼠同穴山在隴西首陽西南直渭水出東會於澧又入河雍州川也上魏山名也處則未聞)雒出¶
熊耳(熊耳山在京師止維之西北也)浚出華竅維出覆舟汾出燕京(燕京山名也在太原¶
汾陽汾水所出西南至汾陽冀州浸)祍出濆熊淄出目飴(目飴山名)丹水出高褚(高褚一名¶
家領山在京兆上雒丹水所出東至均入沔也)股出嶕山鎬出鮮于涼出茅盧石梁(鮮于¶
<pb:CK-KZ_JY143_02p062b>¶
茅盧石梁皆山名也)汝出猛山淇出大號(猛山一名高陵山在南定陵縣汝水所出東南至新蔡入淮大¶
號山在河內卭縣北或曰在臨慮西也)晉出龍山結給合出封羊(結給合一名也龍山在晉陽之¶
西北晉水所出東入汾封羊山名也)遼出砥石釜出景(砥石山名在塞外遼水所出南入海景山在邯鄲西¶
南釜水所出南澤入漳其原浪沸湧正勢如釜中湯故曰釜今謂之釜口)岐出石橋呼池出魯平(魯平¶
山名也呼池并州之浸也今中山漢昌呼沱河是也)泥塗淵出樠山(樠讀人姓樠氏之樠)維濕北流¶
出於燕(流於北燕北塞外也)諸稽攝提條風之所生也(諸稽攝提天神之名也艮爲條風也)¶
通視明庶風之所生也(通視天神也明庶風震卦之所生也)赤奮若清明風之所¶
生也(赤奮若天神也巽爲清明風也)共工景風之所生也(共工天神也人面蛇身離爲景風也)諸¶
比涼風之所生也(諸比天神也坤爲涼風也)臯稽閶闔風之所生也(臯稽天神也兌¶
爲閶闔風)隅强不周風之所生也(隅强天神也乾爲不周風)窮奇廣莫風之所生¶
<pb:CK-KZ_JY143_02p063a>¶
也(窮奇天神也在北方道足乘雨龍其形如虎坎爲廣莫風也)突生海人(突人之先人)海人生若¶
菌(菌讀下羣之羣)若菌生聖人聖人生庶人凡容者生於庶人羽嘉生¶
飛龍(飛龍羽嘉飛蟲之先飛龍有翼)飛龍生鳳凰鳳凰生鸞鳥鸞鳥生庶鳥凡¶
羽者生於庶鳥毛犢生應龍應龍生建馬建馬生麒麟麒麟生¶
庶獸凡毛者生於庶獸介鱗生蛟龍(介鱗鱗蟲之先蛟龍有鱗甲之龍也)蛟龍生¶
鯤鯁鯤鯁生建邪建邪生庶魚凡鱗者生於庶魚介潭生先龍¶
(介國也龜之先潭讀譚國之譚)先龍生玄黿玄黿生靈龜靈龜生庶龜凡介者¶
生於庶龜煖濕生容(煖一讀膜當風乾燥之貌也)煖濕生於毛風毛風生於¶
濕玄濕玄生羽風羽風生煗介煗介生鱗薄鱗薄生煖介五類¶
雜種興乎外肖形而蕃(肖像也言相代象而蕃多也)曰馮生陽閼(曰馮木之先也)陽¶
<pb:CK-KZ_JY143_02p063b>¶
閼生喬如喬如生幹木幹木生庶木凡根拔木者生於庶木根¶
拔生程若(根拔根生之草先也)程若生玄玉玄玉生醴泉醴泉生皇辜皇¶
辜生庶草凡根茇草者生於庶草¶
海閭生屈龍(海閭浮草之先生屈龍游龍鴻也詩云隰有游龍言屈字之誤)屈龍生容華(容華芙蓉¶
草花)容華生蔈(蔈流也無根水中草也)蔈生萍藻萍藻生浮草凡浮生不根¶
茇者生於萍藻¶
正土之氣也御乎埃天埃天五百𡻕生缺缺五百𡻕生黃埃黃¶
埃五百𡻕生黃澒黃澒五百𡻕生黃金(黃金惟石名也中央數五故五百𡻕而一化澒¶
水銀也)黃金千𡻕生黃龍入藏生黃泉黃泉之埃上爲黃雲陰陽¶
相薄爲雷激揚爲電上者就下流水就通而合於黃海(黃海中央之海)¶
<pb:CK-KZ_JY143_02p064a>¶
偏土之氣御乎清天清天八百𡻕生青曾青曾八百𡻕生青澒¶
青澒八百𡻕生青金青金八百𡻕生青龍(東方木色青其數八故八百𡻕而一化也)¶
青龍入藏生清泉清泉之埃上爲青雲陰陽相薄爲雲雷激揚¶
爲電上者就下流水就通而合於青海(東方之海)壯土之氣御於赤¶
天赤天七百𡻕生赤丹赤丹七百𡻕生赤澒赤澒七百𡻕生赤¶
金(南方火其色赤其數七故七百𡻕而一化也)赤金千𡻕生赤龍赤龍入藏生赤泉¶
赤泉之埃上爲赤雲陰陽相薄爲雷激揚爲電上者就下流水¶
就通而合於赤海(南方之海)弱土之氣御於白天白天九百𡻕生白¶
礜白礜九百𡻕生白澒白澒九百𡻕生白金(白金白礜礜石也白澒水銀也西方¶
金色白其數九故九百𡻕而一化也)白金千𡻕生白龍白龍入藏生白泉白泉之¶
<pb:CK-KZ_JY143_02p064b>¶
埃上爲白雲陰陽相薄爲雷激揚爲電上者就下流水就通而¶
合於白海(西方之海)牝土之氣御於玄天玄天六百𡻕生玄砥(玄砥黑石)¶
玄砥六百𡻕生玄澒玄澒六百𡻕生玄金(北方水其色黑其數六故六百𡻕而一化¶
也)玄金千𡻕生玄龍玄龍入藏生玄泉玄泉之埃上爲玄雲陰¶
陽相薄爲雷激揚爲電上者就下流水就通而合於玄海(北方之海¶
上者就下天氣復從天流下也其道流之水皆入於海也)¶
<pb:CK-KZ_JY143_02p064b>¶
#+PROPERTY: JUAN 009
<pb:CK-KZ_JY143_02p064b>¶
** 時則訓上(則法也四時寒暑十二月之常法故曰時則因以題篇也)¶
孟春之月招搖指寅(招搖斗建)昏參中旦尾中(參西方白虎之宿是也月昏時中於南方¶
尾東方蒼龍之宿是也月將旦時中於南方)其位東方其日甲乙盛德在木(太皥之神治東¶
方也甲乙木日也盛德在木木王東方也)其蟲鱗其音角(東方少陽物去大陰甲散散爲鱗鱗蟲龍爲之長角¶
<pb:CK-KZ_JY143_02p065a>¶
木也位在東方也)律中太蔟其數八(律管音也陰衰陽發萬物太簇地而生故曰太簇其數八五行數五¶
木第三故曰八也)其味酸其臭羶(木味酸酸之言鑽也萬物鑽地而生羶木香羶)其視戸祭先¶
脾(蟄伏之類始動生出由戸故曰祀戸也脾屬土陳設俎豆脾在前也春木勝土言常食所勝也一曰脾屬木自用其藏也)¶
東風解凍蟄蟲始振穌(東方木火母也氣温故東風解冰凍也振動穌生也)魚上負冰獺¶
祭魚(是月之時鯉魚應陽而動上負冰也獺獱也是月之時獺祭鯉魚於水邊四面陳之謂之祭魚也)候鴈北¶
(是月時候之應鴈從彭蠡來北過周雒至漢中孕卵鷇也)天子衣青衣乘蒼龍(周禮馬七尺已上曰龍也)¶
服蒼玉建青旗(服佩也熊虎也旗也)食麥與羊(麥金穀也羊土畜也是月金土以老食所勝先食麥¶
以麥爲王也)服八風水爨萁燧火(取銅槃中露水服之八方風所吹也取萁木燧之火炊之萁讀該備¶
之該也)東宮御女青色衣青采鼓琴瑟(春王東方故處東宮也琴瑟木也春木王故鼓之也)¶
其兵矛(矛有鋒銳似萬物鑽地生)其畜羊(羊土木之母故畜之也)朝於青陽左个以出¶
<pb:CK-KZ_JY143_02p065b>¶
春令(是月之朔天子朝日於青陽左个東向堂故曰青陽北頭室故曰左个个猶隔也春令寬和之令也)布德施¶
惠行慶賞省傜賦(布陽德施柔惠也慶善賞賜予也省減傜役之勞輕其賦歛也)立春之日天¶
子親率三公九卿大夫以迎𡻕於東郊(率使也迎𡻕春也東郊郭外八里之郊也)修¶
除祠位幣禱鬼神犧牲用牡(祠位壇場屏攝之位也幣圭壁也禱鬼神求福祥也人神曰鬼天神¶
曰神犧牲用牡尚蠲潔也)禁伐木(春木王當長養故禁之也)毋覆巢殺胎夭毋麛毋卵(胎獸¶
胎懷姙未育者也麋子曰夭鹿子曰麛卵未鷇者皆禁民不得取蕃庶物也)毋聚眾置城郭掩骼薶¶
骴(毋聚合大眾建置城郭以妨害農功也骼骨有肉掩覆薶藏之愼生氣也)孟春行夏令則風雨不¶
時草木早落國乃有恐(孟春木德用事法當寬仁而用火氣動於上故草木早落國惶恐也)行秋¶
令則其民大疫飄風暴雨總至黎莠蓬蒿並興(孟春温仁而秋正金鈇之令氣¶
不和故民疫疾風雨隈至故黎莠蓬蒿疏穢之草並興盛也)行冬令則水潦爲敗雨霜大雹¶
<pb:CK-KZ_JY143_02p066a>¶
首稼不入(冬陰也水泉湧起而春行之故爲敗氣不和故雨霜大雹植稼不熟也)正月官司空其¶
樹楊(司空主土春土受嘉穡故官司空也爾雅曰楊蒲柳也楊木春光故其樹楊也)仲春之月招搖指¶
卯昏弧中旦建星中(弧星在輿鬼南是月昏時中於南方建星在斗上是月平旦時中於南方也)其¶
位東方其日甲乙其蟲鱗其音角律中夾鍾(是月萬物去陰夾陽聚地而生故曰¶
夾鍾也)其數八其味酸其臭羶其祀戸祭先脾始雨水桃李始華¶
(自冬氷雪至此春分穀雨故曰始雨水桃李於是皆秀華也)蒼庚鳴鷹化爲鳩(蒼庚爾雅曰商庚黎黃楚¶
雀也齊人謂之搏黍秦人謂之黃流離幽冀謂之黃鳥一說斵木也至此月而鳴鷹化爲鳩喙正直不鷙搏也鳩謂布穀也)¶
天子衣青衣乘蒼龍服蒼玉建青旗食麥與羊服八風水爨萁¶
燧火東宮御女青色衣青采鼓琴瑟其兵矛其畜羊朝於青陽¶
太廟(太廟東向堂中央室)命有司省囹圄去桎梏毋笞掠止獄訟(囹圄法室也省¶
<pb:CK-KZ_JY143_02p066b>¶
之赦輕微也在足曰桎在手曰梏母笞掠言不用也止猶禁也)養幼小存孤獨以通句萌(順春陽長¶
養幼小使繁茂也無父曰孤無子曰獨皆存之所以愼陽氣也故草木不句萌者以通達也)擇元日令民社¶
(元者善之長也日從甲至癸也社所以爲民祈也嫌日不吉故言擇元也)是月也日夜分雷始發聲¶
蟄蟲咸動穌(分等也冬陰閉固雷伏不發是月陽升雷始發聲也咸皆動穌生也)先雷三日振鐸¶
以令於兆民曰雷且發聲(鐸木鈴也金口木舌爲鐸所以振告萬民也兆大數且猶將也)有不¶
戒其容止者生子不備必有凶災(以雷電合房室者生子必有瘖聾通精癡狂之疾故曰不¶
備必有凶災也)令官市同度量鈞衡石角斗稱(度丈尺也量釜鍾也鈞等也衡石稱也百二十¶
斤爲石角平也斗稱量器也)端權槩(端正也槩平也)毋竭川澤毋漉陂池毋焚山林¶
(皆爲夭物盡類)毋作大事以妨農功(大事戎旅征伐之事故害農民之功也)祭不用犧牲¶
用圭璧更皮幣(是月尚生育故不用犧牲也更代也以圭璧皮幣代犧牲也皮謂鹿皮也幣謂玄纁束帛也禮¶
<pb:CK-KZ_JY143_02p067a>¶
記曰幣帛圭皮告於祖禰者也)仲春行秋令則其國大水寒風總至寇戎來征¶
(仲春陽中也陽氣長養而行秋節殺戮之令故寒氣猥至寇兵來征伐其國也)行冬令則陽氣不勝麥¶
乃不熟民多相殘(仲春行冬陰之令陰氣勝陽故陽不勝則麥不升熟民相殘賊也)行夏令則¶
其國大旱煗氣早來蟲螟爲害(仲春行夏太陽之令故大旱陽氣熱故煗極陽生陰故蟲螟作¶
害也食心曰螟)二月官倉其樹杏(二月興農播穀故曰官倉也杏有竅在中竅在中像陰布散在上故其樹杏)¶
季春之月招搖指辰昏七星中旦牽牛中(七星南方朱鳥之宿是月昏時中於南方¶
牽牛北方玄武之宿是月平旦時中於南方也)其位東方其日甲乙其蟲鱗其音角律¶
中姑洗(姑故也洗新也是月陽養生去故就新故曰姑洗)其數八其味酸其臭羶其祀¶
戸祭先脾桐始華田鼠化爲鴽(桐梧桐也是月生華田鼠鼢鼦鼠也鴽鶉也青徐謂之鴾幽冀¶
謂之鶉)虹始見萍始生(虹螮蝀也詩云螮蝀在東莫之敢指萍水藻也是月始生也)天子衣青¶
<pb:CK-KZ_JY143_02p067b>¶
衣乘蒼龍服蒼玉建青旗食麥與羊服八風水爨萁燧火東宮¶
御女青色衣青采鼓琴瑟其兵矛其畜羊朝於青陽右个(東向堂南¶
頭室故曰右个)舟牧覆舟五覆五反乃言具於天子(舟牧主舟之官也是月天子將乘舟¶
而漁故反覆而視之恐有穿漏也五覆五反愼之至也)天子烏始乘舟薦鮪於寢廟乃爲¶
麥祈實(烏猶安也自冬至此而安乘舟故曰始乘也薦進也鮪魚似鯉而大進此魚於寢廟祈於宗祖求麥實前曰廟¶
後曰寢詩云寢廟奕奕言相連)是月也生氣方盛陽氣發泄(發泄猶布散也)句者畢出¶
萌者盡達不可以內天子命有司發囷倉助貧窮振乏絶(無財曰貧¶
鰥寡孤獨曰窮也振救也)開府庫出幣帛使諸侯(府庫幣帛之藏也使人之聘問諸侯)聘名士¶
禮賢者(有名德之士大賢之人聘問禮之將與爲治也)命司空時雨將降下水上騰循¶
行國邑周視原野(司空主水土之官也是月下水上騰恐有浸清傷害五穀故循行徧視之也廣平曰原郊¶
<pb:CK-KZ_JY143_02p068a>¶
外曰野也)修利隄防導通溝瀆達路除道從國始至境止田獵畢弋¶
罝罘羅𦉾餒毒之藥毋出九門(畢掩網也弋繳射詩曰弋鳧與鴈罝兔罟也詩曰肅肅兔罝畢¶
羅鳥罟也詩云鴛鴦在罘畢之羅之罘麋度罟網其總名也天子城門十二東方三門王氣所在門餒獸之毒藥所不得出尚¶
生育也兼餘九門得出故特戒之如其毋出)乃禁野虞毋伐桑拓(桑拓皆可養蠶故禁民伐之也)鳴¶
鳩奮其羽載鵀降於桑(鳴鳩奮迅其羽直刺上飛入雲中者是也載鵀載勝鳥也詩曰尸鳩在桑其子¶
在梅是也)具撲曲筥筐(撲持也三轉謂之撲撲讀南陽人言山陵同曲薄也青徐謂之曲貟底曰筥方底曰筐皆¶
受桑器也)后妃齋戒東鄉親桑省婦使勸蠶事命五庫令百工審金¶
鐵皮革筋角箭榦脂膠丹漆無有不良擇下旬吉日大合樂致¶
歡欣(樂所以移風易俗也故擇吉日大合之以致歡和也)乃合㹎牛騰馬游牝於牧(㹎牛特牛¶
也騰馬騰駒跐蹏善將羣者也游從牝於所牧之地風合之㹎讀葛藟之藟也)令國儺九門磔攘以畢¶
<pb:CK-KZ_JY143_02p068b>¶
春氣(儺散宮室中區隅幽闇之處擊鼓大呼以逐不祥之氣如今驅疫逐除是也九門三方九門也磔犬陽氣盡之故曰¶
畢春之氣也)行是月令甘雨至三旬季春行冬令則寒氣時發草木¶
皆肅國有大恐(季春行冬寒殺之氣也故寒氣時起草木上疏曰肅也)行夏令則民多疾¶
疫時雨不降山陵不登(季春行夏元陽之令氣不和故民疾疫雨澤不降故草木不登成也)行秋¶
令則天多沈陰淫雨早降兵革並起(秋金氣用事水之母也季春行之故多陰沈爲雨也¶
金爲兵革故並起也)三月官鄉其樹李(三月科民戸口故官鄉也李亦有核說與杏同李後杏熟故三月李¶
也)孟夏之月招搖指巳昏翼中旦婺女中(翼南方朱鳥之宿是月昏時中於南方婺¶
女一曰須女北方玄武之宿是月平旦中於南方也)其位南方其日丙丁盛德在火(炎帝之神¶
治南方也丙丁火日也盛德在火火王南方也)其蟲羽其音徵(盛陽用事鱗散羽羽蟲鳳爲長徵音火也)律¶
中仲呂其數七(是月陽散在外陰實在中所以旅陽成功故曰仲呂其數七生數五火第二故曰七也)其¶
<pb:CK-KZ_JY143_02p069a>¶
味苦其臭焦(火味苦也焦火香焦)其祀竈祭先胏(祝融吳回爲高辛氏火正死爲火神託祀於竈¶
是月火王故祀竈胏胏金也祭祀之肉先用所勝也一曰胏火自用其藏也)螻蟈鳴蚯螾出(螻螻蛄也蟈蝦¶
蟇也四月陰氣始動於下故類應鳴也蚯螾蠢蝡也)王瓜生苦菜秀(王瓜栝樓也爾雅曰不榮而實曰秀苦菜¶
宜言榮也)天子衣赤衣乘赤騮服赤玉建赤旗(順火德也)食菽與鷄(菽豆連皮¶
也鷄豆皆屬火之所養也)服八風水爨柘燧火南宮御女赤色衣赤采吹竽¶
笙(火王南方故處南宮也竽笙空中像陽故吹之)其兵戟(戟有枝榦象陽布散也戟或作弩也)其畜雞朝¶
於明堂左个以出夏令(南向堂當盛陽故曰明堂也東頭室故曰左个居是室行是月之令也雞羽蟲¶
陽也故畜之)立夏之日天子親率三公九卿大夫以迎𡻕於南郊(迎𡻕¶
迎夏也南郊七里之郊也)還乃賞賜封諸侯脩禮樂饗左右(還從南郊還也賞賜有功割土¶
封爵傳曰賞以春夏刑以秋冬也修治禮樂所以安上治民移風易俗左右近臣也)命太尉贊傑俊選賢¶
<pb:CK-KZ_JY143_02p069b>¶
良舉孝悌(太尉卿官也命使也贊白也才過千人爲傑選擇賢良孝悌舉而用之蓋非太尉之職故特命之也)行¶
爵出祿佐天長養繼修增高無有隳壞毋興土功毋伐大樹令¶
野虞行田原勸農事驅獸畜勿令害穀天子以彘嘗麥先薦寢¶
廟(是月麥始升故以豕嘗麥豕水畜宜先薦寢廟孝之至也)聚畜百藥靡草死(是月陽氣極藥草成故聚¶
積之也靡草則亭厯之屬)麥秋至決小罪斷薄刑(四月陽氣盛於上及五月陰氣作於下故曰麥秋至¶
決小罪斷薄刑順殺氣也)孟夏行秋令則苦雨數來五穀不滋四鄰入保(孟夏¶
盛陽當助長養而行金氣殺戮之令故苦雨殺穀不得滋長也四方之民來入城郭自保守也)行冬令則草木¶
早枯後乃大水敗壞城郭(行冬寒閉固之令故草木早枯大水敗壞其城郭奸時違行之應也)行¶
春令則螽蝗爲敗暴風來格秀草不實(孟夏當繼修增高助陽長養而行春時啟蟄之¶
令故致螽蝗之敗春木氣多風故言暴風來至使當秀之草不長茂也)四月官田其樹桃(四月勉農事故¶
<pb:CK-KZ_JY143_02p070a>¶
官田也桃說與杏同後李熟故曰四月桃也)仲夏之月招搖指午昏亢中旦危中(亢東¶
方蒼龍之宿是月昏時中於南方危北方玄武之宿是月平旦時中於南方也)其位南方其日丙丁其¶
蟲羽其音徵律中蕤賔其數七(是月陰氣萎蕤在下像主人也陽氣在上像賔客也故曰蕤賔)¶
其味苦其臭焦其祀竈祭先肺小暑至螳蜋生(螳蜋世謂之天馬一名齒肬兗¶
豫謂之巨斧也)鵙始鳴反舌無聲(鵙百勞鳥也五月陰氣於下伯勞夏至應陰而鳴殺蛇於木傳曰伯趙氏¶
司至者反舌百舌鳥也能辯變其舌反易其聲以效百鳥之鳴故謂百舌無聲者五月陽氣極於上微陰起於下百舌無陰故¶
無聲也)天子衣赤衣乘赤騮服赤玉載赤旗食菽與雞服八風水¶
爨柘燧火南宮御女赤色衣赤采吹竽笙其兵戟其畜雞朝於¶
明堂太廟(廟南向堂中央室也)命樂師修鞀鼙琴瑟管簫調竽箎飾鍾磬¶
(管一孔似笛簫今之歌簫是也箎讀如池澤之池也)執干戚戈羽(干盾也戈斧也戟屬也羽武也所持翿也)命¶
<pb:CK-KZ_JY143_02p070b>¶
有司爲民祈祀山川百原大雩帝用盛樂(國之山川百原能興雲雨者皆祈祀之也¶
雩旱也祭上帝也爲民祈雨故用盛樂盛樂六代之樂也)天子以雉嘗黍(雉雜雞也不言嘗雞而言嘗黍者以¶
穀爲主也)羞以含桃先薦廟(羞進也含桃鶯所含食故言含桃是月而熟故進之)禁民無刈藍¶
以染(爲藍青未成故)毋燒灰(是月草木未成不夭物也)毋暴布(火盛曰猛暴布則脆傷也)門閭無¶
閉關市無索(門城門也閭里門也民順陽氣散布在外當出入故不閉也門要塞也市人聚也無索不征稅也)¶
挺重囚益其食(挺緩)存鰥寡振死事(老無妻曰鰥老無夫曰寡也皆存之有先人爲死難振起¶
其子孫也)游牝别其羣執騰駒班馬政(是月牝馬懷胎已定故别其羣不欲騰駒蹏傷其胎育故¶
執也班告也馬政掌馬官也騰駒騰馬也周禮馬五尺以下曰駒也)日短至陰陽爭死生分君子¶
齋戒愼身無躁節聲色薄滋味百官靜事無徑以定晏陰之所¶
成(事無徑詳後行當先請也晏陰微陰也)鹿角解蟬始鳴(夏至鹿角解墮也蟬鼓翼始鳴也)半夏¶
<pb:CK-KZ_JY143_02p071a>¶
生木堇榮(半夏草藥也木堇朝榮暮落樹高五六尺其葉與安石榴相似也是月生榮華可用作丞也雒家謂朝生¶
詩云顏如蕣華也)禁民無發火(役起)可以居高明遠眺望登邱陵處臺榭¶
(積土四方而高曰臺也臺有室曰榭也順陽宜明也一曰望雲物占氣祥也)仲夏行冬令則雹霰傷¶
穀道路不通暴兵來至(冬水凍故雹霰傷害五穀也冬氣閉藏又多水雨故道陷壞不通利暴害之兵¶
橫來至也)行春令則五穀不熟百螣時起其國乃饑(行春木王好生育之令故五穀¶
晩熟百螣動股蝗屬也時起害穀故國飢也)行秋令則草木零落果實蚤成民殃於¶
疫(有覈曰果無覈曰蓏仲夏行秋成熟之令故草木零落果實早成非其時氣故民有疾疫也)五月官相樹¶
榆(是月陽氣長養故官相相佐也榆說未聞也)季夏之月招搖指未昏心中旦奎中¶
(心東方蒼龍之宿也是月昏時中於南方奎西方白虎之宿也是月中旦時中於南方也)其位中央其日戊¶
己盛德在土(黃帝之神治中央也戊己土日也盛德在土土正中央也)其蟲蠃其音宮(羽落而蠃¶
<pb:CK-KZ_JY143_02p071b>¶
蟲鱗爲之長宮土也位中央五音之主也)律中百鍾其數五(百鍾林鍾也是月陽盛陰起生養萬物故曰百¶
鍾其數五五行數土第五也)其味甘其臭香(土味甘也土臭香也)其祀中霤祭先心(土用¶
事故祀中霤中霤室中之祭祀后土也心火也用所勝也一曰心土也自用其藏也)涼風始至蟋蟀居奧¶
(蟋蟀蜻烈趣織也詩云七月在野此日居奧不與經合奧或作壁也)鷹乃學習腐草化爲蚈(秋節將至¶
鷹自習擊也蚈馬炫也幽冀謂之秦渠蚈讀奚徑之徑也)天子衣苑黃乘黃騮服黃玉建黃¶
旗(黃順土色也黃謂登飴之登也)食稷與牛(稷牛皆屬土也)服八風水爨柘燧火中宮¶
御女黃色衣黃采其兵劍(季夏中央也劍有兩刃諭無所生也一曰諭無所主皆主之也)其畜¶
牛朝於中宮(是月天子朝於中宮中宮大室)乃命漁人伐蛟取鼉登龜取黿(漁人¶
掌漁官也漁讀相語之語也蛟鼉黿皆魚屬也鼉可以作鼓詩曰鼉鼓洋洋黿可以作羹也傳曰楚人獻黿於鄭靈公靈公不¶
與公子宋黿羹公子怒染指於鼎嘗之而出是也皆不害人易得故言取蛟有鱗甲能害人難得言伐龜神可決吉凶入宗廟¶
<pb:CK-KZ_JY143_02p072a>¶
尊之故言登也)令滂人入材葦(滂人掌池澤官也入材葦供國用也)命四監大夫令百縣¶
之秩芻以養犧牲(周制天子地方千里分爲百縣縣有四郡郡有四鄙故春秋傳言下大夫受縣上大夫受¶
郡秦初置三十六郡以監縣耳此云百縣者謂周制畿內之縣也四監監四郡大夫也秩常所當出故聚之用養犧牲也)以¶
共皇天上帝名山大川四方之神宗廟社稷爲民祈福行惠令¶
弔死問疾存視長老行稃鬻厚席蓐以送萬物歸也命婦官染¶
采黼黻文章青黃白黑莫不質良(婦人能别五色故染采白與黑爲黼青與赤爲黻黑與赤¶
爲文赤與白爲章質美也良善也)以給宗廟之服必宣以明(宣徧也明鮮明也)是月也¶
樹木方盛勿敢斬伐不可以合諸侯起土功動眾興兵必有天¶
殃(殃罰)土潤溽暑大雨時行利以殺草糞田疇以肥土壃(是月大暑土潤¶
溽暑濕重也又有時可以殺草爲糞美土疆土分畔者也)季夏行春令則穀實解落多風欬¶
<pb:CK-KZ_JY143_02p072b>¶
民乃遷徙(春木王木性墮落陽發多風而行其令故穀實解落民疾病風欬嗽上氣像春陽布散民遷徙者也)行¶
秋令則邱隰水潦稼穡不熟乃多女災(邱高也隰卑也言高下皆有水潦故殺稼令不¶
熟也陰氣遇差故多女災女災生子不育也)行冬令則風寒不時鷹隼蚤摯四鄙入¶
保(冬陰蕭殺而行其令故寒風不節鷹隼蚤摯擊四界之民皆入城郭自保守也)六月官少內其樹梓¶
(六月植稼成熟故官少內也梓說未聞也)¶
<pb:CK-KZ_JY143_02p072b>¶
#+PROPERTY: JUAN 010
<pb:CK-KZ_JY143_02p072b>¶
** 時則訓下¶
孟秋之月招摇指申昏斗中旦畢中(斗北方玄武之宿是日昏時中於南方畢西方白虎¶
之宿是月平旦時中於南方也)其位西方其日庚辛盛德在金(少皥之神治西方也庚辛金也¶
盛德在金金王西方也)其蟲毛其音商(金氣寒蠃者衣毛毛蟲虎爲之長商金也位在西方)律中夷¶
則其數九(夷傷也則法也是月陽衰陰盛萬物凋傷應法成性故曰夷則也其數九五行數五金第四故曰九也)¶
<pb:CK-KZ_JY143_02p073a>¶
其味辛其臭腥(金味辛也金臭腥也)其祀門祭先肝(孟秋始內入由門故祀門也肝木也祭祀)¶
(之用所勝也一曰肝沈金自用其藏也)涼風至白露降寒蟬鳴鷹乃祭鳥用始行¶
戮(是月鷹搏鷙殺鳥於大澤之中四面陳之世謂之祭鳥用是時乃始行殺戮刑罰順秋氣也)天子衣白衣¶
乘白駱服白玉建白旗(白順金色也白馬黑毛曰駱也)食麻與犬服八風水爨¶
柘燧火西宫御女白色衣白采撞白鍾(金王西故處西宫也)其兵戈其畜¶
狗朝於總章左个以出秋令(總章西向堂也西方總成萬物而章明之故曰總章左个南頭室也¶
居是室行是月之令狗金畜也)求不孝不悌戮暴傲悍而罰之以助損氣(損氣陰氣)¶
立秋之日天子親率三公九卿大夫以迎秋於西郊(西郊七里之外郊也)¶
還乃賞軍率武人於朝(軍率軍將也武勇者功名也)命將率選卒厲兵簡練¶
桀俊專任有功以征不義詰誅暴慢順彼四方(順循也四方天下也)命有¶
<pb:CK-KZ_JY143_02p073b>¶
司修法制繕囹圄禁姦塞邪審決獄平詞訟(決斷也平治也)天地始肅¶
不可以贏(肅殺也殺氣始行也贏盛也故曰不可也)是月農始升穀天子嘗新先薦¶
寢廟(升成薦進也)命百官始收歛(孟秋始內也)完隄防謹障塞以備水潦¶
修城郭繕宫室(是月月麗於畢俾滂沲矣故備水潦也)毋以封侯立太官行重幣¶
出大使行是月令涼風至三旬(封侯列土封邑也大官九命之爵也重幣金帛之幣也大使命¶
卿使之金氣收歛皆近不宜行也故言毋也)孟秋行冬令則陰氣大勝介蟲敗穀戎¶
兵乃來(孟秋陰也復行冬水王之令故陰氣勝也其介蟲敗穀也陰氣并故戎兵來也)行春令則其國¶
乃旱陽氣復還五穀無實(春陽亢燥而行其令故旱也陽氣還者此月涼風而反行温風之令故敗¶
穀令無實也)行夏令則冬多火災寒暑不節民多瘧疾(夏火王而行其令故多火¶
災寒暑相干故不節使瘧疾瘧疾寒暑所生也)七月官庫其樹楝(庫兵府也秋節整兵故官庫也其樹楝楝¶
<pb:CK-KZ_JY143_02p074a>¶
實鳳凰所食也今雒城旁有樹楝實秋熟故其樹楝也楝讀練染之練也)仲秋之月招搖指酉昏牽¶
牛中旦觜嶲中(牽牛北方玄武之宿是月月昏時中於南方觜巂西方白虎之宿也是月平旦時中於南方也)¶
其位西方其日庚辛其蟲毛其音商律中南呂其數九(南任也言陽氣¶
呂旅而志助陰陰任成萬物也庚辛金日也)其味辛其臭腥其祀門祭先肝涼風至¶
候鴈來玄鳥歸羣鳥翔(時候之鴈從北漠中來過周雒南至彭蠡也玄鳥歸秋分後歸蟄所也羣鳥翔¶
寒氣至羣鳥肥盛試其羽翼而高翔翔者六翮不動也或作養養育其羽毛也)天子衣白衣乘白駱服¶
白玉建白旗食麻與犬服八風水爨柘燧火西宮御女白色衣¶
白采撞白鍾其兵戈其畜犬朝於總章太廟(總章西向堂也太廟中央室也)命¶
有司申嚴百刑斬殺必當無或枉撓(枉曲也撓弱也言平直也)決獄不當反¶
受其殃(反還)是月也養長老授几杖行稃鬻飲食乃命宰祝行犧¶
<pb:CK-KZ_JY143_02p074b>¶
牲案芻豢(草養曰芻穀養曰豢案其簿書閱租之豢讀宦學之宦)視肥臞全粹(全無虧缺也粹毛色¶
純也粹讀禍祟之祟)察物色課比類量小大視少長莫不中度天子乃儺¶
以御秋氣(儺猶除也御止也止秋氣不使爲害也儺讀躁難之難氣或作兵也)以犬嘗麻先薦寢¶
廟是月可以築城郭建都邑(國有先君之宗廟曰都無曰邑都曰城邑曰築)穿竇窖修¶
囷倉(穿竇所以通水不欲地濕也穿窖可以盛穀也窖讀窖藏人物之窖也)乃命有司趣民收歛¶
畜菜多積聚勸種宿麥若或失時行罪無疑是月也雷乃始收¶
蟄蟲培戸殺氣浸盛陽氣日衰水始涸(涸凝竭涸或作盛盛言陰勝也)日夜分¶
一度量平權衡正鈞石角斗稱理關市來商旅(理通也)入貨財以¶
便民事四方來集遠方皆至財物不匱上無乏用百事乃遂(遂成¶
也)仲秋行春令則秋雨不降草木生榮國有大恐(春陽氣而行其令故雨不¶
<pb:CK-KZ_JY143_02p075a>¶
降又温煦之仁故草木生榮華也氣相干必有災咎故國大惶恐)行夏令則其國乃旱蟄蟲不¶
藏五穀皆復生(行炎陽之令故旱涸氣熱故蟄蟲不藏使五穀復生)行冬令則風災數起¶
收雷先行草木早死(冬行寒氣激之令故有風災又冬閉藏故收雷先行草木早死也)八月官¶
尉其樹柘(尉戎官也是月治兵故官尉傳曰羊舌大夫爲中軍尉柘說未聞也)季秋之月招搖指¶
戌昏虛中旦柳中(虛北方玄武之宿是月昏時中於南方柳南方朱雀之宿也是月平旦中於南方也)其¶
位西方其日庚辛其蟲毛其音商律中無射(陰氣上升陽氣下降萬物隨陽而藏¶
無射出見也)其數九其味辛其臭腥其祀門祭先肝侯鴈來賔雀入¶
大水爲蛤(是月時侯之鴈從北漠中來南之彭蠡蓋以爲八月者其父母也是月來者蓋其子也羽翼稚弱故在後¶
耳賔雀者老雀也栖宿人家堂宇之間如賔客者也故謂之賔大水海水也傳曰雀入海爲蛤也)菊有黃華豺¶
乃祭獸戮禽(豺似狗而長尾其色黃是月時豺殺獸四面陳之世謂之祭獸戮猶殺也)天子衣白衣¶
<pb:CK-KZ_JY143_02p075b>¶
乘白駱服白玉建白旗食麻與犬服八風水爨柘燧火西宮御¶
女白色衣白采撞白鍾其兵戈其畜犬朝於總章右个(西向堂北頭室¶
故謂右个也)命有司申嚴號令百官貴賤無不務入以會天地之藏¶
無有宣出乃命冢宰農事備收舉五穀之要(冢大也宰治也卿官也要簿書也)¶
藏帝籍之收於神倉(天子籍田千畝故曰帝籍之收籍田所收之穀也神倉倉也)是月也霜¶
始降百工休(霜降天寒朱漆難成故百工休止不復作器也)乃命有司曰寒氣總至民¶
力不堪其皆入室(詩曰入此室處是也)上丁入學習吹大饗帝嘗犧牲合¶
諸侯制百縣(是月上旬丁日入學官吹笙竽習禮樂饗上帝用犧牲合諸侯之制度車服之差各兩其命數也百¶
縣畿內之縣言百舉全數耳五家爲鄰五鄰爲里四里爲酇四酇爲鄙四鄙爲縣然則縣二千五百家也)爲來𡻕受¶
朔日與諸侯所稅於民輕重之法貢𡻕之數以遠近土地所宜¶
<pb:CK-KZ_JY143_02p076a>¶
爲度(來𡻕明年受朔日如今計吏朝賀豫明年之曆日也度者職貢多少有常也)乃教於田獵以習¶
五戎(戎兵也刀劍予戟矢故曰五戎也)命太僕及七騶咸駕戴荏授車以級皆¶
正設於屏外(級等也授當車者以高下各隨其等級正立設陳也天子外屏屏樹垣也爾雅曰門內之垣謂之樹¶
垣者也)司徒搢朴北嚮以贊之(搢插也朴以教導也插置帶間贊相威儀也司徒主衆教導之也)¶
天子乃厲服廣飾執弓操矢以獵(是月天子尚武乃服猛厲之服廣其所佩之飾以取禽也)¶
命主祠祭禽四方(命教也主祠典祀之官也祭禽四方祀始設禽獸者於四方報其功不知其神所在故博¶
求之於四方也)是月草木黃落乃伐薪爲炭蟄蟲咸俛乃趨獄刑毋留¶
有罪(俛伏也青州爲伏爲俛也無留言當斷也)收祿秩之不當供養之不宜者(不當謂無¶
德受祿也不宜謂不孝也一曰所養者無勳於國其先人又無賢德所不宜養故收也)通路除道從境始¶
至國而后已是月天子乃以犬嘗麻先薦寢廟(孝之至也)季秋行夏¶
<pb:CK-KZ_JY143_02p076b>¶
令則其國大水冬藏殃敗民多鼽窒(季秋陰氣而行夏月霖雨之令故大水火氣故冬藏¶
殃敗也火金相干故民鼽窒鼻不通利也鼽讀怨仇之仇也)行冬令則國多盜賊邊境不寧¶
土地分裂(冬水純陰姦謀所生故多盜賊使邊境之民不安寧也則土地見侵削爲鄰國所分裂也)行春令¶
則煗風來至民氣解隋師旅並興(春氣陽温故煗風至民氣解墮也木干金故師旅並興也¶
二千五百人爲師五百人爲旅也)九月官候其樹槐(侯望也是月繕修守備故曰官候也槐懷也可以懷¶
來遠人也)¶
孟冬之月招搖指亥昏危中旦七星中(危北方玄武之宿也是月昏時中於南方七星¶
南方朱鳥之宿也是月平旦時中於南方者也)其位北方其日壬癸盛德在水(顓頊之神治北¶
方也壬癸水日也盛德在水王北方也)其蟲介其音羽(介甲也像冬閉固皮漫胡也甲蟲龜爲之長羽屬水¶
也)律中應鍾其數六(陰應於陽轉成其功萬物聚成故曰應鍾其數六五行數五水第一故曰六也)其¶
<pb:CK-KZ_JY143_02p077a>¶
味鹹其臭腐(水味咸也水臭腐也)其祀井祭先腎(井水給人故祀也井或作行行門內地冬守在¶
內故祀也腎水自開其藏也)水始冰地始凍雉入大水爲蜃虹藏不見(蜃蛤也大¶
水淮也傳曰雉入于淮爲蜃虹陰中之陽也是月陰盛故不見也)天子衣黑衣乘玄驪服玄玉¶
建玄旗(順水德也熊與虎曰旗也)食黍與彘服八風水爨松燧火北宮御女¶
黑色衣黑采擊磬石(水王北方故處北宫也)其兵鍛其畜彘(鍛者卻內像陰閉彘水畜)¶
朝於玄堂左个以出冬令(北向堂西頭室故曰左个居是室行此月令也)命有司修羣¶
禁(順陰閉諸所當禁皆使有司禁也)禁外徙閉門閭大搜客(傳曰禁舊客爲露情也有新客搜出¶
之爲觀釁也門城門之閭里門也嚴閉之守備也)斷罰刑殺當罪(諸罰刑當決也當罰正罪故殺之也)阿¶
上亂法者誅(阿意曲從取容於上以亂法度也誅治也)立冬之日天子親率三公九¶
卿大夫以迎𡻕於北郊還乃賞死事存孤寡(有忠節蹈義死王事者賞其子孫也¶
<pb:CK-KZ_JY143_02p077b>¶
幼無父曰孤無夫曰寡皆存慰矜恤之)是月命太祝禱祀神位占龜策審卦兆以¶
察吉凶於是天子始裘命百官謹蓋藏命司徒行積聚修城郭¶
警門閭修楗閉愼管籥固封璽(封門也璽印也)修邊境完要塞絶蹊徑¶
飾喪紀審棺槨衣衾之薄厚(飾治也紀數也二十五月之數也棺槨衣衾薄厚各有差等故審之)¶
營邱壠之小大高庳使貴賤卑尊各有等級(營度也邱壟冢也小大高下各有度¶
量也)是月也工師效功陳祭器案度呈堅致爲上(案視也度法也堅致功牢也爲¶
故也上盛也)工事苦慢作爲淫巧必行其罪(苦惡也慢不牢也淫巧非常之巧也故行其罪¶
苦謂監會之監也)是月也大飲蒸天子祈來年於天宗(蒸冬祭也於是時大飲酒而祭¶
求明年之福祥也凡屬天子之神日月星辰皆爲天宗也)大禱祭於公社畢饗先祖(禱求也公社也¶
后土之祭也生爲上公死爲貴神故曰公也畢饗先祖先公後私之義也)勞農夫以休息之命將率¶
<pb:CK-KZ_JY143_02p078a>¶
講武律射御角力勁(律習也角平地也勁强貌也)乃命水虞漁師收水泉池¶
澤之賦(虞掌水官也師長也賦稅也)毋或侵牟(牟多)孟冬行春令則凍閉不密¶
地氣發泄民多流亡(春陽氣散越故凍閉不密地氣發泄也民多流亡像陽氣布散)行夏令則¶
多暴風方冬不寒蟄蟲復出(冬當閉藏方行夏盛陽之令故多暴疾陽氣温故盛冬不寒令蟄伏¶
之蟲復出也)行秋令則雪霜不時小兵時起土地侵削(秋氣干冬大寒不當雪而¶
雪不當霜而霜故曰不時也小兵數起鄰國來伐侵削其土地)十月官司馬其樹檀(冬間講武故官司馬¶
也檀陰木也)仲冬之月招搖指子昏壁中旦軫中(東壁北方玄武之宿是月昏時中於¶
南方軫南方朱鳥之宿是月平旦時中於南方也)其位北方其日壬癸其蟲介其音羽¶
律中黃鍾其數六(黃鍾者陽氣聚於下陰氣盛於上萬物黃萌於地中故曰黃鍾也)其味鹹其¶
臭腐其祀井祭先腎水益壯地始坼鳱鴡不鳴虎始交(鳱鴡山鳥陽是¶
<pb:CK-KZ_JY143_02p078b>¶
月陰盛故不鳴也虎陽中之陰也陰氣盛以類發也交讀將校之校也)天子衣黑衣乘鐵驪服玄¶
玉建玄旗食黍與彘服八風水爨松燧火北宫御女黑色衣黑¶
采擊磬石其兵鎩其畜彘朝於玄堂太廟(北向堂中央室故曰太廟也)命有¶
司曰土事無作無發室居及起大眾是謂發天地之藏諸蟄則¶
死民必疾疫有隨以喪急捕盜賊誅淫泆詐僞之人命曰畼月¶
(陰氣在上民人空間故命曰畼月)命奄尹申宮令(奄官也尹正也申宮令重戒敕也)審門閭謹¶
房室必重閉(助陰氣也)省婦事乃命大酋秫稻必齊麴糵必時(酋主沽酒¶
官也醖釀米麴使化熟故謂之酋酋讀酋豪之酋齊讀齊和之齊也作麴糵當得其時不時則不成也)湛熺必潔¶
水泉必香(湛漬也熺炊必令圭潔也水泉者則酒善也湛讀審釜之審熺炊熾火之熾也)陶器必良火¶
齊必得無有差忒(陶器瓦器也炊享必得其適故曰無有差忒也)天子乃命有司祀四¶
<pb:CK-KZ_JY143_02p079a>¶
海大川名澤(能興雲雨故祀之也)是月也農有不收藏積聚牛馬畜獸有¶
放失者取之不詰(詰呵問也)山林藪澤有能取疏食田獵禽獸者野¶
虞教導之其有相侵奪罪之不赦(大加刑也)是月也日短至陰陽爭¶
君子齋戒處必掩身欲靜去聲色禁嗜欲(聲絲竹金石之聲也色美色也有貪欲濫¶
求者禁之)寧身體安形性(閉情欲也)是月也荔挺出芸始生邱螾結麋角¶
解(荔馬荔草也芸芸蒿菜名也邱螾蟲名也結屈結也麋角解墮皆應微陽氣也)水泉動則伐樹木取¶
竹箭罷官之無事器之無用者(罷省)涂闕庭門閭築囹圄所以助¶
天地之閉仲冬行夏令則其國乃旱氛霧㝠㝠雷乃發聲(夏氣炎陽¶
故其國旱也清濁相干故氛霧㝠㝠也十一月雷發聲非其時也故言乃也)行秋令則其時雨水瓜¶
瓠不成國有大兵(秋金氣水之母也故雨水水金用事故有大兵也)行春令則蟲螟爲¶
<pb:CK-KZ_JY143_02p079b>¶
敗水泉咸竭民多疾癘(春陽氣蟄伏生故蟲螟敗穀水泉竭也陽干陰氣不和故多疾癘也)十一¶
月官都尉其樹棗(冬成軍師故官都尉棗取其赤心也)季冬之月招搖指丑昏婁¶
中旦氐中(婁西方白虎之宿是月昏時中於南方氐東方蒼龍之宿是月平旦時中於南方也)其位北方¶
其日壬癸其蟲介其音羽律中大呂(呂旅也萬物萌動於黃泉未能達見所以旅旅去陰¶
卽陽助其成功故曰大呂)其數六其味鹹其臭腐其祀井祭先腎鴈北鄉鵲¶
加巢(鴈在彭蠡之水皆北嚮將至北漠中也鵲感陽而動上加巢也)雉雊雞呼卵(詩云雉之朝雊尚求其雌¶
是也雞呼鳴求卵也)天子衣黑衣乘鐵驪服玄玉建玄旗食麥與彘服八¶
風水爨松燧火北宮御女黑色衣黑采擊磬石其兵鍛其畜彘¶
朝於玄堂右个(右个東頭室也)命有司大儺旁磔出土牛(大儺今之逐陰驅疫爲陽¶
導也旁磔四面皆磔犬羊以禳四方之疾疫也出土牛今鄉縣出勸農耕之土牛於外是也)命漁師始漁(是月¶
<pb:CK-KZ_JY143_02p080a>¶
將捕魚故命其長也漁讀論語之語)天子親往射漁先薦寢廟令民出五種令農¶
計耦耕事修耒耜具田器(耦合)命樂師大合吹而罷乃命四監收¶
秩薪以供寢廟及百祀之薪燎是月也日窮於次月窮於紀星¶
周於天(十二次窮於牽牛中也紀道窮於故宿也星周于天謂二十八舍更見南方至是月周匝也)𡻕將更¶
始令靜農民無有所使天子乃與公卿大夫飾國典論時令以¶
待嗣𡻕之宜乃命太史次諸侯之列賦之犧牲(賦布)以供皇天上¶
帝社稷之芻享乃命同姓女國供寢廟之芻豢卿士大夫至於¶
庶民供山林名川之祀季冬行秋令則白露早降介蟲爲妖四¶
鄙入保(秋節白露故白露早降介甲之蟲爲妖災金氣爲兵故四境之民入城郭自保守也)行春令則胎¶
夭傷國多痼疾命之曰逆(季冬大寒而行春温之令氣不和則胎養夭傷國多篤疾逆風氣之由也¶
<pb:CK-KZ_JY143_02p080b>¶
故命之曰逆故也)行夏令則水潦敗國時雪不降氷凍消釋(夏氣炎陽有多霖雨¶
故水潦敗國也時雪當降而不降氷凍不當消釋而消釋皆干時之徵也)十二月官獄其樹櫟(十二月𡻕¶
盡刑斷故獄官也櫟可以爲車轂木不出火唯櫟爲然亦應除氣也)五位東方之極自碣石山過¶
朝鮮貫大人之國(碣石在遼西界海水西畔朝鮮樂浪之縣也貫通也大人國在其東也)東至日¶
出之次扶榑木之地青土樹木之野(榑木榑桑)太皡句芒之所司者¶
萬二千里(太皡庖犧氏東方木德之帝也句芒木神司主也)其令曰挺羣禁開閉闔通¶
窮窒達障塞行優游棄怨惡解役罪免(憂患休罰)刑開關梁宣出財¶
和外怨撫四方行柔惠止剛强(剛强侵陵人不循軌度者禁止之也)¶
南方之極自北戸孫之外(北戸孫國名也日在其北皆爲北向戸以日故北戸)貫顓頊之¶
國南至委火炎風之野赤帝祝融之所司者萬二千里(赤帝炎帝少典¶
<pb:CK-KZ_JY143_02p081a>¶
之子號爲神農南方火德之帝也祝融顓頊之孫老童之子吳回也一名黎爲高辛氏火正號爲祝融死爲火神也)其令¶
曰爵有德賞有功惠賢良救饑渴舉力農賑貧窮惠孤寡憂罷¶
疾出大祿行大賞起毀宗立無後封建侯立賢輔(應陽施也)¶
中央之極自崑崙東絶兩桓山(自從也絶猶過也恒山常也言兩未聞也)日月之所¶
道江漢之所出(日月照其所經過之道江出岷山漢出番冢山)眾民之野五穀之所宜¶
龍門河濟相貫以息壤堙洪水之州東至於碣石黃帝后土之¶
所司者萬二千里(黃帝少典之子以土德正天下號爲軒轅氏死爲中央土德之帝后土者勾龍氏之子名¶
曰后土能平九土死祀爲土神也)其令曰平而不阿明而不苛包裹覆露(露潤)無¶
不囊懷溥汜無私正靜以和行稃鬻養老衰弔死問疾以送萬¶
物之歸(土四方之主也故曰萬物之所歸也)¶
<pb:CK-KZ_JY143_02p081b>¶
西方之極自崑崙絶流沙沈羽西至三危之國(流沙蓋在崑崙之西南耳)石¶
城金室飲氣之民不死之野少皡蓐收之所司者萬二千里(少皡¶
黃帝之子青陽也名摯以金德王天下號爲金天氏死爲西方金德之帝也蓐收金天氏之裔子曰修禮死爲金神也)其¶
令曰審用法誅必辜備盜賊禁姦邪飾羣牧謹著聚修城郭補¶
決竇塞蹊徑遏溝瀆止流水雝谿谷守門閭陳兵甲選百官誅¶
不法(應金斷也)¶
北方之極自九澤窮夏晦之極北至令正之谷(九澤北方之澤夏大也晦暝也)¶
有凍寒積氷雪雹霜霰漂潤羣水之野顓頊玄冥之所司者萬¶
二千里(顓頊黃帝之孫也以水德王天下號高陽氏死爲北方水德之帝也其神玄冥者金天氏有適子曰昧爲玄瞑¶
師死而祀爲主水之神也)其令曰申羣禁固閉藏脩障塞繕關梁禁外徙斷¶
<pb:CK-KZ_JY143_02p082a>¶
罰刑殺當罪閉關閭大搜客止交游禁夜樂蚤閉晏開以塞姦¶
人己德執之必固天節已幾刑殺無赦雖有盛尊之親斷以法¶
度毋行水毋發藏毋釋罪(應陰殺也)六合¶
孟春與孟秋爲合仲春與仲秋爲合季春與季秋爲合孟夏與¶
孟冬爲合仲夏與仲冬爲合季夏與季冬爲合孟春始贏孟秋¶
始縮(贏長也縮短也)仲春始出仲秋始內(出二月播種內八月收歛)季春大出季秋¶
大內孟夏始緩孟冬始急(緩四月陽安急十月寒肅)仲夏至脩仲冬至短(夏至¶
北極冬至南極短脩皆在至前也)季夏德畢季冬刑畢(德畢陽施結刑畢刑獄盡)故正月失¶
政七月涼風不至二月失政八月雷不藏三月失政九月不下¶
霜四月失政十月不凍五月失政十一月蟄蟲冬出其鄉六月¶
<pb:CK-KZ_JY143_02p082b>¶
失政十二月草木不脫(不脫葉槁著樹不零落也)七月失政正月大寒不解¶
(東風不解凍也)八月失政二月雷不發(不發聲也)九月失政三月春風不濟¶
(濟止)十月失政四月草木不實(實長)十一月失政五月下雹霜十二¶
月失政六月五穀疾狂(疾狂不華而實也)春行夏令泄(象盛陽發泄也)行秋令¶
水(水生於中申故水也)行冬令肅(象氣肅急)夏行春令風(象春木氣多也)行秋令蕪(象秋¶
氣蕪穢生)行冬令格(格歧也象冬斷刑恩澤致格不流下)秋行夏令華(象夏氣樹華茂)行春令¶
榮(象春氣生榮華)行冬令耗(耗零落也)冬行春令泄(象春氣布散發泄也)行夏令旱(旱象¶
陽炎)行秋令霧(秋氣陰故亂霧)¶
製度¶
陰陽大制有六度天爲繩地爲準春爲規夏爲衡秋爲矩冬爲¶
<pb:CK-KZ_JY143_02p083a>¶
權繩者所以繩萬物也(繩正)準者所以準萬物也規者所以貟萬¶
物也衡者所以平萬物也矩者所以方萬物也權者所以權萬¶
物也繩之爲度也直而不爭修而不窮久而不弊遠而不忘與¶
天合德與神合明所欲則得所惡則亡自古及今不可移匡厥¶
德孔密廣大以容眾是故上帝以爲物宗(宗本)準之爲度也平而¶
不險均而不阿廣大以容寬裕以和柔而不剛銳而不挫(銳利也挫¶
折也)流而不滯(流行也滯止也)易而不穢發通而有紀(紀道)周密而不泄準¶
平而不失萬物皆平民無險謀怨惡不生是故上帝以爲物平¶
(平正讀評議之平也)規之爲度也轉而不復貟而不垸(復遏也垸轉也)優而不縱¶
廣大以寬感動有理發通有紀優優簡簡百怨不起(優簡寬舒之貌)規¶
<pb:CK-KZ_JY143_02p083b>¶
度不失生氣乃理(氣類理達)衡之爲度也緩而不後平而不怨施而¶
不德弔而不責常平民祿以繼不足勃勃陽陽唯德是行養長¶
化育萬物蕃昌以成五穀以實封疆其政不失天地乃明(明理)矩¶
之爲度也肅而不悖剛而不憒取而無怨內而無害威厲而不¶
懾令行而不廢殺伐旣得仇敵乃克矩正不失百誅乃服權之¶
爲度也急而不贏殺而不割充滿以實周密而不泄敗物而弗¶
取罪殺而不赦誠信以必堅慤以固冀除苛慝不可以曲故冬¶
正將行必弱以强必柔以剛權正而不失萬物乃藏明堂之制¶
靜而法準動而法繩春治以規秋治以矩冬治以權夏治以衡¶
是故燥溼寒暑以節至甘雨膏露以時降¶
<pb:CK-KZ_JY143_02p084a>¶
#+PROPERTY: JUAN 011
<pb:CK-KZ_JY143_02p084a>¶
** 覽㝠訓(覽觀幽㝠變化之端至精感天通達無極故曰覽㝠因以題篇)¶
昔者師曠奏白雪之音而神物爲之下降風雨暴至平公𤸇病¶
晉國赤地(白雪太一五十弦琴瑟樂名也神物卽神化之物謂玄鶴之屬來至無頭鬼類操戈以舞也平公晉悼公¶
之子彪也𤸇病篤疾赤地旱也唯聖君能御此異無災耳平公德使薄不能堪故篤病而大旱也)庶女叫天雷¶
電下擊景公臺隕支體傷折海水大出(庶賤之女齊之寡婦無子不嫁事姑謹敬姑無¶
男有女女利母財令母嫁婦婦終不肯女殺母以誣寡婦婦不能自明寃結叫天天爲作雷電下擊景公之臺隕壞也毀景公¶
之支體海水爲之大溢出也)夫瞽師庶女位賤尚葈權輕飛羽(尚主也葈者葈耳菜名也¶
幽冀謂之檀菜雒下謂之胡葈主是官者至微賤也瞽師庶女之位復賤於主葈之官故曰權輕飛羽也)然而專精¶
厲意委務積神上通九天激厲至精(九天八方中央也以精誠感之)由此觀之¶
上天之誅也雖在壙虛幽間遼遠隱匿重襲石室界障險阻其¶
<pb:CK-KZ_JY143_02p084b>¶
無所逃之亦明矣(上天上帝也上帝神明言人有罪惡雖自隱蔽匿藏猶見誅害也故曰無所逃也)武¶
王伐紂渡於孟津陽侯之波逆流而擊(陽侯陵陽國侯也其國近水溺死於水其神能¶
爲大波有所傷害因謂之陽侯之波也)疾風晦冥人馬不相見於是武王左操黃¶
鉞右秉白旄瞋目而撝之曰余任天下誰敢害吾意者於是風¶
濟而波罷(濟止)魯陽公與韓搆難戰酣日暮援戈而撝之日爲之¶
反三舍(魯陽楚之縣公也楚平王之孫司馬子期之子國語所謂魯陽文子楚僭號稱王其守縣大夫皆稱公故曰魯¶
陽公今南陽魯陽是也酣對戰合樂時也撝日令反卻行三舍舍次宿也)夫全性保眞不虧其身遭¶
急迫難精通於天若乃未始出其宗者何爲而不成(精通於天者謂聖人¶
質成上通爲天所助宗者道之本也謂性不外逸生與道同也)夫死生同域不可脅淩勇武一¶
人爲三軍雄(武士也江淮間謂士曰武)彼直求名耳而能自要者尚猶若此¶
<pb:CK-KZ_JY143_02p085a>¶
又況夫宮天地懷萬物(以天地爲宮室懷猶囊也)而友造化(造化陰陽也與之相朋友)含¶
至和直偶於人形(外直偶與人同形而內有大道也)觀九鑽一知之所不知(九謂¶
九天一龜也觀九天之變鑽龜占兆所不知事亦云然也)而心未嘗死者乎(心未嘗死者謂心生與道同者¶
也不與觀九鑽一等也)昔雍門子以哭見於孟嘗君(雍門子名周善彈琴又善哭雍門齊西門¶
也居近之因以爲氏哭猶歌也見猶感孟嘗君齊相田文)已而陳辭通意撫心發聲孟嘗君¶
爲之增欷鴃唈流涕狼戾不可止(增重也鴃唈失聲也狼戾猶交橫也鴃讀鴛鴦之鴦也唈¶
讀左傳嬖女人姻姶之姶)精神形於內而外諭哀於人心此不傳之道(言能以精¶
誠哀悲感傷人心不可學而得之故曰不傳之道也)使俗人不得其君形者而效其容必¶
爲人笑(君形者言至精爲形也)故蒲且子之連鳥於百仞之上(蒲且子楚人善弋射¶
者七尺曰仞也)而詹何之騖魚於大淵之中此皆得清淨之道太浩之¶
<pb:CK-KZ_JY143_02p085b>¶
和也(詹何楚人知道術者也言其善鉤令魚馳騖來趨鉤餌故曰騖魚得其精微故曰太浩之和也)夫物類之¶
相應玄妙深微知不能論辯不能解故東風至而酒湛溢(東風木風¶
也酒湛清酒也來物下湛故曰湛木味酸酸風入酒故酒醉而湛者沸溢物類相感也)蠶咡絲而商弦絶¶
或感之也(老蠶上下絲於口故曰咡絲新絲出故絲脆商於五音最細而急故絶也咡或作珥蠶老時絲在身中正¶
黃達見于外如珥也商西方金音也蠶午火也火壯金囚應商而已或有新故相感者也)畫隨灰而月運闕¶
鯨魚死而彗星出或動之也(運讀連圍之圍也運者軍也將有軍事相圍守則月運出也以蘆草¶
灰隨牖下月光中令圜畫缺其一面則月運亦缺於上也鯨魚大魚蓋長數里死於海邊魚之身賤也彗星爲變異人之害也¶
類相動也)故聖人在位懷道而不言澤及萬民(聖人行自然無爲之道故澤及萬民也)¶
君臣乖心則背譎見於天神氣相應徵矣(日旁五色氣在兩邊外出爲背外向爲譎¶
內向爲珥在上外出爲冠也)故山雲草莽水雲魚鱗(山中氣出雲似草木水氣出雲似魚鱗)旱¶
<pb:CK-KZ_JY143_02p086a>¶
雲煙火涔雲波水各像其形類所以感之(旱雲亢陽氣似煙火涔大滀水也雲出於¶
涔似波水也)夫陽燧取火於日方諸取露於月(夫讀大夫之夫已說在上一說水火從太¶
極來在人手中非所能說知)天地之間巧厯不能舉其數(巧工也天地之間物類相感者眾多¶
雖工爲厯術者不能悉舉其數也)手徵忽怳不能覽其光(言手雖覽得徵物不能得其光一說天道¶
廣大手雖能徵其忽怳無形者不能覽得日月之光也)然以掌握之中引類於太極之上¶
(太極天地始形之時也上猶初也)而水火可立致者陰陽同氣相動也(動猶化也)此¶
傳說之所以騎辰尾也(言殷王武丁夢得賢人使工寫其像旁求之得傅說於傅巖遂以爲相爲高宗¶
成八十一符致中興也死託精於辰尾之星一名策也)故至陰飂飂至陽赫赫兩者交接¶
成和而萬物生焉眾雄而無雌又何化之所能造乎所謂不言¶
之辯不道之道也故召遠者使無爲焉(遠者四夷也欲致化四夷者當以無爲無爲則¶
<pb:CK-KZ_JY143_02p086b>¶
夷荒自至也)親近者使無事焉(近者諸夏也欲親近者當以無事無事則近人自親附之)惟夜行¶
者爲能有之(夜行喻陰行也陰行神化故能有天下也一說言入道者如夜行幽冥之中爲能有召遠親近之道¶
也)故卻走馬以糞而車軌不接於遠方之外(卻走馬以糞老子辭也止馬不以走¶
但以糞糞曰也行至德之效也一說國君無道則戎馬生於郊無事止走馬以糞田也故兵車之軌不接遠方之外兩輪之間¶
爲軌也)是謂坐馳陸沈晝冥宵明(言坐行神化疾於馳傳沈浮冥明與道合也)以冬鑠¶
膠以夏造冰夫道者無私就也無私去也能者有餘拙者不足¶
(言以非時鑠膠造冰難成之也天道無私就去能行道功有餘也)順之者利逆之者凶譬如隋¶
侯之珠和氏之璧得之者富失之者貧(隋侯漢東之國姬姓諸侯也隋侯見大蛇傷斷¶
以藥傅之後蛇於江中銜大珠以報之因曰隋侯之珠蓋明月珠也楚人卞和得美玉璞於荆山之下以獻武王王以示玉人¶
玉人以爲石刖其左足文王卽位復獻之以爲石刖其右足抱璞不釋而泣血及成王卽位又獻之成王曰先君輕刖而重剖¶
<pb:CK-KZ_JY143_02p087a>¶
石遂剖視之果得美玉以爲璧蓋純白夜光文玉在春秋前成王不以告故不書也)得失之度深微窈冥¶
難以知論不可以辯說也何以知其然今夫地黃主屬骨而甘¶
草主生肉之藥也以其屬骨責其生肉以其生肉論其屬骨是¶
猶王孫綽之欲倍偏枯之藥而欲以生殊死之人亦可謂失論¶
矣(王孫綽蓋周人也曰衛人王孫賈之後也言一劑藥愈偏枯之病欲倍其劑以生已死之人也)若夫以火能¶
焦木也因使銷金則道行矣若以磁石之能連鐵也而求其引¶
瓦則難矣物固不可以輕重論也夫燧之取火於日磁石之引¶
鐵蟹之敗漆(以蟹置漆中則敗壞不燥不任用也)葵之鄉日雖有明智弗能然也¶
(然猶明也)故耳目之察不足以分物理心意之論不足以定是非故¶
以智爲治者難以持國唯通於太和而持自然之應者爲能有¶
<pb:CK-KZ_JY143_02p087b>¶
之(能有持國之術)故嶢山崩而薄落水涸(嶢山在雍州也薄落水在馮翊臨晉臨晉山窮相通也一¶
曰薄落涇水也)區冶生而淳鈞之劍成(區讀歌謳之謳也區越人善冶劍工也淳鈞古大銳劍也)紂¶
爲無道左强在側(左强紂之諛臣也教紂無道勸以貪淫也)太公並世故武王之功¶
立(立成)由是觀之利害之路禍福之門不可求而得也(言其門戸不可豫求¶
而得知也忽然來至無形逃也)夫道之與德若韋之與革遠之則邇近之則遠¶
(革之質象道韋之質象德欲遠去之道反在人側欲以事求之去人已遠也無事者近人有事者遠人)不得其道¶
若觀儵魚(儵魚小魚也在水中可觀見見而不可得道亦如之)故聖若鏡不將不迎(將送)應¶
而不藏(應猶隨也謂鏡隨人形好醜不有藏匿者也)故萬化而無傷其得之乃失之¶
其失之非乃得之也(自謂得是乃失道者也自謂失道未必不得道也)今夫調弦者叩¶
宮宮應彈角角動此同聲相和者也(叩大宮則少宮應彈大角則少角動故曰同音相和)¶
<pb:CK-KZ_JY143_02p088a>¶
夫有改調一弦其於五音無所比鼓之而二十五弦皆應此未¶
始異於聲而音之君已形也(一弦宮音也音之君也故二十五弦皆和也一說改調一弦不比五¶
音調一聲宮音也故曰未始異於聲也五主於一聲故曰音之君已形君主形見也)故通於太和者惛若¶
純醉而甘卧以游其中而不知其所由至也(太和謂等死生之和齊窮達之端其¶
中道之中也不自知所至此也)純温以淪鈍悶以終若未始出其宗(純一也温和也淪没¶
也倫潜伏也鈍悶無情也欲終始於道宗本也若未有其形)是謂大通今夫赤螭青虬之游¶
冀州也(赤螭青虬皆龍屬也)天清地定毒獸不作飛鳥不駭入榡薄食薦¶
梅(薦梅草實也狀如桑椹其色赤生江濱也)噆味含甘步不出頃畝之區而蛇鱓輕¶
之以爲不能與之爭於江海之中(噆味長美也蛇鱓自以爲能勝赤螭青虬)若乃至¶
於玄雲之素朝(玄黑也素白也黑雲升合於明朝也)陰陽交爭降扶風雜凍雨扶¶
<pb:CK-KZ_JY143_02p088b>¶
搖而登之(降下也扶風疾風也凍雨暴雨也扶搖發動也登上上風雨而去)威動天地聲震海¶
內(四海之內悉畏之也)蛇鱓著泥百仞之中(百仞七百尺也渡深曰仞傳曰仞溝洫也)熊羆匍¶
匐邱山磛巖虎豹襲穴而不敢咆(襲入咆嘷)猨狖顛蹶而失木枝(狖讀¶
中山人相遺物之遺也狖猨屬也長尾而昂鼻也)又況直蛇鱓之類乎鳳凰之翔至德¶
也(雄曰鳳雌曰凰爲至德之君而來翔也)雷霆不作風雨不興川谷不澹(澹溢)草木¶
不搖而燕雀佼之以爲不能與之爭於宇宙之間(燕雀自以爲能佼健於鳳¶
凰也佼或作詨詨哭也宇屋簷也宙棟梁也易曰上棟下宇也)還至其曾逝萬仞之上翺翔四¶
海之外(曾猶高也逝猶飛也一曰回也翼一上一下曰翺不搖曰翔外猶表也)過崑崙之疏圃飲¶
砥柱之湍瀨(䟽圃在崑崙之上過猶厯也砥柱河之隘也在河東大陽之東湍𣵡水至疾瀨清皆激𣵡急流)邅¶
回䝉汜之渚(邅回猶尚佯也蒙汜曰所出之地也池決復入爲渚渚小洲也)尚佯冀州之際徑¶
<pb:CK-KZ_JY143_02p089a>¶
躡都廣入日抑節(躡至也都廣東南之山名也眾帝所自上下也言鳳凰過廣都之野送日入於抑節之地¶
言其翔之廣也躡或作絶也徑過絶厯也)羽翼弱水暮宿風穴(濯羽翼於弱水之上風穴北方寒風從地¶
出也)當此之時鴻鵠鶬鸖莫不憚驚伏竄注喙江裔(注喙喙注地不敢動也裔¶
邊也)又況直燕雀之類乎此明於小動之迹而不知大節之所由¶
者也昔者王良造父之御也(王良晉大夫御無恤子良也所謂御良也一名孫無政爲趙簡子御¶
死而託精於天駟星天文有王良星是也造父贏姓伯翳之後飛廉之子爲周穆王御)上車攝轡馬爲整¶
齊而歛諧(整齊不差歛諧馬容體足調諧也)投足調均勞逸若一(一同心)心怡氣¶
和體便輕畢(畢疾也)安勞樂進馳騖若滅(滅没也言疾也)左右若鞭周旋¶
若環(左右謂騑驂也步趨之力若被鞭矣一說言掉鞭教諭其易也周旋若環如人志也)世皆以爲巧然¶
未見其貴者也若夫鉗且大丙之御(此二人太一之御也一說古得道之人以神氣御陰¶
<pb:CK-KZ_JY143_02p089b>¶
陽也)除轡銜去鞭棄策車莫動而自舉馬莫使而自走也(但以車馬爲主¶
耳神氣扶之也)日行月動星燿而玄運(耀有也玄天也運行也)電奔而鬼騰進退¶
屈伸不見朕垠(朕兆朕也垠形狀也)故不招指不咄叱過歸鴈於碣石(言其¶
御疾到自息止乃使北歸於碣石之山而中之鴈得之過去也過讀責過之過)軼鶤鷄於姑餘(自後過前曰軼¶
也姑餘山名在吳也鶤雞鳳凰之别名也言其御疾自碣石過歸鴈便復東南軼過鶤雞于姑餘山也)騁若飛騖¶
若絶縱失躡風追猋歸(縱履也足疾及箭矢躡蹈也一說矢在後不能及故言縱其行疾能及矢言躡¶
追猋及之猋光中有影者忽然便歸皆及此言疾也)朝發榑桑日入落棠(榑桑日所出也落棠山名日所¶
入也)此假弗用而能以成其用者也(弗用無爲)非慮思之察手爪之巧¶
也嗜欲形於胷中而精神踰於六馬此以弗御御之者也(言藏嗜欲¶
之形于胷臆之中踰和也以弗御御之以道術御也)昔者黃帝治天下而力牧太山稽輔¶
<pb:CK-KZ_JY143_02p090a>¶
之(力牧太山稽黃帝師孟子曰王者師臣也)以治日月之行律(律度也)治陰陽之氣節¶
四時之度正律厯之數别男女異雌雄明上下等貴賤使强不¶
掩弱眾不暴寡人民保命而不夭(安其性命不夭折也)𡻕時熟而不凶(不凶¶
無災害也)百官正而無私(皆在公也)上下調而無尤(君臣調和無尤過也)法令明而¶
不闇輔佐公而不阿(卿士公正不立私曲從也)田者不侵畔漁者不爭隈(隈曲¶
深處魚所聚也)道不拾遺市不豫賈城郭不關(關閉也)邑無盜賊鄙旅之¶
人相讓以財(言所有余)狗彘吐菽粟於路而無忿爭之心於是日月¶
精明星辰不失其行風雨時節五穀登熟虎狼不妄噬鷙鳥不¶
妄搏鳳凰翔於庭(翔猶止也)麒麟游於郊(游行也郊邑外也)青龍進駕飛黃¶
伏皂(飛黃乘黃也出西方狀如狐背上有角壽千𡻕皂櫪也)諸北儋耳之國莫不獻其貢¶
<pb:CK-KZ_JY143_02p090b>¶
職(皆北極夷國也)然猶未及虙戲氏之道也往古之時四極廢九州裂¶
(裂分也廢頓也)天不兼覆地不周載火爁炎而不滅水浩洋而不息(息消)¶
猛獸食顓民(顓善)鷙鳥攫老弱(攫撮)於是女媧鍊五色石以補蒼天¶
(女媧陰帝佐虙戲治者也三皇時天不足西北故補之師說如此)斷鼇足以立四極(鼇大龜天廢頓以鼇¶
足柱之楚詞曰鼇載山下其何以安之是也)殺黑龍以濟冀州(黑龍水精也力牧太稽殺之以止雨也濟¶
朝也冀九州中謂今四海之內)積蘆灰以止淫水(蘆葦也生於水故積聚其灰以止淫水平地出水爲淫水)¶
蒼天補四極正淫水涸冀州平狡蟲死顓民生(蟲狩)背方州抱圓¶
天(方州地也)和春陽夏殺秋約冬枕方寢繩(方榘四寸也寢繩眞身而卧也)陰陽之¶
所壅沈不通者竅理之逆氣戾物傷民厚積者絶止之(逆氣亂氣也以¶
害民物之積財故絶止也)當此之時卧倨倨興眄眄(倨倨卧無思慮也倨讀虛曰之虛也眄眄然視¶
<pb:CK-KZ_JY143_02p091a>¶
無智巧貌也)一自以爲馬一自以爲牛其行蹎蹎其視瞑瞑(蹎讀填窴之填)¶
侗然皆得其和莫知所由生浮游不知所求魍魎不知所往當¶
此之時禽獸蝮蛇無不匿其爪牙藏其螫毒無有攫噬之心考¶
其功烈上際九天下契黃壚(上與九天交接下契至黃壚黃泉下有壚土也壚讀繩纑之纑)名¶
聲被後世光輝重萬物(使萬物有光輝也)乘雷車服駕應龍驂青虬(駕應¶
德之龍在中爲服在旁爲驂有角爲龍無角爲虬一說應龍有翼之龍也)援絶瑞席蘿圖(珠絶之瑞應援而致¶
之也羅列圖籍以爲席蓐一說羅圖車上席也)¶
黃雲絡前白螭後奔蛇(絡讀道路之路也謂車之垂絡也黃雲之氣絡其車白螭導在於前奔蛇騰蛇¶
也從在於後皆瑞應也)浮游消搖道鬼神登九天(九天八方中央)朝帝於靈門(在朝¶
於上帝靈門也)宓穆休於太祖之下(宓寧也穆和也休息也太祖道之大宗也)然而不彰其¶
<pb:CK-KZ_JY143_02p091b>¶
功不揚其聲(彰揚皆明)隱眞人之道以從天地之固然(隱藏也眞人眞德之人固¶
自然也)何則道德上通而智故消滅也(智固巧詐)逮至夏桀之時主闇¶
晦而不明道瀾漫而不修仁(義道不復修設故曰瀾漫)棄捐五帝之恩刑推¶
蹶三王之法籍是以至德滅而不揚帝道揜而不興(興舉也)舉事¶
戾蒼天發號逆四時(戾反也)春秋縮其和天地除其德(縮藏也言和氣不復¶
行也言其所施日惡不自知也故曰除其德也)仁君處位而不安大夫隱道而不言(不爲¶
民所安隱仁義之道不正諫直言也論語曰國無道危行言遜也)羣臣準上意而懷當(準望也懷思也¶
當合也取合主意不復以道正諫也)疏骨肉而自容邪人參耦比周而陰謀(陰謀私謀¶
也)居君臣父子之間而競載驕主而像其意(像猶隨也)亂人以成其¶
事是故君臣乖而不親骨肉疏而不附植社槁而墵裂(言不禋於神也)¶
<pb:CK-KZ_JY143_02p092a>¶
容臺振而掩覆(容臺行禮容之臺言不能行禮故天文振動而敗之)犬羣嘷而入淵(言將滅壞¶
犬失其主故嘷而入淵也一說言犬禍也)豕銜蓐而席澳(豕銜其蓐席入之澳言豕禍一說銜蓐自藏處也)¶
美人挐首墨面而不容(首亂頭也草與髮并編爲挐首不修容飭也)曼聲吞炭內閉¶
而不歌(曼聲善歌也見世亂哀將滅故吞炭自敗音聲閉氣不復動也)喪不盡其哀獵不聽其¶
樂(言時亂禮壞不盡在哀樂崩故不復聽田獵之樂)西老折勝黃神嘯吟(西王母折其頭上所載勝¶
爲時無法度黃帝之神傷道之衰故嘯吟而長嘆也)飛鳥鍛翼走獸廢腳(鍛翼縱翼也廢腳跛蹇也言桀¶
無道田獵煩數鳥獸悉被創夷鍛翼廢腳也)山無峻榦澤無洼水(峻榦美材也洼水渟水言山澤不以¶
時故也)狐狸首穴馬牛放失田無立禾路無莎薠(莎薠讀猿猴蹯噪之蹯狀如葴¶
葴如葮也莎草名也)金積折廉璧襲無理(金氣積聚折其鋒廉也璧文襲重言用之煩數皆鈍無復文理¶
也璧讀辟也)磬龜無腹(磬空也象磬數鑽以卜故空盡無腹也言桀爲無道不修仁德但數占龜莫得吉兆也詩¶
<pb:CK-KZ_JY143_02p092b>¶
云握粟出卜自何能穀又曰我龜旣厭不我告猶是也)蓍策曰施(易曰再三瀆瀆則不告也)晩世之時¶
七國異族諸侯制法各殊習俗(晩世春秋之後戰國之末七國齊楚燕趙韓魏秦也齊姓田楚¶
姓芉燕姓姚趙姓趙韓姓韓魏姓魏秦姓嬴故異族也)從橫間之舉兵而相角(蘇秦約從張儀連橫¶
南與北合爲從西與東合爲橫故曰從橫成則秦帝也)攻城檻殺覆高危安掘墳墓楊人¶
骸大衝車高重京(衝車大鐵著其轅端馬被甲車被兵所以衝於敵城也古者伐不敬取其鯨鯢收其骸尸¶
聚土而瘞之以爲京觀故曰高重壘京觀也)除戰道便死路犯嚴敵殘不義百往一¶
反名聲苟盛也(言百人行戰皆死一人得還反也一說百人行伐一反得勝耳)是故質壯輕足¶
者爲甲卒(甲鋭也在車曰士步曰卒)千里之外家老羸弱悽愴於內厮徒馬¶
圉軵車奉饟(厮役徒眾也牛曰放馬曰圉軵推也饟資糧也軵讀楫拊之拊也)道馬遼遠霜雪¶
亟集短褐不完(短褐處器物之人也短或作短字褐毛布如今之馬衣也不完言民窮也)人羸車弊¶
<pb:CK-KZ_JY143_02p093a>¶
泥塗至膝相携於道奮首於路(携引也奮首民疲於役頓化於路僅能搖頭耳言疲困也故曰¶
奮首)身枕格而死(格榜淋也言收民役賦不畢者榜之於格上不得下故曰枕格而死也)所謂兼國¶
有地者伏尸數十萬破車以千百數傷弓弩矛戟矢石之創者¶
扶舉於路故世至於枕人頭食人肉葅人肝飲人血甘之於芻¶
豢(甘猶嗜也)故自三代以後者天下未嘗得安其情性而樂其習俗¶
保其脩命天而不夭於人虐也(虐害)所以然者何也諸侯力征天¶
下合而爲一家逮至當今之時天子在上位(天子嘆孝武皇帝)持以道¶
德輔以仁義近者獻其智遠者懷其德拱揖指麾而四海賔服¶
春秋冬夏皆獻其貢職天下混而爲一(混同)子孫相代此五帝之¶
所以迎天德也夫聖人者不能生時時至而弗失也輔佐有能¶
<pb:CK-KZ_JY143_02p093b>¶
黜讒佞之端息巧辯之說除刻削之法去煩苛之事屏流言之¶
迹塞朋黨之門消知能(消除知巧之能)修太常隳枝體絀聰明(去其小聰明并¶
大利欲者也)大通混㝠解意釋神漠然若無魂魄使萬物各復歸其¶
根則是所脩伏羲氏之迹而反五帝之道也(反復)夫鉗且大丙不¶
施轡銜而以善御聞於天下伏戲女媧不設法度而以至德遺¶
於後世何則至虛無純一而不𡁕喋苛事也(𡁕喋猶深筭也言不采取煩苛之事)¶
周書曰掩雉不得更順其風(言掩雉雖不得當更從其上風順其道理也言可行與不猶當以道¶
德爲本論申商之法失之也)今若夫申韓商鞅之爲治也(申申不害也韓非也商鞅公孫鞅三¶
子之術皆爲削刻之法也)挬拔其根蕪棄其本而不窮究其所由生何以至¶
此也鑿五刑爲刻削乃背道德之本而爭於錐刀之末(錐刀之末諭小¶
<pb:CK-KZ_JY143_02p094a>¶
利言盡爭之也)斬艾百姓殫盡太半(斬艾百姓以草木諭也不養之也殫病也太半過半也)而忻¶
忻然常自以爲治(忻忻猶自喜得意之貌也)是猶抱薪而救火鑿竇而出水¶
夫井植生梓而不容甕溝植生條而不容舟不過三月必死(植謂¶
材也椽杙於溝邊因生爲條木也以諭申韓商鞅之所爲法比於梓條也)所以然者何也皆狂生而¶
無其本者也河九折注於海而流不絶者崑崙之輸也(折曲)潦水¶
不泄瀇瀁極望旬月不雨則涸而枯澤受瀷而無源者(瀷雨漬疾流者¶
故曰無源瀷讀燕人强春言勅同也)譬若羿請不死之藥於西王母恒蛾竊以奔¶
月(姮娥羿妻羿請不死之藥於西王毋未及服之恒娥盜食之得仙奔入月中爲月精也奔月或作坌肉藥坌肉以爲死畜¶
之肉復可生也)悵然有喪無以續之(言羿悵然失志若有所喪亡不能復得不死藥以續之也)何則¶
不知不死之藥所由生也(羿不知不死之藥所由生也申韓商鞅之等不得治之根本如乞藥矣一¶
<pb:CK-KZ_JY143_02p094b>¶
說羿謂命在藥不知命自在天也故或欲得知不死藥之所由出生也)是故乞火不若取燧寄汲¶
不若鑿井¶
<pb:CK-KZ_JY143_02p094b>¶
#+PROPERTY: JUAN 012
<pb:CK-KZ_JY143_02p094b>¶
** 精神訓(精者人之氣神者人之守也本其原說其意故曰精神因以題篇)¶
古未有天地之時惟像無形(惟思也念天地未成形之時無有形生有形故天地成焉)窈窈¶
㝠㝠芒芠漠閔澒濛鴻洞莫知其門(皆未成形之氣也芒讀玉莽之莽也芠讀𣐀滅之𣐀¶
閔讀子騫之閔澒言項羽之項鴻讀子贛之贛洞讀同游之同也皆無形之象故曰莫知其門也)有二神混生¶
經天營地(二神陰陽之神也混生俱生也)孔乎莫知其所終極(孔深貌也)滔乎莫知¶
其所止息(滔大貌也)於是乃别爲陰陽離爲八極剛柔相成萬物乃¶
形(離散也八極八方之極剛柔陰陽也)煩氣爲(蟲煩)亂精氣爲人是故精神天之有¶
也而骨骸者地之有也精神入其門而骨骸反其根(精神無形故能入天¶
<pb:CK-KZ_JY143_02p095a>¶
門骨骸有形故反其根歸土也)我尚何存(言人死各有所歸我何猶常存)是故聖人法天順情¶
不拘於俗不誘於人(誘猶惑也)以天爲父以地爲母陰陽爲綱四時¶
爲紀天靜以清地定以寧萬物失之者死法之者生夫靜漠者¶
神明之宅也虛無者道之所居也是故或求之於外者失之於¶
內有守之於內者失之於外譬猶本與末也從本引之千枝萬¶
葉莫不隨也夫精神者所受於天也而形體者所禀於地也故¶
曰一生二二生三三生萬物(一謂道也二曰神明也三曰和氣也或說一者元氣也生二者乾坤¶
也二生三三生萬物天地設位陰陽通流萬物乃生)萬物背陰而抱陽沖氣以爲和(萬物以背¶
爲陰以腹爲陽身中空虛和氣所行爲陰故腎雙爲陽故心特陰陽與和共生物形君臣以和致太平也)故曰一月¶
而膏(始育如膏也)二月而胅三月而胎四月而肌五月而筋六月而¶
<pb:CK-KZ_JY143_02p095b>¶
骨七月而成八月而動九月而躁十月而生形體以成五藏乃¶
形是故肺主目(肺象朱雀朱雀火也火外景故主目也)腎主鼻(腎象龜龜水也水所以通溝也鼻所¶
以通氣也故主鼻也)膽主口(膽勇者決所以處故主口也)肝主耳(肝金也金內景故主耳也)外爲表¶
而內爲裏開閉張歙各有經紀(歙讀脅也)故頭之圓也象天足之方¶
也象地有四時五行九解(四時春夏秋冬也五行金木水火土也九解謂九十爲一解也一說九解¶
六一之所解合也一說八方中央故曰九解也)三百六十六日人亦有四支五藏九竅¶
三百六十六節天有風雨寒暑人亦有取與喜怒故膽爲雲(膽金¶
也金石雲之所出故爲雲)肺爲氣(肺火也故爲氣)肝爲風(肝木也木爲風生故爲風)腎爲雨(腎水也因¶
水故雨雨或作電腎水也水爲光故爲電)脾爲雷以與天地相參也而心爲之主(心土¶
也故爲四行之主也)是故耳目者日月也血氣者風雨也日中有蹲烏(踆猶¶
<pb:CK-KZ_JY143_02p096a>¶
蹲也謂三足烏踆讀踆魏之踆)而月中有蟾蜍(蟾蜍蝦蟆)日月失其行薄蝕無光(薄者¶
迫也薄讀享薄之薄也)風雨非其時毀折生災五星失其行州國受殃(五星¶
熒惑太白𡻕星辰星鎮星也今熒犯角亢則州國受其殃他也餘準此也)夫天地之道至紘以大尚¶
猶節其章光愛其神明人之耳目曷能久熏勞而不息乎(息止)精¶
神何能久馳騁而不旣乎(旣盡)是故面氣者人之華也而五藏者¶
人之精也夫面氣能專於五藏(專一)而不外越則胷腹充而嗜慾¶
省矣胷腹充而嗜慾省則耳目清聽視達矣耳目清聽視達謂¶
之明五藏能屬於心而無乖則㪍志勝而行不僻矣(㪍志勝言己之㪍志¶
也僻邪也勝或作遯言㪍或遯去故行正而不邪也)㪍志勝而行之不僻則精神盛而氣¶
不散矣精神盛而氣不散則理理則均均則通通則神神則以¶
<pb:CK-KZ_JY143_02p096b>¶
視無不見以聽無不聞也以爲無不成也是故憂患不能入也¶
而邪氣不能襲(襲猶因也亦入)故事有求之於四海之外而不能遇(遇得)¶
或守之於形骸之內(心無欲也)而不見也故所求多者所得少所見¶
大者所知小夫孔竅者精神之戸牖也而氣志者五藏之使候¶
也耳目淫於聲色之樂則五藏搖動而不定矣五藏搖動而不¶
定則血氣滔蕩而不休矣血氣滔蕩而不休則精神馳騁於外¶
而不守矣(多情欲故神不內守)精神馳騁於外而不守則禍福之至雖如¶
邱山無由識之矣(邱山諭大識知也)使耳目精明玄達而無誘慕氣志¶
虛靜恬愉而省嗜慾五藏定寧充盈而不泄精神內守形骸而¶
不外越則望於往世之前而視於來事之後猶未足爲也(猶尚也爲¶
<pb:CK-KZ_JY143_02p097a>¶
治也)豈直禍福之間哉故曰其出彌遠者其知彌少(言雖知道故少)以言¶
夫精神之不可使外淫也是故五色亂目使目不明(不明視而昏也)五¶
聲譁耳使耳不聰(不聰聽無聞也)五味亂口使口爽傷(爽病病傷滋味也)趣舍¶
滑心使行飛揚(滑亂也飛揚不從軌度也)此四者天下之所養性也(性生也)然¶
皆人累也故曰嗜慾者使人之氣越(越失)而好憎者使人之心勞¶
(勞病)弗疾去則志氣日耗(耗猶亂也)夫人之所以不能終其壽命而中¶
道夭於刑戮者何也以其生生之厚(言生生之厚者何必極嗜慾淫濫無厭以傷耳目情¶
性故不終其壽命中道夭殞於刑辟之戮也)夫惟能無以生爲者則所以脩得生也¶
(無以生爲者輕利害之鄉除情性之欲則長得生矣)夫天地運而相通萬物總而爲一(總合¶
也一同也萬物合同統於一道)能知一則無一之不知也(上一道也下一物也)不能知一¶
<pb:CK-KZ_JY143_02p097b>¶
則無一之能知也譬吾處於天下也亦爲一物矣不識天下之¶
以我備其物與(與邪辭也)且惟無我而物無不備者乎然則我亦物¶
也物亦物也物之與物也有何以相物也(物亦物也何相名爲物也)雖然其¶
生我也將以何益(言生我自然之道亦當以何益乎)其殺我也將以何損(損減)夫¶
造化者旣以我爲坯矣將無所違之矣(言旣以我爲人無所離之諭不求亦不避也)¶
吾安知夫刺炙而欲生者之非或也又安知夫絞經而求死者¶
之非福也或者生乃徭役也而死乃休息也天下茫茫孰知其¶
生我也不疆求已(已止也言不惡生也)其殺我也不疆求止(言不畏死)欲生而¶
不事(事治)憎死而不辭(唯義所在故不辭也)賤之而弗憎貴之而弗喜(人有惡賤¶
己者己不憎也人有尊己者己不喜也)隨其天資而安之不極(資時也一曰性也極急也諭道人不¶
<pb:CK-KZ_JY143_02p098a>¶
急求生也)吾生也有七尺之形吾死也有一棺之土吾之於比有形¶
之類猶吾死之淪於無形之中也(淪入也)然則吾生也物不以益¶
眾吾死也土不以加厚吾又安知所喜憎利害其間者乎(不知喜生¶
之利不知憎死之害守其正性也)夫造化者之攫援物也(攫撮也援引也)譬猶陶人之¶
埏埴也其取之地而已爲盆盎也與其未離於地也無以異其¶
已成器而破碎漫瀾而復歸其故也(陶人作瓦器治官也頓泥坯取之於地以爲器明人¶
不當惡死死復歸其未生之故耳譬猶瓦器之破而復反於土也)與其爲盆盎亦無以異矣(無以¶
異於土也)夫臨江之鄉居人汲水以浸其園江水弗憎也苦洿之家¶
決洿而注之江洿水弗樂也是故其在江也無以異其浸園也¶
其在洿也亦無以異其在江也(道尚空虛貴無形江水大去不可消就易故不憎也窊水小去¶
<pb:CK-KZ_JY143_02p098b>¶
易小消就不消故不樂也洿水猶澹水也苦猶疾也一說言各自安其處也及其轉易亦無憎樂也)是故聖人因¶
時以安其位當世而樂其業(業事也)夫悲樂者德之邪也而喜怒¶
者道之過也好憎者心之暴也故曰其生也天行(似天氣也)其死也¶
物化(如物之變化也)靜則與陰俱閉動則與陽俱開精神澹然無極(極盡)¶
不與物散而天下自服(散雜亂貌自服服於德也)故心者形之主也而神者¶
心之寶也形勞而不休則蹶(蹶顛)精用而不已則竭是故聖人貴¶
而尊之不敢越也夫有夏后氏之璜者匣匱而藏之寶之至也¶
(半璧曰璜珍玉也)夫精神之可寶也非直夏后氏之璜也(直猶但也)是故聖¶
人以無應有必究其理以虛受實必窮其節恬愉虛靜以終其¶
命是故無所甚䟽而無所甚親抱德煬和以順於天(煬炙也向火中炙和¶
<pb:CK-KZ_JY143_02p099a>¶
氣以順天道也煬讀供養之養)與道爲際與德爲鄰(際合也鄰比也)不爲福始不爲禍¶
先魂魄處其宅而精神守其根死生無變於己故曰至神(變動)所¶
謂眞人者性合於道也(眞人者虙戲黃帝老聃是也)故有而若無實而若虛¶
處其一不知其二治其內不識其外(治其內守精神也識其外外不好憎也)明白¶
太素無爲復樸體本抱神以游於天地之樊(樊崖也樊讀麥飯之飯也)芒然¶
仿佯於塵垢之外(芒讀王莽之莽)而消搖於無事之業浩浩蕩蕩乎機¶
械之巧弗載於心是故死生亦大矣而不爲變(不爲變者同死生也)雖天¶
地覆育亦不與之抮抱矣(抮抱猶持著者言不以天地養育萬物故强與持著守其純熱也)審¶
乎無瑕而不與物糅(瑕猶釁也忤見利欲之貌也能審順之故不與物相雜粈)見事之亂而¶
能守其宗(見事有者止之亂不能眩惑故能守其宗宗本也)若然者正肝膽遺耳目(言精¶
<pb:CK-KZ_JY143_02p099b>¶
神內守也)心志專於內通達耦於一(一者道也)居不知所爲行不知所之¶
(言志意無所繫)渾然而往逯然而來(渾轉行貌逯謂無所爲忽然往來也逯讀謂綠衣之綠也渾讀大珠¶
揮揮之揮也)形若槁木心若死灰(槁木無氣死灰無熱諭無爲也)忘其五藏損其形¶
骸不學而知不視而見不爲而成不治而辯感而應迫而動(迫切¶
不得不動然後乃動也)不得已而往如光之燿如景之放以道爲紃有待¶
而然(紃者法也以道待萬物故曰有待而默默如是)抱其太清之本而無所容與(無所容與¶
於情欲也)而物無能營(營惑也一曰亂)廓惝而虛清靖而無思慮(不勞精神)大澤¶
焚而不能熱河漢涸而不能寒也大雷毀山而不能驚也大風¶
晦日而不能傷也(言體道之人閉情守虛雖此四者之大不能惑也)是故視珍寶珠玉¶
猶石礫也視至尊窮寵猶行客也(至尊謂帝王也故曰窮寵也行客猶行路過客)視毛¶
<pb:CK-KZ_JY143_02p100a>¶
嬙西施猶䫏醜也(毛嬙西施皆古之美人顛頭也方相氏黃金四目衣赭稀世之䫏貌非生人也但其像耳¶
目䫏醜言極醜也)以死生爲一化以萬物爲一方(方類也)同精於太清之¶
本而游於忽區之旁(忽區忽恍無形之區旁也)有精而不使者有神而不行¶
(言不濁其精不勞其神此之謂也)契大渾之樸而立至清之中(樸猶質也渾不散之貌也渾讀¶
揮章之揮)是故其寢不夢其智不萌(其寢不夢神內守也其智不萌無思念也)其魄不抑¶
其魂不騰(魄陰神魂陽神陰不沈抑陽不飛騰各守其宅)反復終始不知其端緒甘暝¶
太宵之宅(太宵長夜之中言其直瞑瞑於大道之處冥視昭昭矣)而覺視於昭昭之宇休¶
息於無委曲之隅而游敖於無形埒之野(無委曲之隅無形埒之野冥冥無形像之¶
貌也)居而無容處而無所(言其人居無形容可得見也處無常所)其動無形其靜無¶
體(無形無體道之容也)存而若亡生而若死出入無間役使鬼神(言能化也人不¶
<pb:CK-KZ_JY143_02p100b>¶
與鬼同形而能使之者道也天神曰神人神曰鬼也)淪於不測入於無間以不同形相嬗¶
也(嬗傳也萬物之形不同道以相傳生也)終始若環莫得其倫(倫理也道也人莫能得焉)此精¶
神之所以能登假於道也(假至也上至於道也或作蝦蟆雲氣)是故眞人之所游¶
(游行)若吹呴呼吸吐故內新熊經鳥伸鳧浴蝯躩鴟視虎顧是養¶
形之人也不以滑心(經動搖也伸頻伸也若此養形之人導引其神屈伸跳踉是非眞人爲之道也滑亂¶
也言此養形者耳不足以亂眞人之心也)使神滔蕩而不失其充(充實)日夜無傷而與¶
物爲春(體道人同日夜諭賊害也無傷無所賊害也與物爲春言養物也)則是合而生時干心¶
也(若是者合於道生四時化其心也言不干時害物也)且人有戒形而無損於心(戒備也人形體¶
備具戒或作革革改也言人形骸有改更而作化也心諭神神不損傷也)有綴宅而無耗精(綴宅身也精神¶
居其宅則生離其宅則死言人雖死精神終不耗滅故曰無耗精也)夫癩者趨不變狂者形不虧¶
<pb:CK-KZ_JY143_02p101a>¶
神將有所遠徙孰暇知其所爲(言病癩者形生神在故趨不變也或作介介被甲者禮介者不¶
拜而能趨於步故曰不變也狂體具存故曰不虧但精神散越耳故曰神有所遠徙也)故形有摩而神未¶
嘗化者(摩滅猶死也神變歸於無形也故曰未嘗化也化猶死也)以不化應化千變萬抮而¶
未始有極(不化精神也化者形骸死者形爲灰土爲日化也)化者復歸於無形也不化¶
者與天地俱生也夫木之死也青青去之也夫使木生者豈木¶
也(使木生者天也故曰豈木哉)猶充形者之非形也(充形者氣也故曰非形也)故生生者¶
未嘗死也其所生則死矣(生生者道諭道之人若天氣未嘗死也下所生者萬物矣)化物者¶
未嘗化也(化物者道也道不化故未嘗化也)其所化則化矣(所化者萬物也萬物有變故曰則化)¶
輕天下則神無累矣(輕薄天下寵勢之權者許由是也故其精神無留累於物也)細萬物則¶
心不惑矣(以萬物爲小事而弗欲故心不惑物也)齊死生則志不懾矣(齊等也不畏義死不¶
<pb:CK-KZ_JY143_02p101b>¶
樂不義生其志意無所懾懼故曰等也)同變化則明不眩矣(眩惑)眾人以爲虛言吾¶
將舉類而實之(實明)人之所以樂爲人主者以其窮耳目之欲而¶
適躬體之便也今高臺層榭人之所麗也(四方高曰臺加木曰榭麗美也)而堯¶
樸桷不斵素題不枅(樸采也桷椽也不斵削加宓石之素題也不加采飾故曰不枅者不施欂櫨俱交架¶
也枅讀雞枅或作刮也)珍怪奇異人之所美也而堯糲粢之飯藜藿之羹¶
(糲粗也粢稷也糲讀賴恃之賴粢讀齊衰之齊)文繡狐白人之所好也而堯布衣揜形¶
鹿裘御寒養性之具不加厚而增之以任重之憂(任讀任俠之任)故舉¶
天下而傳之於舜(傳禪)若解重負然非直辭讓誠無以爲也此輕¶
天下之具也禹南省方濟於江(巡狩爲省省視四方也濟渡也)黃龍負舟舟中¶
之人五色無主禹乃熙笑而稱曰我受命於天竭力而勞萬民¶
<pb:CK-KZ_JY143_02p102a>¶
(勞憂也)生寄也死歸也何足以滑和(人壽蓋不過百年故曰生寄也死滅没化不見故曰歸也¶
滑亂也和適也)視龍猶蝘蜓(蝘蜓蜥蜴也或曰守宫也東方朔射覆對武帝曰謂爲龍無有角謂爲蛇而有足騤¶
騤脉脉喜緣壁非守宮當晰蜴是也)顏色不變龍乃弭耳掉尾而逃(逃去)禹之視物¶
亦細矣鄭之神巫相壺子林見其徵(神在男曰覡在女曰巫巫能骨法吉凶之氣故見其¶
兆徵徵應也)告列子列子行泣報壺子(列子鄭之隱士壺子弟子也報白也)壺子持以¶
天壤(言精神天之有也形骸地之有也死自歸其本故曰持天壤矣)名實不入機發於踵(名爵號之¶
名也實幣帛貨財之實不入者必不恤也機諭疾也謂命危殆不旋踵而至猶不恐懼)壺子之視死生亦¶
齊(齊等)子求行年五十有四而病傴僂脊管高於頂𣎅下迫頤兩¶
髀在上(子求楚人也僂脊管下竅也高於頂出頭上也𣎅肝胷也迫薄至於頤也兩脾下在上軀正貟也𣎅讀精神歇¶
越無之歇也)燭營指天(燭陰華也營其竅也上指天也燭營讀曰括撮也)匍匐自闚於井(臨井¶
<pb:CK-KZ_JY143_02p102b>¶
水自觀照)曰偉哉造化者其以我爲此拘拘邪(偉哉猶美哉也造化謂天也拘拘好貌)¶
此其視變化亦同矣故覩堯之道乃知天下之輕也(以其禪舜)觀禹¶
之志乃知天下之細也(以其視龍猶蝘蜓也)原壺子之論乃知死生之齊¶
也(論持以天壤也)見子求之行乃知變化之同也(行匍匐闚於井此之謂也)夫至人¶
倚不拔之柱行不關之塗(倚於不可拔搖之柱行於不可關閉之塗言無不通)禀不竭之¶
府學不死之師無往而不遂(往而遂也)無至而不通(至而通也)生不足以¶
挂志死不足以幽神屈伸俛仰抱命而婉轉(抱天命而婉轉不離違也)禍福¶
利害千變萬紾(紾轉)孰足以患心若此人者抱素守精蟬蛻蛇解¶
游於太清輕舉獨住忽然入冥鳳凰不能與之儷(儷偕)而況斥鷃¶
乎(斥澤之鷃雀飛不能出於頃晦諭弱也)勢位爵祿何足以槩志也(不足以槩至人之志)晏¶
<pb:CK-KZ_JY143_02p103a>¶
子與崔杼盟臨死地而不易其義(晏子名嬰字平仲齊大夫也崔杼殺齊莊公盟諸侯曰不¶
唯崔慶是從者如此盟晏子曰嬰所不唯忠於君而利社稷者是從亦如而利之故曰臨死地而不易其義者也)殖華¶
將戰而死莒君厚賂而止之不改其行(殖杞梁也華華周皆齊士也爲君伐莒之隊莒¶
人圍之壯其勇力厚賂而止之不可遂戰而死故曰不改其行也)故晏子可迫以仁不可劫以¶
兵(晏子不從崔杼之盟將見殺晏子曰句戟何不句夜矛何不摧不撓不義故曰不可劫以兵也)殖華可止以¶
義而不可縣以利(縣視也言不爲利動也)君子義死而不可以死亡恐也¶
彼則直爲義耳而尚猶不拘於物又況無爲者矣堯不以有天¶
下爲貴故授舜公子扎不以有國爲尊故讓位(扎吳壽夢之少子延州來季子¶
也讓位不受兄國春秋賢之諸侯之子稱公子也)子罕不以玉爲富故不受寶(子罕宋戴公六¶
世之孫西鄉士之子司成樂喜也宋人或得玉以獻子罕子罕不受獻玉者曰以示玉人玉人以爲寶故敢獻之子罕曰我以¶
<pb:CK-KZ_JY143_02p103b>¶
不貪爲寶子以玉爲寶若予我是皆喪寶也不如人有其寶稽首告曰小人懷璧不可以越鄉納此以請死子罕置諸其里使¶
玉人爲之攻之富而後使復其所故曰不受寶也)務光不以生害義故自投於淵(務光湯時¶
隱士也湯代桀讓天下於務光人謂務光曰湯殺其君將歸不義之名於子務光因抱石自投於深淵而死)由此觀¶
之至貴不待爵(以至德見貴許由務光是也故曰不待爵也)至富不待財(以至德見富若楚狂¶
接輿是也王聞其賢使使者齎金百鎰聘之欲以爲相而不受故曰至富不待財也)天下至大矣而以與¶
佗人也(堯是)身至親矣而棄之淵(務光是也)外此其餘無足利矣(外猶除也¶
利猶食利或作私私獨受也)此之謂無累之人無累之人不以天下爲貴矣¶
上觀至人之論深原道德之意以下考世俗之行乃足羞也(考觀¶
也)故通許由之意金縢豹韜廢矣(金縢豹韜周公太公陰謀圖王之書也許由輕天下不受¶
焉用此書爲故曰廢矣)延陵季子不受吳國而訟閒田者慙矣(訟閒田者虞芮及暴¶
<pb:CK-KZ_JY143_02p104a>¶
桓公蘇信公是也)子罕不利寶玉而爭券契者媿矣務光不污於世而¶
貪利偷生者悶矣故不觀大義者不知生之不足貪也(大義死君親之¶
難也)不聞大言者不知天下之不足利也(大言體道無欲之言)今夫窮鄙之¶
社也叩盆拊瓴相和而歌自以爲樂矣(窮鄙之社窮巷之小社也盆瓴器叩之有音者¶
故曰自以爲樂也)嘗試爲之擊建鼓撞巨鐘乃性仍仍然知其盆瓴之¶
足羞也(仍仍不得志之貌仍仍或作聆聆猶聞也)藏詩書脩文學而不知至論之旨¶
則拊盆叩瓴之徒也夫以天下爲者學之建鼓矣(建鼓樂之大者)尊勢¶
厚利人之所貪也(尊勢窮位厚利重祿)使之左據天下圖而右手刎其喉¶
愚夫不爲由此觀之生尊於天下也(天下至大非手所據故不言手也使得據天下之圖¶
籍行其權勢而刎喉殺身雖愚者不肯爲也故曰生貴於天下矣)聖人食足以接氣衣足以蓋¶
<pb:CK-KZ_JY143_02p104b>¶
形適情不求餘(接續也蓋覆也餘饒也)無天下不虧其性有天下不羡其¶
和(虧損也羡過也和適也)有天下無天下一實也(實等)今贛人敖倉予人河¶
水(贛賜也敖地名倉者以之常滿倉也在今榮陽縣北)饑而餐之渴而飲之其入腹者不¶
過簞食瓢漿(簞笥)則身飽而敖倉不爲之減也(減少)腹滿而河水不¶
爲之竭也(竭盡)有之不加飽無之不爲之饑與守其篅𥫱有其井¶
一實(篅𥫱受穀器也井家人之井水也篅讀顓孫之顓也)人大怒破陰大喜墜陽(巳說在原道也)¶
大憂內崩大怖生狂除穢去累漠若未始出其宗乃爲大通清¶
目而不以視(清明)靜耳而不以聽鉗口而不以言委心而不以慮¶
棄聰明而反太素休精神而棄知故覺而若昧以生而若死(昧暗¶
也厭也楚人謂厭爲昧諭無知也)終則反本未生之時而與化爲一體(言人之未生時¶
<pb:CK-KZ_JY143_02p105a>¶
欲同死生也故曰與化爲一體也)死之與生一體也今夫繇者揭钁臿魚籠土¶
(繇役也今河東謂治道爲繇道揭舉也钁斫也臿鏵也青州謂之鏵有刃也三輔謂之𨬞也籠受土籠也)鹽汗交流¶
喘息薄喉(白汗鹹如鹽故曰鹽汗也薄迫也氣衝喉也)當此之時茠越下則脫然而¶
喜矣(茠陰也三輔人謂休華樹下爲茠也楚人樹上大本小如車蓋狀爲越言多蔭也脫舒也言繇人之得小休息則氣¶
得舒故喜也越讀經無重越之越也)巖穴之間非直越下之休也病疵瘕者捧心¶
抑腹膝上叩頭(抑按也叩或作跔跔讀車軥之軥也)踡跼而諦通夕不寐當此之¶
時噲然得卧則親戚兄弟歡然而喜夫脩夜之寧非直一噲之¶
樂也(謂得安卧極夜者樂於一噲之樂然不得比長夜之樂也)故知宇宙之大則不可劫以¶
死生(劫迫)知養生之和則不可縣以天下(養生之和謂正道也已脩正道不惑故不可示¶
以天下之窮勢而移也)知未生之樂則不可畏以死(樂其不生之時雖懼之以死不知使之畏¶
<pb:CK-KZ_JY143_02p105b>¶
死言不畏死)知許由之貴於舜則不貪物(言不貪利欲之物也)墻之立不若其¶
偃也又況不爲墻乎冰之凝不若其釋也又況不爲冰乎(不如未爲¶
墻冰之時偃凝能變也)自無蹠有自有蹠無(自無蹠有從無形至有形也自有跡無從有形至無形也¶
至無形謂死生變化也)終始無端莫知其所萌非通於外內孰能無好憎¶
(好憎情欲)無外之外至大也無內之內至貴也(言天無有垠外而能爲之外喻極大也無¶
內言其小小無內而能爲之內道尚微妙故曰至貴也)能知大貴何往而不遂(大貴謂無內之內也¶
言道至微能出入於無間故曰何往而不遂遂通也)衰世湊學不知原心反本(湊趨也趨其末不脩¶
稽古之典苟邀名號耳故曰不知原心反本也)直雕琢其性矯拂其情以與世交(直猶但也¶
雕琢其天性拂戾其本情以合流俗與世人交接也)故目雖欲之禁之以度心雖樂之節¶
之以禮趨翔周旋詘節卑拜肉凝而不食酒澄而不飲外束其¶
<pb:CK-KZ_JY143_02p106a>¶
形內總其德鉗陰陽之和而迫性命之情故終身爲悲人(悲衰也謂¶
衰世之學)達至道者則不然理情性治心術養以和持以適樂道而¶
忘賤安德而忘貧性有不欲無欲而不得(言其守虛執持不欲之情性則無有所欲¶
而不得也)心有不樂無樂而弗爲(言其志正不樂邪淫之樂則無有正樂而不爲樂言皆爲之樂也)¶
無益情者不以累德而便於性者不以滑(滑亂)故縱體肆意而度¶
制可以爲天下儀(縱放也肆緩也儀法)今夫儒者不本其所以欲而禁其¶
所欲(本所以欲謂正性恬漠也所欲謂情欲驕奢權勢也)不原其所以樂而閉其所樂是¶
猶決江河之源而障之以手也(障蔽也言不能揜也)夫牧民者猶畜禽獸¶
也不塞其囿垣使有野心系絆其足以禁其動而欲脩生壽終¶
豈可得乎夫顏回季路子夏冉伯牛孔子之通學也然顏淵夭¶
<pb:CK-KZ_JY143_02p106b>¶
死季路葅於衛(顏淵十八而卒孔子曰回不幸短命死矣故曰夭也季路仕於衛衛君父子爭國季路死孔子¶
曰若由不得其死然言不得以壽命終也故曰然衛人醢之以爲醬故曰葅)子夏失明冉伯牛爲厲¶
(子夏學於西河哭其子而失明曾子哭之伯牛有疾孔子自牖執其手曰斯人也而有斯疾也)此皆迫性拂情¶
而不得其和也故子夏見曾子一臞一肥曾子問其故曰出見¶
富貴之樂而欲之入見先王之道又說之兩者心戰故臞先王¶
之道勝故肥(道勝不惑眩於富貴精神內守無思慮故肥也)推此志非能貪富貴之位¶
不便侈靡之樂(此志子夏之志)直宜迫性閉欲以義自防也(宜猶但也)雖情¶
心鬱殪形性屈竭猶不得已自强也故莫能終其天年(義以自防故情¶
心鬱壹不通形性屈竭也以不得止而自勉强故無能終其天年之命)若夫至人量腹而食度形¶
而衣容身而游適情而行餘天下而不貪委萬物而不利(委棄也不¶
<pb:CK-KZ_JY143_02p107a>¶
以萬物爲利矣)處大廓之宇游無極之(野廓虛也極盡也)登太皇馮太一玩天¶
地於掌握之中(太皇天也馮依也太一天之形神也玩畀也)夫豈爲貧富肥臞哉故¶
儒者非能使人弗欲而能止之(言不能使人無情欲也己雖欲之能以義自止也)非能¶
使人勿樂而能禁之(言不能使人無樂富貴能以禮自禁制之論語曰不義而富且貴於我如浮雲也)¶
夫使天下畏刑而不敢盜豈若能使無有盜心哉越人得髯蛇¶
以爲上肴中國得而棄之無用(髯蛇大蛇也其長數丈厚以爲上肴)故知其無所¶
用貪者能辭之不知其無所用廉者不能讓也夫人主之所以¶
殘亡其國家損棄其社稷身死於人手爲天下笑未嘗非爲非¶
欲也夫仇由貪大鍾之賂而亡其國(仇由近晉之狄國也晉智襄子伐之先賂以大鍾仇¶
由之君貪開道來受鍾爲和親智伯因是以兵滅取其國也仇讀仇餘之仇也)虞君利垂棘之璧而擒¶
<pb:CK-KZ_JY143_02p107b>¶
其身(晉大夫荀息謀於獻公以屈產之馬垂棘之璧假道於虞以伐虢虞公貪璧馬假晉道旣滅虢還館於虞遂襲虞滅¶
之君死位曰滅故曰擒其身也)獻公豔驪姬之美而亂四世(晉獻公伐驪戎得驪姬及其娣好色¶
曰美好體曰艷獻公嬖之生奚齊其娣生卓子遂爲殺太子申生而立奚齊殺適立庶故曰亂四世者奚齊卓子惠公夷吾懷¶
公圉也)桓公甘易牙之和而不以時葬(齊桓好味易牙蒸其子首而進之遂見信用專任國¶
政亂嫡庶桓公卒五公子爭立六十日而殯蟲流出戸五月不葬故曰不以時葬也)胡王淫女樂之娛而¶
亡上地(胡蓋西戎之君也秦穆公欲伐之先遺女樂以淫其志其臣由余諫不從去戎來適秦秦伐得其上地上地美¶
地也)使此五君者適情辭餘以已爲度不隨物而動豈有此大患¶
哉(五君仇由虞公晉獻齊桓胡王也適猶節也動猶惑也)故射者非矢不中也學射者不¶
治矢也(不治矢言不爲而得用之然則爲者不得用之)御者非轡不行學御者不爲轡¶
也知冬日之箑夏日之裘無用於己則萬物之變爲塵埃矣故¶
<pb:CK-KZ_JY143_02p108a>¶
以湯止沸沸乃不止誠知其本則去火而已矣(箑扇也楚人謂扇爲箑已止也)¶
¶
¶
¶
¶
¶
¶
¶
¶
¶
<pb:CK-KZ_JY143_02p108b>¶
¶
¶
¶
¶
¶
¶
¶
¶
¶
<pb:CK-KZ_JY143_02p108b>¶
