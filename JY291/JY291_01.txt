#-*- mode: org; -*-
#+TITLE: 西川青羊宮碑銘
#+DATE: 2011-11-02 11:11:00
#+PROPERTY: kxid KX279
#+PROPERTY: title 西川青羊宮碑銘
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0964
#+PROPERTY: id JY291
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY291_01p071a>¶
<pb:YP-C_JY291_27yiji-01-0081a>¶
* 西川青羊宮碑記¶
　　　　　　(翰林學士承旨中大夫守尚書兵部侍郎知制誥上柱圖賜紫金魚袋樂朋龜撰)¶
原夫八十一天比太上之半壽六百萬歲當元始之初年道渺¶
邈以難窮體希夷而莫究在無象無形之內居太初太易之前¶
龍漢之劫再成鳳紀之文未立藏萌芽於浩素隱根榦於厖洪¶
二神贔負以俱來鑿開造化三氣氤氲而互進樸散胚渾玄黃¶
流而未凝淸濁分而乍結日月星辰之內化出靈宮川原山嶽¶
之中變成洞府則知道爲萬氣之祖德爲百物之宗以二儀兩¶
曜爲子孫以五行四象爲枝葉當其洪肇先啓紫極後成仰其¶
高而彌高考其上而無上八公皓首當時之未有乾坤九老白¶
#<md:CK-KZ_JY291_01p071b>¶
<pb:YP-C_JY291_27yiji-01-0081b>¶
眉厥後而初生天地探甚真之理臻大道之元列仙之境界延¶
洪上士之齒齡逾遠以六千春爲兩月尚歎浮生以七萬歲爲¶
二年仍嗟短景智者見之謂之智仁者見之謂之仁和光而眾¶
曜皆慙挫銳而攢鍭盡碎玄珠匪纇眞璞無瑕學而知之者爲¶
中生而知之者爲上三君五老睹兆人如醯鷄七聖九皇視百¶
姓爲芻狗煦千古而冰釋成眾善而泉流至明若蒙蒙間而萬¶
事俱照大巧若拙拙中而萬物皆成爲於不爲而於無用黜口¶
爽於五味杜耳聰於八音忘象忘言易脫一時之屣無關無鍵¶
難開眾妙之門九萬靈仙聚集於一毛之孔三千儒術荒蕪於¶
獨角之端故知道儒二門經綸一揆立淸淨爲理體虛無爲師¶
#<md:CK-KZ_JY291_01p072a>¶
<pb:YP-C_JY291_27yiji-01-0082a>¶
以上天爲大車之輪以列宿爲大車之輻駕之以乾馬之馬輓¶
之以坤牛之牛般運無爲之功覆載自然之道光而不耀養正¶
於蒙昧之中簡而能廉修眞於仄陋之內不可得而疎矣離之¶
而匪遙不可得而親焉用之而逾遠不退而讓不進而求被褐¶
懷玉之人美之又美罔象求珠之士斯焉取斯移世界而入壺¶
中吞維摩方丈之室縮地形而藏術內掩悉達王舍之城有道¶
之根修作立天之址無名之樸標爲鎮化之元三千威儀恭謹¶
於文風之教五百戒行肅清於釋氏之門張天爲弓調之以陰¶
陽寒暑直道如矢激之以春夏秋冬一夫用之而無餘兆人用¶
之而不竭日窟月窟隱身而曾作穴居南溟北溟遁迹而聊遊¶
#<md:CK-KZ_JY291_01p072b>¶
<pb:YP-C_JY291_27yiji-01-0082b>¶
水府桃源蓬島從古有而今存槐市杏壇見朝榮而暮落仙圖¶
祕密五千載而三傳聖道靈長百萬年而一代容易而學之者¶
似紐石以爲繩侮慢而求之者如鑽冰而待火絕巧棄利顯微¶
闡幽坎離震兌之宮宮內而咸居羽客東西南北之斗斗中而¶
皆住眞仙身駕德車輪轉於混茫之外手持壽柄指揮於開闢¶
之前寂爾無營澹然自得化其不化則萬化而皆成生其不生¶
則羣生而盡遂虛懷待物曠意承時藏泰山於秋毫之中秋毫¶
仍大納崐崘於黍米之內黍米仍寬大象無形五岳空空而如¶
也大信不約四時默默而行焉真宗之教皆成不宰之功益著¶
太上金闕玄元天皇大帝則我巨唐之高祖按國語曰自周平¶
#<md:CK-KZ_JY291_01p073a>¶
<pb:YP-C_JY291_27yiji-01-0083a>¶
王七載洎于泰至開元聖文神武皇帝即三十六代之聖孫赫¶
赫日苗布蔭於普天之下明明國葉垂芳於率土之濱當其幽¶
原既開九氣陶蒸而未已玄化大闡六虛流轉而勿休設不二¶
之教門稽眞一之宗本浩風吹海三迴之重作飛塵劫火銷山¶
五度之卻爲平地先逍遙於青運青運既周後出沒於赤明赤¶
明復畢九十九萬億歲貯在彈丸五千五百重天藏於卵殻殷¶
高宗御極之際周文王演易之初神光流入於瓊胎瑞彩結成¶
其金骨不坼不副誕彌於八十餘齡降瑞降祥過期於二萬餘¶
晝足蹈不滅之理手握長生之文包乾裹坤把日捉月額列參¶
午頂荷圓穹耳開三門鼻立雙柱白血紫腦蒼肝青脾項引三¶
#<md:CK-KZ_JY291_01p073b>¶
<pb:YP-C_JY291_27yiji-01-0083b>¶
十五光齒含四十八貝七色青蓮而隨步千年白鹿以呈休桑¶
田變而雙檜不凋江河枯而九井不竭苦縣瀨鄕之里靈跡長¶
存陳國渦泉之濱神蹤不泯七百弟子指扶桑爲故林九五帝¶
君開日宮爲舊館詳其元始稽彼厥初俯窺溟涬之前下視渾¶
淪之後隨機設教作九古之楷模應變無方爲百王之軌範若¶
乃歲起攝提肇開氣象一十三聖之踐祚萬八千年之應圖我¶
太上玄元聖祖應運降跡與天皇爲師上清下濁之初開相離¶
未遠六合八紘之乍坼相去未遙正方圓上下之形定洪荒樸¶
略之狀川新融而水仍晦山始結而石未堅種天上之白榆初¶
生厯厯植月中之青桂乍出依依配四海於四神付五行於五¶
#<md:CK-KZ_JY291_01p074a>¶
<pb:YP-C_JY291_27yiji-01-0084a>¶
帝是時乾象猶低坤形仍薄立極定位敷化建功我¶
太上聖祖屑跡下降與地皇爲師分配剛柔制定寒暑地增博¶
厚天益高明聖力難窮神功靡測萬木甲坼萬草勾萌羽族毛¶
羣區別於兌離之位介蟲鱗類支分於坎震之宮四溟之水皆¶
空未生魚鼈五嶽之形俱靜未吐雲霞已逾清海之年又離淸¶
海之歲二聖既理四表生光我¶
太上聖祖博施濟眾與人皇爲師三百六十之川初分血脈萬¶
一千五百之策乍配偶奇三壬三乙之神離胎於水木六丙六¶
辛之將出孕於火風一百五十六代四萬五千餘年始稱通玄¶
天師再號金闕帝君三名盤古先生洎乎庖羲氏之王天下也¶
#<md:CK-KZ_JY291_01p074b>¶
<pb:YP-C_JY291_27yiji-01-0084b>¶
我¶
太上聖祖以道弘濟降跡爲師仰觀圓蓋之文俯察方輿之理¶
教之以畫八卦指之以分三才助之以造書契之文製之以代¶
結繩之政典墳自我而出經籍自我而生以畋以漁蓋取明離¶
之象一索再索用乎出震之功鳳凰呈瑞於帝庭龍馬負圖於¶
河洛享國一萬八千歲矣洎乎連山氏之王天下也我¶
太上聖祖救時屈己下爲帝師付之以五運分之以四時助之¶
以正萬機明之以辨百穀變飲血茹毛之化移蕢桴土鼓之音¶
毁穴焚巢上棟下宇範金合土燔黍擘豚製耒耜以濟兆人作¶
陶冶以利萬物天雨粟以呈瑞地芸稼而彰稔農食嘉穀山出¶
#<md:CK-KZ_JY291_01p075a>¶
<pb:YP-C_JY291_27yiji-01-0085a>¶
器車洎乎有熊氏之王天下也我¶
太上聖祖隱身於崆峒之中放心於杳冥之外帝乃親降輦輅¶
禮展師資能摳衣以趨隅遂屈膝而問道當是時也榆岡凌虐¶
蚩尤作亂化魚鼈爲兵士以助王師變雲霞爲神祇潛扶軍陣¶
能弭兵於涿鹿致偃戈於阪泉東遊青丘之鄕北到洪隄之景¶
受丹經於王屋登蒼冥於鼎湖屈軼既生蓂莢復出若非大道¶
孰可致斯洎乎金天氏之王天下也承姬水之源襲熊山之錄¶
告天類帝纘緒守文我¶
太上聖祖乘九龍之輦降以爲師號太極先生說莊敬之典教¶
之以順時迎氣昭配神明禋於六宗秩於羣望乾乾翼翼得禮¶
#<md:CK-KZ_JY291_01p075b>¶
<pb:YP-C_JY291_27yiji-01-0085b>¶
之宜羽族呈休命之以鳥官爲理分布九鳸以統百司景合璧¶
以表靈鳳銜圖而示貺悉由至道彰此帝謨逮至高陽氏之王¶
天下也我¶
太上聖祖教之以解紛塞兌治國安民滌蕩九黎陟明八凱有¶
龍野紫髯之兇醜有蛇身赤髮之渠魁力拔不周首觸山碎天¶
低西北致日月之西行地亞東南使江海而東注追呼六甲役¶
御百靈訓之以微言之經教之以大順之道乘玄虬之迅駕或¶
適幽陵御索螭以遐遊或臻蟠木觀吾仙㮏萬年而一度開花¶
覩我靈瓜四劫而一迴結實及乎高辛氏之王天下也我¶
太上聖祖敷道布化濟代爲師譚黃庭之妙言隱日遁月稱錄¶
#<md:CK-KZ_JY291_01p076a>¶
<pb:YP-C_JY291_27yiji-01-0086a>¶
圖之嘉號返邑移城制九州之名作六英之樂封勾芒以佐蒼¶
帝勑蓐收以翼白方封岱嶽而印金泥照寰區而開玉鏡飲大¶
活之井遊不夜之鄉燔青鸞之膏充下仙之次饌擘黃騏之脯¶
爲上客之珍羞逮至陶唐氏之王天下也我¶
太上聖祖暫垂至理下降爲師講玄德之經道以匡於玄化應¶
丹陵之瑞名冀列於丹丘和煦清風不作鳴條之響雍熙黃髮¶
時聞擊壤之聲庖廚之肉脯自生胾餚失味山谷之醴泉潛湧¶
麴糵無功達四聰以闢四門立五事而敷五教披鹿裘以食糲¶
饌端拱於土階掛鶴氅而飲流霞凝思於瑤圃有虞氏之王天¶
下也我¶
#<md:CK-KZ_JY291_01p076b>¶
<pb:YP-C_JY291_27yiji-01-0086b>¶
太上聖祖譚無爲之理講離合之經三苗克悛四罪咸服百揆¶
時序五典慎徽懷明神之珠賜昭華之玉眉與髮等表踐祚之¶
嘉祥壽與天齊彰延齡之景福甄一十六相用二十五臣致百¶
辟以協和如魚在水感兆人之歸湊如蟻慕膻化靈氣爲天書¶
何勞筆力結卿雲爲寶殿不假人工夏后氏之王天下也我¶
太上聖祖克匡王道爰作帝師譚德戒之經行爲國之法櫛沐¶
風雨刊搓山林成九年理水之功爲四載勤王之業卑宮陋室¶
盡力於溝洫之時襤服縷衣飾身於黼冕之禮導馬頰而奔流¶
竹箭鑿龍門而迅激桃花救兆庶而皆免爲魚濟陸土而永非¶
成海胸羅玉斗掛天文之在躬手展瑤圖懸國命之由己故知¶
#<md:CK-KZ_JY291_01p077a>¶
<pb:YP-C_JY291_27yiji-01-0087a>¶
大道者三教之冠冕上德者百聖之宗元成湯氏之王天下也¶
我¶
太上聖祖權離左極下爲王師說長生之經體自然之道去三¶
面之網開一目之羅獸遠逝而莫縈禽高翔而不罥引萬方而¶
罪己數六事以責躬話之以八素七眞講之以六虛十訣千歲¶
桃花之蜜味掩朱漿九垓薤葉之蔬滋霑紅露乘三光而電轉¶
駕六氣以煙騰窺海瀆如涓涔視嵩衡如繭栗餐風飲露跨空¶
攝虛以十洲爲少遊之宮以六極爲暫別之館驅傜中士役試¶
下仙素髮一莖懸起萬斤之石綠筠數尺變成百丈之龍得之¶
者七祖超昇失之者一身迷悞必在堅修慎習棄苦忘辛可以¶
#<md:CK-KZ_JY291_01p077b>¶
<pb:YP-C_JY291_27yiji-01-0087b>¶
陶冶二儀埏埴九土青羊肆者按本紀則¶
太上玄元大帝第二降生之所自殷道否閉周德凌夷陸海沸¶
騰百川振動山鳴谷吼雨嘯風號厯藏史以同塵棄柱史而隱¶
跡東離魏闕西度函關乘青牛宛轉之車駕白鳳逍遙之輦徐¶
甲執御從仙帝以爰來尹喜占風知道君之必至暫別而三千¶
甲子曾作赤童相逢而八百年齡永依黃老潛傳妙訣暗付微¶
言重爲千日之期再結一時之會暫朝元始卻上天中之天永¶
奉宗師重歸象外之象開寒靈之丹殿登眾寶之瓊臺坐紫金¶
之牀凭碧琳之机太清仙伯仗星光錦文之旗大極仙公執月¶
華命神之節皆拜首稽首以心觀心於是勑青帝之青童化羊¶
#<md:CK-KZ_JY291_01p078a>¶
<pb:YP-C_JY291_27yiji-01-0088a>¶
於蜀國乘紫雲於紫府降瑞於王宮將停不嗄之聲須及來斯¶
之乳俄聞喜至頓止嬰啼爰從赤子之身卻變白頭之士頃刻¶
而身餘十尺須臾而面放五光頭建七曜玲瓏之冠肩垂九色¶
離羅之帔衛士逾億從仙成群感十方之眾眞徧滿寥廓應八¶
表之瑞氣充塞虛空香散九微之煙花飛六出之雪將離蜀土¶
欲化胡風遠適流沙長移獷俗及身毒罽賓之國教煩陀阿柱¶
之王恣剛强愎戾之心起烹焚鏨刺之意巨錡燃湯以沸地我¶
則入之如涼泉積薪烈火以連天我則坐之如紺霧挾白挺者¶
觀如蓬草持赤刃者視若鉛刀四天之兵眾俱來聲喧霆霹萬¶
里之神祇共護力轉山河八十種之獯戎皆歸清化二千國之¶
#<md:CK-KZ_JY291_01p078b>¶
<pb:YP-C_JY291_27yiji-01-0088b>¶
獷猂永革昏風俗既變矣道既成矣分身作佛濟如來千劫之¶
功降跡爲師救王者萬機之務至若銅渾測運玉厯推禎天七¶
五而一三及九乃滿地八六而二四到十乃盈變通陽九之災¶
窮研百六之數雖宓羲軒昊之代無以免斯高辛唐虞之朝不¶
能避此粤以廣明元祀歲在上章月當大蜡巨猾開釁於天邑¶
渠魁俶擾於國步兵纏九野群臣咸議於省方蛇起陸風四嶽¶
齊迎於巡狩長鯨呀口聞飲澧吐鎬之聲封豕横牙衝列刃攢¶
鍭之隊牛虻未搏食吾黎庶之膏象蟻未除穴我樓臺之地塵¶
蒙華蓋盜梗天衢九龍齊駕於雲輿玉輪西轉萬乘同迴於坤¶
軸金闕南開涉水則波神捧舟登陸則地祇扈蹕太玄城內化¶
#<md:CK-KZ_JY291_01p079a>¶
<pb:YP-C_JY291_27yiji-01-0089a>¶
出行宮濯錦江邊權安正殿執玉帛者數盈萬國列鴛鷺者位¶
滿千官鷄林之群來朝鼇山解纜鶴拓之城入貢象駕來王當¶
戎夷率服之辰成文軌混同之日苗人未格方資益贊之謀扈¶
氏延誅正賴胤師之力熊韜豹韜之將俯立軍功龍角羊角之¶
山可追聖瑞二十八化猶乘白鹿而來一百六災必跨蒼虬而¶
救濳扶宗社幽贊子孫赤光照灼於庭臺太平顯兆紫氣晶熒¶
於梅篠元吉尤彰稽彼變通明兹感應尋其靈跡果獲寶甎上¶
有古篆文曰太上平中和災於是驗其六字表此百祥擊之卽¶
聲類鳴璆觀之則狀如弘璧歷周秦漢魏之代玉篆仍新經晉¶
宋梁隋之朝銀鉤不故藏諸韞匱祕甚緘縢克盛皇猷顯標青¶
#<md:CK-KZ_JY291_01p079b>¶
<pb:YP-C_JY291_27yiji-01-0089b>¶
史歲代綿邈疆井變移舊址苔封古壇蕪沒仙鄕故里半落俗¶
家眞境餘風惟殘瓦礫枯松夜月移聞玄鶴之聲暮草秋煙空¶
聽莎鷄之響當時雲洞多隱狐狸昔日芝田盡生禾黍遐追靈¶
跡顯驗休禎皇帝特下明詔剏造靈宮恩賜內外行庫錢二百¶
萬爰徵班匠乃速厥功於是木神送材九層崇構地祇獻土百¶
堵俱興水伯進泉以爲池山靈走石而作礎巍峨雲閣乍似化¶
成岌嶪霞堂初疑涌出簷張羽翼棟壓虹蜺粉壁霜凝丹楹火¶
亘牕籠倒景戸闢長霄塑像新成儀形乍降神情欲語似講五¶
千之文意貌將行遠化十方之士金爐芬馥寶傘回旋乍覩出¶
檻之羊猶疑跪乳初觀如練之馬尚慮嘶風庭剪蓬茅重生瑤¶
#<md:CK-KZ_JY291_01p080a>¶
<pb:YP-C_JY291_27yiji-01-0090a>¶
草園除萱槿再吐瓊花岡阜崔嵬樓臺顯敞齊東溟圓嶠之殿¶
抗西極化人之宮牽劍閣之靈威盡歸行在簇峨嵋之秀氣半¶
入都城煙粘碧壇風引清磬故得五老下降四眞俱來畫地而¶
成其江湖撮土而作其山嶽坐致風雨可以倒洛傾河立起雲¶
煙可以反晝作夜化草木以成軍旅變士馬以成叢林如斯出¶
師豈惟百勝如斯伐叛何啻七擒是以天災流行盡彼盈虛之¶
理厯數倚伏稟其否泰之宜左慈呼召于神兵鞭笞羣盜許遜¶
指揮于力士剪蕩狂妖所以陰騭兆人彌綸萬聖郯瞞丹水屢¶
陳馘告之功牧野昆陽累獻遺俘之捷戈甲耀乎八水營壘塞¶
乎四郊陣勢雲橫軍聲雷動血灑空而驟雨赤沙漲野而飄雲¶
#<md:CK-KZ_JY291_01p080b>¶
<pb:YP-C_JY291_27yiji-01-0090b>¶
黃困獸摧牙長蛇畏尾郊鄾人之霄潰觀楚幕以盡空德均而¶
義士致身氣直而王師難老度日而長鳴金鼓曾不告勞終年¶
而不解鐵衣未嘗言苦既而鳳城光復龍德昭明枉矢當弦穿¶
月之功奚用長竿在手撞天之勢何爲遂至修鯢脫泉狂兕入¶
匣師道運末斷領於赤心之徒祿山數窮劈腹於蒼頭之輩況¶
逆巢干紀悖氣凌空鳴螻蟈七八餘齡聚豺狼數十萬眾傷殘¶
九土凌犯二京蓋因祝天網以緩誅布仁風而寬戮遂偷生之¶
五載併除惡於一時蚩尤之塜既成堅埋鐵額長狄之喉已斷¶
永戢雕戈立此神功實資道力我¶
太上金闕玄元天皇太帝爲天地父母作帝王宗師歷教三皇¶
#<md:CK-KZ_JY291_01p081a>¶
<pb:YP-C_JY291_27yiji-01-0091a>¶
皆萬八千歲侯乎四氣交會五運合同國位永付於子孫聖祚¶
上齊於日月克紹萬八千之歲矣我高祖神堯皇帝應天受命¶
厯數在躬以鄕觀鄕去仙鄕之無遠上德不德增帝德以彌高¶
輟九赤之班符封山印海追八景之仙輅輾霧盤雲負扆垂旒¶
當陽闡化我太宗文武皇帝握乾闡坤修文偃武大禮無體百¶
禮而盡執根元大音希聲一聲而振動今古天賜勇智縶虎豹¶
如束芻神助皇威跧蛟螭如結蚓還真返素遊藝依仁以無繩¶
爲繩縳六雄與五霸以不器爲器籠四海與九州然後爭於不¶
爭則戰爭而永息欲於不欲則嗜欲而長消方士眾臻眞公來¶
格安期之棗異狀大若瓠瓜園客之繭殊形磊如盆盎垂衣一¶
#<md:CK-KZ_JY291_01p081b>¶
<pb:YP-C_JY291_27yiji-01-0091b>¶
百五十代享國一萬八千年伏惟¶
聖神聰睿仁哲明孝皇帝陛下克紹丕圖統兹大業心縣壽鏡¶
身享福庭帝道中興國根深固永保神器長正皇綱虎牙將軍¶
領八千之勇士龍頭元帥提百萬之精兵永以鎮定區中永以¶
削平天下巨鼇斃而形軀塞海長鯨戮而鬐鬛插天或炙或焚¶
盡千山之木以烹以飪竭五湖之泉紫焰腥膻青萍膏血祅日¶
墮落孛星隕墜蒼旻開豁黑氣消亡獻巨逆之三顱告行朝之¶
九廟耀武威於英代立京觀於神州歲越大椿年逾巨浸天睠¶
北顧備法駕以返堯庭帝澤東流乘仙輿而懷魏闕集群牧以¶
頒瑞朝諸侯於明堂摭逸搜沉興滅繼絕八龍雲篆降禹稷之¶
#<md:CK-KZ_JY291_01p082a>¶
<pb:YP-C_JY291_27yiji-01-0092a>¶
天書二武聖文炳商周之帝德中階平而國泰至德正而時雍¶
成寶祚之神功由太上之聖力端拱垂衣恭己正南面而已矣¶
劍南西川節度使太尉兼中書令穎川郡王陳(敬瑄)夏日高懸¶
吐赫曦之可畏德星永聚實祥瑞以明標遙闢龜城遠迎龍駕¶
獻璿璣以酌大化如轉碧天移蓬萊以作行宮似離滄海郭琪¶
扇搖於行伍阡能搔動於山林韓秀昇聚蚊爲雷陽師古積螢¶
鬥日生擒者有同縛鼠誅戮者無異刲羊舞百獸於庭前堪標¶
玉牒役五丁於麾下可碎鐵山雖文翁武侯之才蕭猷王濬之¶
策未可與儔昔韋南康鎮成都二十餘載郭汾陽爲輔弼二紀¶
在朝比其勳庸量其惠化則請留九閏之儲一裘之歲未爲多¶
#<md:CK-KZ_JY291_01p082b>¶
<pb:YP-C_JY291_27yiji-01-0092b>¶
矣耀陳氏劍南之政掩裴度淮西之功具載典彝永光勳績行¶
在都指揮使左神策軍中尉十軍軍容田令孜崑岡玉柱獨力¶
扶天太華金蓮張心捧日佐聖而出爲國而生有逾千越萬之¶
才有聞一知十之智曖然和氣助青帝發生之仁卓爾高情仰¶
素王垂訓之道觀帝符而五賊皆見握人鏡而萬象難逃聰可¶
聽其無聲明可察其未朕弼時立德開國成家賞罰無私九王¶
之諸侯懷惠恩威普及十軍之將帥歸心克己推誠虔心奉道¶
古原層構敬之而無異丹臺舊貫規繩仰之而如昇白日禮無¶
上之帝主事威儀之法王神獸八千衝犀象如螻蟻天丁三億¶
轉海嶽如萍蓬周尚父之功成身居第一漢酇侯之績著才獨¶
#<md:CK-KZ_JY291_01p083a>¶
<pb:YP-C_JY291_27yiji-01-0093a>¶
無雙鏤鼎銘鍾紀勳頌德左僕射平章事蕭遘器業絕倫神秀¶
貫古筆海壓淮湖之浪學山凌衡霍之峰天植國禎文滋相業¶
一匡皇化八秉洪鈞函丈之間布奇兵之億萬跬步之內安率¶
土之蒸黎黃鶴頻鳴雖召公之可控青牛不喘或邴吉以難知¶
吏部尚書平章事韋昭度宗廟重器社稷令臣當昴位以星縣¶
鎮台階而山立藴珪璋特達之德植松筠貞固之心窮訓典以¶
立身正風正雅調鹽梅以味道肥國肥家仲父上公空就九三¶
之位大林擣戭虛垂二八之名兵部尚書平章事裴澈澤馬表¶
瑞天驥呈才雄節貫時清風滌俗銀漢橫空而高朗玉繩垂象¶
之英華學川則四瀆波瀾書林則五松煙雨正氣凜於朝野直¶
#<md:CK-KZ_JY291_01p083b>¶
<pb:YP-C_JY291_27yiji-01-0093b>¶
道貫於羊腸自輟職瀛洲登庸昭代重持傅說之舟檝再秉皋¶
陶之鈞衡皆磨智刃而裁莽腰盡淬文鋒而刳卓腹內飛龍使¶
楊復恭甲門華冑鼎族令名三教精通九流澄澈體物則左張¶
卻立緣情則鮑謝推先論昆仲而八龍掀鬐譚經史而五鹿折¶
角秉樞衡於累代貫名氏於百家稟呉季札之仙姿抱孔文子¶
之敏惠青山藴玉發群岫以耀光淥水懷珠起一川之晶彩內¶
樞密使開府儀同三司田胤禮四瀆比位五星炳靈清掩玉壺¶
義輕金諾智圓若月長垂助日之光辯注如川每湊爲王之海¶
秉氣正直執心温恭王佐宏才帝臣重器當軸而身迴地紀持¶
樞而手正天文宿禀道門素欽眞教信言不美常行質奏之詞¶
#<md:CK-KZ_JY291_01p084a>¶
<pb:YP-C_JY291_27yiji-01-0094a>¶
法語可尊每契和平之理內樞密使驃騎大將軍李順融三傑¶
挺生千山發秀元禮龍門之峻慶及令孫少君鶴駕之高福滋¶
靈葉掌萬機之密務濟一國之黎人公清而水鏡含虛正直而¶
朱繩讓美博學則丘墳著績操觚則錦繡成文實腹守眞棄百¶
慮於襟懷之外虛心待物納八荒於方寸之間監軍使驃騎大¶
將軍兼三川制置都監劉景宣景宿呈祥卿雲布彩風骨俊邁¶
才量宏深淮南王之瓊枝驂鸞不遠河上公之蘭友跨鶴非遙¶
贊護克勤勳庸永著右街威儀明道大師尹嗣玄大仙靈苗高¶
族茂葉太上玄元之上足文始眞君之哲孫七歲悟道十三逢¶
師紫玉之骨將成終遊閬苑黃書之文已究即上朱陵道士李¶
#<md:CK-KZ_JY291_01p084b>¶
<pb:YP-C_JY291_27yiji-01-0094b>¶
無爲國源清派天葉芳陰眞訣千重窮研咸達仙經萬卷諷覽¶
無遺皆同在師門結爲道友三天鳳繭化靈氣以成書一粒龍¶
丹駐童顏而度劫星冠月帔上禮於元皇虹轡雲輿前朝於大¶
帝金蠶五斛暗吐仙絲瓊節一雙遙迎真侶自昔忠臣明主咸¶
理國以昇天應曆運以救時蘇生靈而畢績少皞顓頊皆上紫¶
微之宮君奭太公俱乘碧霞之輦其宮室牖戸臺榭池塘似雲¶
霧之結成如丹青之寫出七十二之福地三十六之洞天神仙¶
之窟宅相連以青城爲戸牖真景之風煙不雜以嶓冢爲壇臺¶
可以濟度四迷開弘七部仙衣非製而自有豈假紉針仙車不¶
駕而自行曾無轍跡九重天上白玉爲京千雉城中黃金作殿¶
#<md:CK-KZ_JY291_01p085a>¶
<pb:YP-C_JY291_27yiji-01-0095a>¶
披衮服而身掛日月戴冕旒而坐鎮乾坤天綱正而四氣和國¶
步安而三元序手執長生之柄制定白駒心藏要道之根控乘¶
赤鯉況乎代變時遷綿歷於三千餘歲建邦立國崢嶸於四萬¶
餘年門巷新成人煙漸熾當時闤闠髣髴如存今日宮庭精新¶
尤盛七色鳳輦駕幸仍頻九斑龍輿巡禮彌敬太虛天館常開¶
不夜之門無極福堂永對長春之景氣連碧落光掩赤城臣職¶
忝禁林身叨詞客涉儒海而素淺渡文河而不深董仲舒五彩¶
之蛟稀來筆下揚子雲三清之鷃少到毫端愧無黃絹之才難¶
紀紫煙之瑞詞曰¶
洪源肇開　　　浩劫無際　　恍惚大道　　　希夷象帝¶
#<md:CK-KZ_JY291_01p085b>¶
<pb:YP-C_JY291_27yiji-01-0095b>¶
太初既隱　　　太始來繼　　玄黄在殻　　　清濁未蛻¶
天地之前　　　一千萬歲　　山比我久　　　如電之逝¶
海比我大　　　如絲之細　　與釋比效　　　空門永閉¶
與儒並功　　　章甫無勢　　昭德塞違　　　解紛挫銳¶
設教隨機　　　應變無滯　　三皇益明　　　五帝增睿¶
率土皆泰　　　群生咸濟　　樓觀發軔　　　函關掛轊¶
罽賓闡化　　　申毒布惠　　無狀之狀　　　無聲之聲¶
去莫可送　　　來莫可迎　　强字之字　　　强名之名¶
太虛之上　　　黃金爲城　　杳冥之外　　　白王作京¶
煥赫六極　　　牢籠八紘　　萬國同酌　　　百谷咸傾¶
#<md:CK-KZ_JY291_01p086a>¶
<pb:YP-C_JY291_27yiji-01-0096a>¶
莫得而竭　　　莫得而盈　　淺而行者　　　長居利貞¶
深而行者　　　永致太平　　凜凜烈氣　　　化作天丁¶
鬱鬱勁草　　　變爲神兵　　火刀電耀　　　霜劍虹明¶
莧戮封豕　　　瓜剖長鯨　　地古風變　　　俗阜時清¶
年代綿邈　　　歲月崢嶸　　新宮是建　　　永觀厥成¶
赫赫高祖　　　明明聖孫　　開鑿造化　　　刳剔胚渾¶
把捉日月　　　包裹乾坤　　鸞蹌鳳跱　　　虎步龍蹲¶
鳥卵之中　　　可納穹旻　　黍粒之內　　　能藏崐崘¶
塵波澄澈　　　智浪淵淪　　迷羅自解　　　瑩鏡難昏¶
萬象俱盡　　　惟道獨存　　三教爭長　　　惟道獨尊¶
#<md:CK-KZ_JY291_01p086b>¶
<pb:YP-C_JY291_27yiji-01-0096b>¶
心藏五賊　　　國靜九門　　蓬蓬諫鼓　　　汎汎衢罇¶
五方入貢　　　八表爭奔　　車徒川霧　　　租賦雲屯¶
巍峨玉皇　　　煥赫金籙　　靈官八海　　　水府四瀆¶
堯湯寶位　　　舜禹天祿　　巨寇梟殄　　　神州克復¶
去召千神　　　來臻百福　　天轉碧輪　　　地旋黃轂¶
獻玉十珏　　　貢金九牧　　寒暑運行　　　禎祥倚伏¶
害蛟斃刃　　　狂兕殪鏃　　軒鏡在握　　　殷繩當木¶
瓊臺九層　　　銀蠶五斛　　手指青牛　　　身騎白鹿¶
洞啓括蒼　　　天開王屋　　皇根國葉　　　帝宗天族¶
明堂端拱　　　元臣啓沃　　四海萬方　　　無思不服¶
#<md:CK-KZ_JY291_01p087a>¶
<pb:YP-C_JY291_27yiji-01-0097a>¶
九虬夭矯　　　雙鳳迴旋　　鶴駕清漢　　　鸞驂紫煙¶
累行盈百　　　積功滿千　　丹瓊樓高　　　上接九天¶
碧玉壇峻　　　下降八仙　　大臥蓬島　　　龍耕芝田¶
地有謙道　　　東走眾川　　人居上德　　　南御羣賢¶
大活之井　　　長生之泉　　延洪聖祚　　　萬八千年¶
鶴涅不緇　　　烏非染黑　　然於自然　　　得於自得¶
何以發蒙　　　內辨其惑　　何以開悟　　　中修其式¶
如車指南　　　似星拱北　　隱見無常　　　變化不測¶
大象難包　　　二儀益塞　　大智難展　　　六合陋仄¶
長生之柄　　　永壽之域　　朝服刀圭　　　暮生羽翼¶
#<md:CK-KZ_JY291_01p087b>¶
<pb:YP-C_JY291_27yiji-01-0097b>¶
廟獻三顱　　　風清萬國　　靈觀親構　　　羣仙來格¶
瓊宮寶臺　　　玉書金策　　豐碑嶽立　　　巨龜鼇逼¶
詞惟頌美　　　文匪誕飾　　鸞鶴翹蹲　　　龍蛇騰躑¶
紫氣氤氲　　　赤光歙赩　　七聖握圖　　　九皇執勑¶
梵宇增光　　　儒宮出色　　端冕明堂　　　垂旒御極¶
運齊三五　　　慶延萬億　　開闢寰區　　　咸仰道德¶
永致中興　　　皆從帝力¶
(臣)奉宣令撰青羊宮碑銘¶
伏以¶
太上金闕玄元皇帝大道之祖宗上德之根本先天地而出後¶
#<md:CK-KZ_JY291_01p088a>¶
<pb:YP-C_JY291_27yiji-01-0098a>¶
天地而存遨遊於五劫之中經厯乎一千萬歲古青羊肆白鹿¶
神蹤紫氣氤氲赤光照灼靈甎玉篆永表中興九萬群仙皆在¶
指揮之下三億力士咸居役使之間故能運動乾坤轉移海嶽¶
化魚鼈爲兵士剪戮銅頭變軍旅爲叢林埋藏鐵騎濳扶聖運¶
冥助王師殄滅渠魁廓清宇宙懸三兇之首級獻九廟之威靈¶
克盛帝圖永平國步臣跪承睿旨仰奉皇慈昧學謏聞屬詞荒¶
鄙其碑文今已撰訖謹隨狀奉進以聞者¶
　右翰林學士守尚書兵部侍郎樂(朋龜)奏謹具如前¶
中書門下牒西川節度使¶
牒奉勅金闕降祥紫氣接度關之狀瑤壇閟瑞赤光騰發地之¶
#<md:CK-KZ_JY291_01p088b>¶
<pb:YP-C_JY291_27yiji-01-0098b>¶
文粤有玄符留于古篆當午夜而龍蛇搖動六字分輝後一年¶
而狼武蕩平八紘無事克昭靈貺獲啓中興考帝祖之微言顯¶
神功於景運得不標於道觀銘在蜀川流傳千百萬年紀我一¶
十八葉樂朋龜職司內翰首冠近臣妙迴擲地之金鏤入他山¶
之石鋪陳盡善蔡邕當患於先知述作無遺子建何勞於獨見¶
宜刊盛事以證斯文宜令西川節度使於本觀建立牒至准勅¶
故牒¶
　　中和四年九月八日牒¶
西川青羊宮碑銘¶
¶
