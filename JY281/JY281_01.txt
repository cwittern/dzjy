#-*- mode: org; -*-
#+TITLE: 太上濟度章赦
#+DATE: 2011-11-02 11:10:42
#+PROPERTY: kxid KX269
#+PROPERTY: title 太上濟度章赦
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0316
#+PROPERTY: id JY281
#+PROPERTY: JUAN 1
#+PROPERTY: JUAN 001
#+PROPERTY: JUAN 001
#<md:CK-KZ_JY281_01p001a>¶
<pb:YP-C_JY281_26zhangji-05-0001a>¶
@fw重刋道藏輯要¶
* 太上濟度章赦卷上¶
　　
** 延生解厄章(七曜齋用)¶
具位(臣)某誠惶誠恐稽首頓首再拜上言(臣)濫叨真秩誓暢玄¶
風凡激切以皈投盍慇懃而敷奏(臣)謹據齋意(臣)仰惟圓穹廣¶
覆列緯經行司下土之機祥察人生之禍福况命分枝榦運列¶
祿刑六甲三元周行歳月三災九厄巡察日時自非請命以扶¶
衰曷俾消災而益算謹爲拜章一通上聞三天伏望帝恩昭曠¶
宸澤敷羅特降勑命宣告日月星宿璇璣玉衡三天玄曹十二¶
分野六十甲子主宰官君特爲齋主某人除本生身命之災解¶
#<md:CK-KZ_JY281_01p001b>¶
<pb:YP-C_JY281_26zhangji-05-0001b>¶
流年臨犯之厄二運三限俱進吉星八卦九宫無逢惡曜庶蠲¶
災患迓續禎祥(臣)謹爲上請南上君壽命君丹秩君絳宫君消¶
災君解穢君各一人官將各一百二十人主消滅惡星度厄益¶
壽太和真一好生君運氣君定貴君各五人官將各一百二十¶
人主和順流年禳解惡曜解刑度厄君延壽益算君請命好生¶
君收刑卻煞君斷刑絶煞君執刑收煞君各五人官將各一百¶
二十人主益算延年拘制刑煞萬福君南極君司命君太白明¶
星君定名玉厯君財庫祿庫君各五人官將各一百二十人主¶
增注生名削落死籍拘魂制魄君周玉君各一人玉厯素女千¶
二百人主拘魂守魄錄神衛氣天曹解災去禍君五方生炁君¶
#<md:CK-KZ_JY281_01p002a>¶
<pb:YP-C_JY281_26zhangji-05-0002a>¶
益命延夀君六甲將軍從官吏兵主度厄消災除邪保命庶使¶
齋主某人運限協和身命安泰動靜出入有祿馬之加臨分野¶
𨇠離無災刑之衝戰木星爲災金星制之土星爲災木星制之¶
金星爲災火星制之水星爲災土星制之俾得調理五行和合¶
四象命基鞏固夀址堅牢度厄扶衰解災保算益廣好生之澤¶
上裨育物之仁蒙如所陳允昭玄貺恩惟大道分別求哀(臣)愚¶
謹因二官直使正一功曹左右官使者陰陽神决吏科車赤符¶
吏剛風騎置吏驛馬上章吏飛龍騎吏進章鳳凰騎上章雲龍¶
騎言章風發騎御章神龍騎奏章飛龍飛虎騎各二人出操(臣)¶
爲齋主某人拜上某章上詣三天曹伏願天恩告報(臣)誠惶誠¶
#<md:CK-KZ_JY281_01p002b>¶
<pb:YP-C_JY281_26zhangji-05-0002b>¶
恐稽首頓首再拜以聞¶
　　
** 謝土安宅章(安宅齋用)¶
(臣)矢心領教勵志度人自揆踈庸夙叨涵育敢瀝粟絲之悃仰¶
酬山岳之恩(臣)謹據齋意(臣)切惟齋主某人繼述謀家辛勤問¶
舍經營版築莫奠室廬填塞掘移慮傷禁忌况星𨇠之臨照與¶
神煞之循環練日練時或因冒觸定方定位恐致災衰期寍靜¶
於土司盍皈依於帝闕仰希福慶預殄屯危謹爲拜章一通上¶
聞三天伏望皇極流祥蒼旻委監特降玉清道炁靈寶妙光灌¶
注齋主某人所造屋宅之中內外輝華邇遐洞煥導迎萬福辟¶
斥千妖鎮守真靈各安隅界觸犯神煞咸回善心卜世卜年永¶
#<md:CK-KZ_JY281_01p003a>¶
<pb:YP-C_JY281_26zhangji-05-0003a>¶
臻玄貺(臣)謹爲上請謝土君制土君解土君安土君安定君安¶
宅君五方保護君解功破耗君各五人官將各一百二十人主¶
解謝造宅已來前後動土觸犯禁忌太歲太陰大將軍一百二¶
十位官符毒火吊客喪門上下神煞悉令和釋其有方隅神祇¶
因掘鑿權遷避者請告諭宜復本位陽方君安上君右都候君¶
安石安土君各一人官將各一百二十人考官吏兵主收攝土¶
公之鬼毋敢侵犯鄉邑大夫神君守宅大神守宅三將軍吏兵¶
三十萬人主驅遣五方土炁故炁遏絶邪精毋令侵犯五岳將¶
軍六甲神將五方安宅大將軍護宅大將軍保宅大將軍鎮宅¶
大將軍各一十一人鎮安宅舍驅斥邪精九橫三災千殃萬厄¶
#<md:CK-KZ_JY281_01p003b>¶
<pb:YP-C_JY281_26zhangji-05-0003b>¶
悉皆消蕩毋損居人庶使齋主某人自今以往百事康安宅舍¶
光鮮門庭清謐盜賊虛耗遠離他方水火官災毋撓近部鬼邪¶
絶滅疾病消除瘴疫不興謀生稱遂詩書有耀富貴無涯眷屬¶
利安以爲效信¶
　　
** 遣疫癘保病章¶
(臣)濫膺選舉冒綴班聯蹇淺自慚希夷未悟扣宸閽而屢請靦¶
靈府以知非亶冀隆慈曲垂涵貸(臣)謹據齋意(臣)切念齋主某¶
人塵寰涉迹身世謀生五慾七情寧無翳累百非衆慝易積愆¶
尤致寒暑燥濕之憑凌乘身命運限之屯滯忽沾疫炁遂履危¶
機自非帝造之垂矜曷俾餘生之有慶謹爲拜章一通上聞三¶
#<md:CK-KZ_JY281_01p004a>¶
<pb:YP-C_JY281_26zhangji-05-0004a>¶
天伏望盛德涵容玄恩矜恤特降玉清道炁靈寶妙光灌注某¶
人身家之中俾正炁輝明妖氛遠離消災解厄保命延生(臣)謹¶
爲上請北闕九夷君北黑天機君運炁解厄君地官督炁君各¶
五人官將各一百二十人北城化吏五人天市大夫一人五瘟¶
部炁兵四十萬人拒天大兵千萬人主收制疫毒斷除瘟炁東¶
方九夷君八十一官君斷青瘟青毒之炁南方八蠻君六十四¶
官君斷赤瘟赤毒之炁西方六戎君三十六官君斷白瘟白毒¶
之炁北方五狄君二十五官君斷黑瘟黑毒之炁中央三秦君¶
一十二官君斷黃瘟黃毒之炁大胡老君家中守宅三將軍左¶
右三部將軍赤陽兵士運炁解厄君五瘟都炁君吏兵各三十¶
#<md:CK-KZ_JY281_01p004b>¶
<pb:YP-C_JY281_26zhangji-05-0004b>¶
萬人與里社井邑君主同心收除斬制疫鬼中宮遊邏大將軍¶
科車武騎大將軍鋒火虎賁大將軍監天敢健大將軍邀遮大¶
將軍鋒火大將軍驍騎大將軍斬斷虎賁大將軍羅網龍虎大¶
將軍討捕飛行大將軍吞天絶地大將軍各一人吏兵七十萬¶
人主收斷五瘟積類無侵鄰里搖天動地兵十萬人討天君胡¶
越騎君陰陽神決吏收炁食炁吏收神食神吏收鬼食鬼吏收¶
毒食毒吏各一人執赤越大胡君千二百人三五元命功曹使¶
者魁罡擊剌將軍各一十五人金剛八煞兵士各九十六人主¶
収捕瘟鬼掃蕩疫炁免相侵染貽禍鄕閭卽俾某毒炁消除病¶
源康復天醫扶體靈藥資身家門尊卑均臻景貺¶
#<md:CK-KZ_JY281_01p005a>¶
<pb:YP-C_JY281_26zhangji-05-0005a>¶
　　
** 收邪斷怪解厄保命章¶
(臣)蹄涔卑賤茅徑昏愚夙沐洪恩濫司玄教誓度人而激切庶¶
贊化以承宣凡有皈投敢忘關告(臣)謹據齋意(臣)切念齋主(某)¶
人運逢屯否身際妖邪致寢食之倉皇覺精神之顛倒致生疾¶
患藥餌罔功恐涉𡨚愆況綿莫釋歷時既久怪證愈深自非請¶
命於虛玄曷克流恩於圓輻謹爲拜章一通上聞三天伏望廣¶
運慈悲曲加拯援特降玉清道炁靈寶妙光灌注齋主某人身¶
家之中俾內外洞明門庭輝煥靈光所燭邪祟遠離疾病安痊¶
壽齡延永(臣)謹爲上請斷邪天靈官功曹攝神衛身吏斷邪使¶
者護身將軍檢邪直符斬邪剌姦吏攝神使者主驅逐精魅收¶
#<md:CK-KZ_JY281_01p005b>¶
<pb:YP-C_JY281_26zhangji-05-0005b>¶
捕兇邪好生保命大將軍續命大將軍驅邪大將軍斬邪大將¶
軍度厄大將軍各一人官將各一百二十人主解除災厄卻去¶
精邪安平守石君一人官將一百二十人无上監炁君一人兵¶
士七十萬人天罡大兵五丁君一百萬人无上天生君五人兵¶
士一百二十人蓋天大將軍兵士七十萬人高麾大鼓五湖將¶
軍反甲逆鱗兵四十萬人收鬼食鬼吏收炁食炁吏收神食神¶
吏主收捕諸惡君擾害生民無上中宫五曹校尉兵五十萬人¶
清玄公君一人官將一百二十人主捕制鬼賊陸梁犯人歲甲¶
君太甲君朱陰君各一人官將各一百二十人五天侯將軍兵¶
士十萬人主擒戮精魅勦蕩無留陽明君一人官將一百二十¶
#<md:CK-KZ_JY281_01p006a>¶
<pb:YP-C_JY281_26zhangji-05-0006a>¶
人與所在真官諸部吏兵社稷土地山林孟長同心協力和合¶
家中守宅諸神併力追捉無令隱漏攝赴天獄依律蕩除又爲¶
上請左右陰陽太醫吏救治病源太和真一好生君解禳惡曜¶
庶使齋主某人形體安和邪精殄滅疾病痊愈藥食調平眷序¶
康寧門庭清肅起居隨意謀爲稱心永保利貞以爲效信¶
　　
** 保病解厄章(資福齋用)¶
(臣)學業愚蒙性資荒陋幸緣宿慶僭陟真階誓殫濟度之勤庸¶
報生成之德(臣)謹據齋意(臣)切惟齋主某人命運災衰形神凋¶
瘁三業十惡夙累行藏六曜五星偶凌次舍忽染疾疢寢食靡¶
寧藥餌罔勳日時浸久夙宵驚戰控告無門非賴帡幪曷臻平¶
#<md:CK-KZ_JY281_01p006b>¶
<pb:YP-C_JY281_26zhangji-05-0006b>¶
復謹爲拜章一通上聞三天伏望隆慈誕施惠澤特降玉清道¶
炁靈寶妙光灌注齋主某人身家之中俾災炁消除靈光照耀¶
目今病患早遂平安(臣)謹爲上請陽秩君一人司命吏一百二¶
十人各主重病未痊速令康愈須臾君赤天食炁君各一人官¶
將各一百二十人主久病困衰卽得痊療收神上明君一人官¶
將各一百二十人主明暢精神斷除惡夢赤星君三天慰愈君¶
各一人官將各一百二十人主制絶家親乘時搆釁解考君度¶
命君益算君誅殃君遊邏大將軍地燒大將軍各一人官將各¶
一百二十人主收錄邪精辟除故炁火龍君山周君東明大夫¶
君各五人官將各一百二十人主制醫藥黃衣節命玉女月玄¶
#<md:CK-KZ_JY281_01p007a>¶
<pb:YP-C_JY281_26zhangji-05-0007a>¶
玉女各千二百人主持神方太仙明堂玉女千二百人主按方¶
治病中宫大醫吏十二人主擇方合藥天醫官醫太醫五官治¶
病醫吏各一十二人主入臟腑經絡關節行神存炁天曹上平¶
太醫吏一十二人治病功曹一十五人主上詣鳳凰太清宫中¶
取五色神藥和合官君治療病患木官持藥金官持鍼水官主¶
湯火官主灸土官和德各奏奇勳東青生炁君南赤生炁君西¶
白生炁君北黑生炁君中黃生炁君各領吏兵除邪收病南昌¶
朱陽君黃老君天魂君地魄君各一人起生玉女玉曆素女各¶
千二百人主扶卻災危度脫年命卽俾齋主某人炁體康健災¶
衰消散精邪遠避殃訟和平病患蠲除命身牢固服藥有效動¶
#<md:CK-KZ_JY281_01p007b>¶
<pb:YP-C_JY281_26zhangji-05-0007b>¶
止無魔命運亨嘉以爲效信¶
　　
** 傳法授道祈恩謝過章(傳度用)¶
(臣)誤奉宸恩濫承師派期提後進庸紹前脩僭陳悃愊之私仰¶
謝涵濡之澤(臣)謹據齋意(臣)切惟女青玉律選舉至難太極金¶
科保任尤重儻傳授有乖於踐履則師資俱冒於憲章今(弟子)¶
(某)人潔己求真願參上法靜言障累越有數端或神炁難保於¶
脩齡或骨相不符於道品或九玄七祖冢訟未消四負三生兇¶
仇猶結或宿劫今世譴考尚縈或故作誤爲愆尤莫釋匪賴甄¶
陶之賜曷諧願望之隆謹爲拜章一通上聞三天伏望曲施玄¶
𨤲俯矜丹悃特降玉清道炁靈寶妙光灌注弟子某人五宫六¶
#<md:CK-KZ_JY281_01p008a>¶
<pb:YP-C_JY281_26zhangji-05-0008a>¶
府之中俾正炁輝華道心開發靈光羅絡妄累消鎔仍乞勅命¶
宣告三界十方應干玄局特爲蠲消考訟解釋愆尤紀字玄編¶
定名青簡(臣)謹爲上請无上九天帝君三十二天帝君五老帝¶
君日宫月府五星四曜南辰北極列宿星君三省五師三官九¶
府天曹主執四司真靈福地洞天五岳四瀆地水職司三界神¶
祇俱赴玄壇證明傳度又爲上請靈寶六部仙官三界所向玄¶
曹赫奕仙曹玄壇侍經護道降真召靈合屬仙吏九天司命府¶
青玄黃籙院玉清神霄玉府上清童初府玄靈璇璣府北魁玄¶
範府靈寶如意萬司九天溥度院(隨所傳俱開寫)將軍神吏玉童玉女¶
合該傳授將吏官君疾速分景化形隨逐香火伺候交撥輔佐¶
#<md:CK-KZ_JY281_01p008b>¶
<pb:YP-C_JY281_26zhangji-05-0008b>¶
宣行庶弟子(某)人證誓萬靈告盟衆聖勤修精進學道參真存¶
念行持濟生度往身膺仙職心契玄宗智慧洞明慈悲利益魔¶
試寖絶靈貺日臻譽望興隆邇遐皈向功圓道備舉形仙飛永¶
暢真風益光宗緒誓終浩劫歸戴玄元䝉如所陳允昭聖造¶
　　
** 謝罪祈雨章(雷霆齋合用)¶
(臣)愚䝉無取踈謬何庸夙依覆育之恩勉飭精修之志承符領¶
教宣德濟人凡有皈投理宜關告(臣)謹據齋意(臣)切惟春耕秋¶
歛稼穡之常久旱亢陽炁運之變儻時雨未敷於播種則嘉禾¶
曷望於豐登況溝澮之如焚極閭閻之愁嘆何以卒歲坐見饑¶
荒諒萬兆之積過浩繁而司土之神明譴責匪繇帝力莫籲民¶
#<md:CK-KZ_JY281_01p009a>¶
<pb:YP-C_JY281_26zhangji-05-0009a>¶
哀謹爲拜章一通上聞三天伏望道德曲成慈悲善應特降敕¶
命告下十方三界一切真司原赦下民隱顯之愆垂軫歲事阻¶
飢之苦亟沛甘澤爲長禾苗更乞告宣主宰雷霆之司掌執風¶
雨之吏湫澗澤洞威聖龍神城隍山川祀典社貌應干攸屬各¶
體慈仁嘯命風伯雨師指麾雷公電母普注膏雨甦解焦枯(臣)¶
謹爲上請天翁正氣君河上真人九海九江九河北玄君各一¶
人官將一百二十人主水炁泉源興雲致雨海中玉女千二百¶
人河伯吕公子三十六人主興起水脈立降風雨四洲九谷君¶
靈臺漢明君九州玄冥君九江北玄君九侯君各一人官將各¶
一百二十人湖中玉女千二百人主召攝河伯使者青水帝君¶
#<md:CK-KZ_JY281_01p009b>¶
<pb:YP-C_JY281_26zhangji-05-0009b>¶
九江水帝十二溪女水部鬼神河平掾吏合符行雨應時下降¶
於疆邑之內驅雷役電興風布雲先霢霂於江河次霶𩃱於郊¶
野卽俾甘霖應候好雨知時槁禾回青平疇變綠苗秀而實歳¶
稔且穰騰樂事於坰原播歡聲於齔耋願拜成終之造允垂資¶
始之恩更冀百穀用成九垓咸遂遺蝗遁影妖魃潛蹤飽食暖¶
衣極三農而快樂仰事俯育歷百歳以光華蒙如所陳允昭宸¶
貺¶
　　
** 祈嗣章(祈嗣用)¶
(臣)草芥微生塵泥賤品濫承正化得奉真宗無半功之可書有¶
千愆之堪錄曲蒙覆育亶藉汪涵敢九拜以歸誠僭一言而瀆¶
#<md:CK-KZ_JY281_01p010a>¶
<pb:YP-C_JY281_26zhangji-05-0010a>¶
聽(臣)謹據齋意(臣)切惟父子有親人倫之本夫婦有別天屬之¶
常儻身命有犯於孤辰與運限或罹於寡宿或相囚戰或犯刑¶
衝致嗣續之未諧使宗祊之莫托逡巡暮景翕忽衰齡自非請¶
命於玄穹曷克承恩於黃混謹爲拜章一通上聞三天伏望大¶
德好生至仁無外特降勅旨告下玄曹應身命中夙生今世所¶
有戰衝盡與解釋仍乞賜降玉清道炁靈寶妙光灌注某人妻¶
某氏身心之中卽令起處安和胞胎凝結疾病不作榮衛常勝¶
十月周圓誕生男嗣願心圓滿福慶駢臻(臣)謹爲上請司命君¶
司錄君南斗降生度化君東斗度星通炁君西斗度魂結胎君¶
北斗通魂通血實骨君中斗度魂成人音聲君主成就胞胎結¶
#<md:CK-KZ_JY281_01p010b>¶
<pb:YP-C_JY281_26zhangji-05-0010b>¶
聚魂魄注生夫人注生天女通脈運骨天女回星度胎天女各¶
五人從官各一十二人主和合陰陽結胎成形度胎夫人五人¶
上詣五方五斗闕下請以五方真炁覆育己身榮衛調和凝結¶
胎孕五行君素白玄明君文曆君各一人官將各一百二十人¶
主降炁結胎除邪護正解除夫妻刑害成就陽男中神太和真¶
君陰陽生炁君三元丹田赤白君各五人官將各一百二十人¶
主血炁流通黃白相褁多引陽炁牢結男胎陽神决吏男神玉¶
女各二人甲子神人君吏主扶助真胎凝結陽炁若已孕女回¶
轉爲男卽俾(某人)妻(某氏)懷胎含孕起居不傷全陽成男飲食¶
無忌月數滿足必產陽男日吉時良速得分娩母子周圓以爲¶
#<md:CK-KZ_JY281_01p011a>¶
<pb:YP-C_JY281_26zhangji-05-0011a>¶
效信¶
　　
** 文昌祈祿章(祈祿用)¶
(臣)睢盱無取骯髒何庸濫叨雨露之恩愳積雷霆之譴尚祈洪¶
造俯賜慈觀(臣)謹據齋意(臣)職惟領教理難抑違依按真科次¶
第修奉(臣)切惟登崇俊良拔擢材彥一則關於運限二則系於¶
修爲儻祖宗之積累未陳與今昔之過愆尤厚既乖踐履難就¶
功名自非帝造之維持曷副民情之願望謹爲拜章一通上聞¶
三天伏望大慈曲垂惠澤特降敕命行下三界合屬玄曹爲(某)¶
人禳謝星躔和平運氣赦除障累紀錄善功增注勳名光榮宗¶
祖(臣)謹爲上請夫子君一人官將一百二十人東井清明君決¶
#<md:CK-KZ_JY281_01p011b>¶
<pb:YP-C_JY281_26zhangji-05-0011b>¶
了吏一合來下以温潤清和英靈善爽之炁下布某人五藏四¶
肢身體骨節之間安定神靈衛護真炁驅三尸滅九蟲背死向¶
生卻禍來福心志開通超拔林能五經九炁君一人官將一百¶
二十人主智慧圓明與衆有異天王玉女千二百人衣青衣主¶
部領萬官賜以印綬運爲舉動能通神明玉曆素女千二百人¶
衣赤衣主紀姓名於玉曆注壽算於丹書若某人入仕之初或¶
願主倉庫或願職金帛或願典場務或願領兵卒或願司學校¶
者則陰陽有神靈主之乞爲關告所在靈應神祇正直土地默¶
賜隲相使之爵祿隨心德行備足若大選之後圖謀願望升品¶
進階者則上有星辰主之乞爲宣告紫微太微二垣公卿將相¶
#<md:CK-KZ_JY281_01p012a>¶
<pb:YP-C_JY281_26zhangji-05-0012a>¶
大理尚書文昌三台南斗北斗東璧奎宿羽林壘壁師門將軍¶
應主宰人間官職諸星並爲垂象宣精舒光絢彩卽俾橫飛直¶
上於省臺部監徼塞邊陲有九遷之榮華膺十賚之富貴公忠¶
許國清白傳家祿夀兼全以爲效信¶
　　
** 延生解厄延夀章(祈壽用)¶
(臣)夙藉慶基生逢昌運佩鸞圖而領教承鳳牒以學真亶賴帡¶
幪若爲報稱輒瀆千鈞之聽庸陳一得之愚仰冀高明俯垂監¶
察(臣)謹據齋意(臣)切惟人情欲夀大德好生儻運限有犯於威¶
躔致身命或臨於屯否易逢厄疾曷保年齡今某人藉祖宗積¶
累之功膺門戸付託之任欲祈眉壽或衍遐齡庸安樂於期頤¶
#<md:CK-KZ_JY281_01p012b>¶
<pb:YP-C_JY281_26zhangji-05-0012b>¶
勿馳驅於障難子孫昌熾富貴利宜自非玄造之慈觀焉得黃¶
垓之佚老謹爲拜章一通上聞三天伏望廣運深仁廓施惠澤¶
特降敕命行下三界十方合屬玄曹爲某人辟斥凶星斷除戾¶
炁冤愆頓釋身心雙隆八節四時纖災無惹常居吉慶永處福¶
齡百歳周圓一身康泰(臣)謹爲上請天曹解厄去禍君益算延¶
夀君五方生炁君六甲將軍主消災度厄益命除邪太和真一¶
好生君萬福君解刑度厄君益夀延命君請命好生君保命生¶
炁君收刑卻煞君斬絶刑煞增益夀命萬福君運炁君解厄君¶
南上君司命君司錄君太白明星君拘魂拘魄君財庫君祿庫¶
君定名玉厯君各五人官將各一百二十人主落除死籍注上¶
#<md:CK-KZ_JY281_01p013a>¶
<pb:YP-C_JY281_26zhangji-05-0013a>¶
生名收𦍙君斷𦍙君破𦍙君各一人官將各一百二十人主解¶
除𦍙厄拔贖壽命東斗主算君西斗紀名君北斗落死君南斗¶
上生君中斗大魁君各一人官將一百二十人主度脫五行災¶
厄增紀夀算六十甲子從官吏兵主張解年窮算盡之厄消除¶
命衰運敗之災五方五帝君從官吏兵各乘本方真炁執符持¶
節上詣三十三天星宿玉厯之宫檢尋命籍增注年齡延命大¶
將軍兵士千二百人主解消災厄增益年命明堂君南昌君朱¶
陵君黃老君天魂地魄君各一人拔命君十二人鼎倉玉女五¶
人五緯玉女起生玉女玉曆玉女各一千二百人主度脫年命¶
增壽延生諸部官君和合保護解除二十四厄增延壽算卽俾¶
#<md:CK-KZ_JY281_01p013b>¶
<pb:YP-C_JY281_26zhangji-05-0013b>¶
(某)人命運亨通災危驅遁福祿興萃壽算延長無難無災多祥¶
多慶雲仍衮衮門戸輝輝以爲效信¶
　　
** 謝罪祈晴章(祈晴用)¶
(臣)稟資疎散賦性庸愚印武班聯强顏奏對每捫心而省過期¶
弘道以憲天庶證勳勞上裨化育(臣)謹據齋意(臣)切惟務農種¶
穀亶藉天時秋歛春耕惟資地利所願五風而十雨庶令百穀¶
以三登況兹郊野之田勢處陂塘之側纔致霪潦澎湃莫支乃¶
經旬罹積雨之傷致稻苗多乘流而槁歳事足慮生民荐飢若¶
非開霽以斷流何以有年而多稼全資聖造特賜慈觀謹爲拜¶
章一通上聞三天伏望帝德好生民情堪憫特降敕命關告匝¶
#<md:CK-KZ_JY281_01p014a>¶
<pb:YP-C_JY281_26zhangji-05-0014a>¶
境里社一切玄司散兹雨陰卽成晴淑庶得三農勤動百穀豐¶
成田疇無渰浸之憂黎庶免飢饉之苦優游卒歳允藉天恩(臣)¶
謹爲上請天翁正炁君一人官將一百二十人兵士七十萬人¶
九海北玄君一人官將一百二十人河上玉女千二百人主收¶
雲止雨致風興霽水泉官屬八海九江掾吏主決開壅脈疏導¶
百川卽俾四境狂霖登時開霽陰雲解駁紅日陸離田野歡心¶
畊耘樂意坐看刈穫白粲登場實叨覆護之恩加拜生成之賜¶
更祈敕旨行下四海四瀆溪源潭洞應干龍神洎玄虛主掌今¶
年今季風雷雨部一切神祇咸令知委並與停風息浪收雨散¶
雲濃陰開明日光照野禾稻豐稔稼穡盈成樂歳無憂以爲效¶
#<md:CK-KZ_JY281_01p014b>¶
<pb:YP-C_JY281_26zhangji-05-0014b>¶
信¶
　　
** 禳火災章(禳災道場用)¶
(臣)草茅賤質樗櫟散材謬處班聯濫司濟度敢罄小心之禱庸¶
祈大造之仁(臣)謹據齋意(臣)切惟仰事俯育端藉室廬接棟連¶
甍乃堪衣食實生成之厚利宜上帝之矜憐倐於前朝忽傳星¶
變謂來墮於屋角勢有似於火殃由中驚惶罔知攸措私料近¶
至信宿遠則旬時恐有燎原之憂或致焚如之慘綿連井落延¶
亘鄕閭若非請命於上蒼曷克流恩於下界謹爲拜章一通上¶
聞三天伏望廣運隆慈廓施妙化特降敕命關告匝境里域一¶
切真司爲某人驅除火災卽移他境無生殃咎流虐黎元(臣)謹¶
#<md:CK-KZ_JY281_01p015a>¶
<pb:YP-C_JY281_26zhangji-05-0015a>¶
爲上請九海北玄君天翁正炁君兵星神君游都君明星君誅¶
殃君天昌君各一人官將各一百二十人河上玉女千二百人¶
蓋天大將軍黃衣兵吏各十萬人无上天君兵士七十萬人主¶
動畢星升陰炁驅六丁六甲消滅火殃之鬼驅逐火精之怪與¶
北方黑帝羽子之精壬癸正炁太陰水德防制火災卽令斷絶¶
仍關風伯雨師下雨滅火當境神祇斥遣火怪速令遠離庶得¶
流熒遷徙里社安寧眷序不移屋宅如故以昭宸貺¶
　　
** 謝罪遣蝗保田章(禳蝗道場用)¶
(臣)塵泥賤品草莽微生值昌運之興行際真詮之曉覺學真領¶
教弘道度人誓補過以立功庸承流而宣化(臣)謹據齋意(臣)切¶
#<md:CK-KZ_JY281_01p015b>¶
<pb:YP-C_JY281_26zhangji-05-0015b>¶
惟春耕秋歛覬爾有年地癘天災將成凶歳既蟲蝗之誕發實¶
妖戾之肆興林木盡童田禾俱食非箋心而哀籲爲請命以祈¶
禳曷保稻粱終無損蠧謹爲拜章一通上聞三天伏望廣運慈¶
悲曲加鑒采特降敕命關吿匝境一切神司辟斥妖蝗斷除戾¶
炁乘狂風而徙他境因暴雨而移別鄕悉化餘蟲無令遺種庶¶
得田禾秀發成熟可期(臣)謹爲上請四野君五野君九野君里¶
域山川社稷君藴元君白蠶五穀君大田五斗君六富君各二¶
人官將各百二十人地畜君天甲君五千王君各一十二人官¶
將各一百二十人主田疇豐稔五穀登成辟斥螟蝗驅除鼠雀¶
稻苗秀好蟲蜮遯逃與社稷山川城隍神君遞相保護卽俾田¶
#<md:CK-KZ_JY281_01p016a>¶
<pb:YP-C_JY281_26zhangji-05-0016a>¶
禾秀實蟲蝗去離轉之外疆以爲效信¶
　
** 諸章官式(祈禳通用)¶
　　
*** 保蠶¶
謹爲上請暴食君供食君千澤君各一人官將各一百二十人¶
仙官玄男玄女神男神女素男素女玉男玉女蠶室仙吏絲綿¶
仙吏二十四人養育蠶桑保護絲繭辟斥鼠耗萬倍稱收¶
　　
*** 保胎¶
謹爲上請安胎君護胎君扶衰度厄君萬福解厄君護胎聖母¶
天醫玉女護胎成生吏保胎成生聖母各二人主保護胎孕無¶
有疾傷十月周圓產蓐快利天醫太產吏治通乳母天門中君¶
#<md:CK-KZ_JY281_01p016b>¶
<pb:YP-C_JY281_26zhangji-05-0016b>¶
天醫助生君催生童子各二人官將各一百二十人主調理陰¶
陽和安胎藏產蓐無阻得就陽男九天好生君監生大神衞房¶
聖母主錄勒籍真君傳胎應夢童子三元保胎大神六十甲子¶
從官符吏主保胎護命定魄安魂臨產之時毋有厄難¶
　　
*** 保男¶
謹爲上請陽仙護魂君陰仙護魄君天靈陽生君主通於營衛¶
乳食平安太皇萬福君解患君各五人官將各一百二十人主¶
錄護生氣辟斥邪精¶
　　
*** 逐盜¶
謹爲上請五陽君斥災君營星君各一人天位君暴勝君東西¶
#<md:CK-KZ_JY281_01p017a>¶
<pb:YP-C_JY281_26zhangji-05-0017a>¶
太白君各五人官將各一百二十人搖天動地君九炁太兵五¶
十萬人赤衣日男白衣月女各千二百人絳衣日月大兵承天¶
大將軍兵士各十萬人追逐寇盜驅斥賊徒遠離門庭惠安閭¶
里¶
　　
*** 保六畜¶
謹爲上請六畜王相君天陽君天儀君天休君黑水期君各一¶
人官將各一百二十人主孳養六畜榮盛不傷斷逐疫瘟斥除¶
邪炁歳星太元君一人官將一百二十人周天兵士十萬人主¶
治祠廟傷鬼擅殺六畜¶
　　
*** 絶墓訟¶
#<md:CK-KZ_JY281_01p017b>¶
<pb:YP-C_JY281_26zhangji-05-0017b>¶
謹爲上請九地君大元君都侯君文童君地甲君九玄察氣君¶
卿大夫各一人官將各一百二十人收塜訟鬼安穩生人五行¶
君一人大墓君小墓君各五人官將各一百二十人主解除祖¶
先譴責利安塜墓風水斥絶故炁斷伏殃訟太玄君都侯君誅¶
殃君太白中陳明星君各五人官將各一百二十人主收斷塜¶
訟家鬼解散和釋¶
　　
*** 斷口舌¶
謹爲上請五經君一人清靈六鍾太皇君五人官將各一百二¶
十人主制斷口舌斥絶變鬬無上清玄君兵士十萬人南鍾六¶
星君五人南鍾太真君一人官將一百二十人太陰君吏十二¶
#<md:CK-KZ_JY281_01p018a>¶
<pb:YP-C_JY281_26zhangji-05-0018a>¶
人主收捕口舌禁斥誣罵左惠右善君一人官將一百二十人¶
仙花玉女千二百人主斷除口舌解消耗殃五方大領神吏主¶
鎻惡人口舌令不言語從今絶滅¶
　　
*** 除官訟¶
謹為上請冠帶君青禽君四顧君八門君北一官左童君各一¶
人官將各一百二十人收刑領連吏一百二十人八甲周趙女¶
三千七百人主縣官公事悉令消絶察惡君一人官將一百二¶
十人主收斥毀謗息弭衆言五方五帝大夫君吏五十人斬斧¶
陽父君破市大將軍破獄大將軍脫繫大將軍解患大將軍散¶
事大將軍鎮訟大將軍七部大夫官將吏兵主迴化官事悉令¶
#<md:CK-KZ_JY281_01p018b>¶
<pb:YP-C_JY281_26zhangji-05-0018b>¶
消除¶
　　
*** 飜呪詛¶
謹爲上請飜倒君一人官將一百二十人主飜解呪詛和釋𡨚¶
憎青龍白虎大將軍年月日時四煞天煞地煞三十六煞官將¶
各一百二十人主收攝呪詛和同仇讎若東方木地年月日時¶
就木神呪詛者請金炁神解而除之若南方火地年月日時就¶
火神呪詛者請水炁神解而除之若西方金地年月日時就金¶
神呪詛者請火炁神解而除之若北方水地年月日時就水神¶
呪詛者請土炁神解而除之若中央土地年月日時就土神呪¶
詛者請木炁神解而除之天罡五行君赤帝兵士百萬人建天¶
#<md:CK-KZ_JY281_01p019a>¶
<pb:YP-C_JY281_26zhangji-05-0019a>¶
司馬千二百人主收捕廟貌之鬼南昌君東關君各一人官將¶
各一百二十人主收捕林社呪詛之鬼旺相君一人官將一百¶
二十人主收捕師巫竈前呪詛之鬼八卦君兵士十萬人還功¶
君破邪君各一人官將各一百二十人主收捕造作形像呪詛¶
之鬼五方大額君各一人兵士各一百二十人主收捕口舌呌¶
喚呪詛之鬼邪神淫祠盟誓魘倒貪饕陷害侵損生人諸部官¶
君速令消滅若惡人謀議呪詛者請無極天生兵馬十萬人主¶
收逆理陷害禱祠之鬼攝送酆獄歸身自受遷拔亡爽卽得超¶
昇¶
　　
*** 除顛邪¶
#<md:CK-KZ_JY281_01p019b>¶
<pb:YP-C_JY281_26zhangji-05-0019b>¶
謹爲上請无上中宮五營校尉兵五十萬人清玄公君一人官¶
將一百二十人无上天士君五人官將一百二十人无上九江¶
茂盛君兵士百萬人主收捕陸梁精邪狂歌呌喚興妖之鬼太¶
古華蓋君二十四人天樂君五人述炁君地精君破逆君天地¶
水炁君天玄開閉君各一人考毒君五人官將各一百二十人¶
地孔君青衣兵士十萬人主呌呼狂易失志顛邪天宮健吏十¶
二人兵士一百二十人赤車將軍十二人吏兵士十萬人天貴¶
君敢健吏天五侯將軍兵士十萬人太甲君朱陰君門都君右¶
玄都君陽明君各一人官將各一百二十人主收捕精邪誅滅¶
鬼賊與所在真官社稷山林孟長家中守宅衆神一合誅戮種¶
#<md:CK-KZ_JY281_01p020a>¶
<pb:YP-C_JY281_26zhangji-05-0020a>¶
類無遺¶
　　
*** 防刼盜¶
謹爲上請萬維君東西面太白天戰君各一人官將各一百二¶
十人九天乾元君搖天動地君九炁兵五十萬衆天大兵十萬¶
人主盜賊劫掠收捕無餘五方大額君各十萬人主圖謀抄掠¶
神歸陰東九夷君南八蠻君西六戎君北五狄君中三秦君各¶
十二人主守護井間辟斥劫盜¶
　　
*** 利宅舍却虛耗¶
謹爲上請安炁君太玄君赤白沙君元炁君天玄君各一人官¶
將各一百二十人主收攝橫禍利安宅庭斥散凶殃擒束蠱怪¶
#<md:CK-KZ_JY281_01p020b>¶
<pb:YP-C_JY281_26zhangji-05-0020b>¶
天昌君黃衣兵士太白君各十萬人天罡官將一百二十人主¶
收捕殃煞解逐災害青龍君一人官將一百二十人五福天官¶
地祗十二官將與守宅三將軍三十萬主驅遣虛耗利宜畜養¶
天德廣大吏五人主驅除羣凶收絶邪鬼¶
　　
*** 保遠行¶
謹爲上請萬里君北馬君各一人官將各一百二十人明堂玉¶
女千二百人主遠行利涉謀望稱懷盜賊不逢災殃遠離¶
　　
*** 保移徙¶
謹爲上請郡邑大神君仙官將息君去穢君各一人官將各一¶
百二十人主宅舍移徙不傷禁忌人口安泰財畜和平¶
#<md:CK-KZ_JY281_01p021a>¶
<pb:YP-C_JY281_26zhangji-05-0021a>¶
　　
*** 解𡨚愆¶
謹爲上請解罪君解過君解刑君解謫君各一人官將各一百¶
二十人主解釋𡨚愆調除考謫¶
　　
*** 祈雪¶
謹爲上請靈臺漢明君九州玄明君各一人官將各一百二十¶
人主攝河伯呂公子三十六人與水帝十二溪女水部神祇興¶
雲下雪九江北玄君四洲九谷君四洲九海君浮雲使者各一¶
人官將各一百二十人一合來下關風伯雨師社令正神起風¶
積雪¶
　右諸項章請官式在人分合以滿齋主期望之心又須知行¶
#<md:CK-KZ_JY281_01p021b>¶
<pb:YP-C_JY281_26zhangji-05-0021b>¶
　下所屬玄曹假如祈雨則須乞敕旨下扶桑水府暘谷神王¶
　蓬萊都水使者水官司命四海九江三元水府四瀆五湖十¶
　二溪真泉源潭洞今年歳分行雨龍神風伯雨師雷公電母¶
　九州社令管界神祗協力同心起風雲雷電下雨應時¶
¶
¶
¶
¶
¶
¶
#<md:CK-KZ_JY281_01p022a>¶
<pb:YP-C_JY281_26zhangji-05-0022a>¶
#+PROPERTY: JUAN 002
* 太上濟度章赦卷中¶
　　
** 破酆都開業道章(開度黃籙用)¶
具位(臣)某誠惶誠恐稽首頓首再拜上言(臣)樗櫟散材蓬茅賤¶
質幸緣宿慶濫綴真班功無絲粟之圓過有淵陵之積曲䝉涵¶
貸未賜誅夷誓勉操修庸期報稱既承投懇敢不關聞(臣)謹據¶
入意(臣)切惟三官九署北都羅酆六洞十宫冥關幽夜水火考¶
對生死拘維茹苦終天千齡展轉雖衆生之妄業自受而上玄¶
之仁澤堪矜非賴赦原曷臻超邁謹爲拜章一通上聞三天伏¶
望慈悲曲垂矜憫特降玉清道炁靈寶妙光煥朗十方開明九¶
壘卽俾亡故某人曁九玄七祖億劫種親六道四生諸類幽爽¶
#<md:CK-KZ_JY281_01p022b>¶
<pb:YP-C_JY281_26zhangji-05-0022b>¶
灌沐妙炁頓悟良心宿劫𡨚愆應時解散(臣)謹爲上請十方飛¶
天使者十方救苦玉童玉女上詣三天金闕玉陛下請降元始¶
符命救苦真符告下十方三界無極神鄕天地水官陰陽罪錄¶
三官九府百二十曹北都羅酆內外官洞阿鼻無間大小鐵圍¶
十二河源泉曲之府九幽五嶽罪考主司五苦三塗諸大地獄¶
五道都府執法冥曹乘此符光輝明照耀鐵城摧毀苦考蠲停¶
枷索脫除繫囚消廢爐炭銅柱化作騫林鑊湯冰池悉成蓮沼¶
灰河炮炭俱變清涼劍㦸刀山盡爲寶樹蠲炎炎烈火之獄爍¶
重重金剛之山執對停平𡨚仇和釋惡根落滅罪籍捐除赦宥¶
亡過某人溥及幽冥無鞅滯爽囚徒苦趣悉遂逍遙滯魄沉魂¶
#<md:CK-KZ_JY281_01p023a>¶
<pb:YP-C_JY281_26zhangji-05-0023a>¶
各獲解脫更希睿旨勅下青宮開紫陽玉匱之函出應化慈尊¶
之號十方流演萬品皈依廣開法門飛度累戸庶使善緣霶霈¶
靈貺羅敷均沐生成以爲效信恩惟太上分別求哀(臣)愚謹因¶
二官直使正一功曹左右官使者陰陽神訣吏科車赤符吏剛¶
風騎置吏驛馬上章吏飛龍騎吏進章鳳凰騎上章雲龍騎言¶
章風發騎御章神龍騎奏章飛龍飛虎騎各二人出操(臣)爲齋¶
主某拜上破酆都開業道章文上詣三天曹伏願天恩告報(臣)¶
誠惶誠恐稽首頓首再拜¶
　以聞¶
　　　空三行¶
#<md:CK-KZ_JY281_01p023b>¶
<pb:YP-C_JY281_26zhangji-05-0023b>¶
　　　　　　(臣)姓某屬州某縣某鄉某里某宫觀某靖焚修¶
　　　空三行¶
太上無形無名虛無自然至真大道無上玄尊金闕七寶玉陛¶
下¶
　　　空三行¶
　　　　　　　　　太歳某年　月　日　　某　處拜上¶
　右凡書章用黃紙朱書紙高一尺一寸六分行闊一寸二分¶
　幅宜單幅幅宜單行每行定排十七字前一幅掯兩行空第¶
　三行方寫章銜疊書下寫(臣某)誠惶誠恐稽首頓首再拜此¶
　一行不掯字看長短到何處住第四行寫上言字低於職銜¶
#<md:CK-KZ_JY281_01p024a>¶
<pb:YP-C_JY281_26zhangji-05-0024a>¶
　一寸此行方掯十七字數也自上言以下至後每行掯字如¶
　法行上留半存行下不通走螘人姓名作一字寫不得抽破¶
　如鬼字如凶字如死字如賊字諸不佳字不得在行上頭如¶
　仙字人字生字諸佳字不得在行下頭寫至以爲效信卽揍¶
　云恩惟太上分別求哀(臣)愚謹因二官直使正一功曹左右¶
　官使者陰陽神訣史科車赤符吏剛風騎置吏驛馬上章吏¶
　飛龍騎吏進章鳳凰騎上章雲龍騎言章風發騎御章神龍¶
　騎奏章飛龍飛虎騎各二人出操(臣)爲齋主某人拜上某章¶
　上詣三天曹伏願天恩吿報(臣)誠惶誠恐稽首頓首再拜以¶
　聞以聞二字低前行一字與再拜相去空三行疊書(臣)姓某¶
#<md:CK-KZ_JY281_01p024b>¶
<pb:YP-C_JY281_26zhangji-05-0024b>¶
　屬州某縣某鄕某里某宫觀某靖焚修須自半行寫至下其¶
　下與紙下頭相平又空三行疊寫大道銜太上無形無名虛¶
　無自然至真大道無上玄尊金闕七寶玉陛下只掯書四寸¶
　八分又空三行自半行寫太歳某年某月某日於某處拜上¶
　其下與紙下頭相平太歳以後皆空紙矣書章不隔日填大¶
　道銜不隔時故留某時及陛下一點及以聞字內耳字一直¶
　筆未填至校章時方填也章可漏上寫大道衛具法位銜(臣)¶
　姓某章奏謹封方函上寫謹謹上詣三天門下具法師銜位¶
　(臣)姓某謹重封入章在函內章函長一尺二寸闊一寸八分¶
　以青緊線三度纏之其十字結處及兩頭並貼紙印封之又¶
#<md:CK-KZ_JY281_01p025a>¶
<pb:YP-C_JY281_26zhangji-05-0025a>¶
　入青紙方函寫如前方函式前後以袱包之此封章法也¶
　　
** 素車白馬章¶
(臣)賦性迂踈稟姿愚拙職忝司於濟度誠敢怠於關聞亶冀高¶
明曲原狂斐(臣)謹據入意(臣)職惟領教理難抑違謹涓今月某¶
日為始就某處肅建玄壇依按真科次第修奉(臣)切惟九幽六¶
洞三官北酆冥路幽關職司考對匪藉蒼穹之宣告曷令部衛¶
於形魂謹爲拜章一通上聞三天伏望慈悲曲垂矜憫特降玉¶
清道炁靈寶妙光照耀陰鄕煥明夜府卽俾亡故某人洎九玄¶
七祖億劫種親六道四生諸類幽爽免淪苦趣各脫拘維來詣¶
玄壇證品升度(臣)謹為上請素車白馬大將軍一十二人官將¶
#<md:CK-KZ_JY281_01p025b>¶
<pb:YP-C_JY281_26zhangji-05-0025b>¶
一百二十人九龍符命使者一十二人官將一百二十人太玄¶
玉女一十二人官將一百二十人太玄直符一十二人官將一¶
百二十人上詣三天金闕玉陛下請降太上赦赦生天寶籙吿¶
下十方三界無極神鄉北都羅酆泉曲之府三官九署百二十¶
曹水火陰陽內外宫洞三十六獄無間阿鼻大小鐵圍炎池冰¶
沼四瀆五岳十二河源五帝考官六宮掾吏巨天力士執罰神¶
兵司殺司功司錄司命主考主罪主獄主非四明賓公天門庭¶
長十宫六洞五帝大魔溟泠大神五道都府幽臺冥掾長夜鬼¶
官無量陰曹咸令知委遵承今來建壇之所頒行符命侍衛送¶
迎疾令上件亡魂衆苦蕩除出離地獄永辭幽夜睹見光明黑¶
#<md:CK-KZ_JY281_01p026a>¶
<pb:YP-C_JY281_26zhangji-05-0026a>¶
簿燒焚業根披散參朝玄座受煉更生以爲效信¶
　　
** 開通道路章¶
(臣)惟蠢濁性稟顓蒙冒領玄階亶繇洪造敢竭再三之凟庸抒¶
萬一之忱(臣)謹據意忱(臣)職惟領教理難抑違謹涓今月某日¶
爲始就某處肅建玄壇依按真科次第修奉(臣)切慮魂魄爽識¶
來往經由道路關津或生拘障非賴上玄之誥命曷令阡陌之¶
開通謹爲拜章一通上聞三天伏望慈悲曲垂矜憫特降玉清¶
道氣靈寶妙光開闢幽途光明無極卽俾亡故某人洎九玄七¶
祖億劫種親六道四生諸類幽爽徑離所部來覲齋壇釋罪通¶
幽朝真受煉(臣)謹爲上請太玄直符太乙使者五帝直符十天¶
#<md:CK-KZ_JY281_01p026b>¶
<pb:YP-C_JY281_26zhangji-05-0026b>¶
傳言騎吏玄都金龍茭龍驛吏玉龍飛龍驛吏各一十二人官¶
將各一百二十人上詣三天金闕玉陛下請降東華青宫九龍¶
符命紫陽寶節五方生炁十天寶符洞朗幽陰開明長夜告下¶
天牢地獄水府陰曹冥局土司泉曲六道北酆九壘三官九幽¶
五嶽十宫九州社令洞天福地考校曹僚蒿里丈人丘丞墓伯¶
河侯河掾土下官君嵗德尊神山林孟長泉源溪澗冥路幽關¶
血食神司城隍里域社廟土地一切主曹咸稟天符遵依告戒¶
除𡨚拔罪啟路開扄釋放上件亡魂整肅形儀經歷次第來詣¶
壇席聽法參真傳授戒符領沾功德幽夜不經於險阻冥關克¶
遂於逍遙召攝無拘以符效信¶
#<md:CK-KZ_JY281_01p027a>¶
<pb:YP-C_JY281_26zhangji-05-0027a>¶
　　
** 攝召亡魂章¶
(臣)倥侗無識愚鈍自將冒闡明科奉揚妙化爰瀆聖威之峻荐¶
陳愚悃之微亶藉慈悲俯垂采覽(臣)謹據(入意臣)職惟領教理¶
難抑違謹涓某月某日爲始就某處肅建玄壇依按真科次第¶
修奉(臣)切慮冥途寥廓幽路淒迷匪憑召攝之威曷顯神虎之¶
政謹遵太乙神虎祕法宣告太乙玄冥玉札神虎符命鐵迹臺¶
光寶章建立神虎攝召壇刻時定令追攝亡故某人洎九玄七¶
祖億劫種親六道四生諸類幽爽顯接陽眷昭現神機謹爲拜¶
上章文上聞三天伏望慈悲曲垂矜憫特降玉清道炁靈寶妙¶
光洞朗幽關無有窒礙玉札符命照耀輝華冥吏幽曹丕承敬¶
#<md:CK-KZ_JY281_01p027b>¶
<pb:YP-C_JY281_26zhangji-05-0027b>¶
聽(臣)謹為上請北魁玄範神虎內真雄左大力統制百節三魂¶
符吏衆機玉曹玄伯雌右武鸞提魂攝魄倒生玄司飛符玉札¶
主吏上部追魂使者中部追魂使者下部追魂使者追家先七¶
祖三魂上元玉女追傷亡癩癲癎蠱痢瘴瘧亡魂中元玉女追¶
無主癆瘵風癱亡魂下元玉女追瘟疫雷嗔亡魂玉符玉女追¶
驚弔刀刑自縊落水投火胎產厭穢亡魂龜真素握玉女追毒¶
藥厭魅呪詛刀兵劫掠王法禽獸所害亡魂九靈幽臺玉女追¶
見禁罪魂正一延生六甲隱天靈符玉女疾速來降承符宣德¶
攝魄召魂又爲上請丹天左衛大將軍五方啟道童子十方道¶
主者六道功曹三界追魂使者天洞天真清清泠泠尋魂攝魄¶
#<md:CK-KZ_JY281_01p028a>¶
<pb:YP-C_JY281_26zhangji-05-0028a>¶
對魂聚魂諸大將軍一合來下爲(臣)攝召上件亡魂聚神復炁¶
克返陽居升幡現形通靈入夢上彰道化下慰哀情受煉膺符¶
聞經聽法削罪書於北鬱紀真籍於南丹時刻升遷以爲效信¶
　　
** 沐浴醫治章¶
(臣)塵泥漏品螻蟻微生冒膺宣德之班敢怠度人之典威顏有¶
赫采聽是期(臣)謹據入意(臣)職惟領教理難抑違謹涓某月某¶
日為始就某處肅建玄壇依按真科次第修奉(臣)切慮上件亡¶
魂幽關閉鬱陰垢纏罹欲期容體之澄清必賴神泉之蕩滌謹¶
爲拜章一通上聞三天伏望慈悲俯垂矜憫特降玉清道炁靈¶
寶妙光浹灌蘭池輝華沐浴卽俾亡故某洎九玄七祖億劫種¶
#<md:CK-KZ_JY281_01p028b>¶
<pb:YP-C_JY281_26zhangji-05-0028b>¶
親六道四生諸類幽爽蠲消氛翳潔湛形神六府洞明一塵不¶
染(臣)謹爲上請東井玉女華池夫人浣濯玉女沐浴君吏日月¶
童子各一人五方解穢君將吏各一百二十人一合下降神化¶
東井黃華之池西田流汨之沼汲取石景王肥黃華神水五方¶
正炁日月芝英甘露金津雲腴玉醴沐浴所度亡魂灌煉罪塵¶
滌除障垢淨結節胞胎之穢清𡨚債煩惱之氛又爲上請東方¶
青靈始老哺飴以九炁之青津南方丹靈真老哺飴以三炁之¶
丹華西方皓靈黃老哺飴以七炁之素漿北方五靈玄老哺飴¶
以五炁之玄滋中央黃靈玄老哺飴以一炁之黃英定魄安魂¶
自生五臟又為上請金剛百煉玉液千和太白流光元皇散精¶
#<md:CK-KZ_JY281_01p029a>¶
<pb:YP-C_JY281_26zhangji-05-0029a>¶
解除鬱煩去蕩滓穢身心清淨智慧洞明又爲上請天醫神吏¶
尚藥靈官三五功曹天醫博士砭石小吏敷藥靈童密運九轉¶
芝英五色神藥布散經絡藏府之中救療生前榮衛之病卽使¶
上件亡魂宿患清平沈痾痊愈精神復舊肢體潔清受化更生¶
以爲效信¶
　　
** 溥度幽魂章¶
(臣)忝列真階莫裨玄化矢心領教勵志度人荐干咫尺之威庸¶
露億千之悃(臣)謹據齋意(臣)職惟領教理難抑違謹涓今月某¶
日為始就某處肅建玄壇次第修奉(臣)切見冥關幽路滯魄窮¶
魂或水火飄焚或兵戈謀害或木石損磕或梃刃刑傷或久抱¶
#<md:CK-KZ_JY281_01p029b>¶
<pb:YP-C_JY281_26zhangji-05-0029b>¶
飢寒或曾遭鴆毒或寇盜殺戮或蛇虎吞殘或王法凌遲或震¶
雷嗔擊或覆車墜馬或自縊投河或他境流亡或從軍傾斃或¶
鬼神拘繫或𡨚對勾連或瘖跛聾盲或瘴瘟癱疰或胎產殞命¶
或疾病夭傷或宿抱怨嗟或常懷憂忿或玄恩未度或常赦不¶
原孤滯千名沈淪萬姓山林寄影郊野潛形流浪無歸實堪憐¶
恤惟黃籙昭天漏泉之澤正陰關求哀望度之機(臣)雖稟承玉¶
符冒頒大赦尚慮功德未遍幽冥謹遵無量度人之道取今月¶
某日夜修設玄都大獻玉山淨供攝召九州十界六道四生諸¶
類傷亡無邊爽識享食受煉脫苦生仙自非大道之慈憐曷俾¶
衆魂之解脫謹爲拜章一通上聞三天伏望慈悲特垂矜憫頒¶
#<md:CK-KZ_JY281_01p030a>¶
<pb:YP-C_JY281_26zhangji-05-0030a>¶
降玉清道炁靈寶妙光遍滿十方輝明九野上極無上下極無¶
下接引萬類均赴法筵滌罪解𡨚煉形受化(臣)謹爲上請玉清¶
溟涬大梵靈官青玄黃籙救苦靈官功曹玉童玉女各三十二¶
人仙吏一百人上詣三天金闕玉陛下請降元皇慈悲吉祥甘¶
露賫持天慈赦宥寶幡一合下降卽爲呪洒甘露溥化斛筵周¶
徧虛空無窮無盡哺飴衆爽充足豐盈隨感來歆悉皆飽滿仰¶
承元始符命金籙白簡救苦真符長生靈符太上生天寶籙東¶
華青宫九龍符命寶光羅絡拔度幽沈不分六道四生咸受黃¶
籙冶煉卽使未度者度未生者生未升者升未化者化合符膺¶
劵返陰還陽超凌人天以爲效信¶
#<md:CK-KZ_JY281_01p030b>¶
<pb:YP-C_JY281_26zhangji-05-0030b>¶
　　
** 九煉生仙升度亡魂章¶
(臣)道未通玄德難入妙屢為人而造請每拊已以凌兢仰藉汪¶
涵俯加原貸(臣)謹據齋意(臣)職惟領教理難抑違謹涓今月某¶
日爲始就(某)處肅建玄壇次第修奉(臣)切慮上件亡魂陰暗久¶
淪陽光易隔匪藉黃華之冶煉曷令碧落之登真謹取某日夜¶
遵依靈寶大法無量度人開廓五文奉行九煉先爲拜章一通¶
上聞三天伏望慈悲曲垂矜憫特降玉清道炁靈寶妙光灌注¶
玄壇輝明洞耀卽俾上件亡魂身沐靈光心滌陰穢水火煉質¶
表裏周圓謹爲上請南宮度人不死尊神南極長生大君度世¶
司馬大神好生韓君丈人真君南上司命司錄延壽益算度厄¶
#<md:CK-KZ_JY281_01p031a>¶
<pb:YP-C_JY281_26zhangji-05-0031a>¶
尊神迴骸起死無量度人真君度魂上生南宫真君奉爲亡故¶
某人注算金文定名玉簡又爲上請太乙救苦仙吏金闕化身¶
仙吏朱陵度命仙吏逍遙快樂仙吏寶華圓滿仙吏煉度玉司¶
靈寶仙官玉童玉女將軍使者功曹主吏上詣三天金闕玉陛¶
下請降元始符命金籙白簡長生靈符內音玉字赤書真文上¶
生黃籙寶誥下臨壇席奉爲亡故某人破酆都之穢濁蕩泉壤¶
之幽陰削落業根焚燒罪籍飛度五戸斬滅三尸建立法橋迴¶
旋雲界啟黃華之寶井立流火之神庭陶冶陽靈蕩除陰翳上¶
登朱府下入開光復返萬神重生九炁披登天之法服駕蓮花¶
之寶輿徑詣天門朝禮金闕逍遙自在與道合真永無輪轉之¶
#<md:CK-KZ_JY281_01p031b>¶
<pb:YP-C_JY281_26zhangji-05-0031b>¶
憂常履熙明之運¶
　　
** 酆都赦罪章(明真齋用)¶
(臣)生居濁世運際昌期佩籙參玄傳經悟道誓度人而領教庶¶
補過以立功凡有皈投敢忘關告(臣)謹據齋意(臣)切惟三官九¶
署百二十曹六洞十宫三十六獄鐵圍無間泉曲河源五苦三¶
途九幽五岳典司憲令考對愆尤愚俗衆生罔明正理造𡨚積¶
業抱惡逞非致使名隸北酆魂歸幽夜拘閉陰獄囚繫終天痛¶
苦備嬰莫由解脫匪賴玄虛之曲赦曷令罪報之蠲除謹爲拜¶
章一通上聞三天伏望大德好生至仁無外特降玉清道炁靈¶
寶妙光朗映十方煥明三界冥關幽路照耀輝華地累罪魂應¶
#<md:CK-KZ_JY281_01p032a>¶
<pb:YP-C_JY281_26zhangji-05-0032a>¶
時清淨卽俾上件亡魂出離夜壑覩見晨陽開發善心自識宿¶
緣命悔過進善脫苦超生(臣)謹爲上請降真召靈符吏降真召靈¶
童子各一人特為亡故某人恭請大極真符告下東極天中長¶
樂宫內大慈仁者尋聲赴感太乙救苦天尊希降威神慧光普¶
照十方世界重陰極壘北都寒池一一獄中悉成陽境鐵城摧¶
毀枷鎻脫除赦宥亡故某人萬罪蕩除𡨚仇和釋不經地獄覩¶
見光明仰賴天尊上聖召十方飛天神王救苦真人救苦童子¶
青玄玉女遍下幽獄降慈悲之法雨洒甘露之寶漿卽得冰雪¶
生春炎煙息熖刀化玉樹劍變騫林寒冰溟泠頓除凜冽鑊湯¶
銅柱悉獲清涼獄卒牛頭倶生善念銅蛇鐵狗永斷惡緣曹局¶
#<md:CK-KZ_JY281_01p032b>¶
<pb:YP-C_JY281_26zhangji-05-0032b>¶
除考對之名司案焚業報之字以至驅雷役電漣汲溟波負石¶
擔沙天圓轉匝穿地引水運風掃山謫役囚徒均承妙化斷地¶
逮役度上南宫蒙如懇切之祈允拜提擕之造¶
　　
** 沐浴煉度章¶
(臣)塵埃賤質草莽微生誤沐甄陶俾登階品亶藉圓成之造敢¶
忘報稱之私誓拯沈淪庶敦勳行(臣)謹據齋意(臣)職惟領教理¶
難抑違謹涓今月某日爲始就某處肅建玄壇依按真科次第¶
修奉(臣)切惟積夜重泉冥鄉幽路陰氛縈結業垢交罹衆生魂¶
墮寒庭神歸夜壑陰霾混翳晦濁蒙維雖已頒告符章曲行攝¶
召慮淪幽域莫遂參朝自非沐浴於神泉曷俾形魂之蕩滌謹¶
#<md:CK-KZ_JY281_01p033a>¶
<pb:YP-C_JY281_26zhangji-05-0033a>¶
爲拜章一通上聞三天伏望大德好生至仁無外特降玉清道¶
炁靈寶妙光洞映蘭池神化玄液卽俾亡故某人澡身浴德蕩¶
垢清塵洗表裏之昏蒙除形神之熱惱朝真聽法度命升玄(臣)¶
謹爲上請五方五靈童子各五人解穢君吏各一百二十人浣¶
濯夫人黃華玉女各一人應時下降取黃華神水煉尸素漿甘¶
露金津雲腴玉醴灌注蘭湯之中沐浴亡故某人湔滌塵勞消¶
除罪障五臟六腑悉得清明九竅四肢俱成澄潔又爲上請主¶
水主火大將軍石景水母流精玉女九光童子火鈴靈童青玄¶
煉魂應干真衆取南昌朱陵流火之庭東井黃華流汨之沼真¶
水真火一合來下專爲亡故某人煉洗穢氛陶澄累垢莊嚴受¶
#<md:CK-KZ_JY281_01p033b>¶
<pb:YP-C_JY281_26zhangji-05-0033b>¶
度克應升仙永證無爲不經輪轉¶
　　
** 升度亡靈章¶
(臣)陋質何庸短材無取師恩赫奕幸覩希微帝力輝華若爲報¶
效期廣揚於濟度克昭贊於生成(臣)謹據齋意(臣)職惟領教理¶
難抑違謹涓今月某日爲始就某處肅建玄壇依按真科次第¶
修奉(臣)切惟上件亡魂久淪陰地獲覩陽光自非度命以反生¶
曷俾超凌而自在謹爲拜章一通上聞三天伏望大道好生至¶
仁無外特降玉清道炁靈寶妙光朗耀玄虛煥明壇墠卽俾上¶
件亡魂沐靈光而快樂乘煉度以逍遙(臣)謹爲上請南昌上宫¶
司命君司錄君延壽君益算君度厄君度人不死君南極長生¶
#<md:CK-KZ_JY281_01p034a>¶
<pb:YP-C_JY281_26zhangji-05-0034a>¶
君度世司馬君好生丈人君迴骸起死無量度人君升度亡故¶
某人先入黃華寶井次入流火神庭濯質蕩形除陰煉穢挹九¶
天之真炁灌五帝之靈芒氣象周圓形神完復飇車碧落羽駕¶
太清升入天門佩符合劵永無輪轉常獲逍遙受化更生以爲¶
效信¶
　　
** 遷拔亡靈章(遷拔道場用)¶
(臣)福基夙挺昌運欣逢佩籙進階傳經受道深慚蹇淺莫悟希¶
夷過有貫盈功無縷積尚沐生成之澤俾司濟度之科益勉操¶
修庸期報稱敬奉詞悃所合奏聞(臣)謹據齋意(臣)職惟領教理¶
難抑違謹涓今月某日為始就某處肅建玄壇依按真科次第¶
#<md:CK-KZ_JY281_01p034b>¶
<pb:YP-C_JY281_26zhangji-05-0034b>¶
修奉(臣)切惟三官九署六洞十宫泉曲河源北酆東岱考校善¶
惡毫髮無差濁世衆生罔知修飾六根三業五慾七情流浪顛¶
冥馳騁不息致使魂歸幽府神返幽關𡨚仇繫縈曹局推對悠¶
悠長夜深可矜憐自非上聖推惻隱之仁曷俾下愚免沈淪之¶
苦謹爲拜章一通上聞三天伏望道德曲成慈悲丕冒特降玉¶
清道炁靈寶妙光照耀鬱單煥明澤壘卽使亡故某人覩此靈¶
輝自識宿命捨惡趨善脫苦上生(臣)謹爲上請太上十二陽門¶
開光童子一十二人天道功曹一人九天雲路正一功曹九人¶
南昌上宫扶接引送神童玉女各一百二十人手執太上遷神¶
符命開導靈幡接引所薦亡魂䝉陽光之下燭指雲路以上升¶
#<md:CK-KZ_JY281_01p035a>¶
<pb:YP-C_JY281_26zhangji-05-0035a>¶
逍遙太空永無淪墜¶
　　
** 蕩滌血湖章(血湖道場用)¶
(臣)塵泥賤類草莽微生誤玷班聯濫司濟度莫報生成之德誓¶
宣化育之仁凡有皈依敢忘關告(臣)謹據齋意(臣)切念亡故某¶
人三生四負多積𡨚愆六慾七情易招釁咎命罹產厄神墮幽¶
關北酆東岱之曹紀錄姓字硤石血湖之獄考對形魂抱痛終¶
天無由解脫爰念禀生之本始孰非祖炁之分靈妄業自招實¶
堪矜憫帝恩無外諒賜哀憐謹爲拜章一通上聞三天伏望垂¶
惠重泉曲加省覽特降玉清道炁靈寶妙光洞映十方照燭長¶
夜變陰暗爲陽明之境化血湖爲清淨之場令諸罪人自識宿¶
#<md:CK-KZ_JY281_01p035b>¶
<pb:YP-C_JY281_26zhangji-05-0035b>¶
命捨惡趨善脫苦超生(臣)謹爲上請三炁流光符吏蕩滌血湖¶
符吏各一人官將各二十四人上詣三天金闕玉陛下請降三¶
炁流光真符玉元蕩滌血湖真符告下北都羅酆大鐵圍山硤¶
石無間血湖地獄卽冀符光朗耀陰壤開明原赦亡故某人洎¶
見禁經產身亡未得出離者並與疾除罪簿落滅惡根解釋𡨚¶
仇開通性識承今符命獲脫冥途來詣玄壇聞經聽法全形復¶
質隨果注生又念淪染血腥形神穢濁來朝三寶難近天光謹¶
爲上請五方五帝解穢君吏各一人玉女使者各二十四人九¶
鳳破穢大將軍滌穢大將軍洗穢大將軍滅穢大將軍各一人¶
官將各二十四人沐浴東井君一人官將二十四人浣濯夫人¶
#<md:CK-KZ_JY281_01p036a>¶
<pb:YP-C_JY281_26zhangji-05-0036a>¶
黃華玉女各一人仙花玉女一百二十人一合來下爲取黃華¶
神水煉尸素漿甘露金津雲腴玉醴灌注蘭湯之內沐浴亡故¶
某人洗除產厭蕩滌穢腥俾令內外光明形神潔淨根塵業垢¶
並與澄清又念亡故某人淪謝之初自膺痛毒榮衛傷瘁未遂¶
安痊謹爲上請天醫神吏尚藥靈官治病功曹太醫博士各一¶
人一合來下密運神聖工巧餌以日精月華玉芝金醴五色神¶
丹救療諸苦庶得陰陽通暢血炁和平經絡還元魂神澄正朝¶
真受度托化人天永無淪墜之憂自在光明之界更願靈光煒¶
燁慧澤周流業海澄波血湖息浪人民品物並受生成舒化日¶
於三塗播仁風於八極¶
#<md:CK-KZ_JY281_01p036b>¶
<pb:YP-C_JY281_26zhangji-05-0036b>¶
　　
** 滅度煉尸生仙章(五煉生尸齋用)¶
(臣)幸藉宿因濫裨妙化誓廣宣於濟度庸上賛於生成過有淵¶
陵功無毫髮尚祈恩霈俯賜包容(臣)伏爲先師某人元命某年¶
月日時生存日佩某經受某籙奉某法補充某職係某靖焚修¶
末學道淺仙品未充莫能背土凌空飛騰霄漢運應滅度以某¶
年月日身經太陰享年幾歳已準三洞仙度品格衣服枕席遍¶
篆靈章衛其尸形又準滅度五煉生尸寶經玉字真文安鎮五¶
方護其神識練吉遷葬寄形土官(未葬更伺練吉寄形土官)尤慮生存之日¶
功德未周恐阻超邁遂卜今月某日謹就某處崇建靈寶滅度¶
五煉生尸妙齋二晝夜期將先師某人扶接引送返形受生遊¶
#<md:CK-KZ_JY281_01p037a>¶
<pb:YP-C_JY281_26zhangji-05-0037a>¶
行太空臣事金闕(臣)義同父子志劇悲惶(孝子云情鍾父子志劇悲惶)恭按¶
真科次第修奉(臣)切惟三官九府百二十曹四極明科三品洞¶
律昭如日月威若雷霆學道參真易招罪戾未經赦宥必墮幽¶
鄉轉眼畏途惟增駭汗今先師某人生逢昌運佩奉玄元未明¶
修真御景之方徒抱濟物利人之志元臘節會禁戒多違經籙¶
法階朝修有缺重以飛章進表每瀆仙真設醮建齋或干神吏¶
致使玄曹畢錄黑簿登書陽過未原陰愆莫逭倐忽厭世遽受¶
沈寥自非大道廣運於慈悲曷俾後學疾躋於沖躡謹爲拜上¶
丹章一通上聞三天伏望上聖垂仁至真矜憫特降玉清道炁¶
靈寶妙光下覆先師某人魂魄尸形削落愆尤解除考訟隨光¶
#<md:CK-KZ_JY281_01p037b>¶
<pb:YP-C_JY281_26zhangji-05-0037b>¶
御炁俓上虛无仍乞告下十方三界一切真司特爲原赦宿生¶
今世三業六情洎學道以來無邊過咎並從寬釋移名紫籍受¶
化更生(臣)謹爲上請靈寶落滅惡道靈官三人官將各一百二¶
十人斷絶地根靈官四人官將各一百二十人飛度累戸靈官¶
五人官將各一百二十人一合下降爲先師某人落滅三惡斬¶
絶地根飛度五戸名列太玄乘景升神上登無極若先師某人¶
魂魄淪墜三塗五苦六天九幽者卽爲度脫高升上境又爲上¶
請玄都金龍驛吏一十二人東華青宫九龍符命使者九天道¶
功曹一人十方飛天使者十人官將各一百二十人上詣三天¶
金闕玉陛下請降元始符命金籙白簡長生靈符東華青宫九¶
#<md:CK-KZ_JY281_01p038a>¶
<pb:YP-C_JY281_26zhangji-05-0038a>¶
龍符命登真度命出離生死真符南昌上宫寶誥告下三官九¶
署五帝四司無鞅陰治若先師緣公私罪犯未得解釋者願乘¶
此仙度功德悉爲赦除若因三曾九祖億劫種親宿對罪緣結¶
釁幽冥者願爲條錄生前建善之功速爲解宥卽冀改易罪籍¶
定名玉簡遷神度品高步天衢又爲上請九天三十二天五老¶
上帝諸天省府北斗南辰日月五星天曹真衆各降真炁接引¶
先師某人蕩滌愆瑕進升道境復還治職炁入玄玄登品成真¶
永無輪轉更願先師某人所屬某岳某山真靈正神符下九土¶
地官各依部界營衛尸形災害消除塜墓寧靜形安神守魄不¶
敢揚持節契符重甦骨肉形與神合遊宴騰凌得爲神仙一如¶
#<md:CK-KZ_JY281_01p038b>¶
<pb:YP-C_JY281_26zhangji-05-0038b>¶
五煉生尸經旨永奉玄恩以爲效信¶
　　
** 升度仙魂章師友命過用¶
(臣)綴武班聯濫司濟度叨恩逾分拊已知元誓弘洞輔之仁密¶
賛生成之德尚祈洪造俯鑒丹忱(臣)謹據齋意(臣)職惟領教理¶
難抑違切念某人幸藉夙緣叨承玄蔭佩籙奉法受經學真易¶
涉塵寰未明竅妙建齋設醮每冒威儀拜表上章實乖俯仰破¶
齋犯戒縱業逞情常失天和多循人慾三元五臘莫謹朝修甲¶
子庚申曾無懺謝過書黑簿名錄玄曹未能坐脫立忘升神御¶
炁運應滅度身經太陰莫測升沈倐經旬朔(孝子云臣)情鍾父¶
子志劇悲惶(弟子云臣)義均師友志劇悲惶自非上聖垂慈高¶
#<md:CK-KZ_JY281_01p039a>¶
<pb:YP-C_JY281_26zhangji-05-0039a>¶
真孚佑俯矜愚昧力賜帡幪何以洗浣前愆導迎新貺庸是不¶
揆狂斐謹爲拜章一通上聞三天伏望大慈曲成至仁無外特¶
降勅命行下十方三界合屬去處將某人浩劫以來稟生之後¶
應有過犯並與赦除卽俾定錄青宫移名朱府形神混合炁象¶
周圓隨我學功校勳遷賞復還治職炁入玄玄克爲聖君金闕¶
之臣大揚聖化緣運不絶身得神仙逍遙上清永無輪轉¶
　　
** 斷絶復連章(度星齋用)¶
(臣)性識迂愚資材短陋綴班聯而領教誓濟度以推仁凡有皈¶
依敢忘關奏(臣)謹據齋意(臣)切見上件亡魂涉生以來造業縱¶
情罔知檢戒厭世之後積愆抱釁自致沈淪流曳三途顛連五¶
#<md:CK-KZ_JY281_01p039b>¶
<pb:YP-C_JY281_26zhangji-05-0039b>¶
苦惟思執滯豈念超凌眷屬姻親俱罹傳染家門大小積致傾¶
亡求替代以莫能遂復連而無已如斯䧟溺實可矜傷自非玄¶
造之拯提曷俾下愚之安泰謹爲拜章一通上聞三天伏望隆¶
慈曲加哀憫特降玉清道炁靈寶妙光照燭重泉釋明夜壘卽¶
俾亡故某人開通正念悔悟宿因醒覺前非自求升邁免致延¶
累永斷復連(臣)謹爲上請石安君都星君誅殃君都平君朔平¶
君天玄君石仙君高都君斷𦍙君回化君十人天醫博士善談¶
大夫各一人官將各一百二十人除殃君天昌君無上高倉君¶
中宫左都候君各一人兵士各一萬人素車白馬君一人吏兵¶
十萬人參星將軍太白兵星熒惑吏鐵面敢健食鬼力士天鄒¶
#<md:CK-KZ_JY281_01p040a>¶
<pb:YP-C_JY281_26zhangji-05-0040a>¶
甲卒吏兵官將一合來下爲齋主某人化諭先亡分解冢訟消¶
除執著斷絶復連又爲上請斷蛀大將軍斷尸大將軍各一人¶
官將兵士十萬人九天補氣將甘露將護命將各一人官將各¶
三十二人一合來下保護未來病苦斷除先亡復連卽令某人¶
形魂利安塜墓寧靜徵呼塜訟自此斷除釋罪登真永超幽暗¶
齋主某人洎內外眷屬合門姻親快樂逍遙竟離傳染精神安¶
泰營衛和平富壽康寧以爲效信¶
　　
** 啟告玄穹章(預修黃籙齋用)¶
(臣)濫承玄貺叨領真班仰荷甄陶俯深銜戴期暢生生之厚澤¶
庸裨化化之深仁控告既勤關聞敢後(臣)謹據齋意(臣)切慮建¶
#<md:CK-KZ_JY281_01p040b>¶
<pb:YP-C_JY281_26zhangji-05-0040b>¶
壇之所劫灰以來陰濁混凝游氛四塞塵霾流伏昏垢飛揚非¶
繇解袚之功曷肅玄真之奉重以故炁紏雜人物紛葩宜解滌¶
除庶令清淨謹爲拜章一通上聞三天伏望大慈曲施玄化特¶
降玉清道炁靈寶妙光上煥雲霄下輝風壘十華八極罔不洞¶
明卽俾所建齋壇灌沐靈光一塵不立內外融潔寶芝自生(臣)¶
謹爲上請五方五帝解穢君各一人官將一百二十人捧持五¶
和香泉真精法水一合下降浣濯靈壇解除厭穢仙花玉女一¶
千二百人九鳳破穢籙中運穢解穢收穢卻穢除穢斷穢洗穢¶
蕩穢諸大將軍各一人官將各一百二十人五方五龍主水使¶
者一合下降蕩滌內外潔齋應辦器用室廬悉獲澄清更無厭¶
#<md:CK-KZ_JY281_01p041a>¶
<pb:YP-C_JY281_26zhangji-05-0041a>¶
滓又爲上請降真召靈符吏降真召靈童子各一人賫持高上¶
玉清仙王降真符命元皇召靈符命宣告三界嘯命十方策役¶
千靈關盟萬聖護持壇律紏正齋功由始及終迄無障撓更希¶
敕旨行下玄壇受事靈寶仙曹省府院司官君將吏從(臣)請降¶
共佐洪釐使齋主某人善果周圓嘉祥密被承恩今日流慶他¶
生散壇言功不負效信¶
　　
** 超凌祖玄解𡨚章¶
(臣)學術荒踈材能淺局每爲人而有請帷拊己以知慚仰藉高¶
明俯垂淵鑒(臣)謹據齋意(臣)職惟領教理難抑違謹涓今月某¶
日爲始就某處崇建玄壇依按真科次第修奉(臣)切惟齋主某¶
#<md:CK-KZ_JY281_01p041b>¶
<pb:YP-C_JY281_26zhangji-05-0041b>¶
人世緣酬酢塵務蒙迷九祖七玄寧無罪累三生四負或結𡨚¶
仇非由解釋以超凌曷俾善功而圓滿謹先於某月某日夜修¶
設玄都大獻玉山淨供攝召上件亡魂普及六道四生諸類幽¶
爽享食受煉膺戒佩符若𡨚若親俱超淨域庶使齋主某人一¶
身清淨萬罪蕩除冡訟不生怨憎何有逍遙自在成就良因謹¶
爲拜章一通上聞三天伏望大慈曲施宏化特降玉清道炁靈¶
寶妙光照耀陰扄開明夜府幽冥萬類均脫化機乘此靈光來¶
親壇墠聞經聽法各遂騰凌(臣)謹爲上請玉清溟涬大梵靈官¶
三十二人仙吏一百人爲齋主某人呪洒甘露溥化斛筵周遍¶
虛空無窮無盡哺飴衆爽各獲豐盈隨感來歆悉皆飽滿又爲¶
#<md:CK-KZ_JY281_01p042a>¶
<pb:YP-C_JY281_26zhangji-05-0042a>¶
上請玉清上解祖考靈官解𡨚釋結靈官各三十二人仙吏各¶
一百人爲齋主某人開釋祖玄疾除罪簿永超愛網獲脫輪迴¶
解釋仇讎齊同慈愛克離𡨚囿竟陟生方俾先亡永無繫戀之¶
憂而齋主克遂熏修之果更爲上請朱陵火府南昌上宮黃籙¶
靈曹執法仙衆各持真水真火煉度衆魂俾出幽關咸生淨域¶
庶幾恩甦品類悉出迷途𡨚愛冥靈齊登道岸敷太上無私之¶
澤賛玄元有造之仁極天際地咸膺至化¶
　　
** 不經地獄章¶
(臣)一介愚蒙千生緣會冒慿涵育荐瀆崇嚴雖揣分以凌兢敢¶
謄詞而關告(臣)謹據齋意(臣)領詞虔切理難抑違謹涓今月某¶
#<md:CK-KZ_JY281_01p042b>¶
<pb:YP-C_JY281_26zhangji-05-0042b>¶
日爲始就某處肅建玄壇依按真科次第修奉(臣)切惟齋主某¶
人託迹塵籠隨緣世網爲人爲已易積愆尤謀身謀家動招罪¶
障恣情於三尸五累逞志於三業六根東岱簡書北酆錄籍百¶
年運盡慮墮幽寥九夜神遷必膺考校兹預投誠於玄極先期¶
曲赦於蒼穹懺往罪而盡消悔前非而不作勿經幽暗常履光¶
明俓上南宫永離北府究觀衷素實可矜憐謹爲拜章一通上¶
聞三天伏望大慈曲施宏化特降敕命宣告三官九府百二十¶
曹六洞十宮羅酆鬱絶河源泉曲五道溟泠五帝考官六宮掾¶
吏巨天力士執罰神兵司殺司功司命司錄城隍社令主罪職¶
寮俾齋主某人積劫以來稟生之後心生口語自作教他輕重¶
#<md:CK-KZ_JY281_01p043a>¶
<pb:YP-C_JY281_26zhangji-05-0043a>¶
罪愆未經原赦因今善果咸與蕩除削過黑編移名青錄將來¶
運應滅度身經太陰所在玄曹普加部衛不罹苦趣疾詣南天¶
受化朱陵逍遙自在輪轉不絶得爲神仙蒙如所陳允昭真貺¶
　　
** 南宫寄籍章¶
(臣)迂踈賤類朴野愚生誤綴班聯濫司濟度既投誠而懇告盍¶
請命以關聞(臣)謹據齋意(臣)職惟領教理難抑違謹涓今月某¶
日爲始就某處肅建玄壇依按真科次第修奉(臣)切惟齋主某¶
人身隨塵域心慕玄關謝過祈恩既殫懇切修齋行道爰整修¶
崇期生前削落於罪愆庶身後轉輪於福祐北都泉曲願滌刑¶
編南昌上宫覬書真籍儻此日寄名而有耀則他生受化以無¶
#<md:CK-KZ_JY281_01p043b>¶
<pb:YP-C_JY281_26zhangji-05-0043b>¶
憂洞察忱恂委堪矜憫謹爲拜章一通上聞三天伏望大慈曲¶
施宏化特降敕命宣告南曹爲消黑鬱之名卽紀朱陵之籍(臣)¶
謹爲上請南宫度人不死尊神南極長生大君度世司馬大神¶
好生韓君丈人真君南上司命司錄延壽益算度厄尊神迴骸¶
起死無量度人真君一合來降特爲齋主某人寄名玄籍削罪¶
酆山運盡百年卽登朱火不經陰地常覩陽天流餘慶於曾玄¶
沛天恩於浩劫更希睿渥遍澤群靈監善惡之敷羅沐齋功之¶
廣大普天率土均衍蕃釐六趣三途俱承純嘏慈雲誕布湛露¶
密濡動桓飛潛生生自在幽冥品類化化無方陶太和之靈風¶
鼓時雍之至治¶
#<md:CK-KZ_JY281_01p044a>¶
<pb:YP-C_JY281_26zhangji-05-0044a>¶
　　
** 衆真監度章¶
(臣)夙承玄運生際昌時慚無及物之功期暢度人之澤荐敷萬¶
一敢殫再三尚冀高明俯垂采聽(臣)謹據齋意(臣)職惟領教理¶
難抑違謹涓今月某日爲始就某處肅建玄壇依按真科次第¶
修奉(臣)切慮齋主某人業機累性世網謀生五慾七情寧無過¶
咎六因十習易積愆尤雖汨沒於今時恐紛紜於身後懺罪北¶
府寄籍南宮諒荷玄恩俯垂洪澤自非生身而受度永斷惡緣¶
曷令膺戒以佩符常趨善地庸罄忱恂之請仰干穹昊之仁謹¶
爲拜章一通上聞三天伏望大慈曲施宏化特降敕命宣告十¶
方三界合屬玄曹俾齋主某人肅建壇場羅敷盟信徼迎萬聖¶
#<md:CK-KZ_JY281_01p044b>¶
<pb:YP-C_JY281_26zhangji-05-0044b>¶
降召千真遵金籙度命之文受九戒二簡之妙他年滅度不墮¶
迷途俓上朱宮更生受化謹爲上請無上九天帝君三十二天¶
帝君五靈五老帝君日月五星真君南辰北斗二十八宿三官¶
帝君南昌上宮度人真衆天曹地府五岳四瀆無鞅真宰俯降¶
玄壇監真證度奉爲齋主某解釋𡨚仇超度宗祖飛滅途苦斷¶
落業根割削陰名移注真籍降金液而煉質灌靈芽以生津九¶
炁周流八景合備消五行之魔試度萬劫之凶災白簡上生赤¶
書保運欣慶受度既無拘於天門逍遙登真自永離於地戸百¶
年運盡直詣南丹受書超凌永登妙果培今生之慶址植他世¶
之昌基與道合真以爲效信¶
#<md:CK-KZ_JY281_01p045a>¶
<pb:YP-C_JY281_26zhangji-05-0045a>¶
#+PROPERTY: JUAN 003
* 太上濟度章赦卷下¶
　　
** 玉清大赦(開度黃籙用)¶
泰玄都省　牒酆都九幽主者億萬冥曹¶
敕門下天地之大德曰生仁涵三極日月之容光必照恩浹九¶
幽睠庶類之流形均一元之稟氣六塵六識陽源易汨於化機¶
萬死萬生陰域遂蒙於業網冥冥罪性慘慘窮魂雖黔黎之妄¶
垢自貽而玄元之真慈曲憫今據法師銜奏爲齋意伏候敕旨¶
事牒三天門下勅陳詞激切頒旨允俞依金籙白簡之文敷玉¶
匱明真之典普令夜壑咸樂春臺可大赦三界應赦恩到日九¶
幽罪人除十惡五逆不忠不孝誹謗大道毀壞經教者不赦外¶
#<md:CK-KZ_JY281_01p045b>¶
<pb:YP-C_JY281_26zhangji-05-0045b>¶
其餘雜犯以下已發覺未發覺已結證未結證已受苦未受苦¶
已受報未受報不論輕重常赦所不原者咸赦除之¶
　應冥吏陰曹有功高德重者與陞仙職以次進補陽官¶
　應山川神祇係祀典不係祀典有功德及生民者並與遷官¶
　推賞務令允當¶
　應一切天仙道一切神明道一切人倫道一切地獄道一切¶
　餓鬼道一切畜生道若胎生卵生濕生化生並與解除宿對¶
原釋前愆永離輪迴上生福境¶
　應三途五苦謫役囚徒地水二司見禁罪爽並與原釋罪犯¶
削落簡書出離冥途受 生陽界¶
#<md:CK-KZ_JY281_01p046a>¶
<pb:YP-C_JY281_26zhangji-05-0046a>¶
　應玄壇所度亡過某人及某氏九玄七祖歷劫種親宜與和¶
　釋𡨚仇削除罪累證品超度受化更生¶
　應在世水火飄焚兵戈謀害寇盜殺戮蛇虎吞殘王法凌遲¶
　震雷嗔擊木石搕損挺刃刑傷久抱飢寒曾遭鴆蠱覆車墜¶
　馬自縊投河他境流亡從軍傾斃鬼神拘繫𡨚對勾連疾患¶
　喪生胎產殞命盲聾跛啞癱瘓拳攣久滯幽鄕未得解脫並¶
　與蠲消宿債洗滌新愆超離苦輪往生善道¶
　應三生七世結爲𡨚仇執對不釋並與齊同慈愛和釋牽纏¶
　各遂超生永消宿憾¶
　應鐵圍無間硤石血湖囚繫產魂並與蕩除業垢和釋憎仇¶
#<md:CK-KZ_JY281_01p046b>¶
<pb:YP-C_JY281_26zhangji-05-0046b>¶
　澄正形神獲生樂界¶
　應冥關幽路一切孤魂滯魄若有主若無主若凶終若善終¶
　士農工商文武醫卜男女老少民俗衣冠中國外夷九州四¶
　海沈淪既久超離無因並與洗除罪犯解散𡨚仇隨願往生¶
　逍遙自在¶
　應赦書該載不盡事件所在長吏條錄奏聞¶
於戲除罪簿滅惡根庸廣昭天漏泉之澤離鬼官出地戸允符¶
登真度命之恩嘉與含生同歸至化赦書到日主者施行牒奉¶
上帝敕請翻錄行下疾速遍牒所屬遵依帝敕各宜祗奉風火¶
無停故牒¶
#<md:CK-KZ_JY281_01p047a>¶
<pb:YP-C_JY281_26zhangji-05-0047a>¶
　年 月 日牒¶
　具法位              姓某承誥奉行¶
列    八     相      位¶
　右玉清大赦常時不用惟黃籙壇用之以大紙札之數幅大¶
　書前敕門下及三天門下敕二敕字不可趂筆寫須控了待¶
　法師錄赦副具奏三天門下及三省飛神上朝金闕激切奏¶
　告候得旨回歸然後法師用朱筆親填其敕門下用此敕字¶
　外用大可漏正面書謹法師銜姓某押承誥奉行封背面書¶
　泰玄都省牒九幽酆都主者億萬冥曹並大書與救苦簡同¶
　發¶
#<md:CK-KZ_JY281_01p047b>¶
<pb:YP-C_JY281_26zhangji-05-0047b>¶
　　青玄寶赦(青玄黃籙用)¶
青玄黃籙左府　牒九幽主者億萬冥曹¶
敕門下職覆職載天地之常運無窮時慘時舒陰陽之化機不¶
息瞻羅酆之鬼域號鬱絶之神鄕蠢蠢下愚每稟惡緣而報對¶
巍巍上聖常矜善以提携崇九華雨露之恩息六洞雷霆之考¶
盍宣德澤普軫慈悲俾離幽暗之都均入光明之界今據法師¶
銜奏爲齋意伏候敕旨事牒奉青玄上帝敕宜頒鳳詔併煥龍¶
符開九地以逍遙拯群靈而快樂可曲赦三界應赦恩到日九¶
幽罪人除在世十惡五逆不忠不孝誹謗大道毀壞經教者不¶
赦其餘雜犯以下已發覺未發覺已結證未結證已受苦未受¶
#<md:CK-KZ_JY281_01p048a>¶
<pb:YP-C_JY281_26zhangji-05-0048a>¶
苦已受報未受報不論輕重咸赦除之¶
　應山林社稷神祇聰明正直功德及民者所在長吏條錄奏¶
　聞言功遷賞¶
　諸北酆東岱地水職司見禁囚考對一切罪魂宜與疾除罪¶
　簿焚毀𡨚書離苦登真超生陽界¶
　諸三途五苦謫役囚徒八難幽關徧繫積爽宜與原釋過犯¶
　解蕩𡨚仇托化人天隨品受度¶
　諸玄壇所度亡過某人及某氏九玄七祖億劫種親宜與削¶
　除愆過解釋𡨚仇各遂升遷受生樂境¶
　諸冥關幽路滯魄窮魂執迷沈淪未得解脫宜與開導正性¶
#<md:CK-KZ_JY281_01p048b>¶
<pb:YP-C_JY281_26zhangji-05-0048b>¶
　啟發善心各俾托生毋自執著¶
　諸傷亡死非正命䧟沒幽途實可哀憫宜與罷散仇讎消除¶
　罪累身心清靜早得托生¶
　諸在世微有片善長夜顛冥歳月既深未曾超度宜與考校¶
　料簡條錄關陳上名青宫準備任使¶
　諸血湖獄禁繫產魂宜與斷絶𡨚愆解釋執對潔清形質隨¶
　品受生¶
　諸九州十道中國外夷凶終令終有主無主男女老少士農¶
　工商無鞅數衆久在冥關宜與和合𡨚親蠲消罪累普受開¶
　度時刻升遷¶
#<md:CK-KZ_JY281_01p049a>¶
<pb:YP-C_JY281_26zhangji-05-0049a>¶
　諸赦書該載不盡事件所在長吏條陳以聞¶
於戲無拘留逼合之憂品類咸超於北府有侍衛送迎之喜形¶
魂徑上於南宫嘉與混輿同歸陶冶赦書到日主者施行牒奉¶
青玄上帝敕請翻錄行下所屬遵依帝敕疾速奉行風火無停¶
故牒¶
　年　月　日¶
　具法位　　　　　　　　　　　　　　姓某承誥奉行¶
知青玄黃籙左府事¶
判青玄黃籙左府事¶
　右青玄寶赦青玄救苦妙齋用之書寫格式如前得旨填敕¶
#<md:CK-KZ_JY281_01p049b>¶
<pb:YP-C_JY281_26zhangji-05-0049b>¶
　亦如之只用此敕字可漏前正面如前後背面大書青玄黃¶
　籙左府牒九幽主宰億萬冥曹與九龍符同發¶
　　玉皇上帝徽號寶赦九天齋用¶
泰玄都省　牒九幽主宰億萬冥曹¶
敕門下天施地生仰乾坤之大造陽闔陰闢符晝夜之常經故¶
黑單司考對於推研而紫極沛慈仁於覃宥興言六趣莫慘九¶
幽積夜迷烟鎖業機於夜壑重泉昏霧閉𡨚網於泉扄豈無悔¶
過之心孰導求生之性靜惟沈滯實可矜憐今據法師銜奏爲¶
齋意伏候敕旨事牒奉上帝敕所陳詞旨備切忱恂恭惟¶
玉皇上帝徽號名非常名上極无上聞之者萬罪消滅得之者¶
#<md:CK-KZ_JY281_01p050a>¶
<pb:YP-C_JY281_26zhangji-05-0050a>¶
千𡨚解除仁浹混輿事彰載籍隨赦頒降如帝親行盍誕布於¶
德音庸煥敷於寶誥庶提苦趣均證樂鄕可大赦三界應今月¶
某日建壇以前九幽罪人除十惡五逆不忠不孝誹謗大道毀¶
壞經教者不赦所有雜犯以下已發覺未發覺已結證未結證¶
已受苦未受苦已受報未受報不論輕重咸赦除之¶
　應山川神祇有功德及民者所在長吏條陳奏聞言功遷賞¶
　應冥吏陰曹無濫刑無僭賞者與陞仙職以次進補陽官¶
　應三途五苦見禁謫役地水二司囚繫罪爽並與蠲除宿犯¶
　解釋𡨚仇脫離幽途往生福境¶
　應六道四生展轉報對無有窮已並與原宥愆過和釋𡨚讎¶
#<md:CK-KZ_JY281_01p050b>¶
<pb:YP-C_JY281_26zhangji-05-0050b>¶
　俾出輪迴超登善界¶
　應玄壇所度亡故某人及某氏九玄七祖億劫種親並與消¶
　解宿憾落滅惡根受化超生逍遙自在¶
　應世傷亡死非正命沈魂滯魄久墮冥鄕並與削除過咎解¶
　釋𡨚憎隨品受生免輪幽暗¶
　應血湖地獄諸類產魂並與蠲滌過犯蕩除𡨚仇母子分離¶
　形神超邁¶
　應諸類幽魂曾經子孫薦拔未遂超升者並與引用日前所¶
　修功德無大小咸使升遷毋滯陰域¶
　應九州十道萬姓三軍士農工商男女老少有主無主凶終¶
#<md:CK-KZ_JY281_01p051a>¶
<pb:YP-C_JY281_26zhangji-05-0051a>¶
　善終沈淪幽鄉久不受化者並與洗蕩𡨚枉散釋愆辜速令¶
　轉輪受生樂處¶
　應赦書談載不盡事件所在長吏條錄奏陳¶
於戲疾痛呼天尚期蠲於翳累齋戒事帝猶冀滌於愆瑕况敕¶
書之敷諭周詳而寶誥之光明煒燁十華讚嘆三極皈依宜回¶
幽路之春肆闢寒庭之旦下塞死戸上開生門凡爾攸司各宜¶
遵奉赦書到日主者施行牒奉上帝敕請翻錄行下所屬遵依¶
帝敕風火無停故牒¶
　年　　月　　日¶
　具法位       　　　　　 　姓某承誥奉行¶
#<md:CK-KZ_JY281_01p051b>¶
<pb:YP-C_JY281_26zhangji-05-0051b>¶
列　　　　八　　　　相　　　　位¶
　右玉皇徽號寶赦九天生神齋用之書寫格式得旨填敕亦¶
　如前只用此敕字可漏背書泰玄都省牒九幽主宰億萬冥¶
　曹¶
¶
¶
¶
¶
¶
