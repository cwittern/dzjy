#-*- mode: org; -*-
#+TITLE: 元始無量度人上品妙經
#+DATE: 2011-05-08 14:24:56
#+PROPERTY: kxid KX001
#+PROPERTY: title 元始無量度人上品妙經
#+PROPERTY: juan 61
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: sec 12¶
#+PROPERTY: date 2011-04-07
#+PROPERTY: dz DZ0001
#+PROPERTY: id JY001
#+PROPERTY: JUAN 1
#+PROPERTY: LASTPB  <pb:CK-KZ_JY001_01p001a>
#+PROPERTY: JUAN 015
<pb:CK-KZ_JY001_04p001a>¶
#+PROPERTY: JUAN 016
@fw重刋道藏輯要¶
* 元始无量度人上品妙經卷之十六¶
　　
** 陰陽離合五行化體品¶
道言昔於𤣥變天中元明靈歌大眞化土受元始度人陰陽離¶
合五行化體无量上品元始天尊當說是經周迴十過以召十¶
方始當詣座天眞大神上聖高尊妙行眞人無鞅數眾乘空而¶
來凝輝明虛絳輦丹輿扶華翠葆暎燿非煙瑞炁八靄靈光四¶
纏九日九夜諸天陰陽經緯二景三元停運息機太空騫朗洞¶
極難名風雲靜肅物象敷榮一國地土山川林木緬平一等無¶
復高下土皆紋玉交纏萬彩眾眞侍座元始天尊𤣥坐浮空太¶
<pb:CK-KZ_JY001_04p001b>¶
極十華九光之座說經一徧諸天大聖同時稱善是時一國男¶
女疾累悉得消除說經二徧物遂其生說經三徧道炁歸形說¶
經四徧人民富夀俱獲延長說經五徧二儀升降和合自然說¶
經六徧四時順德造育化愆說經七徧百靈恊化萬寶咸熙說¶
經八徧率土之內安裕豐康欣樂太平保世榮昌說經九徧風¶
俗湻厚尊崇道眞說經十徧存亡受惠普賴𤣥恩是時一國是¶
男是女莫不傾心皆受護度咸得長生¶
道言是時元始天尊說經一徧東方无極无量品玉寶大神無¶
鞅之眾浮空而至說經二徧南方无極无量品𤣥眞大神無鞅¶
之眾浮空而至說經三徧西方无極无量品太妙大神無鞅之¶
<pb:CK-KZ_JY001_04p002a>¶
眾浮空而至說經四徧北方无極无量品紫陽大神無鞅之眾¶
浮空而至說經五徧東北无極无量品度化大神無鞅之眾浮¶
空而至說經六徧東南无極无量品好生大神無鞅之眾浮空¶
而至說經七徧西南无極无量品明華大神無鞅之眾浮空而¶
至說經八徧西北无極无量品𤣥冥大神無鞅之眾浮空而至¶
說經九徧上方无極无量品玉虛大神無鞅之眾浮空而至說¶
經十徧下方无極无量品眞皇大神無鞅之眾浮空而至十徧¶
周竟十方无極天眞大神一時同至一國男女傾心歸仰來者¶
有如雲飛霧集無鞅之眾迮國一半土皆徧陷非可禁止於是¶
元始攝聚二景日月𤣥根盤結縈纏成一寶輪大如車轂在空¶
<pb:CK-KZ_JY001_04p002b>¶
𤣥之中去地九丈元始登引天眞大神上聖高尊妙行眞人十¶
方无極陰陽五行至眞大神無鞅數眾俱入寶輪之中天人仰¶
看惟見勃勃暎其光明而入於中旣入寶輪不知所在國人廓¶
散地還平正無復欹陷元始卽於寶輪之內說經都竟眾眞監¶
度以授於我當此之時喜慶難言法事粗悉諸天復位倐歘之¶
間寂無遺響是時天人遇值經法普得濟度全其本年無有中¶
傷天地率土道合至眞無虧無敗無動無擾無愆無塞無乖無¶
異無衰無滅物無夭喪命有長生慈惠相保仁善恊心國安民¶
豐欣樂太平經始出教一國以道預有志心宗奉禮敬皆得度¶
世¶
<pb:CK-KZ_JY001_04p003a>¶
道言元始天尊說經中所言並是諸天上帝內名隱韻之音亦¶
是眞王內諱百靈之隱名也出有入無離合陰陽五行變化其¶
體歸常能明能光能存能亡知而行之驅陰運陽非世之常辭¶
上聖已成眞人通𤣥究微能悉其章誦之十過諸天諸地陰陽¶
五行運化之神設禮致恭齊來敬仰妙用常和正氣不忘生津¶
自開品彙咸若無有隳殘至學之士誦之十過則陰陽順德五¶
行齊功上循天紀厯度不窮保濟否厄絶而得延所以爾者學¶
士道炁未純體未合神撫調致理位未達𤣥任力可以消卻時¶
災禳制運會但袪害而已蠲其殃禍輕誦此章考罰被身供養¶
尊禮門戸興隆世世昌熾與善因緣萬災不干神明護門斯經¶
<pb:CK-KZ_JY001_04p003b>¶
尊妙獨步玉京度人无量爲萬道之宗巍巍大範德難可勝¶
道言凡誦是經十過諸天齊到陰陽五行錯謬之氣勃沴之理¶
皆卽協和契會至眞道備三年輔化通幽咸致神靈而運用𤣥¶
關造育生成如司其權錄名金闕簡在玉清也上學之士修誦¶
是經陰陽五行外內合𤣥外營恢範內守天元內外之機符其¶
自然世人受誦則日月星辰降注其晶於其身中後皆得作尸¶
解之道魂神暫滅不經地獄卽得返形遊行太空此經微妙普¶
度無窮一切天人莫不受慶无量之福生死蒙惠上天之寶不¶
傳下世至士齎金寶效心盟天而傳輕泄漏慢殃及七祖長役¶
鬼官侍經五帝玉童玉女各二十四人營衞神文保護受經者¶
<pb:CK-KZ_JY001_04p004a>¶
身¶
道言正月長齋誦詠是經陰陽離合萬物受生剛柔和恊錯綜¶
五炁化體無傷形神永存七月長齋誦詠是經陰陽離合萬物¶
受成載營抱魄充備五德化體彰明形神永全十月長齋誦詠¶
是經陰陽離合萬物歸眞混合𤣥根育養五精化體常堅形神¶
永昌總其上道保鎭帝王國祚綿綿至治無疆八節之日誦詠¶
是經開導和氣集助化功修積無已登獲仙宗本命之日誦詠¶
是經陰陽五行神妙之元保我生命扶我軀靈長離苦惱身有¶
光明三界侍衞五帝司迎萬神朝禮名書上天功滿德就飛昇¶
上清¶
<pb:CK-KZ_JY001_04p004b>¶
　道言行道之日皆當香湯沐浴齋戒入室東向叩齒三十二¶
　通上聞三十二天心拜三十二過閉目靜思身坐靑黃白三¶
　色雲炁之中內外蓊冥有靑龍白虎朱雀𤣥武師子白鶴羅¶
　列左右日月照明洞煥室內項生圓象光暎十方如此分明¶
　密呪曰¶
无上𤣥元太上道君召出臣身中三五功曹左右官使者侍香¶
玉童傳言玉女五帝直符直日香官各三十二人關啟所言今¶
日吉慶長齋清堂修行至經无量度人願所啟徑御无上¶
三十二天元始上帝至尊几前(畢)¶
　引炁三十二過東向誦經¶
<pb:CK-KZ_JY001_04p005a>¶
* 元始无量度人上品妙經¶
元始洞𤣥靈寶本章陰陽離合五行化體上品妙首十極度人¶
天皇隱韻離合自然太極妙範幽微至𤣥大混之始運化百神¶
清濁辨體升降陰陽交會變化景燿昭彰積氣定數五用分方¶
下育其形上麗其精長養於中道有其常柔剛燥濕寒暑溫涼¶
沖和元一總括靈綱相資相化相剋相成無此不立無此不成¶
無此不度無此不生是爲靈寶天中之眞瓊琅上境會月之宮¶
總攝萬界統御玉晨鬱藹華煙縹緲之根三關九域承光妙宗¶
金闕玉房森羅淨霐大行梵炁周迴十方中有陰陽造化之神¶
中有開天立極之君中有主宰𤣥機大神中有三元皇君丈人¶
<pb:CK-KZ_JY001_04p005b>¶
中有司掌五靈五炁四時四序太歳尊神離合化體无量度人¶
今日校錄諸天臨軒¶
東方无極啟靈神王長生大聖无量度人¶
南方无極華景神王長生大聖无量度人¶
西方无極育素神王長生大聖无量度人¶
北方无極元精神王長生大聖无量度人¶
東北无極定運神王長生大聖无量度人¶
東南无極開生神王長生大聖无量度人¶
西南无極成德神王長生大聖无量度人¶
西北无極𤣥寶神王長生大聖无量度人¶
<pb:CK-KZ_JY001_04p006a>¶
上方无極天樞神王長生大聖无量度人¶
下方无極地關神王長生大聖无量度人¶
十方至眞主化神王長生度世无量大神並乘飛雲絳輦丹輿¶
扶華翠葆驂駕瑞獸五色驪龍建流火之節𤣥燿大旛前導十¶
天妙樂後參三界謡歌赤文洞章和合生音十華啟塗七精捧¶
轅億仙萬眞吟詠而來遊空步虛召炁攝雲天樞丞相无極元¶
宮九靈𤣥佐化炁大神執籙持符齊到帝庭隨所開化運斡諸¶
天普告三界洞冥六關青館丹池黃關泉臺離合陰陽化體五¶
行驅役感變萬類生成包羅流布二炁飛騰大化交周升降相¶
纏元運四虛綱紐囘旋把握元機陰魄陽魂𤣥悟眞妙神飛玉¶
<pb:CK-KZ_JY001_04p006b>¶
京朱陵火鍊仙化超升升眞受度劫劫長存陰陽輪轉與天齊¶
年永離鬼魔干試之難超淩三界逍遙太清太清之天天帝化¶
光無色之境梵行¶
　　　　　　東方八天¶
　　　　燿祺靈藪天　　　　　　帝重機冲𤣥¶
　　　　瑜昉智參天　　　　　　帝福世化仙¶
　　　　乙羅沖試天　　　　　　帝都智益相¶
　　　　景妙盡思天　　　　　　帝觀察九幽¶
　　　　田靈緒成天　　　　　　帝露芝淵嶽¶
　　　　離眞合𤣥變極天　　　　帝迮逵𤣥通¶
<pb:CK-KZ_JY001_04p007a>¶
　　　　道依顯靜虛神天　　　　帝猷神令思¶
　　　　厯思證理明通天　　　　帝定旋希元¶
　　　　　　南方八天¶
　　　　持容慶緒拱化天　　　　帝道輔赤明¶
　　　　樂佑思眞管熙天　　　　帝孟若享良¶
　　　　魯咸至中天　　　　　　帝遵徒詢¶
　　　　英齊裕管天　　　　　　帝嶧求滿眞¶
　　　　栗還𤣥沖天　　　　　　帝邈暢洞禹¶
　　　　周極盟眞天　　　　　　帝卓湛起𤣥¶
　　　　明洞祕思天　　　　　　帝幾先承臯¶
<pb:CK-KZ_JY001_04p007b>¶
　　　　康宗揚義超無天　　　　帝動常遜¶
　　　　　　西方八天¶
　　　　敦極洞皇天　　　　　　帝𤣥華定明¶
　　　　照志演微天　　　　　　帝道萬有來¶
　　　　太始昭生天　　　　　　帝本希冲遙¶
　　　　嚴極靜修天　　　　　　帝安邱居疇¶
　　　　直輪渾樞天　　　　　　帝彥樂想敷¶
　　　　吉令化時天　　　　　　帝碧琳次囘¶
　　　　温閔成儀天　　　　　　帝鐸儲庸良¶
　　　　肅圓恭慶天　　　　　　帝熙德重光¶
<pb:CK-KZ_JY001_04p008a>¶
　　　　　　北方八天¶
　　　　惠祖龍坡天　　　　　　帝全無定生¶
　　　　寂無常善天　　　　　　帝無𤣥敬充¶
　　　　蒙𤣥靈示天　　　　　　帝遁伯高¶
　　　　妙度進良天　　　　　　帝望宗景昭¶
　　　　灝景護眞天　　　　　　帝宥慶離丞¶
　　　　九眞太羽天　　　　　　帝變常宗¶
　　　　默和隆度天　　　　　　帝燿河司靈¶
　　　　幽無委𤣥天　　　　　　帝奕功仲勳¶
三十二天三十二帝諸天隱諱諸天隱名天中空洞自然靈章¶
<pb:CK-KZ_JY001_04p008b>¶
諸天隱韻陰陽之音五行之尊離合之神化體自然窮變之靈¶
九和十合變化上清无量之奥深不可詳敷落神眞普度天人¶
今日欣慶受度厯關諸天呼陰召陽聚散激燌春木孕火爲夏¶
之炎秋金育水爲冬之寒四季運土萬物生全三炁化體離合¶
幽關二景騰變乃辨五行三炁結精鼓躍陶鎔飛伏沉顯道行¶
其權三界直立萬類俱安再離再合神精播宣玉丹凝結形具¶
質靈化體萬變一眞自然眞王持鑰啟闢天門東斗生陽西斗¶
誕陰陰陽斗降金魄木魂北斗𤣥津南斗赤明中斗總御常司¶
眾靈青帝發生白帝成形赤帝敷養黑帝通精黃帝定意檢策¶
萬神青天魔王巴元醜伯赤天魔王負天擔石白天魔王翻山¶
<pb:CK-KZ_JY001_04p009a>¶
六目黑天魔王監醜朗馥黃天魔王橫天擔力五帝大魔萬神¶
之宗隨炁離合體化周流飛騰翕張與道爲儔建植大器分布¶
九邱經營天地掌握神兵持符執節飛行太空自號赫奕諸天¶
齊功上天度人嚴攝北酆黃老奉詔殄滅祅祥夔龍禦毒驎騎¶
驅鋒參尾警前赤甲揚旌擲火萬里流鈴八衝敢有干試拒遏¶
上眞素靈前戮火兵後刑陰蕩鬼魅殺伐邪精明晨定錄考校¶
無停魔無干犯鬼無迯形六天列曹案察鬼營不得容隱風火¶
驛呈普吿三元萬神咸聽九淵上佐簡奏太清洞劫綿曠太始¶
龍康眇眇億劫混沌之中離合陰陽五性自生化體空常上窮¶
三色下極重淵風轉九虛金火乘天天上天下無幽無冥無形¶
<pb:CK-KZ_JY001_04p009b>¶
無影無極無窮溟涬化炁遼廓交纏丹光啟圖劫厯自然元始¶
安鎭敷落五篇赤書玉字八威龍文保制劫運使天長存梵炁¶
彌羅萬範開張元綱流演三十二天輪轉無色周迴十方旋斗¶
厯箕回度五常三十五分摠炁上元八景冥合炁入𤣥𤣥𤣥中¶
太皇上帝高尊汎景太霞嘯詠洞章金眞朗郁流響雲營玉音¶
攝炁靈風聚烟紫虛鬱秀輔翼萬仙悉由陰陽離合五行化體¶
顯充妙炁生成感變正道開化至眞眞中有神長生大君青華¶
大帝皓靈尊神太乙務猷司命理明桃康主命合延帝尊執符¶
把籙保命生根上遊九清出入黃房𤣥丹之內絳闕之中下鎭¶
六扉洞穴蒼精中理五炁混合百神十轉迴靈萬炁齊仙仙道¶
<pb:CK-KZ_JY001_04p010a>¶
貴生无量度人上開八門飛天法輪罪福禁戒宿命因緣普受¶
開度死魂生身身得受生上聞諸天諸天之上各有生門中有¶
離合化體之章眞王靈篇辭參高眞¶
　　第一離合飛空之音¶
一炁旣闢　　　　萬化通流　　　　離合陰陽¶
大劫交周　　　　九天八極　　　　三十二關¶
一離一合　　　　炁數推遷　　　　明明元象¶
下應人身　　　　森羅宮闕　　　　統備百神¶
欲斷輪轉　　　　順修五行　　　　五行變化¶
是爲天元　　　　爾能識之　　　　舉形飛仙¶
<pb:CK-KZ_JY001_04p010b>¶
靈府濁昧　　　　爲道不成　　　　豈知悟道¶
神炁同升　　　　陰陽離合　　　　萬物循萌¶
逍遙過三界　　　自然無死生　　　神飛步圓羅¶
雙闕朝高眞¶
　　第二眞人化體之章¶
控駕遊八冥　　　停景崑山阿　　　金闕禮虛皇¶
鬱藹乘大霞　　　化體空無中　　　生成濯𤣥波¶
拘形欲未蠲　　　陰念無津涯　　　業念相追尋¶
漫漫沈愛河　　　一墮穢濁境　　　苦道興悲歌¶
我今敷至教　　　正炁遏邪源　　　赤文度羣品¶
<pb:CK-KZ_JY001_04p011a>¶
黃旗招大魔　　　永以享大福　　　億齡奚足多¶
嗟爾塵中子　　　背眞其如何¶
　　第三五行陰陽歌曰¶
渺渺三天上　　　巍巍白玉京　　　元始御明景¶
立此大化根　　　陰生結黃華　　　陽光敷赤輪¶
二炁相纏羅　　　太空流五行　　　七景忽騰變¶
萬𢑥從此生　　　五行互遷改　　　誰測敗與成¶
神霄執𤣥紀　　　總校諸天人　　　左攝三界魔¶
右制六天兵　　　寶章召和炁　　　玉符集百靈¶
天丁秉瓊鉞　　　赤帝擲流金　　　收捕羣魔醜¶
<pb:CK-KZ_JY001_04p011b>¶
境土皆澄清　　　普天被眞蔭　　　億劫保無傾¶
此三界之上飛空之中眞王歌音音參洞章誦之百徧名度南¶
宮誦之千遍眞王保迎萬徧道備飛昇太空過度三界位登仙¶
公有聞靈音眞王敬形敕制地祇侍衞送迎拔出地戸五苦八¶
難七祖升遷永離鬼官魂度朱陵受鍊更生是謂无量普度無¶
窮有祕上天文諸天共所崇泄慢墮地獄禍及七祖翁¶
道言此二章並是諸天上帝及至靈仙王隱秘之音陰陽離合¶
之奥五行化體之機啟造天地三界剖析混沌之音皆是大梵¶
之言非世上常辭言無韻麗曲無華宛故謂𤣥奥難可尋詳上¶
天所寶祕於神霄玉清王府東華經室數厯壬辰依𤣥科下傳¶
<pb:CK-KZ_JY001_04p012a>¶
若有至人齎金寶質心依舊格告盟眞王然後而付焉¶
道言夫天地運度亦有否終日月五星亦有虧盈至聖神人亦¶
有休否末學之夫亦有疾傷皆陰陽離合化體變現之象凡有¶
此災同炁皆當齊心修齋六時行香十遍轉經福德立降消諸¶
不祥无量之文普度無窮¶
道言夫末學道淺或仙品未充運應滅度身經太陰臨過之時¶
同學至人爲其行香誦經十過以度屍形如法魂神徑上南宮¶
隨其學功計日而得更生輪轉不惑便得神仙¶
道言夫天地運終星宿錯度日月失明四時失度陰陽不調國¶
畿水旱疫毒流行兆民死傷師友命過此爲陰陽五行離合化¶
<pb:CK-KZ_JY001_04p012b>¶
體之變皆當修齋行香誦經夫齋戒誦經功德甚重上消天災¶
保鎭帝王下禳毒害以度兆民生死受賴其福難勝故曰无量¶
普度天人¶
道言凡有是經能爲天地帝主兆民行是功德有災之日發心¶
修齋燒香誦經十過皆諸天記名萬神侍衞右別至人剋得爲¶
聖君金闕之臣諸天記人功過毫分無失天中眞王亦保舉爾¶
身得道者乃當洞明至言也¶
** 諸天中大梵隱語无量音　　道君撰¶
*** 元始陰陽離合五行化體靈書玉篇¶
　　　　　　東方八天¶
<pb:CK-KZ_JY001_04p013a>¶
　　　　登岐伽當　　漏采殊華　　畢遙普竟¶
　　　　陽職奔涯　　畧栗延鎭　　𣣱并密夸¶
　　　　昊嶺睦齎　　煙迷備賖　　燿戴紀落¶
　　　　匪清晦陳　　遘逮嬰緒　　命列逾秦¶
　　　　酢推晏優　　隸湖閱臻　　惑習疲驛¶
　　　　延剛保垠¶
　　　　　　南方八天¶
　　　　墩籍肆濡　　騫連法眸　　定微勤索¶
　　　　益名齒都　　昕京墉傍　　蔑神論壬¶
　　　　旣懇甫比　　演質元存　　亮澤育嶽¶
<pb:CK-KZ_JY001_04p013b>¶
　　　　遮地密眞　　禱胥愛節　　聊安步伸¶
　　　　覩羅曷帝　　妙赤祕輪　　學但營茂¶
　　　　紀并寥寅¶
　　　　　　西方八天¶
　　　　鈕鐸率堅　　蘭康滋孫　　敬鞠間熾¶
　　　　躍持求昆　　琥驛傳牘　　韓機郁文¶
　　　　驗考道聰　　汧林啟昏　　極侯備衷¶
　　　　那牢雌能　　弼劉夷默　　時圖印成¶
　　　　迮淵期盧　　亶仝幽岑　　魯淡蹇望¶
　　　　胡遄救金¶
<pb:CK-KZ_JY001_04p014a>¶
　　　　　　北方八天¶
　　　　信祖熙路　　賓恭召經　　絡斗俯胃¶
　　　　青君奕賓　　本應師鍔　　元堂古陳¶
　　　　別則仇敏　　移精竹棼　　誥宗宜竦¶
　　　　閣德宛循　　亭徼保際　　坤山野侖¶
　　　　猛敵象魔　　孜猷窈靈　　敕意天放¶
　　　　聊維幾雲¶
道言此諸天中大梵隱語无量之音舊文字北斗元魁南斗天¶
箕施行陰陽運斡五行鎭三界於混極立𤣥機於太清離合得¶
以交其道水火得以榮其靈統攝羣類與眞合盟浩劫不竭謁¶
<pb:CK-KZ_JY001_04p014b>¶
帝𤣥庭字皆廣長一丈天眞皇人昔書其文以爲正音有知其¶
音能齋而誦之者諸天皆遣飛天神王下觀其身書其功勤上¶
奏諸天萬神朝禮地祇侍門大勳眞王保舉神霄道備剋得遊¶
行三界昇入金門此音無所不辟無所不禳無所不度無所不¶
成天眞自然之音也故誦之致飛天下觀上帝遙唱萬神朝禮¶
三界侍軒羣祅束首鬼精自亡琳瑯振響十方肅清河海靜默¶
山嶽吞煙萬靈振伏招集羣仙天無氛穢地無袄塵冥慧洞清¶
大量𤣥𤣥也¶
¶
¶
<pb:CK-KZ_JY001_04p015a>¶
#+PROPERTY: JUAN 017
* 元始无量度人上品妙經卷之十七¶
　　
** 扶桑青陽品¶
道言昔於蒼靈天中青芽雲歌大好生土受元始度人扶桑青¶
陽无量上品元始天尊當說是經周囘十過以召十方始當詣¶
座天眞大神上聖高尊妙行眞人扶桑大帝青華帝君靑陽寶¶
燿木皇九炁上眞道君天官從騎眞仙眞人無鞅數眾乘空而¶
來寶雲青霄合沓紫烟琅碧瓊輿八眞飛輦葆葢流蔭靈霞散¶
空七色蔚靄洞煥高空九日九夜諸天日月星宿停虛倚輪五¶
緯舒光天經順行元綱鎭靜三道清平流暉關紐七辰煥明一¶
國地土山川林木緬平一等無復高下土潤琳琅無有異色眾¶
<pb:CK-KZ_JY001_04p015b>¶
眞侍坐元始天尊𤣥坐空浮青麟玉臺海光寶雲之座說經一¶
遍諸天大聖同時稱善是時一國男女眾惡消除默契眞道說¶
經二遍流晶降體完堅萬神說經三遍五臟生華永無百疾說¶
經四遍金光易骨瓊華鍊形說經五遍通體虛明飛行遊宴說¶
經六遍化周八極普度十方說經七遍冥曹罷對進補眞仙說¶
經八遍元老五帝敷落妙音一切天人皆識雲芽說經九遍諸¶
天諸地化現嘉祥說經十遍朽骨更生返形復命是時一國是¶
男是女莫不傾心皆受護度咸得長生¶
道言是時元始天尊說經一遍東方无極无量品廣生大神無¶
鞅之眾浮空而至說經二遍南方无極无量品明耀大神無鞅¶
<pb:CK-KZ_JY001_04p016a>¶
之眾浮空而至說經三遍西方无極无量品皓晶大神無鞅之¶
眾浮空而至說經四遍北方无極无量品𤣥變大神無鞅之眾¶
浮空而至說經五遍東北无極无量品靈暉大神無鞅之眾浮¶
空而至說經六遍東南无極无量品混合大神無鞅之眾浮空¶
而至說經七遍西南无極无量品鎭安大神無鞅之眾浮空而¶
至說經八遍西北无極无量品回風大神無鞅之眾浮空而至¶
說經九遍上方无極无量品純德大神無鞅之眾浮空而至說¶
經十遍下方无極无量品輔化大神無鞅之眾浮空而至十遍¶
周竟十方无極天眞青陽景燿大神一時同至一國男女傾心¶
歸仰各以諸天寶花龍香百果恭敬供養來者有如雲影飛霧¶
<pb:CK-KZ_JY001_04p016b>¶
無鞅之眾迮國一半土皆偏陷非可禁止於是元始懸一寶珠¶
大若明星在太空之中去地九丈元始登引天眞大神上聖高¶
尊妙行眞人十方无極青陽大神無鞅數眾俱入寶珠之中天¶
人仰看惟見勃勃從珠口中入旣入珠口不知所在國人廓散¶
地還平正無復欹陷元始卽於寶珠之內說經都竟眾眞監度¶
以授於我當此之時喜慶難言法事粗悉諸天復位倐歘之間¶
寂無遺響是時天人遇值經法普得濟度全其本年無有中傷¶
傾土歸仰咸奉高眞合景合妙合炁合神合元合本合惠合靈¶
合化合變合性合明心符上聖演範流行青陽降體雲芽發生¶
二暉灌鍊眞道克成經始流布一國仰教咸罄至誠衞生保質¶
<pb:CK-KZ_JY001_04p017a>¶
皆得度世¶
道言元始天尊說經中所言竝是諸天上帝內名隱韻之音亦¶
是眞王內諱百靈之隱名也宣演扶桑帝景之山下接太溟青¶
陽之炁纒結九霄圓景眞光三十萬里引其景者爲仙卿飲其¶
華者爲至眞九道絳煙囘度三靈瓊瑶變質敷羅玉英非世之¶
常辭上聖已成眞人通𤣥究微能悉其章誦之十過扶桑鍊神¶
陽華自成寶明煥燭大福來臻上聖之道奔挹五辰妙炁合无¶
飛昇玉京百邪伏滅大魔束形囘屍起死白骨成人至學之士¶
誦之十過則青腰奉書太丹吐煇含景浮光天靈啟扉東極降¶
璽萬炁齊歸濟度羣品遊行太微所以爾者扶桑爲崑崙玉誕¶
<pb:CK-KZ_JY001_04p017b>¶
之精青陽爲長生九榮之氣返年卻禍賜爾元老大帝之道也¶
龍烟之神屈伸震垣肝葉敷玉關戸紫煙知此道者飛昇列仙¶
色更嬰童變化神泉永保生妙合炁長延通眞達靈受慶綿綿¶
輕誦此章身則受殃供養尊禮門戸興隆世世昌熾與善因緣¶
萬災不干神明護門斯經尊妙獨步玉京度人无量爲萬道之¶
宗巍巍大範德難可勝¶
道言凡誦是經十過諸天齊到青元上皇九華之精明燿扶桑¶
大帝綠瑤之闕天葆少陽碧琳之宮敕命鳳光玉女持太𤣥開¶
明青眞之符詔九幽寒庭泉府重陰之獄召青陽之神卻死蒙¶
生太陽羣靈隨光上昇九祖幽魂受度飛昇格皆九年受化更¶
<pb:CK-KZ_JY001_04p018a>¶
生得爲貴人而好學是經功滿德就皆得神仙飛昇玉府下宴¶
方諸也上學之士修誦是經青陽入身玉精內化流注無英威¶
明執鉞斬伐屍根皆卽受度飛昇玉明世人受誦則洞戸琳琅¶
朱火明璫陽眞來應丹化紫房生道續命萬藹流芳保鍊玉飴¶
六府絳章五斗被膺坐鎭魁罡此經微妙普度無方一切天人¶
莫不受慶无量之福生死蒙惠上天所寶不傳下世至士齎金¶
寶效心盟天而傳輕泄漏慢殃及九祖長役冥官侍經始陽玉¶
童朱光玉女各一十二人營衞瓊文保護受經者身¶
道言正月長齋誦詠是經扶桑垂條青陽布英生炁變幽冥考¶
悉停使上世亡魂斷地逮役度上南宮七月長齋誦詠是經方¶
<pb:CK-KZ_JY001_04p018b>¶
諸降眞青華召靈身得神仙諸天書名黃籙白簡削死上生十¶
月長齋誦詠是經東霞保生暘谷開成八關啟蘊九炁敷成爲¶
國王帝主君臣父子安鎭國祚保天長存世世不絶常爲人君¶
安鎭其方民樂太平八節之日誦詠是經天山通景玉極延齡¶
得爲下元眞人本命之日誦詠是經太一下臨青帝監盟外運¶
𤣥炁內育三嬰魂神澄正萬炁長存不經苦惱身有光明三界¶
侍衞五帝司迎萬神朝禮名書上天功滿德就飛昇上清¶
　道言行道之日皆當香湯沐浴齋戒入室東向叩齒三十二¶
　通上聞三十二天心拜三十二過閉目靜思身坐九陽蒼雲¶
　之中內外蓊冥有青龍白虎朱雀𤣥武獅子白鶴羅列左右¶
<pb:CK-KZ_JY001_04p019a>¶
　日月照明洞煥室內項生圓象光映十方如此分明密呪曰¶
无上𤣥元太上道君召出臣身中三五功曹左右官使者侍香¶
玉童傳言玉女五帝直符直日香官各三十二人關啟所言今¶
日吉慶長齋清堂修行至經无量度人願所啟上徹徑御¶
无上三十二天元始上帝至尊几前(畢)¶
　引炁三十二過東向誦經¶
¶
¶
¶
¶
<pb:CK-KZ_JY001_04p019b>¶
¶
¶
¶
¶
¶
¶
¶
¶
¶
¶
<pb:CK-KZ_JY001_04p020a>¶
* 元始无量度人上品妙經¶
元始洞𤣥靈寶本章扶桑青陽九華上品化炁度人元晶隱韻¶
正運自然東極青眞𤣥關化神九芒琅碧洞照陽門太无上劫¶
化生八靈青宮肇立扶桑億尋虯龍交逥蛟螭委蟠青陽之精¶
升爲歳星開明蒼景是化天根下爲青華方諸玉宮上無復祖¶
與道同生玉垣眞炁析爲寶文安鎭東方𤣥變純仁挹采華芒¶
結節洞明隱芝自生玉髓金筋蒼符開廓普殖神文無文不敷¶
無文不通無文不建無文不崇無文不化無文不隆是爲至妙¶
天中之宮瓊寶玉羅龍嶽剛峯上極无上圓燿高穹渺渺化城¶
安鎭太空青華離便神變九龍金闕黃房森羅淨霐神霄道炁¶
<pb:CK-KZ_JY001_04p020b>¶
周徧天京中有度人不死之神中有方諸青童道君中有南極¶
長生之君中有東極青華帝君中有挹霞採光度世司馬大神¶
中有好生韓君丈人中有南上司命司錄延壽益筭度厄尊神¶
逥骸起死无量度人今日校錄諸天臨軒¶
東方无極飛天青符神王長生大聖无量度人¶
南方无極飛天青炁神王長生大聖无量度人¶
西方无極飛天青𤓁神王長生大聖无量度人¶
北方无極飛天青精神王長生大聖无量度人¶
東北无極飛天青虛神王長生大聖无量度人¶
東南无極飛天青陽神王長生大聖无量度人¶
<pb:CK-KZ_JY001_04p021a>¶
西南无極飛天青運神王長生大聖无量度人¶
西北无極飛天青帝神王長生大聖无量度人¶
上方无極飛天青景神王長生大聖无量度人¶
下方无極飛天青芽神王長生大聖无量度人¶
十方至眞飛天神王長生度世无量大神竝乘飛光青軺之車¶
蒼珠碧琅之輦綠葢𤣥輪驂駕丹鳳九首青龍建流霞之節廣¶
生靈旛前按洞章齊奏後唱玉謠同音白鳳麒麟嘯歌噰噰青¶
靈啟塗歲燿翼轅億乘萬騎浮空而來傾光囘駕監眞度生東¶
極丞相暘谷神宮帝司𤣥一九炁大神導降青精光照八冥碧¶
霞散飛三五順行骨生金輝逥燿瓊英青皇受書列位仙眞校¶
<pb:CK-KZ_JY001_04p021b>¶
定羣品區別眾靈執籙把籍齊到𤣥庭隨所應度嚴校清都普¶
告十極杳漠高虛洞淵化府北闕靈居閬風崑丘瑤臺帝墟下¶
逮寒池長夜幽扃拔度祖考削落惡根不得拘留剋獲超升青¶
宮符命飛度無停神嶽鬱羅開衞形魂大魔監察度品朱陵死¶
魂鍊炁變朽成人生身受度劫劫長存隨劫輪轉與天齊年永¶
度三災八難九橫五苦超淩三界逍遙九清九清之天天帝保¶
安無色之境梵行¶
　　　　　　東方八天¶
　　　　修方正華天　　　　　　帝天季宜庭¶
　　　　青芒順綱天　　　　　　帝憫化神覺¶
<pb:CK-KZ_JY001_04p022a>¶
　　　　繹眞洞暎天　　　　　　帝善徂越文¶
　　　　隆緒景師天　　　　　　帝遙符玉渦¶
　　　　辨常起位天　　　　　　帝閧閑資仁¶
　　　　厯濟桓輿天　　　　　　帝護諱難¶
　　　　木極粹生天　　　　　　帝工機顯房¶
　　　　廣風至化天　　　　　　帝孟麟九中¶
　　　　　　南方八天¶
　　　　慶炎崇古天　　　　　　帝信師拜凡¶
　　　　綠眞應羅天　　　　　　帝賁寗禱𤣥¶
　　　　宗理高明天　　　　　　帝𤣥攸叙嘉¶
<pb:CK-KZ_JY001_04p022b>¶
　　　　日旗招炁天　　　　　　帝太一紫庭¶
　　　　液華澤根天　　　　　　帝雲蒲綠英¶
　　　　常經衞和天　　　　　　帝燿靈洎元¶
　　　　洞空蔚陽天　　　　　　帝飛日路咸¶
　　　　青宮啟生天　　　　　　帝士勝育居¶
　　　　　　西方八天¶
　　　　定曦扶晨天　　　　　　帝光空極眞¶
　　　　曲桑漱瓊天　　　　　　帝嬰定泰郊¶
　　　　羣黎寂鎖天　　　　　　帝炁摩幽寗¶
　　　　𤣥墟正魔天　　　　　　帝直鐶湛罙¶
<pb:CK-KZ_JY001_04p023a>¶
　　　　運厯開靈天　　　　　　帝時維康假¶
　　　　素契治律天　　　　　　帝召可司非¶
　　　　西清玉賓天　　　　　　帝茨留江¶
　　　　道元聖山天　　　　　　帝臺堅庸¶
　　　　　　北方八天¶
　　　　潛池演滋天　　　　　　帝決隲少披¶
　　　　虛闕對神天　　　　　　帝渺秩祿宜¶
　　　　寞羅帝陀天　　　　　　帝呼畫頤光¶
　　　　酆營總監天　　　　　　帝述廬猶朋¶
　　　　智廬降眞天　　　　　　帝蘇杜善提¶
<pb:CK-KZ_JY001_04p023b>¶
　　　　號都佐理保福天　　　　帝部尤允淝¶
　　　　海靜雲儀玉夷天　　　　帝洞義明持¶
　　　　壬領六司天　　　　　　帝考按鬼神¶
三十二天三十二帝諸天隱諱諸天隱名天中空洞自然靈章¶
諸天隱韻青陽之音青陽之尊青陽之神青陽燿晶青陽之靈¶
九炁十華變化上清无量之奥深不可詳敷落神眞普度天人¶
今日欣慶受度厯關諸天木眞九皇倚杖扶桑妙靈攝炁結爲¶
青陽青陽飛精碧光高升大圓照空億炁爲程仁德逮下福資¶
聖君普覆區宇變化生靈仙眞神龍克應至神和煬慈恕微妙¶
彰明上學感靈仰味天精神光下流骨玉顏金策登神霄披服¶
<pb:CK-KZ_JY001_04p024a>¶
組紋拔苦扶難振祐生民請滅三惡斬絶地根扶桑吐華蟠條¶
散英瓊綠萬葉蒼雲千層上生靈寶紫光丹靈九芒纏虛煥爛¶
東辰遐想青軿龍仗繽紛青炁如絃挹采𤣥曛洗髓鍊神奔騰¶
玉津飛度九戸廓開八門眞王監舉列告元眞東斗降陽西斗¶
燿明北斗𤣥沆南斗光淩中斗益生總括萬靈青華啟暉皓芳¶
開性丹蘂扶衞𤣥津保命黃英中貫普行教令大帝碧羅三界¶
大定蒼元上眞綠炁東桑丹元上眞鍊玉朱光素元上眞皓華¶
流芳𤣥元上眞雙闕提綱中元上眞坐鎭明堂五元至神上景¶
之眞含芳拱露交幹雙莛飛龍高舉落鳳騫星統部靈魔萬神¶
之宗飛行三道總統仙兵麾幢鼓節遊觀九清自號赫奕諸天¶
<pb:CK-KZ_JY001_04p024b>¶
齊功上天化民嚴攝羅酆眞王受命普掃祅凶伯華降晶龍燿¶
持鋒太丹流雲威化無邊神帥擲火萬里飛煙金鈴迸擊玉㦸¶
八懸敢有干試拒遏高仙𤣥鉞前戮神金後刑屠割祅爽激蕩¶
無停千千截首萬萬翦形魔無干犯鬼無祅精三官九司明按¶
鬼營不得容隱玉馬交呈普告無方萬𢑥咸聽三界五帝列言¶
上清¶
元洞玉厯東極扶桑未開五劫初判青陽陽華發生三元紀綱¶
生爲神仙道樞已張震動知覺龍漢延康眇眇億劫混沌之中¶
青顯爲色陽墮成淵風爲木神澤爲木元風澤洞虛金石凝天¶
天上天下大化冥冥陽光浩蕩無極無名洪濛大道遼廓無光¶
<pb:CK-KZ_JY001_04p025a>¶
丹暉啟圖運度自然青華安鎭綠誥瓊篇赤書玉字九炁龍文¶
保制劫運使天長存梵炁彌羅萬範開張木眞流演四羅諸天¶
輪轉綱維囘度無邊旋角厯箕粲斗車廂傍俠天經運化五帝¶
玉城九門青帝東鄉三十五分總炁上元八景冥合炁入𤣥𤣥¶
𤣥中太皇玉極仙眞乘景步虛下照桑林千眞共會帝庭飲食¶
青陽浩劫冞淪汎景紫霄吟詠洞章金眞朗秀流響雲宮靈音¶
化景混合囘風太虛鬱微輔翼𤣥空青陽入肝碧樓玉山中有¶
少童錦衣美冠手執天籥吹噓百關內通境界感御披蘭白珠¶
累累霐流三田鼓橐茹和赫然成丹千和萬合自然成眞眞爲¶
青陽陽中有神長生大君曜元公子浩晶尊神方諸司命暘谷¶
<pb:CK-KZ_JY001_04p025b>¶
合延執符把籙保命生根上遊九清出入琳房八關之內細微¶
之中下鎭人身瓊樓絳宮中理五炁混合百神十轉囘靈與炁¶
俱仙仙道貴生蒼垣度人上開九門青光大輪司治天政下劾¶
鬼神中主人民罪福因緣普受開度死魂生身身得受生上聞¶
諸天諸天之上各有生門中有碧桑雲葉自然青陽空洞之謠¶
眞王靈篇辭參高眞¶
　　第一碧海扶桑飛空之音¶
玉都翠京　　　　下連碧淵　　　　光霞億萬¶
青陽九𤣥　　　　寒波泛溢　　　　蒼景扶桑¶
並生萬尋　　　　神風化綱　　　　葉映碧落¶
<pb:CK-KZ_JY001_04p026a>¶
中祕龍章　　　　歌空成韻　　　　枝舞鸞翔¶
元精縈羅　　　　綠英瑶璫　　　　林密如雲¶
中有上眞　　　　寶弁嵳峩　　　　交龍羽裙¶
厥號太帝　　　　扶桑之尊　　　　無英伯華¶
龍胎九魂　　　　主教至學　　　　灌鍊五形¶
千變萬化　　　　八道揚旌　　　　勒我上範¶
方諸紀名¶
　　第二青陽寶曜眞王之章¶
扶桑連理　　　　並幹相倚　　　　接雲龍升¶
逼波雷起　　　　蟠根蜿蜒　　　　接曲千里¶
<pb:CK-KZ_JY001_04p026b>¶
青宮大神　　　　太一元尊　　　　碧霞鬱壘¶
𤣥相老人　　　　三界仰德　　　　九土蒙恩¶
桑林之眞　　　　炁名青陽　　　　昇於神天¶
結秀紫房　　　　寶燿赫弈　　　　傾丹化鄉¶
下照億天　　　　无極威光　　　　生育列聖¶
飛度延康　　　　仰引神霞　　　　經天緯常¶
悟此得生道　　　識者通神靈　　　吟詠青陽章¶
九天俯雲輪¶
　　第三東極青華帝君歌曰¶
寶山峙東南　　　上有眞王宮　　　盤根淩太虛¶
<pb:CK-KZ_JY001_04p027a>¶
下眄九霄中　　　內列諸靈司　　　洞治億天宗¶
元嗣輔上帝　　　統御興眞風　　　鑑觀圓羅下¶
驂駕飛天龍　　　十極秉元化　　　大魔爲攷功¶
收制六天兵　　　使道永興隆　　　飛章請玉詔¶
𤣥符赦羅酆　　　大慈憫長夜　　　五苦使咸停¶
與我本同氣　　　翛然宴赤明　　　變化無邊際¶
普度諸天民　　　胡爲樂須臾　　　貪欲勞其神¶
不學上眞道　　　厯嵗空悲辛　　　我今爲此歌¶
清音感𤣥人¶
此三界之上飛空之中眞王歌音音參洞章誦之百徧名度南¶
<pb:CK-KZ_JY001_04p027b>¶
宮誦之千徧眞王保迎萬徧道備飛昇太空過度三界位登仙¶
公有聞靈音眞王召神敕制地祇侍衞送迎拔出地戸五苦八¶
難七祖升遷永離幽山魂度朱陵受鍊更生是謂无量普度无¶
窮有祕上天文諸天共所崇泄慢墮地獄禍及七祖翁¶
道言此二章並是諸天上帝及至靈眞王隱祕之音顯明扶桑¶
之山仙國宏遠其山面方萬里在碧海之東去中國九十萬里¶
上通神霄五府億萬里中有太眞王扶桑大帝方諸山青童道¶
君東極青華之別宮山生巨桑內黃而外紅其華食之長生其¶
液狀如玉飴服之壽千劫鍊之爲丹餌爲高眞其根感玉京崑¶
山之玉津孕於桑中下生玉璞如世松根而有茯苓茯苓千年¶
<pb:CK-KZ_JY001_04p028a>¶
生威善扶桑之下有玉璞温瑩殊美並能制鳳凰立於其上下¶
方生玉玉結未成凝爲流液服之變爲嬰童壽等天地扶桑之¶
上有靈雞鸞鳳九色之鳥日旦升於若木金烏飛於桑上卽日¶
出暘谷其扶桑之頂有炁名青陽上爲木星光照三十萬里徑¶
一百里十二年一周天三百九十九日一見伏凡八十三年七¶
十六見而七周天中有星帝后妃夫人官屬木皇爲之主爾修¶
其道則𤣥丹太一吐納青炁太一天尊授兆青符無英公子飲¶
兆青精龍煙丈人威盟眞人受兆東方眞文御青陽以東升音¶
旨微妙皆是大梵之言非世上常辭言無韻麗曲無華宛故謂¶
𤣥奥難可尋詳上天所寶秘於𤣥都高上神霄玉清玉府東藏¶
<pb:CK-KZ_JY001_04p028b>¶
經室依科三萬七千年應運下傳若有至人齎金寶質心依舊¶
格告盟十天然後而付焉¶
道言夫青陽爲生福之力本有形之類無不賴之至若天地運¶
度否終日月五星虧盈至聖神人休否末學之夫疾傷凡有此¶
災同氣皆當齊心修齋六時行香十徧轉經福德立降消諸不¶
祥无量之文普度無窮¶
道言夫末學道淺或仙品未充運應滅度身經太陰臨過之時¶
同學至人為其行香誦經十過以度屍形如法則東極青華帝¶
君賜通光之符召青陽之炁於無英之宮流太𤣥青精生炁入¶
兆之肝府死戸閉塞木皇內遊含明丈人爲兆啟紫蘭之室開¶
<pb:CK-KZ_JY001_04p029a>¶
青珠之檢授兆隱文兆之精靈按而誦之魂神徑上南宮隨其¶
學功計日而得更生輪轉不惑便得神仙¶
道言夫天地運終星宿錯度日月失明四時失序陰陽不調國¶
土災怪水火厄難疫毒流行兆民死傷師友命過善士橫殃皆¶
當修齋行香誦經夫齋戒誦經功德甚重上消天災保鎭帝王¶
下禳毒害以度兆民生死受賴其福難勝故曰无量普度天人¶
道言凡有是經能爲天地帝主兆民行是功德有災之日發心¶
修齋燒香誦經十過皆諸天記名萬神侍衞右別至人剋得爲¶
聖君金闕之臣諸天記人功過毫分無失天中眞王亦保舉爾¶
身得道者乃當洞明至言也¶
<pb:CK-KZ_JY001_04p029b>¶
** 諸天中大梵隱語无量音　　道君撰¶
*** 元始靈書扶桑青陽玉篇¶
　　　　　　東方八天¶
　　　　翟軒嵋羅　　傾音謨光　　厯紀𢘍響¶
　　　　迎贖邱𤣥　　濟淙𣣱累　　固淵蔽芒¶
　　　　憫恊華迹　　曜度氐房　　奇魚立嬪¶
　　　　制儀䝉剛　　海鄒夜潭　　舒毗琳琅¶
　　　　扁幾合無　　遘盈東祥　　矧測雉兌¶
　　　　兟胡并唐¶
　　　　　　南方八天¶
<pb:CK-KZ_JY001_04p030a>¶
　　　　戰熾兜郢　　陀騰炯瞻　　戚孺臧殷¶
　　　　命魔設官　　極臺勑吏　　走驛告嚴¶
　　　　陽居始都　　究萌部端　　猛聚定棘¶
　　　　鹿温冥牢　　景補皇位　　靜部尤常¶
　　　　烈卑柄重　　吉祺信諭　　茂期諶于¶
　　　　昆熙夷光¶
　　　　　　西方八天¶
　　　　瑟那志靈　　褥逹侯度　　頂磋蔚京¶
　　　　陸省備助　　菴乙布𤡺　　求銖閱正¶
　　　　狼文薢嶇　　途營譔兵　　厭騰釋璘¶
<pb:CK-KZ_JY001_04p030b>¶
　　　　葆疇尹倉　　萬彦師倫　　池府爵屍¶
　　　　犇竇印里　　述冥關蘭　　幽河斗神¶
　　　　金名祝伸¶
　　　　　　北方八天¶
　　　　扶曦霞梁　　絶革忮彊　　燿學素寂¶
　　　　抱帝澤門　　䕡符紫丁　　夜舍追擬¶
　　　　託詫藴朒　　叵沙燕偁　　縛爾泉弇¶
　　　　交奇浮綱　　淨信同法　　罔慈擊亢¶
　　　　瀆延龍裒　　計羅卓傳　　嶪俞鄭璠¶
　　　　石雷皓清¶
<pb:CK-KZ_JY001_04p031a>¶
道言此諸天中大梵隱語无量之音舊文刻書青華帝君左闕¶
玉臺之上青陽洞煥木道其昌仁澤純被壽樂靈遐施生於地¶
惠德於天中遊至虛妙歸三元福貴本始道賞其𤣥字皆廣長¶
一丈天眞皇人昔書其文以爲正音有知其音能齋而誦之者¶
諸天皆遣飛天神王下觀其身書其功勤上奏諸天萬神朝禮¶
地祇侍門大成眞王保舉木眞道備剋得遊行三界昇入金門¶
此音無所不辟無所不禳無所不度無所不成天眞自然之音¶
也故誦之致神王下觀上帝遙唱萬神朝禮三界侍軒羣祅束¶
首鬼精自亡琳琅振響十方肅清河海靜默山嶽吞煙萬靈振¶
伏召集羣仙天無氛穢地無袄塵冥慧洞清大量𤣥𤣥也¶
<pb:CK-KZ_JY001_04p031b>¶
¶
¶
¶
¶
¶
¶
¶
¶
¶
¶
<pb:CK-KZ_JY001_04p032a>¶
#+PROPERTY: JUAN 018
* 元始无量度人上品妙經卷之十八¶
　　
** 素景曜靈品¶
道言昔於元洞天中慶霞流音太空化土受元始度人素景燿¶
靈无量上品元始天尊當說是經周逥十過以召十方始當詣¶
座天眞大神上聖高尊妙行眞人西華玉妃四極眞王黃素元¶
君飛天騎吏仙官主宰無鞅數眾乘空而來白雲綠霞羽駕飊¶
輿華葢浮晨珠璧交光五色鬱勃洞煥太空九日九夜諸天日¶
宮月府星闕長樓元斗停機三道平周剛風鎭靜崑嶽收雲地¶
浮五瑞天開八門境土山川城廓林木緬平一等無復高下土¶
皆變瓊瑤無有異色眾眞侍座元始天尊𤣥坐空浮萬葉寶蓮¶
<pb:CK-KZ_JY001_04p032b>¶
之上說經一遍諸天大聖同時稱善是時一國男女仰聽法音¶
神識開悟說經二遍靈府虛明說經三遍黙契𤣥妙說經四遍¶
眞炁灌身萬疾皆愈說經五遍體合正道眾惡消摧說經六遍¶
三十二天發見眞文說經七遍九天玉境四極𤣥宮三洞寶經¶
昭然徹見說經八遍員羅之下太空之中一切音聲皆參大範¶
說經九遍九色妙光下燭幽夜普赦北酆受苦罪魂說經十遍¶
十方萬類遂性逍遙是時一國是男是女莫不傾心皆受護度¶
咸得長生¶
道言是時元始天尊說經一遍東方无極无量品華林大神無¶
鞅之眾浮空而至說經二11南方无極无量品赤文大神無鞅¶
<pb:CK-KZ_JY001_04p033a>¶
之眾浮空而至說經三遍西方无極无量品帝符大神無鞅之¶
眾浮空而至說經四遍北方无極无量品元景大神無鞅之眾¶
浮空而至說經五遍東北无極无量品青精大神無鞅之眾浮¶
空而至說經六遍東南无極无量品圓珠大神無鞅之眾浮空¶
而至說經七遍西南無極无量品廣霞大神無鞅之眾浮空而¶
至說經八遍西北无極无量品金華大神無鞅之眾浮空而至¶
說經九遍上方无極无量品紫霄大神無鞅之眾浮空而至說¶
經十遍下方无極无量品靈都大神無鞅之眾浮空而至十遍¶
周竟十方无極天眞大神一時同至一國男女傾心歸仰欣聞¶
元始宣說素景燿靈之法外生天地結成混沌內生萬物變爲¶
<pb:CK-KZ_JY001_04p033b>¶
嶽瀆皆由无形五行眞金之性虛明同力不可破壞至生人神¶
知見悲喜率因素景不鑿之剛燿靈明察之體而以爲之物有¶
堅脆其成爲一人有聖凡其知爲一我等雖懷此金未經冶鍊¶
今遇元始以此法火瑩此神金鑄爲法器成此道力无量變化¶
作是說已欣樂再拜旋遶座側來者有如細雨密霧無鞅之眾¶
迮國一半土皆徧陷非可禁止於是元始懸一寶珠大如黍米¶
在空𤣥之中去地七丈元始登引天眞大神大聖高眞妙行眞¶
人十方无極素景燿靈至眞大神無鞅數眾俱入寶珠之中天¶
人仰看惟見勃勃從珠口中入旣入珠口不知所在國人廓散¶
地還平正無復欹陷元始卽於寶珠之內說經都竟眾眞監度¶
<pb:CK-KZ_JY001_04p034a>¶
以授於我當此之時喜慶難言法事粗悉諸天復位倐歘之間¶
寂無遺響是時天人遇值經法普得濟度全其本年無有中傷¶
傾土歸仰咸知妙微無執無滯無想無結無愛無憎無苦無惱¶
無敗無虧心行正道言合天機齊同慈愛異骨成親國土康安¶
永慶太平經始出教一國以道預有至心宗奉禮敬皆得度世¶
道言元始天尊說經中所言並是諸天上帝內名隱韻之音亦¶
是眞王內諱百靈之隱名也開示道妙無形五行先天地生同¶
寓一炁浩劫不分內有神金素景燿靈外成諸天內爲眞神剛¶
堅無壞萬物仰成爾能知之可以長存非世之常辭上聖已成¶
眞人能悉其章誦之十過諸天遙唱萬帝設禮河海靜默山嶽¶
<pb:CK-KZ_JY001_04p034b>¶
藏雲金輪停景玉璣不行浩浩太空飛度生門柔爲至剛虛爲¶
至藏大不可圍廣不可量金光素景燿靈無方堅凝流行得道¶
之疆羣魔束形鬼精滅爽囘屍起死白骨成人至學之士誦之¶
十過則金門校仙眞籙奉𤣥五帝侍衞三界稽首魔精喪眼鬼¶
祅滅爽濟度垂死絶而得生所以爾者學士穢氣未消體未洞¶
眞神金未堅遇火則鎔素景未潔燿靈昏曚召制十方威未制¶
天政德可伏御地祇束縛魔靈但卻死而已不能更生輕誦此¶
章身則被殃供養尊禮門戸興隆世世昌熾與善因緣萬災不¶
千神明護門斯經尊妙獨步玉京度人无量爲萬道之宗巍巍¶
大範德難可勝¶
<pb:CK-KZ_JY001_04p035a>¶
道言凡誦是經十過素靈神金不散至靈燿魄長存陰關自開¶
諸天齊到億曾萬祖幽魂苦爽皆卽受度上升朱宮格皆九年¶
受化更生得爲貴人而好學至經功滿德就皆得神仙飛昇金¶
闕遊宴玉京也上學之士修誦是經素靈合性空體至神金身¶
得道栖泊上清皆得受度飛昇南宮世人受誦眞一守身金德¶
不朽業火不焚則延壽長年後皆得作尸解之道魂神暫滅不¶
經地獄卽得返形遊行太空此經微妙普度無窮一切天人莫¶
不受慶无量之福生死蒙惠上天所寶不傳下世至士齎金寶¶
效心盟天而傳輕泄漏慢殃及九祖長役冥官侍經五帝玉童¶
玉女各二十四人營衞神文保護受經者身¶
<pb:CK-KZ_JY001_04p035b>¶
道言正月長齋誦詠是經木表金胎五藏生春枯朽老敗得新¶
長生爲上世亡魂斷地逮役度上南宮七月長齋誦詠是經燿¶
景金津神威內冥百關堅彊淵池濬靈身得神仙諸天書名黃¶
籙白簡削死上生十月長齋誦詠是經水得其金結爲聖胎天¶
地一塵至妙至𤣥爾能行之變化飛仙爲國王帝主君臣父子¶
安鎭國祚保天長存世世不絶長爲人君安鎭其方民稱太平¶
八節之日誦詠是經水火土木併蝕於金永固其神得爲九宮¶
眞人本命之日誦詠是經太一下臨素景燿靈呼子三魂左三¶
右七役使無停魂神澄正萬炁長存不經苦惱身有光明三界¶
侍衞五帝司迎萬神朝禮名書土天功滿德就飛昇上清¶
<pb:CK-KZ_JY001_04p036a>¶
　道言行道之日皆當香湯沐浴齋戒入室東向叩齒三十二¶
　通上聞三十二天心拜三十二過閉目靜思身坐青黃白三¶
　色雲炁之中內外蓊冥有青龍白虎朱雀𤣥武獅子白鶴羅¶
　列左右素景曜靈之炁晃如皎月煇燿頂上日月照明洞煥¶
　室內項生圓象光暎十方如此分明密呪曰¶
无上𤣥元太上道君召出臣身中三五功曹左右官使者侍香¶
玉童傳言玉女五帝直符直日香官各三十二人關啟所言今¶
日吉慶長齋清堂修行至經无量度人願所啟上徹徑御¶
无上三十二天元始上帝至尊几前(畢)¶
　引炁三十二過東向誦經¶
<pb:CK-KZ_JY001_04p036b>¶
¶
¶
¶
¶
¶
¶
¶
¶
¶
¶
<pb:CK-KZ_JY001_04p037a>¶
* 元始无量度人上品妙經¶
元始洞𤣥靈寶本章素景燿靈上品妙首開天度人虛皇隱韻¶
混合自然大洞元金空𤣥至眞堅剛明决神化彌綸不壞無染¶
變境高清包含太虛內生九元無形眞妙道性靈𤣥元皇布炁¶
肇立諸天剛風內鼓素燿外旋至陽凝質梵炁流泉結爲大器¶
二象乃分開明素景是爲靈根上無復祖惟道爲身燿華流結¶
普植神靈无上玉篇安鎭丹城無文不光無文不明無文不立¶
無文不成無文不度無文不生是爲大梵天中之天鬱羅蕭峯¶
金闕瓊山上極𤣥上大赤清源眇眇浩劫若亡若存三煇帝室¶
大有黃庭瑤刃朱宮天眞玉房太素化炁同徧十方中有素景¶
<pb:CK-KZ_JY001_04p037b>¶
燿靈之眞中有南極九𤣥之君中有度世皇老大神中有太霄¶
成妙眞人中有紫庭眞帝元素道君中有南昌定命司變主錄¶
運化保鎭尊神回骸起死无量度人今日校錄諸天臨軒¶
東方无極華林神王長生大聖无量度人¶
南方无極赤文神王長生大聖无量度人¶
西方无極帝符神王長生大聖无量度人¶
北方无極元景神王長生大聖无量度人¶
東北无極青精神王長生大聖无量度人¶
東南无極圓珠神王長生大聖无量度人¶
西南无極廣霞神王長生大聖无量度人¶
<pb:CK-KZ_JY001_04p038a>¶
西北無極金華神王長生大聖无量度人¶
上方无極紫霄神王長生大聖无量度人¶
下方无極靈都神王長生大聖无量度人¶
十方素景燿靈神王長生度世无量大神並乘層雲金霄八景¶
之輦玉輿羽軿素蓋飛輪驂駕九光神虎𤣥甲蒼龍建流金之¶
節招靈大旛前列太𤣥寶仗後從三天化兵白鳳麒麟嘯歌噰¶
噰七燿啟塗三眞翼轅億乘萬騎浮空而來傾光回駕召靈度¶
生西崑上空瑤闕高仙九微太妙黃景元君執符把籙齊到帝¶
前原兆生胎禀道以來業識念想纒思億𡨚汩亂素境燿靈翳¶
昏神光正性曠劫冥頑元始洞火冶鍊純堅金華變體當爲眞¶
<pb:CK-KZ_JY001_04p038b>¶
人粗辱毀敗逐愛散分隨所應度嚴校神靈普告洞淵无極名¶
山泉沙之嶽北闕寒庭神州五鎭十二溪源三河四瀆溟海咸¶
池疾除罪簿落滅惡根不得留滯怠縱魔羣元始開化隨運升¶
遷六天陰官拔度沉魂制𤣥監舉鍊度朱陵太清降炁仙變成¶
眞生身受度劫劫長存隨劫輪轉與天齊年永度三塗五苦八¶
難超淩三界逍遙上清上清之天天帝妙𤣥無色之境梵行¶
　　　　　　東方八天¶
　　　　玉岐英實天　　　　　　帝伯戊景勳¶
　　　　秀峯翠華天　　　　　　帝眇珍叢池¶
　　　　寶林燿光天　　　　　　帝芳霄宛驛¶
<pb:CK-KZ_JY001_04p039a>¶
　　　　眞元靈韞天　　　　　　帝冥成妙沂¶
　　　　𤣥符顯靈天　　　　　　帝肇啟元皇¶
　　　　集瑞慶皇天　　　　　　帝方稽生¶
　　　　瑶瑰暎虛仙穴天　　　　帝澤嶽匠靈¶
　　　　汶波碧洞神宮天　　　　帝道光仙¶
　　　　　　南方八天¶
　　　　陽台化景鍊眞天　　　　帝寶宣紀延¶
　　　　南明洞陽天　　　　　　帝劾章測神¶
　　　　司炎治明天　　　　　　帝護生極言¶
　　　　檢眞定厯天　　　　　　帝執機主民¶
<pb:CK-KZ_JY001_04p039b>¶
　　　　降炁大光天　　　　　　帝嚴威四衝¶
　　　　冲和總領天　　　　　　帝化令正行¶
　　　　溟无赤景天　　　　　　帝奉皇玉尊¶
　　　　變化定籍天　　　　　　帝鑑英皓定¶
　　　　　　西方八天¶
　　　　主福定生天　　　　　　帝巽都景陽¶
　　　　素景燿靈天　　　　　　帝綿觀典常¶
　　　　閬圃瑶琳天　　　　　　帝露溥順華¶
　　　　西臺玉匣天　　　　　　帝寶當元畸¶
　　　　靈玉治方天　　　　　　帝訊先求爽¶
<pb:CK-KZ_JY001_04p040a>¶
　　　　剛山頂龍天　　　　　　帝奮光紫神¶
　　　　七絶神虎天　　　　　　帝力關威京¶
　　　　梵炁金乘天　　　　　　帝嚴幾靜山¶
　　　　　　北方八天¶
　　　　𤣥老海藏天　　　　　　帝宅神岳羅¶
　　　　龍光萬虛天　　　　　　帝燿金爓剛¶
　　　　雲營周華天　　　　　　帝微𤣥部清¶
　　　　忠嶽洞波碧琳天　　　　帝絶崿珠¶
　　　　瓊宮无極天　　　　　　帝昭高璿佪¶
　　　　蒼目化山天　　　　　　帝拔方起雲¶
<pb:CK-KZ_JY001_04p040b>¶
　　　　京臺海穴天　　　　　　帝濯上慈眞¶
　　　　五神泛洋召靈天　　　　帝宛令西波¶
三十二天三十二帝諸天隱諱諸天隱名天中空洞自然靈章¶
諸天隱韻天中之音天中之尊天中之神大化眞魔合變之靈¶
九復於一十還於九九合十遷素景生煇金無結滯與神同并¶
神無變壞鍊之卽鮮燿光爲澤共名火宮神金鼓冶合會太清¶
无量之奥杳不可詳敷落三華普鍊神人今日欣逢化度厯試¶
諸天請降至妙大慶因緣飛步五辰名列高𤣥眞王監察拘制¶
元關東斗授神西斗化形北斗注籍南斗開生中斗黃華合景¶
燿靈三眞之炁發爲金英青帝執規白帝御兵赤帝守衞黑帝¶
<pb:CK-KZ_JY001_04p041a>¶
結凝黃帝演化萬道乃成蒼華天王攝炁舉仙丹霄天王上炎¶
流煙素景天王開天召山𤣥燿天王通導百川混極天王坐鎭¶
崑山五天眞王萬神之宗飛行六合遊宴天宮總炁燿靈敷散¶
太空自號赫奕諸天齊功上天鍊眞同會明堂神王震威掃蕩¶
不祥青霞布天電火施張丹靈扇飊收滅遊光域中大帥擲劍¶
剛風騰燿萬里流鈴八衝敢有干試拒抗三官𤣥鉞前戮神金¶
後刑屠割祅魅風火無停千千斬戮萬萬誅形邪無侵犯保護¶
生民六天九宮明檢鬼營不得怠縱金馬交呈普告羅酆無間¶
溟泠三界大魔飛章玉京¶
元洞玉冊五炁混淪金炁爲骨木炁爲筋水炁爲血火炁爲神¶
<pb:CK-KZ_JY001_04p041b>¶
土炁爲意物乃化形虛皇妙道三象告成𤣥元建立羅列神靈¶
明以燭物烈以辨眞動則成禮靜則晦温神光變化火復依金¶
金體無變運斡飛輪員華震燿風扇於明乃成大象皇極高清¶
元微大素金現長庚紫融灌虛白章洞旻流結五炁生育七𤣥¶
大洞消魔玉惠靈篇共敷至化天晶妙光九龍大劫數極延康¶
眇眇億劫混化堅剛五炁爲色五精爲淵風水相包泰極無邊¶
黃臺杳邈朱闕沉冥無形無影無極無窮鴻濛太朴遼廓開生¶
芒華流彩運度自然虛皇保劫元素玉章丹景結璘大布青房¶
赤燿至靈演炁十方旋斗厯箕囘度五常三垣化闕明列元綱¶
八景赤文攝炁高𤣥𤣥中太眞上帝飛仙素景金霞嘯詠洞虛¶
<pb:CK-KZ_JY001_04p042a>¶
燿靈綠羅交響雲輿玉音泛霄黃華執符紫清鬱岳轉翼元居¶
金爲神液流貫蒼圖千和萬合自然成眞眞中至神南昌上靈¶
通班元老安寶帝尊𤣥一九輔司命眞君簡閱玉章變化飛根¶
上遊清單出入華源八冥之內細微之中下極重泉九壘淵宮¶
中治生民萬物混同十轉囘靈與炁俱仙仙道貴生无量度人¶
上開八門燿景天輪罪業禁戒考校因緣普受開度死魂生身¶
身得受生上聞諸天諸天之上各有生門中有升遷顯燿之章¶
黃素靈篇辭參高眞¶
　　第一素景顯妙飛空之音¶
太虛生至眞　　　太空成有形　　　運轉無津涯¶
<pb:CK-KZ_JY001_04p042b>¶
普育諸神靈　　　𤣥清化圓羅　　　混黄沉杳冥¶
錯謬散爲物　　　沖和構人倫　　　朗朗諸天境¶
持握生道根　　　蕩蕩大化基　　　八冥歸玉京¶
元始顯眞妙　　　素景融神金　　　旣悟重𤣥旨¶
合體通靈明　　　七祖升天堂　　　南昌朝帝尊¶
五苦永解脫　　　天魔詠謠音　　　齊樂眞王化¶
羣類皆長生¶
　　第二燿靈常照眞王之章¶
龍漢立劫仭　　　丹光建元圖　　　大聖𤣥一帝¶
敷落飛天書　　　高仙受天命　　　正道祕清都¶
<pb:CK-KZ_JY001_04p043a>¶
洞章下玉京　　　靈光煥八隅　　　元尊示神變¶
億天藏蘂珠　　　故以常明金　　　冶鍊貪愛徒¶
神金眞化炁　　　灌注度凡軀　　　明明無濁汚¶
𤣥精當不枯　　　燿靈玉景源　　　常照成空無¶
巍巍大慈尊　　　宣演開生符　　　妙微上清旨¶
眞悟合𤣥虛　　　鍊炁登種民　　　玉篇從此敷¶
　　第三成道變化之歌¶
百魔樂沉溺　　　飛仙唯好生　　　神炁常堅完¶
三界無死生　　　旣悟上清道　　　與化相順成¶
宴景常陽宮　　　東井浥天津　　　逍遙度剛風¶
<pb:CK-KZ_JY001_04p043b>¶
三垣朝帝尊　　　茫茫大輪下　　　俯世何營營¶
一瞬爲虛空　　　浩劫焉有程　　　擕手誦大範¶
素景永清澄　　　運轉法輪綱　　　變化通神靈¶
東桑觀濯羅　　　西崑眄長庚　　　使爾見眞教¶
靈府長虛明　　　刻名玉眞檢　　　削落酆泉名¶
振衣淩太霄　　　稽首虛皇庭¶
此三界之上飛空之中飛仙歌音音參洞章誦之百遍名度南¶
宮誦之千遍眞王保迎萬遍道備飛昇太空過度三界位登仙¶
公有聞靈音魔王敬形敕制地祇侍衞送迎拔出地戸五苦八¶
難七祖升遷永離冥關魂度朱陵受鍊更生是謂无量普度無¶
<pb:CK-KZ_JY001_04p044a>¶
窮有祕上天文諸天共所崇泄慢墮地獄禍及七祖翁¶
道言此二章並是諸天上帝及至靈眞王隱祕之音發明至眞¶
妙本生元大神雖因元始洞陽九鍊赤炁𤣥空眞火以爲明識¶
覺了能知之體殊不知堅固不壞經劫不變今古常存湛然定¶
觀全依無上清淨不動至大至剛眞金爲質能生能動木風爲¶
助金風相耀遂成炎景洞然而明名曰純一妙靈之炁爲道之¶
𤣥奥成立混沌生育三才無不由此兆若體之瑩我靈根以自¶
神力徧無窮界仙靈鬼神人龍萬物自我陶鎔十方諸天不從¶
外得皆是大梵之言非世上常辭言無韻麗曲無華宛故謂𤣥¶
奥難可尋詳上天所寶秘於𤣥都神霄玉清玉府東寶經室依¶
<pb:CK-KZ_JY001_04p044b>¶
科三萬七千年應運下傳若有至人齎金寶質心依舊格告盟¶
道君然後而付焉¶
道言夫天地運度否終日月五星虧盈至聖神人休否末學之¶
夫疾傷此皆神炁內虧素金不靈故燿空有待則制殃衰凡有¶
此災同炁皆當齊心修齋六時行香十徧轉經福德立降消諸¶
不祥无量之文普度無窮¶
道言夫末學道淺或仙品未充運應滅度身經太隂臨過之時¶
同學至人爲其行香誦經十過以度屍形如法素景還復燿靈¶
更明魂神徑上南宮隨其學功計日而得更生輪轉不滅便得¶
神仙¶
<pb:CK-KZ_JY001_04p045a>¶
道言夫天地運終星宿錯度日月失昏四時失度陰陽不調國¶
土生災水火風劫疾毒流行兆民死傷師友命過同學終亡皆¶
當修齋行香誦經夫齋戒誦經功德甚重上消天災保鎭帝王¶
下禳毒害以度兆民生死受賴其福難勝故曰无量普度天人¶
道言凡有是經能爲天地帝主兆民行是功德有災之日發心¶
修齋燒香誦經十過皆諸天記名萬神侍衞右別至人克得爲¶
聖君金闕之臣諸天記人功過毫分無失天中眞王亦保舉爾¶
身得道者乃當洞明至言也¶
** 諸天中大梵隱語无量音　　道君撰¶
*** 元始素景燿靈玉篇¶
<pb:CK-KZ_JY001_04p045b>¶
　　　　　　東方八天¶
　　　　奎都出陌　　化揚入參　　霞虛激璘¶
　　　　延謌沂涔　　萬竦柘宿　　淇華幾欽¶
　　　　轉蘭彩望　　晨精典尋　　昭盈靈肆¶
　　　　溢卜奚登　　擎莊荷露　　龍蚑捐沉¶
　　　　靜佐亟道　　劉彬緒忱　　秷稂蕩卑¶
　　　　里適逾金¶
　　　　　　南方八天¶
　　　　蓬整絕力　　赫難志外　　寅珞尤趣¶
　　　　延需利瑾　　琢華透方　　儀奔汾郡¶
<pb:CK-KZ_JY001_04p046a>¶
　　　　哲疆仙稀　　珍異寔進　　燎灘盪虞¶
　　　　色離弼應　　杳坤陳歆　　祕野桓定¶
　　　　角聻敕戮　　陽山𦤺信　　風演孔雄¶
　　　　厯帝充仭¶
　　　　　　西方八天¶
　　　　素景奠生　　紏都佳萌　　健納甲竺¶
　　　　誓攻本神　　迮東獻威　　相妃蘄尊¶
　　　　敬罷欽役　　奴軍總雲　　吉堂洄侶¶
　　　　至戈鼎熒　　萬鑑獨持　　化師九成¶
　　　　便良日辟　　斗往岡生　　浪恥達隨¶
<pb:CK-KZ_JY001_04p046b>¶
　　　　珪山啟兵¶
　　　　　　北方八天¶
　　　　闠程鋏遼　　景生系郎　　𤣥進紫玉¶
　　　　投遠趣光　　董眞樞靈　　星侔箕羗¶
　　　　遁履太幽　　北昆杳房　　庇夜軍利¶
　　　　氐瑟齊邦　　度濳倚霞　　命旗洒藏¶
　　　　桑碧螭首　　洞𤣥辭皇　　律躋魔丑¶
　　　　臺止賓祥¶
道言此諸天中大梵隱語无量之音舊文刻書玉臺西眞素景¶
之堂以開三辰之光太一典經紫靈醮香元帝命神萬靈聿章¶
<pb:CK-KZ_JY001_04p047a>¶
目見口言神金流剛舉天承地使兆慧良總持冥機恍惚存亡¶
鬼入神出變化無方帝之寶書豈世所聞字皆廣長一丈天眞¶
皇人昔書其文以爲正音有知其音能齋而誦之者諸天皆遣¶
素景神王下觀其身書其功勤上奏諸天萬神朝禮地祇侍門¶
大勳魔王保舉上眞道備剋得遊行三界升入金門此音無所¶
不辟無所不禳無所不度無所不成天眞自然之音也故誦之¶
致素景下觀上帝遙唱萬神朝禮三界侍軒羣祅束首鬼精自¶
亡琳琅振響十方肅清河海靜默山嶽吞煙萬靈振伏招集羣¶
仙天無氛穢地無祅塵冥慧洞清大量𤣥𤣥也¶
¶
<pb:CK-KZ_JY001_04p047b>¶
¶
¶
¶
¶
¶
¶
¶
¶
¶
¶
<pb:CK-KZ_JY001_04p048a>¶
#+PROPERTY: JUAN 019
* 元始无量度人上品妙經卷之十九¶
　　
** 十方聖境品¶
道言昔於靈華天中景燿迴風大圓化土受元始度人十方聖¶
境无量上品元始天尊當說是經周迴十過以召十方始當詣¶
座天眞大神上聖高尊妙行眞人十方聖境化土世界仙君仙¶
王無鞅數眾乘空而來𤣥雲飛霞鳳輿朱輪葆蓋交蔭琅碧騰¶
煇洞徹八冥晃燿太空九日九夜諸天日月宮府星垣帝闕寶¶
觀朱樓神嶽瓊山璇臺劫仭下及蒼丹之界𤣥素之鄉清都九¶
淵六周十極光明照朗通達無礙一國地土山川林木緬平一¶
等無復高下土皆作黃玉中天正炁交灌坤邱神化平夷無有¶
<pb:CK-KZ_JY001_04p048b>¶
異色眾眞環侍元始天尊安坐太虛九芒赤文火玉之座說經¶
一遍諸天大聖同時稱善是時一國男女仰聽𤣥音悉悟妙道¶
說經二遍目覩神化洞徹萬緣說經三遍合會正炁皆能闡法¶
說經四遍億劫積滯隨念消融說經五遍金眞散結百關流通¶
說經六遍地生寶華天敷玉文說經七遍悠悠羣類克保完堅¶
說經八遍鬼官罷對幽魂上升說經九遍虛皇妙光照暎十方¶
无量元宮分形應化一切天人隨方敬仰說經十遍玉符下降¶
安鎭神山度世升平永無劫運是時一國是男是女莫不傾心¶
皆受開濟咸得長生¶
道言是時元始天尊說經一遍東方无極无量品仁旺大神無¶
<pb:CK-KZ_JY001_04p049a>¶
鞅之眾浮空而至說經二遍南方无極无量品合明大神無鞅¶
之眾浮空而至說經三遍西方无極无量品皓元大神無鞅之¶
眾浮空而至說經四遍北方无極無量品𤣥光大神無鞅之眾¶
浮空而至說經五遍東北无極无量品保安大神無鞅之眾浮¶
空而至說經六遍東南无極无量品流運大神無鞅之眾浮空¶
而至說經七遍西南无極无量品鎭紀大神無鞅之眾浮空而¶
至說經八遍西北无極无量品持綱大神無鞅之眾浮空而至¶
說經九遍上方无極无量品生方大神無鞅之眾浮空而至說¶
經十遍下方无極无量品延康大神無鞅之眾浮空而至十遍¶
周竟十方天眞聖境大神一時同至一國男女傾心歸嚮來者¶
<pb:CK-KZ_JY001_04p049b>¶
有如輕塵重霧億乘萬騎𤣥雲四會天澤密周素煙層沓非可¶
禁止於是元始手出妙光化一圓象結成寶雲瑩若明月在空¶
𤣥之中去地百丈元始登引天眞大神上聖高尊妙行眞人十¶
方无極天眞大神無鞅數眾俱入寶輪之中天人仰看惟見導¶
從自輪影中入旣入輪影不知所在國人廓散地常清潤無復¶
更變元始卽於寶輪之內說經都竟眾眞監度以授於我當此¶
之時忻慶難言法事周悉眾靈復位俄爾之間杳無遺音是時¶
天民遇此大範普獲惠濟全其天年無有夭傷合境歸仰咸悟¶
道緣不懈不退不敗不遷不苟不諂不私不偏不佞不黨不過¶
不愆言宗至理命保長延齊同慈智心契高𤣥國境豐寗帝祚¶
<pb:CK-KZ_JY001_04p050a>¶
綿綿法始流布一國以道預有至心宗奉敬衞皆得度世¶
道言元始天尊說經中所言並是三天化炁謡歌大範之音亦¶
是十方聖境眞仙之隱名也非世之常辭上元開運眞人通微¶
悟𤣥能悉其章誦之十過九天稱慶羣靈列言三官執籍簡奏¶
玉京日月騰煇星綱順行大魔伏謁眾祅束形濟生度死朽骸¶
成人太極飛仙誦之十過則十方境界无極靈鄉下逮神洲洞¶
泉海嶽有生安泰各遂逍遙所以爾者上聖高眞挺自然之秀¶
育質碧霄生而知道故感格玉清無所不度飛仙中眞積學修¶
鍊而契於𤣥雖證位同聖非上元之比但濟世境而已不能制¶
天政也輕誦此章身則被殃宗敬保祕立著元功世世昌熾善¶
<pb:CK-KZ_JY001_04p050b>¶
根興隆眾邪不干天神護門斯經𤣥奥萬境所尊度人無極爲¶
生道之宗皇皇正範難可勝量¶
道言凡誦是經十過洞章𤣥音上達玉清感格虛皇降三天正¶
眞九陽積妙太𤣥之炁下開八門灌注流入羅酆幽音泉曲冥¶
關度爾億曾萬祖受苦魂爽克得化鍊上升朱陵皆應眞期靈¶
符攝生得爲至人而好學上經果備功圓皆得飛仙超升玉闕¶
遊眄九霄也鴻學之士修誦是經皆卽受度高宴南宮世人受¶
誦則壽極三元後皆得證太陰鍊形之道藏質九淵寄身后土¶
魂不蕩空魄不沉滯厯劫周運卽獲更生一切天人悉獲受度¶
无量景福幽顯蒙惠上𤣥所禁不傳于世至士持重寶效心盟¶
<pb:CK-KZ_JY001_04p051a>¶
誓而傳輕泄玉章殃連七祖長役土官侍經聖境玉童玉女各¶
四十八人營衞神文保護受經者身¶
道言正月長齋誦詠是經眞光下濟溥釋幽陰爲上世亡魂斷¶
滅罪結升度朱宮七月長齋誦詠是經正眞生炁流灌心田金¶
籙注名身得高仙十月長齋誦詠是經聖境內通法燿外明爲¶
國王帝主保延世境安鎭萬邦欣樂昇平大福無疆三辰𡩬順¶
天夀永昌八節之日誦詠是經得爲流珠絳闕保生眞人本命¶
之日誦詠是經十方大聖化境高尊乘雲駕龍來詣監盟書名¶
元斗列奏𤣥冥百神集會功著九天大魔保舉形飛列仙¶
道言行道之日皆當香湯沐浴齋戒入室東向叩齒三十二通¶
<pb:CK-KZ_JY001_04p051b>¶
上聞三十二天心拜三十二過閉目靜思身坐碧絳紫三色雲¶
炁之中內外蓊冥有青龍白虎朱雀𤣥武獅子白鶴羅列左右¶
十方聖境一時同見日月照明洞煥室內項生圓象光暎十方¶
如此分明密呪曰¶
无上𤣥元太上道君召出臣身中三五功曹左右官使者侍香¶
玉童傳言玉女五帝直符直日香官各三十二人關啟所言今¶
日吉慶長齋清堂修行至經无量度人願所啟上徹徑御¶
无上三十二天元始上帝至尊几前(畢)¶
　引炁三十二過東向誦經 ¶
¶
<pb:CK-KZ_JY001_04p052a>¶
* 元始无量度人上品妙經¶
元始洞𤣥靈寶本章十方聖境上品神霄神化度人赤符隱韻¶
騰燿自然混漠洞冥虛無玉眞肇開元範大合神靈虛皇一炁¶
植立諸天斯構十方五劫推遷七變神洲十轉天關𤣥妙聖境¶
仙眞帝臣開明三道散化五形萬象齊立虛極靈根上周復景¶
獨運爲身華晶至應大樸靈文九霄沖感風激飛煙迅綱木輪¶
交瓊深淵皓皇廣布元運包纒是爲造化十極將分鬱嶽瓊臺¶
蕭仭遐京上窮圓象琳闕飛青眇眇帝炁巍巍劫城三靈玉筵¶
太上𤣥庭金閣華房森列流精廣霞育炁周變千靈中有十天¶
校錄之神中有方諸上道之君中有洪聖妙元之眞中有合境¶
<pb:CK-KZ_JY001_04p052b>¶
開導丈人中有東華南極西靈北鬱四維上下列聖高眞共敷¶
大範開化天人執天正憲无量度人今日集會攝召臨軒¶
東方聖境賢善世界正化神王長生大聖无量度人¶
南方聖境明離世界眞慧神王長生大聖无量度人¶
西方聖境皓洞世界招仙神王長生大聖无量度人¶
北方聖境清淨世界多吉神王長生大聖无量度人¶
東北聖境妙華世界威德神王長生大聖无量度人¶
東南聖境九眞世界福滿神王長生大聖无量度人¶
西南聖境流光世界金華神王長生大聖无量度人¶
西北聖境玉宸世界神智神王長生大聖无量度人¶
<pb:CK-KZ_JY001_04p053a>¶
上方聖境紫虛世界道樞神王長生大聖无量度人¶
下方聖境慈護世界救厄神王長生大聖无量度人¶
十方无極通變神王飛空度世開化大神並乘絳雲綠輿碧輦¶
羽葢瑶輪驂駕𤣥鳳白虎斑龍建元暉玉節七燿靈旛前列十¶
天大帥後從黃闕化兵猛馬蒼麟騰擲辟邪天官啓塗𤣥眞翼¶
轅億乘萬騎浮空而來傾光囘駕聖境度生太微玉輔元素上¶
靈神章鴻化大洞高尊統天執法齊會帝前隨方立應簡示諸¶
天普告八極寒夜靈關洞神左府北水九淵太上羅酆六洞三¶
宮曲池龍廐大劫河源威光九仞長役風庭火山氷鏡億零女¶
青大君符命時刻飛昇斷絶惡趣消滅罪根陽煇下濟原赦幽¶
<pb:CK-KZ_JY001_04p053b>¶
魂朱宫受鍊仙變成人生身合炁隨運長存因緣輪轉與天同¶
年永度陽九百六風刀水火之難超淩三界逍遙九清九清之¶
天天帝鑑冥無色之境梵行¶
　　　　　　東方八天¶
　　　　靈蘭雲室天　　　　　　帝記行宛盈¶
　　　　開眞成化天　　　　　　帝閻濟莊¶
　　　　祕景凝神天　　　　　　帝逸塗獨雲¶
　　　　玉陽聖境天　　　　　　帝赤序畢升¶
　　　　海國飛鄉天　　　　　　帝穆衍离¶
　　　　嶽靜虛音天　　　　　　帝感時慶昭¶
<pb:CK-KZ_JY001_04p054a>¶
　　　　智常極仁天　　　　　　帝述俱辭名¶
　　　　神島遊車天　　　　　　帝益憑子柯¶
　　　　　　南方八天¶
　　　　炎正司治天　　　　　　帝諒宮承方¶
　　　　百豐就和天　　　　　　帝迪宗中宜¶
　　　　朱陵典禁天　　　　　　帝沖仙九純¶
　　　　降都昭靈天　　　　　　帝兵禳仲和¶
　　　　宇庭校精素魔天　　　　帝暉道清¶
　　　　剛璣度光天　　　　　　帝響邦署枚¶
　　　　都神燿羅天　　　　　　帝達𤣥宥窺¶
<pb:CK-KZ_JY001_04p054b>¶
　　　　威明廣兵天　　　　　　帝成都祈陽¶
　　　　　　西方八天¶
　　　　束臺羽武天　　　　　　帝河稽魯傳¶
　　　　韓官篤辜天　　　　　　帝明維子康¶
　　　　龜巖西臺天　　　　　　帝冒興黎嚴¶
　　　　直申迅靈天　　　　　　帝悉託思¶
　　　　幽墟潜校天　　　　　　帝伯耀光¶
　　　　挈瀆垂神天　　　　　　帝逐防廓明¶
　　　　波關龍濟天　　　　　　帝和沖孚¶
　　　　參首慶生天　　　　　　帝勅利住賓¶
<pb:CK-KZ_JY001_04p055a>¶
　　　　　　北方八天¶
　　　　洞陰夜城天　　　　　　帝定平若澄¶
　　　　孤光玉峯天　　　　　　帝寂蒙變兟¶
　　　　黑㟪雷司天　　　　　　帝澤披戢光¶
　　　　正居錫𤣥天　　　　　　帝悲盧祈昌¶
　　　　太一張遙天　　　　　　帝尤全子營¶
　　　　素炁徊堂天　　　　　　帝慜都交華¶
　　　　龍威捨湟天　　　　　　帝逐閑辟晞¶
　　　　至澤洪靈天　　　　　　帝杜祥示恭¶
三十二天三十二帝諸天隱諱諸天隱名天中空洞自然靈章¶
<pb:CK-KZ_JY001_04p055b>¶
諸天隱韻天中之音天中之尊天中之神天中大魔天中之靈¶
九開十闢混合上清𤣥關大典幽妙難量造天立極敷落十方¶
今日欣慶會遇考試諸天已滅世累斬絶惡根飛度五難乘景¶
高奔眞王監察無制𤣥門東斗注生西斗司伐北斗執契南斗¶
定格中斗帝室宣流聖澤青帝布機白帝持筭赤帝御炁黑帝¶
交貫黃帝中居大化分判青天眞王寶慶合離赤天眞王𤣥眞¶
糾非白天眞王太素運時黑天眞王夭化霄暉黃天眞王靈炁¶
所歸五天眞王萬境之尊飛行三界總領威兵持幢仗節遊行¶
太清位號顯著與天同生上𤣥化民嚴制幽扃紫微受詔掃殄¶
祅祥天蓬執印神虎恢張流火前馳朱鳳後翔六天大醜收付¶
<pb:CK-KZ_JY001_04p056a>¶
魁罡敢有干犯拒抗天眞神兵左戮巨殺右刑屠割除滅風火¶
無停千千截首萬萬誅形魔無侵試鬼無逆淩三官北酆明察¶
鬼營敢容怠縱飛章奏呈普告十方无量神靈八冥諸帝列言¶
紫宸¶
混元無名非濁非清分爲兩半素𤣥肇平積微爲仞大化生方¶
劫號旣定冥變龍康眇眇祖源混合文昌上無景色下無化淵¶
風行太虛空洞無邊自然聖境至道之𤣥碧霄降地金水成天¶
天上天下大舍沉冥無煇無影無象無形溟涬元炁雙燿交并¶
赤明玉虛運周自然天一流化金簡玉篇赤陽至精八垣𤣥文¶
保制崑邱永劫長存梵炁彌羅萬法施張元綱交貫九地九天¶
<pb:CK-KZ_JY001_04p056b>¶
輪轉空無生成億千旋遶蕭山囘度飛躔三十九帝總攝上元¶
十方聖境統治丹𤣥𤣥中太眞上景高皇汎炁玉霞吟嘯洞清¶
金延秀賴流盼雲營天音朗韻靈光散煙太蕭鬱羅明化金編¶
千和萬合自然成眞眞中有神長生大君青華左踞玉妃右蹲¶
太一司命桃康合湻執符把籍保度靈根上遊紫清出入𤣥丹¶
三方之內六極之中下鎭人身明堂絳宮分治五神合會百骸¶
十運囘風萬炁俱仙飛神召靈變化無邊仙道貴生无量度人¶
十方𤣥極開通八門飛行三界受書玉宸罪福禁戒宿命因緣¶
咸受濟度天正生身身得受生上聞諸天諸天之上各有生門¶
中有天元合變之章太上靈篇辭參高眞¶
<pb:CK-KZ_JY001_04p057a>¶
　　第一十方聖境飛空之音¶
𤣥光赤運　　　　大梵無名　　　　飛境飄飄¶
化闕九門　　　　玉城盤囘　　　　碧落敷明¶
旋臺萬劫　　　　音華燿文　　　　中有大聖¶
龍衣虎裳　　　　首建紫宸　　　　腰帶金璫¶
持握四境　　　　化土中方　　　　爾能長齋¶
鍊度文昌　　　　蕩穢紫戸　　　　納眞絳房¶
二神擲火　　　　元一揚光　　　　見我眞形¶
出沒低昻　　　　粲粲存工　　　　灼灼在傍¶
乘神以遊　　　　綠室朱𥦗　　　　我道杳密¶
<pb:CK-KZ_JY001_04p057b>¶
心合靈鄉¶
　　第二十方聖境之章¶
一炁所變　　　　萬境澄清　　　　𤣥嶽鬱差¶
仙都玉京　　　　長林茂秀　　　　大有玉庭¶
朱衣龍章　　　　開化生根　　　　聖緣天運¶
正道開揚　　　　炁貫飛煙　　　　結花無常¶
穹樓千尺　　　　巨闕明堂　　　　龍游虎馳¶
朱斾雲綱　　　　隱如太空　　　　顯如宿張¶
發現應所行　　　卽明善惡方　　　玉眞跨斑龍¶
神風得高翔¶
<pb:CK-KZ_JY001_04p058a>¶
　　第三十方聖境歌曰¶
龍漢大劫　　　　萬品𤣥虛　　　　元始開天¶
先造空無　　　　大洞上元　　　　清微禹餘¶
靈文九訓　　　　𤣥眞七舒　　　　蕩蕩八垣¶
高升四隅　　　　赤明啟運　　　　列聖御圖¶
五山嵳峩　　　　敷落赤書　　　　蕩蕩天闕¶
巍巍帝居　　　　靈光下濟　　　　息役三塗¶
頒赦河源　　　　眞風廣敷　　　　式歌此音¶
與聖同符¶
此三界之上飛空之中眞王歌音音參洞章誦之百遍名度南¶
<pb:CK-KZ_JY001_04p058b>¶
宮誦之千遍眞王保迎萬遍道備飛昇太空過度三界位登仙¶
公有聞靈音魔王敬形勅制地祇侍衞送迎拔出地戸五苦八¶
難七祖升遷永離幽關魂度朱陵受鍊更生是謂无量普度無¶
窮有祕上天文諸天共所崇泄慢墮地獄禍及七祖翁¶
道言此二章並是諸天上帝及至靈眞王隱祕之音深啟至𤣥¶
發明洪化使彼天民咸入聖境皆是大梵之言非世常辭言無¶
韻麗曲無華宛故謂𤣥奥難可尋詳上天所寶祕於高上神霄¶
玉清玉府大君行教應炁流傳若有至人齎金寶質心依舊格¶
告盟十天然後而付焉¶
道言夫天地運度否終日月五星虧盈至聖神人休否末學之¶
<pb:CK-KZ_JY001_04p059a>¶
夫疾傷凡有此災同炁皆當齊心修齋六時行香十徧轉經福¶
德立降消諸不祥　无量之文普度無窮¶
道言夫末學道淺或仙品未充運應滅度身經太陰臨過之時¶
同學至人爲其行香誦經十過以度屍形如法則生身所行善¶
功所營陰德當滅度時十方聖境皆現元始天尊安座說法或¶
援手接引旛葢來迎魂神徑上南宮隨其學功計日而得更生¶
輪轉不惑便得神仙¶
道言夫天地運終星宿錯度日月失光四時失序陰陽不調國¶
境生災疫毒流行兆民死傷師友命過淨友災殃皆當修齋行¶
香誦經夫齋戒誦經功德甚重上消天災保鎭帝王下禳毒害¶
<pb:CK-KZ_JY001_04p059b>¶
以度兆民生死受賴其福難勝故曰无量普度天人¶
道言凡有是經能爲天地帝主兆民行是功德有災之日發心¶
修齋燒香誦經十過皆諸天記名萬神侍衞右別至人克得爲¶
聖君金闕之臣諸天記人功過毫分無失天中眞王亦保舉爾¶
身得道者乃當洞明至言也¶
** 諸天中大梵隱語无量音　　道君撰¶
*** 元始靈書十方聖境祕篇¶
　　　　　　東方八天¶
　　　　羣陀湮索　　召鑑淵沛　　靈馬逾綱¶
　　　　期韜式晦　　遼闌彌夐　　列都夷悌¶
<pb:CK-KZ_JY001_04p060a>¶
　　　　濛巖睠羅　　逸還周器　　烏陽演赤¶
　　　　皓兇乾銳　　報美丙山　　璐章蕕粹¶
　　　　祝多時延　　綠眞英仙　　湛那覩泊¶
　　　　至良微瞻¶
　　　　　　南方八天¶
　　　　竇夏昆略　　鯨池紫澶　　跛玖但思¶
　　　　蕭南岐顛　　寶節徂徠　　密盟書𤣥¶
　　　　樂藻梯莫　　直幾進綿　　注忝乙趨¶
　　　　離咸資權　　藍傍依序　　厯高次宣¶
　　　　靈僅霄華　　臺他閱城　　璣黨扶驅¶
<pb:CK-KZ_JY001_04p060b>¶
　　　　洞籟潯溟¶
　　　　　　西方八天¶
　　　　庫岍甡勻　　邱慈始傷　　庚井龍羅¶
　　　　柏房停香　　酌嶰留激　　屏麻辭眞¶
　　　　雲嶪定相　　敝多淪神　　徹虛琅璖¶
　　　　燕都景凝　　感族揚鄙　　智傳齊謨¶
　　　　混覺測靈　　維玞粗根　　亮苕已禱¶
　　　　部墟塗垠¶
　　　　　　北方八天¶
　　　　侯汪迹元　　披景奪靈　　衣篤變契¶
<pb:CK-KZ_JY001_04p061a>¶
　　　　郭多民逵　　鍊泓寒穴　　招仙賁輪¶
　　　　蕩交逸區　　爭光蒲形　　早炁冶東¶
　　　　司萌決同　　智騫環燿　　規璘冀沖¶
　　　　洞育邈里　　嬴魁謁豐　　萬仙合絶¶
　　　　空靈實功¶
道言此諸天中十方聖境大梵隱語无量之音舊文題十方洞¶
臺天闕玉都之上神化十方靈隨應出空合道微悟解之者神¶
鄉聖境無不普現字皆廣長一丈天眞皇人昔書其文以爲正¶
音有知其音能齋而誦之者諸天皆遣十方聖境化土神王下¶
觀其身書其功勤上奏諸天萬神朝禮地祇侍門大功眞王保¶
<pb:CK-KZ_JY001_04p061b>¶
舉上眞道備克得遊行三界升入金門此音無所不辟無所不¶
禳無所不度無所不成天眞自然之音也故誦之致十方飛天¶
下觀上帝遙唱萬神朝禮三界侍軒羣祅束首鬼精自亡琳琅¶
震響十方肅清河海靜默山嶽吞煙萬靈振伏招集羣仙天無¶
氛穢地無祅塵冥慧洞清大量𤣥𤣥也¶
¶
¶
¶
¶
¶
<pb:CK-KZ_JY001_04p062a>¶
#+PROPERTY: JUAN 020
* 元始无量度人上品妙經卷之二十¶
　　
** 碧落空歌品¶
道言昔於始青天中碧落空歌大浮黎土受元始度人空洞靈¶
章自然之音碧落纏虛天霞流曼神風鼓激萬音合響浮沉清¶
濁抑揚宛轉錯而成歌其聲洞徹交唱諸天當於是時天地萬¶
物無聲之類一時能言敷道立教啟𤣥建宗一切生類通理明¶
法元始天尊當說是經周迴十過以召十方碧落世界飛霞結¶
縷妙於寶綱一切天人龍輿鳳葆倐忽往來若經幽竇空碧炫¶
煥略無限礙光煇流影照一透萬中生神風徐速得度歌吟應¶
節虛琴法音徧無有量珠樓寶闕咸出靈韻讚道讚法讚仙勸¶
<pb:CK-KZ_JY001_04p062b>¶
諸天人興崇善功深悟上道天眞大神上聖高尊妙行眞人碧¶
落至眞自然空歌金童玉女無鞅數眾乘空而來紺虛凝湛寒¶
碧洞清玉馬飊輪寶繖敷蔭天音妙梵隱密互作九光纒囬五¶
明泛燿七日七夜諸天內眞各陞亶樓齊擊天鼓龍虎號嘯星¶
機東揺二十四天寶宮殿中混然碧色嶽聳波澄七辰瑩澤雲¶
容風寂灝景舒明一國地土山川林木緬平一等無復高下天¶
海涵環土玉葱蒨漻然洞歌無有異色眾眞侍座元始天尊𤣥¶
坐空浮九翠玉臺神龍萬珠之座說經一遍碧空洞歌羣響唱¶
善是時一國男女聽牖解關無幽不聞說經二遍華童散煇照¶
鑑无極說經三遍碧落成音神風緩奏言詞清越說經四遍大¶
<pb:CK-KZ_JY001_04p063a>¶
智該廣法身普同說經五遍聞歌悟法還元復命說經六遍視¶
身與境潔如寶珠隨方現色道空不遷說經七遍悟此空歌元¶
非起滅霞張風至音調自生入道登眞理從斯得說經八遍遊¶
宮浮闕泳蕩碧虛內音清歌流轉隱顯說經九遍空洞生華湧¶
成千界天人男女出入黃房沉碧還虛呈露道體說經十遍霞¶
布十方歌成九奏上極大明下開幽夜天人大慶靈寶示祥是¶
時一國是男是女莫不手結天維足躡雲綱飛形上清皆受護¶
度咸得長生¶
道言是時元始天尊說經一遍東方碧落空歌至眞大神無鞅¶
之眾浮空而至說經二遍南方碧落空歌至眞大神無鞅之眾¶
<pb:CK-KZ_JY001_04p063b>¶
浮空而至說經三遍西方碧落空歌至眞大神無鞅之眾浮空¶
而至說經四遍北方碧落空歌至眞大神無鞅之眾浮空而至¶
說經五遍東北碧落空歌至眞大神無鞅之眾浮空而至說經¶
六遍東南碧落空歌至眞大神無鞅之眾浮空而至說經七遍¶
西南碧落空歌至眞大神無鞅之眾浮空而至說經八遍西北¶
碧落空歌至眞大神無鞅之眾浮空而至說經九遍上方碧落¶
空歌至眞大神無鞅之眾浮空而至說經十遍下方碧落空歌¶
至眞大神無鞅之眾浮空而至十遍周竟十方无極碧落空歌¶
至眞大神一時同至一國男女聞悟法音傾心歸仰來者有如¶
无量風雲之聲繁音大音無等之聲未覩形儀先聞如是音景¶
<pb:CK-KZ_JY001_04p064a>¶
若歌謡笑語讚歎悲啼環珮履屧無邊眾音闠闠而來遍滿國¶
界非可禁止於是元始手挽碧落長縷之霞盤屈寶掌圓如碧¶
珠光明透徹十方世界碧落空歌無外之事若近眉睫俯窺傍¶
矚如淨瑠璃先示法筵次示大眾瞻仰未久忽然之間擲於空¶
中去地九仞大如飛星元始登引天眞大神上聖高尊妙行眞¶
人十方无極碧落空歌至眞大神無鞅數眾俱入飛星妙光之¶
中一切天人無不登入神光晃粲外者見內內者見外上者若¶
附下者若仰表裏洞鑒不知所由內外咸觀湛然同體切處一¶
光空歌自鳴碧霞鬱密神風鏘鏘十方玉城融麗齊等無鞅天¶
人不知所在元始卽於妙寶光聚之中說此碧落空歌是出世¶
<pb:CK-KZ_JY001_04p064b>¶
道是長生法是大化源是𤣥妙宗十方眾生具此聖心眼耳口¶
鼻悉能了知一切道境而未有不從碧落之中空生洞歌至道¶
法音徧一切生類音言應答由是道生論法都竟眾眞監度以¶
授於我當此之時喜慶難言法事粗悉諸天復位倏歘之間寂¶
無遺響是時天人值遇經法普得開悟究識本眞知此碧霞本¶
元始精天地旣開霞精散遶經緯演布絡如絃縷風動其間五¶
音共作不從天造不從緣生故知道𤣥自然出音聞此靈音開¶
辨心目乃有分別得悟道眞無聲之中得聞遐唱道無終窮傾¶
心歸仰咸行大心無作無欲無意無念無想無愛無執無得無¶
虛無實無滅無生言無矯妄語無惡聲齊同慈愛異骨成親國¶
<pb:CK-KZ_JY001_04p065a>¶
安民豐欣樂太平經始出教一國以道咸露至心吟詠欽禮皆¶
得度世¶
道言元始天尊說經中所言並是碧落空歌天霞四飛神風濳¶
唱擊搏生音內演諸天上帝內名隱韻之音亦是十方神王空¶
歌內諱百靈之隱名也非世之常辭上聖已成眞人通𤣥究微¶
能悉其章誦之十過空洞成歌神聲遠振萬帝稽首千眞竦聞¶
海平兵偃天谷藏煙三辰駐輪權衡停運八威鼓氣羣魔喪眼¶
綠骨增秀靈骸返生至學之士誦之十過則三元奉駕五帝同¶
軿封山召雲攝御鬼營濟病度厄絶命更生所以爾者學士身¶
洞眞極炁合青𤣥碧落之文刻記心骨可以召制三界政預天¶
<pb:CK-KZ_JY001_04p065b>¶
司敕戒地官速送魔醜壽無盡年還形度生輕誦此章七世傳¶
殃頂護存禮道業興隆世世昌熾與善因緣萬試莫干靈人降¶
房斯經高妙獨步玉京度人无量明碧落之音皇皇道宗妙莫¶
與勝¶
道言凡誦是經十過諸天齊到億曾萬祖幽魂苦爽皆卽受度¶
上升東華青宮空歌召魂魂知其音還來附身魂鍊炁眞返生¶
爲人能餐碧霞之𤣥芒濯神風以散襟而好學至經功滿德就¶
皆得神仙飛升玉闕遊宴碧空也上學之士修誦是經皆卽受¶
度飛升青宮世人受誦則延夀長生後皆得作尸解之道魂神¶
暫滅耳聞空歌心不迷妄去如解衣神安炁定復爲聖民不經¶
<pb:CK-KZ_JY001_04p066a>¶
地獄用晦而明心與道俱普度天人莫不受慶无量之福生死¶
蒙惠上天所寶不傳下世至士齎金寶效心盟天而傳輕泄漏¶
慢殃及九祖長役鬼官侍經碧落空歌青帝玉童玉女各二十¶
四人營衞神文保護受經者身¶
道言正月長齋誦詠是經以開碧霞始生之炁爲上世亡魂斷¶
寒池長夜之役生其魂神度上青宮七月長齋誦詠是經降碧¶
落之靈音澤金眞之剛炁使三田潔素身得神仙碧落成文記¶
書仙名青玉𤣥簡削死上生十月長齋誦詠是經碧霞結篆空¶
洞成文𤣥匠之音奉慶帝宸青簡執符東極授經君臣父子享¶
德萬年四海太平世世不絶爲天下君安鎭十方劫劫長存八¶
<pb:CK-KZ_JY001_04p066b>¶
節之日誦詠是經八風洋音碧落垂文服燕青芽得爲上眞本¶
命之日誦詠是經魂眞魄靈骨有玉英身得長生與道相宜不¶
罹世患胎景光明三老錫命五帝攝京神司朝禮上天書名功¶
滿德就飛升上清¶
　道言行道之日皆當香湯沐浴齋戒入室東向叩齒二十四¶
　通上聞二十四天心拜二十四過閉目靜思身坐青黃白三¶
　色雲炁之中良久變爲碧霞內外蓊冥有青龍白虎朱雀𤣥¶
　武獅子白鶴羅列左右日月照明洞煥室內項生圓象光暎¶
　十方如此分明密呪曰¶
无上𤣥元太上道君召出臣身中三五功曹左右官使者侍香¶
<pb:CK-KZ_JY001_04p067a>¶
玉童傳言玉女五帝直符直日香官各二十四人關啟所言今¶
日吉慶長齋清堂修行至經无量度人願所啟上徹徑御¶
无上二十四天元始上帝至尊几前(畢)¶
　引炁二十四過東向誦經¶
¶
¶
¶
¶
¶
¶
<pb:CK-KZ_JY001_04p067b>¶
¶
¶
¶
¶
¶
¶
¶
¶
¶
¶
<pb:CK-KZ_JY001_04p068a>¶
* 元始无量度人上品妙經¶
元始洞𤣥靈寶本章碧落空歌九變度人神音隱韻離合自然¶
混洞太无無无其无無爲浩空空與道俱空極而明明爲陽精¶
陽精爲火火爲元始洞陽赤炁赤炁之中化生黃暈黃暈爲土¶
是爲火子火土之炁九鍊而堅堅者金性金伏爲鉛鉛化爲水¶
水成木居曰青黃白號𤣥元始三炁植根火力鍊之九萬餘歳¶
其色凝碧碧光熠燿其晶霏霏乍騰乍躍乍伏乍飛或出或沒¶
或步或馳陰火爲風陽光爲火風火合德碧晶混離若雲若霞¶
如東如西神風鼓之碧霞析支支勢曲折或正或𣣱圓者如環¶
銳者如珪屈伸匪常凡不可窺碧空落落光含四維霞張八極¶
<pb:CK-KZ_JY001_04p068b>¶
變化神竒天老上帝按筆以施模爲天章洞音深微雲霞之書¶
三元八威六十四體象各有宜龍升其天鳳翥帝軒麟卧寶衢¶
龜行澤邊三九五七星帶相連奎房畢觜鎭御十天碧霞縱橫¶
布峙機延落猶絡也縻之無巓中空含虛風吟其間神音自然¶
隱顯回騫洞歌玉文靈寶祕篇內明上眞超登之言一聞空歌¶
腦宮發煙紫氣盈室六丁來前無歌不光無歌不明無歌不立¶
無歌不成無歌不度無歌不生是爲大梵碧落空歌上清神音¶
脫離死生天中之天鬱羅蕭臺玉山上京上極无上大羅玉清¶
眇眇劫仭若亡若存皆有碧落自然空歌歌詠至眞洞解天靈¶
天地萬神因歌得名碧空神音呼之卽聞是生神靈及諸上眞¶
<pb:CK-KZ_JY001_04p069a>¶
祕諱所重因歌得明碧落之中恍惚杳冥中有玉眞口吐氤氲¶
碧霞梵炁周囘十方中有度人不死之神東極宮中青華之君¶
中有空歌神音自然之神中有好生青皇九靈太妙生德之神¶
碧空眞老天化丈人中有上清碧霞空極玉謡至眞洞文天一¶
之君度生鍊神无量度人今日校錄諸天臨軒¶
東方无極碧落空歌玉音神王長生大聖无量度人¶
南方无極碧落空歌玉音神王長生大聖无量度人¶
西方无極碧落空歌玉音神王長生大聖无量度人¶
北方无極碧落空歌玉音神王長生大聖无量度人¶
東北无極碧落空歌玉音神王長生大聖无量度人¶
<pb:CK-KZ_JY001_04p069b>¶
東南无極碧落空歌玉音神王長生大聖无量度人¶
西南无極碧落空歌玉音神王長生大聖无量度人¶
西北无極碧落空歌玉音神王長生大聖无量度人¶
上方无極碧落空歌玉音神王長生大聖无量度人¶
下方无極碧落空歌玉音神王長生大聖无量度人¶
十方至眞碧落空歌玉音神王長生度世无量大神並乘碧霄¶
綠輿紋輪驂駕青鳳蒼甲𤣥龍建碧霞之節十絶靈幢前嘯玉¶
琯齊唱後吹瑶籥同鳴神禽𤣥鶴和音噰噰宛與空歌音流¶
暢天卿秉策元帥扶轅億乘萬騎泛碧而來歌動海嶽聲越金¶
石傾光囘駕監眞度生諸天丞相上清公卿霄極神宮碧空大¶
<pb:CK-KZ_JY001_04p070a>¶
聖雲營四司剛風九道監仙大神按籙御圖齊到帝前推校仙¶
名嚴劾六天能知碧落洞章空歌至音神包太空炁停大淵過¶
度世厄宿命應仙普告三界无極神鄉泉曲之府自非天維所¶
關碧霞鬱壘九陽之界籍在三官列階九府十二河源上解祖¶
考億劫種親積逮復連冥考冡訟罪錄所刋速落惡根不得拘¶
留度魂命仙元始符命時刻升遷夜河積屍漏瀆寒泉隱停罪¶
役檢制形魂度品青宮碧霞絡骨神音入𤣥召集百神九宮復¶
完生身受度劫劫長存永不輪轉與道忘年永度傷柱景休開¶
生驚死八關超登長生過度留難逍遙上清上清之天碧落之¶
炁梵行¶
<pb:CK-KZ_JY001_04p070b>¶
　　　　　　東方六天(碧落之炁起角宿一度一杪一虛漸次北行)¶
　　　　碧梵𤣥无天　　　　　　帝罙覺會英¶
　　　　碧空臻際天　　　　　　帝辨極宛項¶
　　　　碧羅元始天　　　　　　帝洞眞飛生¶
　　　　碧合澄開天　　　　　　帝越常典興¶
　　　　碧顏朱景天　　　　　　帝惠廓孚生¶
　　　　碧宏虛曠天　　　　　　帝重盅途¶
　　　　　　南方六天(碧落之炁起箕宿十二度一匣之杪以次北行)¶
　　　　碧眞洞陽天　　　　　　帝九笳空𤣥¶
　　　　碧瑶絳宮天　　　　　　帝龍混覺¶
<pb:CK-KZ_JY001_04p071a>¶
　　　　碧霞明素天　　　　　　帝紫景空崇¶
　　　　碧无耀洞天　　　　　　帝茂極越宜¶
　　　　碧運始圖天　　　　　　帝元延九眞¶
　　　　碧浩正虛天　　　　　　帝都加遠稀¶
　　　　　　西方六天(碧落之炁起女宿三度十二杪之半以此北行近西)¶
　　　　碧神照智天　　　　　　帝常無覺¶
　　　　碧沖紫耀天　　　　　　帝定極太元¶
　　　　碧葢梵空天　　　　　　帝妙詢允延¶
　　　　碧洞霞陽天　　　　　　帝眇莾自眞¶
　　　　碧華開厯天　　　　　　帝無婁慶𤣥¶
<pb:CK-KZ_JY001_04p071b>¶
　　　　碧梵明遙天          帝子虛太明¶
　　　　　　北方六天(碧落之炁起井宿十五度二十四分之半此眞碧落之維)¶
　　　　碧光寒華天　　　　　　帝龍耀化眞¶
　　　　碧液注延天　　　　　　帝𤣥神太都¶
　　　　碧丹化炁天　　　　　　帝泥樓偃京¶
　　　　碧廓慈明天　　　　　　帝彥生元常¶
　　　　碧落歌音天　　　　　　帝浮黎妙孚¶
　　　　碧虛凝陽天　　　　　　帝妙恭太寗¶
二十四天二十四帝碧落隱文碧落隱名碧落天中空洞自然¶
空歌靈音諸天隱韻天中之音天中之尊天中之神天中玉文¶
<pb:CK-KZ_JY001_04p072a>¶
天中之靈九變六合變化上清碧落之奥深不可詳敷落至眞¶
普度天人雲章霞書曲折成音金清土濁木浮火輕太一爲水¶
渾然其音五炁就位五宮遂成碧霞絡空神風鼔吟流商抑徵¶
含宮蘊羽空歌合奏萬天起舞今日大慶受度碧天厯告三元¶
請斷五酉七世魔𡨚削落死根續命生元出離太陰乘駕青龍¶
存揖玉女正坐明堂下遊九宮伏藏天牢隱淪八地出沒無方¶
碧落至眞玉音神王聚煙攝炁遏絶鬼門東斗玉光西斗皓華¶
北斗太妙南斗煇煜中斗黃雲覆我生方五炁錯霞碧空成章¶
青帝執竽白帝振錞赤帝伐鼓黑帝擲鈴黃帝奉塤吹噓揚音¶
合奏空歌碧落仙京中有太皇服御飛青左嘯伯華右嘯君成¶
<pb:CK-KZ_JY001_04p072b>¶
青天玉音玉文自成赤天玉音神迹天經白天玉音戞石叩瓊¶
黑天玉音萬羽蔚興黃天玉音神謡太清五天玉音碧落俱登¶
空歌梵響詠道无名无極神王騎虎乘鯨吐火萬里飛雷鎭兵¶
泛景碧空下極杳冥屠割馘裂誅斬鬼營諸天大魔嚴衞火兵¶
六天作炁百靈首名清蕩羅都鬱絶洞冥揮戈揚旛流矢沸鉦¶
號呼北山鬼無逃形五帝銜命四公校籍有功者錄有過者停¶
鬼主六目電師猪身流火騰毒八道速并敢有干試拒遏上眞¶
碧空神音自然之書玉帝之敕上清之符火鈴風鐸萬神前驅¶
普告無窮六天咸聽三界五帝列言碧虛¶
元始玉精光停碧儲泛乎杳冥神道以敷太空莾莾萬眞開圖¶
<pb:CK-KZ_JY001_04p073a>¶
上浮下沉東卷西舒流彩九門景賁三途太上神公威極有無¶
玉斧金霹萬天立呼洞章四張斑斑寶書碧霞吐芒龍翔鳳翥¶
縷飄仙錦雲蟠寶觚碧空道英變化無無天上天下無空無冥¶
無光無聲無色無名浩廓遐邈混一非成成與道形形爲玉京¶
碧峯峩峩大有妙庭中有元始貌奪雌嬰披服青袍摜帶月明¶
頭建神光足乘五靈碧霞凝空神風八衝谷神幽鳴空歌有聲¶
是爲靈寶赤書九天眞文保制劫運我道永存碧落彌羅萬象¶
周張妙炁囘度二十四天輪轉角氐井鬼柳房炁入上𤣥隨斗¶
低昂元炁所行造化太陽炁鍊成文文錯爲聲聲因風激霞精¶
九靈音謡蕩魔下制冥河碧煙右旋總炁上元空碧冥合炁入¶
<pb:CK-KZ_JY001_04p073b>¶
𤣥𤣥𤣥中玉尊抱日而明徘徊龍澤檢御朱兵敢干我者戮以¶
天丁神旗翻翠浪搖太清紫雲結華綠英散庭千離萬合鍊炁¶
成眞眞中有神碧眞上嬪霞章仙支太一高眞帝宸玉輔天老¶
同卿吹陰噓陽保命絳津上遊上清出入丹房三竅之內下連¶
黃庭白雲幽門素霜層淩碧霧羅迎下鎭人身蘭臺有宮紫玉¶
重城中有大神號曰無英身輝青光口嚥玉津變化自然與空¶
無形中理五斗敕制百靈九道還明三元應仙仙道貴眞无量¶
度人上入𤣥門飛步九宸罪福禁戒宿命因緣身登華宮脫離¶
幽冥骨鍊屍滅飛魂生身身得受生上聞諸天諸天之上廓落¶
仙門中有神王碧落空歌道𤣥之章辭參高眞¶
<pb:CK-KZ_JY001_04p074a>¶
　　第一東方无極碧落空歌玉音神王之音¶
太无非神　　　　道受其靈　　　　化變無方¶
用之至神　　　　道不顯神　　　　至化冥冥¶
神煙蔚青　　　　逍遙玉京¶
　　第二南方无極碧落空歌玉音神王之音¶
眇眇逮臺　　　　化文龍書　　　　成此空歌¶
碧宮絳輿　　　　周遊九天　　　　令音簫竽¶
詠此道王　　　　至眞無餘¶
　　第三西方无極碧落空歌玉音神王之音¶
奎張惟西　　　　落落明璣　　　　洞碧涵炁¶
<pb:CK-KZ_JY001_04p074b>¶
炁與空齊　　　　眞炁無形　　　　眞道無名¶
藉此空無　　　　玉眞自成¶
　　第四北方无極碧落空歌玉音神王之音¶
大牛𤣥犂　　　　戌亥飤之　　　　陰胞已除¶
天斗陸離　　　　孕育萬類　　　　調養六儀¶
呱呱夜號　　　　鬼庭散披¶
　　第五東北无極碧落空歌玉音神王之音¶
𤣥鳳在場　　　　洞洁至陽　　　　碧霞扇空¶
歌吟神風　　　　聲淒韻微　　　　道有希夷¶
我界黃丘　　　　萬生得宜¶
<pb:CK-KZ_JY001_04p075a>¶
　　第六東南无極碧落空歌玉音神王之音¶
帝乘丹車　　　　號令天門　　　　碧書金函¶
部索冥魂　　　　鍊炁赤明　　　　青芽發生¶
歌洞神音　　　　大姥驂軒¶
　　第七西南无極碧落空歌玉音神王之音¶
鳥母執幢　　　　水王捧節　　　　王鐀度人¶
九幽澡雪　　　　龍仙轉機　　　　東井浴月¶
今日大慶　　　　祖考分別¶
　　第八西北无極碧落空歌玉音神王之音¶
天父黃髮　　　　錦衣萬花　　　　口吹陽光¶
<pb:CK-KZ_JY001_04p075b>¶
足蹈神蟆　　　　玉刀斷魔　　　　鐘鼓斯鏜¶
斬血𤣥黃　　　　碧落道昌¶
　　第九上方无極碧落空歌玉音神王之音¶
碧霞浩浩　　　　彌羅玉清　　　　印空成字¶
八會洞文　　　　植至道根　　　　化生羣倫¶
巍峩天臺　　　　中有帝君¶
　　第十下方无極碧落空歌玉音神王之音¶
壘壘剛澤　　　　風海洞冥　　　　𤣥老校籍¶
火煙鐵城　　　　黑虺張牙　　　　毒獸啖形¶
天光時來　　　　萬苦息停¶
<pb:CK-KZ_JY001_04p076a>¶
此碧落之上十方之中玉音神王自然歌音誦之百遍名度青¶
宮誦之千遍神王保迎萬徧道備飛昇太空過度三界上清眞¶
公有聞玉音百靈衞形敕制地祇出入送迎超出地戸三災九¶
厄七祖升遷永離冥關魂升碧宮太一之家碧爲四宮御袞乘¶
龍匪若黑赤斗逆步凶碧空至眞知者大通壽年无極錄記𤣥¶
功有祕上天音諸天共所崇泄慢墮地獄禍及七祖翁¶
道言此洞章並是碧落神王十方玉音自然至眞神王隱祕之¶
音皆是大梵之言非世上常辭以明碧落空歌爲至眞上道大¶
以參𤣥乘化出入萬機正運𤣥度開世成天小以身致神仙飛¶
昇上清夫碧落之炁於人爲耳目下通肝腎之精出坎入離晝¶
<pb:CK-KZ_JY001_04p076b>¶
夜用之腦戸神鑪之中當有𤣥丹大如黍豆出子耳中子得而¶
服換骨易形上爲帝賓其道若成神遊碧土洞見碧城寶樓玉¶
闕龍虎崢嶸獅子白鶴蛟虯至循碧落世界萬里逡巡故非世¶
學難可尋詳上天所寶祕於𤣥都紫微上宮依𤣥科四萬劫一¶
傳若有至人齎碧玉之環青錦之紋質心依格盟告上清然後¶
而付焉¶
道言夫高厚之運亦有差次三光九元亦有隱伏至聖神人亦¶
有隱顯末學之夫亦有人患凡有此災同炁皆當齊心修齋六¶
時行香十遍轉經空歌神音福慶自生𤣥眞立降消諸不祥无¶
量之文普度無窮¶
<pb:CK-KZ_JY001_04p077a>¶
道言夫末學道淺或仙品未充運應滅度身經太陰臨過之時¶
同學至人爲其行香誦經十過使碧落空歌之音招其魂神碧¶
落之炁下連骨相六腑生明眞炁自生以度屍形如法魂神徑¶
上青宮隨其學功計日而得更生轉輪不惑便得神仙¶
道言寅申失軌亦當修齋行香誦經儀璘勃暗亦當修齋行香¶
誦經水火激射民炁不調亦當修齋行香誦經國界侵虞兵盜¶
不息亦當修齋行香誦經異氣爲災民病疫癘亦當修齋行香¶
誦經師友命過亦當修齋行香誦經夫齋戒誦經功德甚重上¶
正天運中安帝王下除毒害以度兆民生死受賴其福難勝故¶
曰无量普度天人¶
<pb:CK-KZ_JY001_04p077b>¶
道言凡有是經能爲天地帝主兆民行是功德有災之日發心¶
修齋燒香誦經十過皆諸天記名萬神侍衞右別至人剋得爲¶
碧落帝君青宮之臣諸天記人功過毫分無失天中神王亦保¶
舉爾身得道者乃當洞明至言也¶
** 諸天中大梵碧落空歌隱語无量音　　道君撰¶
*** 元始靈書碧霞玉文靈篇¶
　　　　　　東方六天¶
　　　　銜鏡鬱峩　　霞露四空　　容景杳期¶
　　　　斗胃斯容　　明薄九陽　　周遊至宗¶
　　　　會辨酉正　　入走八通　　丘坎鼎除¶
<pb:CK-KZ_JY001_04p078a>¶
　　　　金錄月春　　抱明玉野　　靈章夷沖¶
　　　　　　南方六天¶
　　　　井生尾箕　　柳張合岐　　正鈴東嘉¶
　　　　雲龍瓊飴　　再命黃絡　　遘遇壁支¶
　　　　炁運普口　　林嵠玉眸　　道幾正圖¶
　　　　五陽交宮　　蘿媛紫景　　𤣥孚散公¶
　　　　　　西方六天¶
　　　　蕭池禺微　　珠明夜霏　　鬼柳冥疆¶
　　　　走籍火池　　洞馬調合　　玉妃散夷¶
　　　　昴張並驅　　女室相宜　　陽霐曲淨¶
<pb:CK-KZ_JY001_04p078b>¶
　　　　金鉉虎姬　　錯帝彥辰　　芺天太儀¶
　　　　　　北方六天¶
　　　　昆太傍由　　路正獄琳　　琳悔駿施¶
　　　　火公電侯　　正笑正池　　淨明仙謀¶
　　　　鉤合靈便　　殿軍伯修　　无无太罙¶
　　　　洞臨逆樓　　龍機河銘　　紫微九邱¶
道言此碧落空歌大梵隱語无量之音舊文字皆碧霞宛轉曲¶
折成文垂芒八會天眞皇人雲迹句留筆而錄之以爲正音有¶
知其音能齋而誦之者諸天皆遣玉音神王碧空至眞自然大¶
神下觀其身書其功勤上奏諸天萬神朝禮地祇侍門大勳魔¶
<pb:CK-KZ_JY001_04p079a>¶
王保舉剋得遊行碧落身御青門此音無所不禳無所不辟無¶
所不度無所不成碧落神風自然之音也故誦之致飛天碧空¶
大神下觀上帝遙唱萬神朝禮三界侍軒羣祅束首鬼精自亡¶
神風振響碧落洞清十方交暎海嶽淵澄空洞凝光照暎合明¶
羣仙稽首飛騰玉京天地曠極神音泠泠冥慧无極大量𤣥𤣥¶
也¶
¶
¶
¶
¶
<pb:CK-KZ_JY001_04p079b>¶
¶
¶
¶
¶
¶
¶
¶
¶
¶
¶
<pb:CK-KZ_JY001_04p080a>¶
　　角集四音釋¶
汧(同汧音牽    水名)爓(音䀋  火門也)𢘍(古弼字)犇(音賁  牛驚也)朒¶
(音衄)嶪(音業)弇(音𤲅)䕡(音閭)涔(音岑)蚑(音祗)秷(音窒)稂(音郎)聻¶
(音伱泥上聲)闠(音潰)湟(音黃  水名)漻(音𦕅)屧(音夑)晃(同晄音恍)¶
盅(音蟲)錞(音純)芺(音夭)¶
¶
¶
¶
¶
¶
<pb:CK-KZ_JY001_04p080b>¶
¶
¶
¶
¶
¶
¶
¶
¶
¶
