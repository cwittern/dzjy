#-*- mode: org; -*-
#+TITLE: 太上赤文洞古經註
#+DATE: 2011-05-31 15:53:25
#+PROPERTY: kxid KX055
#+PROPERTY: title 太上赤文洞古經註
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0106
#+PROPERTY: id JY058
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY058_01p031a>¶
<pb:YP-C_JY058_06weiji-01-0038a>¶
* 太上赤文洞古經註　　　　　　　　@by龜山長筌子註¶
** 操眞章上¶
有動之動出於不動¶
　有動者應機也不動者抱元守一也歸根復命也故經云清¶
　者濁之源動者靜之基惟精惟一允執厥中夫物芸芸各復¶
　歸其根歸根曰靜至靜不動也¶
有爲之爲出於無爲無爲則神歸¶
　神本湛寂感而遂通不得已而後起隨機接物妙用無窮去¶
　智與仁故循天之理淡然無極而眾妙歸之¶
神歸則萬物寂¶
#<md:CK-KZ_JY058_01p031b>¶
<pb:YP-C_JY058_06weiji-01-0038b>¶
　專氣致柔能如嬰兒抱守冲和眞氣氤氳萬物皆長生也知¶
　和曰常心使氣曰强强者堅强壯老死之徒也¶
不動則氣泯氣泯則萬物生¶
　氣絶神逝九竅百骸變滅塵土也更何疑之¶
神神相守物物相資厥本歸根¶
　以虛養虛以實養實何以故忘形養氣忘氣養神忘神養虛¶
　虛室生白吉祥止止神氣沖甯靈根深固故成長生久視之¶
　道也¶
默而悟之我自識之¶
　至道之玄不假外物而得默默昏昏無應無間靈光獨耀逈¶
#<md:CK-KZ_JY058_01p032a>¶
<pb:YP-C_JY058_06weiji-01-0039a>¶
　脫根塵體露眞常不隨萬法可以全生可以復本也¶
入乎無間¶
　無間者無有也是不言之教無爲之益圓通無礙應化無窮¶
　遍滿十方時時運動無有間斷也¶
不死不生¶
　玄珠燦燦今古常明萬物混成法法平等非淨非染無始無¶
　終故曰不死不生者也¶
與天地爲一¶
　天道清虛所以能長地道甯靜所以能久人能悟理達其妙¶
　道致虛極守靜篤恬惔寂然不爲萬物之所累清靜無爲可¶
#<md:CK-KZ_JY058_01p032b>¶
<pb:YP-C_JY058_06weiji-01-0039b>¶
　以與天地爲一者哉¶
** 入聖章中¶
忘於目則光溢無極¶
　五色亂明令人目盲色者彰也色色者未嘗顯何謂也法眼¶
　圓通明照十方三界觀物無物觀空不空視之冥冥杳杳之¶
　中獨見曉焉靈光充塞無窮極也¶
泯於耳則心識常淵¶
　五音亂聰令人耳聾心是清淵本自湛澄是非言語美惡聲¶
　音皆爲妄情僞物飄風驟雨動擾心源神室不靈若能泯絶¶
　是非不受於中無聲之中獨聞和焉然後可以聽玄歌白雪¶
#<md:CK-KZ_JY058_01p033a>¶
<pb:YP-C_JY058_06weiji-01-0040a>¶
　不鼓陽春仙音之曲調也¶
兩機俱忘絶眾妙之門¶
　聲色雙泯動靜兩忘聽之不以氣視之不以神是謂太玄之¶
　妙虛曠之靈深之又深而能物焉神之又神而能精焉無爲¶
　之爲不知而知靈明曠徹廣大虛寂妙無邊際也¶
純純全全合乎大方¶
　物我俱忘有無不立昏昏默默杳杳冥冥無邊無際非外非¶
　中其游無端其出無方化育萬物不可爲象混成無方隅也¶
溟溟涬涬合乎無倫¶
　至道重玄浩浩蕩蕩理無等倫藏之則爲元精用之則爲萬¶
#<md:CK-KZ_JY058_01p033b>¶
<pb:YP-C_JY058_06weiji-01-0040b>¶
　靈舍之則爲太一放之則爲太清無相無名至尊至貴迷之¶
　則凡夫悟之則聖賢¶
天地之大我之所維¶
　古今聖賢得道眞人提挈天地把握陰陽雕琢萬物澤及羣¶
　品不亦難乎¶
萬物之眾我之所持¶
　宇宙在乎其手萬化生乎其身¶
曷有窮終以語其弊哉¶
　聖人直說妙道普現普光惟恐後世凡夫不信疑惑大發謙¶
　辭若言不盡其理以語爲弊惡舛訛之說也¶
#<md:CK-KZ_JY058_01p034a>¶
<pb:YP-C_JY058_06weiji-01-0041a>¶
** 住世章下¶
養其無象象故常存¶
　眞氣薰蒸而時無寒暑純陽流注而民無死生故曰心燈朗¶
　照法身常存慧燭不明道容豈載¶
守其無體體故全眞¶
　天地相合以降甘露滋榮羣品人能安靜和暢寶瓶堅固玉¶
　漿香美眞水下降滋養妙體返老如童孩不亦善乎¶
全眞相濟可以長久¶
　水火旣濟魂魄相守鉛汞相凝鍊成大藥結就金丹燦爛光¶
　輝無幽不燭純白入素無爲復朴長生不滅沒身不殆號曰¶
#<md:CK-KZ_JY058_01p034b>¶
<pb:YP-C_JY058_06weiji-01-0041b>¶
　眞人者也¶
天得其眞故長¶
　天得純粹不雜之道則故能覆蓋羣有包羅萬象厯劫清凝¶
　鑒物無私不言而應妙用無窮高虛長遠大無不包久而不¶
　易也¶
地得其眞故久¶
　地得其眞則育養萬物深根固蒂安靜無爲乃長久也¶
人得其眞故壽¶
　死而不亡者壽但世人悟其眞趣得其妙元與道合眞沒身¶
　不殆同爲聖賢令後代祭祀不輟何以加此焉¶
#<md:CK-KZ_JY058_01p035a>¶
<pb:YP-C_JY058_06weiji-01-0042a>¶
世人所以不能長久者爲喪其無象散其無體¶
　五味濁口五臭熏鼻聲色閼塞耳目取捨滑心使性飛揚迷¶
　情徇物念念相嬰使心智遊乎外鬼神入其內是非寵辱亂¶
　擾靈源與物相兩相磨終身疲役區區業網而不知其歸可¶
　不悲乎身適美厚錦繡羅縠意迷邪見顚倒妄想至於窮年¶
　不知天命喪已於物失性於俗者謂之倒置之民可不哀哉¶
不能使百骸九竅與眞體並存故死矣¶
　內本清靜光明虛白晃耀柰何愛染萬緣不生返照飄飄一¶
　性之散沉沉萬劫之迷難省眞身遷於別蛻迷其眞源壞其¶
　內也萬劫輪迴生死海中不能超度甚可哀憐矣¶
#<md:CK-KZ_JY058_01p035b>¶
<pb:YP-C_JY058_06weiji-01-0042b>¶
¶
¶
¶
¶
¶
¶
¶
¶
¶
¶
