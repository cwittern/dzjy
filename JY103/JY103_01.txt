#-*- mode: org; -*-
#+TITLE: 太上玄靈北斗本命延生眞經
#+DATE: 2011-05-31 16:01:38
#+PROPERTY: kxid KX106
#+PROPERTY: pinyin Taishang Xuanling Beidou Benming Yansheng Zhenjing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0622
#+PROPERTY: id JY103
<pb:CK-KZ_JY103_01p001a>¶
@fw重刊道藏輯要¶
* 太上玄靈北斗本命延生眞經¶
　　開經玄藴咒¶
寂寂至無宗　　　虛峙刧仞阿　　　豁落洞玄文¶
誰測此幽遐　　　一入大乘路　　　孰計年刧多¶
不生亦不滅　　　欲生因蓮花　　　超淩三界途¶
慈心解世羅　　　眞人無上德　　　世世爲仙家¶
爾時¶
太上老君以永夀元年正月七日在太淸境上太極宫中觀見¶
眾生億劫漂沉周迴生死或居人道生在中華或生夷狄之中¶
<pb:CK-KZ_JY103_01p001b>¶
或生蠻戎之內或富或貴或賤或貧暫假因緣墮於地獄爲無¶
定故罪業牽纒魂繫陰司受苦滿足人道將違生居畜獸之中¶
或生禽蟲之屬轉乖人道難復人身如此沉淪不自知覺爲先¶
世迷眞之故受此輪迴乃以哀憫之心分身教化化身下降至¶
於蜀都地神湧出扶一玉局而作高座於是¶
老君昇玉局坐授與天師北斗本命經訣廣宣要法普濟眾生¶
是時¶
老君告天師曰人身難得中土難生假使得生正法難遇多迷¶
眞道多入邪宗多種罪根多肆巧詐多恣淫殺多好羣情多縱¶
貪嗔多沉地獄多失人身如此等緣眾生不悟不知正道迷惑¶
<pb:CK-KZ_JY103_01p002a>¶
者多我今哀見此等眾生故垂教法爲說良緣令使知道知身¶
性命皆憑道生了悟此因長生人道種子不絕世世爲人不生¶
無道之鄕不斷人之根本更能心修正道漸入仙宗永離輪迴¶
超昇成道我故示汝妙法令度天民歸眞知命可以本命之日¶
修齋設醮啟祝北斗三官五帝九府四司薦福消災奏章懇願¶
䖍誠獻禮種種香花時新五果隨世威儀淸淨壇宇法天象地¶
或於觀宇或在家庭隨力建功請行法事功德深重不可具陳¶
念此¶
大聖北斗七元眞君名號當得罪業消除災愆洗蕩福夀資命¶
善果臻身凡有急難可以焚香誦經尅期安泰於是¶
<pb:CK-KZ_JY103_01p002b>¶
大聖北斗解厄應騐曰¶
　　　大聖北斗七元君　　　能解三災厄¶
　　　大聖北斗七元君　　　能解四殺厄¶
　　　大聖北斗七元君　　　能解五行厄¶
　　　大聖北斗七元君　　　能解六害厄¶
　　　大聖北斗七元君　　　能解七傷厄¶
　　　大聖北斗七元君　　　能解八難厄¶
　　　大聖北斗七元君　　　能解九星厄¶
　　　大聖北斗七元君　　　能解夫妻厄¶
　　　大聖北斗七元君　　　能解男女厄¶
<pb:CK-KZ_JY103_01p003a>¶
　　　大聖北斗七元君　　　能解產生厄¶
　　　大聖北斗七元君　　　能解復連厄¶
　　　大聖北斗七元君　　　能解疫癘厄¶
　　　大聖北斗七元君　　　能解疾病厄¶
　　　大聖北斗七元君　　　能解精邪厄¶
　　　大聖北斗七元君　　　能解虎狼厄¶
　　　大聖北斗七元君　　　能解蟲蛇厄¶
　　　大聖北斗七元君　　　能解劫賊厄¶
　　　大聖北斗七元君　　　能解枷棒厄¶
　　　大聖北斗七元君　　　能解橫死厄¶
<pb:CK-KZ_JY103_01p003b>¶
　　　大聖北斗七元君　　　能解咒誓厄¶
　　　大聖北斗七元君　　　能解天羅厄¶
　　　大聖北斗七元君　　　能解地網厄¶
　　　大聖北斗七元君　　　能解刀兵厄¶
　　　大聖北斗七元君　　　能解水火厄¶
於是七元君　　　大聖善通靈　　　濟度諸厄難¶
超出苦眾生　　　若有急告者　　　持誦保安平¶
盡憑生百福　　　咸契於五行　　　三魂得安健¶
邪魅不能停　　　五方降眞炁　　　萬福自來并¶
長生超八難　　　皆由奉七星　　　生生身自在¶
<pb:CK-KZ_JY103_01p004a>¶
世世保神淸　　　善似光中影　　　應如谷裏聲¶
三元神共護　　　萬聖眼同明　　　無災亦無障¶
永保道心甯¶
老君曰北辰垂象而眾星拱之爲造化之樞機作人神之主宰¶
宣威三界統御萬靈判人間善惡之期司陰府是非之目五行¶
共禀七政同科有迴死注生之功有消災度厄之力上至¶
帝王下及庶人尊卑雖則殊途命分俱無差别凡夫在世迷謬¶
者多不知身屬¶
北斗命由天府有災有患不知解謝之門祈福祈生莫曉歸依¶
之路致使魂神被繫禍患來纒或重病不痊或邪妖尅害連年¶
<pb:CK-KZ_JY103_01p004b>¶
困篤累𡻕迍邅塚訟徵呼先亡復連或上天譴責或下鬼訴誣¶
若以此危厄如何救解急須投告¶
北斗醮謝眞君及轉眞經認本命眞君方獲安泰以至康榮更¶
有深妙不可盡述凡見¶
北斗眞形頂禮恭敬¶
北斗第一陽明貪狼太星君子生人屬之¶
北斗第二陰精巨門元星君丑亥生人屬之¶
北斗第三眞人祿存貞星君寅戌生人屬之¶
北斗第四玄冥文曲紐星君卯酉生人屬之¶
北斗第五丹元亷貞罡星君辰申生人屬之¶
<pb:CK-KZ_JY103_01p005a>¶
北斗第六北極武曲紀星君巳未生人屬之¶
北斗第七天關破軍關星君午生人屬之¶
北斗第八洞明外輔星君¶
北斗第九隱光內弼星君¶
上臺虛精開德眞君¶
中臺六淳司空星君¶
下臺曲生司祿星君¶
如是眞君名號不可得聞凡有見聞能持念者皆道心深重宿¶
有善緣得聞持誦其功德力莫可稱量若正信男女値此眞經¶
智慧性圓道心開發出羣迷逕入希夷門歸奉眞宗達生榮界¶
<pb:CK-KZ_JY103_01p005b>¶
於三元八節本命生辰北斗下日嚴置壇場轉經齋醮依儀行¶
道其福無邊世世生生不違眞性不入邪見持經之人常持誦¶
七元眞君所屬尊號善功圓滿亦降吉祥卽說北斗咒曰¶
　　北斗九辰　　中天大神　　上朝金闕　　下覆崑崙¶
　　調理綱紀　　統制乾坤　　大魁貪狼　　巨門祿存¶
　　文曲亷貞　　武曲破軍　　高上玉皇　　紫微帝君¶
　　大周天界　　細入微塵　　何災不滅　　何福不臻¶
　　元皇正炁　　來合我身　　天罡所指　　晝夜常輪¶
　　俗居小人　　好道求靈　　願見尊儀　　永保長生¶
　　三台虛精　　六淳曲生　　生我養我　　護我身形¶
<pb:CK-KZ_JY103_01p006a>¶
　　魁𩲃𩵄䰢魓𩳐魒　　尊帝急急如律令¶
老君曰凡人性命五體悉屬本命星官之所主掌本命神將本¶
宿星官常垂蔭祐主持人命使保天年凡俗無知終身不悟夫¶
本命星官每嵗六度降在人間降日爲本命限期有南陵使者¶
三千人北斗眞君七千神將本命眞官降駕眾眞悉來擁護可¶
以消災懴罪請福延生隨力章醮福德增崇其有本命限期將¶
至自身不知不設齋醮不修香火此爲輕生迷本不貴人身天¶
司奪祿減算除年多致夭喪迷誤之者雖遇經訣懷不信心毀¶
謗眞文如此之人身謝之後淪没三途漂沉諸趣永失人身深¶
可悲哀自致斯苦若本命之日能修齋醮善達天司一世於本¶
<pb:CK-KZ_JY103_01p006b>¶
命限期開轉眞經廣陳供養使三生常爲男子身富貴聰明人¶
中殊勝其有生身果薄雖在人中貧窮下賤縱知本命無力修¶
崇能酌水獻花冥心望北極稽首禮拜念本命眞君名號者亦¶
不虛過本命限期皆得延生注福繫係人身災厄蠲除獲福無¶
量天師歡喜踴躍作禮讚歎難可得遇無上法橋¶
老君重告天師曰世人罪福善惡皆屬天司懴罪消災莫越修¶
奉遇本命生辰告身中元辰驛馬削落三災九厄保見今眷屬¶
安甯凡有上士於本命生辰持此眞文者外伏魔精內安眞性¶
功霑水陸善及存亡悔過䖍恭漸登妙果重立玄功證虛無道¶
乃得聖智圓通隱顯莫測出有入無逍遥雲際昇入金門與聖¶
<pb:CK-KZ_JY103_01p007a>¶
合眞身超三界永不輪轉夀量無窮快樂自在凡有男女於本¶
命生辰及諸齋日淸淨身心焚香持此眞文自認北極本命所¶
屬星君隨心禱祝善無不應災罪消除致感萬聖千眞俱來衞¶
護此文所在之處千眞敬禮萬聖護持魔鬼潛消精靈伏匿世¶
有災殃悉皆消滅是名北斗本命延生經訣乃修眞之逕路得¶
道消遥皆因此經證聖成眞皆因此經出離生死皆因此經保¶
護男女皆因此經保命延年皆得自在永爲身寶福夀可稱保¶
而敬之非人勿示¶
老君說經將畢龍鶴天仙來迎還於玉京是時天師受得妙法¶
而作是言誓願流行以傳善士若有男女受持讀誦我當與十¶
<pb:CK-KZ_JY103_01p007b>¶
戒仙官所在擁護於是再拜¶
老君而說贊曰¶
家有北斗經　本命降眞靈　家有北斗經　宅舍得安甯¶
家有北斗經　父母保長生　家有北斗經　諸猒化爲塵¶
家有北斗經　萬邪自歸正　家有北斗經　營業得稱情¶
家有北斗經　闔門自康健　家有北斗經　子孫保榮盛¶
家有北斗經　五路自通達　家有北斗經　眾惡永消滅¶
家有北斗經　六畜保興生　家有北斗經　疾病得痊瘥¶
家有北斗經　財物不虛耗　家有北斗經　橫事永不起¶
家有北斗經　長保亨利貞¶
<pb:CK-KZ_JY103_01p008a>¶
老君曰善哉善哉汝可宣揚正教福利無邊普及眾生永霑勝¶
善天師稽首禮謝信受奉行¶
¶
¶
¶
¶
¶
¶
¶
¶
<pb:CK-KZ_JY103_01p008b>¶
¶
¶
¶
¶
¶
¶
¶
¶
¶
太上玄靈北斗本命延生眞經¶
