#-*- mode: org; -*-
#+EXPORT_ID: JYP15
#+TITLE:
#+WITNESS: YP JYE
#+BASEEDITION: CK-KZ
<pb:CK-KZ_JYP15_01p016a>¶
* 重刋道藏輯要弁言¶
庚子夏訪玉經箋註於成都二仙菴晤方丈閻笙喈知有道藏¶
輯要一書爲玄門之秘要惜其板已燬書之存於省垣者僅嚴¶
雁峯家藏一部誠碩果也瀚恐三寶凌夷啇之笙喈公同募刻但¶
傳寫魯魚尤當讎對瀚然旣籌費不暇笙喈亦因陝西留侯祠¶
延往傳燈旋爲本菴頻年掛撘幾無甯晷而什方通人閒有閱¶
藏者均難始終坐校心竊憂之未幾有靜軒賀君自峩眉山來¶
同李公香亭蕭君作舟等勘正憶發軔之初卽遭時變幾欲停¶
工此情此事惟瀚然與笙喈知之相與激之勵之而未敢向人¶
言之非蒙三寶之靈善緣輻輳道眾維持奚能藏事今厯七年¶
<pb:CK-KZ_JYP15_01p016b>¶
之久梓工吿成瀚然之願遂矣尤願讀是書者心體力行早登¶
正覺庶不負上天上聖垂經訓世之至意云時光緒三十二年¶
𡻕次丙午七夕前一日也新津彭瀚然弁言¶
¶	
