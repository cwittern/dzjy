#-*- mode: org; -*-
#+DATE: 2012-11-16 14:33:37
#+TITLE:文始眞經 Wenshi Zhenjing
#+PROPERTY: BASEEDITION YP
#+PROPERTY: EXPORT_ID JY134
#+PROPERTY: WITNESS CK-KZ JYE
#+PROPERTY: JUAN 1
#<md:CK-KZ_JY134_01p001a>¶
<pb:YP-C_JY134_10nueji-01-0001a>¶
* 序¶
夫道本無名老子曰有物混成先天地生吾不知其名强名曰¶
道旣曰無名而不知其名矣則不可以言言也如是則聖人於¶
道惟當不立言不立文字然聖人欲曉天下後世苟不强立其¶
名以述其實則所謂道者將絕學而無傳矣關令尹望雲氣以¶
候老子出關邀而畱之師其道而請立言以惠天下後世則聖¶
人慈愍後學之心至矣及乎得老子之道傳五千言之後乃述¶
是書以曉天下後世而露五千言之所未述之旨然是道也不¶
可名言之道也而是書也所述無言之言也則其言豈可以百¶
家窺哉宜乎莊子聞其風而悅之自以其學出觀是書首篇之¶
#<md:CK-KZ_JY134_01p001b>¶
<pb:YP-C_JY134_10nueji-01-0001b>¶
言似發明五千言之旨而爲道德經作傳也學者當與道德經¶
參觀之庶幾心釋神悟於是書矣若夫因是書感悟之後而復¶
隨世俗一曲之士輕生誣謗不生恭敬侮聖人之言則其人本¶
以心之神靈者悟是書之旨必復爲心之不神不靈者昧其性¶
天而隨失其悟矣是書之靈必至如是讀是書者可不若葛稚¶
川愛之誦之藏之拜之哉有宋寶祐二年𡻕在甲寅重陽日抱¶
一子陳顯微字道焚香再拜謹序¶
¶
¶
¶
