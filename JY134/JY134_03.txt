#-*- mode: org; -*-
#+EXPORT_ID: JY134
#+TITLE:
#+WITNESS: YP JYE
#+BASEEDITION: CK-KZ
#+SEC: 03
<pb:CK-KZ_JY134_03p003a>¶
序¶
洪體存蒿艾之質偶好喬松之夀知道之士雖微賤必親也雖¶
夷狄必貴也後遇鄭君思遠鄭君多玉笈瓊笥之書服餌開我¶
以至道之良藥呼吸洗我以紫淸之上味後屬洪以尹眞人文¶
始經九篇洪愛之誦之藏之拜之宇者道也柱者建天地也極¶
者尊聖人也符者精神魂魄也鑑者心也匕者食也釡者化也¶
籌者物也藥者雜治也洪每味之冷冷然若躡飛葉而遊乎天¶
地之混溟茫茫乎若履橫杖而浮乎大海之渺漠超若處金碧¶
琳琅之居森若握鬼魅神姦之印倏若飄鸞鶴怒若鬬虎兕淸¶
若浴碧慘若夢紅擒縱大道渾淪至理方士不能到先儒未嘗¶
<pb:CK-KZ_JY134_03p003b>¶
言可仰而不可攀可玩而不可執可鑒而不可思可符而不可¶
言其忘物遺世者之所言乎其絕跡去智者之所言乎其同陰¶
陽而冥彼此者之所言乎何如此之尊高何如此之廣大又何¶
如此之簡易也洪親受之咸和二年五月朔丹陽葛洪稚川序¶
¶	
