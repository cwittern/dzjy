#-*- mode: org; -*-
#+TITLE: 太上靈寶朝天謝罪法懺
#+DATE: 2011-11-02 11:04:51
#+PROPERTY: kxid KX242
#+PROPERTY: pinyin Taishang Lingbao Chaotian Xiezui Fachan
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0189
#+PROPERTY: id JY248
<pb:CK-KZ_JY248_04p001a>¶
* 太上靈寳朝天謝罪大懴卷之四¶
爾時元始上帝在大羅天上玉京金闕紫微天臺大會羣仙敷¶
演妙法救度天人咸使悟道不厯諸苦施大威德放大光明普¶
照萬國一切罪福俱在目前甚深微妙方便開度一切地獄窮¶
魂苦毒無量痛楚難言並䝉恩救拔不溺沉淪咸得超度是時¶
元始上帝慈悲廣洽更開要道使過去未來俱霑利益再吿左¶
右侍眞曰人之禀生同資一氣及乎誕育命係三元夀夭吉凶¶
富貴貧賤因緣罪福善惡生死各由宿命根源悉有報應隨其¶
業力永不差殊如影隨形似聲應響上元正月十五日上元天¶
官主錄百司上詣天闕進呈世人罪福之籍七月十五日中元地¶
<pb:CK-KZ_JY248_04p001b>¶
官主錄百司上詣天闕進呈世人罪福之籍十月十五日下元¶
水官主錄百司上詣天闕進呈世人罪福之籍三元之日與三¶
界十方四司五帝善惡童子一切靈官上朝金闕元始御前考¶
校男女生死之籍罪福因緣及九幽地獄水府窮魂姓名黑簿¶
此時若有善信男女能發自然道意建造紫微寶臺玉京寶山¶
樓閣臺殿百寶莊嚴香花供𠐒燒香行道吟詠洞章然燈放生¶
步虛法事布施發願謝過上章大建齋醮䖍吿天地晝夜不怠¶
者吾當遣十天眞人諸天神仙三界四司救苦靈童下降人間¶
齊到道壇爲其滅罪保佑生人使國土安甯男女歡泰眾善齊¶
降諸惡不生地獄苦魂一時解脫徑生天上快樂無爲率土太¶
<pb:CK-KZ_JY248_04p002a>¶
平功德巍巍獲福無量¶
元始上帝再吿左右侍眞曰吾見十方無極世界十方天王造¶
三十三層天臺寶盤悉以紫金珠玉錦縠紫綱寶葢紫節旌幢¶
百花飲食器物百珍仙樂摇曳徧滿虛空來詣道場羅列供𠐒¶
爾時天尊以神通威力變此會中國土悉是琉璃洞徹內外皆¶
同一色遠近平等不殊三界十方同霑福慶喜樂難言九幽罷¶
對五苦停酸國土安甯人民長夀元始上帝再吿左右侍眞曰¶
下界若有善信男女請道士法師當於三元節日宣說經懺罪¶
福因緣懺悔自己受身不凈臭穢四大浮脆假合念念無常三¶
業六根搆造諸罪漸染成愆輪迴生死墮落三塗九幽地獄受¶
<pb:CK-KZ_JY248_04p002b>¶
諸苦惱吞火食炭鑊湯煎煮足履刀山手攀劔樹磑磨碓擣鋸¶
解錐劖鐵鳥啄睛鐵犁耕舌牛頭亂拷鐵杖負身膿血流離身¶
體爛壞沉淪黑闇流轉泥犁負石塡河晝夜拷掠一入酆都地¶
獄萬刼難原皆是眾生業力自受若有善信男女能發善心爲¶
七世祖禰及現存己身父母骨肉五苦三塗窮魂餓鬼畜生囚¶
徒老病眾生造玉京高座紫微天臺掛旛獻花百珍供𠐒醮謝¶
星宿拜表上章禮懺燒香滅諸罪原咸得超度元始天尊吿左¶
右侍眞曰若有善信男女於三元節日爲一切人天建設齋醮¶
轉經禮懺供𠐒天尊神仙列曜星宿地府百司爲祖考父母發¶
片善心精誠不退過去未來三世父母獲福無量滅諸罪犯¶
<pb:CK-KZ_JY248_04p003a>¶
元始上帝吿左右侍眞曰吾見下土兆民多有凶禍邪鬼所害¶
可爲先亡祖考父母尊親五臘之日是天地開赦宜建齋醮行道¶
禮懺上章救拔先祖咸得超度獲福無量正月一日天臘之日¶
五帝神仙集於靑天安寶華林靑靈闕中校定世人罪福之籍¶
五月五日地臘之日五帝神仙集於丹天梵寶昌陽丹靈闕中¶
校定世人罪福之籍七月七日道德臘之日五帝神仙集於素天¶
金門素靈闕中校定世人罪福之籍十月一日民歳臘之日五帝¶
神仙集於玄天洞陰黑靈闕中校定世人罪福之籍十二月遇¶
臘日是王侯臘之日此日五方五帝集於玄都玉京元靈戊己¶
金闕元始上帝八景殿中校定世人罪福之籍此五臘日皆是¶
<pb:CK-KZ_JY248_04p003b>¶
天地合攢之日定吉凶生死簿籍若有男女爲過去先祖父母¶
禮懺上表謝罪滅除黑簿罪目升度七祖父母入名上淸皆得¶
超度夫五臘日者皆生人九祖父母幽獄鬼魂此日爲酆都北¶
陰大帝引出責問久處陰司年代積罪結釁端由及子孫姓名¶
墳墓所在如積刼未有追贖因此日延累生人引問得子孫親¶
姻九族姓名爲生人罪狀積釁幽都九族延滅此日可爲先祖¶
亡故父母上表懺謝宿愆追拔幽塗皆亡人一一得之常日祭¶
祀不可得達葢爲酆都幽深難爲通徹沐賴眞猷皆得宿愆解¶
釋幽司不欲久滯死魂久滯則天曹責及幽司官吏亦責及生¶
人轉福爲禍災難自此而生若有至孝男女此日修奉齋醮則¶
<pb:CK-KZ_JY248_04p004a>¶
黑簿除名獲福無量皆得超度元始上帝吿左右侍眞曰下界¶
眾生識見不同習惡造善根基各異今說要言各宜信奉若眾¶
生好殺害損傷者卽以慈悲門攝之若偷盗刼奪財物者卽以¶
分義門攝之若邪淫放蕩者卽以貞潔門攝之若慳貪悋惜者¶
卽以布施門攝之若愚癡顚倒者卽以方便門攝之若綺言浮¶
華者卽以簡正門攝之若妄語虛誑者卽以信順門攝之若惡¶
口咒詛者卽以誦念門攝之若兩舌惡罵者卽以讚嘆門攝之¶
若飲酒食肉過度者卽以齋戒門攝之若誹謗訾毁者卽以講¶
說門攝之若倨傲輕慢者卽以禮拜門攝之若剛强豪健者卽¶
以柔弱門攝之若不信罪福宿命者卽以因緣門攝之若執繫¶
<pb:CK-KZ_JY248_04p004b>¶
有無者卽以中道門攝之若是非彼我者卽以平等門攝之若¶
貪濁穢汙者卽以淸淨門攝之若堅固不移者卽以輪轉門攝¶
之若造作不休者卽以無爲門攝之若扃守不變者卽以圓滿¶
門攝之若躁競不安者卽以靜定門攝之若煩惱不釋者卽以¶
解脫門攝之若憂悲不樂者卽以逍遙門攝之若輕慢三寶者¶
卽以皈依門攝之若以此二十四門常攝一切眾生不亦樂乎¶
元始上帝曰吾本以無攝爲攝勸化眾生眾生旣悟亦無攝因¶
若能奉持獲福無量元始上帝再吿左右侍眞曰下界兆庶若¶
有淸净奉道之民爲九祖先遠父母幽魂或於古觀靈壇或在¶
本家淨室建三淸寶座點七曜明燈燒香行道吟詠洞章轉禮¶
<pb:CK-KZ_JY248_04p005a>¶
經懺大醮諸天精誠不怠者吾遣太乙救苦天尊於九炁天宮¶
開七寶雲樓靑簡金文出天尊懿號下降人間徧使人人禮念¶
爲削落九幽長夜玉匱之函使七祖超度魂上南宮神仙接引¶
逍遙無爲獲福無量是故燒香歸身皈命五體投地¶
　　志心朝禮¶
玉淸聖境虛無自然元始天尊¶
上淸眞境太上道君靈寶天尊¶
太淸仙境太上老君道德天尊¶
太上昊天至尊金闕玉皇上帝上寧高道聖祖司命保生天尊¶
南極聖主紫微上宮天皇大帝¶
<pb:CK-KZ_JY248_04p005b>¶
中天星主紫微中宮北極大帝¶
承天效法厚德光太后土皇地祗應感儲祥元天大慈聖后元君¶
南極長生大帝統天元聖天尊¶
東極靑華大帝太乙救苦天尊¶
貞明大聖九天應元雷聲普化天尊¶
九天雷祖大帝除災濟物天尊¶
紫微碧玉宮太一天帝保制刼運天尊¶
六天洞淵大帝伏魔上上太乙天尊¶
六波天主帝君普施法潤天尊¶
九天可韓司丈人朱陵度命天尊¶
<pb:CK-KZ_JY248_04p006a>¶
九天採訪使應元保運妙化天尊¶
東方九炁天中靑靈始老洞空天尊¶
南方三炁天中丹靈眞老洞淸天尊¶
西方七炁天中皓靈皇老洞虛天尊¶
北方五炁天中五靈玄老洞微天尊¶
中央一炁天中玄靈元老洞眞天尊¶
北方消災解危天尊 北方玄上玉宸天尊¶
玄明眞仙天尊 玄會慈恩天尊 朱光妙果天尊¶
妙果四極天尊 無礙十華天尊 運明靜行天尊¶
運明眞文天尊 妙果正因天尊 黃道運明天尊¶
<pb:CK-KZ_JY248_04p006b>¶
法海寶福天尊 運明太虛天尊 萬行靜定天尊¶
金相凝神天尊 靈融應體天尊 上運至道天尊¶
靈眞丹天天尊 運明妙空天尊 元一天皇天尊¶
无等開元天尊 至道智明天尊 濟物高勝天尊¶
淸響無等天尊 流慈自然天尊 七暎妙光天尊¶
太洞七元天尊 上洞朱極天尊 雲宮平等天尊¶
道運光空天尊 妙寶金緣天尊 妙善眞濟天尊¶
丹紫無爲天尊 大運化道天尊 紫極中華天尊¶
延夀仙靈天尊 法海瓊音天尊 妙玄北眞天尊¶
眞觀神眞天尊 妙玄道運天尊 西明感化天尊¶
<pb:CK-KZ_JY248_04p007a>¶
期度仙道天尊 廣明大道天尊 開度解脫天尊¶
仙靈普朗天尊 朱宮妙樂天尊 救生空觀天尊¶
明智玄通天尊 果成仙道天尊 徧道上運天尊¶
方便冥感天尊 仙眞南極天尊 𤣥通長樂天尊¶
正眞法成天尊 一切常度天尊 無爲丹元天尊¶
靈顔妙光天尊 上靈光照天尊 明廣慧道天尊¶
拔苦慈解天尊 四宮眞境天尊 大洞體玄天尊¶
洞玄開度天尊 金光妙湛天尊 結成騫林天尊¶
雲宮法燈天尊 至玄運道天尊 慧光三天天尊¶
自然流鈴天尊 靜明玉帝天尊 普朗業行天尊¶
<pb:CK-KZ_JY248_04p007b>¶
丹霍法成天尊 寶林一乘天尊 應會開闡天尊¶
隨方傳法天尊 中千常一天尊 道運眞空天尊¶
上天妙嚴天尊 長樂丹元天尊 救生萬化天尊¶
文眞廣運天尊 地皇神尊天尊 皓素無等天尊¶
華景一乘天尊 正一三天天尊 玉宮雲營天尊¶
延夀慧眞天尊 重玄德眞天尊 寶明大度天尊¶
朱因高尊天尊 無等淸響天尊 化成仙道天尊¶
運明妙照天尊 戒生明行天尊 上道運明天尊¶
妙果朱素天尊 寂然紫度天尊 金剛妙彩天尊¶
拔苦慈恩天尊 眞玄二炁天尊 度厄應變天尊¶
<pb:CK-KZ_JY248_04p008a>¶
九幽拔罪天尊 隨願往生天尊 慈悲救苦天尊 大慈大¶
悲救苦眞人(以下眞人俱冠以大慈大悲)救度眞人 大惠眞人 明皇眞人¶
照理眞人 普度眞人 至極眞人 普救眞人 慈覺眞人¶
玉臺眞人 金玄眞人 妙玄眞人 自在眞人 變化天師¶
神妙天師 皇上天師 萬福天師 太極天師 王晨天師¶
元始上帝告諸神仙曰吾今降此天尊眞人天師位號遣太淸¶
眞人齎往下方散布萬國九洲一切人天轉誦若有善信男女¶
奉道之人每遇八節三元生辰本命轉禮經懺醮謝天地爲三¶
軍萬姓一切含生燒香朝謝使門戸昌隆世世榮盛子孫聰慧¶
夀祿延永功德巍巍永消世厄人各恭敬¶
<pb:CK-KZ_JY248_04p008b>¶
　　志心朝禮¶
　東海廣德之神龍宮官屬 南海洪聖廣利之神龍宮官屬¶
　西海廣潤之神龍宮官屬 北海廣澤之神龍宮官屬¶
　江瀆廣源之神龍宮官屬 河瀆靈源之神龍宮官屬¶
　淮瀆長源之神龍宮官屬 濟瀆淸源之神龍宮官屬¶
　浙江水府之神龍宮官屬 吳江水府之神龍宮官屬¶
　楚江水府之神龍宮官屬 荆江水府之神龍宮官屬¶
　羊子江水府之神龍宮官屬 湘江水府之神龍宮官屬¶
　淞江水府之神龍宮官屬 南江水府之神龍宮官屬¶
　漢江水府之神龍宮官屬¶
<pb:CK-KZ_JY248_04p009a>¶
元始上帝再吿左右侍眞曰吾今降下此經散布十方世界徧¶
使人天禮念獲生生福滅世世罪所求皆遂所願皆成世間若¶
有奉道之民信善之家每遇本命生辰八節三元燒香禮誦大¶
建齋醮諷詠三淸寶號眞人名位上願三公輔弼將相寀寮拜¶
表上章迎祥集福永臻富貴長保遐齡冲妙先生燒香朝謝¶
金闕上帝而獻頌曰¶
　天生明哲  永贊昌期  冰稜玉峭  鳳質鸞姿¶
　爕調元化  力贊雍熙  農歌綠野  兵戢四夷¶
　長臻五福  永集天祺¶
太上靈寶朝天謝罪法懺卷四終¶
<pb:CK-KZ_JY248_04p009b>¶
　　讚¶
元始天王三界眞仙說法普度四生愆妙法廣無邊天師天仙¶
消罪錫延年¶
大聖元始宥罪大天尊(三稱)¶
¶
¶
¶
¶
¶
¶
