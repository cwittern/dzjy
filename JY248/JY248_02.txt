#-*- mode: org; -*-
#+TITLE: 太上靈寶朝天謝罪法懺
#+DATE: 2011-11-02 11:04:51
#+PROPERTY: kxid KX242
#+PROPERTY: pinyin Taishang Lingbao Chaotian Xiezui Fachan
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0189
#+PROPERTY: id JY248
<pb:CK-KZ_JY248_02p001a>¶
* 太上靈寶朝天謝罪法懴卷二¶
爾時¶
元始上帝於赤明刼初在玉淸大羅天上南丹開陽之舘火鍊¶
宮中大會羣仙四方天地無量天人玉童玉女持旛持節燒香¶
散花吟咏洞章旋繞天臺龍燭鳳燈羅列照耀至尊聖德巍巍¶
嘆未存見是時¶
元始上帝以大威力布大祥光普照十方無量國土皆同一相¶
表裏開通亦如流璃淸雲無礙十方大聖一切侍眞隨¶
至尊祥光下見十方萬國九洲山河大地人民苦樂地獄天堂¶
罪福果報如在目前是時諸天神王三府靈官列班朝禮進呈¶
<pb:CK-KZ_JY248_02p001b>¶
天下國土人民罪福之籍一一分明併無差忒　是時有玉淸¶
眞人金華眞人與會中一切神仙燒香跼蹐朝拜至尊今日沗¶
預法筵面禮慈尊親聽法音開導塵迷咸使悟道實爲夙慶¶
元始上帝吿左右侍眞曰吾常在玉淸天中下觀一切兆民積¶
善崇福者皆有福報見有廣造經像立觀度人佈施齋戒濟生¶
度死普救一切者生國王帝主身供養三寶燒香然燈誦經禮¶
懺廣造福田救災拔難者生皇后國母身信樂經法持齋念道¶
佈施貧乏者生富貴聰明身常行慈悲濟生度死崇奉¶
三寶燒香不怠者生淸淨出家身信奉修行供養星辰者生長¶
命淸淨端正身成就宮觀建立靈壇者生富貴聰明身佈施救¶
<pb:CK-KZ_JY248_02p002a>¶
貧成就功德無所悋惜者生天人中身不殺不盗不嫉不害者¶
生長命具足身供養三寶怜念一切慈悲於物者生高上豪貴¶
身子孫昌盛長命富貴者從供養天尊大道星辰中來夫妻和¶
睦男女柔順者從不隔恩愛中來在處得人敬養甘膳美衣者¶
從敬奉天地信禮三寶中來見世尊勝豪貴見人畏懼者從敬¶
信三寶中來出家法身爲人敬信者從說法教化中來富貴巍¶
巍永刼不衰者從佈施成就功德中來身心淸淨智慧明了者¶
從護持經法中來所居快樂無諸災厄者從放生救物不害眾生¶
中來子孫豐足富貴長夀者從廣行佈施求福中來女人降生¶
貴子夫婦常敬愛者從道場教化信心中來形容端正笑語柔¶
<pb:CK-KZ_JY248_02p002b>¶
和眾人恭敬者從三寶持奉經戒中來已身福報皆夙世祖禰¶
陰德種植致得今身之報或一身積善致使宿命善因得福無¶
量¶
元始上帝再謂左右神仙曰吾見毁壤天尊星辰大道形像者¶
死入九幽地獄酆都拷罰萬刼方生病癩百虫啖噬穢身訾毁¶
三洞經籙法典改換品秩者死入地獄拷罰百刼方生野獸舌¶
根爛壞身誹謗出家法身者見世蟲癩過去生六畜身破壞宮¶
觀靈壇毁拆眞舘者見世眉髪墮落身體爛壞過去生毒蛇餓¶
虎身不敬天尊大道星辰者見世愚癡憨𤶗過去生六畜鳥獸¶
身不信經法宿命報對者見世爲奴婢過去生蠻夷虜狄身輕¶
<pb:CK-KZ_JY248_02p003a>¶
慢出家法師穢污三寶福地者見世跛躄過去生猪狗身淫犯¶
出家凌辱法師者見世形容腥臭過去生糞穢厠圂毒蟲身邪¶
淫好色不別尊卑者見世風邪過去生六畜猪羊牛馬身偷盗¶
常住財物及信施衣帛者見世顚狂過去生愚癡身偷盗三寶¶
花菓蔬菜齋食者見世得饑渴餓病過去生饑虎毒蛇身偷盗¶
齋供醮獻法食者見世逢霹𩆝虎害過去生蠎蛇毒蟲又生餓¶
狗毒猲身罵詈出家法身惡言凌辱者見世得風癇惡疾過去¶
生狂狗猛獸身破齋犯戒者見世遭逢牢獄過去生蠅蛆螻蟻¶
身殺害眾生恣心宰殺者見世得短命疾病牢獄拷决身食肉¶
貪殺六畜者見世百病困苦過去生麋鹿野獸身嗜酒過度好¶
<pb:CK-KZ_JY248_02p003b>¶
食葷辛臭穢者見世風狂猛火焚燒過去生猿猴身死入地獄¶
鑊湯中又見一切眾生見世手腳斷壞拳縮跛足者從不敬三¶
寶星辰中來兩眼雙盲舌根爛壞者從毁訾經教輕怱三寶中¶
來瘖瘂不能言語鼻塞不聞香臭者從誑說出家不信經法中¶
來眉毛墮落唇㩟舌露鼻梁崩裂者從破壞道場誹謗三寶中¶
來顚狂迷妄形容醜陋者從嗊嗃傲慢非咲出家法身中來刼¶
賊相逢傷害財物者從刼奪三寶常住財物中來水溺漂沉魚¶
龍傷害者從損壞三寶常住中來火焚灼爛毒蛇吞噬者從殺¶
害出家毁拆觀舍中來毒蛇入口吐血臭穢者從惡口咒咀呌¶
唤鬼神中來毒蛇入孔竅食啖虎狼猛獸傷害者從陰謀毒害¶
<pb:CK-KZ_JY248_02p004a>¶
欺心中來父母妻子離隔常不同居晝夜相罵者從嫉姤姦淫¶
破人和合離人骨肉中來媅淫不避親疎好醜者從猪狗六畜¶
中來嗜肉好殺嗜酒猖狂者從魚鼈蝦蟆毒虫猛獸中來身體穢¶
污不淨臭穢者從蝌蚪毒獸中來生牛馬六畜者從殺害眾生負¶
諱抵債中來野獸麞鹿蝮蠍蠎蛇者從嫉妬毒害陰謀中來餓¶
虎豺狼者從欺凌刼奪殺傷中來厠溷穢蟲蝦蟆蝌蚪螻蟻者¶
從輕褻三寶不生敬信中來猘犬野猪魚鼈怪蟲者從背師弃¶
本違法經教中來燕雀鳩鴿者從評論經法自作口業中來鷹¶
鸇鷙鳥者從犯觸出家破壞經教中來墮子落胎腹大項細者¶
從非㗛三寶傲誕出家中來牢獄枷鎖拷掠切身者從䧟毒阿¶
<pb:CK-KZ_JY248_02p004b>¶
黨殘虐負下中來鞭笞楚打枷鎖牢獄者從毒害貪虐中來猫¶
犬野犴豺狼狐貉者從貪悋虐誕矯詐中來鼠鼬蜈蚣蚰蜒生¶
身者從陰毒妬害中來蜂蠆蠍毒蝘蜓𧋍蜴者從咒咀出家欺¶
怱三寶中來蜘蛛蛐蟮蚊蝱蚤蝨者從慢法輕道㗛謗經籍中¶
來邊夷下賤秃頭斷髮眼深鼻長身體腥穢者從殺生邪淫不¶
信因緣中來¶
元始上帝吿左右侍眞曰以上罪業死經地獄受諸拷罰厯刼¶
方生受得此身亦有見世業報生身所犯罪福因緣一一明示¶
各須澄心懺悔獲福無量¶
元始上帝再告左右侍眞曰下界若有奉道信心男女發無上¶
<pb:CK-KZ_JY248_02p005a>¶
誠心爲皇貴妃七廟宗厯建¶
三淸寶座五帝星壇掛旛獻花百珍異菓然香點燈大醮星辰¶
拔贖魂儀者吾遣太乙救苦天尊開朱陵之闕丹簡紫籙出天¶
尊懿號讚嘆稱揚吟咏洞章解釋九幽滯魄宿業罷散五道開¶
通逍遙無爲超生福果一切罪犯併得消除是故燒香皈身皈¶
命五體投地　志心朝禮¶
玉淸聖境虛無自然元始天尊¶
上淸眞境太上道君靈寶天尊¶
太淸仙境太上老君降生天尊¶
太上昊天至尊金闕玉皇上帝¶
<pb:CK-KZ_JY248_02p005b>¶
上靈高道聖祖司命保生天尊¶
南極聖主紫微上宮天皇大帝¶
中天星主紫微中宮北極大帝¶
承天效法厚德光太后土皇地祗¶
應感儲祥元天大慈聖后元君¶
南極長生大帝統天元聖天尊¶
東極靑宮大帝太乙救苦天尊¶
眞明大聖九天應元雷聲普化天尊¶
九天雷祖大帝除災濟物天尊¶
紫微碧玉宮太乙天帝保制刼運天尊¶
<pb:CK-KZ_JY248_02p006a>¶
六天洞淵大帝伏魔上上太乙天尊¶
六波天主帝君普施法潤天尊¶
九天可韓司丈人朱陵度命天尊¶
九天採訪使應元保運妙化天尊¶
東方九炁天中靑靈始老洞空天尊¶
南方三炁天中丹靈眞老洞淸天尊¶
西方七炁天中皓靈皇老洞虛天尊¶
北方五炁天中五靈玄老洞微天尊¶
中央一炁天中玄靈元老洞眞天尊¶
南方延夀益算天尊　南方玄眞萬福天尊¶
<pb:CK-KZ_JY248_02p006b>¶
湛寂法雲天尊 智力法善天尊 東華開化天尊¶
三天獨尊天尊 太淸道成天尊 朱玄妙道天尊¶
惠遍道運天尊 敷恩丹景天尊 太淸五帝天尊¶
眞戒寶敷天尊 應明高運天尊 愛樂太洞天尊¶
玄廣道運天尊 天皇上帝天尊 法性徧開天尊¶
遍悟上元天尊 道運神開天尊 凝彩神映天尊¶
無爲應妙天尊 救苦慈航天尊 神通妙運天尊¶
𤣥範法通天尊 至德寶明天尊 常開光明天尊¶
鏡心妙光天尊 浮雲法王天尊 開慈靈廣天尊¶
璚琚法寶天尊 𤣥道明文天尊 萬運徧道天尊¶
<pb:CK-KZ_JY248_02p007a>¶
眞人仙暎天尊 眞尊仙道天尊 玉山紫舘天尊¶
常行運明天尊 無滯至眞天尊 言成眞道天尊¶
道上明照天尊 淸源大願天尊 等觀重玄天尊¶
不二至性天尊 明徧慧道天尊 果成虛無天尊¶
道運慧空天尊 𤣥通妙達天尊 南極寶輪天尊¶
眞空眞寂天尊 化彼無際天尊 運明神行天尊¶
太淸七寶天尊 開淸護生天尊 金明極綠天尊¶
靜定德重天尊 玉帝太玄天尊 無礙等眞天尊¶
三界寂然天尊 解脫照空天尊 救物應念天尊¶
明響眞道天尊 湛然三元天尊 空洞無礙天尊¶
<pb:CK-KZ_JY248_02p007b>¶
霞焕上宮天尊 法寶靈顏天尊 金神玉寶天尊¶
太淸洞視天尊 焕明丹天天尊 妙金光素天尊¶
七暎北元天尊 正眞戒生天尊 上仙延夀天尊¶
中宮大行天尊 響明上道天尊 大行西靈天尊¶
廣訓仙靈天尊 重悟紫淸天尊 垂範玉淸天尊¶
晨極天皇天尊 大慧玄明天尊 丹元决定天尊¶
得解上元天尊 玄輝仙德天尊 譬喻方便天尊¶
紫淸普果天尊 護生開霞天尊 寂然化虛天尊¶
空生諸有天尊 明響神道天尊 玄會明感天尊¶
黄光運明天尊 度脫眞品天尊 慧通照明天尊¶
<pb:CK-KZ_JY248_02p008a>¶
隨願往生天尊　慈悲救苦天尊¶
大慈大悲救苦眞人　大慈大悲救度眞人¶
大慈大悲大惠眞人　大慈大悲慈觀眞人¶
大慈大悲普救眞人　大慈大悲慧空眞人¶
大慈大悲寶相眞人　大慈大悲玄覺眞人¶
大慈大悲空朗眞人　大慈大悲等相眞人¶
大慈大悲慈朗眞人　大慈大悲曜靈眞人¶
大慈大悲淸定眞人　定　邪　天　師¶
收　鬼　天　師　　遣　𥘣　天　師¶
制　魔　天　師　　斬　邪　天　師¶
<pb:CK-KZ_JY248_02p008b>¶
啟　教　天　師¶
元始上帝吿諸天神王曰吾今以此經懺遣金華眞人齎往下¶
方散佈十方三界使一切人民轉誦或有奉道之民淸信男女¶
遇本命生辰爲皇后貴妃太子天親大醮天地日月星辰名山¶
洞府得道神仙詠誦天尊眞人天師名號者卽有十天善神營¶
護修奉之民上奏天府永消世厄長沐天恩鎭居鳳閣日奉麻¶
明功德獲福無量志心朝禮¶
　太伯山眞德洞天仙官 西山天寶極眞洞天仙官¶
　大潙山好生玄上洞天仙官 潛山天柱司玄洞天仙官¶
　鬼哭山太玄司眞洞天仙官 武夷山昇眞元化洞天仙官¶
<pb:CK-KZ_JY248_02p009a>¶
　玉笥山太秀法樂洞天仙官 華葢山容成大王洞天仙官¶
　葢竹山長曜寶元洞天仙官 都嶠山實玄洞天仙官¶
　白石山瓊秀長眞洞天仙官 白漏山玉闕寶圭洞天仙官¶
　九凝山朝眞大虛洞天仙官 洞陽山洞陽永觀洞天仙官¶
　幕阜山洞眞太玄洞天仙官 大西山大有華妙洞天仙官¶
　金庭山金庭崇妙洞天仙官¶
元始上帝再吿左右侍眞曰吾今以此經懺散佈萬國九洲徧¶
使人天禮念迎祥集慶保命延生若有善男信女遇三元八節¶
燒香轉禮三淸寶號眞人天師名位上願皇后貴妃太子天親¶
禮拜供養集福延生永先寶暦世世不絶長居紫庭冲妙先生¶
<pb:CK-KZ_JY248_02p009b>¶
燒香朝拜禮謝¶
金闕上帝而獻頌曰¶
　西靈聖母　貴曵璚琚  鸞臺鳳閣  宻從𡷰輿¶
　虹光貫斗　月榮太虛  穆淸宮禁  永鎭天居¶
¶
¶
太上靈寶朝天謝罪法懺卷二終¶
¶
¶
¶
