#-*- mode: org; -*-
#+EXPORT_ID: JY261
#+TITLE:關聖帝君本傳 Guansheng Dijun Benzhuan
#+WITNESS: CK-KZ JYE
#+BASEEDITION: YP
<pb:CK-KZ_JY261_01p001a>¶
* 關聖帝君本傳(輯全書)　　　　　　　　崇德弟子纂述¶
帝字雲長，一字長生，河東解梁寶池下里馮村人，乃夏大夫關¶
龍逢苗裔也。爲人義勇絕倫，好讀《左氏春秋》，諷誦畧皆上口。嘗¶
避地涿郡，與涿人桓侯張翼德相友善，帝長數𡻕，張兄事之。漢¶
昭烈皇帝，蜀先主，係景帝子勝中山靖王之後，少孤貧，亦家於¶
涿。會靈帝末，黃巾張角反先主於鄉里合徒眾，而帝與桓侯爲¶
之禦侮，寢則同牀，恩篤兄弟，而稠人廣坐，侍立終日。隨先主周¶
旋，不避艱險。孝獻帝時，關東州郡起兵討董卓，諸將不相能。公¶
孫瓚攻袁紹，以先主爲平原相，先主以帝及桓侯爲別部司馬，¶
分統部曲。嗣曹操攻徐州，陶謙吿急於田楷，楷偕先主往救之，¶
<pb:CK-KZ_JY261_01p001b>¶
遂歸謙，謙表先主爲豫州刺史，謙死，遂領徐州，帝從之。建安元¶
年，詔先主爲鎭東將軍，遣帝守下邳。初，董承稱受獻帝衣帶密詔¶
與先主，謀誅曹操。及四年，會操使先主邀袁術至下邳，遂殺徐¶
州刺史車胄，起兵討曹操，留帝守下邳，行太守事。操遂自將來¶
攻，先主奔冀州進攻帝於下邳。張遼說帝歸操，帝謂之曰：『予有¶
三約：與皇叔誓扶漢室，降漢不降曹，一也；二嫂在彼給養，上下¶
人等，不許到門，二也；知吾主去向，不分千里，便當辭去，三也。如¶
其不允，吾必不降。』操從之，拜爲偏將軍，禮之甚厚。是時，甘、糜二¶
夫人與先主相失，同帝在許。操欲亂其臣主之義，使帝與夫人¶
共居一室，帝秉燭立侍，達旦乃止。其生平大節如此。袁紹遣大¶
<pb:CK-KZ_JY261_01p002a>¶
將顏良攻劉延於白馬，操使張遼及帝爲先鋒擊之。帝望見良¶
麾葢，策馬刺良，於萬眾之中斬其首還，紹諸將無敢當者，遂解¶
白馬之圍。詔封帝爲漢夀亭侯，帝致操書曰：『明公布大義於天¶
下，而速取自樹，非予之所敢知，若猶是漢也。予敢不臣漢哉！敢¶
拜嘉命之辱。』操還軍官渡，紹遣先主將兵畧許下，帝亡歸先主。¶
先是，操壯帝爲人，而察其無留意，使張遼以其情問之，帝歎曰：¶
『吾極知曹公待我厚，然吾受劉將軍厚恩，誓以共死，不可背之。¶
要當立效以報曹公乃去耳。』遼以帝言報曹操，操義之。至是，遂¶
奔先主於袁軍；操戒其左右曰：『彼各爲其主，勿追也。』先主將兵¶
至汝南，操自將擊之，先主率帝等就荆州劉表，表益其兵，使屯¶
<pb:CK-KZ_JY261_01p002b>¶
新野，在荆州數年。表卒，子琮嗣。未幾，操軍卒至新野，琮舉州降。¶
是時，先主屯樊，曠久乃覺，遂將其眾去，日行十餘里，別遣帝乘¶
船數百艘，會江陵。操以江陵有軍，實恐先主據之，乃將輕騎五¶
千一日夜行三百里，追及當陽之長阪，先主斜趨漢津，適値帝¶
船，共至夏口。初，先主在許，與曹操共獵獵中。眾㪚，帝勸先主殺¶
曹操，先主不從。及在夏口，帝歎曰：『往日獵中若從臣言，可無今¶
日之困。』先主曰：『其時亦爲國家惜之耳。若天道輔正，安知此不¶
爲福耶？』先主遣武侯自結於孫權，權遣兵佐先主拒操，操退歸，¶
先主收江南諸郡，封拜元勳，以帝爲襄陽太守盪寇將軍，駐江¶
北踰年。西定益州，拜帝董督荆州事。帝聞馬超來降，致書武侯，¶
<pb:CK-KZ_JY261_01p003a>¶
問：『超人才可誰比類？』答之曰：『孟起兼資文武，雄烈過人，一世之¶
傑，黥、彭之徒，當與翼德並驅爭先，猶未及髯之絕倫逸羣也。』帝¶
省書大悅，以示賓客。帝美髭髯，故武侯謂之髯。初，帝左臂嘗中¶
流矢，每陰雨，骨常疼痛，醫言：『矢鏃有毒，當破臂作創，刮骨去毒，¶
然後患乃除耳。』帝便伸臂，令醫劈之。時會諸將飯食相對，臂血¶
流離，盈於盤器，而帝引酒割炙，言笑自若。二十四年，先主立爲¶
漢中王，遣前部司馬費詩卽軍中拜帝爲前將軍，假節鉞。帝聞¶
黃忠爲後將軍，怒曰：『大丈夫終不與老卒同列！』不肯受印綬。詩¶
曰：『昔蕭、曹與高祖少小親舊，而陳、韓亡命後至，論其班列，韓居¶
最上，未聞蕭、曹以此爲怨。今漢王以一時之功隆崇於漢升，意¶
<pb:CK-KZ_JY261_01p003b>¶
之輕重，寧當與君侯齊乎？王與君侯譬猶一體，同休共戚，愚謂¶
君侯不宜計官號之高下、爵位之多寡也。』帝感悟，即拜受。是年¶
八月，帝自江陵圍曹仁於樊城，仁使于禁、龎德等屯樊北二十¶
里。遇大霖雨，漢水溢平地深數丈，禁等窮廹，遂降。龎德力戰，船¶
覆，帝擒斬之。別遣將圍呂常於襄陽，剌史胡脩、太守傅方皆降。¶
自許以南，往往遙受帝印號，爲之支黨，帝威震中原。曹操議遷¶
許都，以避其銳。操用蔣濟、司馬懿策，使人勸孫權躡其後，許割¶
江南以封之。初，魯肅嘗勸孫權，以曹操尙存，宜且撫輯關某，與¶
之同仇，不可失也。及肅殁，權用呂䝉計，召陸遜爲偏將軍、右都¶
督。遜至陸口，書與帝曰：『于禁等見獲，遐邇歡欣，以爲將軍之勳¶
<pb:CK-KZ_JY261_01p004a>¶
可以長世，晉文城濮之師、淮陰拔趙之畧無以尙。茲聞徐晃等¶
步騎駐旌，闚望麾葆。操猾虜也，恐濳增眾，以逞其心。且戰克之¶
後，常若輕敵，古人權術，軍勝稱警，願將軍廣爲方計，以全獨克。¶
僕書生疏遲，忝所不堪，喜鄰威德，樂自傾蓋，雖未合策，猶可懷¶
也。』帝覽遜書有謙下自託之意，答之曰：『將軍作鎭西藩，爲吳右¶
臂，下車未遠，遽懷老夫，中心藏之，共奬王室。目前小捷，曷敢貪¶
天之功？第荆州與陸口接壤，爲釁已非一日，寡君報公子之命，¶
丞相有破曹之勳，舊說宗盟，非吳土地，乃呵䝉不揆大義，狡然¶
西窺，老夫不戒戎車而捍禦無術。將軍慨然以操猾爲憂，豈覩¶
其篡逆不共戴天。尙以蜀爲漢室宗胄，或能用命，抑事在涇，而¶
<pb:CK-KZ_JY261_01p004b>¶
指在洛，亦惟將軍爲之。老夫之言，誠如皎日。勿眤小功，終成大¶
德。』帝遂稍撤，備兵以赴樊當是時，南郡太守糜芳守江陵，將軍¶
傅士仁守公安，素皆嫌帝輕己。遜具啟形狀。權以呂䝉爲大督，¶
至潯陽，盡伏其精兵於𦩷𦪇中，濳行過江陰，誘芳、仁等降䝉，遂¶
長驅直入江陵。帝及聞知，南郡已失十二日。馬忠要帝於章鄉，¶
帝及其子平、都督趙累等皆遇害。未幾，呂䝉亦暴疾而亡。初，帝¶
之南遷也，曹仁諸將共議追擊，趙儼曰：『今帝已孤，宜存之以爲¶
權害，若深入追北，權則改虞于彼，將生患於我矣！』操聞亦恐諸¶
將追之，勅仁如儼所策。帝雖破敗，猶爲敵國敬重如此。建興七¶
年，追諡帝曰壯繆侯，次子興嗣。興字安國，少有令聞，丞相武侯¶
<pb:CK-KZ_JY261_01p005a>¶
深器異之，弱冠爲侍中、中監軍。興卒，子統嗣，封官至虎賁中¶
郎將。統卒無子，以興庶子續封，成都失守盡節而終。¶
　評曰：帝君報効曹操，桓侯義釋嚴顏，陳夀以爲有國士之風¶
　鄙哉！是誠魏晉之臣矣。自先主受衣帶密詔起兵徐州，而帝¶
　隨先主數十年，先後奔走於艱難困苦之中，慨然以爲國討¶
　賊爲己任。襄樊一役，擒于禁、斬龎德，轟轟烈烈，威震中原，至¶
　使操賊議徙都。以避其銳，漢室之興反掌間事耳！當是時，魯¶
　肅以曹操尙存，且與帝有同仇之志奈夀命不長，功業不就，¶
　卒使呂䝉狡然西窺，以成阿滿篡竊之勢焉，豈不惜哉！要之，¶
　成敗爲國家之常，聖賢乃人倫之至，如帝君者，其於《春秋》深¶
<pb:CK-KZ_JY261_01p005b>¶
矣！¶
** 　　年譜¶
靈帝末，黃巾賊張角反，先主在涿郡收合徒眾，帝與桓侯張翼¶
德俱隨先主，義合兄弟。¶
中平元年，帝隨先主從校尉鄒靖討黃巾賊。¶
六年，帝同先主在京師。¶
初平元年，天下大亂，帝從先主起兵討董卓。¶
二年，公孫瓚表先主，試守平原，爲平原相，帝及桓侯爲別部司¶
馬，分統部曲。¶
三年、四年，皆隨先主於平原。¶
<pb:CK-KZ_JY261_01p006a>¶
興平元年，帝隨先主歸陶謙，謙表先主爲豫州刺史屯小沛。¶
建安元年，曹操表先主爲鎭東將軍。呂布襲下邳。桓侯敗走，先¶
主與布連和，自屯小沛，遣帝守下邳。¶
三年，先主隨操還許，操表爲左將軍，帝及桓侯皆爲左中郎將。¶
四年，先主起兵徐州討曹操，使帝守下邳，行太守事。¶
五年正月，帝與曹操戰於下邳，敗續隨操入許，詔爲偏將軍。四月，¶
帝解白馬圍，詔封爲漢夀亭侯。七月，辭奔先主。¶
六年，帝隨先主歸劉表。七年至十二年，皆在荆州。¶
十三年，先主兵敗當陽，帝乘船數百艘迎先主於漢津。從　曹¶
兵於赤壁，嗣先主與吳人圍曹仁於江陵，別遣帝絕北道。¶
<pb:CK-KZ_JY261_01p006b>¶
十四年，先主領荆州牧，以帝爲盪寇將軍、襄陽太守。¶
十五年，先主使帝屯於江北。¶
十六年，先主入益州，帝與武侯等留守荆州。¶
十七年，帝在荆州，與操將樂進相拒於靑泥。¶
十八年，先主還軍攻劉璋，武侯等將兵定白帝江陽，惟帝留鎭¶
荆州。¶
十九年，先主克成都，賜帝與武侯、桓侯、法正等，金各五百斤，銀¶
千斤錢五十萬，錦萬疋。¶
二十年，先主、孫權分荆州，先主令帝守江陵，權使魯肅屯陸口。¶
二十一年，先主還成都。¶
<pb:CK-KZ_JY261_01p007a>¶
二十二年，先主進兵漢中。¶
二十三年，先主次陽平關。¶
二十四年三月，先主定漢中。七月，自立爲漢中王。八月，帝自江¶
陵圍曹仁於樊城，先主遣司馬費詩卽軍中拜帝爲前將軍，假節¶
鉞。帝擄魏將于禁，殺龎德，威震華夏。十月，權軍入江陵。十一月，¶
帝西保麥城。十二月，帝殂於章鄉。初帝出軍，夢猪嚙其足，謂子¶
平曰：『吾今年衰矣。』然不得還，是年殂，夀計六十𡻕。葢本胡琦之¶
之說也。¶
** 　　世系考¶
胡琦舊志關氏之先，出於夏大夫關龍逢。解州王朱旦《碑記》：帝¶
<pb:CK-KZ_JY261_01p007b>¶
祖石盤公諱審字問之，和帝永元二年庚寅生，居解州常平村¶
寶池里，公冲穆好道，以《易》、《春秋》訓子，卒桓帝永夀二年丁酉，享¶
年六十有八。帝父諱毅字道遠，性至孝父没，廬墓三年，旣免喪，¶
桓帝延禧三年庚子六月二十四日生帝及長，德配胡氏，靈帝¶
光和元年戊午五月十三日生子平。史稱帝生二子，長曰平，以¶
忠義自許，從帝荆襄，建安二十四年冬十二月，呂䝉入寇，死之。¶
宋崇寍元年封『武靈侯』，賜廟額曰『昭貺』，慶元初，以守臣高子溶¶
請，加封『武靈威顯侯』；次曰興，字安國，少有令聞，丞相諸葛武侯¶
深器異之，帝旣殁，嗣封漢夀亭侯，弱冠爲侍中、中監軍。興卒子¶
統嗣封，尙公主，官至虎賁中郎。將統卒無子，以興庶子續封，¶
<pb:CK-KZ_JY261_01p008a>¶
成都失守死之。後魏有關朗，唐有關播，《史志》及《關氏家譜》、解人¶
世傳皆云聖帝苗裔。按關朗之後，爲北魏大儒，妙極占算，曾¶
以一筮預推百年，知治統屬唐，而道統歸文中子，有關朗子占¶
書行於世。關康之朗之後，善《左氏春秋》。關播康之後，唐德宗建¶
中爲平章政事，《通志》稱解州人，聖帝後裔。陳夀《三國志》謂龎德¶
子會隨鍾鄧入蜀，盡滅關氏之家，斯固甚言之，以爲龎會洩憾¶
也，豈足爲信史哉！而於昌井甎之說，當世以爲無徵，則謬也，何¶
也？天下事之所有，恒爲理之所無。金人入夢，遂爾白馬駝經；老¶
人掞書，乃是穀城黃石。聖人靈蹟之奇，有者能使之無，無者能¶
使之有，井甎文字亦烏足怪，况以帝君忠義，充塞乾坤，乃致祖¶
<pb:CK-KZ_JY261_01p008b>¶
若父其名湮没而不彰，於心安乎？孔子曰：『立身行道，揚名於後¶
世，以顯父母。』吾於關帝亦云。¶
¶	
