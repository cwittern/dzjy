#-*- mode: org; -*-
#+EXPORT_ID: JYP02
#+TITLE:
#+WITNESS: CK-KZ JYE
#+BASEEDITION: YP
<pb:CK-KZ_JYP02_01p004a>¶
道藏輯要原序¶
老子駕八景之車冠七曜之冠肩浮離之帔建流霄天皇丹節¶
容與乎始靑之表休息乎流珠之宫隨侍萬靈拱手斂容肅恭¶
合聲以爲三洞眞文藏於玉淸者三十六部鎭於海嶽者三十¶
六部願太上發無量悲憫啟無限等智可得言其大凡歟於時¶
玉虛上相警化孚佑帝君出列稽首以金函玉帙盛道素之書¶
跪而請曰赤文綠字祕簡深藏非易聞矣其有精義道言流播¶
人間者未可謂非大道之宗乘至道之津梁願以編輯諸函折¶
衷一是並率眾眞恭謹奉命老子乃迴九華鶴蓋仗九炁神旂¶
命各眞翼軒導輿御乎太虛溯乎太易乘風飈駛至於第一靈¶
<pb:CK-KZ_JYP02_01p004b>¶
都應緣而暢檀熾之音隨感而振靈璈之響眾妙繁會羣曜光¶
臨發簡而示曰妙空無形妙玄無象理教皆窮境智俱寂始之¶
無其端終之無其旣莫可名也莫可說也無形之形無象之象¶
假虛借無以形其眞而道名焉形無形之形象無象之象繕¶
性修命而說道者眾焉謂道可傳何以人不皆道謂道無傳人¶
一日不生道一日不息卽人有時不生道無時或息心麗形者¶
也形不得而囿性統情者也情不得而梏命植身者也身不得¶
而敗一其心復其性立其命道其庶幾乎三炁者道之祖九炁¶
者道之母尊其祖襲其母而嬰可保矣一者炁之歸九合三三¶
渾一母不失其子而道全矣是以求道者觀心得道忘心得道¶
<pb:CK-KZ_JYP02_01p005a>¶
無心得道忘忘得道無無得道道可得卽可名也卽可言也炁¶
與氣凝氣以神化神以虛靈靈虛沖漠寂兮若無妙空非空妙¶
玄歸玄道之大樞盡是矣卽以吾言弁是書之首可也卽以吾¶
言括三洞眞文之大凡可也於時萬靈雜遝羣眞蹈舞返虛合¶
漠各抱眞元現七寶流珠湧九葉丹華遍覆靈都手持圖册各¶
以所得流霞普散法界眩曜三辰流光萬域而退¶
¶	
