#-*- mode: org; -*-
#+EXPORT_ID: JY169
#+TITLE:微言摘要 Weiyan Zhaiyao
#+WITNESS: CK-KZ JYE
#+BASEEDITION: CK
<pb:CK-KZ_JY169_01p073a>¶

* 微言摘要序¶

大道昭垂古今不易人心嗜好向背各殊然道之不明不行緣¶
人之不知不好余自厯劫後證位仙班遇緣得度代天宣化爲¶
國救民矢念慈祥迎機勸善𤣥風大暢世有統宗故窮理盡性¶
本于正心修身利物濟人不外居仁由義聖經賢傳具有微言¶
一片婆心淵源相接惟願世之學者隨時隨地立德立功聆取¶
意中之言默契言中之意味外有味精益求精庶幾道證𤣥微¶
不僅身心均益矣嵓道人謹序¶
¶	
¶	
<pb:CK-KZ_JY169_01p073b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY169_01p074a>¶

* 　微言摘要¶
孚佑上帝著¶

初修如望山林遠視糢糊難別漸近漸明漸行漸到到得山邊¶
方識山行行行上上上又見草木與泉林始識煙雲變幻奇誠¶
誠誠進進進登峯造極臨頂上萬物乾坤盡在中印證一輪皓¶
月鑒明萬古千秋無邉道法勤參¶
修養今須顚倒顚行持造化坎離先池中玉液頻頻嚥肘後金¶
津轉轉還𤣥中妙妙中𤣥得此神丹益夀年谷關緊鎖眞消息¶
終是天班不老仙　勤採金花以助道風¶
靜處煉氣閙處鍊神¶
<pb:CK-KZ_JY169_01p074b>¶
光風霽月景星慶雲無一毫乖戾之氣始合造化根苖　但向¶
起時作還於作處收蛟龍莫放睡雷雨直須休要會無窮火常¶
觀未盡油夜深人靜後惟用子刻頭　調息不廢眞氣從生¶
今人精從下流氣從上散水火相背不得凝結皆是此心使然¶
心苟愛念不生此精必不下流心苟忿念不生此氣必不上炎¶
一念不生萬慮澄澈則水火自然旣濟姤結丹凝　自古仙家¶
眞作法惟秘𤣥牝得眞門夫𤣥牝者其白如練其連如環[~󰓾]　¶
縱橫一寸二分包一身精粹在心下腎上處中坐靜觀照卽萌¶
百日立基養成氣母𤣥牝立焉如𤓰蒂嬰兒在胎中¶
救護補益流戊就已添油接命助火載金火熾旣濟胎成沐浴¶
<pb:CK-KZ_JY169_01p075a>¶
温養丹成丹成總于呼吸蟄藏氣穴神凝氣聚¶
立基之傳物我兩忘收視返聽合光默默調息綿綿以致寂然¶
不動之境然後待乎消息到來發生英令駕三車而上崑崙過¶
紅橋而歸土釜精神聚會混合𤣥關元神妙用自然精氣與神¶
片時凝結從微至著自小至大行住坐卧念茲在茲修證功完¶
陰陽交感胎息氣足𤣥珠成象結成聖胎皆自然而然不知所¶
以然自神而神不知所以神所謂陰陽數足自通神也¶
眞火卽是元神之運行元神卽是眞火之妙用眞火隨眞息眞¶
息隨眞炁眞炁化眞精眞精歸眞土極至入𤣥牝元神發眞火¶
眞精自凝丹須明𤣥𤣥理築基丹道全　腎水也水生氣氣卽¶
<pb:CK-KZ_JY169_01p075b>¶
火矣心火也火生液液卽水矣水可以滋流百脈火可以薰蒸¶
四大離中汞坎中鉛眞鉛汞是先天¶
一陽初動採鉛收汞取汞合鉛無非此息爲妙用以至水中起¶
火天地循環乾坤交復無非此息爲斡旋其中沐浴温養進退¶
抽添皆暎合天機濳孚造化而不容人力者　眞人之息以踵¶
踵深深之意神者非思慮之神此神卽火不神之神眞火是也¶
　用意家黃婆想自兩腎之中先天精一之眞氣以黃婆導引¶
從左腹中右轉一週流入𤣥竅以鼻中一出一入之息爲一度¶
如是九轉引先天精一之炁納入𤣥竅之中然後注意竅中以¶
火煆煉此正取坎塡離煉精化氣用意之秘意土眞炁自成之¶
<pb:CK-KZ_JY169_01p076a>¶
道貴守中法在含元¶
人欲盡淨天理流行月到天心光明自然混○體全癡迷自破¶
　道法無涯機運黃庭¶
道同天地萬載常存陰陽二氣藉土化生試看生無不滅應知¶
滅無不生循環化機常理昭然乾坤轉水逆流坎化離水火濟¶
眞炁屬陽精調和道始成息息歸元竅時時煆煉顯神功水中¶
鉛火裏汞取來歸土釜温養鼎爐中不寒不燥非急非緩專氣¶
致柔含光寞寞漸採漸𤁒漸結漸煉動靜之中更宜消息無象¶
可象神結於氣氣結于神一意沖和包裹萬象混沌萬物生皆¶
死元神死復生知寂照自圓通谷神不滅因胎息臍間元氣結¶
<pb:CK-KZ_JY169_01p076b>¶
成丹進進不巳長生門戸要綿綿煉演谷神息往息來無間斷¶
眞𤣥眞牝自呼吸漸隨無念窅微覺有身浮以神歸炁穴丹道¶
自然成坐靜功運呼吸明爐鼎須知玉蕊卽虎[糸*𤣥]水銀是龍[弓*𤣥]¶
二[弓*𤣥]之氣調停合和元氣得長存造化返天眞合元功聖胎成¶
一時之中分子午卯酉優游沐浴功文武火煉丹爐工夫無間¶
斷坐來自異靈鉛汞調和入土中迎送動止守成十二時中温¶
養沐浴得𤣥得妙通聖通靈達境惟心出纒眞如下手確秘密¶
丹工統在精進明心𤣥牝返照悉皆委之於意抱本還元性命¶
卽歸太極○第要誠堅詳參今書三百四十字¶
深根固蒂守中抱一有心守之卽着想無心求之則落空如如¶
<pb:CK-KZ_JY169_01p077a>¶
不動寂寂兩忘神戀氣而𤁒命戀性而住不歸一而歸一不守¶
中而守中性命由此立竅中舊物存悟明本源還萬事畢¶
功坐金花顯顯玉蒂滋萌須用靜定之功剝洗往復之妙自知¶
升降之宜然庚方月現子時癸生光天眞一之炁當是之時眞¶
之正源至淸習定凝神愼其内閉其外意迎意送得天性之道¶
天命之妙混沌爲一濳藏飛躍懲忿窒慾水火旣濟金木交併¶
眞土歸位自然神歸氣復充塞天地黍米源根昊天沛澤仙道¶
成功眞機妙用廓然無際渾然大中不偏不倚昭昭圓明本體¶
洞徹何曾有碍至靈至神本無方所未有天地萬物先旣有天¶
地萬物後元如此只如此至無至有至有至無乾坤之靈體元¶
<pb:CK-KZ_JY169_01p077b>¶
化之𤣥樞人人性命根萬類眞源本太極由出八卦從生便是¶
道卽是易性由我定命由我立性命皆由我還丹道必成¶
須用志不分坐而𤁒神卽可通造化之源然功坐至於心液下¶
降腎氣上升得會至於黃房氤氲不散灰心冥冥丹芽肇萌虛¶
靜之中[○@丹]其物内成明翕聚知蟄藏聚爲表蟄爲裏𤁒神入氣¶
穴土釜牢封固¶
運陰陽合呼吸以呼吸運神氣以神氣取水火以水火煉胎息¶
胎息綿綿游泳坎離坎離交而生金液金液還而丹圓¶
道涵天地神統百形形皆生滅性無生滅形難固性常存陽光¶
一點超千劫煉育元神性海明能造形能留形常參道法知𤣥¶
<pb:CK-KZ_JY169_01p078a>¶
妙雙修性命合天機¶
守斗守斗只言心口心口歸來何曾你有太虛照耀驪龍吟吼¶
摩尼寶珠常常穿走大藥爲漿元陽作酒三五百十十一二九¶
只此𤣥機請細分剖離得此些微豈能返衰朽¶
絕慾則有鉛汞藥材生除妄則知眞土和合¶
訣在苦志苦爲旣進復進苦不辭苦進不辭進開門若閉對面¶
如無外行善事内躭善行依功恒習遵道敬行敬持忘其爾我¶
純乎道德度世度巳不怠不慢養氣養元調和内外運以陰陽¶
形神牢固愛欲力降巳知假合解得源頭歸源復顧假應是現¶
旣假復假復假克除能保厥眞眞亦自固眞之固矣道在是也¶
<pb:CK-KZ_JY169_01p078b>¶
守一得訣忘機得道¶
守眞一於天谷氣入𤣥元卽達天眞眞道養神若能守知於死¶
氣之關枯骨皆有生氣生我者道活我者神將神守道以道養¶
神致精氣神只在眞息上尋眞息爲先天之靈竅自其眞息凝¶
聚不散謂之精眞息流行不間謂之氣自其眞息之妙用不測¶
謂之神此所謂用先天用先天後天皆爲先天所化也其地之¶
虛中皆天也日以陽下降可見地之虛處能受其人一身皆地¶
也而𤣥牝一竅中虛卽地之虛天之中也在修道者性中一點¶
神火照入卽三日所以搆精也搆精則庶物薰蒸山川出雲自¶
無窮造化神淸氣逸總出自然凡有慧智之根者自能參悉息¶
<pb:CK-KZ_JY169_01p079a>¶
上也¶

法在處紛不紛居亂不亂向上一着厯聖秘之凡世罕知心死¶
原來一念無須知神活混元初一息尙存皆可常常長存尋出¶
來時舊路元始祖炁相通息息歸根入竅漸漸通神達聖谷神¶
何處立天根聖聖相傳𤣥牝門　呼吸踵注於受生之初在母¶
胞胎一點元陽立命之處上通於心臍後腎前中餘寸二卽名¶
腔裏召搆靈陽呼吸綿綿内呼身中元氣外吸天地正息鼻之¶
兩竅呼吸之端欲通祖竅守中抱一方纔子母會合得其破鏡¶
重圓　常操此心退藏脊竅則天地之正氣可扯而進與已混¶
元眞精凝結丹田認定此竅守而不離久久純熟則裏面皎皎¶
<pb:CK-KZ_JY169_01p079b>¶
明明卽如月在水中方識長生眞可證飛昇本路此中尋¶

功在不落人相不滯人情奮于自進大道生天地無私故常存¶
天地生人物愛欲速其身哀哉世眾生難免輪迴劫是以上眞¶
藴好生之德開度世之門道法無邊法在貴於呼吸暗注機竅¶
[~⚭+丨]　一呼一吸得法暗注全欲一𤁒一結靈妙無端虛胎靜育¶
虛極靜專含眾妙而有餘功訣𤣥妙神炁合一混一鴻䝉踵息¶
純熟樂萬億之長春道本太虛胎息一炁天與地乃太虛之眞¶
胎日與月乃太虛之眞息人體同乎太虛天地日月包羅無息¶
不胎無胎不息胎從伏氣中結氣從有胎中息納炁丹田定心¶
覺海若春沼魚似百蟲蟄浩氣融融靈風習習固守虛無涵養¶
<pb:CK-KZ_JY169_01p080a>¶
神炁知神炁可長生神行炁自行神住炁自住心定則神甯神¶
甯則炁住無去無來無出無入胎息定金木交心意甯龍虎會¶
住息長胎聖母神孩返本還元是眞胎息此傳法訣得飛昇千¶
經萬典脫舍難難難難忙瞎煉¶
抱炁冲和虛心靜默將一點眞元之炁踵注于臍腹正中默想¶
𤣥會於虛間機竅内存無守有迴風混合超千劫復元初煉育¶
元神道圓明微以意而定炁道原一炁貫虛空靈妙元神在炁¶
中炁會於神神馭炁氣凝神聚法圓通¶
目至心至心至意至意至炁至炁至神至¶
行功採運貫悉煉守之法以期圓成只爲本本來一點虛明眞¶
<pb:CK-KZ_JY169_01p080b>¶
性命根藉陰陽五行陽火煅煉自然而成之至眞境界永劫不¶
壞但𤣥牝一竅至𤣥至妙之機關人之眞氣一呼由此接天根¶
一吸由此接地根往來必由此關口卽眞息呼吸之機關正爲¶
𤣥牝一竅𤣥陽牝陰是竅也○始有此身八脈九竅經絡聯凑¶
空閒一竅穴至虛至靈藏於先天混沌之中隱於無有有無之¶
内父母未生此身卽有此竅元氣所由生眞息所由起坎離交¶
姤之鄕守中之境是其處鼎也凝結聖胎於此心下一竅名綘¶
宮龍虎交合直下三寸六名土釜黃庭乃中田左明堂右洞房¶
無英居左白元居右空閒一穴一寸二分藏精之所煉丹之鼎¶
直下至臍門對過三寸六故謂天上三十六地下三十六至腎¶
<pb:CK-KZ_JY169_01p081a>¶
八寸四中丹田一寸二計來八寸四若明此竅易得金丹之妙¶
鉛是先天炁汞是後天靈後爲先但得生鉛何患眞汞不生凡¶
百作爲皆主於意色聲香味觸皆關於意意爲卽爲意止卽止¶
故求丹取鉛以意迎之收火入鼎以意送之烹煉沐浴以意守¶
之温養丹結以意成之故入藥鏡云一日内十二時意所到皆¶
可爲此大要之要捷也¶

道在天然法本無着不採而採方爲採不取而取始爲眞¶
注意規中兩腎中有棲神窟橫穴周通一身爲治命橋¶
守一實大道之本五千妙旨得一事畢天淸地甯發育無窮守¶
一於𤣥竅大丹自成守一於天谷眞人自現守一於淸靜大道¶
<pb:CK-KZ_JY169_01p081b>¶
自成守一於虛空法超三界一統天地陰陽妙合妙合不散成¶
眞乃得¶

道在採藥人人本有不採則藥不成不煉則丹不結是以採取¶
藥物于曲江之下聚火載之而上升於乾乾坤交姤於九宮之¶
上周天運之而凝結於鼎逐日如此抽添如此交姤汞漸多鉛¶
漸少久則鉛將盡汞亦乾　乾坤交姤外藥先取卯酉周天内¶
藥功成外藥一升一降後上前下内藥一起一伏左旋右轉¶
道明中一竅妙宜通妙歸合一竅居中竅妙源流郤是同守一¶
歸中連竅妙竅中妙一法神功¶
火逼藥過尾閭乃坎離交姤須養子午周天之藥足有自然之¶
<pb:CK-KZ_JY169_01p082a>¶
眞火相逼尾閭沖透三關而上乾頂從喉而落黃庭是謂乾坤¶
交姤之大周天也¶

道歸于一一煉于無原一炁之周流憑蟄取以成形散之則有¶
萬殊歛之復守於中煉一以靜煉靜以一煉一以虛煉虛以一¶
　道成於一丹圓于一意一而身心會心一而龍虎交德一而¶
鬼神護誠一而道志堅精一而道基固氣一而抱於神神一而¶
會于炁歸一而聖胎圓自歸一而得一自得一而超一有作有¶
爲功用兼全天機自然¶
固眞能不漏德厚定丹圓道重眞火眞火妙用煉乾金結大丹¶
無火不煉無煉不結是以火爲至重厯古仙眞秘之自上至心¶
<pb:CK-KZ_JY169_01p082b>¶
之七節君火所寄其體内陰而外陽其用廣大而精微一身莫¶
不聽命于心君故曰神明之主然其性上炎極易飛揚流動是¶
以修丹之土必先制服其心使其火不炎于上得以下交於腎¶
謂之水火旣濟制之之道至淸至靜則水火調而大藥生由心¶
以下之七節相火所居是謂先天眞陽之火當無漏無泄使眞¶
火之充足用以煉藥結丹故曰陽關一閉箇箇長生大哉眞陽¶
之火人以此火而生以此火而養以此火而化精微以此火而¶
發生氣血以此火而重結靈胎以此火而超凡入聖心下七節¶
之火妙用無窮特發其奥　遇緣難度道難堅志難夙根不昧¶
更尤難¶
<pb:CK-KZ_JY169_01p083a>¶
先天之道雖不屬氣而太和元氣浩然之氣皆由此出所謂無¶
炁而生炁而凡有血氣者莫不賴之以長上[酉*已]乎天下[酉*已]乎地¶
天地氣合萬物發生乾坤交姤大道自成¶
敬達内外陰陽三關訣道至尊功在勤先修内外驗分明修外¶
藥煉内藥内藥無爲無不爲外藥有爲有以爲内藥實有無形¶
質外藥實無有體用外藥長生久視内藥出有入無外藥外陰¶
陽往來内藥内坎離輻輳外藥呼吸微微和神安靜内藥抽坎¶
補離煉精煉氣欲待元神盈育須明坎離合體内外兼修金仙¶
定矣功要誠三關合一之道陰陽内外作用夫三關者精氣之¶
所寓然關雖有三其實無間隔煉精者以精交氣通中關煉氣¶
<pb:CK-KZ_JY169_01p083b>¶
者以氣交精通外關亦交神通上關煉神歸虛則精氣神混合¶
無間三關通乎一也然精炁神卽藥物煉者乃火候化者卽丹¶
候逆者乃返本還元與太虛一也三關雖外藥功夫内藥亦不¶
能離修悟須洞曉兩箇陰陽於内外之作用耳内藥則巳自有¶
外藥亦身中所出内藥精外藥炁兩不相離¶
道原無着洞洞空空方寸虛明萬緣澄寂一息濳居炁穴片刻¶
開混沌住息胎元自長安身立命須堅重開混沌守守守守靜¶
長明固固固固眞不漏𤣥𤣥以藏默默以守坤母黃芽育之天¶
地生意哺之此感彼應發邇見遠呼吸自開自闔動靜自由自¶
在密守關元塵魔不侵訣秘坐卧長施瑩淨行止廣運修持六¶
<pb:CK-KZ_JY169_01p084a>¶
門不漏一道常通一孔𤣥關天地中息歸竅妙道圓通綿綿密¶
密守虛靜寶鼎金花出世功眞體如如丹基永固得證無爲自¶
在更須温養全眞丹從不煉煉中煉道向無爲爲處爲念起生¶
生滅滅念息久久悠悠炁合神足移胎換鼎怡然安處濳藏飛¶
躍在正一心¶
金丹大道修行正路有作有爲以了命無作無爲以了性採藥¶
結丹抱一冥心有爲作基無爲合道大道原來空不空工夫只¶
在靜虛中陰陽升降知妙用金水周流道自通不知有爲而着¶
於空謂之落空丹道之未巳成丹道之巳成謂之守屍有物非¶
無物無爲合有爲無爲之中無不爲有爲之中又無爲得一復¶
<pb:CK-KZ_JY169_01p084b>¶
忘道巳成至眞妙旨甚分明若還執一難忘象入聖如何赴玉¶
京訣要功空寂冥心冥心合道㝠心之道隱跡幽林深居靜室¶
端拱默然一塵不染萬慮俱忘無思無爲任運自如無視無聽¶
抱神以靜無内無外無將無迎離相離空離迷離妄體合虛寂¶
常覺常明聖胎居于淸靈之境棲于不動之埸色不得而碍空¶
不得而縛體若虛空安然自在若冥此心萬法歸一¶
道原一心法貴虛靜心虛能覺心靜能知心誠能明心空能靈¶
心定能慧心寂能感一切神通妙用皆是自心感現本來空寂¶
光明覺照虛空瑩徹淸靜廓然周遍圓明皎潔如月景等虛空¶
浩然無際心之虛空通於身之虛空身之虛空通於天地之虛¶
<pb:CK-KZ_JY169_01p085a>¶
空天地之虛空通於太虛之虛空虛虛相通共成一片自與太¶
虛混而爲一始虛其心旣虛其身又旣而虛天地虛而無虛無¶
虛而虛虛也不知無虛也不知使陽神妙用冲虛出入無障無¶
碍光明不息自與天地合其德與日月合其明法界無邊包括¶
一心下有小心七節命門乃先天龍雷眞陽之火所居人非此¶
火不生丹非此火不熟統乎神炁毋漏毋泄丹○入聖德行陰¶
功念茲在茲至道易成¶
無上至諦功由七節之中下手[言*已]由漕溪路運悟行此是根本¶
工夫頭腦學問撥天關之手段脫死籍之靈章¶
大道生虛空虛空運大道大道乃虛空之父母虛空乃天地之¶
<pb:CK-KZ_JY169_01p085b>¶
父母天地乃人物之父母天地廣大故能生萬物虛空無際故¶
能生天地空中不空故能生虛空生天地生萬物皆是空中不¶
空有以主之以其空中不空故能深入萬物之性主張萬物深¶
入虛空之性主張虛空空中不空乃謂眞空眞空大道之根道¶
原淸淨空空蕩蕩晃晃朗朗無有無住冥心本乎無住無住性¶
體圓融住無方所故名無住心體能知知卽是心心本空寂至¶
虛至靈空寂而知名先知虛靈而覺名先覺不慮而覺謂正覺¶
不思而知謂眞知心常寂是性體心常知是性用自性自知自¶
性自用自性自見自性自悟自性自度無心之心謂眞心眞心¶
是性眞性是心了性眞心了心眞性一旦天機透露慧性靈通¶
<pb:CK-KZ_JY169_01p086a>¶
恍似夢覺現出乾元境界充滿上天下地此是性體常明烱烱¶
不昧晃朗宇宙照徹今古雖開月眼之具而開慧眼之光雖是¶
凡心而成神仙之智變化無方神仙莫測居塵出塵成眞可證¶
陽生於子造化元基氣運流行易卦爲復覩乎外象閉藏内含¶
生意胚胎萬物一元資始是以陽從地起發無窮之化育　夫¶
有定者天地之子時無定者修行之活法忘五官之用息内外¶
之機微微呼吸默默守聚至於杳冥之際便得恍惚陽生¶
心淸而性現性現而神靈神靈而命立神心命氣得以相依於¶
𤣥竅氤氲盤結於黃庭煉而不散自得丹圓成熟妙用無窮¶
修德行仁上淸之所重道不離德德不離道¶
<pb:CK-KZ_JY169_01p086b>¶
氣通息定念無生滅息有一毫之未定形非我有還歸於陰念¶
有一毫之散亂神不純陽仍輪轉于諸趣守固無漏泄數足自¶
丹成¶
道不離性性不離德性欲德復道以性成心之靜性也動情也¶
動而不止欲也情性與欲同出而異名性本善情欲一萌而有¶
惡焉情動欲萌知誘物化化化未巳心存無幾至人以德復性¶
則爲聖智眾人以迷失道則爲凡愚聖智凡愚之分在復與不¶
復之間¶
非參不悟非修無證宜體認於時時每提撕於疑似¶
靈丹一味眞一亥水水實產于金鄕採服卽可飛昇水如非火¶
<pb:CK-KZ_JY169_01p087a>¶
旣濟無機故必天七以成之火得與之合而水火始有旣濟之¶
功金如非木招攝無自故必地三所生之木得與之合而金木¶
始有招攝之妙又必水裏生金火中生木顚倒互用天七地三¶
迴相爲守上升下降五行周流而成丹謂之一合九一者先天¶
眞一之炁九者後天老陽之數由一陽而至于純陽之謂也丹¶
結則神液如玉石落落而下爲身至寶灌漑靈根漸以成形超¶
神入化仙道成矣¶

成眞得道由於金水相生之妙運用之精腎居水府負陰抱陽¶
靜煉眞陽氣足修得無漏還元炁結陽精一點是爲眞金至寶¶
還丹妙理出于天機化育無窮天機不息凡有根源一息尙存¶
<pb:CK-KZ_JY169_01p087b>¶
莫不可以修眞均得證於道果人自有生形骸臟腑原爲後天¶
本於先天元神眞炁本於先天統乎後天藉父母之陰陽一炁¶
而形骸之後天有之知覺運動實賴元神統之成眞證道必藉¶
形骸養育¶
坎腎原爲眞水精炁出于腎中精以氣而化水水出氣而化精¶
是以(精)金能生水故生(金)精之炁法喻眞金(點作喻思)氣化精¶
時氣在精中精化炁時精歸炁中故曰金爲水母母隱子胎水¶
爲金子子藏母胞母藏子腹如金在水中精復于炁水中出金¶
當修煉之初如從根發出苖先而爲藥乃虛無之炁耳實無形¶
相而虛無恍惚採不見所採取不見所取採取之久火候之足¶
<pb:CK-KZ_JY169_01p088a>¶
精還補氣之盛謂之丹成其氣之發生始有法成之妙相而陽¶
化之炁根始動以其是金炁也故有金丹之號¶
道合天時子午運行人有任督如天子午二脈分乎前後本一¶
源而兩歧任脈起于臍下四寸穴居中極之下前陰後陰之交¶
名會陰穴任由會陰而行腹督脈之源亦起會陰少腹後骨中¶
央由竊漏而行背夫背後尾閭夾脊玉枕曰三關謂之督脈本¶
屬乎陽前面上田中田下田曰三田謂之任脈本屬乎陰修丹¶
之士煉至眞氣充足消息到來下田忽然如火向尾閭沖關透¶
竅此皆眞氣自家妙用二脈交通眞氣逆升自背後督脈中上¶
來卽屬于子自前面任脈下去卽屬于午子午抽添謂之周天¶
<pb:CK-KZ_JY169_01p088b>¶
火候身中水火一升一降升則爲進火謂之抽鉛降則爲退符¶
謂之添汞鉛是一點眞陽之氣汞是一點眞陰之精二炁交感¶
則凡精凡氣皆化眞炁爲純陽之體¶
益水進火升降無非一氣氣之升以心接之爲火氣之降以靜¶
待之爲水此綿綿若存之時乃子午進用之功¶
道在乾坤法重鼎爐非淨不能安爐非淸不能立鼎¶
道由于數緣在數中肇鴻濛而判二儀由二儀而生八卦情現¶
萬物機緣始終均得包乎數内無非寓乎世緣得失數也行止¶
數也道也數也機遇緣也聚散緣也道也緣也非緣而莫遇非¶
數而不成一始而萬派萬派而終一五行以意之緣合八卦以¶
<pb:CK-KZ_JY169_01p089a>¶
一之數成¶
修道長生訣在心靜氣定心忘氣凝氣息心空心氣渾一明心¶
見性須靜篤而誠煉身中之元精不離元氣煉到氣足而無漏¶
竅將腎中眞元之精而返成氣得元氣足如童子之完體便可¶
長生修至德厚宏深法力精純自與天地同久則爲仙矣¶

一神之妙一意之用意遠而神遠意近而神近意變而神變意¶
收而神收神由意意由神身心意到底不離非意之運用安能¶
超出乎天地是乃出神入化之密旨¶
修眞之士窺破有限之軀修煉猶恐不及慕道常如飢渴悟中¶
悟進中進淸中淸靜中靜使一神之澄徹會五氣於黃宮陰陽¶
<pb:CK-KZ_JY169_01p089b>¶
合而萬物生水火濟而眞炁凝¶
大道不離方寸妙穴常存至道月照丹臺潮生海底箇中𤣥妙¶
處就裏見眞詮粉粉碎碎空空洞洞太虛中何曾有物乾坤内¶
如何發生靜中靜動中靜動靜之機化虛中實實中虛虛實之¶
理證幽微𤣥妙道無邊際由乎天地返乎人身神理獨超萬物¶
炁機重立乾坤¶
否極泰生天機地發陰陽五行化育之道原在吾身陽動陽動¶
藥苖生漸生漸長要工勤養成無極太和枝返視黃芽照眼明¶
這段𤣥機應識莫教錯過光陰否極原來功用時泰生始見藥¶
苖新無功用怎見藥苖無藥苖不明功用功足用到大藥現靈¶
<pb:CK-KZ_JY169_01p090a>¶
苖長採採採採來[酉*巳]合混元丹取取取取來團作長生藥一時¶
間天機煥發萬象盡含春¶
道以淸靜爲宗德行是重誠修誠煉閉竅爲無漏之因元神妙¶
用于屯䝉眞氣升降而姤復¶
父母生前元始初復金水功用金水的旨混沌初分刻眞人入¶
綘宮根源一點注𤣥門漸染萬端塵忘郤本來身僞僞無邊妄¶
妄踵生從此來從此去眞不眞迷復迷堪惜踪影難尋那識元¶
初本景有捷路上瑤池由開闢覔因由無窮造化箇中藏今古¶
神仙就𥚃出試悟因由如何開闢只是綘宮一念塵非頃刻靈¶
源幻化順流交泰圓成天開地闢覔因由造化無窮萬法通○¶
<pb:CK-KZ_JY169_01p090b>¶
今古神仙從此出均從交泰一源頭不息不息機緣無盡一點¶
無明前因後因因緣湊合心火隨意土順而成旣濟於此立根¶
源靈明甯有極修眞修眞反順于逆腎水隨意土逆而成旣濟¶
靜中動動中靜自入三淸聖境確信長生妙理水升火降逆成¶
仙也　精微至要在于坎離法重水火之金煉貴紅黑交凝火¶
中之熖觸物成濕丹家謂之木汞卽火中之精心中之眞液也¶
水中之炁浮而成煙丹家謂之眞鉛卽水中之金腎中之眞炁¶
也離宮火熖屬眞陰靈液紅光汞在心欲識水中金的旨眞鉛¶
陽炁坎宮尋煉煉煉降離火以煉坎水之金以紅而𢪩黑神凝¶
而藥自生于坤臍制制制升坎水以制離火之木以黑而見紅¶
<pb:CK-KZ_JY169_01p091a>¶
神凝而丹自成於乾頂故修丹之士必以水中金爲至寶動靜¶
功用必合金水[□@○○○○○○○○○○+機關]　方臻天然妙理¶
欲煉太虛同一體逢人先自學如愚　百日功靈初證便得長¶
生無漏無漏精巳化氣下田爲藏精之府中田爲炁海之源化¶
炁歸臍臍乃中田百日巳得長生爲人之仙若用以服食炁便¶
化神神得氣化神成眞體十月圓成自當遷于上田若只拘神¶
在上亦是長生超劫之愚夫而無神通之妙用須用出神之理¶
調神爲身外之身且調且養濟世積功保護三春方能達天通¶
地萬化千變謂之神仙若厭住於世則可從仙而還虛以證無¶
極之至極爲上乘之金仙矣¶
<pb:CK-KZ_JY169_01p091b>¶

水火本爲相剋坎離旣濟又反相生故貴化神至靈紛體則易¶
消故貴變是以散化五行而變通萬神上天下地一炁流行陽¶
數至九而純九氣陽純煉去陰邪映發光華出於霄漢　靈魂¶
居上關元居下陽屬於炁輕淸而升爲魂至虛至靈全具於心¶
陰屬於血重濁而降爲魄質從水凝源出於腎密戸生門出入¶
日月呼吸長存飛昇而仙(自此以下俱釋黃庭内經)¶
大道之源眞一元炁先天之我藴而藏之心外原無道道外本¶
屬無心方寸之中存存念眞眞我自藏藏而不露方以矩成不¶
免有稜角之滯圓以規運不免有轉動之勞牖以納物不免有¶
外引之隙窻以通明不免有内窺之竇此所藏之眞則不方不¶
<pb:CK-KZ_JY169_01p092a>¶
圓和光同塵常寂常應閉窻扄戸守禦固密屏除外欲三神集¶
而精還老當復少戊陽魂巳陰魄惟三神之精不還遂致魂魄¶
不甯故不能守其眞戊巳合眞魂魄相拘而方寸之中一元内¶
守和順從容何爭何競神生腹中金液滋滿而如玉之鐺元神¶
靈炁注于幽關常存不失注其根如琳瑯之條蔭茂萬尋可爲¶
恃仗丹靈神通五氣朝元天眷卽邀¶
華葢覆珠九幽光燦以内照而外觀朗如日月之明麗空洞察¶
眾有悉陳審能自見赤珠靈帬虛靜而顯圓明光動而生靈妙¶
光華蒨燦輝煌普照　意本從心一入於邪無所不至故見心¶
但屏外誘修脾當克已私生生不息訣在存眞各眞其眞本體¶
<pb:CK-KZ_JY169_01p092b>¶
精明内自運乎天經(天經一氣流行生生不息之脈絡)晝夜功用勤勤仍須意¶
念存存内出惟寡外入惟眾知内以感乎外知外以應乎内¶
上致明霞日月華發參破生門之訣下手着着存神漸漸合延¶
延生華芒存思登虛殊途一會相有而不可無相資而不可離¶
[酉*巳]合待對之體相望相求之情殊念經翔長生出世¶
萬象昭回開通七竅俟一氣之流行卽以進陽退陰火力爲先¶
符佩爲圓尙修於靈關金唱于前木繼于後前者昻後者卑昻¶
者高卑者下心樞天定萬目鋪張黃極正名[糸*巳]綱畢舉故以前¶
昻而後卑使高下之皆陳由是執雌雄之神劍迴七十二候之¶
要津舞百丈之錦幡奪三千六百之正氣劍乃金水之精所鑄¶
<pb:CK-KZ_JY169_01p093a>¶
幡乃龍虎之炁所融一數之始十數之終戊午巳五合而成十¶
絕其危險錦幡百丈火龍凝金水眞精鑄劍靈一始十終成二¶
五煉來妙合巳全形黃中扄固虛靈槖籥扇動巽風元氣紛紜¶
當此元氣鼓滿水火受制非制之有法則火龍飛𨓜煙熖騰空¶
惟金得用乃火因水之上升而下降沖霄之烽煙方歛息與金¶
結作一團百煉沖舉千變萬化微妙圓通¶

周天三百六十五度陰陽升降自然不息一身之内與天同符¶
上而泥丸玉池𤣥膺降而重樓明堂鵲橋元海下而尾閭湧泉¶
其間六脈經絡正如星辰之纒次嶽凟之尾輪五臟六腑以[酉*巳]¶
五行合乾坤之呼吸出日入月首圓趾方均相符合而運用之¶
<pb:CK-KZ_JY169_01p093b>¶
精盡于内景經篇眞經出世之源由上眞司命柴母元君慈度¶
得道眞仙無不由此經精研入聖¶
道法于元連珠循環天元行乎六陽地元行乎六陰太陽到午¶
太陰到子二物合璧于中元如珠之連周而復始運行不停乃¶
天道也握固以足元神則當觀天之道執天之行法陰中之陽¶
地中天元升於午法陽中之陰天中地元降于子會中元而循¶
環不息則五臟之精英落落光明明景内照如燃炬通霄光被¶
九隅煥映八區黃紫燦然丹結於内充溢繁盛陽升陰降如日¶
月之合璧五行環轉如列宿之交陳外而七曜光明内而九元¶
相聚光彩如霞錦玲瓏似玉華津液滿口而灌漑天機在我斗¶
<pb:CK-KZ_JY169_01p094a>¶
柄橫空映發光明上透霄漢迴紫抱黃瑞色集而丹圓¶
大道生天生地生人自未有天地之前卽有其主持造化天地¶
皆其所生天地旣分之後惟得舉功而歸之於天從道名太𤣥¶
圓覆之本體也太和陰陽合會之元炁也有此太和元氣流行¶
不息生人神氣凝而聚丹大道原生天地人陰陽合會本來眞¶
流行不息無窮止宜化功由覆載春則太𤣥之本體惟是無爲¶
而巳故太𤣥太和挾持端本元氣化生萬物卽可本此元炁而¶
作仙由得太和元氣入於身中養成𤣥珠與上天太𤣥之體同¶
其運量得以飛昇¶
一氣調平陰陽自合心爲一身之主氣爲周流之帥道德原具¶
<pb:CK-KZ_JY169_01p094b>¶
心中動靜毋間其功道德始爲我行意念從心所發媒合中央¶
水火念念無間淸虛靜潔因得善炁相迎自然煥發光明　心¶
光内照從心主宰行則燭照事機如耀息則靜養平旦收藏妙¶
合陰陽莫非此心之運用故能通利精神調理陰陽法週天之¶
數經厯六合優游卯酉爲沐浴之鄕雖不行其火候而一神常¶
抱須臾不離　火上炎而本升水潤下而本降運轉迴環水升¶
火降蓋離中原有一陰環轉則升起坎中一陽剝轉離中之陰¶
而成純乾此爲轉降升藏九爲陽數雄陽雌陰白陽黑陰先天¶
眞一之炁爲一陽原具坎陰之中内實有眞陽之炁知採陽鉛¶
始得結胎成聖¶
<pb:CK-KZ_JY169_01p095a>¶

用吸返元訣修丹證果處中制煉復立乾坤混金鑄就一炁陰¶
陽交泰逆用乾坤反覆水火木金四象寄土於中各旺以一氣¶
之會合而𤣥珠成象制煉還源法處中乾坤復立與天通混金¶
鑄就長生體會合丹成十月功土從火生色赤如丹則明交後¶
之色象識未煉之功用離位前仰坎位後卑各有其門火自木¶
生水自金生水火雖異而可合以還丹惟收天一之𤣥泉逆流¶
以成至寶色赤如丹火土生坎卑離仰各分明𤣥泉天一頻採¶
取送入泥丸至寶成然如龜之鼻自然引氣靜以得其炁之往¶
來而無出入之跡象龜之引氣方能制其靈根運歸土釡靈根¶
本是眞人眞人在中能取首經之金以煉方成彼則負此金爲¶
<pb:CK-KZ_JY169_01p095b>¶
甲持火爲符開通七竅之門奪得子來吸受金精有此𤣥泉送¶
以還丹實爲用吸返元訣要今古諸仙由此飛昇如龜引氣法¶
天然虛靜微微妙𥚃𤣥二土運成刀圭藥飛昇金煉五行全¶
五行幻化運用精微撮而爲一寂然固藏散之爲萬周遍世界¶
無盡而有盡有盡而無盡有盡爲塵生塵滅無盡爲修證修果¶
夫一氣之流行聚散本無常經陰陽原屬混融五行禀受眞源¶
生寄也滅歸也任其散而不收焉能寄而不歸攝其機而撮合¶
自然萬古不磨虛兮靜兮得其淸甯撮兮聚兮得其靈脈合一¶
陰陽一氣本流行聚散原來萬物情撮得五行歸一處不磨萬¶
古自淸甯知謹固用運升降自然妙合天機温蒸生物無形而¶
<pb:CK-KZ_JY169_01p096a>¶
化有形神也氣也陰陽五行也撮合以成其妙凝結以致其神¶
神依氣而堅氣依神而化修有實證之驗煉有可計之程返本¶
元於百日育至神於十月調攝三週妙用無邊用撮之法歸一¶
妙諦宏慈廣布委脫飛昇自然升降合天機始得温蒸生物奇¶
神炁相依無化育還丹證果約程期¶
雲蒸雨布灌漑五華靈根堅植元氣滋溢紫煙上下周流三素¶
氤氲騰躍氣運其脈血滋其液自然通達流動方能冲廬入鼎¶
幽室陽門光耀現色瑞於三田雲蒸雨布漑靈根元炁氤氲金¶
液盈通達自然成妙用衝廬入鼎育元精天開地闢歸根復命¶
玉液太和頃時天地會合冲和炁釀瓊漿玉㽔初生金關重扇¶
<pb:CK-KZ_JY169_01p096b>¶
機動樞轉脾運靈柯鼓扇兩扉坎内陽鉛得渡上接離中陰汞¶
鉛至汞迎彼到我待由金闕而上升從玉籥而下降調和往來¶
全是靈柯運用樞機貴宻方得陰陽媒合醴泉香潔太和羹無¶
極爐中玉㽔生靈柯鼓動天機轉媒合陰陽自降升虎躍龍騰¶
精氣混成自得津生𤣥竅方能洋溢玉池舌下爲𤣥竅口中爲¶
玉池䑛拄以迎甘露毋使滲漏妄溢得此瓊漿太和氣化實由¶
金生之水爲養丹之至寶漑灌周流無飢無渴世味遠而眞神¶
旺金津現而道成矣津生𤣥竅玉池淸虎躍龍騰炁混成䑛拄¶
謹迎甘露降靈泉灌漑養眞金此用䑛之要訣¶

閉關握固塞漏禦洩止念除妄澄徹靈明使精足而氣旺則神¶
<pb:CK-KZ_JY169_01p097a>¶
全以運用虛無爲天之體人禀先天一炁亦自虛無而來虛者¶
實之基無者有之根旣實而有遂至萬有紛紜不能返一虛無¶
是以去天日遠一乃太極虛無爲無極惟得一長生乃能虛無¶
所貴秉德堅修勇猛精進虛無一體與天通萬有紛紜道不同¶
若能秉德堅修志得一長生出世雄大道虛無由於得一修一¶
煉一謹敬防守毋使漏洩蓋氣漏形枯尤當專氣致柔垂簾塞¶
兌謹加閉守而御景忘機永長甯謐淡然無欲三奇通靈謹加¶
閉守靜忘機返照淸明自見奇涵養谷神臻至妙五行神化夀¶
天齊閉視返照内體淸明謹守至寶如龍護珠三房通達谷神¶
不死積功純一壘德重重此爲用閉之訣(以上自用吸返元訣至此乃吸撮䑛閉四¶
<pb:CK-KZ_JY169_01p097b>¶
法爲入道徹始徹終上古未傳秘要)¶

隱明蓄氣微妙斯明靈丹内著煌煥于中當蓄氣以致眞宜隱¶
明而進煉惟暗于外以明諸内蓄伏于下而逆於上窮微入妙¶
日益知彰吐熖光芒漸靈漸澈必先之於混俗天機方能活潑¶
居閙中以煉靜眞源始有把握¶
脫姤離塵淸虛入妙一眞自現日月輝光𤣥丹爲物晰之爲三¶
則曰精炁神統之爲一則曰本元正一惟三炁逆而右迴則内¶
陰之九竅返照光明而正一之眞丹含蓄英華積累充溢遙望¶
一心之中日月合璧五星聚奎如北辰之樞中星羅列環繞於¶
中自使氣固神全室堅於金眞元不傾返還永固居中御外經¶
<pb:CK-KZ_JY169_01p098a>¶
厯六合高而泥丸天谷卑而綘宮𤣥鄕炁固神全渾似金眞陽¶
出自坎宮陰周流六合無窮極神室靈丹貫古今腎之精水之¶
金天地之祖炁順行而爲常道逆行而爲仙道成人成仙關鍵¶
妙用故順行為五濁世間法結精育胞而成胎化生逆行乃顚¶
倒坎離留胎止精而淸修亦孕長生超出惟在淸虛證果變化¶
圓通原是一神入妙¶
道眞神衞積功純一閉視返聽内景光明自然通體神全方能¶
氣溢三田丹非外物原起於形生之中卽以其人之道還治其¶
人之身始初本爲我物今則喚來歸舍途非遠濶近在三宮只¶
是坎離戊已得于混一還元易于隱微通括收攝成其造化眞¶
<pb:CK-KZ_JY169_01p098b>¶
一之源原從靜裏出來而虛無寂寂色自空中素質散現使在¶
形中通達洞視高潔陽明用時慧定生明九室虛而能受正爲¶
神明所舍神旣守而不去猶當愼終如始息息守藥念念中規¶
得棲吸聚源神脈抽添温養視乎節度脫胎換骨非復頑然血¶
肉之軀遊行天地翺翔自得得超欲界於紅塵輪刧身入淸微¶
禹餘太赤之境矣(以上十五節釋黃庭)¶

神氣機關統地天靜中妙用化形仙長春駐景非虛幻勤詢先¶
修出世筌中一混元動靜機分陰陽施化二五交凝如天之妙¶
大易已著其文其動也闢其靜也翕不闢則不翕不翕則不闢¶
闢兮翕兮生育無窮動極生靜靜極生動一動一靜互爲其用¶
<pb:CK-KZ_JY169_01p099a>¶
一升一降成其造化此皆靜極之功出于自然¶
莫錯過眞子陽生應覺𤣥機動處方明急水灘頭下篙無[糸*𤣥]琴¶
𥚃知音妙妙妙玉蕊初生元元元金闕初關天然眞火燭虛空¶
水𥚃機關炤斗牛日月循環轉烏兔結姻緣¶
道本陰陽淸靜眞宗法先補救一身之内一氣相求乾坤定坎¶
離交水火濟化機生心火腎水眞液交凝可奈凡塵有錯悟修¶
行本旨者妄爲愛欲自促天年夫情動慾生火熾水涸眞機濳¶
息安得長生一念之非萬刼難尋¶
大道全眞五官忘用息機内外體合太空湛然一性靈明忘而¶
不忘規中一炁綿綿息而不息寂寂不動默默守聚杳冥恍惚¶
<pb:CK-KZ_JY169_01p099b>¶
之際造化融成一片源于臍腎之間晝夜功無間斷彌厯十月¶
奪大數於天地得乎片時成妙用於水火固志抽添念動而散¶
入卯之門法當抽回使念靜而息定出酉之門法宜添起使奮¶
𨑙以調進念更無念丹圓純熟¶
全眞大道至神至妙無非一眞妙用皆由神炁凝成是以有志¶
長生歛其神以藏用攝其炁以藏神道證眞全長生萬古¶
天地盈虛陰陽升降往來運行消息乎中一陽生于庚方陽純¶
滿于甲地陰衰陽盛丹結圓明性命全形惟在陰陽合一靈奇¶
微妙尤貴逆旋造化因炁凝神以命合性無爲妙理惟簡惟易¶
一水初凝炁化金生由金炁以化精從煉精以化金精以立基¶
<pb:CK-KZ_JY169_01p100a>¶
基築下田靜極精無漏竅自得炁化遷中精返於炁大藥苖生¶
已得神氣歸根方爲性命合一神由氣煉煉炁化神神成而遷¶
於上由上以出重樓皆自然之妙實化生之本¶
道本陰陽交感化生陽剛陰柔互爲興起分剖以列四方子午¶
基於動靜運成綱[糸*巳]合乎易數一者水之生數九者金之成數¶
一而九九而一北而東東而南南而西終而復始坤亥含元交¶
感陰陽造化生剛柔動靜運成功數歸一九金中水西北東南¶
始復明無陽不生無陰不化非神無以交炁非炁無以凝神[糸*系]¶
毫妄動危險隨至嚴密關鍵進退有法　靜補本元之氣淸救¶
天性之神昔曾有言傳世吾道雖是房中得之然非御女之術¶
<pb:CK-KZ_JY169_01p100b>¶
耳絕慾不漏坎水充足腎氣上升心火下降交感氤氲羲文旣¶
濟¶
甘露瓊漿天降金波玉液地升潤枯枝成造化三才渾一仙家¶
𤣥妙¶
至陽赫赫至陰肅肅天地位而發育致於中而自和非中不和¶
非和不育道在守中化機和煦一陽始動娥影生輝法天應地¶
一體彰明至誠佈德重重陽光舒熖綿綿堪惜世界凡夫舉念¶
不善厲氣滅光自墮沈輪是以道藉于德德護于道無德則光¶
不舒無道則光不眞道德並隆陽光至眞在於無念以發其光¶
囬光以育其光翕闢以煉其光固守以成其光光中有氣氣中¶
<pb:CK-KZ_JY169_01p101a>¶
有神神中有炁迨於圓明¶
修應混俗天機方能活潑閙中煉靜靈機免於澁滯氣發乎地¶
神通于天三元妙合八卦彰明龍騰而雲從虎躍而風生雲從¶
雨降風生火現風雲水火際會交融結成一片卽是靈丹機兆¶
得先瑞徵于後虎躍陽生應類而動必忘情而無念務靜氣以¶
調中汞液由根始發鉛華自蒂而生一陰一陽消息一往一來¶
妙用化無生有化有生無藉眞意以媒合歸土釜而熬煎迨於¶
明生昴畢必自始於箕斗兩[弓*𤣥]平直二八功成三才合一道體¶
通明¶
虛極靜篤便覺陽生于地方識金萌水際呼採吸取自然陰降¶
<pb:CK-KZ_JY169_01p101b>¶
於天乃得木生火中¶
先天混然造化在中探𤣥知妙尋覓眞踪眞踪眞踪南北不分¶
東西難隔四歸于一月色光輝初照地底雷鳴方動乾坤春意¶
融融方顯修行面目出世因緣大果¶
以日魂之升沈應氣血之升降以月魄之盈虧應精神之衰旺¶
以四季之節候應一日之時刻以周天之星數應一爐之造化¶
採精神以爲藥取靜定以爲火以靜定之火而煉精神之藥效¶
日月之運用與天地以同功¶
幽濳變化重其用而不重其體主宰造化重其體而不重其用¶
心中有神精中有炁心之神有中無也精中炁無中有也心爲¶
<pb:CK-KZ_JY169_01p102a>¶
一身之主神到炁到氣爲生育之根炁旺神旺合陰陽而交感¶
[酉*已]造化以飛昇¶
必使心如止水方能炁自雲行氣本有自行之路且有必行之¶
勢反在無心得之非關意所能行固守精神則心地自然光明¶
心光内照則法體便得圓通¶
人之心身一小天地秘鑰𤣥關栽培元氣氣之所行一日一周¶
功宜涵養無待他求元氣流行一日週栽培涵養要誠求若能¶
整密加功去此是周天第一籌純陽純陰故分九六各有所用¶
一畫二畫變而爲屯爲䝉盡是易理所伏其中變化無窮須要¶
靜參可得虛靈未可染纎塵無着無依最渾淪只待感通分動¶
<pb:CK-KZ_JY169_01p102b>¶
靜方知造化貴存神淸心一點萬理俱𤣥靜性參𤣥無微不入¶
吃緊功夫當在幽獨非正心以修身大道莫見不存心以養性¶
至理難窮¶
秘中訣不老春靜𥚃觀自心朝暮持參詳虛中之極以虛而受¶
靜中之運以靜而成散者成氣聚者成形葆至眞之氣以全性¶
最𤣥最妙本至精之氣以立命通聖通靈　葢天之覆地如卵¶
之包黃太極旣生兩儀乾坤乃生六子二氣交感禀元化以絪¶
緼萬物資生轉洪鈞而孕育故三才有天地人之分一身有精¶
氣神之別坤在靜中求動有爲始于無爲必須伏炁乾在動中¶
求靜有象歸于無象只是還虛煉日烹月火蓮開于池爐旋乾¶
<pb:CK-KZ_JY169_01p103a>¶
轉坤眞炁通乎槖籥陽九陰六地天交合而爲泰男上女下澤¶
山相感而爲咸事有萬殊理歸一貫生生不已旣已閱人成世¶
閱世生人刻刻參詳須知無時不然無處不有¶
吾道雙修立功立德藥物觔兩火候要熟夫火者吾之眞神炁¶
也候者功之不間斷也仍要五行之得其宜四時之異其用所¶
謂不失其時者是也坎離合一謂之二候採取乾坤旣交謂之¶
四候得藥下關煉精化氣中關煉氣化神上關煉神化虛而合¶
妙道以天地三百六十銖之正氣加父母二十四銖之祖氣而¶
應周天之造化凑成一觔之藥物由是漸凝漸結漸採漸煉自¶
子至巳以六陽時而進陽火自午至亥以六陰時而退陰符綿¶
<pb:CK-KZ_JY169_01p103b>¶
綿相續息息相關藥中有火火中有藥自然進退有度金木混¶
融水火升降骨節靈通¶
道在修巳以全其德明善以復其初以人治人以已度已丹逕¶
非遙感一符之火候心鐙不昧耀三寶之靈光精義無窮取塡¶
在我是以三才五炁同效其能一本萬殊各呈其藴抱眞守一¶
道超太極之先出有入無法闡𤣥元之始自是瑤草琪花洞𥚃¶
之乾坤不老丹臺玉室天邊之姓字常懸乾坤一太極吾道本¶
來眞理以參觀得功由積累臻¶
修道者靜以安身和以養神精以致眞希高敦古忘形於塵俗¶
之中克已知幾得性出雲霞之外有事無事常若無心處寂處¶
<pb:CK-KZ_JY169_01p104a>¶
喧其志惟一制念以定志自精炁之常凝保炁以全精乃丹圓¶
之永固根深實茂相得不益彰乎源遠流長取之自裕如矣¶
妙諦還從妙理求全眞端要有眞修精神氣化神來復此是超¶
凡第一流¶
所詢問渠子卷義取身心理參卦象探性命之原委詳火候之¶
調和葢謂天地者陰陽形炁之實體乾坤者易中純陰純陽之¶
卦名動則爲陽靜則爲陰陰則爲鬼陽則爲神變化不測元亨¶
利貞天尊地卑上下分從來六子首乾坤陰陽變化成男女無¶
限𤣥機着意尋占來知往運用因心上天下地惟人至靈河圖¶
洛書有理有數入我門來當求其故頤養天和規行矩步調之¶
<pb:CK-KZ_JY169_01p104b>¶
息之可久可大因奇器以煉大丹觀萬象而爲變化昭昭之理¶
靜參可得　以奇名器卽是鼎[~󰓾]　爐求其不差于火候須用¶
純熟之功夫貴意念之不襍乃血氣之安舒¶
總要此心能參此竅豁然貫通頭頭是道　亥之後子之前總¶
宜靜坐明吾心見吾性自可通𤣥常存施濟等願見善必爲熟¶
參靈寶諸書無微不照貴卽境而因心遂悟眞而合道¶
時至豁然通秘奧洞明一竅是丹圓¶
斬魔斷障郤欲消貪恍然照徹萬類不侵可謂大雄大智之道¶
道法淸靈身心超脫修煉行功非淸不靈非超不脫¶
¶	
