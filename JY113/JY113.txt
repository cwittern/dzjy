#-*- mode: org; -*-
#+EXPORT_ID: JY113
#+TITLE:金碧古文龍虎上經 Jinbi Guwen Longhu Shangjing
#+WITNESS: CK-KZ JYE
#+BASEEDITION: JYE
<pb:CK-KZ_JY113_01p095a>¶

* 金碧古文龍虎上經𤣥解序¶

丹家龍虎之說從來尙矣龍虎卽鉛汞鉛汞卽水火故龍曰汞¶
龍又曰火龍虎曰鉛虎又曰水虎而龍虎非二物也太陰眞精¶
負載太陽𤣥元之氣太陰爲金水太陽爲木火金居西曰白虎¶
金能生水而鉛中有金虎向水中生白虎變爲黑虎木居東曰¶
靑龍木能生火而砂中有汞龍從火裏出靑龍變爲赤龍虎稟¶
太陰之質名爲月魄龍稟太陽之氣名爲日魂魂魄無兩景則¶
日月無雙明日月無雙明則龍虎無二種故古歌云紅鉛黑汞¶
大丹頭相符紅黑是眞修鉛本黑而謂之紅汞本紅而謂之黑¶
紅黑旣無定色龍虎安有定名哉方天一化生之時陰陽二氣¶
<pb:CK-KZ_JY113_01p095b>¶
默運濳流鍾爲金光分霞布景倐忽變幻五彩飛揚所謂相將¶
象龍須臾象虎者是也及擒歸金鼎之中龍呼于虎虎呼于龍¶
虎得龍而威龍得虎而化而結成金液爲大丹矣是故古歌又¶
云紅要取精黑取髓認得紅黑藥無比用紅得黑保長生以黑¶
投紅天仙矣顚倒兩般總成丹火龍變化爲天仙夫一紅一黑¶
一龍一虎而變化又在火龍豈龍虎之外又別有火龍哉太陽¶
體紅而陽交於陰其色全黑紅中取黑是名烏精太陰體黑而¶
陰交於陽其色全紅黑中取紅是名兔髓以兔髓而制烏精伏¶
烏精而擒兔髓精華交感魂魄同眞火滅爲土所有者止靈汞¶
一點蟠旋鼎中或爲甲鬣魚鱗或爲琅玕鍾乳如龍之潛躍飛¶
<pb:CK-KZ_JY113_01p096a>¶
騰不可名狀此無他龍本北方𤣥元眞火寄體西方白虎而生¶
以虎之精歸龍之性水虎不能變化而火龍則能變化也然則¶
龍虎大丹之設其有味乎今之談龍虎者類言兩弦之氣夫金¶
水相停木火相等謂之兩弦而問其何謂兩弦之氣則人人難¶
言之龍以氣而交於虎虎以氣而交於龍龍主施虎主受施者¶
不得過前弦之後受者不得過後弦之前方爲兩弦之氣以氣¶
論龍虎則龍虎之質盡化於無而龍虎一氣矣故知龍虎一氣¶
二名而歧之爲二者妄也以凡銀爲虎以凡汞爲龍者妄之妄¶
也龍虎上經丹經之祖其書語意不相聯絡且自謂上經不復¶
較量中下眞上古之書或者謂爲後人擬參同而作夫參同之¶
<pb:CK-KZ_JY113_01p096b>¶
擬龍虎識者自能辨之余何容贅顧其書語意深遠人未易通¶
舊傳王道註疏益令人厭苦並經文罷去不復省覽輒不自揣¶
僭爲註說命之曰𤣥解敘而投之篋中明萬厯己亥季夏廿之¶
四日書於會水別墅楚黃西陵一壑居士彭好古撰¶
<pb:CK-KZ_JY113_01p097a>¶
@fw1重刻道藏輯要¶

* 　金碧古文龍虎上經¶
軒轅黃帝著¶
　　　　　　　　　　　明西陵一壑居士彭好古解¶

　龍虎上經丹經之祖而黃帝不敢自處託言於金闕碧落之¶
　古文其經言神丹而神丹所重者惟神室章内神室凡四致¶
　意焉神室備龍虎兩弦之氣故曰龍虎上經經者書名上者¶
　最上之意非止存上經而遺其中與下¶

** 神室者丹之樞紐眾石之父母砂汞別居¶

　天元神丹丹須藥化藥自丹生此經止言天元神丹故首以¶
<pb:CK-KZ_JY113_01p097b>¶
　神室爲重室者二十八宿中之一宿七政行度俱自子之虛¶
　危始至奎而五星聚至壁而日月合至室當亥末則七政之¶
　神俱藏於此又隨手而運矣故取義曰神室自藥物言則白¶
　金爲神室自法象言則兩釡爲神室神室爲金丹藏神之室¶
　故曰丹之樞紐金丹一名丹砂砂爲八石之長故曰眾石之¶
　父母丹以神名凡砂凡汞不入其中故曰砂汞別居¶

** 出陽入陰流曜二方列數有三按象水火¶

　乾坤天地之體坎離天地之用坎戊月精離己日光天地升¶
　降全憑日月以爲煅煉日爲陽在外月爲陰在内陽自子升¶
　出於地上而光曜於西陰自午降入於地中而光曜於東金¶
<pb:CK-KZ_JY113_01p098a>¶
　鼎神室子進陽火午退陰符陽火東轉流曜於西陰符西旋¶
　流曜於東乾鼎象天坤鼎象地神室象人合之爲一列之則¶
　爲三内水火行功外水火烹煉皆按象陰陽之眞水眞火而¶
　變化萬物也¶

** 制由王者武以討叛文以懷柔土旺四季土德以王提劍偃戈¶
以鎭四方¶

　由古猶字通用王者中天下而立討叛以武懷柔以文金丹¶
　在神室之中首尾武火中間文火其制亦猶王者一張一弛¶
　文武並用當其時靑龍居左白虎居右朱雀居前𤣥武居後¶
　而戊己眞土分旺四季之中卽此土德正位中宮時進火則¶
<pb:CK-KZ_JY113_01p098b>¶
　偃戈而運生機時退符則提劍而運殺機以坐鎭四方與王¶
　者用文武以坐鎭四海何異¶

** 坎離數一二南北獨爲經故冠七十二石之長¶

　坎爲水水數一其位居北離爲火火數二其位居南丹砂訣¶
　云煉寶者合於至妙煉妙者合於至靈煉靈者合於至神煉¶
　神者合於至道坎離水火在數爲一二在位爲南北分之則¶
　方位雖有二體合之則生數本同一原聖人知此水火實日¶
　月之光華爲眞鉛眞汞陽火一升經北而降陰水一降經南¶
　而升以凡水凡火煉眞水眞火而成丹砂此乃至靈至神之¶
　物故冠七十二石之長¶
<pb:CK-KZ_JY113_01p099a>¶

** 剛柔有表裏陰陽稟自然金火當直事金水相含受雌雄併一¶
體用之有條理變化旣未神終能復更始¶

　天一生水水中有金曰金水金中含太陽之氣曰金火水性¶
　柔爲陰爲雌柔作肉肉卽表也金性剛爲陽爲雄剛作骨骨¶
　卽裏也剛柔表裏各稟陰陽自然之妙非一毫人力所爲卽¶
　此自然之中而藥物在此矣火候在此矣金卽藥物火卽火¶
　候一金一火當直用事而金水相爲含受金因水而滋液水¶
　因金而生精變化豈有不神者哉剛柔相成陰陽相配誠如¶
　此而併爲一體矣金火執事金水含受誠如此而各有條理¶
　矣而變化猶有未神者非藥物不眞之過乃火候不到之過¶
<pb:CK-KZ_JY113_01p099b>¶
　也火候不到功猶能補惟子行陽火午退陰符陰符旣終又¶
　以復卦爲始而丹自結矣¶

** 初九爲期度陽和准旦暮周厯合天心陽爻畢於己正陰發離¶
午自丁終於亥水火各一方守界成寒暑東西表仁義五行變¶
四時如是則陰陽互用順三一而得其理¶

　此承上終始言陽火陰符始於子終於亥一日之火符一年¶
　之火符莫不皆然自子至巳爲陽爲火由寒而暑自午至亥¶
　爲陰爲水由暑而寒魁臨震卯榆莢墮落仁中有義罡臨兌¶
　酉薺麥滋生義中有仁是爲東西表仁義木旺於春火旺於¶
　夏金旺於秋水旺於冬滕蛇己土旺於春夏二季勾陳戊土¶
<pb:CK-KZ_JY113_01p100a>¶
　旺於秋冬二季是爲五行變四時言金丹之理不過鉛汞汞¶
　爲木其數三以陽爲性鉛爲水其數一以陰爲情修煉之士¶
　陽火陰符進退有法水火各有其方寒暑不差其節仁義建¶
　緯於卯酉五行順布於四時如是則始陰終陽始陽終陰陰¶
　陽互用順鉛汞之性情而得其理矣期者日期也度者天度¶
　也旦暮者朝屯暮蒙也¶

** 神室設位變化在乎其中矣神室者上下釡也設位者列雌雄¶
相合之密也變化爲砂汞砂汞者金火二用二用無爻位張翼¶
飛虛危往來旣不定上下亦無常獨居不改化歸中宮非土不¶
可制也包囊眾石爲丹祖宗有無相制朱雀燒空紫華曜日砂¶
<pb:CK-KZ_JY113_01p100b>¶
汞滅亡¶

　神室設位本經自訓解其義金丹變化全在砂汞而砂汞非¶
　凡間朱砂水銀之謂也太陰眞金稟太陽眞火之氣而成乃¶
　金火二者之用太陰爲坎太陽爲離進火退符坤生震兌乾¶
　乾生巽艮坤而日魂月魄自午之張翼飛子之虛危往來不¶
　定上下無常獨居雌雄二釡之中以成其變化及火滅化爲¶
　土而後眞鉛眞汞變成丹砂包囊眾石以爲丹之祖宗向非¶
　眞鉛其何以制此砂汞哉蓋鉛之有砂汞猶人有性情性情¶
　二用並在精中砂汞二用俱隱鉛内砂汞有中無眞土無中¶
　有以有制無太陽朱雀眞火炎熖燒空太陰黑色因太陽之¶
<pb:CK-KZ_JY113_01p101a>¶
　火變成紫華耀日爭光丹砂變爲水銀水銀復變爲丹砂而¶
　砂汞滅亡化爲明窗塵之眞土矣可見金丹作用只在日月¶
　魂魄而日月魂魄只在坎離戊己更無別物舊以金火爲金¶
　土火滅爲土謂之金土亦可但上旣曰金土下不宜又曰非¶
　土不可制矣此必傳寫之誤細玩上下文其理自明¶

** 訣不輒造理不虛擬約文伸奧扣索神明演成卦爻五行爲經¶
坎雄金精離雌火光金木相伐水火相剋土旺金鄕三物俱喪¶
四海輻凑以致太平並由中宮土德黃帝之功¶

　太丹之理無極生太極太極生兩儀兩儀生四象而四象不¶
　離五行故此章專言五行五行有生剋制化之理金生水水¶
<pb:CK-KZ_JY113_01p101b>¶
　生木木生火火生土土生金爲生金剋木木剋土土剋水水¶
　剋火火剋金爲尅金畏火金能生水制火木畏金木能生火¶
　制金水畏土水能生木制土火畏水火能生土制水土畏木¶
　土能生金制木爲制甲已化土乙庚化金丁壬化木丙辛化¶
　水戊癸化火爲化言修丹有理有訣上古之人訣不輒造理¶
　不虛擬丹成之後約文伸奧扣索神明以成此書自伏羲開¶
　天已畫八卦於此演成卦爻以行火候而實則配合五行以¶
　爲經坎納六戊陰中之陽金能生水故曰坎雄金精離納六¶
　己陽中之陰木能生火故曰離雌火光及周天一運金水交¶
　併水火爲侶火滅而土化成金液止有眞土旺於金鄕而木¶
<pb:CK-KZ_JY113_01p102a>¶
　水火之三物俱喪靑赤白黑各居一方而黃帝土德獨居中¶
　宮以成其變化可見眞鉛者實金丹之父母靈汞之祖宗也¶
　四象五行全藉土信矣¶

** 金火者鉛也丹砂著明莫大乎金火言窮微以善化陽動則陰¶
消混沌終一九寶精更相持¶

　大丹所重全在金火金爲太陰火爲太陽而金火非他也鉛¶
　也鉛爲水金生水水中有金金砂稟太陽𤣥元眞火是以金¶
　汞皆由鉛中一脉生成故丹砂只在金火而欲其著明化爲¶
　丹砂非土不可金火卽鉛汞鉛汞卽希夷無聲曰希無象曰¶
　夷希則感而化夷則動而化人或知之至於眞土無形曰微¶
<pb:CK-KZ_JY113_01p102b>¶
　藏於希夷之中人不得而知其化也煉丹者必窮眞土之神¶
　而後感動生靈善丹砂之變化陰金也陽火也一水也九金¶
　也以陽煉陰陽動自然陰消以陰還陽水性復成金體結成¶
　一塊金精大寶而爲丹可見金精大寶更與金火相持金精¶
　卽眞鉛眞鉛卽眞土微哉¶

** 卦與藥合金有三百八十四銖銖據一斤爲十六兩也金精一¶
化二氣成丹靑龍受符當斯之時神室煉其精金火相運推雄¶
陽翠𤣥水雌陰赭黃金陰陽混交接精液包元氣萬象憑虛生¶
感化各有類眾丹之靈迹長生莫不由¶

　大丹只藥火兩件火者藥之父母藥者火之子孫金火相交¶
<pb:CK-KZ_JY113_01p103a>¶
　則丹藥生於眞鉛之中古之人所秘者火候而已金數一斤¶
　火數亦一斤金一斤折之爲三百八十四銖火一斤折之爲¶
　三百八十四爻每一陽時三十六銖二十四銖爲一兩十二¶
　銖爲半兩六時得火九兩合二百一十六爻每一陰時二十¶
　四銖六時得火六兩合一百四十四爻除乾坤坎離二十四¶
　爻爲二十四銖該火一兩是爲一斤一年十二月准一日十¶
　二時其除此一兩者蓋火符進退按月之虧盈以爲則一月¶
　之中七日半爲春七日半爲夏七日半爲秋七日半爲冬過¶
　十五日則太陰過宮盈而復虧矣故止十五兩不足一斤一¶
　年七百二十卦總計四千三百二十爻以應四千三百二十¶
<pb:CK-KZ_JY113_01p103b>¶
　年之數引而伸之觸類而長之萬有一千五百二十以應萬¶
　物之數盡天地一周之用故曰卦與藥合鉛中有金有火鉛¶
　爲一金火爲二氣金精乃一之所化得金火二氣而成丹至¶
　於成丹則金成靈汞汞屬木而靑龍受符矣當斯之時神室¶
　煉金精而太陰之金太陽之火相爲推運日月相交於鼎中¶
　則日化𤣥水月化黃金𤣥水之色如翡翠黃金之色如代赭¶
　陰陽二氣混沌交接而金精水液包含元氣以爲孕育千態¶
　萬狀化生虛無之中不可盡述而化因于感則感木化龍感¶
　金化虎感火化汞感水化鉛感土化丹各從其類也金丹二¶
　十四品無不靈者而此丹爲金液大丹其迹更靈服之可以¶
<pb:CK-KZ_JY113_01p104a>¶
　冲舉其曰長生者特自功效之淺者言之耳故曰長生莫不¶
　由¶

** 於是𤣥潤光澤元君始煉汞神室含洞虛𤣥白生金公巍巍建¶
始初冠三五相守飛精以濡滋𤣥女演其序戊巳責天符天符¶
道漸剝難以應𤣥圖故演作丹意乾坤不復言丹砂流汞父戊¶
己黃金母鍾律還二六斗樞建三九赤童戲朱雀變化爲靑龍¶

　此承上靑龍以起下天符之旨黑鉛體𤣥内藏白金白金生¶
　黃金黃金内隱先天金氣爲砂砂中木汞爲靑龍而鉛中有¶
　戊土砂中有巳土水一火二木三金四金水一五木火一五¶
　土一五爲三五而變化全在天符之功言靑龍受符巳生靈¶
<pb:CK-KZ_JY113_01p104b>¶
　汞𤣥潤光澤於是古之元君始煉汞於神室神室中含洞虛¶
　其始初乃天一所生一白一黃俱藏𤣥內巍巍高建冠於三¶
　五之上與神室相守及丹從鼎化金精濁而沉下者飛騰浮¶
　上而生液矣古之𤣥女因演其序而爲天符天符六陰六陽¶
　應地雷復地澤臨地天泰雷天大壯澤天夬純乾天風姤天¶
　山遯天地否風地觀山地剝純坤之十二卦剝極而復剝則¶
　難以應太𤣥眞一之圖故以坎月離日戊巳二土演十二卦¶
　天符之序作金丹之意而乾坤不復言者蓋乾有六爻坤得¶
　其三坤有六爻乾得其三乾坤二卦爲天地變通之體隨陰¶
　陽二氣升降變化於晦明晝夜之中不必言也流汞者日魂¶
<pb:CK-KZ_JY113_01p105a>¶
　也日魂屬陽砂中有汞故丹砂爲流汞之父黃金者月魄也¶
　月魄屬陰土能生金故戊己爲黃金之母二六一十二鍾律¶
　還二六以應十二月三九亦十二斗樞建三九以應十二辰¶
　日魂月魄往來進退以合子丑寅卯辰巳午未申酉戌亥之¶
　符朱砂戲離火變化汞體爲靑龍而煉汞之事畢矣元君卽¶
　𤣥女上古仙長之名不必强解¶

** 坤初變成震三日月出庚東西分卯酉龍虎自相尋坤再變成¶
兌八日月出丁上弦金半斤坤三變成乾十五三陽備圓滿東¶
方甲金水溫太陽赤髓流爲汞姹女弄金璫月盈自合虧十六¶
轉相減乾初缺成巽平明月現辛乾再損成艮二十三下弦下¶
<pb:CK-KZ_JY113_01p105b>¶
弦水半斤月出於丙南乾三損成坤成坤三十日東北喪其明¶
月沒於乙地坤乙月旣晦土木金將化繼坤生震龍乾坤括始¶
終故曰震龍也如上三十日坤生震兌乾乾生巽艮坤八卦布¶
列曜運移不失中調火六十日變化自爲證¶

　此承上天符而言以月之虧盈爲火之進退而意不重在納¶
　甲上初三月出庚坤初變而成震則火初進而符震初八月¶
　出丁坤再變而兌則火再進而符兌十五月滿甲坤三變而¶
　成乾則火三進而符乾乾卦旣就月盈體合昃陽極陰自生¶
　十六月現辛乾初缺而成巽則火初退而符巽二十三月出¶
　丙乾再損而成艮則火再退而符艮三十月沒乙乾三損而¶
<pb:CK-KZ_JY113_01p106a>¶
　成坤則火三退而符坤至於坤乙月晦則汞水鉛金眞鉛眞¶
　汞之眞土三者俱化陰極陽生又將繼坤而生震龍矣如上¶
　三十日坤生震兌乾乾生巽艮坤八卦布列二十八宿而日¶
　月運移不失黃道之中一乾一坤包括終始其實不過靈汞¶
　一味以爲綱領故陽符陰符一進一退以東西二方分卯酉¶
　之正使龍虎兩弦之氣自相呼吸不至偏勝耳上弦下弦金¶
　旣半斤水亦半斤是爲金水兩停惟十五月圓太陰金水温¶
　養太陽於偃月爐中丹砂靈汞兩相含育丹砂爲赤髓一名¶
　嬰兒赤髓流出爲靈汞一名姹女砂變成汞姹女飛騰凝結¶
　於金鼎之内雖若金水太盛而陰符一退以漸而消自無偏¶
<pb:CK-KZ_JY113_01p106b>¶
　勝之患如一月數終開鼎視之或金華降少或玉液結遲乃¶
　陽符陰符偏勝之過再調火一月觀其證驗故元精在鼎中¶
　受外來水火烹煉一一變化難覩其狀惟運十二時爻象天¶
　符卽知其動靜沈浮眞火候至𤣥至𤣥之訣聖人之所秘而¶
　不傳者也¶

** 神室有所象雞子爲形容五嶽峙潛洞際會有樞轄發火初微¶
温亦如爻動時上戴黃金精下負坤元形中和流素津參合考¶
三才乾動應三光坤靜含陽氣神室先施行金丹然後成可不¶
堅乎煉化之氣包裹飛凝開闔靈戸希夷之府造化泉窟¶

　天地未分象若雞子天地旣分陽火升於上而輕淸之氣結¶
<pb:CK-KZ_JY113_01p107a>¶
　而爲天陰水沈於下而重濁之氣結而爲地神室者上釡爲¶
　天下釡爲地兩釡相合其形若雞子中虛寸餘以爲結丹之¶
　府地上靈山分爲五嶽其中洞府皆相潛通又則象五嶽制¶
　爲壇爐鼎竈壇上有竈竈上有爐爐中有鼎鼎中有神室委¶
　曲相連使火氣通達無所凝滯如五嶽並峙洞府潛通而際¶
　會之區皆以神室中虛寸爲之樞轄發火之初微微温温亦¶
　如復卦陽爻初生之時積陽成天乃乾金之精積陰成地乃¶
　坤元之形積砂成汞乃和氣孕育玉液所流之津上戴金精¶
　下負元形中流素津爲參合三才乾動應三光爲天應星坤¶
　靜含陽氣爲地應潮是知神室者眞金丹之樞轄也可不堅¶
<pb:CK-KZ_JY113_01p107b>¶
　乎方其發火之初汞未成體及經久鍊化生其氣薰蒸四達¶
　而靈汞飛騰凝結矣孰非神室爲之包裹哉是故神室一開¶
　而汞出神室一闔而汞沒然則神室者靈汞開闔之戸也眞¶
　鉛生而爲希眞汞生而爲夷然則神室者鉛汞希夷之府也¶
　希則感而絪縕夷則動而絪縕然則神室者乾坤造化之窟¶
　也¶

** 陽氣發坤日晷南極五星連珠日月合璧金砂依分呼吸相應¶
華蓋上臨三台下輔統錄之司當密其固詰責能否¶

　火符十二卦始復終坤奎璧室三星居亥之坤卦奎者取五¶
　星聚奎之義璧者取日月合璧之義室者取神室藏神之義¶
<pb:CK-KZ_JY113_01p108a>¶
　陽氣至此消滅巳盡及冬至子之半坤卦下生一陽爻爲復¶
　陽火漸生厯丑寅卯辰巳陽氣至南而極陽極生陰俱以二¶
　十四節爲序而春分秋分正當升降之中一分不差一𡻕自¶
　然不蓋華蓋十六星其形如蓋在紫微宮中以應帝座在人¶
　身爲肺肺爲華蓋三台六星在紫微宮外在人身爲明堂之¶
　主文昌六星在斗魁之中號南極統星錄人長生之籍一名¶
　統錄在人身爲朱雀之神言陽火陰符之運金爲金砂金砂¶
　化爲靈汞靈汞復爲金砂其名雖殊其丹則一陽火自復至¶
　坤是爲一周金砂自依春秋一分呼吸相應其有不應用火¶
　者更當防閑密固考究不應之由如華蓋上臨三台下輔一¶
<pb:CK-KZ_JY113_01p108b>¶
　君一相各居其位而統錄之司執法以詰責其能否也¶

** 火鍊中宮土金入北方水水土金三物變化六十日自然之要¶
先存後亡或火數過多分兩違則或水銀不定同處别居剛柔¶
抗衡不相渉入非火之咎譴責於土¶

　火日也金月也金火二物順五行六律之氣而生故金生水¶
　火生土各吐其精而爲神藥大丹只是金母一味金母卽眞¶
　土而金生水火生土能得火候而和合是爲三物三物變化¶
　只在一月一月不足又加一月調火六十日變化自爲證始¶
　則金能生水終則火滅爲土自然之要先存後亡亡則魄滅¶
　魂昌金丹自結其或火數過多分兩違則致使水銀在金鼎¶
<pb:CK-KZ_JY113_01p109a>¶
　之中不依軌轍而行有同處別居之患乾體本剛而剛者愈¶
　剛不能制柔坤體本柔而柔者愈柔不能順剛非火之過多¶
　因中宮金母不純而精氣短少失必在此故不責火而責土¶
　也北方之水中藏白金白金爲母至寶自生故曰金母亦曰¶
　眞土彼以凡銀爲母爲土而欲丹之成者謬矣¶

** 土鎭中宮籠罩四方三光合度以致太平五臟内養四肢調和¶
水涸火滅含曜内朗金木相瑩閉塞流輝調水溫火發之俱化¶
道近可求¶

　承上上言萬物無土不生金丹無土不成眞土坐鎭中宮以¶
　籠罩四方陽火陰水金胎象日月星之三光自然合周天之¶
<pb:CK-KZ_JY113_01p109b>¶
　度而滋生靈液以致太平斷無奔逸之患如人五臟内養四¶
　肢調和而無疾病其理一般水來剋火火中有土土返剋水¶
　水土相配水涸火滅而靈光朗照於室内金來剋木木中有¶
　火火返剋金金水相剋金伐木榮而流輝閉塞於鼎中此内¶
　水火相生相殺之理妙在口訣難以言傳而調水温火水火¶
　一發鉛汞龍虎之性情與之俱化其道則近而易求也知外¶
　水火之理則内水火之理亦可求矣然則何以求之曰求之¶
　天地絪縕萬物化醕金丹無他只一味元和之氣耳¶

** 水土獨相配翡翠生景雲黃黑混元精紫華敷太陽水能生萬¶
物聖人獨知之金德尙白鍊鉛以求黃色焉感化生中宮黃金¶
<pb:CK-KZ_JY113_01p110a>¶
銷不飛灼土煙雲起有無互相制上有靑龍居兩無宗一有靈¶
化妙難窺¶

　天一生水土能制水水與土分之則二名合之則一物二物¶
　相配水色本黑得戊土之氣而成𤣥如翡翠生景雲之狀其¶
　中一黃一黑混爲𤣥元之精𤣥元者太陽眞火黑與紅合而¶
　成紫爲美金花故曰紫華敷太陽凡此皆水之本體也水爲¶
　一一生二二生三三生萬物乾黃坤白俱藏於中非經火煉¶
　不能自出惟聖人獨知其妙鉛金之德所尙者白煉之以求¶
　黃色焉而一黃一白分矣因取白金以爲藏神之室是爲中¶
　宮萬物感化生自中宮以火剋金黃金漸消火滅化爲眞土¶
<pb:CK-KZ_JY113_01p110b>¶
　成五色摩尼寶珠煙雲飈起所謂水能生萬物而聖人之所¶
　獨知者也總言之金水火三物之妙用金有氣有質水火有¶
　氣無質妙者少女少女屬於兌方金母金父之位以金之有¶
　制火之無以火之無制金之有有無相互制而輕淸靈汞蟠¶
　居神胎之中神胎之上所有者靑龍而巳水火之兩無宗金¶
　之一有日魂月魄合度交光滋生金液結而爲丹何者非少¶
　女之靈化哉靈化生於少女之中宮而其妙眞難窺矣¶

** 鍊銀於鉛神物自生銀者金精鉛包北靈水者道樞其數名一¶
陰陽之始故懷銀精鉛化黃丹寄位五金爲鉛外黒色稟北方¶
内懷金精被褐懷玉外爲狂夫銀爲鉛母母隱鉛中鉛者銀子¶
<pb:CK-KZ_JY113_01p111a>¶
子藏銀胞眞素𣺌邈似有似無灰池炎灼鉛沈銀浮潔白見寶¶
可造黃輿殻爲金精水還黃液¶

　金丹大藥一味乾金金生壬癸水正位北方名曰黑鉛水中¶
　金爲水銀亦爲金精寄體西方得水滋養愈見生成名曰兌¶
　金兌代坤行事卽爲戊土中涵黃氣混於鉛砂中因火煅煉¶
　露出白金其性好食木精此金本從北方水中而生其液流¶
　出爲眞水銀一名眞汞水銀一味大丹頭故曰寶銀爲殻水¶
　爲液故曰殻爲金精水還黃液皆一脉生成並非雜類此經¶
　專言神丹至此方指出藥物以爲丹基言鉛中之銀可以藏¶
　神爲藥之苗鍊銀於鉛神物自生銀者乾金之精鉛者坎水¶
<pb:CK-KZ_JY113_01p111b>¶
　之靈水居五行之先鉛含五彩之色水鉛一物其體外黑而¶
　金華隱於其中猶人中藏美玉其外被褐而爲狂夫金能生¶
　水銀爲鉛母而鉛中藏銀母隱鉛中水生於金鉛者銀子而¶
　銀自鉛產子藏銀胞如此金華眞汞眞一之氣太虛之體𣺌¶
　邈無定以爲有而形質全無以爲無而金花有象必灰池炎¶
　灼潭底日紅山頭月白鉛沈於下銀浮於上然後潔白見寶¶
　可造眞土之黃輿而傳神遞氣也至於造成黃輿金精之母¶
　其中水銀能變黃液金精爲殻而水爲金液大丹矣煉丹無¶
　別訣但引神水入華池萬事畢矣神水者金液之水也華池¶
　者金華之池也藥物不眞燒煅何用¶
<pb:CK-KZ_JY113_01p112a>¶

** 徑寸之質以混三才天地未分象若雞子圓中高起狀似蓬壺¶
關閉微密神運其中爐竈取象固密全堅委曲相制以使無虞¶
自然之理神化無方磁石吸鐵隔礙潛通何况雞子配合而生¶
金土之德常與汞俱¶

　神室法象解已見前此以法象明神化之理而意重在金土¶
　汞上金者上戴黃金精上釡也土者下負坤元形下釡也汞¶
　者中和流素津中間靈藥也言神室之質中圓徑寸混合三¶
　才象若雞子圓中高起壇爐鼎竈上下相接委曲相制似蓬¶
　壺之狀而金精運於其中神化無方不可測識無非此感彼¶
　通自然之理觀磁石吸鐵尙隔礙潛通何况雞子一乾一坤¶
<pb:CK-KZ_JY113_01p112b>¶
　相爲配合以運日月之精豈有不生靈汞者哉以是知靈汞¶
　者天魂地魄日精月華之神丹而金土之德則嘗與汞俱也¶

** 火記不虛作非鄭重前文丹術旣著不復重擬故演此訣以附¶
火記焉¶

　古有丹書述火候功用謂之火記凡六百篇篇卽卦也一日¶
　兩卦一月六十卦十月六百卦六十卦卦卦一般則六百篇¶
　篇篇相似二八月亦有篇數緣卯酉沐浴卯月易水安金至¶
　酉月行火止水與寅申月同故不在其數言火記之作乃上¶
　古聖人所撰不是虛作之文非因鄭重前文以爲此言神丹¶
　本天魂地魄日精月華聖人以術制煉謂之丹術使丹術不¶
<pb:CK-KZ_JY113_01p113a>¶
　著則火記無用終於沈匿矣今丹術旣著火記自傳不必篇¶
　篇重擬惟煉丹之術有理有訣得理者未必得訣得訣者自¶
　能得理故演此訣以附火記之後細味篇中言言中竅字字¶
　入微無非口訣然則黃帝雖遠而口訣之相傳者千載如一¶
　日也世之讀丹書者流覽百家而於此經以其難解而棄之¶
　余爲此懼故作𤣥解以附上經之後¶
<pb:CK-KZ_JY113_01p113b>¶
¶	
