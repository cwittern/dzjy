#-*- mode: org; -*-
#+TITLE: 太極真人說二十四門戒經
#+DATE: 2011-11-02 11:07:25
#+PROPERTY: kxid KX263
#+PROPERTY: title 太極真人說二十四門戒經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0183
#+PROPERTY: id JY275
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY275_01p075a>¶
* 太極眞人說二十四門戒經¶
爾時¶
元始天尊先天地生布炁十方成就萬象人天之主河嶽之君¶
日月因之以運行四時稟之以成像作修道梯航爲生死津梁¶
出有入无應時方便隨緣設教濟度蒼生爲作法身周徧天下¶
成一切智起無邊心或作帝王身或作宰官身或作郎吏身或¶
作出家身或作法師身或作龍王身或作男子身或作女人身¶
或作乞士身或作下賤身種種形變隨順世間肉眼凡夫不能¶
見我以不識故多生顛倒是非人我貪癡因隨愛欲生從執著¶
起便生地獄結成𡨚家從生至生從劫至劫不曾覺悟正念身¶
<pb:CK-KZ_JY275_01p075b>¶
心未入定源起離虛假沈淪惡道漂浪愛河被業風吹豈能正¶
定三業自種十惡心生於正法中盡作分别永沈苦海解脫無¶
緣常念眾生苦惱無量我今傳戒止惡防愆能自依行是成道¶
果¶
太極眞人又曰我前五百生中發念修道見一切法無非眞法¶
何以故不以假見故知一切法無有非眞何以故以眞知故故¶
知假者見假眞者見眞但作眞心卽是眞智眞不離假變假還¶
眞假不離眞妄眞成假但能斷假歸眞戒成如說奉行晝夜讀¶
誦自無地獄皆證天堂凡念戒時每月一日八日十四日十五¶
日十八日二十三日二十四日二十八日二十九日三十日月¶
<pb:CK-KZ_JY275_01p076a>¶
小卻取二十七日此名十直齋日立春日春分日立夏日夏至¶
日立秋日秋分日立冬日冬至日此名八節齋日正月十五日¶
七月十五日十月十五日此名三元齋日正月一日四月一日¶
七月一日十月一日此名四始齋日正月七日七月七日十月¶
五日此名三會齋日如此等日同業共行修道戒人或少或多¶
同居靜室清齋讚唱念戒燒香或在觀中名爲福地掃洒房院¶
卽是玄壇能屈法師誦我妙戒燒眾妙香是時卽有左右官使¶
者三十二天眞仙帝君十方靈官五嶽將吏九州社令山林孟¶
長水府靈祇十二溪女飛天神王諸天童子無鞅數眾一時同¶
會念誡之所錄其功德記發心人當必爲之削除罪業若能堅¶
<pb:CK-KZ_JY275_01p076b>¶
固抄寫受持每能念之劫劫生生不墮地獄眞人說諸戒偈我¶
今眾等深心慚愧各各受持唯願戒師時時爲說¶
第一戒者不得殺生割斷他命煎煑美味以饒一身或自殺教¶
　他殺見殺隨喜噉食眾 生犯者過去受鑊湯地獄罪¶
第二戒者不得偷盜取非義財夜入人家晝窺園圃承其便勢¶
　遂起賊心或自偷教人偷見偷隨喜犯者過去受刀山劍樹¶
　地獄罪¶
第三戒者不得心懷陰謀枉陷良善見人勝已便欲害他計較¶
　不平自求饒益他好我認我惡怨他犯者過去受爐炭地獄¶
　罪¶
<pb:CK-KZ_JY275_01p077a>¶
第四戒者不得口是心非鬬亂親戚談說三寶讒謗出家走作¶
　唇舌非笑良善誹謗聖教疑惑兩心說語不平勸生分别犯¶
　者過去受鐵犁耕舌地獄罪¶
第五戒者不得違經慢道欺誘他人敗壞靈壇侵損常住隱沒¶
　功德踐踏福地犯者過去受剉碓剉身地獄罪¶
第六戒者不得飲酒醉亂心神凶橫無度不存禮樂喧悖尊親¶
　呌喚神靈驚心損氣犯者過去受毒蛇食心地獄罪¶
第七戒者不得妄言綺語惡口兩舌罵詈尊親毀辱師長善言¶
　惡對轉爲怨讎犯者過去受鎔銅灌口地獄罪¶
第八誡者不得行邪心曲躭婬愛色執著生迷離他恩愛奪人¶
<pb:CK-KZ_JY275_01p077b>¶
　寵念隔絕他家犯者過去受抱銅柱地獄罪¶
第九戒者不得慳貪恡惜財物自求饒益嫉妬他人呪詛一切¶
　更相猜忌彼此怨深犯者過去受鐵輪地獄罪¶
第十戒者不得破齋破戒不孝不仁偷竊齋食隱沒廚供令彼¶
　功德使不周圓犯者過去受運石培山地獄罪¶
第十一戒者不得毀拆尊像偷竊幡花自將供養充衣裳臥具¶
　犯者過去受臥鐵床地獄罪¶
第十二戒者不得見功德破壞屋舍傾崩不好修營心懷虛過¶
　犯者過去受劍林割切身心地獄罪¶
第十三誡者不得因到人家見他有物便卽貸借方便不還羅¶
<pb:CK-KZ_JY275_01p078a>¶
　織貧窮非理逼奪犯者過去受寒冰地獄罪¶
第十四戒者不得見人有憂心生歡喜見人苦惱心卽快他見¶
　人有財常思下脫見人好心常自憎嫌犯者過去受鐵釘釘¶
　身身生猛火地獄罪¶
第十五戒者不得不洗手漱口直進道場侵觸經像穢污靈文¶
　心不恭敬多生懶慢犯者過去受鐵杖亂考地獄罪¶
第十六誡者不得探巢破卵傷胎墮子非理枉橫截斷生路犯¶
　者過去受大石壓身地獄罪¶
第十七戒者不得裸形露體於天地日月星辰之下三明六昧¶
　之中犯者過去受鐵錐刺身地獄罪¶
<pb:CK-KZ_JY275_01p078b>¶
第十八戒者不得耗蠹常住攀摘花果損折園林穢污觀舍不¶
　生慚愧是輕福地犯者過去受吞鐵丸地獄罪¶
第十九戒者不得雜食葷[月*星]葱蒜韮薤身中臭穢神靈不居念¶
　誦修持觸犯靈聖犯者過去受吞火食炭地獄罪¶
第二十戒者不得自以爲是非笑他家於諸法中橫起人我執¶
　心自著不見正眞犯者過去受磑磨碓擣地獄罪¶
第二十一誡者不得將諸毒藥方便施人損他性命每結怨嫌¶
　犯者過去受百毒惡汁灌煮身心地獄罪¶
第二十二戒者不得計筭三寶離隔六親不念捨施唯求自饒¶
　言作兩心不行一信犯者過去受拔舌地獄罪¶
<pb:CK-KZ_JY275_01p079a>¶
第二十三戒者不得將齋食就葷辛酒肉相和共食不敬齋法¶
　諸天罰人犯者過去受鐵鎖鎖身不得託生地獄罪¶
第二十四戒者不得自倚豪强欺誘貧賤離拆男女不信天眞¶
　生兩見心不斷人我自行非去不識罪因犯者過去受鋸解¶
　身心地獄罪¶
太極眞人又曰此二十四門戒者身之大患犯者鋒刀萬劫常¶
考生魂凡人或遍身楚痛或身自青赤心懷憂愁此是生魂冥¶
司將考當須各隨力分燒香入齋行道禮懺持心受誡念无上¶
天尊布施然燈廣造功德更無再犯其罪必除¶
眞人又曰凡欲學道先須齋戒洗心防患持戒功德多於微塵¶
<pb:CK-KZ_JY275_01p079b>¶
微塵之數見而可量齋戒之功无窮无盡一人持戒九祖生天¶
合家蒙恩臨難分解縱盡家產已將布施還須持此戒經若學¶
道不持此戒終各不成就能持此戒者卽有諸天帝王天眞大¶
聖神仙玉女无極世界一切靈司燒香然燈證持戒者得福无¶
量尅成道眞諸天香花因便迎接必將此輩隨願往生若善男¶
子善女人聞此戒經心生歡喜惡業便除能捨慳貪將清淨財¶
贖所傳經戒發起回向持心精勤若爲亡人臨送之夜或經初¶
七乃至終七持誦此戒卽得魂飛淨境託生天堂懷姙婦人聞¶
此戒經臨難分解若爲已身厄難消除苦緣闔家得福无量戒¶
約煩惱隔絕魔心努力勤修早求解脫諸天同唱而說偈言¶
<pb:CK-KZ_JY275_01p080a>¶
　一切修學人　誓願成眞道　慈悲念誡文　隨聲斷煩惱¶
　永離生死苦　得成无上道　歸心向正眞　紅顏不衰老¶
¶
¶
¶
¶
¶
¶
¶
¶
<pb:CK-KZ_JY275_01p080b>¶
¶
¶
¶
¶
¶
¶
¶
¶
¶
太極眞人說二十四門戒經(終)¶
