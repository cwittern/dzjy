#-*- mode: org; -*-
#+EXPORT_ID: JY266
#+TITLE:心香妙語 Xinxiang Miaoyu
#+WITNESS: CK-EX JYE
#+BASEEDITION: CK-EX
<pb:CK-EX_JY266_09p001a>¶
* 重刋道藏輯要增補併儷心香妙語卷之四¶
　　綿竹退隱陳復烜含樸校輯　嗣派徒張軫駐參閲¶
　　　　　　　　　　　　　　　　　本雲　趙和芳¶
　　　　　　　　　　　　　　　姪徒王本崇雲瑞¶
　　　　　　　　　　　　　　派徒孫江合義體仁¶
　　　　　　　　　　　　　　　　　馬合乾徤堂¶
　　　　　　　　　　　　　　姪徒孫鄧合順希襄¶
　　　　　　　　　　　　　　　門人蔣本遂繼順¶
　　　　　　　　　　　　　　　　　　彭　韜¶
*** 　　藥王　(四月二十八日)¶
<pb:CK-EX_JY266_09p001b>¶
白鶴下天東片片翻成銀屑黃花凝地馥枝枝釀出金漿感大¶
　吉之洪仁啓小草之素悃詞爲(眾)等從容處世厚樸持身意¶
　以懷仁細心防已佇立蜀地全䝉¶
神曲之恩安息景天每托福神之庇幸免狼毒爲憂齊頌玉京¶
　厚德兹值夀域蟠桃各捧瓊漿之獻趁此民凡遠志齊登兩¶
　寶之堂眞香兢進槁本䖍申恭惟¶
藥王大帝德應千年功高百部濟人於大地合鄉沽五味之調¶
　和渡物以連翹橘井值諸靈而解脫金沙頒賜福祉駢臻¶
　伏願國老垂慈靈仙施惠恩膏宇宙蓬門沾甘露之芙蓉澤¶
　瀉塵寰蔀屋樂菩提之善果男村淸吉曾䝉補故之庥女願¶
<pb:CK-EX_JY266_09p002a>¶
　平安悉慶長生之福恩流四物德沛十全¶

*** 　　保嗣¶
言念蒲柳微姿裙釵弱質幼年待字罔嫻内則之儀壯𡻕于歸¶
　未叶家人之吉芝蘭種幾樹不經秋已先凋熊羆冀此生再¶
　弄璋其非晚縱弗菲儀之俱冺何緣嗣續之維艱巾幗效皈¶
　依思解厄於三官妙品綠窻勤洗滌叩慈悲於千葉蓮池燈¶
　燃天地水官托威光而見性齋持正七十月甘淡泊以明心¶
　幸鬻豚雛便是擎天之柱況丁良月更爲結果之期遇弱乳¶
　之二齡懴業根於三載忱抒丹悃醮演黃冠　伏願列聖垂¶
　靑虛空生白保眼前之赤子克岐克嶷佑堂上之翁姑無災¶
<pb:CK-EX_JY266_09p002b>¶
　無害嫓徽梁案夫婦齊眉繼美謝庭兒孫繞[月*麥]不盡凡情統¶
　維默鑒¶

*** 　　三月奠宅　　　　　　　　　　　　彭　賓¶
柳吐黃金瑞映畫堂增色桃呈赤錦光連彩壁生輝覩戶外之¶
　敷榮思庭中之迪吉詞爲(某)忝列儒林幸承祖業念仁爲安¶
　宅固無事侈棟宇之觀思室以庇身亦何敢忘經營之計憶¶
　昔䜿造志切乃得輪奐維新不必峻宇雕樑但願爰居爰處¶
　豈謂翬飛鳥革惟期攸躋攸𡨴生於斯長於斯堪比苞桑之¶
　固饘于是粥于是恍同磐石之安想當年靑烏攤書固已時¶
　良日吉到今朝黃冠設醮更希人傑地靈旣奠鎭之情殷實¶
<pb:CK-EX_JY266_09p003a>¶
　禱祈之念切　伏願吉神呵護永叨瞰室之祥福〓頻臨時¶
　有安堵之樂無災無害湛熾湛昌庭爲種德之槐庭階〓玉¶
　樹屋作添籌之海屋簾展烟霞松茂竹苞千年有變蘭聲桂¶
　馥百代䝉休¶

*** 　　百人鎖¶
秉性端方存心坦直在昔治生念切日以貨殖苦躭心而今繼¶
　祀情殷專爲後裔愁滿腹年五旬而僅茲弱息何殊秋秒葫¶
　蘆嗣累殞而留此孤根正是枝頭碩菓承先是寄視之如掌¶
　上之珠啟後攸關望之若天中之日偶占疾恙遂爲契胆提¶
　心幸際康𡨴尤願延年錫福兹逢初度喜看百翫取㩦¶
<pb:CK-EX_JY266_09p003b>¶
　願祝遐齡特糾眾悃同助百心如結結成金鎻到人間眾志¶
　求恩恩脫童關於稚子論黃口無識何罪何孽豈容效縲絏¶
　𡨚牽然自古相傳免厄免災姑爲此拘攣圈套一紐纔成又¶
　一紐有加無巳擬添海屋之籌連環之内繼連環百鍊千錘¶
　共寄河山之永天長地久皆由此日之纒綿日升月恒卽是¶
　將來之紀算¶

*** 　　建醮脫耳環　　　　　　　　　　　彭　賓¶
賦性庸愚存心渾厚齊家念切惟祈合室平安慈幼情殷尤冀¶
　後裔淸泰弄璋良足慶愛之宛若柱擎天震索更堪珍視之¶
　何殊珠在掌憶昔安排八字欲於命剖瑕瑜爾時推算五星¶
<pb:CK-EX_JY266_09p004a>¶
　直道時逢關煞爰設計以解厄用貫耳於髫年論服餙攸分¶
　豈可等男于女而遐齡可卜何妨效女於男雖曰重而反輕¶
　似珍重之未至要知貴而若賤實愛貴之良深鍊以銀鐶制¶
　姑從俗鑄以長命字豈虛刋旣懸掛之有年自災星之悉散¶
　茲當弱冠理宜棄之如遺况列儒林猶難服之無斁特逢¶
聖誕而解脫敬修淸醮以申明　伏願澤及無窮恩施靡曁災¶
　消厄散從今無慮無虞否去㤗來嗣是湛昌湛熾予以鶴算¶
　誦讀可成錫以龜齡宗支有托¶

*** 　　翻船遇救謝神(其人執板順流正遇大石始得船渡)¶
秉姿庸陋賦性愚頑誦讀無成常愧功疎螢火貿易有志竊期¶
<pb:CK-EX_JY266_09p004b>¶
　利倍蠅頭憶前𡻕往川客路幸逢淸吉何去冬旋梓靑灘忽¶
　受驚惶貨失而飄蕩無存已堪慘目身危而存亡莫定尤是¶
　寒心執板縱未沈終愁下隕順流何底止莫必登高想從井¶
　非人爲誰是陷身拯溺思救命惟¶
帝力爰是籲天連聲幸祝吿有靈正遇中流砥柱果神威暗助¶
　隨遣舟子相援起死回生恩同再造逢凶化吉德實難忘特¶
　展愚誠敬酬¶
仙闕　伏願澤及無窮仁施靡已永叨眷顧繼此舟楫平安長¶
　沐栽培且俾囊貲充裕凡情不盡¶
聖鑒孔昭¶
<pb:CK-EX_JY266_09p005a>¶

*** 　　婦人朝五腦山　　　　　　　　　　彭　賓¶
威持鐵柱永彰感應於西陵足踏鳥騅遍護生靈於南國人咸¶
　千呼而千叩我亦載禱而載酬詞爲(某)貞靜微姿閨閫弱質¶
　機聲鳴夜月無分酷暑嚴霜奩色淡春暉盡是荆釵裙布傷¶
　夫君早逝不忍聽蛩泣淒涼念弱體孤寒怕復聞雁鳴和協¶
　摻内事復摻外事全憑一已經營爲兒忙復爲女忙但願四¶
　時淸㤗自揣數年内寒衣饑食稍稍可慰初心何堪今𡻕中¶
　𤍠去潮來忽忽病逾半月茶湯累廢榻前之排列徒存寢臥¶
　無常枕上之纒綿倍至好傷窮人莫吿祗許暗裡冀¶
神功猶幸賤體無虞得向明山酬¶
<pb:CK-EX_JY266_09p005b>¶
帝澤　伏願　蓋天之覆育無私默相人間休咎¶
帝主之聲施有赫暗庇宇内禎祥長年康㤗免災傷喜見冰消¶
　霧釋畢世淸𡨴歌矍鑠好同㜈煥松輝幼子柱擎天永保承¶
　先啓後弱女珠在掌更祈長大成人合室沾恩普門戴德¶

*** 　　謝雨¶
四民異業五穀同資托命借長鑱怕罹周宣之旱棲身惟半畝¶
　久膏商傳之霖況是(某)年更爲樂𡻕自水耕而火耨羣歌再¶
　足千家遂庾冀而倉盈共告祥成萬寶倉箱自擁敢忘高厚¶
　之恩霡霂誰施擬報秋冬之賽忱同獻曝念切傾葵伸淸醮¶
　於黃冠酬盟心於白水祝斯年於萬史臣登大有之書冀嗣¶
<pb:CK-EX_JY266_09p006a>¶
　𡻕以興牧人叶多魚之夢請看此日園林場圃三秋好雨知¶
　時佇見來春陂澤池塘一色餘波泛碧凡情不曁¶
睿鑒惟昭¶
　
*** 　商歸慶王爺　　　　　　　　　　　彭　賓¶
天貺良辰樂覩般般勝景南風解掃愠除種種愁思好事到人¶
　問凡情達¶
帝座詞爲某不士不農亦(商)亦賈棄梓里而適異域無非貨殖¶
　情長憑桂棹以濟巨川只爲身家念切從流上從流下那辭¶
　來去辛勤或乘槎或乘桴敢憚風塵寂寞幸䝉眷佑得慶康¶
　𡨴五湖四瀆任舟行兢頌風平浪靜九曲三壪隨舵轉齊歌¶
<pb:CK-EX_JY266_09p006b>¶
　海晏河淸試問舟子逍遙賞月迎風何其中流行自在請看¶
　畫船簫鼓怡情悅目孰非江上沐恩波知屬¶
神威敢忘　大德爰伸寸念恭祝遐齡　伏願仁夀厯千秋惠¶
　澤遠同天地英靈鎭萬古恩膏永著波流或耀武以乘風飛¶
　帆日渡千江景或揚威而破浪輕舟直過萬重山無災無虞¶
　任是惡水怪風歌肅穆不憂不懼憑他深灘大澤慶和平將¶
　履險如夷直如一毛之渡庶同船過港是乃三世之修¶

*** 　　朝沙府東嶽　　　　　　　　　　　彭　賓¶
畢生魚魚終朝鹿鹿琴瑟偕老敢嫓舉案之𡽪豚犬併行克慰¶
　負薪之願還不盡兒女孽債打不破名利重關彭殤自古難¶
<pb:CK-EX_JY266_09p007a>¶
　齊夭夀誰能不二圖室家之保聚平安兩字如金撫骨肉之¶
　團圓淸吉一生是福感深高厚効崩角於沙街德荷栽培厪¶
　傾葵於嶽府　伏願¶
岱宗賜顧¶
東帝垂慈握鍾毓之權衡那借休凝蔀屋抄陰陽之槖鑰何難¶
　慶集蓬門永符已往之恩膏不替將來之眷佑¶

*** 　　請經伸𡨚後懴悔謝神　　　　　　　彭　賓¶
秉資質樸賦性庸愚忠厚常懷從不損人利己詐愚悉冺絶無¶
　口是心非立念惟恐自慚涉世尤虞外患詎前爲借貸心實¶
　無關忽今被牽連衷多受屈明知神不可褻何敢冒瀆尊經¶
<pb:CK-EX_JY266_09p007b>¶
　無奈情有難伸因而妄干¶
帝訓凜天顏於只尺念切燒香捧玉訓於當塗情殷拜跪小民¶
　無識只圖𡨚白於羣倫¶
大聖垂憐諒不計愆於俗子何疾染於一旦忽飲食之維艱且¶
　心若乎暫迷竟語言之多亂乾乾惕惕恐獲罪於¶
神明戰戰兢兢懼干怒於¶
上帝特修醮典懇冀寛容　伏願　天恩下逮¶
聖德宏施憐庸夫之無知愆同瓦解念一時之誕妄過等冰消¶
　否去㤗來頓除疾恙齡延福錫永慶平安¶

*** 　　中元施食　　　　　　　　　　　　程宗洛¶
<pb:CK-EX_JY266_09p008a>¶
聖會良辰仰見盂蘭嘗百味中元令節遙瞻皓月映千江届白¶
　帝之乘權正地官之司令輿情聿展鄙念䖍伸詞爲(某)溷跡¶
　熙朝忘形化日原無奢願一家淸吉卽爲破格之恩敢有苛¶
　求兩字平安便是如天之福丁新正之多故不無意外恓惶¶
　徂長夏之無虞俱是冥中呵護人叨安堵怎忘¶
聖德潛扶意切傾葵聊假醮筵肆設廣施法食三途之饑渴常¶
　沾大啟慈航萬刼之沉淪普濟桐飄井畔趁金風而頓醒癡¶
　迷蟬蛻高林飲玉露而同歸解脫今朝此夜天上人間所屬¶
　亡魂盡登彼岸　伏願靑垂¶
聖眼丹鑒愚心吉耀照蓬門箇箇咸臻福夀祥光輝蔀屋人人¶
<pb:CK-EX_JY266_09p008b>¶
　共濟康𡨴荷旣往之¶
洪庥銘心何極迓將來之厚錫翹首維殷¶
*** 　　爲病建醮¶
身寄蜉蝣品同蟲豸無機無巧偏惹分外愁腸不識不知只向¶
　個中活命矢志常懷忠厚居家但願平安長子未善藏刀列¶
　身屠肆次男甫能搦管溷跡儒林况風燭草霜微軀已年週¶
　花甲且春寒秋𤍠拙荆亦景迫桑榆凡此老幼淸平均冀¶
神靈默相誠惶誠恐惟寅惟淸何良辰丁維暮之春而賤室染¶
　旡妄之疾默祈呵護許兹眾聖之筵實賴庇庥特設¶
諸眞之醮¶
<pb:CK-EX_JY266_09p009a>¶
東嶽與華祖而並降¶
天符偕帝主以齊臨共鑒微忱保其旣往統希慧眼佑乃將來¶
　伏願　神聽匪遙　天顏孔邇榴花迎曉日昭垂兩大祥光¶
　蒲葉舞薰風吹㪚一天晦氣老者齊眉舉案鼓琴鼓瑟荷長¶
　年少者解厄消災或讀或耕遊化日財豐物阜人傑地靈¶

*** 　　中元大賑水溺¶
中元令節當赦罪而水厄可消勝會良辰藉盂蘭而元溟有喜¶
　渡幽魂於澤畔超滯魄於泥塗詞爲(某)痛念溺亡感懷枉死¶
　或士農不一本耕讀以營生或商賈各殊托貿易而居業螢¶
　窻黃卷實同隴上憂勤野店昏燈用恤道途遙遠行思坐想¶
<pb:CK-EX_JY266_09p009b>¶
　咸爲衣食之謀萬苦千辛半受饑寒之困祇謂時猶可待長¶
　將𡻕月自挨詎意命不逢辰遂爾災殃見至未許布黃金於¶
　六月那堪湧白骨於三更夜雨泊蛟龍禍成頃刻桑田移滄¶
　海變起蕭墻地暗天昏迷津梁而莫識風催浪湧招舟子以¶
　無從宮室傾頺莫覓中流砥柱家財蕩盡一如順水推沙猶¶
　憐夜半更深夢熟不知身已没堪歎人亡家破魂消宛在水¶
　中央一個東一個西莫辨祖孫父子從流上從流下誰爲兒¶
　女夫妻嗟彼後舍前村旣已死亡靡托況是南商北客亦將¶
　進退無門貲本全抛誰信有錢難買命一身淪落今生無夢¶
　不還鄕其没其存家人未審無援無引暗地徒傷似此橫流¶
<pb:CK-EX_JY266_09p010a>¶
　遙望鳥飛不下人民憔悴〓悲獸挺亡羣血流長河何啻掬¶
　舟中之指屍添巨港奚容〓斷流之鞭目今大水初平顧兹¶
　慘傷難禁赤身露體半牽草木之根敗質殘形徒作魚鰕之¶
　窟無男無女悉皆䝉恥含羞何富何貧盡屬無名少姓漫言¶
　石槨一坏之土難期豈曰〓城七寸之棺何望間有人勤訪¶
　問覩面已不相知縱然事外咨嗟撫心未能遍給家鄕應不¶
　遠誰與超援音信杳難通將焉托足蘆花柳橛已非舊日家¶
　風夜月流螢不是同行侶伴啾啾唧唧聲痛寒蛩冷冷淸淸¶
　情悲塞雁涼風吹落葉片片飛愁迷露飽孤舟悠悠抱悶傷¶
　心江上咸深屈子之哀哭望天涯共灑湘𡚱之淚千般苦態¶
<pb:CK-EX_JY266_09p010b>¶
　我亦難言九轉迴腸爾其曷訢時也命也天乎人乎(某)等居¶
　近河邊均遭奇害幸䝉天眷苟免微軀意亂心忙想到其問¶
　猶膽破水推沙壓說來無個不心寒惟汝堪憐豈容坐視隨¶
　緣自盡聊以陳情愧無盛餞以相酬齊竭鄙忱而¶
上叩誠恐陰靈未㪚積怨滋深墮落人間翻作含沙妖蜮沉淪¶
　澤國反生平地風波月夕霜晨不時隱現草枯蓬斷隨地猖¶
　狂爰是約我同人奉行烈熖不藉¶
妙力安能渡出迷津竟仗¶
神光或可脫離苦海金波搖火樹霎時照徹紅流銀浪滾桃花¶
　頓地輝流黑暗鈴聲載震喚醒夢裡之身杖錫分明指破輪¶
<pb:CK-EX_JY266_09p011a>¶
　迴之路藉淸泉以洗耳靜聽佳言務潔巳以歸誠共遵至教¶
　倘䝉提掇一身免在污泥幸獲流膏萬古豈如長夜勿迷本¶
　性致誤前程淺水灘頭豈是棲身之所荒洲沙漠終非聚首¶
　之場白浪滔滔洗不盡胸中怨氣黃昏寂寂偏惹起分外愁¶
　腸浪跡間遊有何歸着萍踪莫定長此飄零旣非鄭伯之棄¶
　師何忍逍遙河上卽是南征之溺漢止堪問諸水濱試思誰¶
　怨誰[亻*丸]休結難還之𡨚債或亦自作自受巳完未了之孽緣¶
　無樹惡門到底前途是路果能修省豈無好處爲家海上蓬¶
　瀛乘此淸風可到揚州閙市趁兹皓月偕行庶死無震蕩播¶
　越之虞而生免饑寒流離之困　伏願¶
<pb:CK-EX_JY266_09p011b>¶
慈航普渡澤遍幽明¶
覺路宏開恩憐水陸用祈哀釋從此超昇¶

*** 　　嫠婦誦觀音經¶
蠶到眼終畢世纒綿空自了葵臨日昃這生顏面爲誰低結成¶
　愁緒千條不覺死心搨地剩得丹心一片只須合掌朝天詞¶
　爲(某)影類孤鸞形同絃月幼曾問字徒申秦晉之盟老莫瞻¶
　天罔識鴻光之案有家雖有願生未登俟我之堂多病復多¶
　愁死將化望夫之石五十餘年依母宅枉自啼煞慈鳥百千¶
　里外盼人歸怎不聲殘杜宇幾個黃昏幾個夜花開花謝過¶
　許多燕燕鶯鶯一番温煖一番寒春去春來消受些風風雨¶
<pb:CK-EX_JY266_09p012a>¶
　雨戀得翁姑薄產免教凍餒侵身據着兄弟爲家漸覺冰霜¶
　透骨莫怨良人命薄一生同暮雨朝雲須知女子緣乖八字¶
　犯孤辰寡宿撑兩家體面抛殘脂粉綠窻勤剌繡之針辦一¶
　箇志誠毀碎粧奩白髮老縫裳之手想是前生失足到於今¶
　這樣下稍若不此際回頭恐將來還莫結果風前飄兩髩可¶
　憐膏沐誰容石上證三生見說皈衣有自罄蕉心之細展唪¶
　蓮座之眞言播寶篆啟琅[王*函]俯首千聲大士望普陀瞻南海¶
　舉頭三尺觀音大願本慈悲屬在𣺌躬似更慈悲加切救人¶
　離苦難如兹薄命是惟苦難猶多宣¶
聖號而哀哀不盡新愁舊恨懴愚衷之瑣瑣罔非宿孽今因力¶
<pb:CK-EX_JY266_09p012b>¶
　仗黃冠忱舒赤悃　伏願眼垂格外手出空中水月威光照¶
　徹中生之苦醐醍甘露潤甦無告之民倘假前程再若受生¶
　休似此少延殘喘這回就木亦安然爹娘生女反遭罹憐女¶
　幽魂好聽經聲而解脫舅姑養兒難待老望兒滯魄同藉勝¶
　會以超昇莫釋凡愁統維　洪鑒¶

*** 　　謝帝主¶
長鑱托命數口爲家不識不知敢云¶
帝澤之訓何思何慮幸遊化日之寛惟期種雨鋤雲逐日身康¶
　力徤詎意風寒暑濕片時陰戾陽乖忽榮衞之違和乃星辰¶
　之冒犯忙人無計只將¶
<pb:CK-EX_JY266_09p013a>¶
帝主潛呼¶
神望有靈頓令沉疴立起感恩曷極聊抒一滴之誠叩惠靡涯¶
　並錫合家之吉凡情不盡¶
睿鑒惟昭¶

*** 　　中元施食　　　　　　　　　　　岳士智¶
秋日譜商音悲調灑荒郊之淚中元臨皎月淸光徹長夜之天¶
　言念(某)未能事人焉能事鬼惟體大士化身用矢牛坡施食¶
　食庶幾飲庶幾匪日嘉賓之貺饘於斯粥於斯願嘗小人之¶
　羹雖去年此日巳抒鄙念於黃冠而今夕良宵再拔幽魂於¶
　黑壤　伏願法路宏開箇箇孤靈齊効順¶
<pb:CK-EX_JY266_09p013b>¶
慈航廣駕村村憐火盡皈依自此陰陽和暢從今民物滋豐¶

*** 　　爲爭渡溺死施食　　　梅信天先生(公諱之煥七省經畧)¶
雨昏大麓潮打孤城纔驚捲地排空遂致浮家泛宅溤夷窟裡¶
　誰招湘水之魂白骨河邊猶入春閨之夢落日妖蛟哭烟迷¶
　桃葉渡頭秋風宿雁團月冷蓼花灘上故山何處望一水牽¶
　愁滯魄幾時歸大江東去雖屬毒龍爲祟實緣同業所招敬¶
　仗眞言爲爾說法愛河苦海陸沉豈必洪濤寶筏慈航當下¶
　卽成彼岸倘能滌慮便是回頭若猶作厲煩𡨚轉入黑風鬼¶
　國長天秋水映河燈萬點寒星響葉吟蛩助梵唄一溪幽籟¶
　聞經聽法悟同鉢裡之潭龍作楫爲霖澍舞江邊之石燕¶
<pb:CK-EX_JY266_09p014a>¶

*** 　　其二　　　　　　　　　　　　　　梅信天¶
汀洲容易平消爭渡有何急迫覆轍仍蹈覆轍後人復哀後人¶
　非屬往因卽關定業縱起河邊之骨難招湘水之魂聞溺水¶
　者坐水牢冥府必無此律皆緣情識結成欲脫身者尋替身¶
　他人抑又何辜祗令業𡨚增重迷則波生平地愛河慾海卽¶
　是鬼國黑風醒則思出污泥巨漫洪濤當下慈航彼岸但受¶
　過去報正藉大浪淘沙莫結未來因好趁冰壺作魄今令節¶
　中元之日正盂蘭普濟之期體烏尤八定之心渡白骨相撑¶
　之眾芙蓉殿上明珠映明月之交輝貝葉聲中金錫隨金風¶
　而振響喚起遊魂滯魄休依魚腹爲家請看秋水長天好向¶
<pb:CK-EX_JY266_09p014b>¶
　鷲峯作証¶

*** 　　祈雨告文¶
上帝好生不愆雨暘之候下民多故時干天地之和年來憂旱¶
　憂蟲皆由自作自受願災傷止以示警而憔悴易於見蘇乃¶
　今是[禾*鹿](音票)是蔉(音袞)之時又亟雨玉雨金之望亡將無日急乃¶
　呼天雖眾生之孽實然諒造物之心不忍迴義和之轡只在¶
　片時投玉女之瓶止須一滴惟於呼吸之傾便是生死之關¶
　短短秧針懨懨焦土麥價增舊苖絶懷新要得一舞商羊所¶
　冀羣翔石燕桔槔窮日力難補天工荳花說年豐敢忘¶
帝力¶
<pb:CK-EX_JY266_09p015a>¶

*** 　　生子酬願　　　　　　　　　　　　彭　賓¶
衣冠世冑忠厚人家讀聖賢取義之書能窺大意承宗祖秉禮¶
　之訓惟有小心乃馬齒加長而熊夢初叶窮愁頓釋眉頭之¶
　鎖自開色笑堪憐眼内之靑不轉宗祀庶乎有托彌深䑛犢¶
　之情高堂於以承歡差慰含飴之願何德以致此惟神其佑¶
　之恭惟送子¶
觀世音菩薩座前結人間未了之緣玉燕飛投靑鎖夢體¶
上帝好生之德石麟降自碧雲天華封雖祝三多惟仗金蓮送¶
　去豐鎬卽稱百則全憑玉笋𢹂來恩重如綸延我以線有懷¶
　報德亦同抽繭以無窮敢日旌功聊示書紳而久佩但能生¶
<pb:CK-EX_JY266_09p015b>¶
　自能育留作他年舞彩之兒且可再併可三續以異日聯芳¶
　之伴¶

*** 　　得雨酬神　　　　　　　　　　　　彭　韜¶
詞爲眾等同居井牧各事耕耘蔀屋茅簷甘田家之樂趣粗衣¶
　淡飯守野老之遺風子規啼轍五更寒手牽黃犢杜宇呌殘¶
　三月暮身掛靑簑戴月披星孰敢早眠晏起鋤雲種雨誰爲¶
　遊手偷閑夫何火龍司命正值旱魃爲災幸天心之樂育賴¶
帝德之好生四野雲迷滿天雨露千山霧鎖遍地黃金東作無¶
　愆風動惟聞牛背笛西成有望夜深時聽踏歌聲月明無大¶
　吠雅韻載叶夫周詩雨過有人耕休徵時紀於禹範敬仗黃¶
<pb:CK-EX_JY266_09p016a>¶
　冠敢陳赤悃諒¶
九閽之非遠知一念之能通　伏願火盗無侵共樂¶
堯天浩蕩蝗蟲不作同遊　舜日光華有始有卒苦作苦成要¶
　令耕九餘三樂𡻕辦完凶𡻕飯莫致醫瘡剜肉寅年支過卯¶
　年糧不盡凡心仰干¶
聖聽¶

*** 　　謝雨醮¶
三年耕而一年餘父子喜逢天貺五日風而十日雨農夫幸戴¶
　宏庥感天道之生生祈有秋之奕奕(某)等耕雲鋤雨共安里¶
　社生涯飲井食田祗守農桑舊俗饒錢穀者百中之十愁聞¶
<pb:CK-EX_JY266_09p016b>¶
　叱咤風聲乏衣食者十有其三怕見亂離景象前此密雲不¶
　雨人心便見荒凉今且濁浪排空涸鮒立甦膏澤旣秀必實¶
　更祈螟蠈無侵善始克終尤賴甘霖時潤遍地黃金雨六月¶
　蔚秋稼以如雲仰天拊缶樂豐年飛羽觴而醉月千箱貫集¶
　百室盈𡨴　伏願淸醮數伸民悃向九天呈進紅雲一朶綸¶
　音自金闕頒來巷舞衢歌咸樂堯天舜日田農山叟相勤禹¶
　寸陶分盛世淳風古初帝則¶

*** 　　府試歸補祝半偈菴掛紅¶
碧漢澄淸德耀西陵欣普照彤雲淡蕩夀星南極慶同輝采芹¶
　芽則芝草同香挹泮水而霞觴並色忱抒十二桃熟三千(某)¶
<pb:CK-EX_JY266_09p017a>¶
　等初識之無畧詳亥豕文章千古事只須閉戶雕蟲得失寸¶
　心知不管到門題鳳一頂頭巾能幾許便教百折千磨兩篇¶
　文字亦尋常儘勾三塗八難赤壁磯頭迎舊主懽迎前𡻕之¶
　賓黃岡城外慰歸人巧說下年之客妻奴嫌面目不憐季子¶
　裘穿朋輩訢肝腸但幸張儀舌在雖秀士三年不第終同牛¶
　馬之呼而童生十年成精難免市朝之口任是千軍筆掃其¶
　如時命無憑卽能萬卷胸藏還望神明有託詎意千秋令節¶
　正滯齊安遂教萬夀謳歌久虛半偈鉛刀新試笑頭角之稍¶
　更鷄肋初成幸風雲之有待雖英雄入彀尙多刖足之傷而¶
　文武爭先已叶連茹之吉兹則律當夷則又逢節届中元瓜¶
<pb:CK-EX_JY266_09p017b>¶
　冷如冰不亞安期之棗榴垂似火何殊曼倩之桃柳岸聽鳴¶
　蟬奏出琳琅吹鼓沙堤迎曉月洗開爛熳光華特申燕賀之¶
　忱更叩¶
鴻慈之庇各緘縹緗之帛赤氣飛紅共分膏火之油祥光燦錦¶
　謾道寸絲裊裊紗籠望覆金甌休言爝火星星藜杖思燃乙¶
　夜文武憑他分兩路有才豈懼苛求𡻕科轉眼只三年得志¶
　何爭遲早倘得五磯江上布帆小艇風高聞桂子之香請看¶
　九曲河灣古道疲騾鈴語叶狀元之韻　伏願¶
帝德汪洋¶
神功浩蕩衣冠謬厠粃糠偶爾居前騏驥爭驅積薪定然在上¶
<pb:CK-EX_JY266_09p018a>¶
　莫謂終年浪蕩遂呼白腹書生須知隔𡻕飛騰漫算靑年貴¶
　客追虞廷之司牧鐘鼎同調聯周室之冠裳縞紵弗替凡情¶
　不盡¶
聖鑒孔昭¶

*** 　　漢鎭謝火掛紅　　　　　　　　　　彭　韜¶
寄跡市㕓權衡子母襟懷坦率不曾數白論黃心地光明絶少¶
　掂斤播兩詎意前居漢鎭適當災降祝融誰施公瑾之謀竟¶
　爾烟騰赤壁孰奮楚人之炬遂令火熾咸關長空亂舞金蛇¶
　個個心搖胆落大地驚飛火雀家家呌屈號𡨚傾刻化灰塵¶
　不問樓臺亭榭霎時成瓦礫何分珠玉金銀休言噀酒能消¶
<pb:CK-EX_JY266_09p018b>¶
　歎黃鶴仙翁三醉漫道遠水難救看晴川巨浪千層不聞除¶
　烈熖自分人財兩失身如釡鬵之魚無力滅狂烟甘心本利¶
　成空形似籠叢之鳥幸¶
帝力之蔭扶能收𤍠障感¶
神功之默佑早賜淸涼　恩已戴於二天德實同乎再造爰將¶
　尺帛敬掛金容䖍捧爐香恭薰¶
帝座愿旣酬於今日榮應托乎方來煖八寒灰財納東西南北¶
　陽回喬木福迎春夏秋冬積玉堆金千和萬合¶

*** 　　瘞枯骨　　　　　　　　　　　　彭　韜　¶
竊念爾等久感予衷荒塚纍纍鬼伯無端屯聚遊魂𣺌𣺌人生¶
<pb:CK-EX_JY266_09p019a>¶
　孰敢躊蹰無處認殘碑分不出賢愚貴賤何方尋老故想都¶
　成獨寡孤月冷荒郊夜靜之哭聲唧唧風淸曠郭天昏之¶
　隣火星星慘淡北𠨑山難把姓名記取凄涼蒿里地莫將宗¶
　戚稽查靑草烟空徒見烏啼鴉噪白楊露重但聞鶴唳猿啼¶
　雖逢寒食淸明誰個洒杜鵑血淚繼遇生辰死日何人焚蝴¶
　蝶灰錢雨打風吹莫惜沼中之骨鳥棲獸拔不憐泉下之人¶
　在生寄死歸百世後人皆如此而耳聞目見寸心内我獨何¶
　安將爾等之碧血無依並先人之𤍠腸胥冺用憑三尺土少¶
　妥尊靈敬備一爐香恭迎滯魄長眠客向長眠客千年華表¶
　重教玉瘞佳城可憐人度可憐人一葉慈航共羡蓮開彼岸¶
<pb:CK-EX_JY266_09p019b>¶
　敲斷黃粱之夢請聽北郭鐘聲照開黑業之門試看龍池月¶
　色好頭頸不須牽罣靑史原虛假之名臭皮囊何用畱連黃¶
　土總不堅之骨　伏願¶
神功莫測　妙力無邊法鼓鼕鼕超出往因定刼梵音朗朗喚¶
　醒來世今生煖入寒灰大眾好抬頭同遵周道春生白骨諸¶
　公須着眼共望仙礄莫墮夙緣往生天界¶

*** 　　智鏡菴僧暢懷法名心悅誦皇經滿藏答報四恩　(程宗洛)¶
萬象維新欣綵燕凝祥飛傍紅雲深處一元復始喜絲鷄獻瑞¶
　飄來白玉京中旖旎駐仁旛敬聆鳳律調和音畱仙樂昭融¶
　悉智鏡高捧龍章炳煥輝映琅[王*函]濯五木以浣心望九重而¶
<pb:CK-EX_JY266_09p020a>¶
　稽首詞爲(某)年越五旬恩懷四重存心忠厚那得圓通矢志¶
　肫誠但遵戒律喜穿破衲亂雲補百結之衣好食麄疏甘露¶
　調一瓢之飲門外輪蹄絡繹豈能移淸淨之心林中禽鳥喧¶
　嘩亦不擾虛靈之舍大眾澆沙作飯𡨴敢奢華客來汲水烹¶
　茶便爲恭敬看經念佛鼻頭上卽見眞如鋤地耕田眼目中¶
　惟知苦行積累亦稍充裕怎敢望金布祇園嬴餘自有支消¶
　只怕的貪成障海念雙親之鞠育劬勞莫報已曾拜佛垂慈¶
　惟本師之提㩦訓教難忘願復誦經增福溯冥地借貸之項¶
　應自塡還愧畢身罪孽之端無緣解脫塵情眞莫斷惟憑慧¶
　日消磨夙障怎能袪須本禪燈照徹敬於　乾隆五十八年¶
<pb:CK-EX_JY266_09p020b>¶
　正月一日恭誦¶
玉經一萬二千三十六言約過二旬完成一藏並誦三元妙諦¶
　皆爲衍慶以延齡更叩一品普門悉頼垂慈而救苦銘心刻¶
　骨聊因鄙志初申𤃉胆披肝敬誦尊經滿藏遙聞天語悉証¶
神功本金剛不壞之身除去七情盡妄展藥師濟世之法掃來¶
　八垢皆空本本源源敬諷受生妙典明明朗朗特宣地藏元¶
　文已畢明經再禮法懴寶誌之高揚切志梁皇之推闡宏深¶
　覩千佛之朝儀拜得低眉微笑聆三昧之妙語宣來慧眼垂¶
　靑去來今有高眞時深接引戒定慧垂大法日報平安祈錫¶
　福以延年望消災而解厄二三年隱念只望功成四十日修¶
<pb:CK-EX_JY266_09p021a>¶
　齋庶斯果滿爰施熖口大濟三塗仰體¶
佛慈廣資十利　伏願經功浩大懴法昭彰放十七大光明長¶
　佈祥雲滿室成三十種上功德齊看花雨彌天惟惡孽盡消¶
　不掛一絲竟八淸淨之界誠善緣是結頓融二帝長歸歡喜¶
　之園利普眾生恩流閤寺恭祈¶
慧澤大利山門¶

*** 　　院婦薦夫¶
時在陽和令爲姑洗曙開窻曉怯聞比唱黃鸝晝永簾閒姤看¶
　雙飛紫燕笑倚風前花爛熳人面長空飛翻香裏蝶紛紜夢¶
　魂同幻九十日春光過了百千年離恨伊初痛惟吾夫孝能¶
<pb:CK-EX_JY266_09p021b>¶
　馴虎友復如龍忠厚傳家不愧岐居十世沖和接物何須漢¶
　約三章卜式之田可分德旣豐而財𡨴儉疏廣之金巳散智¶
　誠短而仁固優眼不白而常靑與人無忤居雖南而仍北惟¶
　道獨親奈何屈原之賦空傳天兮難問終使伯道之𡨚莫解¶
　殁也誰嗣孰不念一線相延我良人覩此笑語隣兒幾度雙¶
　眉長鎖他那知三石無分這多年禱盡神靈嶽瀆到頭一夢¶
　初醒半世辛勤竟是誰家天下終身似續全憑阿大中郎口¶
　所不忍言者彌畱時數聲長嘆事之無如何者夜臺上幾次¶
　回頭案前藥盞猶温七夕之沉疴不起架上緋衣重叠兩年¶
　之死喪頻仍去𡻕翁今𡻕夫百日内同棄人間傳聞里巷心¶
<pb:CK-EX_JY266_09p022a>¶
　皆惻寅時子辰時母一朝中相扶泉路猙獰鬼伯見尤憐銅¶
　雀臺開薄命雙啼紅粉面玉魚符降少年長哭黑頭人花開¶
　知爲誰淚盡湘江之竹山靑長似舊感同蜀道之鈴夫也永¶
　作斷猿何時再回蝶夢我也中傷別鵠長年共訢鵑愁從今¶
　後落落守深閨絶似秋老寒蟬吟敗柳自今往㷀㷀隨隻影¶
　儼如夕陽孤雁渡重關靜坐數生平一燈孤夜唧唧猶意當¶
　年垂頭思往事白日靑天咄咄常書碧落窻風鳴裂紙頻驚¶
　步履逼人庭月逗疎簾彷見精魂伴我垂暮皆無聊之日惟¶
　恨此身尙未亡愁思八何有之鄉但願來生重配耦伏念我¶
　夫心底皆福頭上卽天無量德自證菩提善男子宜登天竺¶
<pb:CK-EX_JY266_09p022b>¶
　何日歸來化鶴望夫石作盼仙礄今朝滴淚成文織錦詩爲¶
　招魂賦惟願國稱極樂或早度慈航帝曰好生則重迴人道¶
　庶幾慰幽魂於黃泉地下有以妥馨香爼豆之心莫須逢姑¶
　舅於白雲鄉中猶然是團圓骨肉之想¶

*** 　　唐湛若薦父(其父諱言時爲廣東幕賓又爲山東幕賓)　　　彭　韜¶
夜雨灑桃花血淚飄來點點曙烟籠柳色愁心掛出條條思有¶
　路以及泉恨無門而入地敢從苦海敬渡洪波痛惟吾父磊¶
　落性成慈祥自受謙光接物盈盈和氣春風正直居心凜凜¶
　嚴霜皎月一經承祖訓匪同章句儒生數帖紹家聲不染膏¶
　梁習派心雄萬丈磨成寶劔恍如發軔之鋒筆掃千軍製就¶
<pb:CK-EX_JY266_09p023a>¶
　長纓仍是處囊之頴羞把蓬蒿罣戀岐嶇客路三千好將舟¶
　馬遨遊淹蹇王程八百蠻煙瘴雨探閩海之山川周鼎商¶
　訪魯邦之禮樂檜幹千年纔着葉毫端寫闕里休風梅樁十¶
　月已開花墨汁染嶺南春信布帆裊裊黃牛峽口曉風與病¶
　骨齊寒古道迢迢白馬津頭積雪共鬂毛一色冷署孤燈過¶
　半夜寸腸百結惟從嚴裡施仁官衙皷打正三更片念千迴¶
　但向死中求活志存旡訟橫父母之胸襟民自不𡨚植菩提¶
　之種子到家身似客何曾耳畔淸𡨴出外僕爲兒只放心頭¶
　忍耐七旬空荏苒仍然金盡床頭一世自奔波纔是風淸袖¶
　裏致使精神有限漸漸消磨遂爾疾病時深懨懨瘦損最痛¶
<pb:CK-EX_JY266_09p023b>¶
　語言咽哽朦朧說出祗躭兒輩憂愁更嗟身體拘攣掙扎伸¶
　來還把諸孫提契五𡻕死亡相繼都丟下乳燕嬌雛數年哭¶
　泣頻仍難按住心猿意馬病久兒因多積玩或疎定省晨昏¶
　囊空孫或放嬌痴但記呼梨覓棗詎料鳥飛免走倐焉二𥪡¶
　淹纒誰知地折天崩陡爾百年訣絶難把西歸追落照白頭¶
　之兩母何依莫將東逝返餘波黃口之諸孫誰靠千里伯兄¶
　思老父夢魂杳杳猶然問寢高堂九京七弟晤嚴君泉路茫¶
　茫到得承歡[月*麥]下問椿庭何處愁心恍惚只如昔日承歡覩¶
　靈位空懸淚眼朦糊已是今生永訣縱有三牲之祭鷄豚之¶
　逮事奚將況當五殿之臨風木之生哀更切用延羽客敬叩¶
<pb:CK-EX_JY266_09p024a>¶
慈悲識破生死關嘆人夀恰如朝露斷除煩惱障嗟塵世總若¶
　春冰四大空虛要知不孝兒原是生前𡨚債六根寂滅莫因¶
　無靠子反添死後牽連兒曹凍餒不須愁排就五行八字天¶
　界逍遙眞足樂打開十地三塗寶炬放灘流春水波翻洗盡¶
　三生黑業法幢遮曉日東風氣煖吹醒一枕黃梁　伏願¶
慈雲普覆法雨宏滋方寸是慈航永斷𨶒浮之路靈臺成彼岸¶
　好尋解脫之門堂上雙親蠢子猶能供菽水泉鄉父老亡兒¶
　應自切追隨暫將眞性厝東齋莫嘆凄涼尙有兒孫作伴纔¶
　下佳城依北郭休言冷落還同宗祖相依共證無生早登極¶
　樂¶
<pb:CK-EX_JY266_09p024b>¶

*** 　　寄僧脫白¶
箕裘未遂寤寐難安愁鎖於眉誰向郊媒履¶
帝武提心在口敢思仙子送麟兒切切爲懷小西天中聲呼聲¶
　應悠悠是念¶
觀音殿下有叩有靈許愿自庚戌年間靈枝錫癸丑秋後雖螽¶
　斯可詠怎知他福夀如何卽云命定有生怎卜我機緣奚若¶
　爰藉¶
佛祖寄托皈依閱歴十餘年無災無害袈裟旬數載非色非空¶
　莫說無實有名脫却禪衣還兩髦只是指僧阿護旋歸俗子¶
　樂凡塵統竭民情恭申醮典　伏願¶
<pb:CK-EX_JY266_09p025a>¶
皇天默相¶
大士垂恩惠篤嬰兒赤子添絳人之甲子慈優稚幼童庚永天¶
　祿於長庚不盡凡情均叨¶
慧鑒¶

*** 　　祈嗣¶
言念錫福惟五多男之慶尤先不孝有三無後之罪爲大四旬¶
　荏苒巳非少壯年華一木支持更少比肩主事孤根獨派猶¶
　幸我一脉綿延過戸承房更冀他千年譜牒目今門庭冷落¶
　未見乾道成男撫茲房室淒涼早望震符一索人前强笑語¶
　不堪背地思量夢裡暫忘愁何曾醒後罷念幾次倡頭爲首¶
<pb:CK-EX_JY266_09p025b>¶
　信朝山謁聖爲茲來由每番作福結良緣拜斗朝眞只因這¶
　個人情險刻誰憐鄧氏孤窮世態炎涼多幸趙家無後特叩¶
紫金金闕斗轉星移默求白玉玉京雲開霧釋休曰多男叶吉¶
　長命子願捨一丁勿云富貴是期庸碌兒只求早賜倘屬前¶
　生罪孽願速勾除抑或今世𡨚愆更祈消滅庶堂上之含飴¶
　可慰而[月*麥]下之繼述無驚仰叩¶
洪慈蔭爲保護¶

*** 　　薦父爲訟身亡¶
吾父何辜於天悵身墮於塵刼諸孤所欠者死庸皈命於¶
元尊念茲鬱魂潛然血淚(男)等痛先君不幸與厄數相遭醇厚¶
<pb:CK-EX_JY266_09p026a>¶
　生平久矣懷諸性地訟蔓逐𡻕端夫結在門閭以致招嫌抱¶
　憤賈怨益讎英雄氣短誰明公冶之非兒女情長莫辨臧倉¶
　之愬每虞庭訊未休以致禍萌莫避幽冥隔一息號慕重百¶
　年(嗚呼)誰不夀終𡨴料倉皇而履變譬諸日皦曾何悔吝以¶
　招災𡨚霜六月偏凋幽谷芳蘭曉日重雲不照覆盆棘木𥸤¶
　天莫救承訓無由使不能洗浮議於吻間將何以見遺靈於¶
　地下猶念鬱結未消恐於冥憲再訟言及乎此實歉於懷在¶
　天道豈曰無知非往因斷不如是百年何好醜到頭總屬黃¶
　粱人世幾𡨚親覿面竟成烏有太虛無物任他把火燒空羣¶
　小流言奚異彎弓射影且從前之悲歡喜怒豈復留蹤而過¶
<pb:CK-EX_JY266_09p026b>¶
　去之勝敗興衰竟歸何處夫生卽有死何必讒言况施靡不¶
　還秪成反中若猶含𡨚積恨較短爭長起心便是輪迴舉念¶
　轉生障礙諒生平之寛隱端不致斯恐毫髮之差遲未免墮¶
　此敬仰¶
慈悲特行分解指眞空之覺路步實地之法門人我兩忘永執¶
　中和之字是非了罷齊登仁愛之鄕用是香篆浮空璇圖啓¶
　秘冀回天闕之仁克副孝門之望　伏願¶
大作證盟　廣爲超度淸淨界極樂界同結良緣過去生未來¶
　生永無繫累本眞不昧正性常存是非海濶人我天空次及¶
　孝帷俱叨¶
<pb:CK-EX_JY266_09p027a>¶
福蔭¶

** 附錄集成諸疏¶
¶
*** 　　啓白三寶疏¶
　具位(臣某)誠惶誠恐稽首頓首昧罪奏爲(八鄕貫奉)¶
道修[(齋-儿-示)/(酉+照-昭)](某)恭詣(某)修設¶
靈寶(某)道塲一供於今月(某)日開啓至(某)日告散以今宿啓¶
　玄壇恭迎¶
聖駕(某)誠惶誠恐稽首頓首俯拜¶
上啓¶
<pb:CK-EX_JY266_09p027b>¶
洞眞大道金闕自然高眞大聖元始天尊　(玉几下)¶
洞玄大道玉宸元皇高眞大聖靈寶天尊　(玉几下)¶
洞神大道金闕玄元老君大聖降生天尊　(玉几下)　恭望¶
大道天慈俯垂洞鑒但修[(齋-儿-示)/(酉+照-昭)](某)詞因(某)事謹按璇圖崇修[(齋-儿-示)/(酉+照-昭)]果¶
　重念(臣某)猥以凡庸謬參　科籙職司濟度志播¶
眞玄崇　教心切行科咎多恭望¶
聖駕光臨證盟修奉(臣)干冒¶
道威不勝䖍切之至再拜謹疏¶

*** 　　淸醮疏¶
緣(民)等陳詞自以三才末品一介凡流頂天立地叨居覆載之¶
<pb:CK-EX_JY266_09p028a>¶
　中戴月披星均處照臨之下㕓市營謀孳孳惟勤於人事𡻕¶
　時淸㤗汲汲深仰乎¶
神功是以年陳醮祀𡻕展春祈兹者(某)届律例應修禳爰備法¶
　信凡儀(云云)伏願¶
大德時昭　景福長垂原往佑來坎離叶資生之用消災賜福¶
　邨市樂安堵之休財穀豐饒人民淸吉謹疏¶

*** 　　資亡疏¶
　嗣　教小(兆某)謹陳爲遷度魂儀事據(鄕貫云云)　　奉¶
道投誠𥸤¶
恩請命薦(某)附度宗靈克生淨界遷神報本孝(某)¶
<pb:CK-EX_JY266_09p028b>¶
　　　　　右洎合家孝信人等是日哀干¶
慈造意者詞因當齋正薦故(某)正(魂性)原命(某)年(某)月日時¶
　係(某)州縣地分人氏存年(幾)十𡻕於(某)年月日時以疾終於¶
　(某)邑住宅地分自神遷於夜府升滯難期若魂返於泉臺遷¶
　沉莫測孝信欲乞䝉¶
恩開度䖍備法信凡儀取今某七之辰延仗羽士於就孝居建¶
　壇修設¶
靈寶(某)道塲一中○晝宵自(某)月日開啟匝至(某)日告竣等因¶
　(兆)領詞難抑依　教奉行貝葉瑤科依宗傳而宣演黃函白¶
　簡遵遺教以奏揚伏念(兆某)識不聞道志切崇¶
<pb:CK-EX_JY266_09p029a>¶
玄惟希¶
浩蕩之恩默運生成之德今則(某)行道須至具疏申聞者¶
右　謹　具　申¶
　　　　　　聖前　伏乞¶
仁慈俯賜昭允飛慶雲於幽界開其生門耀慧日於迷津咸成¶
　覺岸庶俾亡魂獲度遐升勝妙之庭孝信䝉庥永沐平安之¶
　福謹疏¶

*** 　　禳星疏¶
　　　　　詞　教小(兆某)陳情爲順禳星運事　據¶
大淸國(云云)　奉¶
<pb:CK-EX_JY266_09p029b>¶
道建善舒誠爲(某)投詞乞¶
恩消災袪病續限延生迎祥保㤗下民¶
　　　　　　　　右洎合家善信人等是日叩干¶
元造意者切以消災弭厄科傳禬解之宗續限延齡例〓〓禳¶
　之典敢因往訓敬迓　元庥但示民投詞伏爲(某)本〓(某)年¶
　(某)月(某)日(某)時受生上屬　北斗第(某)位星君主照〓庚(幾)¶
　十𡻕自(某)年(某)月(某)日以來身染病厄綿延(某)未獲〓〓藥¶
　餌無功巫覡弗應伏恐五行蹇滯三命衰微𡻕煞流〓〓〓¶
　降厄非申禳解曷致平康由是䖍備法信凡儀取今月(某)日¶
　良吉廷仗羽士於家修設¶
<pb:CK-EX_JY266_09p030a>¶
太上(某)善事一中用解深厄等因(兆)謬頒詞誠叨行科教慮不¶
　知以不識憂無功而無行總仗¶
慈悲曲垂救濟須至具疏申聞者¶
右　疏　具　申¶
神　　　　　銜　伏乞¶
聖慈俯賜昭允順星躔於天上頓解災愆歛煞威於年中和平¶
　厄戾永戢禍源全除病苦克保信(某某)一身淸㤗舉室平康¶
　謹疏¶

*** 　　爲教匪建醮疏¶
切以樂土安居實由積善而致方團𡨴靖要非作孽而來但(民)¶
<pb:CK-EX_JY266_09p030b>¶
　言念秀頑不一每多六慾之内攻賢否攸分詎少七情之外¶
　騁是以有犯¶
天怒斯遭神訶則兵火難以杜絶寇盗何由潛消今者近視鄕¶
　鄰遠觀里巷妖氛之風聞不息黎庶之戰兢弭深上奉庭幃¶
　不免顚沛下臨閨閫咸遭流離偶爾農人輟耕陡然士子掩¶
　卷大都[田*夀]昔久冒愆尤當前安獲祥吉節届麥秋何恃而不¶
　恐時當耕耨不能以無憂因反躬自省欲陳片善以通撫心¶
　懷慚願進一誠而格爰設碧虛之醮冀消黑簿之愆共謁悃¶
　忱同祈¶
上達¶
<pb:CK-EX_JY266_09p031a>¶

*** 　　寡母爲孤子病疏¶
　奉　道投詞祈¶
恩度厄和𡨚解結順星保命益後延生信(某)¶
　右洎(某)　　　是日上叩¶
元造切以啟後承先惟子孫而是賴弭災度厄仰¶
宸曜以垂觀但(氏)情(男某)命係(某)年月日時受生上叨¶
北斗第(某)位星君光下主照災祥行庚(幾)十𡻕伏自(某)𡻕以至¶
　今春療疾纒身精神困憊用藥餌以弗靈於拯療而乏計合¶
　家恐惶無門控吿切(氏)孽網多愆夙因寡植良人見背中年¶
　子母孤孀畢世所存六尺之孤何當染病而思百年之祀不¶
<pb:CK-EX_JY266_09p031b>¶
　能無憂或凶星臨度疾厄難痊或鐵案縈纒衅訧曷了思惟¶
太上開祈生之典籍玉樞著襘解之經言於是洗心懴悔注意¶
　祈禳仰叩¶
巨光重開大福(云云)¶

*** 　　修房安香火疏¶
　奉　聖投詞敬安¶
香火祈　恩賜慶迎祥信(某)　　　通洎(某)是日上叩¶
神造切以樂業安居假營經而從事秋霜春露嚴報祭以惟勤¶
　(某)明棲宇下得遂飽煖之休幸列寰中咸樂昇平之治奉¶
香火而薦蒸嘗畧表獻芹之致意荷¶
<pb:CK-EX_JY266_09p032a>¶
神功而施庇護常懷寅奉之微忱兹者今𡻕延匠修築宅舍於¶
　斯告竣擇吉(云云)　仗道修建¶
太上迎龍撫土安居利宅醮事一供上酬¶
天星下安地曜等因今則醮功告徹猶慮香火未安寅具香燭¶
　信儀錄疏申聞者¶
右　疏　具　申¶
聖位　伏乞¶
仁慈俯賜昭允密賜憑依大施呵護家道攸𡨴納太和之大慶¶
　人物利順遂元吉之佳徵門庭兆瑞財福雙臻謹疏¶

*** 　　嗣道教母病疏¶
<pb:CK-EX_JY266_09p032b>¶
　(某)地分奉　教代母首愆釋罪祈　恩消災續命延齡弟子¶
　　　　是日叩干¶
沖鑒意者切以災因孽致固業報之當然罪以懴除在明科而¶
　聿著兢懼於心祈禳是舉但(弟子)呈詞伏爲母(某)氏自(某)年¶
　以來身染(某)疾綿延(幾)載未獲痊平藥餌弗靈痛楚日甚雖¶
　屢申於禱事恐未符於咎源(弟子)切爲父習玄教家貯經書¶
　或舉行而違本式貽禍今時或瀆犯而在上年流災此日抑¶
　或訟注蔓引抑或𡻕運相淩衅緣種種子意惶惶恭按¶
本行集經昭示事許懴禳爰是不揣蟻微冀邀¶
天眷䖍備法信凡儀取今(某)月日良吉延小(臣)　於家修崇善¶
<pb:CK-EX_JY266_09p033a>¶
　事諷演　大經拜禮皇懴以此䖍祈仰希敷錫(臣)領詞䖍切¶
　勉爲宣行謹錄詞誠冒陳¶
鑒盼(臣)誠惶誠恐稽首頓首謹上啟¶
昊天至尊玉皇上帝　(玉陛下)　恭望¶
天慈曲垂矜允施大生之德赦其宿愆垂再造之仁免其痼厄¶
　特降¶
玉旨告下三官九府岱宗隍曹一體咸知同頒恩澤仍敕天醫¶
　部眾密降神功俾疾苦以全消誓遵行於善道(臣)臨事不勝¶
　惶悚懇禱之至謹疏¶

*** 　　禳病星疏¶
<pb:CK-EX_JY266_09p033b>¶
　　　　　　嗣教(小兆某)謹陳爲順禳度厄事(鄉貫)奉¶
道爲(某)投誠　祈¶
恩解疾延生保泰弟子(某)率合家人等是日叩干¶
鴻造意者切以消災弭厄科著祈禳之典延生益祿事嚴懇禱¶
　之端但(某)投詞伏爲(某)本命(某)年月日時受生行庚(幾)十(幾)¶
　𡻕自(某)年月以來身染疾厄綿延縱極醫治未獲痊平伏恐¶
　行年之上運限之中有諸防害致此迍邅抑或冲犯星煞蔓¶
　連訟注非申禳襘之功曷遂痊平之貺由是䖍備楮財法信¶
　取今月(某)日良吉延(兆)於(某處)立壇依按玄儀特建¶
太上正一禳災續命延生醮事一中上祈¶
<pb:CK-EX_JY266_09p034a>¶
元佑用解深災等因(某)領詞䖍切理合關行濟人利世慙無一¶
　線之能解厄消災惟冀¶
眾眞之佑須至具疏申聞者¶
右　疏　具　申¶
　　　　　　　聖前　伏乞¶
聖慈俯賜昭允退威星而平舛運厄度潛消益元命而降福緣¶
　祥風廣扇克保疾厄楚痊身躬茂吉謹疏¶

*** 　　爲父母消災接限疏¶
切以消災杜厄科傳襘解之宗續命延齡例著祈禳之典儀遵¶
　往訓用迓¶
<pb:CK-EX_JY266_09p034b>¶
鴻庥緣(民父某氏　母　)本命(某)年(某)月(某)日(某)時受生行庚(幾)十(幾)¶
　𡻕伏自(某)年月以來身染疾厄綿延　旬月未獲痊平藥餌¶
　弗靈巫禳罔應切恐行年之上星度之中有諸防害致此牽¶
　纒抑或訟注相凌夀元有損非申懇禱曷遂平康敢乞¶
星恩用延(父母)夀䖍具法信凡儀取今(某)月(某)日良吉爲始延(兆)¶
　於家修設¶
玄靈北斗延生續命善事一中(匝至○日卽於是夜)任竟等因(兆)領詞䖍¶
　切勉爲宣行才慚謭劣惟運念於操存職任冠裳當篤心於¶
　救濟須至具疏申聞者¶
右　疏　具　申¶
<pb:CK-EX_JY266_09p035a>¶
　　　　　　聖前　伏乞¶
仁慈曲垂昭鑒特遷仙仗印錄醮修順星正度消厄運於當躔¶
　轉難成祥錫恩光於人世延年益算應聖教之立言杜厄除¶
　災符子誠之舉念祈保(某)病源卽解身體速安克致淸𡨴以¶
　爲効信謹疏¶

*** 　　謝玄疏(用箋更妥)外宗師眞人府¶
　等因(詞)領詞䖍切勉爲宣行今則齋事圓滿謹同宣科(玄玄¶
　孫某某)等荷沐¶
庇佑得以行持恐戒法不淸科格有失文字减㨗語句差訛紙¶
　張破損顚倒重叠恐遭譴責之誅深負兢惶之念敬肅下情¶
<pb:CK-EX_JY266_09p035b>¶
　拜干　原宥伏望¶
師眞主張教法須至具疏上謝者¶
　右　疏　上　奉¶
靈寶啟教五師眞君　　幕前¶
先天啟教列幕師眞　几前恭望¶
師慈坐鎭　靖壇始終護佑庶俾齋信獲福(嗣)等䝉¶
恩願　玄風而廣闡祈　教法以興隆伏惟¶
師慈俯垂　昭格再拜謹疏¶

*** 　　謝熒川主疏¶
　(民)等寄處市㕓傍居闤闠荷帡幪之¶
<pb:CK-EX_JY266_09p036a>¶
大德廿年罔災托護庇之　深恩奕世無患乃至今𡻕街坊木¶
　非崑崗而災炎時見市鎭如同曲突而徙薪爲憂𡻕運豈曰¶
　適逢星躔尤難妄臆思江陵之賢宰凡庸誰是劉昆謂瓘斝¶
　兮可禳愚蠢曾聞裨竈伏念¶
　王大帝蜀中生佛川内鎭神除民害則斬蛟於嘉州興民利¶
　則鑿堆於灌口凡屬血氣之倫皆求救濟況在光照之下𡨴¶
　弗投誠(民)等竊惟修省有路哀憐耑望君師方便無門瘡痍¶
　惟呼父母用是攀轅而陳愧悔繞　[月*麥]而𥸤¶
〓悲(云云)　伏願¶
〓道垂憐　淸源洞鑒錫福於守牧之地降祥於車轄之前化¶
<pb:CK-EX_JY266_09p036b>¶
　威光爲恩光不待欒巴之術轉赤燄爲祥燄何數樊英之神¶
　伏火與導水同功𡨴熒與絕妖並用庶使宇下赤子不受驚¶
　惶光中愚民力行修省¶

*** 　　父母六十預禳疏¶
切以增年益夀斗府之至德難名集福延生人子之微忱獨切¶
　(民)一介庸愚䝉¶
天地而蓋載三才末品荷¶
神靈以滋培父母俱存朝夕幸承歡於膝下椿萱並茂晨昏樂¶
　聚順於堂前緣(民某　　入生年)¶
　意者花甲週隆適當起一之際運限交接常有採薪之憂厯¶
<pb:CK-EX_JY266_09p037a>¶
　慮星辰之弗順時患寢食之欠伸匪憑祈禱曷保安𡨴欲懇¶
　延生之慶用申獻曝之忱(云云)　伏願　神明昭格洞鑒愚¶
　忱廣施好生之德永錫延年之恩俾堂上嚴慈福夀頻增於¶
　晚景庭幃眷序疾厄潛消於𡻕時動用無山水之䝉行藏獲¶
　地天之㤗¶

*** 　　爲父捐施棺櫬父亡表圓疏¶
稽夫有善必彰則爲善者益勤有功必紀斯建功者可徵苟一¶
　善能以存誠而寸功亦皆獲庇但(民某)尙念貧富各殊生死¶
　同然高陵固塚己兆瘞全雨骨風骸𡨴爲不慘痛僵尸於泠¶
　室故目擊以心傷爰施棺櫬妥葬煢魂效西伯之仁心掩北¶
<pb:CK-EX_JY266_09p037b>¶
　邙之胔骼於(某)年發心捐施棺櫬(若干)業以成全不意(某)故¶
　今當表白仰叩¶
慈仁俯鑒微勛賜　恩庥於先(考妣)淨域得棲佈¶
惠澤於後𦙌箕[田*夀]是荷生順死安存亨殁㤗¶

*** 　　道五十禳星疏¶
言念本緣俗子幸列法門荏苒晨昏倐忽年符大衍曰循𡻕月¶
　遽爾夀逾知非渾俗和光未運念於鼎爐功用經寒厯暑豈¶
　存心於玄[牛*乚]關頭數不能逃若庸常之一介災不能免致病¶
　疾之多端雖由解弛乏修實亦運途致厄三合照限眾煞臨¶
　躔盡誠請禱仰斗曜以垂庥注意䖍祈冀星辰而開㤗蠲弭¶
<pb:CK-EX_JY266_09p038a>¶
　滯晦默賜福緣¶

*** 　　天臘誦經疏¶
伏以梅綻柳舒松筠不向雪中老霜凝露潤桃李徧開天下春¶
　節令届¶
天臘之辰經科演¶
聖教之旨披露丹誠叩祈¶
靑鑒詞緣信(官某)生逢盛世叨沭¶
皇仁愧四恩而無報慚一德之未修當茲良辰廼啟善事延仗¶
　羽流於就(某)處立壇諷誦¶
高上玉皇本行集經　部化納珍財叩¶
<pb:CK-EX_JY266_09p038b>¶
天謝過伏願¶
慈仁廣被　恩德宏施上祈¶
皇基永固　國祚綿長俾兵革之永息祈封疆而鎭靜次冀(云云)¶

*** 　　預禳禮斗疏¶
　緣(民)叨生盛世幸產中華每懷¶
大道之包荒常感¶
星眞之護庇切思善無一羽過有萬端靈臺抱愧求懴靡由敢¶
　憑微善用滌多愆今就良辰斡禳厄運於是寅奉香花採獻¶
　果蓏瞻叩¶
中天至聖稽首¶
<pb:CK-EX_JY266_09p039a>¶
北極高眞誦　七曜之靈章禮¶
九皇之寶號惟願懴滌多愆請頒¶
巨澤敕吉星常照於命宮令凶宿永離於運限三災八難感經¶
　功而解釋四刑六厄賴　法力以消除註夀祿於丹簡削死¶
　名於黑籍(云云)¶

*** 　　就壇續經懴疏¶
　(某)地分居住就壇奉¶
道投誠附禮經懴續善資亡(某)是日披露葵誠歸依¶
慈化意者切以善爲福本多福由善果之廣培經具玄機至玄¶
　因經功而益著況¶
<pb:CK-EX_JY266_09p039b>¶
聖造不遺於片善悉賜感通則哀情欲附於一期諒垂昭格敢¶
　摭詞言冒陳¶
鑒昐緣此齋筵所薦亡過(某)正魂與(某)諠關○○之倫久叨德¶
　教路隔幽明之界實切悲思瞻仰無從徒懷恩而增感薦揚¶
　可附仍續事以聯齋恭就法筵仗斯羽士(某)以(某)日内另行¶
　諷誦(某某)經懴若干藉此善因用培冥福爲淨土之一階砌¶
　蓮舟之片葉等因(兆)領詞難抑受事當聞爰錄凡悰上干¶
聖闕須至疏者¶
　右　疏　具　申　(某)聖　位前　伏乞¶
仁慈俯賜昭允鑒兹一念翹殷使彼三魂超度克保(某)門叶㤗¶
<pb:CK-EX_JY266_09p040a>¶
　孝戸均安謹疏¶

*** 　　人亡後就齋悔愿疏¶
　切以求安解病科陳襘禱之宗了愿銷盟例有開原之日緣¶
　(民)之(某)於(某)年月以來身染疾厄勢甚沉危舉室憂惶無方¶
　救解欲倖邀於¶
天眷敢致事於愿條時以(某)月日當空　叩許(某)地(某)¶
神位前(某)愿一堂　次於(某)日復許¶
(某)神位前(某)愿一堂乞　眷顧以消災冀病源而脫體夫何天¶
　年有定世數無多竟於(某)年月日時身故慟(某)靈之旣逝午¶
　夜含悲思愿信之猶存晨昏懸念非申懴謝曷銷盟言今就¶
<pb:CK-EX_JY266_09p040b>¶
　齋筵附陳詞愫欲乞神明曲爲蠲免須至疏者¶
　右　疏　具　申¶
原日掌愿仙官受祀神祗　位前　伏乞¶
仁慈俯賜昭允特與金書案上楚銷昔許之文玉暦簿中全抹¶
　前盟之字俾令永無逋欠時際平安(兆)冒干¶
威光臨事不勝懇切謝罪之至謹疏¶

*** 　　謝土疏¶
道投詞奠謝土府安龍鎭宅迎祥信(民)¶
　右曁合家人等　是日上叩¶
洪造切以坤元廣大本鎭靜以爲經人事懷居惟平安而是用¶
<pb:CK-EX_JY266_09p041a>¶
　特陳謝欵昭達¶
宸恩但(民)言念居有屋廬德䝉持載或平基動土興作罔合於¶
　良辰或葺舍修房經營妄干於部位恐緣悞觸遂致爲殃非¶
　申奠謝曷挽¶
威光寅具法信凡儀取今月日良吉¶
土府在宮之辰仗道於家修建¶
正一安居利宅醮事一供上酬¶
天星下安地曜等因今則(某)行事須至具疏申聞者¶
　右　　　疏　　　具　　　申¶
土府九壘高皇大帝后土紫英夫人　位前伏乞¶
<pb:CK-EX_JY266_09p041b>¶
仁慈俯賜昭允各安方位恢靈緒於無疆備守家庭介純禧於¶
　不息日新月盛物阜人康謹疏¶

*** 　　重九爲母祈夀疏¶
南浦雲飛節慶幽衣之授北堂春永誠舒愛日之歡敬肅凡悰¶
　冒聞¶
聖鑒(民)切爲(某)母(某)氏緣母淑德可稱母儀不忒相父持家固¶
　偕琴瑟之好生男育女備極顧復之恩切韶華易過𡻕月相¶
　催恐前程之有阻憂運限之多乖思惟¶
玉局垂章開祈禳之妙〓金門授道列延益之科條兹當避災¶
　之節俯申獻曝之忱(云云)¶
<pb:CK-EX_JY266_09p042a>¶

*** 　　爲病許大洞經二月還愿疏¶
大洞垂章廣衍嗣英於世域¶
文昌隷政宏施妙續於塵寰往者祈庥希¶
恩於九天闕下今而展答顧命於七曲山間冀回¶
桂閣之仁克鑒芹筵之薦以(民某)切爲(某)伏自客𡻕以來身沾¶
　疾厄用藥餌以弗靈勢甚沉危於拯療而乏計思惟¶
大洞仙經文昌寶懴錫慶儲祥靈通符乎大衍懷嬰保赤妙用¶
　著於塵剎四野咸欽八荒是賴於以肅念翹企躬親禱吿聲¶
　呼之下應若鼓桴默叩之問鳴連山谷幸獲垂靑雖當報赤¶
　兹逢¶
<pb:CK-EX_JY266_09p042b>¶
嶽降之辰體行修誦特具伊蒲之供衣覆何忘談經禮懴致其¶
　事羽客可依嶽叩蒿呼將其誠野人之敬惟昭¶
顧鑒克副愚衷(云云)¶

*** 　　瘟病大行疏¶
言念士(民)生居兩大氣稟五行旣戴高而履厚亦食德而飲和¶
　雨暘時若原無夭扎之䘲民物阜安復有仁夀之樂不意去¶
　今以來人多疾苦杏林之妙劑無功戶有呻吟上池之瓊漿¶
　弗效非¶
上帝之不仁實下民之多沴或虧天倫或悖王章或負人心或¶
　傷物命種種罪尤不知改悔孽緣自作譴責難逃然災及回¶
<pb:CK-EX_JY266_09p043a>¶
　頭願釋屠刀修善果人窮返本思撥雲霧望靑　天用萃老¶
　幼之愚眾同修懴悔之法筵建壇設醮皈命投誠(云云)¶
　伏願廣護國救民之德施除邪輔正之威俾刼厄可逃瘟風¶
　不染登斯民於袵席措一世於安全冥冥之中統希覆庇蚩¶
　蚩之眾願勵行修再則前此之路斃野魂久幽滯於冥府今¶
　兹之枉死亡魄或掩閉於黃泉醮功賑拔統沭¶
殊恩¶

*** 　　鄕市新正開塲演戯疏¶
切以陽春初布一天之淑氣盈階曙色平分滿世之祥風匝地¶
　應同人以維新祈大有而集慶敢藉檀烟昭聞¶
<pb:CK-EX_JY266_09p043b>¶
楓鑒(民)等一介凡愚千生慶幸家鄕非一萍聚維方舖戸相連¶
　雁排中市居之云安均仰　乾坤覆載平則爲福全叨¶
神聖劻扶兹者𡻕臨　　月際春王燈火方休市㕓之交易甫¶
　舉優音式演商賈之答報惟寅謹遵年例大啟會因敬演淸¶
　音宣揚科範(云云)藉斯寸儀專申上聞者　伏願¶
人秉新誠¶
神其依據一年叶吉大樂麗水堤山終𡻕叨安時享春臺夀域¶

*** 　　聞雷驚怖懴謝疏¶
道投詞祈　恩弭厄悔罪消災下(民)某叩干¶
洪造意者(民)陳詞切爲(某)命係(某)行庚𡻕以(民)言念(某)裙釵賤¶
<pb:CK-EX_JY266_09p044a>¶
　質蒲柳微軀如輕塵而棲草似泡影以留形雖則秉賦於五¶
　漏實恐孽造於三生近年以來耳聞霹𩆝之聲措身無地目¶
　覩電光之掣魂欲飛空雖免校覆之條恭修酬謝之醮寅具¶
　法信凡儀取今(某)仗道於家修建¶
正一祈天免難弭厄消災法事一中於内上祈¶
天澤克鑒葵忱(兆)領詞難依教奉行未能淸號於　雷轅注¶
　意消標於曹局須至具疏申聞者¶
　右　疏　具　申　伏乞¶
仁慈俯賜昭允懇迎　睿命洞昐下情克保信(女某)五雷不斬¶
　其形四司免校其籍魂神鎭靜永無驚恐之虞舉止安和常¶
<pb:CK-EX_JY266_09p044b>¶
　近康强之字謹疏¶

*** 　　謝坆疏¶
聖投詞迎龍奠土謝墓安葬迎祥保㤗(孝男)某叩干¶
坤造切以地道乘權總輿圖而功司九牧¶
天星炳照由象緯而政隷三辰故來山去水信有神司而正案¶
　傍砂必歸主宰敬憑奠謝克兆休徵詞緣孝切爲(某)年月身¶
　故卜地於斯安厝棺柩憑術選擇本年(某)月(某)日(某)時吉神¶
　臨照營葬此山切恐方隅向背之間吉星失政陰陽消長之¶
　内凶曜當權兼之伏屍故炁木魅山魈占據龍山作威塜壤¶
　致令魂靈未能安妥孝敬焉獲吉祥於是敬竭精䖍崇修祀¶
<pb:CK-EX_JY266_09p045a>¶
　欵恭宣八陽之妙典叩白¶
九壘之宸臺招山納契奠煞回躔永冀山水護佑地脉拱朝眾¶
　煞伏藏藉　聖眞斡旋之力諸凶永釋感乾坤運轉之功鍾¶
　靈華於二十四向衍大慶於千百餘年山明水秀生順死安¶
　須至具疏申聞者　　　　右疏具申¶
山家土府九壘高皇大帝内宮紫英夫人宮下恭望¶
洪慈俯垂　洞鑒謹疏¶

*** 　　祈嗣奏¶
　具聀(云)至大淸國八鄕貫地分奉¶
道建善祈嗣弟子(某)卽曰叩干¶
<pb:CK-EX_JY266_09p045b>¶
元造意者切以承先啟後惟子孫而是頼傳宗繼祖在嗣續以¶
　丕延但(某)夫婦久偕伉儷未慶熊羆𡻕逾中齡尙然乏子緣¶
　增側室祗意獲男兹懷甲之形巳昭昭而可憑則弄璋之望¶
　乃殷殷而愈切敬秉葵誠仰邀　天眷䖍備法信凡儀取今¶
　月(某)日辰吉延仗羽士建壇修設¶
文昌祈嗣醮事一中匝至　日告竟等因小(臣)領詞䖍切勉爲¶
　宣行切　罪恐無後深懷不孝之憂念切傳宗篤秉獲男之¶
　望而小(臣)本以庸才叨參　大教愧德行之未修惟玄宗而¶
　當闡非邀　龍天之眷曷叶麟趾之祥須至具狀奏聞者¶
右　謹　具　奏¶
<pb:CK-EX_JY266_09p046a>¶
神　　　　　　位　恭望¶
天慈赦宥民愆吿下本命玄曹太𡻕煞局南斗注生司掌桂祿¶
　嗣福案七曲主者六甲大神契勘(某)命運限官陰陽風水夫¶
　妻時日所犯咸池天狗三刑六害隔角交加孤陰寡陽羅網¶
　凶煞一應艱嗣星煞悉爲禳解化難生恩早注嗣子差降神¶
　吏前赴所司查檢有緣之人速禀生神之炁以爲嗣續六甲¶
　大神保護胎元會司九天監生大神至其當生之時召神攝¶
　風衛房聖母默與抱送太一在門司命在戸天神誦章九馬¶
　催生臨盆有慶坐草無虞(兆)冐¶
天威下情無任惶悚之至謹奏¶
<pb:CK-EX_JY266_09p046b>¶

*** 　　出家疏¶
　伏念(某)叨生霄壤寄跡萍根托¶
乾坤之覆庇仗　神聖之匡勷知皈有自答報未能切思韶光¶
　迅速生死事大輪迴苦海以何休因果福田而未植身染三¶
　業意縱六塵日積月累無由解脫幸¶
太上開方便之門而凡愚有皈向之路兹遇(某)門正宗嗣派全¶
　眞　心潛大道教演眞常闡揚(某)處情緣宿慶得曙玄風是¶
　以敬啟身心皈依(某)門下爲徒更取法名(某)自皈依之後披¶
　肝𤁋膽篤志修身悟長生之旨要參¶
道法之規模恪遵師訓恭敬¶
<pb:CK-EX_JY266_09p047a>¶
三寶倘後違教悖師俱憑　神明鑒察總此一會仰瀆¶
高明須至具疏申問者¶
　右　疏　具　中¶
　照依(某)祖(某)眞君幕下　伏乞(云)¶
師眞默相　將帥匡扶俾令新進玄裔　修眞有分進道無魔¶
　消三業六根之過咎超九玄七祖之先靈身躬利益道果圓¶
　成凡在未言全叨¶
恩佑(嗣)冒干¶
帥慈無任激切屏營之至謹疏¶

*** 　　就壇獻供狀¶
<pb:CK-EX_JY266_09p047b>¶
　　　淸淨奉¶
道投詞獻供欵眞集福下(民)　通洎奏名人等上干¶
元造意者(民)陳情切爲孝信　　　資度亡故顯(考妣)魂下修建¶
靈寶遷拔大齋一供(民)與孝信誼屬○親特呈供品寅獻¶
蘭塲顒申微念少佑生方於以䖍奉　信香三炷華燭雙輝鮮¶
　菓成盤淨供全席集此寸儀上陳¶
聖鑒須至具狀申聞者　右狀上申　　伏乞¶
仁慈洞回　昭格受度亡人承鍊功而高登勝果陳供信(民)萃¶
　禎祥以膺享佳徵謹狀¶

*** 　　順星奠土竈疏¶
<pb:CK-EX_JY266_09p048a>¶
大淸國四川　　　　　奉¶
道投詞奠謝土府順禳星運度厄消災禬福迎祥信(民)¶
　右洎合家人等　是日上干¶
洪造切以　五祀推尊洵爲人世之福主九陽正位永稱天府¶
　之良臣呈善惡則有隱揚核是非均無偏覆欲兆元吉須仰¶
威光(民)　自呈本命　　右曁長幼人等雖然生相不同皆隷¶
星光主照(民)言一介凡愚兩間庶俗晨炊(夕爨)日則事於庖厨夏¶
　水冬湯時惟充於飲食烹調或犯乎禁忌修補慮觸乎竈厨¶
　動土平基鮮識吉凶之道年神煞局恐遭尅戰之鄕順則履¶
　險如夷逆則流災作障若非祈禱之誠曷際淸𡨴之貺寅具¶
<pb:CK-EX_JY266_09p048b>¶
　法信仗道於家奉然香燭啟白¶
竈司諷誦經章宣揚科咒上奉¶
司命下乞淸安等因今則祀竈行事須至具疏申聞者¶
　右　疏　具　申　　伏乞¶
元皇洞鑒司命流恩赦晨昏冒犯之愆殄𡻕月驚喧之咎五方¶
　安鎭永叨護佑之仁四序和平實賴匡扶之力星度效和災¶
　非不作一門吉慶四序均安頓首謹疏¶

*** 　　瘡病解結疏¶
　嗣教　謹陳爲星順解結以杜病源事　據¶
大淸國四川(云云)　　奉¶
<pb:CK-EX_JY266_09p049a>¶
道陳情順和星運分解𡨚辜萃福保病延生信(民)¶
　通洎　　是日上叩¶
元造切以疾病瘍疴爰切呼　天之禱齋戒沭浴敢忘事¶
帝之誠肅設蘭筵特申芹意(民)投詞切爲　命　　生上屬¶
中天北斗第　星君主照切念患災信人　爲德最涼禀姿甚¶
　弱瘡瘍爲災遽歴三年之久血脉衰憊實切四體之憂百藥¶
　俱試旣無君臣佐使之功五行蹇窮徒有卜祝巫覡之請且¶
　病死二符照於身命而刑囚兩曜居處限宮更慮宿𡨚宿累¶
　結訟事於冥曹以致沉灾沉厄兹蔓延於身内如非分解豈¶
　獲安全運吉星之臨躔轉凶神之退舍惟希　天德克副民¶
<pb:CK-EX_JY266_09p049b>¶
　懷寅具(云云)仗道於家修建¶
太上玄靈北斗延生度厄解結和禳法事一供於内諷誦　經¶
　懴外懸¶
洞淵六類神斻一首剪割線蔴巾布祭獻牲酒祀儀上奉¶
星主下移晦滯等因(兆)領詞　　　右疏具申　　聖號伏乞¶
仁慈俯賜昭允隨聲赴感來呈淸淨微妙之因護念垂慈得脫¶
　疾病瘡疴之災刑囚退度祿貴還垣皙皙煌煌消爍禍孽穰¶
　穰簡簡綿延福基謹疏¶

*** 　　雹後保禾疏¶
大淸國四川　　　奉¶
<pb:CK-EX_JY266_09p050a>¶
道投詞禳蟲稔𡻕止雹祈豐保境下(民)通洎合村人等¶
　是日上叩¶
洪造切以禳蝗驅害道典開原宥之門保稼宜田生民有皈報¶
　之路欲獲豐稔謹以陳言(眾)言念居聯井絡業務農耕旣勤¶
　東作必望西成兹際時維夏末苖秀而阡陌翻雲節屆秋初¶
　蟲生而人民恐懼況夫春之三月狂風捲地冰雹飛空歴林¶
　木則枝葉全無遇蕎麥則根株俱損老幼攢眉男女心惻皆¶
　下(民)之造惡致¶
上天之施災爰申懴悔特叩豐登　伏願¶
天地懷護生之念田祖興利物之心土地威靈驅盡蝗螟之害¶
<pb:CK-EX_JY266_09p050b>¶
　穀神勇猛止除冰雹之災刻下稻穀登塲不負¶
神天厚德謹疏¶

*** 　　爲母塡還庫財疏¶
　　　　爲預修功緣謝庫祈祥事　據¶
大淸國四川(云云)　　　奉¶
道投詞祈　恩修齋璧償庫財襘禳星辰祈年植福下(民)¶
　通洎合　是日上叩¶
元造意者(民)　陳情切爲母　氏命係生於　　賦生上叨¶
中天北斗第　星君光下主照正隸¶
嶽府受生院第　庫　曹官案下主司陽祿昔未脫質之時許¶
<pb:CK-EX_JY266_09p051a>¶
　欠受生恩錢　千　萬貫受生經　卷(民)言母賦形坤道稟¶
　質陰儀雖托¶
乾坤之覆載徒爲子女之勤勞淑性天成姆儀不忒年華已滿¶
　乎六秩善果鮮種於三生今之夀祿猶前世而培來後之福¶
　澤自此生而修去因緣可續盡子道之微忱金籙宏開酧母¶
　恩之萬一今當母初度之辰依按庫分酧貸種福田於三生¶
　邀吉祥於斯世冀沭¶
天庥克符愚願¶
　　施棺櫬圓功修齋¶
　　　　爲超度㷀魂以證生方事　據¶
<pb:CK-EX_JY266_09p051b>¶
大淸國四川(云云)　　　奉¶
道陳情施櫬　圓功建善資度迎祥信(民)　通洎善眷人等¶
　是日上叩¶
元造切以人處兩間藉棟宇而安家室魂歸幽壤必棺櫬以歛¶
　形骸在上古則用之無度而厚葬亦不外乎禮獨可憫者無¶
　吿窮民孤寒之侶一朝斃命難免暴露之悲七尺身軀竟爲¶
　蠅狐之食言念於此獨無恔乎(民)等原於(某)年發心捐施棺¶
　櫬若干付妥葬貧人其來領者給以制錢(幾)百冥楮(幾)百幅¶
　留彼姓名生死年月以待圓滿普申超薦其諸棺具始於(某)¶
　年之(某)畢於(某)年之(某)掩埋之事圓成薦超之齋未設歴兹¶
<pb:CK-EX_JY266_09p052a>¶
　載常抱於懷恐眾亡魂久沉幽界魂杳杳以何倚意懸懸而¶
　望祭於是大啟法筵廣行超度迎¶
九淸之上聖一視同仁超長夜之㷀魂高登勝境寅具　　仗¶
　道於　修建¶
靈寶自然遷拔大齋一供(某)旦夕法事待至(某)日功完告竟所¶
　有應荐亡人姓名逐一開錄於后一壇中受薦亡人¶
　以上該薦眾魂祈希接引赴壇同誠聽誦¶
太上　經卷　太上　懴藉此善力上祈¶
元廕資度亡魂淸給¶
太上勅赦生天公據寶籙各一道外備印經冥籠各一箱給付亡¶
<pb:CK-EX_JY266_09p052b>¶
　魂以利生方等因(兆)領詞難抑依式奉行貝葉瓊科依定格¶
　而宣演黃函白簡秉儀制以敷揚須至具疏申聞者¶
　右　疏　具　申　聖號　　伏乞¶
仁慈俯賜昭鑒亡靈䝉度含煉炁以生神善姓承庥集祥風而¶
　叶㤗陰界澄淸陽垣利益謹疏¶
　　久病悔罪解結疏¶
　　　　爲招梗禬禳解結弭灾事　　據¶
大淸國四川(云云)　　　奉¶
道陳情祈禳度厄分𡨚解結袪病弭灾迎祥保㤗下(民)¶
皇天無私惟曰公實沾覆燾君子有命不謂性當效祈禳俯陳¶
<pb:CK-EX_JY266_09p053a>¶
　咸感之誠仰叩¶
乾元之聽(民某)自呈　　生上屬　北斗第　位星君宮下主¶
　照行庚　十𡻕(民某)切念蠢性無靈幻身有漏身稔膏肓之¶
　疾遽爲性命之憂誠恐寒暑晨昏違悖乎綱常之内言行動¶
　止詆觸於父母之前雖曰一錢是命深爲衣食之謀縱云粒¶
　米成慳實切飢寒之慮存心雖然思寡過守已恐涉乎多愆¶
　命途蹇滯頻年抱疾以難痊藥石無功數次祈禳而弗應於¶
　以再秉誠懷䖍申請禱三生之罪累宜分俾無災而無害五¶
　行之政度期順慶有福而有年種種衅尤一一懴悔由是稽¶
　首¶
<pb:CK-EX_JY266_09p053b>¶
北辰䖍申悃愫解多生之過誤禳未兆之災迍仰冀¶
星天回凶作吉寅具　　修建　　伏願　澤及無窮　恩施¶
　靡曁災消厄㪚從今無慮無虞否去㤗來嗣是寖昌寖熾合¶
　室沾　恩普門戴　德頓首謹疏¶

*** 　　爲子病中風疏¶
　　　奉¶
道投詞分解𡨚結禬禳病苦度厄消災保㤗信(民)是日上干¶
元造切以碌碌赤子居盛世而咸沭恩庥庸庸浮生處兩大而¶
　實叨庇佑夫人非賢聖孰能無過而意注祈禳特叩¶
神天但(民)陳情切爲　生上叨北斗　幾十𡻕不意(某)月旬中¶
<pb:CK-EX_JY266_09p054a>¶
　身染病疾日久未愈而兼精神恍惚性識昏迷臨事憂沖每¶
　欲言而囁嚅舉步艱難輙將行而趦趄誠恐有生以來或虧¶
　天倫或傷人紀父子之命度不合夫妻之神煞相沖致其靈¶
　府暗昧方寸癡疑而今矢念自新恭行分解謹遵¶
玉樞之式宣行大梵之儀仰惟　宸鑒准此又新之誠廣錫殊¶
　恩默施再造之德消弭厄晦蠲免𡨚尤寅具　上祈　元仁¶
　用解沉灾等因(兆)　　伏願¶
鑒此一誠予之百福晦滯㪚開得覩光華於天上障魔削去克¶
　臻淨𩊀於人間¶

*** 　　夫爲妻分𡨚解結疏無子女者¶
<pb:CK-EX_JY266_09p054b>¶
大淸國四川　　　奉¶
道投詞祈恩弭厄順星　解結袪病延生禬福信(民某)右洎合¶
　家人等　是日上叩¶
元造切以有疾弗瘳適重中閨之慮無感不通惟祈¶
上聖之恩爰仗黃冠肅陳淸醮(民)陳情切爲室人(某)氏命保¶
　上隸¶
中天北斗第　位星君宮下主照行庚　　𡻕伏自逐𡻕以來¶
　病苦纒身巫醫莫効連年困憊累𡻕迍邅今之春月更屬沉¶
　危切恐行年之上星度之中有諸防害抑或訟注相凌𡨚尤¶
　結畔恐夀元一旦短促非禳解豈能保全更念(民)夫婦結褵¶
<pb:CK-EX_JY266_09p055a>¶
　多年熊羆未兆莫不孽網多愆善根寡植或操存之未善念¶
　踐履之莫純致司過於陰曹未書功於陽籍專憑禬解上丐¶
慈庥寅具　　仗道於家修建¶
太上玄靈北斗延生順星解結法事一供於内奉然¶
諸眞香燭諷誦　經懴上祈　元仁用弭厄戾等因兆領詞難¶
　抑依　教奉行　　伏願¶
澤及無窮　恩施靡曁灾消厄㪚從今無慮無虞否去㤗來自¶
　是寖昌寖熾庶民(氏)身病厄頓除災非殄絶俾(民)𡨚孽冰消¶
　福基永固凡情不盡¶
聖鑒孔昭謹疏¶
<pb:CK-EX_JY266_09p055b>¶

*** 　　學生懴疏¶
　以民言念生浮塵世忝列頑童䝉¶
聖恩而有感荷神貺以無私　天齊赫奕　帝德巍峩今師振¶
　鐸於此使從負笈歸來冠童濟之於庵中諸生往來於寺内¶
　或出入有冒犯之愆慮動靜有䙝瀆之尤晝有吚唔聲而喋¶
　喋夜乃呫畢音以便便　喧嘩聖心不安𠿷嚷¶
神耳咶噪匪伸懴謝曷以保全由是率同諸生恭逢　伏願¶
聖夀天齊永消冠童之罪¶
帝德無涯求滅諸生之愆俾令寡悔寡尤求其盡善盡美聰明¶
　睿智豁然貫通¶
<pb:CK-EX_JY266_09p056a>¶

*** 　　母爲女遇邪疏¶
　　　　爲分𡨚解結超度枉魂以全弱息事　據¶
大淸國四川　　　　奉¶
道投詞爲女遇祟　　　乞¶
恩驅逐兼申超度分𡨚解結保安信(女某)氏右泊合家人等是¶
　日上干¶
元造鍾情巽女遽染無妄之灾請命¶
乾元冀錫有孚之惠信女氏陳情切爲小女命係　上叨¶
中天北斗星君光下主照行庚　　𡻕於兹(某)月日陡遇邪鬼¶
　蠱惑靈臺心神錯亂言語顚狂多啼多笑如怨如愚或持繩¶
<pb:CK-EX_JY266_09p056b>¶
　欲自斃其身或弄杖竟凶驅大小求符則符無響應請巫則¶
　巫亦弗靈而反呼朋引類更肆猖狂合家惶恐日夜難安今¶
　將一月求治無門誠恐弱女前生之孽果纒身今世當報對¶
　結證伏慮枉鬼等久沉陰界未覩陽光索祭享於人寰求超¶
　援於　教典言念若此均未可知幸¶
太上開祈禳之典玄儀列超度之科爰乃謹肅凡情皈依¶
聖鑒分𡨚解結保弱女之微軀化帛唪經度枉魂於淨土仰沭¶
天恩默垂妙蔭卜吉　　至㪚等因　　伏願遙應凡情俯垂¶
聖鑒人鬼分途𡨚仇和釋幽魂承鍊從善果以生神民女獲安¶
　致香閨而叶慶若再肆情固執更望驅逐施行合宅啣¶
<pb:CK-EX_JY266_09p057a>¶
恩舉家戴　德謹疏¶

*** 　　悔罪酧愿解結疏¶
　　　爲酧盟謝愿增福介祥事　　據¶
大淸國四川　　　　奉¶
道投詞消弭厄戾分豁咒𡨚保病迎祥　　右洎合家　上干¶
元造切以咒詛誣盟悉隷神司而紏覈悲思恚恨因在¶
天律以森嚴凡犯科條豈逃案牘今展下情冐聞　上聽但(民)¶
　切爲　上叨¶
中天北斗星君第　位主照光下　伏自今𡻕以來身抱病疾¶
　用藥餌以弗靈屢有沉危在拯療而之計(民)切思先年　爲¶
<pb:CK-EX_JY266_09p057b>¶
　分析家產互有爭兢每見䦧墻之勢固傷手足之情如不平¶
　者則呼¶
天呌地而剛愎者則詛佛盟神其諸誓語雖出自一時未遑悔¶
　解恐隷神曹則記乎筆下乘隙相纒今(民)念　之病勢淹延¶
　惧前人之餘孽報對謹遵¶
玉樞明訓恭憑　檀熾淸音分消𡨚累豁免牽瑕寅具　修建¶
太上分𡨚解結鈎銷咒愿法事一供上奉¶
聖眞下保淸平今則酧愿行事¶

*** 　　放生疏¶
大淸國四川　　　奉¶
<pb:CK-EX_JY266_09p058a>¶
道投詞贖物放生迎祥下(民)　　是日上叩¶
洪造意者(民)言念世間至重者生命天下最慘者殺傷故¶
上帝廣好生之德而古聖行及物之仁成湯解網恩及鳴禽子¶
　產臨池德施錦鯉斯皆惠惜蟲魚恩周物命爰興放生之念¶
　敬舉救物之心使殘軀得命難地全生於是贖買(魚鳥)幾(斤對)寅¶
　具香燭信儀恭詣江濱關白¶
沿江水府諸司三界神祗縱放淸流任其生養等情今兹臨江¶
　放生之際謹錄文疏申聞者¶
　右　疏　具　申¶
本境河伯龍王水司眞宰　　伏乞¶
<pb:CK-EX_JY266_09p058b>¶
洪慈俯賜昭允伏願¶
澤沛長河　恩施大地俾所放禽魚搏風上羊角逍遙雲漢以¶
　翱翔隨水到龍門洋圉淵泉而涵泳福庇飛潛¶
恩流庶類不盡凡情統祈¶
聖鑒謹疏(如單放魚則寫隨浪逐河波逍遙河漢以優游)¶
　　居山常打鳥鎗懴悔解結¶
言念幸生逢盛世獲處深山持火鎗而涉獵害及禽蟲烮山澤¶
　以焚林殘偪物命遇虎豹則藥矢以圖謀逢獐狐則㖅狗而¶
　驅逐至於震驚¶
山神違犯造物斯皆年幼無知過由誤作而今愧悔良多特行¶
<pb:CK-EX_JY266_09p059a>¶
　謝免謹遵¶
玉樞之典宜行解結之儀願生生世世𡨚對消除卽行行止止¶
　坷坎悉平俾死傷物命早生化於福堂巢穴生靈得安居於¶
　峻嶺丐沭¶
天慈克符民志¶

*** 　　禳星謝土同疏¶
氣稟四時坤德配¶
天而立極星輝　五斗神光映地以何窮凡屬範圍之下咸䝉¶
覆載之中但(民)托形宇内寄跡寰中暑往寒來開墾不無傷殘¶
　於[隊/一][火*永]齋心奉¶
<pb:CK-EX_JY266_09p059b>¶
聖誠恪又恐變更於終途無疆衍慶因克報酬有惡積累默祈¶
　憐念敬申奠謝之誠䖍舉懴禳之志寅具信儀卜吉建醮焚¶
　楮　土皇宮中炳燭星主光下奠安宅舍順正星躔(云云)¶
　伏願　載物憐物統五方歸位以流恩洗心格心同七政懷¶
　仁而加愛則飲和食德永戴廣厚之仁釋罪弭災長沭生成¶
　之化¶

*** 　　靑年孀婦母子祈禳¶
切(氏)孽網多愆無偕同人而白髮命途衰薄僅育一子於靑年¶
　旣悲母子孤孀又恐宗祧殄絶是以深望弱男無災無害而¶
　綿百代之祀更祈(氏)體有福有夀可聚一室之歡不意彼之¶
<pb:CK-EX_JY266_09p060a>¶
　星辰欠利屢染沉災民之運限乖訛(疊)生病患母子㷀㷀實¶
　爲狠狽庭幃碌碌甚屬淒涼非祈禱於¶
星垣胡能履吉敬哀投於¶
斗府冀獲招祥寅具　(云)¶
¶
¶
¶
¶
¶
重刋道藏輯要增補併儷心香妙語卷之四終¶
<pb:CK-EX_JY266_09p060b>¶
