#-*- mode: org; -*-
#+EXPORT_ID: JY266
#+TITLE:心香妙語 Xinxiang Miaoyu
#+WITNESS: CK-EX JYE
#+BASEEDITION: YP
#+SEC: 01
<pb:CK-EX_JY266_01p001a>¶
重刋道藏輯要心香妙語序¶
粤稽上古之人草衣木食崖居穴處皆夀百𡻕而正寢燧人氏¶
　出鑽木取火烹飪興焉人民恣其血肉火食爍其臟腑淫慾¶
　枯其精血則百病叢生不盡天年夭喪者多祝融御世見人¶
　恆罹病苦爲人咒誦故稱帝曰祝誦氏由是祝由有科與民¶
　祝疾治病其科留世卽今之巫覡是矣行爲皆取諸符篆未¶
　聞有疏奏事意者乎第晉漢之間¶
天王授大洞法籙於文昌¶
太上傳盟威經籙於天師而用之者亦籙符也五代時¶
廣成先生編立金亭儀制而始有表詞箋奏疏狀關申用文字¶
<pb:CK-EX_JY266_01p001b>¶
　者自茲始矣厯年旣久訛誤恆多前明金甯二眞人著靈寶¶
　文檢呂樸菴先生著道門定制其中符𥳑兼施表奏互用而¶
　疏之一款未必全美予自童年參習經教聞有心香妙語心¶
　實慕之乙酉𡻕所刋者乃前人之餘筆也丙申夏新繁譚子¶
　(道遠)送來殘書一帙予捧誦之斯爲正眞之心香妙語展卷¶
　細閱其中疏意分門別類詢屬鴻才果非尋常手筆實爲濟¶
　世金燈但書出自明之正德元年厯今三百餘𡻕蠧蛀蟲傷¶
　篇殘紙缺而著作之名已失噫書存而名不彰冺沒當時之¶
　苦心良可嘆也予竊何幸得見此書獨恨得之晚景雖有志¶
　行而力不逮也但不忍遺棄謹按原書親手抄錄脫略者補¶
<pb:CK-EX_JY266_01p002a>¶
　之錯謬者正之俾厯善本付梨棗而公海內庶不冺前賢利¶
　世之㜑心亦幸成予仰慕之素志今功落成爰弁數語以誌¶
　愚衷　時¶
大淸道光二十年端月綿竹退隱陳復烜含樸時年六十有八¶
　題於眞武觀之芥子山房¶
¶	
¶	
