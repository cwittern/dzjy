#-*- mode: org; -*-
#+EXPORT_ID: JY266
#+TITLE:心香妙語 Xinxiang Miaoyu
#+WITNESS: CK-EX JYE
<<<<<<< HEAD
<<<<<<< HEAD
#+BASEEDITION: YP
=======
#+BASEEDITION: CK-KZ
#+SEC: 03
>>>>>>> cc399419a54ac8bb3f7e496efeab7a17cca5c7ac
=======
#+BASEEDITION: YP
>>>>>>> 7c1e8918503342d8f540d9108f89e4bcf4ec73d8
<pb:CK-EX_JY266_03p001a>¶
* 重刋道藏輯要心香妙語卷之一¶
　　綿竹退隱陳復烜含樸校輯　嗣派徒　張軫駐　參閱¶
　　　　　　　　　　　　　　　　　本雲　趙龢芳¶
　　　　　　　　　　　　　　　姪徒王本崇雲瑞¶
　　　　　　　　　　　　　　派徒孫江合義體仁¶
　　　　　　　　　　　　　　　　　馬合乾徤堂¶
　　　　　　　　　　　　　　姪徒孫鄧合順希襄¶
　　　　　　　　　　　　　　　門人蔣本遂繼順¶
** 慶祝類¶
¶	
<pb:CK-EX_JY266_03p001b>¶
*** 　　太上老君(二月十五日)¶
　伏以¶
　仲春恊序，丁臨月望之辰；¶
　中夏懽騰，申慶日晶之瑞。地祥芝草，¶
天雨寶花。適際良辰，恭陳慶賀。　今據¶
大淸國(某)省(某)府(某)州(某)縣(某)地分居住人民集會，奉¶
道陳情，慶祝¶
華齡，延祥介福保泰。信(某)¶
　通洎合會奏名人等，　是日¶
　香焚螭鼎，　意注龍樓。¶
<pb:CK-EX_JY266_03p002a>¶
　百拜攄誠，　一心皈命。¶
　　恭惟¶
泰淸仙境、混元上德皇帝、降生天尊　玉几下，¶
　金液鍊形，(《淸淨經》)¶
　玉英孕秀。得一二三生生之藴，(《道德經》)顯八十一化化之靈。(《啟聖¶
　集》)以本爲精，以物爲祖。其往無崖，其來無迹。德而不德，玄之¶
　又。玄(《道德經》某)等夙逢假幸之恩，獲遇¶
眞元之節。(老君誕日爲眞元節，出藏經。)俯獻蟻罇而爲夀，仰瞻¶
鳳闕以馳神。伏願¶
　七百年不汗之枝，枝枝茂蔭；(《洞玄記》：人病則玉枝汗，人死則玉枝折。老子七百年不折。)億¶
<pb:CK-EX_JY266_03p002b>¶
　萬載難窮之刦，刦刦長存。玄風丕振於當年，¶
聖化昭明於後世。(某)等永荷¶
眞光，長依法教。誠惶誠恐，稽首頓首再拜。謹疏。¶
*** 　　其二(倣前式)¶
　伏以¶
靑陽開動，載臨二月之中；¶
白鹿儲祥，誕降五雲之内。(《殷芸小記》：鹿胎呈祥，老子生焉。)慶均下土，瑞藹¶
上穹。今據¶
大淸國(云云)，¶
　恭惟¶
<pb:CK-EX_JY266_03p003a>¶
太上(云云)，¶
　入眾妙門，¶
　知萬物理。(《道德經》)養性於常淸常靜之域，觀心於非空非色之¶
　間。(《淸靜經》)化身於¶
北方玄武之君，顯跡示¶
西國釋迦之主。(《如如居士語錄》)運而無積，杳若難言。恍兮惚兮有象兮，¶
　(《道德經》)至矣盡矣蔑加矣。(某)等深慮¶
虎關之阻，莫申燕賀之儀。晏啟¶
瑤池，但緬想蟠桃之結實；¶
尊居玉闕，願常瞻仙李之盤根。　伏願(接前)。¶
<pb:CK-EX_JY266_03p003b>¶
*** 　　玉帝(正月初九日　或先具職亦可)¶
　伏以¶
鳳暦初頒，已屆上旬之九日；¶
龍庭新屆，永饗大地之微誠。¶
　三千朱闕之眞仙，簪冠舞蹈；¶
　十二碧城之至聖，袍笏嵩呼。盡此蟻忱，恭申燕賀。　今據¶
　大淸國(某)省(某)府(某)州(某)縣(某)地分人民集會，奉¶
聖投詞舒誠，慶祝迎祥。信(民)，¶
　通暨合會奏名人等，　維曰¶
　洒掃凡居，¶
<pb:CK-EX_JY266_03p004a>¶
　裝嚴法席。¶
　繡幟攢珠，綰就蘭林之勝；¶
　纓房貼錦，鋪陳香院之奇。細縷裊氤氲，香焚柏子；餘芬飄靉¶
　靆，酒泛葡萄。五體投誠，一心皈命。¶
　恭惟¶
萬天至尊、金闕玉皇上帝　玉陛下，¶
道化眞常，¶
神通恢漠。¶
光明廓落，達空空妙有之音；¶
淸淨虛靈，得寂寂無宗之藴。建大功於億刦，總¶
<pb:CK-EX_JY266_03p004b>¶
玄範於十方。(並《玉皇寶誥》。某)等幸際¶
誕彌，獲申稱賀。塵寰𣺌若，恨莫覩¶
虎豹之關；香案巍然，但緬想¶
龍鸞之表。一封朝奏，萬福雲臻。(某)等誠惶誠恐，稽首頓首再拜。¶
　謹疏。(頭具職則改『謹表』。)¶
*** 　　眞武(三月初三日)¶
　伏以¶
氣孕先天，在龍漢元年之日；¶
祥分初度，正開皇上已之辰。凡屬¶
帡幪，咸申舞蹈。　今據¶
<pb:CK-EX_JY266_03p005a>¶
大淸國(云云)，奉¶
道投詞慶祝，¶
華辰請迎，福佑保泰。信(民)，¶
　通洎(云云)，　是日¶
　香焚寶鼎，酒泛金巵。望¶
玉虛以陳言，叩¶
金闕而舞拜。¶
　恭惟¶
玉虛師相、北方眞武玄天上帝　闕下，¶
躬全道德，¶
<pb:CK-EX_JY266_03p005b>¶
姿挺神明。捨靜樂富貴之宮，入¶
武當淸虛之境。參七九返還之旨，究十三生死之因。(出《傳道某》并《道德經》)¶
　運坎離而伏龜蛇，鍊庚甲而降龍虎。(《上眞實錄》)啟天關，飛地軸，天¶
　地由心；退陰火，進陽符，陰陽在手。幾年功行，一片身心。丹道¶
　旣成，羣魔自服。運靈旗以覆護兆姓，持慧劍而鎭壓四方。使¶
　眾生能捨妄以歸眞，則¶
陛下與同因而證果。頓舉世沉淪而莫返，故¶
神功顯化以無窮。凡在皈崇，自蒙解悟。(某)等夙生慶幸，得奉¶
威靈。茲逢¶
嶽降之期，敢後嵩呼之祝。伏願¶
<pb:CK-EX_JY266_03p006a>¶
三元共永，豈惟變八十二化身；億刦長存，夀何止六百億萬𡻕。¶
　眷佑黎民，同登夀域。謹疏。¶
*** 　　其二(倣前式)¶
　伏以¶
月正三三，正西母啟瑤池之會；¶
嵩呼萬萬，喜北方降金闕之尊。中夏懽騰，外夷起敬。今據(同前)，¶
大淸國(云云)，¶
　恭惟¶
祖師萬法教主、玄天上帝　玉闕下，¶
道成離坎，¶
<pb:CK-EX_JY266_03p006b>¶
功宰乾坤。分身九極之華，化氣五雲之内。備太始太初之體，(並《上¶
　眞經》)修妙緣妙果之因。(《玄帝報恩經》)龜附蛇從，龍降虎伏。仗寶劍而¶
　凝霜揮雪，擁皂旗而掣電奔雲。獨居¶
星拱之旻，坐鎭雷同之域。(某)等福蒙有素，恩報無涯。幸逢穀旦¶
　之丁臨，庸盡芹誠而申獻。伏願祥開夢日，瑞日之照同久長；¶
　精貫¶
玄天，後天之數與終始。(云云。)¶
*** 　釋迦佛(四月初八日)¶
　伏以¶
東郊薦靑帝之歸，侵尋八日；¶
<pb:CK-EX_JY266_03p007a>¶
西天慶釋迦之誕，俯降九霄。瑞藹¶
梵天，懽騰易地。　今據¶
大淸國(云云)，奉¶
佛獻供，祝夀邀祥。信(某)　，維日香焚金鼎，結寶蓋於¶
鷲頭峰上；燈燦銀臺，放華光於¶
鷄足山中。仰冀¶
能仁，克昭悃愊。¶
　恭惟¶
南無三界大師、四生慈父、釋迦牟尼文佛　蓮座下；¶
入神通藏，(《元覺經》)¶
<pb:CK-EX_JY266_03p007b>¶
生剎利家。吼聞獅子之聲，行顯龍翔之步。修妙行於鬱頭藍處，¶
　說道果於鹿野苑中。諦明有漏之因，遂作無當之偈。迦葉祖¶
　獲傳心印，阿育王受記浮屠。七多羅樹益增高，四諦法輪當¶
　運轉。仰瞻¶
皇覺，得際淸朝。輙申燕賀之儀，庸表蟻忱之至。伏願現形淨土，¶
　咸瞻¶
寶塔之身；示寂雙林，永著金棺之足。(《傳燈錄》：釋迦入湼盤，迦葉至雙林哀泣，釋迦佛於金¶
　棺内現雙足。)¶
*** 　　其二(倣前式)¶
　伏以¶
<pb:CK-EX_JY266_03p008a>¶
麥秀兩歧，正炎帝乘離之月；¶
蓂敷八莢，適釋迦降誕之辰。¶
　諸佛和南，¶
　眾眞稽首。¶
　恭惟¶
南無千百億化身、本師釋迦牟尼文佛，¶
　性便寂滅，¶
　智運光明。化身於剎利之宮，悟意於¶
淨居之牖。遂得出家之藴，已酬入嶺之因。依種種明，(《元覺經》)¶
　學非非想。說三百五十一會之妙法，運四千八萬座之浮屠。¶
<pb:CK-EX_JY266_03p008b>¶
　(《阿育王記》)茂彰¶
西國之靈，普度南𨶒之眾。(某)等素沐¶
慈庥之庇，獲逢令旦之辰。庸集同盟，特陳淸供。在周降誕，但思¶
　想不見之常星；(《阿羅含經》：佛生於周莊王七年癸巳𡻕四月初八日，常星不見。)於國無疆，願¶
　長庇相輝之¶
慧日。謹疏。¶
*** 　　阿彌陀佛(十二月十七日)¶
　伏以¶
　五花梅綻，乃王正建子之辰；¶
　兩莢蓂飄，正皇覺誕生之日。¶
<pb:CK-EX_JY266_03p009a>¶
諸天起教，易地皈依。　今據¶
　大淸國(云云)　維日焚香𤊔燭，酌水敲氷。瞻¶
中天之玉相，禮¶
西國之金仙。誠惶誠恐，和南百拜。¶
　恭惟¶
南無西方極樂世界阿彌陀佛　蓮下，¶
　願力弘深，¶
神通廣博。種菩提子於娑婆境上，駕般若船於寂滅海中。人我¶
　無諍，自他有耀。建¶
七寶浮屠之功德，統¶
<pb:CK-EX_JY266_03p009b>¶
三乘達摩之因緣。(某)等旣沐¶
鴻庥，幸逢華誕。謹陳菲供，敬祝遐齡。伏願不增不減，生生不壞¶
金剛身；常淸常淨，世世常行¶
菩薩道。永藉¶
帡幪，不可思議。謹疏。¶
*** 　　觀音菩薩(六月十九日)¶
　伏以¶
炎官南去，僅踰莢日之間；¶
淨聖西來，誕降五雲之内。¶
天開華誕，地降靈芝。望¶
<pb:CK-EX_JY266_03p010a>¶
南崖而俯首，仰¶
西竺以傾心。謹露愚情，冒干¶
慈鑒。　據(云云)，維日¶
　金瓶花豔，寶鼎香飄。發一念之䖍誠，祈¶
千目而鑒盼。¶
　恭惟¶
南無大悲觀世音菩薩　蓮下，¶
興大悲心，¶
垂正覺眼。¶
　相顯蓮花之白，手持楊柳之靑。泛¶
<pb:CK-EX_JY266_03p010b>¶
　慈航於寂滅海中，種善果於湼盤山上。植立無爲之舍，廣開¶
　方便之門。(并出《觀音經》。)　(某)等敬誦¶
鴻名，特申燕賀。伏願¶
　旃檀樹下，常浮解脫知見之香；¶
　紫竹林中，普現眞如微妙之色。十二願中，常垂接引；三千界¶
　内，永沐¶
慈光。謹疏。¶
*** 　　其二(倣前式，同日)¶
　伏以¶
南方催赤帝之歸，素秋在卽；¶
<pb:CK-EX_JY266_03p011a>¶
西海慶白衣之降，諸夏咸欣。雲葉呈祥，雨花散瑞。　今據(云云)。¶
　恭惟¶
南海岸上慈悲觀世音菩薩，¶
　具神通力，¶
　廣智慧觀。度億萬眾生，修百千三昧。聲聞¶
靈感，妙音梵音海潮音，(《觀音經》)心起慈悲，滿願倖願淸淨願。光顯¶
　圓明之照，誓成正覺之因。(某)等久慕¶
眞庥，幸逢令節。莫盡讚揚之力，輙申朝賀之儀。伏願¶
翠豔柳眉，長映瓶中之柳；紅舒蓮相，常敷座上之蓮。(如前接。)¶
*** 　　定光佛(正月初六日)¶
<pb:CK-EX_JY266_03p011b>¶
　　伏以¶
春肇三陽，正太皞執規之月；¶
夏正六日，喜定光降瑞之辰。¶
　百靈胥慶，¶
　諸佛交歡。　據¶
大淸國(云云)奉¶
佛獻供，祈福迎祥。(某)維日謹爇檀煙，拜投¶
蓮座。¶
　恭惟¶
南無人天教主、調御丈夫、定光古佛，¶
<pb:CK-EX_JY266_03p012a>¶
　孤明通聖，¶
　寂滅悟空。吉郡傳衣，顯著鳳洲之跡；臨汀飛錫，驅除蟻寇之¶
　鋒。修行萬刦之因，成就一切之義。(某)等福沾有永，¶
恩報無窮。茲逢彌誕之時，庸慶¶
慈悲之相。伏願參禪圓淨，茂彰¶
西峰古剎之靈；教演¶
覺皇，永度南𨶒浮提之眾。謹疏。¶
*** 　　東嶽(三月二十八日)¶
　伏以¶
紫氣映千門，共進霞觴之祝；¶
<pb:CK-EX_JY266_03p012b>¶
彩雲呈五色，齊來嵩嶽之呼。肅此民情，冒干¶
帝聽。　今據¶
大淸國(云云)，　維日心端容肅，茶熟香淸。迺頫顖以投誠，敬曲¶
　躬而拜舞。¶
　　恭惟¶
中界至尊、東嶽齊天大生仁聖帝　陛下，¶
　高居¶
震位，四嶽帝共仰裁成；職統臣僚，左右班各司善惡。威固嚴於¶
　冥府，恩由及於人間。赦過而解厄消災，樂蒙淸泰；錄功而延¶
　齡錫福，尤慶¶
<pb:CK-EX_JY266_03p013a>¶
裁培。眾等久沐¶
洪庥，無從申敬。茲逢¶
聖誕，三薰三沐，喜祝三千𡻕不老春秋；特展愚誠，千叩千靈，願¶
　享千萬年太平禋祀。伏願¶
夀身因而夀世，任是農工商賈，永沐庥嘉；福國因以福民，憑他¶
　老幼賢愚，長叨¶
眷庇。年年此日，念切謳歌；𡻕𡻕今朝，歡騰¶
聖座。頓首。謹疏。¶
*** 　　其二¶
南郊迎景，尙遲二日之期；¶
<pb:CK-EX_JY266_03p013b>¶
東岱降臨，誕降千年之瑞。祥浮碧落，淸遇黃河。¶
　　恭惟¶
東嶽齊天大帝，　四嶽所宗，萬民之主。仁符震動，播揚發育之¶
　仁；德體陽明，彰著昭臨之德。舍作威作福之柄，操注生注死¶
　之權。(某)幸際昌辰，得陳賀禮。岩瞻地遠，恨不爲孔子之登；夀¶
　與天齊，願特誦韓公之句。¶
*** 　　仰山東殿(五月初六日)¶
　伏以¶
仰止高山，素盡傾葵之志；¶
誕彌厥日，喜踰採艾之辰。瑞溢南洲，祥浮¶
<pb:CK-EX_JY266_03p014a>¶
東殿。　據(云云)，¶
　恭惟¶
佑德顯烈仁聖靈濟王，¶
神望有靈，頓令沉疴立起。感恩曷極，聊抒一滴之誠；以惠靡涯，¶
　並錫合家之吉。凡情不盡，¶
睿鑒惟昭。¶
　　中元施食　　　　　　　　　　　　岳士智¶
秋日譜商音，悲調灑荒郊之淚；中元臨皎月，淸光徹長夜之天。¶
　言念(某)未能事人，焉能事鬼？惟體大士化身，用矢牛坡施食。¶
　食庶幾，飮庶幾，匪曰嘉賓之貺；饘於斯，粥於斯，願嘗小人之¶
<pb:CK-EX_JY266_03p014b>¶
　羹。雖去年此日，已抒鄙念於黃冠；而今夕良宵，再拔幽魂於¶
　黑壤。　伏願法路宏開，箇箇孤靈齊効順；¶
慈航廣駕，村村燐火盡皈依。自此陰陽和暢，從今民物滋豐。¶
　　爲爭渡溺死施食　　　梅信天先生(公諱之煥，七省絕略。)¶
雨昏大麓，潮打孤城。纔驚捲地排空，遂致浮家泛宅。馮夷窟裡，¶
　誰招湘水之魂；白骨河邊，猶入春閨之夢。落日妖蛟哭，煙迷¶
　桃葉渡頭；秋風宿雁團，月冷蓼花灘上。故山何處望，一水牽¶
　愁；滯魄幾時歸，大江東去。雖屬毒龍爲祟，寔緣同業所招。敬¶
　仗眞言，爲爾說法。愛河苦海，陸沉豈必洪濤；寶筏慈航，當下¶
　卽成彼岸。倘能滌慮，便是回頭。若猶作厲煩𡨚，轉入黑風鬼¶
<pb:CK-EX_JY266_03p015a>¶
　國。長天秋水映河燈，萬點寒星響葉吟。蛩助梵唄，一溪幽籟。¶
　聞經聽法悟，同缽裡之潭龍；作楫爲霖澍，舞江邊之石燕。¶
*** 　　其二　　　　　　　　　　　　　　梅信天¶
汀洲容易平消，爭渡有何急迫。覆轍仍蹈覆轍，後人復哀後人。¶
　非屬往因，卽關定業。縱起河邊之骨，難招湘水之魂。聞溺水¶
　者坐水牢，冥府必無此律。皆緣情識結成，欲脫身者尋替身。¶
　他人抑又何辜？祇令業𡨚增重。迷則波生平地，愛河慾海，卽¶
　是鬼國黑風；醒則思出污泥，巨漫洪濤，當下慈航彼岸。但受¶
　過去報，正藉大浪淘沙；莫結未來因，好趁氷壺作魄。今令節¶
　中元之日，正盂蘭普濟之期。體烏尤八定之心，渡白骨相撐¶
<pb:CK-EX_JY266_03p015b>¶
　之眾。芙蓉殿上，明珠映明月之交輝；貝葉聲中，金錫隨金風¶
　而振響。喚起遊魂滯魄，休依魚腹爲家；請看秋水長天，好向¶
　鷺峰作証。¶
　　祈雨告文　　　　　　　　　　　　梅信天¶
上帝好生，不愆雨暘之候；下民多故，時干天地之和。年來憂旱¶
　憂虫，皆由自作自受。願災傷止以示警，而憔悴易於見蘇。乃¶
　今是穮(音標)是蔉(音袞)之時，又亟雨玉雨金之望。亡將無日，急乃¶
　呼天。雖眾生之孽實然，諒造物之心不忍。廻羲和之轡，只在¶
　片時；投玉女之瓶，止須一滴。惟於呼吸之頃，便是生死之關。¶
　短短秧針，懨懨焦土。麥價增舊，苗絕懷新。要得一舞商羊，所¶
<pb:CK-EX_JY266_03p016a>¶
　冀羣翔石燕。桔𣘶窮日力，難補天工；荳花說年豐，敢忘¶
帝力？¶
　　生子酬願¶
衣冠世冑，忠厚人家。讀聖賢取義之書，能窺大意；承宗祖秉禮¶
　之訓，惟有小心。乃馬齒加長，而熊夢初叶。窮愁頓釋，眉頭之¶
　鎖自開；色笑堪憐，眼内之靑不轉。宗祀庶乎有托，彌深䑛犢¶
　之情；高堂於以承歡，差慰含飴之願。何德以致此，惟神其佑¶
　諸？¶
*** 　　關帝¶
　疏奏 ：爲¶
<pb:CK-EX_JY266_03p016b>¶
大淸國(云云)，¶
聖投詞慶祝，¶
華辰請迎，福佑迎祥。信(某)維日上干¶
聖聽，　伏以¶
　垂金柳綠，紫霞映玉液之光；¶
　燦錦榴紅，赤子表丹心之獻。宏開夀域，永慶昌期。¶
　恭惟¶
聖文神武、三界伏魔大帝、關聖帝君，義重桃園，功成漢室。忠心¶
　炳日月，千秋事業光明；正氣凜乾坤，萬古剛常鼎峙。褒勳褒¶
　德，厯唐宋而譽美愈隆；崇祀崇恭，越明淸而推尊益重。職分¶
<pb:CK-EX_JY266_03p017a>¶
　造化，旣司天上權衡；位鎭中華，並作人間福祿。遐齡後天不¶
　老，¶
神威應地無疆。(某)質列三才，席聯一脉。孝友傳世，叨承先代之¶
　遺風；忠義存心，竊慕當年之行事。妥¶
神靈以奉祀，廟貎幾厯百年；仰¶
法象以抒誠，人事一經數代。每逢¶
聖誕，聊矢葵忱。樂奏鈞天音節，叶維祺之頌；曲傳黎譜歌聲，侑¶
　爼豆之香。¶
玉陛歡騰，瑤階拜舞。伏願¶
　衣冠效雀舞，喜解愠之薰風；蘋藻進嵩呼，樂舒長之化日。黌¶
<pb:CK-EX_JY266_03p017b>¶
　宮雁塔，操文運以推維；雪案螢窗，啟聰明而默佑。地久天長，¶
　名成利就。頓首。謹疏。¶
*** 　　川主(六月二十四日)¶
孟秋行白帝之權，尙遲六日；中夏慶¶
淸源之聖，誕降九霄。易地歡呼，與天長久。　據¶
大淸國四川(云云)，維日沐手焚香，潔心皈命。白微詞於一楮之¶
　中，祝¶
大夀於九天之上。¶
　恭惟¶
川主惠明崇應大帝，¶
<pb:CK-EX_JY266_03p018a>¶
秀儲山洞，(眞君乃桃源洞主。)¶
威鎭靈關。破浪興妖，隨顯降龍之手；含沙射影，特彰斬蜃之功。¶
　佐泰山生死之司，(並《本傳》《寶錄》。)護穢跡慈悲之教。(眞君乃三壇下副將。)某等¶
　恩蒙波潤，旦遇河淸。五十四州，咸仰西川之主；億千萬𡻕，永¶
　綏東土之民。(云云。)¶
*** 　　城隍(五月二十八日)¶
　伏以¶
　日餘二日，卽更建午之書；¶
　雲燦五雲，喜逢生申之誕。懽聲載路，和氣滿城。應此隹辰，修¶
　崇大會。　據¶
<pb:CK-EX_JY266_03p018b>¶
大淸國四川(云云)，奉¶
聖投詞慶祝，¶
千秋迎邀，厚福迎祥。信(某)，¶
　通泊合會奏名人等，是日¶
　香浮寶鼎，¶
　酒泛金巵。歌音婉𡤛，達一念之微忱；經韻悠揚，演三乘之大¶
　梵。上祝¶
華齡，下舒民悃。¶
　恭惟¶
本府(州縣)城隍聖主、護國福神，¶
<pb:CK-EX_JY266_03p019a>¶
乃文乃武，¶
作威作福。呼吸須臾之雨露，動驚俄傾之雷霆。赫赫厥靈，洋洋¶
　如在。(某)等素喜蒙恩之久，幸逢¶
震夙之初。夀永悠長，願以椿齡而爲夀，封褒忠惠，更看芝檢之¶
　增封。(云云)¶
*** 　　其二(同日)¶
日居東井，適臨四七際之辰；¶
電繞北樞，誕降五百年之聖。¶
　普天贊慶，¶
　罄地歡呼。　據¶
<pb:CK-EX_JY266_03p019b>¶
大淸國(云云)同前，¶
　恭惟¶
城隍聖王，¶
爲社稷臣，¶
作城隍主。全輔德顯忠之行，秉罰奸罪惡之權。運¶
神力以護螺川，役陰兵而驅蟻寇。旱魃爲疫，常施霖雨之功；回¶
　祿興災，旋致反風之德。宜動¶
九重之明主，特封三字之眞王。(某)素沐¶
庥光，恭陳賀禮。伏願¶
恩沾八邑，旁施夀域於八荒，廟食萬年，永固福基於萬姓。(云云。)¶
<pb:CK-EX_JY266_03p020a>¶
** 平安類榜文¶
¶	
*** 　　常規送故¶
星纒龍紀，漸屆更新之次；日淸蝸舍，用殫送故之儀。恭演¶
玄科，特陳清醮。伏願朱章覆奏，宛瞻¶
玉皇香案之臨；黃道弘開，祗衞金闕高眞之降。¶
*** 　　常規平安¶
享安於己安之後，實叨¶
乾覆之恩；報德於旣德之餘，用設常規之醮。謹懸黑榜，預以申¶
　聞。惟冀¶
<pb:CK-EX_JY266_03p020b>¶
玄穹，特垂丙在。¶
*** 　同前¶
三淸聖帝，雖居冥漠之宮；一片心香，自有感孚之理。茲涓穀日，¶
　肅拜蘂章。謹咨當域眞官，普告飛符走吏。伏願旗影動龍蛇¶
　之閃閃，出離雲衢；車音奏鸞鳳之鏘鏘，來臨氷室。¶
*** 　　常規平安眞武¶
蓬戸安安，素托¶
玄天之庇；芹誠款款，用申伏地之恭。謹陳淸醮之儀，用報洪休¶
　之賜。伏願毒龍猛獸，謹呵金闕之仙班；蒼龜巨蛇，仰護玉虛¶
　之法駕。¶
<pb:CK-EX_JY266_03p021a>¶
*** 　　常規平安南斗¶
耀垂南極，實資陶鑄之功；禴效西鄰，敬設平安之醮。茲卜良辰¶
　而修建，謹述墨榜以申聞。伏願煌煌離位，光芒上覩於六星；¶
　炳炳乾宮，照耀下臨於萬象。¶
*** 　　常規平安北斗¶
南𨶒浮生，安免慶勞之苦；¶
北宸著曜，實蒙臨照之恩。茲涓穀旦以焚修，盍布楮章而咨告。¶
　伏願風淸雲路，掃開萬里之雲頭；日永星壇，祗降九霄之星¶
　主。¶
*** 　　常規平安南斗北斗同¶
<pb:CK-EX_JY266_03p021b>¶
北斗七星，獨掌延生之柄；¶
南宸六曜，茂專益算之權。爰立玄壇，并陳醮祀。伏願坎宮著曜，¶
　宏開皇極之居；離位重光，洞達淸虛之境。洋洋乎如在，于于¶
　然而來。¶
*** 　　上元平安¶
詔頒鳳暦，方踰飲柏之辰；燈擁鰲山，又際傳柑之夕。用設常儀¶
　之醮，敬酬乾覆之恩。竟預申聞，尙祈昭格。伏願雲師啟道，擁¶
　開萬里之旌旗；風伯淸塵，祗降九霄之車駕。¶
*** 　　中元平安¶
律轉素商，甫屆中元之節；禮陳淸醮，庸殫下悃之誠。欲後感通，¶
<pb:CK-EX_JY266_03p022a>¶
　必先昭告。伏願地官如在，洋洋風馬以來臨；¶
天帝儼然，藹藹龍車而至止。¶
*** 　　下元平安¶
上帝好生，仰沐鴻庥之庇；下元屆節，俯申螻蟻之誠。爰命黃冠，¶
　特陳淸醮。伏願巍巍鳳闕，出瞻丹鳳之威光；杳杳龍宮，來降¶
　靑龍之瑞彩。¶
*** 　　常規平安(僧)¶
皈叩蓮臺，但冀平安之二字；薰修蒲供，特陳報謝之一誠。先茲¶
　懸榜以申聞，後此投詞而孚感。伏願三界虛空，眾菩薩整臨¶
　鵷鷺之班，十方圓覺，諸如來下展獅猊之座。¶
<pb:CK-EX_JY266_03p022b>¶
*** 　　上元平安(僧)¶
蓮燈照耀，正上元三五之臨；蒲供誠陳，致下悃百千之禱。預昭¶
　露布，普覬風來。伏願天官、地官、水官，出離虛無之境；佛寶、法¶
　寶、僧寶，來開方便之門。¶
*** 　　中元平安(僧)¶
昔喜目連，敬設盂蘭盆之會；今皈焦面，聿修伊蒲供之儀。用集¶
　洪休，以資冥福。伏願普天諸佛，來呈悲觀、慈觀、淸淨觀；易地¶
　孤魂，得脫妄想、夢想、顚倒想。¶
*** 　　下元平安(僧)¶
月紀秦正，仰望蟾宮之盈滿；儀遵梁武，俯修象教之祈禳。禱於¶
<pb:CK-EX_JY266_03p023a>¶
　上下神祗，建此冥陽水陸。伏願四界無邊，眾菩薩降臨蓬蓽¶
　之居；十方有感，諸如來下展蓮花之相。¶
** 平安類(疏語)¶
¶	
*** 　　逐月六口南斗¶
六曜星聯，並處南宮之位；一封露奏，輙修北面之恭。謝已往之¶
　愆尤，迎將來之福祉。切念(某)身居人品，命屬¶
天曹。欲縱所之，日喪延生之本德忘攸好，時虧益夀之資。茲逢¶
　下降之辰，特致中孚之信。敷懸¶
玉像，點照銀釭。伏願經之營之，悉契靈臺之願；悠也久也，益增¶
<pb:CK-EX_JY266_03p023b>¶
　陋室之安。(《北斗咒》：隨願契靈臺。)¶
*** 　　逐月七日北斗¶
星環二十八宿，(《太史自序》：二十八宿環北辰。)獨宗皇極之居；(《後漢李尋傳》注：紫宮，天之北宮。¶
　又云《天文志》云：紫宮，爲皇極之居。)日周三百六旬，實藉¶
洪麻之庇。敬憑醮禮，以盡祈禳。切念(某)心過罙㴱，性資甚魯。痒¶
　疴疾痛，安知解謝之門；起處營爲，浸入昏迷之境。(並《北斗纒》)爰叩¶
紫微之帝，特陳丹悃之詞。伏願何災不滅，何福不臻，常居吉慶；¶
　(並《斗經》句。)俾昌而熾，俾夀而富，永保安甯。¶
*** 　　天香前許南北二斗庚申甲子齋¶
居安履靜，素叨大造之恩；思患預防，輙盡小心之敬。措功伏地，¶
<pb:CK-EX_JY266_03p024a>¶
　稽首籲¶
天。切念(某)年不前人，事常先慮。傾以星辰之休咎，托茲日者之¶
　推明。爰㴱未雨之懷，益切堅氷之念。因致百千之悃，許爲六¶
　七之齋。洎爾庚申與夫甲子，盡此寅恭之畏，并諸本命之辰。¶
　期爲肉味之忘，姑事飯蔬之樂。雖㝠㝠杳杳，何拘吾素食之¶
　誠；然始始終終，庶表我丹衷之懇。於以托¶
洪庥之庇，自茲堅白水之盟。伏願¶
眞宰垂慈，靈祗洞鑒。式應熊羆之夢，荗延龜鶴之齡。經之營之，¶
　目有有常之吉；優爾游爾，永無無妄之災。¶
*** 　　常規三淸¶
<pb:CK-EX_JY266_03p024b>¶
上帝好生，獲享和平之福；下愚昧死，敢忘報謝之誠。謹以靑詞，¶
　叩聞¶
紫極。切念(某)爰居爰處，不識不知。谷腹充盈，或肆烹鮮之過；絲¶
　身侈靡，且爲剪綵之非。行寡悔，言寡尤，弗愼厥德；縱敗度，欲¶
　敗禮，速戾予躬。靜而思之，何所禱也。幸有有常之吉，且無無¶
　妄之災。信知托庇¶
高穹，遂得偷安於陋室。茲盡獻芹之禮，特陳結草之忱。伏願¶
金闕遙迎，¶
玉淸降格。枕檀芬馥，相敷郁郁之心香；蓬蓽康甯，咸致綿綿之¶
　眉夀。¶
<pb:CK-EX_JY266_03p025a>¶
*** 　　常規送故¶
俯觀璿厯，漸當革故之辰；仰止¶
玉淸，敬修常規之醮。上徼厚福，下報¶
洪庥。切念(某)蟻𧚿而居，蠅營是務。三百六日，畧無一善之能；一¶
　十二時，或肆三欺之念。幸喜𡻕華之結局，薦承韶景之問津。¶
　靜思據舊之非，盍盡自新之德。謹邀鶴侶，恭奏龍章。特申方¶
　寸之誠，昭格¶
玄穹之聽。伏願旣往之愆，自今以赦；方來之祉，與時偕行。半點¶
　陽春，暢作和風之披拂；萬間廣厦，永依霖雨之帡幪。¶
*** 　　常規平安眞武¶
<pb:CK-EX_JY266_03p025b>¶
仰八十二顯化之眞，獨稱玄武；盡三百六周期之日，實藉洪庥。¶
　俯陳鐵畫之書，仰叩¶
玉虛之聽。切念(某)凡籠囿跡，利鎻關心。忠孝乖違，莫應昇仙之¶
　舉；(《本傳經》：忠全孝全，保舉昇仙。)香火瞻敬，(仁宗贊全句。)或忘奉聖之儀。惟資有¶
　煒之靈光，(仁宗贊。)遂獲無虞之生息。茲逢良日，爰啟醮筵。伏願¶
道炁常臻，散作盈門之和炁；禎祥永慶，融爲舉室之嘉祥。¶
*** 　　常規平安北斗¶
斗居其所，密專喉舌之司；心拱乎辰，庸示肺肝之藴。敬達¶
紫微之淸聽，用祈洪覆之私恩。切念(某)命屬上玄，身居下土。延¶
　年益算，但祈麟瑞之生；(春秋運斗相天福，得則景見衡星，得麟瑞生，萬人皆夀。)好道求¶
<pb:CK-EX_JY266_03p026a>¶
　靈，(《北斗經》)莫悉鱔朝之禮。幸切照臨之德，乞臻安靜之休。敬卜¶
　良辰，特陳淸醮。伏願生我來，養我來，護我來三台協贊；俾爾¶
　昌，俾爾夀，俾爾耆，百福駢臻。¶
*** 　　常規平安南斗¶
星垂六曜，聯居離麗之方；布露一誠，敬設常規之醮。上報已然¶
　之¶
厚德，下祈未至之洪休。切念(某)兔守愚愚，燕安兀兀。耳濡目染，¶
　安知四大之因；(《南斗經》)口誦心唯，莫究¶
三淸之道。伊誰之咎，實我之尤。幸叨覆燾之因，迄遂康甯之福。¶
　茲盡蘋蘩之薄禮，特傾葵藿之微忱。伏願¶
<pb:CK-EX_JY266_03p026b>¶
眞君眞宰賜哀憐，¶
至聖至尊來印可。(並《南斗經》)奏明童子，蠲除已往之過愆；注籍老人，¶
　增益無疆之夀算。¶
*** 　　常規平安南北二斗¶
斗居離坎之間，實司陶鑄；人處乾坤之内，貴盡祈禳。仰陳稽首¶
　之誠，俯致㝠心之醮。(《北斗經》)切念(某)賦姿最拙，爲德實凉。(《左傳》句。)¶
六曜南垂，未悉朝南之禮；¶
七星北指，或忘拱北之忱。幸蒙延生延夀之恩，得遂成始成終¶
　之福。靜言所以，何感如之。謹遵玉律之文，爰叩¶
金門之聽。用酬厚德，庸迓洪休。伏願龜算綿長，益協老人之瑞；¶
<pb:CK-EX_JY266_03p027a>¶
　蝸居安逸，常依高上之尊。¶
*** 　　常規平安仰山¶
仰止雲峯，素切宜春之想；安于水室，實叨廣厦之恩。謹以心聲；¶
　形于筆舌。切念(某)蝸居苟活，燕處偷生。倥侗顓䝉，安知克念¶
　作聖；視聽言動，未能以仁存心。惟茲¶
孚惠之靈，得遂康甯之賜。謹陳淸醮，用報洪休。伏願¶
二聖垂慈，兩宮錫慶。福田利益，(韓文。)源源借潤於堵田；夀域遨遊，¶
　永永依光於化域。¶
*** 　　上元平安¶
鳳燭光輝，咸慶上元之夕；虎關深邃，庸殫中悃之誠。翼翼祈恩，¶
<pb:CK-EX_JY266_03p027b>¶
　競競謝過。切(某)順茲帝則，秉此民彝。私語妄言，莫掩葢高之¶
　聽；非心邪念，難期臨下之觀。善端之積二三，罪貫之盈千萬。¶
　靜思其故，何以自文。茲逢蠒卜之宵，肅淨蝸居之室。敬邀鶴¶
　侣，恭拜龍章。伏願少昊司春，常樂春臺之和氣；¶
天官賜福，永沾福海之恩波。¶
*** 　　中元平安¶
節屆中元，正屬地官之檢察；生居下土，庸干¶
天帝以祈禳。俯殫精白之誠，仰徹¶
圓淸之聽。切念(某)凡籠賤質，塵宇幸民。蠶室充盈，莫報含弘之¶
　德；蟻封旋拆，或虧踐履之眞。悠悠善果之凋零，惻惻業花之¶
<pb:CK-EX_JY266_03p028a>¶
　繁盛。旣乖厥行，速戾於躬。丁臨赦罪之期，寅設保安之醮。伏¶
　願兩班星拱，萬聖雲臻。祖廟靈魂，俱躋金橋之渡；族居長稚，¶
　感升玉簡之名。¶
*** 　　下元平安¶
顓帝司權，甫届下元之節；水官考籍，屬當下降之辰。謹殫拱北¶
　之誠，敬展朝東之禮。切念(某)性端泥滓，情竇波流。滔滔苦海¶
　之中，淪胥已敗；泛泛善淵之内，汨沒而湮。莫能禦之，可嗟極¶
　矣。爰致潢汙之薦，冀沾涓滴之恩。伏願時應小春，有愛日祥¶
　雲之慶；德䝉大厦，無疾風淋雨之虞。福擁川臻，澤滋河潤。¶
*** 　　常規平安(僧)¶
<pb:CK-EX_JY266_03p028b>¶
與佛有因，(《觀音經》)得享有常之吉；至誠無息，(《中庸》)庸修無礙之齋。俯¶
　陳白楮之詞，仰叩¶
金蓮之座。切念(某)處𨶒浮世，生幻化身。貪嗔愛欲之根，蓁蕪心¶
　路；受想色聲之滓，渭濁性端。如是愆尤，云何懴悔。惟藉慈悲¶
　之力，迄增淸淨之緣。茲命苾蒭僧，敬設伊蒲供。伏願¶
觀世音菩薩，敷呈妙音、梵音、海潮音；(《觀音經》)消災障如來，俾脫業¶
　障、罪障、煩惱障。¶
*** 　　上元平安(僧)¶
節屆上元，喜結鰲山之彩；誠呈下悃，皈依貌座之尊。設混融齋，¶
　宣秘密咒。切念(某)業風震動，智月昏迷。(《唐文粹》)擾擾欲塵，難作¶
<pb:CK-EX_JY266_03p029a>¶
　在家菩薩；炎炎心火，未明忍辱波羅。幸得團圞頭，迄臻淸淨¶
　果。爰命釋迦弟子，聿修梁武齋儀。仰祈夏屋之帡幪，俯冀春¶
　祺之至止。伏願¶
法身示現，¶
道手昭垂。步步燃燈，常見金牀之照耀；(正月十五日，如來閣置金牀，續域步步燃燈十¶
　三里。出《湼盤經》中。)穰穰降福，𥩟看玉簡之書名。¶
*** 　　中元平安(僧)¶
桂花初綻，月當少昊之司權；蓂莢齊開，日際地官之考籍。俯陳¶
　蒲供，仰叩¶
蓮臺。切念(某)五藴塵紛，六根膠固。忤逆無諍之旨，昏迷有漏之¶
<pb:CK-EX_JY266_03p029b>¶
　因。¶
《太上靈篇》，未嘗欽誦；(七月十五日，十方眾聖齊誦《太上靈篇》，出《道藏》。)目連勝會，徒切孝¶
　思。爰淨蝸居，特投象教。散燈以現光明界，設齋以結懽喜緣。¶
　伏願興慈悲心，垂接濟手。上拔前亡於樂國，下超後化於生¶
　方。洒洒慧風，暢作金風之嘉瑞；零零甘露，散爲玉露之淸凉。¶
*** 　　　下元平安(僧)¶
北帝司權，方紀爲良之月；¶
水官考籍，載臨旣望之辰。謹拂蓬居，肅陳蒲供。切念(某)靈源汨¶
　没，識浪滔滛。苦海無邊，誤認囘頭之岸；愛河有漏，昏迷注足¶
　之津。須憑道法以垂危，斯得慈船而濟險。弘闡金山之教，皈¶
<pb:CK-EX_JY266_03p030a>¶
　依¶
寶相之尊。伏願善果圓成，相映橙黃之好景；空花頓悟，宛如梅¶
　白於律時。¶
** 星辰類(榜文)¶
¶	
*** 　　預禳星辰¶
惟彼凶星，盍致祈禳之敬；卜其吉日，特申蠲潔之誠。恭設醮筵，¶
　普延法馭。伏願龍旗閃閃，暫離皇極之居；羽仗翩翩，都護¶
紫微之駕。¶
*** 　　其二(同前)¶
<pb:CK-EX_JY266_03p030b>¶
三命推遷，雖係生成之定數；¶
五星乖逆，當遵禳奏之冲科。爰建黃壇，特陳淸醮。伏願¶
九重㴱邃，敞開虎豹之關；萬象森羅，祗衞¶
龍鑾之駕。¶
*** 　　見患禳星¶
思患預防，旣昧履霜之戒；遇烖後懼，庸陳傾日之誠。俯延雲侶¶
　以祈禳，仰冀星躔之昭格。伏願雨師洒道，擁開南極之旌旗；¶
　風伯淸塵，祗降北辰之車駕。¶
*** 　　其二(同前)¶
見危致命，已乘知命之圖；解厄消災，甫盡禳災之典。謹涓穀旦，¶
<pb:CK-EX_JY266_03p031a>¶
　恭拜蘂章。冀吉曜以還垣，祈凶神而退舍。伏願戶闢九關之¶
　虎豹，望而畏之；車駢八極之龍鑾，惠然來矣。¶
*** 　　預禳(僧)¶
星辰有吉有凶，禳之貴早；佛法無邊無量，感而遂通。爰命苾蒭¶
　僧，敬設伊蒲供。伏願杳杳十方，菩薩眾來降龍車；巍巍萬德，¶
　彌陀尊下臨蝸舍。¶
*** 　　見患禳星(僧)¶
五星凌逼，(《消災吉祥陀羅尼經》全句。)旣興旡妄之災；諸佛慈悲，能救有緣之¶
　苦。謹按阿羅遺教，聿修梁武齋儀。伏願龍華會上，諸聖賢來¶
　降龍車之後；獅子座間，眾菩薩祗迎獅位之尊。¶
<pb:CK-EX_JY266_03p031b>¶
** 星辰類(疏語)¶
¶	
*** 　　預禳星辰¶
　　　　　嗣教(小兆某)謹陳：爲預禳星運度、厄消災事，　據¶
大淸國(云云)，奉¶
道陳情，朝¶
眞禮斗，襘禳星運，續限保安。信(某)，¶
　通洎合家人等，　是日上叩¶
元造，切以¶
皇天無私惟曰公，實均覆燾；君子有命不謂性，當效祈禳。俯陳¶
<pb:CK-EX_JY266_03p032a>¶
　咸感之誠，仰叩¶
乾元之聽。(某)切爲(某)命，係生於(某)年(某)月(某)日(某)時建生，上隸¶
中天大聖北斗第(幾)位(某)星君宫下主照，行庚(幾)十(幾)𡻕(某)言¶
　念五行素蹇，百事俱迍。載觀日者之書，適重時哉之嘆。凡茲¶
　凶曜，旣居遲留伏逆之鄉；惟彼吉星，反在失䧟併衡之域。深¶
　軫徹桑之念，恐難滋蔓之圖。爰卜剛辰，特陳淸醮。寅具法信¶
　凡儀，仗道於家，修建¶
正一祈禳解厄順星法事一中於内(云云)。藉此功勛，上祈¶
元仁，用弭厄戾等因。(兆)領詞䖍切，依　教奉行。須至具疏申聞¶
　者。¶
<pb:CK-EX_JY266_03p032b>¶
　右　疏　具　申：¶
聖位。　　伏乞¶
星慈，俯垂¶
洞鑒。伏願刑囚退舍，祿貴還垣。皙皙煌煌，消鑠禍孽；穰穰簡簡，¶
　綿延福基。俾(某)星運光亨，吉祥茂集。謹疏。¶
*** 　　其二(倣前式)¶
恐懼在乎微庸，致禳一星之舉；齋戒可以事輙，申仰五斗之儀。¶
　俯述靑詞，仰千¶
洪造。切念(某)爰居爰處，何慮何思。癡凝鑽紙之蠅，拙異守株之¶
　兔。曰己安矣，乃有命焉。病死二符，互照生身之域；刑囚兩曜，¶
<pb:CK-EX_JY266_03p033a>¶
　交侵主限之宮。靜思後患之由，不若早爲之所。謹於蝸舍，恭¶
　奉龍章。伏願¶
南極上照，北宸下燭。除毒害於未形，滅凶災於將至。五臟安和，¶
　各執太玄妙法；三臺養護，永依¶
至聖靈光。¶
*** 　　見患禳星¶
　　　　嗣教(小兆某)謹陳：爲順星度厄、祛病延生事，　據¶
大淸國(云云)，奉¶
道投詞，祈禳禮¶
斗，禬福迎祥。信(某)，¶
<pb:CK-EX_JY266_03p033b>¶
　通洎合家人等，是日上叩¶
元造，切以愼烖於旣遇之餘，已極噬臍之悔；保安於未然之頃，¶
　敢忘稽首之恭。跼地申言，籲¶
天致禱。(某)陳情切，爲(某)命係生於(某)年(某)月(某)日(某)時建生，上¶
　叨¶
中天大聖北斗第(幾)位星君宮下主照，行庚(幾)𡻕。伏自(某)月以¶
　來，偶鍾疾疢，屢致憂危。求醫無三折之良，服藥罕十全之效。乃¶
　憑術者，厯考星躔。五行之衝併可憂，二運之反吟益甚。况火¶
　羅計孛，迭興稔禍之端；雖日月木金，莫贊扶危之力。有斯疾¶
　也，其如命何。謹憑玉笥黃冠，啟誦琅[王*函]綠字。所冀以丹衷素¶
<pb:CK-EX_JY266_03p034a>¶
　願，適通於¶
紫府靑都。改禍爲祥，囘凶作吉。寅具法信凡儀，卜(某)月(某)日，¶
斗眞降世之辰，仗道於家，修建¶
太上玄靈順星度厄法事一中於内(云云)。藉此功因，上祈¶
天德，默賜存全等因。(兆)領詞難抑，依教奉行。須至具疏申聞者。¶
　右　疏　具　申：¶
聖位。　　伏乞¶
洪慈，俯賜昭允。拯我高肓，罔俾倉公之驚畏；夀予命脉，永固彭¶
　祖之綿長。災厄無干，病源頓解。謹疏。¶
*** 　　其二(倣前式)¶
<pb:CK-EX_JY266_03p034b>¶
人處乾坤，忽致臨危之苦；星君離坎，實司解厄之權。爰建¶
皇壇，敬陳丹悃。切念(某)敬焉有執，愚而無知。偶因三命之乖違，¶
　稔作一朝之疾疢。炎帝旣嘗之藥，且失其靈；倉公巳驗之方，¶
　亦虧厥效。靜思所以，何以禳之。謹陳紅篆之書，敬達¶
紫微之帝。伏願南極炎官除毒害，花斗水聖滅凶災。上生籍、落¶
　死名，長居吉慶；鑄眞魂、鋾正魄，永保康甯。(《太上說南北斗經咒》)¶
*** 　　僧見患禳星¶
星垂象以麗天，忽至侵凌之苦；¶
佛如水之在地，常傾感應之誠。俯罄蟻忱，皈依¶
猊座。切念(某)未除人相，(《圓覺經》)是名凡夫。(《金剛經》)偶乖攝養之宜，旋¶
<pb:CK-EX_JY266_03p035a>¶
　致痒疴之疾。囘予命脉，遍求扁鵲之醫；夢我膏肓，益甚晉侯¶
　之慮。因以五行之載考，適逢二運之相衝。喪門與吊客交侵，¶
　計都偕羅㬋互照。惟有¶
慈悲，故能滅度。用宣蘂笈之文，散設伊蒲之供。伏願熾盛光吉¶
　祥之善果，自此圓成；生老病死苦之湼盤，從茲解脫。¶
*** 　　僧見患禳星¶
遇災知懼，可勝修省之誠；移禍成祥，須藉慈悲之力。寸丹炳若，¶
　尺素申之。切念(某)蠢性無靈，幻身有漏。忽念膏肓之疾，遽爲¶
　命脉之憂。豈其眾曜之侵凌，作如是故；抑亦五行之乖蹇，因¶
　之以危。謹依¶
<pb:CK-EX_JY266_03p035b>¶
巍巍萬德之尊，用轉浩浩三乘之藏。伏願¶
𦂳那羅王施慧力，金剛菩薩運神通。八面循環，攺移凶星之退¶
　舍；一輪旋轉，挽囘吉曜之還垣。得見在心，錫未來福。¶
*** 　　僧預禳星¶
君子思患，預防祈禳爲貴；如來隨聲，嘿感眞實不虛。(《心經》)合掌致¶
　恭，志心皈禮。切念(某)娑婆浪跡，幻化浮生。時將三命之推明，¶
　忽致五星之凌逼。悲泣霖霖之運，抑亦會逢；送迎擾擾之時，¶
　又將出入。莫知攸止，敢曰已安。聿修無礙之齋，欲弭未形之¶
　禍。伏願出廣長舌相，現淸凈色身。四百病煩惱之因，得滅度¶
　者；八萬種吉祥之事，當成就之。¶
<pb:CK-EX_JY266_03p036a>¶
*** 　　道見患順星¶
星躔失次，旣興坎坷之災；¶
寶藏循環，庸盡乾旋之妙。俯依琳宇，仰叩¶
玉淸。切念(某)守拙愚愚，知幾昧昧。罔測一朝之疾，遽沾四大之¶
　身。殆將傾刻以忘生，難冀須臾之忍死。遂憑術士，載考賤庚。¶
　凶曜還垣，且據高强之位；吉辰退舍，又居卑弱之宮。靜而思¶
　之，何所禱也。爰藉¶
金輪之法，祈安珠緯之行。伏願¶
地軸密庸，¶
道樞潛斡。萬靈運動，運神力以承膏肓；三匝轉移，轉禍孽而爲¶
<pb:CK-EX_JY266_03p036b>¶
　福祉。¶
*** 　　命道保安¶
星聯珠緯，豈無爲災爲福之時；雲擁金輪，聿有移禍移祥之力。¶
　俯陳丹悃，仰叩¶
玄穹。宣秘密之琅函，運光明之寶藏。伏願地軸轔轔而坤轉，天¶
　樞續續以乾旋。退凶曜於三舍之間，自今以往；囘利順於一¶
　家之内，與時偕行。¶
*** 　　命僧保安¶
列曜垂天，恐致三生之苦；五體投地，輒依¶
萬德之尊。宣秘密言，運達摩藏。伏願移凶就吉，轉禍成祥。多寶¶
<pb:CK-EX_JY266_03p037a>¶
〓〓嘿顯神通，六通廣博；八金剛各施慧力，一力周旋。¶
*** 　　誦道經禳星¶
星曜照臨，難免痒疴之苦；經文秘密，庸申讚詠之誠。謹依琅函，¶
　敬宣玉典。伏願隨聲赴感，旋移三舍之躔；改禍爲祥，求托萬¶
　間之庇。¶
*** 　　誦佛經禳¶
五行運轉，能致我之災危；千佛名經，本爲人之舟楫。是大神咒，¶
　是大明咒；救無邊生，救無量生。庸盡宣揚，特施讚詠。伏願隨¶
　教赴感，來呈淸淨微妙之音；護念垂慈，得托疾病痒疴之苦。¶
<pb:CK-EX_JY266_03p037b>¶
** 工役類¶
¶	
*** 　　修造後保安¶
鳩工興役，可勝動地之驚；燕厦告成，庸建謝天之醮。謹懸墨榜，¶
　昭告¶
皇穹。伏願雉扇弘開，駕雲車而下降；龍旗森列，儼日表以來臨。¶
*** 　　同前(眞武)¶
燕厦落成，幸遂更新之喜；¶
鴻庥覆護，實資壬癸之靈。茲命黃冠，敬陳淸醮。普告十方社令，¶
　並飭四直功曹。伏願關軸轉旋，得應龜蛇之騐；旌旂森擁，獲¶
<pb:CK-EX_JY266_03p038a>¶
　瞻龍鳳之姿。¶
*** 　　火後重修建醮保安¶
昔處蓬居，忽致祝融之禍；今涓穀日，載興匠氏之工。旣遂落成，¶
　爰申醮謝。伏願一瓣沈檀之馥郁，直透虎關；三薰蘋藻之薦¶
　饈，幸臨鳳駕。¶
*** 　　道觀修造後建醮¶
琳宇傾頽，因肆鳩工之役；¶
玉淸寥邈，敢忘蟻報之誠。謹卜良辰，特陳菲禮。伏願天門日啟，¶
　擁開簇簇之旌旗；地戸風休，祗降鏘鏘之車駕。¶
*** 　　修造後請僧保安¶
<pb:CK-EX_JY266_03p038b>¶
昔造蓬居，得遂落成之願；今修蒲供，用申報謝之誠。欲是夕之¶
　感通，必先時之昭告。伏願下極幽幽㝠地，有聖皆皈；上致非¶
　非想天，無神不至。鑒茲敬止，企予望之。¶
*** 　　寺院修造後保安¶
蘭若座中，偶葺葢頭之所；蓮花座上，庸申稽首之恭。謹修梁武¶
　之成規，敬展阿難之遺教。伏願娑婆世無遮佛子，普歆無碍¶
　之齋；淸涼山有感如來，得度有緣之眾。¶
*** 　　修造後保安¶
在陋巷不堪其憂，因啟更新之役；處華屋得安所適，實沾覆燾¶
　之恩。一心籲天，五體投地。切念草茅賤質，蓬蓽微生。頃虞湫¶
<pb:CK-EX_JY266_03p039a>¶
　隘之居，欲造高明之室。庶厯星霜之悠久，可忘風雨之震凌。¶
　經之營之，幸遂成之；至矣盡矣，又何加矣。旣吾無間，於我有¶
　餘。(古詩：此屋豈無華，於我自有餘。)庸陳淸醮之儀，用報¶
皇穹之德。伏願虎關邃格，龍衮昭垂。椿桂綿綿，茂植燕山之種；¶
　芝蘭郁郁，常浮謝砌之香。降之百祥，錫以五福。¶
*** 　　修造後保安(眞武)¶
梓匠興工，有動地震驚之譴；蓬居安迹，藉¶
鎭天乾覆之恩。俯露丹誠，仰干¶
玄鑒。切念(某)肯堂念切，築室計疎。涉厯星霜，可奈否傾之險；帡¶
　幪風雨，欲爲革故之圖。廼闢舊基，載營新宅。旣遂落成之喜，¶
<pb:CK-EX_JY266_03p039b>¶
　尤深冒禁之虞。謹延琳宇之流，敬設¶
玉虛之醮。伏願燕雀來賀，蛟龍遁藏。無幽不察，無願不成；(《眞武咒》)¶
　常臻道炁，俾昌而熾，俾夀而富，永襲佳祥。¶
*** 　　火後修造落成保安¶
煙熖燭天，無降雨止風之應；蘅茅掃地，有震風凌雨之憂。乃卜¶
　龜猶，載營燕厦。幸遂落成之喜，庸陳醮謝之儀。伏願囘祿還¶
　歸，融神往邁。室家和好，益臻俾爾之昌；戸牖綢繆，常絶焚如¶
　之禍。(劉昆宰江陵，遇火能降雨止風。)¶
*** 　　道觀修造建醮¶
龍觀將傾，因啟鼎新之役；鳩工旣畢，可勝革故之欣。肅拜玉章，¶
<pb:CK-EX_JY266_03p040a>¶
　敬酬檀信。伏願耕稼者益收地利，行商者常獲天財。工巧其¶
　能，倍得靑銅錢之價；士精所業，高升黃金榜之名。仕宦由是¶
　以超遷，道教因之而興起。¶
*** 　　僧堂修造建醮¶
寶剎載新，實藉檀那之力；¶
金仙如在，庸修蒲供之儀。俯酬長者佈施之心，仰報我佛化緣¶
　之德。伏願法門淸淨，梵宇興隆。釋迦化千百身，永作四生之¶
　慈父；¶
皇帝夀億萬𡻕，常爲九百之君王。¶
*** 　　修造後請僧人建水陸¶
<pb:CK-EX_JY266_03p040b>¶
燕厦落成，幸遂萬間之庇；龍神護擁，實資三寶之功。俯陳玉楮，¶
　露布靑詞；仰叩金蓮，敷禮¶
妙相。切念(某)塵寰擾擾，火宅孜孜。兔守舊居，似匪蓋頭之所；鳩¶
　工新室，欲爲容膝之安。然震驚者，豈無犯於地靈；而勞役者，¶
　或有千於天譴。未知攸止，莫敢或遑。茲涓穀旦以鶯遷，盍盡¶
　芹誠而蟻報。䖍命釋迦弟子，敬修梁武齋儀。伏願發護念心，¶
　垂正覺眼。若去若來若坐卧，(《金剛經》)永賴帡幪；曰夀曰富曰康¶
　甯，多所饒益。(《普門品》)¶
*** 　　遷居謝家廟¶
子孫眾多，因藉蘅茅之所；祖考安樂，敢忘萍藻之饈？庶幾獲遂¶
<pb:CK-EX_JY266_03p041a>¶
　於鶯遷，抑亦得依於鴻庇。伏願先亡如在，後化若生。嗣續綿¶
　綿，益切肯堂之念；禎祥譪譪，克偕宜室之懽。¶
*** 　　遷居謝家神¶
經之營之，旣適其居之樂；悠也久也，敢忘所祀之䖍。乃陳龜卜¶
　以遷移，合以蟻誠而報謝。伏願子孫克念厥紹，鬼神亦莫不¶
　靈。俾夀俾昌，益衍莊椿之算；以嗣以續，更新燕桂之榮。¶
¶	
¶ 	
¶	
心香妙語卷之一終¶
