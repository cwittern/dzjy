#-*- mode: org; -*-
#+TITLE: 磻溪集
#+DATE: 2011-11-02 10:43:24
#+PROPERTY: kxid KX193
#+PROPERTY: pinyin Panxi Ji
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1159
#+PROPERTY: id JY195
<pb:CK-KZ_JY195_01p001a>¶
* 磻溪集序¶
玉峯老人講經四十年緣深未斷丙午春演羲易于條陰之北¶
郊有三仙者自隴山來謁我祇宮囊出一篇乃磻溪丘公長春¶
舉揚玄諦開誘迷朋而作也啟緘閱焉其文豪縱意出新奇蓋¶
匪俗學所能知者昔王官李樂然與玉峰俱出斳秀覺之門而¶
李自穎悟玄言驚人非世才之所能窺既與序而傳之矣嘉哉¶
道之聰非世之聰也道之言非世之言也何以徵之乎俗學者¶
雖能鼓頰揮毫不過歌詠情性搜邏景物至造理者明天人之¶
際助聖賢之教亦可與日月爭懸若夫悟眞之士特不斯然發¶
無言之言上明造化彰無形之形下脫死生信手拈來不勞神¶
<pb:CK-KZ_JY195_01p001b>¶
思空喑自震奮爲雷霆本文不作燦成斗星玉峰老人今於羣¶
仙而證之不求高而自高不期神而自神豈非一氣通徹六窓¶
洞闢動容無不妙出語總成眞本來如是非假他通者邪如磻¶
溪集云手握靈珠常奮筆心開天籟不吹簫又云頂戴松花喫¶
松子松溪和月飮松風又云徧撮山頭三伏暑都教化作一團¶
氷又云有無皆自定貪愛復何爲又云酒傾金露滑茶點玉芝¶
香又詞云般般放下頭頭是選甚花街并柳巿虛空體本來一¶
物無凝滯又云天下周游身不動人間照了心無用又云踏盡¶
鐵鞋迷不出菴門透略舉二三數讀者當廣知也嗚呼今之仙¶
緣必宿有仙契者乎昔在東菴與王風仙全眞結緣在長安與¶
<pb:CK-KZ_JY195_01p002a>¶
馬丹陽結緣去秋濬州人來與譚仙結緣唯邱公遠處隴上是¶
數者皆風仙之徒今悉得結其緣非人力之所能致也雖然邱¶
仙之道豈爲吾而顯也蓋光輝之大世有不可掩者於是乎亦¶
得與結緣焉時大定丙午歲五月日中條山玉峯老人胡光謙¶
序¶
¶
¶
¶
¶
¶
<pb:CK-KZ_JY195_01p002b>¶
¶
¶
¶
¶
¶
¶
¶
¶
¶
¶
<pb:CK-KZ_JY195_01p003a>¶
蘭生深林不以無人而不香鶴鳴九皋自然有聞而及外高人¶
勝士或幽棲窮處甘枯槁於山樊或混雜同塵肆沉淪於鄽市¶
雖室邇而人遠覺心靜而地偏飄飄泛泛喻孤飛之雲不繫之¶
舟隱起滅於丹霄滄溟之際將何往而不自適耶加之玄元爲¶
師泰和爲友遐襟曠跡淵停谷虛傚內觀之達人法勤行之上¶
士修眞養命累功及人閒亦寄興言懷高吟大著遵皇人之紫¶
筆演大洞之空歌文辭章句往往見於世焉是以蘭之吹香鶴¶
之聲聞乎我儀圖之今長春子丘公非斯人之徒歟而誰歟公¶
本登州棲霞人與劉公譚公馬公俱圖學於終南王風子先生¶
著名海上遠近敬仰號丘劉譚馬若古袪惑論所謂神仙道士¶
<pb:CK-KZ_JY195_01p003b>¶
若太上說養性得仙三十六法寂寞在人間者也門人弟子齎¶
公所作詩曲雜文來謁序引余素未遂覯止臨江之表而獲覩¶
雄編嘉其恬淡閑逸縱凡儷俚無所拘礙若游戲於翰墨畦逕¶
外者不雕不琢匪丹匪青土鼓蕢桴之不求響奏玄酒大羹之¶
不事味享知音知美其在斯乎唐蔣防稱靜福山廖沖曰仙書¶
無文仙語無詞以心傳心天地不知放情逍遙今古爲誰予丘¶
公復云時大定丁未長至日文林郎前太常博士兼校書郎雲¶
騎尉致仕平陽毛麾序¶
¶
¶
<pb:CK-KZ_JY195_01p004a>¶
且夫至道之妙不得以聲色求而不得以形迹窺必賴至人爲¶
馴致計摛章摘句俾得傳誦之歌詠之而漸能游聖域而造玄¶
門者也然而句乏警策文無淵底則烏可以歆艷當時而激勵¶
後學者哉今見長春子丘公磻溪集片言隻字皆足以警聾瞽¶
而洗塵囂也寧非生而穎悟未弱冠而志于道不寐者餘四十¶
載日記三千言身行萬里地三教九流貯蓄於胸臆照耀於神¶
識故也宜乎聲馳丹闕有綸音之邀契偶眞仙喜金鱗之得因¶
知從重陽之役者無慮千百輩唯丘劉譚馬四公時爲秀出然¶
翹翹之譽獨有歸焉適有舊友隴西公亨道自東萊直抵奉城¶
郡署懇求集序拜手而加款者數四自知弓刀簿領之手不足¶
<pb:CK-KZ_JY195_01p004b>¶
爲形容髣彿然稔慕風聲恨未披際況季侯之來引繩不可挹¶
故讓之無計而勉書數字時泰和丙寅嵗重午後一日昭義大¶
將軍武定軍節度使兼奉聖州管內觀察使提舉常平倉護軍¶
漆水郡開國侯食邑一千戸食實封一百戸移刺霖題¶
¶
¶
¶
¶
¶
¶
<pb:CK-KZ_JY195_01p005a>¶
昔䝉莊著書三十三篇大率寓言藉外之論後之談道者然以¶
黜聰去羨頤神養氣爲本至於接物誘俗革頑釋蔽亦不免託¶
默於語東州高士長春子丘公世居登之棲霞未冠一年游崑¶
嵛山遇重陽子王害風一言而道合遂師事之王遺以詩有被¶
余緩緩收綸線拽入蓬萊永自由其深入理窟可知已久之與¶
同志馬公譚公劉公陪從重陽子游南京識者目丘劉譚馬爲¶
林下四友居無幾重陽子捐館四人護喪歸殯終南廬於墓次¶
服除各議所之適惟公樂秦隴之風居磻溪廟六年龍門山七¶
年匃食飲以度朝夕聲名籍甚大定戊申世宗皇帝聞之驛召¶
至京師賜以冠巾絛服見於便殿前後凡四進長短句以述修¶
<pb:CK-KZ_JY195_01p005b>¶
眞之意上嘉歎焉及還山之後接物應俗隨宜答問有詩頌歌¶
詞無慮若干首文直而理到信乎無欲觀妙深造自得者歟其¶
徒裒爲巨帙將鋟木以廣其傳謁文以冠篇首愚以謂古隱君¶
子有三槪或自放草澤名往從之人主之尊猶物色而招訪或¶
持峭行不屈於俗雖有所應終不可縻以物務使人人想望風¶
采或資槁薄而樂山林逃空虛而不返使天下常高其德不可¶
加訾長春子兼而有之宜乎以野服承聖問使四方懷想而企¶
慕焉非如放利之徒假隱自名欺愚誑瞽爲得計哉先生今在¶
棲霞太虛觀未有承顔接膝之期所以序其崖略者庶他時邂¶
逅不以我爲生客泰和戊辰閏四月望日翰林學士中順大夫¶
<pb:CK-KZ_JY195_01p006a>¶
知制誥兼國子司業輕車都尉穎川縣開國伯食邑七百戸賜¶
紫金魚袋安東陳大任序¶
¶
¶
¶
¶
¶
¶
¶
¶
<pb:CK-KZ_JY195_01p006b>¶
¶
¶
¶
¶
¶
¶
¶
¶
¶
¶
<pb:CK-KZ_JY195_01p006c>¶
** 　　丹砂證道歌¶
教子眞妙言令子知道元無名天地始我得天地先有名萬物¶
母萬物復洪源聚隂以爲地積陽以爲天盜得三才理丹砂合¶
自然乾坤眞正德晃朗生靈質杳杳復冥冥迴光含太乙金以¶
砂爲主稟和水銀母太陽離火精射入希夷府靈英透景明光¶
華赫然住白虎吸紅璃金華生玉芝欲凝成至藥萬化隨爻策¶
丹象逐爻銖靈通難書圖寶結藍天碧霞光分五色一號紫金¶
紅二名飛白雪三曰天谷青四號黑鉛液五名中黃精固形萬¶
萬春百骸搜九竅是病都除了救郤老殘容身輕髪不皓續齒¶
如銀玉視暗如燈燭隱跡在人間積行施陰德不是戀繁華玉¶
<pb:CK-KZ_JY195_01p006d>¶
清朝未得病者卽興醫貧者贈黃白學者遺丹經指陳道口訣¶
功行一朝圓天書朝太極眞藥便是鉛眞汞隨火發水火應天¶
符不得差時篩四季若不調寒暄不應律仲冬如炎暑仲夏濃¶
霜雪多應更漏乖晦爽不明白坤火衰將滅陰侵萌未發水盛¶
坎消陽火多將伐木相尅不相生陰陽不順律火金不返還斗¶
錯移南北四七亂縱橫璇璣皆喪失煉土審思之留心仔細推¶
知之不必言在勤而行之此書萬遍讀名曰上天梯¶
孚佑帝群成胎混沌經　一領先天露　二得海底津　三收¶
萬物性　四留五穀精　五撇塵埃氣　六保自來神　七明¶
陰陽理　八歸大道神　九得眞眞路　十成混沌身¶
<pb:CK-KZ_JY195_01p007a>¶
@fw重刊道藏輯要¶
* 　磻溪集(又胃集三)¶
@by棲霞長春子丘處機撰¶
** 　七言律詩¶
*** 　　秦川¶
秦川自古帝王州景色蒙籠瑞氣浮觸目山河俱秀發披顔人¶
物競風流十年苦志忘高卧萬里甘心作遠遊特縱孤雲來此¶
地烟霞洞府習眞修¶
*** 　　磻溪¶
故人别後信天緣浪跡西遊住虢川宛轉風塵過萬里盤桓巖¶
<pb:CK-KZ_JY195_01p007b>¶
谷洎三年安貧只解同今日抱樸疇能繼古仙幸得清涼無垢¶
地棲眞且放日高眠¶
*** 　　磻溪鑿長春洞¶
峩峩峻嶺接雲衢古栢參差一萬株瑞草不容凡客見靈禽唯¶
只道人呼鑿開洞府羣仙降鍊就丹砂百怪誅福地名山何處¶
有長春即是小蓬壺¶
*** 　　幽居¶
臺邊水谷尤清曠野外山家至寂寥絶塞雲收天耿耿空林夜¶
靜月蕭蕭揚眉瞬目開懷抱散髮披襟遠市朝自解偷生巖嶂¶
窟誰能闡化法輪橋¶
<pb:CK-KZ_JY195_01p008a>¶
*** 　　春曉雨¶
雨晴春色倍光輝風引泉聲出翠微宿鳥繁吟朝鬭巧遊人遠¶
適夜忘歸參差緑樹初騰秀浩汗青苗乍長肥洞口時聞三島¶
鶴天隅來訪一簑衣¶
*** 　　堅志¶
吾之向道極心堅佩服丹經自早年遁跡巖阿方十九飄蓬地¶
里越三千無情不作鄕中夢有志須爲物外仙假使福輕魔障¶
重挨排功到必周全¶
*** 　　自詠¶
自遊雲水獨崢嶸不戀紅塵大火坑萬頃江湖爲舊業一簑煙¶
<pb:CK-KZ_JY195_01p008b>¶
雨任平生醉來石上披襟卧覺後林間掉臂行每到夜深雲霽¶
處蟾光影裏學吹笙¶
*** 　　答甘北鎮孟秀才(乃虔州也)¶
一別家鄕整十年飄蓬雲水入秦川衣寬放蕩秋來補食飽蕭¶
條夜處眠陜右不干浮世事天涯曾遇大羅仙功虧未得長生¶
信坐待嘉音曠峪前¶
*** 　　答李四秀才邀住渭北(彼有詩年前曾許過河來)¶
本來今歲合雲遊性劣那堪道未周故我身心隨日月與他巖¶
壑度春秋深承虢邑多才士遠訪磻溪遁跡流不在相邀居北¶
郭此中亦可論眞修¶
<pb:CK-KZ_JY195_01p009a>¶
*** 　　道友邀遊磻溪太公廟以詩辭之¶
自無狂興不追遊識破諸餘萬事休誰向磻溪消鬱悶閑居巖¶
壑且淹留昔違海上三千里魯涉途中二十州看盡名山無限¶
景大都身外没堪酬¶
*** 　　磻溪廟覓馳馬¶
聞說磻溪隱太公巖高樹密壯祠雄花朝石窟龍吟霧月夜山¶
門虎嘯風萬載態羆名不朽三春馳馬獻無窮將詩爲覓千餘¶
疋染翰聊爲度日功¶
*** 　　答宰公子許秀才¶
森森緑檜鎖天涯峭壁中藏野客家碧洞經年無火燭青山終¶
<pb:CK-KZ_JY195_01p009b>¶
日有煙霞虛心實腹唯求飯待客迎賓不點茶自樂安閑微得¶
趣門風何足向人誇¶
*** 　　答清河氏¶
神明雖是落凡胎氣直終須有道材只恐丹砂臍下去重教白¶
雪耳邊來如何脫免紅塵境似我登臨碧嶂臺步步嬉遊天漢¶
出時時騰踏野雲開¶
*** 　　贈涇州𨁂趺郎中暨劉解元¶
凡爲道友欲相尋不用浮財禮數欽俗物光輝難買道人情拘¶
束易勞心疏慵寡學文章淺淡泊幽居歲月深格外閑愁都絶¶
想雲中來聽一高吟¶
<pb:CK-KZ_JY195_01p010a>¶
*** 　　贈王周二生見訪¶
二公何事挈槃餐出郭嬉遊草莽間宛轉尋村來訪道因循樂¶
道暫偷閑深知舊有逍遙志遠看虛無崒嵂山盡日開懷恣談¶
笑夜深同步月明還¶
*** 　　衆道友問修行¶
余今蹤跡任蹉跎寧論修行事若何道眼無光慵入市天心難¶
合且隨波飢時只解巡門乞飽後兼能鼓腹歌除此一身愚作¶
外萬般餘事不知他¶
　　寄道友覓敗布故履余在西虢六年未嘗一新衣履每至¶
　　中秋唯完補褐衲耳¶
<pb:CK-KZ_JY195_01p010b>¶
秋風忽起雨天凉木葉蕭疏草漸黃褐衲懸鶉唯關補芒鞋伏¶
兔不能狂有身易着饑寒苦無福難逃日月長但願諸公懷惻¶
隱扶持同步入仙鄕¶
*** 　　次韻銀張八秀才¶
鬱鬱煙霞滿谷中冥冥心跡體虛空長歌愛履臨春水獨坐看¶
雲對曉風遠害誠能依道力施恩未解接神功經書突奧君常¶
究返照何須更繫東¶
*** 　　虢縣銀張五秀才處借書¶
盛族文章舊得名芝蘭玉樹滿階庭光輝代代生豪傑講論時¶
時聚德星顧我微才宏道晩知君博學貫心靈嘲吟不用多披¶
<pb:CK-KZ_JY195_01p011a>¶
覽續借閑書混杳冥¶
*** 　　中秋不見月¶
幾年明月不昭彰玳席虛勞設萬方每恨他時遭雨隔那知今¶
夜復雲藏仙娥莫是簪花睡玉兔還爲搗藥忙世俗歡娛無所¶
益冥冥物外且韜光¶
*** 　　見月¶
沉沉雲退晩風幽皎皎蟾光奮九州萬里碧天清照夜四郊黃¶
葉冷飛秋高空似覩蝦蟆現大野還知魍魎囚脫灑圓明孤且¶
潔飄飄塵外不淹留¶
*** 　　王宅月桂(借其義也)¶
<pb:CK-KZ_JY195_01p011b>¶
太原門下景幽深一簇仙花壓古今根榦發從雲上面祖宗來¶
自月中心香苞灼灼披紅粉茂葉重重鎖緑陰朵朵精神皆異¶
俗飄然特使衆人欽¶
*** 　　又栽月桂¶
匠手親封月桂栽幽人自植寶花臺靈根妙絶非凡種秀氣沖¶
和是道材日月交流千古異乾坤獨王四時開英賢好顧長春¶
景莫把羣芳一類裁(亦作猜)¶
*** 　　山居(三首)¶
龍門峽水淨滔滔南激朱崖雪浪高萬壑泉源爭湧湊千巖石¶
壁競呼號周流截斷紅塵境宛轉翻開白玉膏勝境無窮言不¶
<pb:CK-KZ_JY195_01p012a>¶
盡臨風時顧一揮毫¶
不怨深山自採樵山中别有好清標幽居石室仙鄕近不假環¶
墻世事遙飲食高呼天外鶴摩雲仰看峽中鵰時時皂白浮沉¶
景顯貫眞空慰寂寥¶
獨自深山搤(音隘)寂寥閑雲作伴屛喧囂躭慵不念生涯拙好靜¶
唯便熟境銷著假空貪齊李杜明眞何必等松喬研窮壽筭文¶
章力豈奪虛無造化標¶
*** 　　芭蕉(隴山也)¶
一葉青牋仰掌開三湫白浪散花迴(山有禹廟下俯三湫)日中有客頻來¶
賞月下無人獨自陪造化乾坤難比大(草木之中唯蕉葉最大)尋常風雨¶
<pb:CK-KZ_JY195_01p012b>¶
莫教摧留君日日當金案與客時時慶玉杯(茅君學道於齊不見使人而金案玉)¶
(杯自來人前)¶
*** 　　讚丹陽長眞悟道¶
馬氏譚君達聖朝疑情萬古一時超雲中採藥烹金鼎火後收¶
丹貯玉瓢手握靈珠常奮筆心開天籟不吹簫看看跨鶴乘風¶
去海上人間影迹遙¶
*** 　　鶴¶
一種靈禽體性高丹砂爲頂雪爲毛冥冥巨海游三島矯矯長¶
風唳九皋灑落精神超俗物飛騰志氣接仙曹搏風整翮雲霄¶
上萬里崢嶸自不勞¶
<pb:CK-KZ_JY195_01p013a>¶
*** 　　嶺北西京留守夾谷清神索¶
東海踈狂猶目斷西京留守未心開去年奉勑三冬往今夏齋¶
書九月來北地官榮何日罷南山道隱幾時迴直須早作彭城¶
計燕國家風自不隤(彭城乃海蟾公也)¶
*** 　　易州西山𦖠公堂¶
高高雲外𦖠公堂閃閃雲霞照洞光千仞峯巒排左右萬株松¶
栢互低昂山翁不解談今古野客時來講混茫休道一生空打¶
坐也勝塵世走忙忙¶
*** 　　福山縣黃籙醮感應(并序)¶
　明昌甲寅秋九月建黃籙于福山縣二十八日午後將傳符¶
<pb:CK-KZ_JY195_01p013b>¶
　受戒有鶴十一翶翔乎壇上終夕不去越一日設醮聞天關¶
　震響北極下紅光燭地可辨纖悉士民靡不見者¶
華燈照耀積金山人在蓬壺咫尺間下士傾心開地府高眞威¶
力動天關千門列祭嚴香火萬口同聲啟笑顔三界十方功德¶
備彩雲仙鶴自迴還¶
*** 　　承安丁巳冬至後苦雪時有事北邊¶
冬前冬後雪漫漫淑氣銷沉萬物乾出塞馬驚山路險防邊人¶
苦鐵衣寒雖愁海北邊靈苦幸喜山東士庶安日費國資三十¶
萬如何性命不凋殘¶
*** 　　平山堂(四首棲霞太虛觀也)¶
<pb:CK-KZ_JY195_01p014a>¶
年年三伏上平山山上遊人絶往還目視青霄雲澹澹身橫碧¶
落性閑閑孤高迥出林巒表曠望殊非海岱間白日紅塵車馬¶
客誰能到此一凭欄¶
山堂高潔倚天涼天外清風入坐長青鳥有時來顧盻白雲終¶
日自飛揚金壇玉宇知何在絳闕瓊樓古未詳爭似山家休歇¶
去身心不動到仙鄕¶
山堂晝靜客來稀匝坐亭亭列翠微碧漢無瑕紅日轉青山不¶
動白雲飛參差萬有彰神化渺邈三靈合範圍終始蓋由清淨¶
道人能天地悉皆歸¶
三竿紅日眠猶在十里青山坐對閑不覺人來幽圃外時驚犬¶
<pb:CK-KZ_JY195_01p014b>¶
吠白雲間無心自得成長往了一何須問大還只恐逡巡下天¶
詔悠揚無計樂平山(聊戲之耳)¶
*** 　　海上觀濤¶
大風時起北溟寒萬里驚濤輥雪山怒色衝天昏氣象雷聲出¶
地駭塵寰江神汹浪潛輸欵河伯威靈溢汗顔白馬素車空有¶
勢非仙無路可躋攀¶
*** 　　題諸潘菴¶
登郡西南十里餘大開泉石致幽居山深海闊相依映地僻雲¶
閑任卷舒夾道清池通熠燿倚天高柳挂蟾蜍鳴琴坐對煙霞¶
客笑指勞生一夢虛¶
<pb:CK-KZ_JY195_01p015a>¶
*** 　　中秋日與道友遊諸潘時有將赴秋闈者¶
爽氣清高暑氣闌園林欲變錦紋斑長風渡海來沙漠短晷經¶
天下玉關設席邀賓龍樹側鳴琴待月虎溪間良朋自得眞佳¶
趣不待蟾宮把桂攀¶
*** 　　秋旦與蓬萊道友游西溪¶
臨水登山跨曉風虛心瞪(丈證切)目俯秋空雲迷海嶠沉沉碧日¶
射天輪燦燦紅游興不隨他物轉和光聊與世塵同三年四度¶
乘嘉會又到山西漲海東¶
　　途中作明昌二年十月余到棲霞三年五月蓬萊道友相¶
　　邀度夏自後數年爲例五月相邀耳¶
<pb:CK-KZ_JY195_01p015b>¶
年年五月到蓬萊麥秀金銀(花也)次第開野客充飢饒紫葚行人¶
止渴待黃梅雲頭勃勃連山聳雨脚涔涔拍海來朱夏勝遊多¶
壯觀情如天網亦恢恢¶
*** 　　送陳秀才完顔舍人赴試(二首)¶
六合之中萬物生人於萬物最高明能窮物外陰陽數解奪人¶
間富貴名自昔丹砂唯九轉而今天路只三程謫仙才調無留¶
滯坐看飛騰上太清¶
丈夫高節氣凌雲十載潛看萬卷眞滿腹詩書雖合道出羣頭¶
角未驚人奔牛計策元無敵立馬文章自有神異日功成心爽¶
悟黃粱驚覺夢中身¶
<pb:CK-KZ_JY195_01p016a>¶
*** 　　泰和辛酉清明後三日霜¶
雨後方看麗景韶風前忽耳萬花凋園林一夜無顔色氣候三¶
春太寂寥正遇東君時作巧那堪青女勢還驕生靈跋扈知難¶
免造化根源尚未超¶
*** 　　落花¶
昨日花開滿樹紅今朝花落萬枝空滋榮實藉三春秀變化虛¶
隨一夜風物外光陰元自得人間生滅有誰窮百年大小榮枯¶
事過眼渾如一夢中¶
*** 　　赴蓬萊狄氏醮踏曉登山¶
鷄鳴喔喔動精神閉息登山上湧身路惡纔分瞥竊道林深不¶
<pb:CK-KZ_JY195_01p016b>¶
辨往還人披雲直下觀東海絶頂孤高映北辰日用孳孳爲善¶
者虛心牢落且同塵¶
*** 　　赴濰州北海醮(温迪罕千戸請)¶
北極陰風渡海扇海山風物盡蕭然山陰積雪寒鋪地海上層¶
氷凍接天鴻鵲預辭千里塞蛟龍深卧九重淵道人守拙何爲¶
耳酷冒冰霜赴醮筵¶
*** 　　昌陽黃籙醮¶
十月昌陽五穀饒追思黃籙建清標華燈羽服羅三殿絳節霓¶
旌下九霄法事昇壇千眾集香雲結蓋萬神朝從兹降福穰穰¶
滿一縣潛推百禍消¶
<pb:CK-KZ_JY195_01p017a>¶
*** 　　過蓋公峴山¶
峴石崎嶇馬不禁溪風蕭颯虎難尋山橫劍戟參差大氣鬱煙¶
霞晻藹深道眾不游閑景色天涯都是好叢林因循北海修黃¶
籙宛轉東萊謁翠岑¶
*** 　　避事過蓋公峴¶
乘閑杖策躡仙蹤度石穿林望蓋公西海有雲波慘澹東山初¶
日氣濛鴻崎嶇萬壑深濳跡牢落三州暗轉蓬出處自非心染¶
著從教著棒打虛空¶
*** 　　驟雨¶
萬疊濃雲靄靄屯千尋白雨下山門陰陽氣激風雷急草木聲¶
<pb:CK-KZ_JY195_01p017b>¶
號宇宙昏鳥獸相迷煙慘慘魚龍交錯水渾渾一時造化驚天¶
地咫尺中間孰見根¶
*** 　　季冬八日大雪(二首)¶
昨夜南風又北風曉來天地一濛鴻零珠碎玉隨高下萬壑千¶
巖合異同日月不知安頓處山川塞在杳冥中返觀性命陰陽¶
理始識虛無造化功¶
昨夜南風又北風曉來天地一濛鴻山村野店家家異柳絮梅¶
花處處同石室松堂雲歛後瑤臺瓊榭月明中何須更問豐年¶
瑞秖此深佳大道功¶
*** 　　酬同知定海軍節度使張侯雪中見訪(二首)¶
<pb:CK-KZ_JY195_01p018a>¶
法宇沉沉不下幃清齋兀兀坐忘機紛紛滿地天花落浩浩盈¶
山海月微淡日悠揚金殿曉衝風散漫玉塵飛三冬瑞雪眞嘉¶
慶萬古何人識是非¶
瑞雪飄飄野興濃開門杖策久從容貪看六出瑤花墜不覺三¶
清寶殿封暗室郊原彰玉馬斜拖闕角隱金龍高人冷冽寒巖¶
下莫辨遙山第幾重¶
*** 　　竹軒(太虛觀也)¶
小軒幽檻不栽花只種琅玕主嵗華直節自非凡草木虛心眞¶
合道生涯風吹瑟瑟香還冷雨洗涓涓淨更嘉不待歲寒方見¶
重吟窗朝夕思無邪¶
<pb:CK-KZ_JY195_01p018b>¶
*** 　　定海軍節度使致政劉師魯挈其子見訪于棲霞太虛觀¶
數騎翩翩出郡城西風搖蕩菊花清吟詩馬上無橫槊訪道人¶
間暫濯纓露下天高秋氣爽金聲玉振曉霞明山堂盡日蕭然¶
坐似覺浮生夢且輕¶
*** 　　師魯先生有宴息之所牓曰中室又從而索詩¶
一陰一陽之謂道太過不及俱失中道貫三乘玄莫測中包萬¶
有體無窮高人未悟猶占僻下士能明便發蒙儒釋道源三教¶
祖由來千聖古今同¶
*** 　　次韻答奉聖州節度使移刺仲澤佳什¶
忘機不用苦清談大隱何煩住小菴海印發光吞寶月天心燭¶
<pb:CK-KZ_JY195_01p019a>¶
物邁寒潭黃庭雅弄琴三疊紫府高吟酒半酣西北文章賢太¶
守肯將珠玉寄東南¶
*** 　　送蓬萊州節度使鄒應中移鎮兖州¶
人生七十古來稀不夜功成賦式微便欲休官栽菊去還令杖¶
節與心違行藏未出陰陽數夙夜難逃變化機異日挂冠須在¶
早莫教林下有人譏¶
*** 　　讚道¶
造物悠揚氣勢雄三光日夜轉鴻濛冥冥會合陰陽秀矯矯神¶
奇幻化叢春去秋來生殺異天長地久古今同靈臺有箇眞消¶
息未悟那堪性不通¶
<pb:CK-KZ_JY195_01p019b>¶
*** 　　達士¶
隨機接物外同塵應變無方內入神心地出離三界苦洞天游¶
賞四時春金丹大藥經年久火棗交梨逐日新一服定超生死¶
海不知誰是有緣人¶
*** 　　靈虛觀賞梨花¶
妙景從來說武官周天迴斡暮春看千株白錦霜凝雪一派香¶
風吐麝蘭羽客徘徊昇月榭高眞依約下星壇神功暗結靈虛¶
秀化作無邊碎玉團¶
*** 　　舊遊¶
秦川渭水好行程不問長亭及短亭西嶽雲開仙掌白南山雨¶
<pb:CK-KZ_JY195_01p020a>¶
過佛頭青丹霄髣髴舒晨彩碧岫參差列畫屏海上交朋聞我¶
道虛心側耳盡來聽¶
** 　七言絕句¶
　　關中土民純質嚮善者甚眾道門尚七釋氏轉八毎至年¶
　　交各大集其眾午後於聖前禮誦經懺謂之禮正至一月¶
　　終方畢¶
雪霽春光顯太平風和日暖倍鮮明高歌合會休懷悶大煮圓¶
焦作禮正¶
*** 　　答樊生¶
莫問天機事怎生唯修陰德念常更人情反覆皆仙道日用操¶
<pb:CK-KZ_JY195_01p020b>¶
持盡力行¶
*** 　　劉二道友索其人愛飲酒奕棋¶
歡來日飲千鍾酒靜處時抨一局棋白髮流年當遠鑑紅塵閑¶
事莫多知¶
*** 　　警涇陽强居(二首)¶
隋何陸賈總歸空千古惺惺一夢中爭似忘機合著口潛心捉¶
住九天風¶
百年萬事一場空急景渾如過隙中浮世柰何人不悟癡心剛¶
待撮春風¶
*** 　　寄楊五信士¶
<pb:CK-KZ_JY195_01p021a>¶
題詩欲寄紙還無檢帙搜文得故書書後慇勤題一絶囑君行¶
善莫踟蹰¶
*** 　　還楊五所惠紙扇¶
謝公惠我白芭蕉山谷多風不用招城市炎天無爽氣請君執¶
捧自閑搖¶
*** 　　答喬生彼新喪偶欲休心入道¶
物外歸心絶大魔閑中遣興益高歌靈臺著慾於今少健骨乘¶
風已後多¶
*** 　　題楊五紙扇¶
突兀高峰上倚天巉嵒絶壁遠含煙披襟自古嵩陽客傲世從¶
<pb:CK-KZ_JY195_01p021b>¶
來華嶽仙¶
*** 　　題王生紙扇¶
自愛寥天夏日長誰憎酷暑火雲昌三焦毒熱多年盡一握清¶
風萬古涼¶
*** 　　題喬生紙扇¶
炎炎赤日火雲飛路上行人汗浴肌碧洞深山無事客優游松¶
下正抨棋¶
*** 　　題王二紙扇¶
蕤賓節後轉加炎毒熱薰蒸無處潛唯有長春碧巖洞清涼終¶
日自安恬¶
<pb:CK-KZ_JY195_01p022a>¶
*** 　　題周道全紙扇¶
谿風颯颯如霜下澗水泠泠似雪翻盡日殊無勞役重何時更¶
有鬱蒸煩¶
*** 　　題龎氏藤扇¶
纖纖妙理織銀絲習習輕風散玉姿秋後雖然飈運爽待君應¶
也不多時¶
*** 　　濼裏陳氏草堂¶
茅堂高結半原陰喬木參差翠竹深車馬不聞名利遠安閑終¶
日好棲心¶
*** 　　叚生放栰値水漲漂没空身還歸¶
<pb:CK-KZ_JY195_01p022b>¶
叚生放栰下西山時值波濤盡出關回首無心怨河伯高歌且¶
喜腳輕還¶
*** 　　飛仙¶
蓬萊方丈及瀛洲三島神仙一處游混合九天無罣礙飛騰八¶
極信周流¶
*** 　　鍾呂畫¶
無我無人性自由一師一弟話相投談經演法三山坐駕霧騰¶
雲萬里游¶
*** 　　景福山居(二首)¶
虎嘯烈風潛獸愕魔交長夜睡魂驚何時樸直道心顯慧日開¶
<pb:CK-KZ_JY195_01p023a>¶
張天眼明¶
景福淹沉人事少龍門閑澹虎溪清時聞結果加咤語似聽鉤¶
輈格磔聲(山間一種紅雞作結果加咤聲入山樵採者戲語以雪妥也下去轉之鉤輈格磔鷓鴣鳥聲也)¶
*** 　　述懷(四首)¶
我道欲求神自放龍門時復虎相干山頭烈火三冬熾澗底陰¶
風五月寒¶
清虛妙理橫天下大樸淳風滿世間至道有名那見實通人無¶
語自知還¶
入道根源唯自許出塵消息有誰知南華始遇逍遙樂北海終¶
投汗漫期¶
<pb:CK-KZ_JY195_01p023b>¶
野鶴孤雲閑活計清風明月道生涯千山磊落收雲氣四海光¶
明耀日華¶
*** 　　隴州楊氏携月桂栽見訪(四首)¶
汨没塵埃甚可憐追隨俗態幾經年偶因上士遊山水得遇高¶
眞伴聖賢¶
一枝孤秀倚寒山四海群芳懷靦顏若遇清風佳氣會天香飄¶
落滿人寰¶
遊初禀氣得眞詮續艷聯芳似火傳世上百花難逮月人間唯¶
此可窮年¶
樹密山高隱地蟠風多露少怯天寒他時復向蟾宮裏五嶽雲¶
<pb:CK-KZ_JY195_01p024a>¶
收四海觀¶
*** 　　放鷹¶
放去欲齊支遁鶴籠歸寧傚右軍鵝雖符莊子能鳴義恐學茅¶
君著愛魔¶
*** 　　隴州堂下清夢軒¶
清夢軒中清士居清閑高卧養眞如眞如養就清無夢無夢清¶
歡樂有餘¶
　　答隴州蕭防判書召因事別隴山過亭川屆石灰寺盤桓¶
　　數日越趄未決公書忽至欣然乃還¶
俄聞寵命發汧涯便欲安閑卧隴西黃鵠不思千里舉白雲猶¶
<pb:CK-KZ_JY195_01p024b>¶
戀故山棲¶
*** 　　自亭川回路次望龍門山¶
南望龍門一豁開東遷鶴馭再頭迴深知此域因緣重未許他¶
方道德該¶
*** 　　答曹王妃休休道者書召¶
山潛洞壑非高尚自揣襟懷實蔽蒙無益虛名相混雜不教閑¶
坐養盲聾¶
*** 　　答京兆統軍夾谷龍虎書召¶
休休道者方歸去赫赫王侯又到來自愧中心無道術空教外¶
跡播塵埃¶
<pb:CK-KZ_JY195_01p025a>¶
*** 　　贈雲外子孫可道西州行化¶
歷歷西州向道多道人行止足乖訛公當策蹇尋山郡糾察無¶
令外道魔¶
*** 　　寄扶風榮宰¶
原心自得魚鱗大用指何妨馬骨高居室有誠還可信下堂無¶
智亦徒勞¶
*** 　　惻隱¶
狗病無人煎粥湯驢寒倒地四肢彊爲人不解修陰德轉殻何¶
由免禍殃¶
*** 　　下手遲¶
<pb:CK-KZ_JY195_01p025b>¶
日月怱怱頂上飛光陰怱怱眼前移回頭返顧即成老下手速¶
修猶太遲¶
*** 　　聰明¶
修行大抵要聰明秖恐聰明同外呈外假內眞兩相尅一邊敗¶
後一邊成¶
*** 　　棄本逐末¶
一念無生即自由千災散盡復何憂不堪下劣衆生性日夜奔¶
馳向外求¶
*** 　　進呈世宗皇帝¶
九重天子人間貴十極仙靈象外尊試問一方終日守何如萬¶
<pb:CK-KZ_JY195_01p026a>¶
里卽時奔¶
*** 　　答寧海書召¶
雪滿羣山路不通天教車馬不西東可憐寧海官民意目斷西¶
山一望空¶
*** 　　聞詔起玉陽公戲作¶
三竿紅日自由睡萬頃白雲相對閑只恐虛名動華闕有妨高¶
枕卧青山¶
*** 　　春晩登眺¶
殘花冉冉飛紅雨落日依依散白毫遙望西山官堠子倚天孤¶
聳一拳高¶
<pb:CK-KZ_JY195_01p026b>¶
*** 　　春寒¶
海上春風日日顛山頭春色幾時妍清明過了朱明近未有紅¶
芳到眼前¶
*** 　　陽九百六¶
劫運天災不可當高眞上聖救無方直須受盡豐年孽再得昇¶
平入道場¶
*** 　　公山余鄕公山之陽故作是詩(十四首)¶
公山隱隱插蒼穹松影森森鎖碧空頂戴松花喫松子松溪和¶
月飮松風¶
松風習習透松煙習習松煙散九天天外輕盈籠萬象交光日¶
<pb:CK-KZ_JY195_01p027a>¶
月共迴旋¶
千尋瀑布清明秀一派嵐光氣勢雄時被祥風吹作雨瀟瀟溟¶
漠灑虛空¶
青城華嶽與天台怎比吾山至大哉一簇峰巒千萬仞威儀眞¶
不讓蓬萊¶
公山高隱白雲宮宮壓公山第一峯峯上白雲飛不斷悠悠來¶
去惹青松¶
參差山色有無中半入幽溟半入空依約天涯尋不見飄飄常¶
被白雲籠¶
公山自古白雲多結蓋層層入大羅出没群仙常不見雲中唯¶
<pb:CK-KZ_JY195_01p027b>¶
聽洞仙歌¶
仙歌縹緲入公山漸入公山太一壇壇上諸仙安藥鼎時時燒¶
出大還丹¶
撞開天漢拂星辰獨坐蟾宫抱日輪夜牧靈龜朝引鶴飢餐松¶
實冷披雲¶
山頭點起一輪燈天下妖魔盡不生唯有堂堂圓覺士松間獨¶
弄寶珠行¶
*** 　　公山春¶
閑遣青龍耨月華同驅白虎種黃芽黃芽欲發雷霆震迸出青¶
龍白虎牙¶
<pb:CK-KZ_JY195_01p028a>¶
*** 　　公山夏¶
陽光潑潑火雲凝海底蛟籠卽上昇徧撮山頭三伏暑却教化¶
作一團水¶
*** 　　公山秋¶
雲興霞爍映天衢松密山高壓地圖絶頂崢嶸人不到昭昭獨¶
放月輪孤¶
*** 　　公山冬¶
同雲漠漠雪霏霏凛冽寒風刮地威吹起山中無限景瑤花瓊¶
萼滿天飛¶
　　東萊即墨之牢山三圍大海背俯(或作負)平川巨石巍峨羣¶
<pb:CK-KZ_JY195_01p028b>¶
　　峯峭拔眞洞天福地一方之勝境也然僻於海曲舉世鮮¶
　　聞其名亦不佳予自昌陽醮罷抵於王城永眞觀南望煙¶
　　靄之間隱隱而見道衆相邀遷延數日而方屆遂閑吟二¶
　　十首易爲鼇山因清暢道風云耳¶
卓犖鼇山出海隅霏微靈秀滿天衢群峰削蠟幾千仞亂石穿¶
空一萬株¶
道祖二宮南鎭海(謂上清宫太清宫也)王明三崓北當途(謂太平興國觀道南也)是¶
知物外仙遊境不向人間作晝圖¶
初觀山色有無時十日遷延尚未之咫尺洞天行不到空餘吟¶
詠滿囊詩¶
<pb:CK-KZ_JY195_01p029a>¶
浮煙積翠遶山城疊嶂層巒簇畫屏造物建標東枕海雲舒霞¶
卷日冥冥¶
三圍大海一平田下鎮金鼇上接天日夜潮頭風輥雪彩霞深¶
處有飛仙¶
佳山福地隱仙靈萬壑千巖鎖洞庭造化不教當大路爲嫌人¶
世苦膻腥¶
牢山本卽是鼇山大海中心不可攀¶
上帝欲令修道果故移仙跡近人間¶
重崗複嶺勢崔嵬照眼雲山翠作堆路轉山腰三百曲行人一¶
步一徘徊¶
<pb:CK-KZ_JY195_01p029b>¶
松巖鬱崛瑞煙輕洞府深沉氣象清怪石亂峰誰變化亘初開¶
闢自天成¶
因持翰墨寫形容陟彼高崗二十重南出巨平千萬疊一層崖¶
上一層峯¶
四更山吐月猶斜直上東峯看曉霞日色麗天明照海金光射¶
目眼生花¶
天柱(峯也)巍峨獨建標上穿雲霧入青霄不知日月星辰謝但覺¶
陰陽氣候調¶
洞有佳名號白龍(洞也)不知何代隱仙蹤至今萬古人更變猶自¶
嵌巖對老松¶
<pb:CK-KZ_JY195_01p030a>¶
洞有仙名喚老君(洞也)神清氣爽獨超群憑高俯視臨滄海守靜¶
安閑對白雲¶
華蓋眞人(宋太祖時得道者也)上碧霄道山從此鬱清標至今絶壁幽巖¶
下尚有群仙聽海潮¶
修眞野客非才子行到鼇山亦有詩只欲洞天觀海日不勞雲¶
雨待青詞¶
白髮蒼顏未了仙遊山翫水且留連不嫌天上多官府只恐人¶
間有俗緣¶
修眞卻似上山勞腳腳難移步步高若不志心生退怠直趨天¶
上摘蟠桃¶
<pb:CK-KZ_JY195_01p030b>¶
鼇山三面海浮空日出扶桑照海紅浩渺碧波千萬里盡成金¶
色滿山東¶
山川皆屬道生涯萬象森羅共一家不是聖賢潛制御乾坤那¶
得久光華¶
可歎巍巍造化功山河大地立虛空八荒四海知多少盡在含¶
元一氣中¶
　　大安己已膠西醮罷道衆相邀再遊鼇山復留題二十首¶
*** 　　上清宮(十首)¶
醮罷歸來訪道山山深地僻海灣環棹船即向波濤看化出蓬¶
萊杳靄間¶
<pb:CK-KZ_JY195_01p031a>¶
羣峯峭拔下臨淵絶頂孤高上倚天滄海古今吞日月碧山朝¶
夕起雲煙¶
青山本是道人家況此仙山近海涯海闊山高無濁穢雲深地¶
僻轉清嘉¶
怪石嵌空自化成千奇萬狀不能名斷崖絶壁無人到日夜時¶
聞仙樂聲¶
曉日曚曨漸起雲山色慘澹不全眞直須更上山頭看似駕天¶
風出世塵¶
巨石森森嶺上排巓峯岌岌到無階三秋水凍層氷結九夏雲¶
寒疊嶂霾¶
<pb:CK-KZ_JY195_01p031b>¶
海上觀山勢轉雄清高突兀倚虛空朝昏磊落生雲氣變化皆¶
由造物功¶
陜右名山華獄稀江南尤物九華奇鼇山下枕東洋海秀出山¶
東盡不知¶
重重疊疊互相遮簇簇攢攢競鬥嘉眼界清凉心地爽神山自¶
古好生涯¶
五嶽曾經四嶽遊羣山未必可相儔只因海角天涯背不得高¶
名貫九州¶
*** 　　太清宮(十首)¶
煙嵐初別上清宮曉色依稀路徑通纔到下方人未食坐觀山¶
<pb:CK-KZ_JY195_01p032a>¶
海一濛鴻¶
雲煙慘澹雨霏微石洞留人不放歸應是洞天相顧念一生嗟¶
我到來稀¶
雲海茫茫不見涯潮頭只見浪翻花高峰萬疊連雲秀一簇圍¶
屏是道家¶
松風澗水兩清幽盡日清音夜未休野鶴時來應不倦閑人欲¶
去更相留¶
溪深石大更松多鬱鬱蒼蒼道氣和不是歷年樵採眾浮雲蔽¶
日滿巖阿¶
貫世高名共切雲遊山上士獨離群仙卿貴重三茅客仕族尊¶
<pb:CK-KZ_JY195_01p032b>¶
榮萬石君¶
西山仰視刺天高山上仙家種碧桃桃熟幾番人換世洞中秦¶
女體生毛¶
清歌窈裊步虛齊月下高吟鳳舞低談笑不干浮世事相將直¶
過九天西¶
煙霞紫翠白雲高洞府羣仙醉碧桃鼓透碧巖雷震駭滿山禽¶
獸盡呼號¶
道力神功不可言生成萬化獨超然大山海嶽知輕重没底空¶
浮萬萬年¶
*** 　　八月十日自昌樂縣還濰州城北玉清觀作中秋詩(十五首)¶
<pb:CK-KZ_JY195_01p033a>¶
西縣東來至玉清金風一掃暮天晴開懷便賞中秋月只恐臨¶
時晦不明¶
萬木西風徧九州嚴光一夜向西流出塵爽氣清人骨是處歌¶
歡不解留¶
初離海嶠有餘清萬國歡心賀太平但願寶光無晦朔不教天¶
質有虧盈¶
渾金璞玉上天衢抱雪凝霜耀太虛四海百川無不鑒羣生萬¶
象悉安居¶
一片清光萬里開無分茅屋與樓臺家家盡得閑吟賞更有清¶
風助快哉¶
<pb:CK-KZ_JY195_01p033b>¶
有客徘徊望太虛開尊專欲賞蟾蜍蟾光不解留人意澹澹青¶
霄只自如¶
金波晝夜不曾閑淡蕩清輝出海山素魄高昇游物外恩光下¶
照滿人間¶
碧漢崢嶸自有期天光照耀本無私卻憂下土昏魔重不見金¶
輪出現時¶
團團皓月挂空虛百鍊青銅鑑不如一切水中皆影現羣魔摘¶
膽盡消除¶
桂影朦朧下照人縱橫萬古不知因何當跨鶴雲霄上俯視青¶
天白玉輪¶
<pb:CK-KZ_JY195_01p034a>¶
雲去雲來不暫停朝昏恍惚變陰晴今宵幸對嬋娟質剩作新¶
詩暢道情¶
年年此際殺生多造業彌天不柰何幸謝吾皇嚴禁切都教性¶
命得安和¶
聖主登基萬物安仁風滅殺自朝端邦君士庶皆修德好放蟾¶
光與眾看¶
靜夜迢迢起黑雲衆生無分樂天眞空中自是雲遮眼天外何¶
曾月避人¶
百歲光陰瞬息間中秋幾度得閑顏不如鍊性如秋月晃朗身¶
心自在閑¶
<pb:CK-KZ_JY195_01p034b>¶
*** 　　青天歌¶
青天莫起浮雲障雲起青天遮萬象萬象森羅鎮百邪光明不¶
顯邪魔王¶
我初開廓天地清萬戸千門歌太平有時一片黑雲起九竅百¶
骸俱不寧¶
是以長教慧風烈三界十方飄蕩徹雲散虛空體自眞自然現¶
出家家月¶
月下方堪把笛吹一聲響亮鎮華夷驚起東方玉童子倒騎白¶
鹿如星馳¶
逡巡别轉一般樂也非笙兮也非角三尺雲璈十二徽厯刼年¶
<pb:CK-KZ_JY195_01p035a>¶
中混元斲¶
玉韻琅琅絶鄭音輕清徧貫達人心我從一得鬼神輔入地上¶
天超古今¶
縱橫自在無拘束心不貪榮身不辱閑唱壺中白雪歌靜調世¶
外陽春曲¶
吾家此曲皆自然管無孔兮琴無弦得來驚覺浮生夢晝夜清¶
音滿洞天¶
** 　吟(六首)¶
*** 　　先天吟¶
空山靜夜微雲作淡月疏星寒氣錯忽見長庚耀太虛迴觀北¶
<pb:CK-KZ_JY195_01p035b>¶
斗潛寥廓乾坤舒慘即時改宇宙紛綸何所託必有機關默動¶
搖憑虛反覆相酬酢大哉無極玄元道何者不䝉靈應藥點化¶
三光轉碧空滋榮萬物開花萼騰今跨古未嘗壞歷險衝艱殊¶
不弱浩浩洪流自激揚紛紛大化誰斟酌混元一氣首興變無¶
上至尊唯獨惡踏碎虛空出杳冥擘開混沌生揮霍陰陽升降¶
作門戸日月縱橫爲鎖鑰暑往寒來晝夜分時通運塞興衰各¶
旣而上立乾坤鈕復乃下鳴師範鐸建德隨方料物宜因時設¶
教從人樂三皇五帝皆宗祖六道四生咸唯諾至聖文才尚發¶
䝉猶龍道德何其博¶
*** 　　度世吟¶
<pb:CK-KZ_JY195_01p036a>¶
山深路僻行人少盡日幽巖聽啼鳥無客相陪皓月中有時獨¶
立青雲表雲表孤吟百邪遠天涯一覽群山小調高風急韻悠¶
颺清絶步虛神縹緲憶昔重陽泛天角清吟欲序乾坤樸釣拔¶
扶風人不知測量大海余先覺入神妙致應難辨出俗玄談非¶
所學返觀今日道崢嶸始得他年功卓犖首及東牟演仁孝未¶
能化俗開籠罩五會軒軒立五名(寧海金蓮登州玉華萊州平等文登七寶福山三光)三¶
州兖兖崇三教出神入夢人驚駭擲蓋投冠予計較師居東海¶
乃猶龍馬入西秦還變豹(丹陽宏道隆於陜右也大定己丑夏四月余與丹陽等數人從重陽師自¶
文登如寧海時邁龍泉日氣稍熾師令余等前己執傘在後距半里許余忽囘顧見傘騰空而起余急返走問之云摶扶搖而¶
上不知其然而然初傘起東北望之冉冉墜於沙間指其方而覓之了無所也時余法眷僉陽子王公隱于東海隅之查山山¶
<pb:CK-KZ_JY195_01p036b>¶
到文登一百一十里文登到傘起處又七十里傘起乃辰時及晡墮傘陽公菴前柄內僉陽子道號往賜之焉僉字篇韻本無¶
乃師之所撰傘自後查山下翟公家藏之本寧海范明叔家借用者范後知往取之而弗肯予投冠者初師之登城北觀海頭¶
上竹皮冠忽墮水漂去己而復還僉音竹)¶
*** 　　逍遙吟¶
十洲三島兮巨海之中瓊樓絳闕兮參差半空松陰密鎖兮無¶
畏日紈扇不搖兮有清風流金熱佩玉眞仙未嘗說水晶宮殿¶
開寶座星辰列碧虛懸象遶樓臺清淨化身非骨血本來身自¶
通神談笑忽驚天上人¶
*** 　　自在吟¶
瑤臺閬苑兮碧漢之中祥雲瑞炁兮盈盈滿空群仙出没兮灑¶
<pb:CK-KZ_JY195_01p037a>¶
清雨萬化開坼兮動香風炎蒸熱那裏人家不曾說煙收洞府¶
開門倚星河列九天時復會嘉賓萬里不須乘汗血物外身自¶
清神誰羨登樓搖扇人¶
*** 　　望海吟¶
　余觀天下形勢壯觀自潼關以東淮水以北無出登州因作¶
　望海吟用紀其實¶
蓬萊僻東隅壯觀天下絶地鄰仙聖域山枕魚龍穴憑高望羲¶
和目極猶未徹蒼蒼天水迴泛泛雲霞泄長風起波濤萬里卷¶
霜雪憑凌登島嶼滉漭失丘垤有時靈氣和變化非常别森羅¶
無限景欲辨難措舌大哉百谷王沉沉洞清徹隨時潮有信𢟍¶
<pb:CK-KZ_JY195_01p037b>¶
代旱無竭人間頃畝池是處廣開列比之鯨波大狀若蛙井劣¶
望(平音)洋不見端瀰天自嚴潔眾流莫渾濁萬古超生滅¶
*** 　　仙游吟¶
閬苑紅塵外瑤臺碧漢間洞中仙不老雲外客長閑赤鳳吟舟¶
穴紅厖吠藥欄青衣傳詔下白鶴送書還宴赴瓊林會詩裁羽¶
客班浩歌金母殿長嘯玉龜山果結三千嵗樓高十二環穆王¶
何日到方朔幾時攀姑射肌猶潔雙成貌更殷飛瓊投月窟弄¶
玉軃華鬟命駕遊三島搏風過百蠻周旋窺海嶽奮擲上天關¶
蕩蕩空無極滔滔興未闌恢然超法界不復戀人寰¶
** 　頌三首¶
<pb:CK-KZ_JY195_01p038a>¶
*** 　　讚道¶
前賢後聖無差别異派同源化執迷太一混元開戸牖玄眞直¶
指上天梯¶
*** 　　去惑¶
他人之言不可聽自己之心但可正若憑他口是非言壞卻自¶
身功德性¶
*** 　　示衆戒色¶
勞生有萬種最大無過色不唯喪命根復乃銷陰德還能戒此¶
一酷勝其他百慕道修仙人從來是標格¶
*** 　　步虛詞(二首)¶
<pb:CK-KZ_JY195_01p038b>¶
曠蕩修眞教飄颻出世門先師開戸牖歸馬動乾坤陋室迴仙¶
觀高名軋帝閽雲朋霞友會朝禮太虛尊¶
寶炷成雲篆華燈簇夜光星河初煥爛鍾磬乍悠颺醮主承嘉¶
會虔心禱上蒼諸仙來顧眄接引下虛皇¶
*** 　　世宗挽詞(一首並引)¶
　(臣)處機以大定戊申春二月自終南召赴闕下䝉賜以巾冠¶
　衫繫待詔於天長觀越十有一日旨令處機作高功法師主¶
　萬春節醮事夏四月朔徙居城北官菴越二日己巳奉聖旨¶
　塑純陽重陽丹陽三師像于官菴彩繪供具靡不精備後五¶
　月十八日召見於長松島秋七月十日再召見剖析天人之¶
<pb:CK-KZ_JY195_01p039a>¶
　理頗愜宸衷薄暮言歸翌日迨中使賜桃一槃處機不食茶¶
　果十有餘年過荷聖恩即啗一枚中秋以他事得旨許放還¶
　山仍賜錢十萬表而辭之逮己酉嵗春途經陜州遽承哀詔¶
　時也風塵瀕洞天氣蒼黃士庶官僚盡皆素服處機雖道修¶
　方外身處世間重念皇恩寧不有感謹綴挽詞一首用表誠¶
　懇云¶
哀詔從天降悲風到陜來黃河卷霜雪白日翳塵埃自念長松¶
晩天恩再詔迴金槃賜桃食厚德實傷哀¶
** 　古調(十五首)¶
*** 　　速修¶
<pb:CK-KZ_JY195_01p039b>¶
一日一日復一日短景渾如電光疾天長地久磨古今春去秋¶
來變時律大夢沉沉無晝夜浮生兖兖差勞逸人情不斷猶著¶
空我志雖高尚憂失殻昧游魂如陷穽心懷嗜欲同憐蜜蜜甜¶
有味何日忘穽黑無明幾時出出拔須憑高尚行修治(平音)不假¶
虛憢術但能物我卻親疏自然神鬼難凶吉吾身道性未開眼¶
土塌紫扉且容膝和光同塵隨是非化聲相待無相詰¶
*** 　　時八月間令人持詩於縣中覓破布衲衣(西虢也)¶
白露將殘寒露潔山家冷淡觀遊絶樹頭黃葉墜千林身上麻¶
袍聯百結舊布重煩七里市(到城七里也)衲衣復待三冬雪城中豪¶
富各仁慈庶在磻溪長守拙¶
<pb:CK-KZ_JY195_01p040a>¶
*** 　　隴山松¶
我居西山時六年山西上有松孤然朝雲霏微接關塞暮雨淅¶
瀝交洞天天生此境爲吾伴隔澗相陪遠相看鬱鬱蒼蒼氣色¶
佳蕭蕭瑟瑟風聲貫連枝合抱垂重陰受命已經千載深如何¶
今歲上春月平地忽遭樵斧侵斧聲丁丁響溪谷松煙慘慘愁¶
山麓也知天意我將歸故遣靈巖爾先覆(有夏禹廟甚靈)景亡人散復¶
何陳空山黯淡悲遊人白鶴高飛失行止蒼龍偃卧無精神亦¶
知物象終難固凡百有形皆有數高歌物外歸去來大隱𨞬中¶
益開悟¶
*** 　　贈濰陽唐括姑乃故丞相之女弟也予時在隴山京兆統¶
<pb:CK-KZ_JY195_01p040b>¶
　　軍夾谷公專人書召姑尋至¶
東萊之姑性玄遠藴德含章自超拔未能撈漉今古原西出長¶
安載脂牽殷勤邀吾於隴山余時杖策徐東還還到長安舊遊¶
處故人不死多蒼顔迴頭爲報姑明取百嵗光陰一寒暑速抛¶
家業違物情早作閑人伴仙侣壺中自遊日月長身外不復衰¶
殘殃跨古騰今别無事只由大德心開張¶
*** 　　因旱作¶
玄元大道統陰陽造化乾坤萬物昌高下如能各處分始終卽¶
得免罹殃今之曷故多烖障蓋爲人心胡縱放美食鮮衣器用¶
華狂明怪侣邪淫王陰陽交錯古來傳恩害相生本自然迤邐¶
<pb:CK-KZ_JY195_01p041a>¶
不能廉度日因循直致旱經年青霄碧落常無雨紫陌紅塵唯¶
播土鑠石流金萬物焦鎔腸裂背群生苦有時率衆取湫科臠¶
肉粧槃自噎飢侮慢加之傷物命喧呼何足動神袛哀哉俗態¶
荒聲色箇箇傾危身反側安得人心似我心免遭痛切臨頭厄¶
*** 　　贈華州沙澗寨劉校尉¶
劉公滿室皆行善供養閑人心不倦巧行謾天我不爲至心奉¶
道人皆羡殷勤種德養靈芽闔郡生民有幾家伫看異日功夫¶
到共躡祥雲阿母家¶
*** 　　愍物(二首比歲飢疫相仍之故也)¶
天蒼蒼兮臨下土胡爲不救萬靈苦萬靈日夜相凌遲飮氣吞¶
<pb:CK-KZ_JY195_01p041b>¶
聲死無語仰天大叫天不應一物細瑣徒勞形安得大千復混¶
沌免教造物生精靈¶
嗚呼天地廣開闢化出衆生千百億暴惡相侵不暫停循環受¶
苦知何極皇天后土皆有神見死不救知何因下土悲心卻無¶
福徒勞日夜含酸辛¶
*** 　　六月庚午喜雨¶
我聞東山雨千載無西行胡爲閱今夏屢及滂沲霐昨日午時¶
後一洗芽甲生今日申時前再傾車軸烹千山日慘慘四野雷¶
轟轟平地涌三尺大河侵五更蛟龍出池沼旱魃填溝坑雲漢¶
復何有天衢從此亨¶
<pb:CK-KZ_JY195_01p042a>¶
*** 　　題劉節使所藏顯宗御畫莊子¶
顯宗好道富年壯手筆南華古形狀南華去世千載餘狀貌風¶
格知何如只是今人重古道髣髴氣象加襟裾至人胸中本無¶
待萬竅吹噓任天籟楊韓嵇阮心不同到了各歸於大塊¶
*** 　　冬日郊外閑步¶
草木旣凋殘冰霜何凛冽長空鳥飛盡大海魚遊絶商旅不行¶
舟昆蟲皆閉穴誰能豐足外解把孤貧設¶
*** 　　秋風海上¶
蓬萊有客無家鄕身擬學仙遊大方大方洪水浸天闊東極萬¶
里青茫茫曉來雨過西風急策杖憑高看呼吸鴻鴈連天剝棗¶
<pb:CK-KZ_JY195_01p042b>¶
晴魚龍戲水操舟入千尺絲輪直下垂碧波深處釣鯨鯢紛紛¶
魚鼈不肯食𧥄𧥄波瀾空自迷挂席未能超彼岸乘槎再欲浮¶
天漢天漢高高萬象明白雲誰是長生伴¶
*** 　　登州修眞觀建黃籙醮¶
渾淪至道急如箭反覆陰陽自交戰太極茫茫造化開平空落¶
落神奇見群生萬象參差出六合八紘粧點遍跨古騰今逐日¶
新流形返樸隨時變有情無情不可窮大智小智交相攻不有¶
聖賢開教化那知動植本虛空千經萬論垂方便寶笈琅函興¶
眾善自昔根源發杳冥迄今道德猶光顯邇來天下教門興達¶
士隨方化有情我亦周流三十載還鄕復到海邊城城南磊落¶
<pb:CK-KZ_JY195_01p043a>¶
修眞觀氣勢清高接河漢俯視滄茫渤澥深仰觀卓犖星辰煥¶
城中信士往來多物外交朋意氣和承安四年冬十月大興黃¶
籙演金科赤書玉字先天有白簡眞符破邪久三級瑤壇映寶¶
光九巵神燈摛星斗巉嵒破錢酆都山列峙昇仙不可攀四夜¶
嚴陳香火供九朝時聽步虛環千門萬戸生歡悅六街三市齊¶
鋪設金花銀燭相輝映表裏光明自通徹忽聞空外顯嘉祥蕭¶
索輪囷有異常玉帝傳宣行大赦仙童騎鶴下南昌幽魂滯魄¶
皆超度白叟黃童盡欽慕天涯好事未嘗聞壓盡山東河北路¶
*** 　　濰州城北千戸新觀¶
清閑不在苦幽棲心上無塵到處宜北海葱葱郡城角地多花¶
<pb:CK-KZ_JY195_01p043b>¶
木景多奇昔年車馬空撩亂今日翻為玉清觀觀中遊戲是何¶
人天下往來都散漢池塘寂寂鎖煙霞大寶蓮開十丈花借問¶
經營誰施主襲封千戸太均家¶
*** 　　題萊州招遠縣雲屯山觀¶
雲屯山上雲冥冥天風蕩搖飛雨零神奇幻怪不可測千變萬¶
化無常形雲收雨霽杳無跡但見群山羅翠屏山高谷深復何¶
有白石磊磊松煙青春游浩蕩滿山谷直上似欲趣天庭心虛¶
目極淡天闊俯視漠漠環滄溟昔居菴地走三郡(登萊寧海人多朝拜)今¶
爲洞天朝萬靈虛空舊基作新觀(人呼舊址爲虛空也)萬世不朽傳佳銘¶
** 　五言短句(三首)¶
<pb:CK-KZ_JY195_01p044a>¶
*** 　　警世¶
粉黛與珍玩繁華虛熱亂欲知萬事空須作百年觀¶
*** 　　登膠水北山¶
憑高望南海極目天蒼蒼天際白雲起凌空飛杳茫¶
*** 　　雪霽¶
澄澄東海月皓皓西山雪殘夜忽嚴凝清光何皎潔¶
** 　五言長篇五首¶
*** 　　示衆¶
性逐無邊念輪迴幾萬遭五行隨變化四大不堅牢暫假因緣¶
活空貪歲月勞不知身是患徒競物爲高在事雖能幹於身大¶
<pb:CK-KZ_JY195_01p044b>¶
没操六塵飛冉冉三界走嗷嗷眩惑疲雙眼貪求逼二毛刳心¶
無膽氣戀色有脂膏白首渾如雪蒼顏不似桃未能從教化尚¶
自騁兇豪勁捷穿雲鶻顛狂挂壁猱有時生狡猾無事起波濤¶
罪孽如山積精神似海淘無由伴松栢直待掩蓬蒿¶
*** 　　海上述懷¶
海上風清冷天根水杳茫氷山雖斷絶暑氣自銷亡雅志橫高¶
節虛心適大方披雲遊汗漫鼓櫂泛滄浪獨立明千古周行視¶
八荒天星非有落地脉杳無疆幻化漚千點浮生夢一場精神¶
隨手變花木暫時芳百歲光陰短三山道路長求仙悲漢武失¶
道歎秦皇採藥童應老乘槎客未詳空餘三島跡時復顯嘉祥¶
<pb:CK-KZ_JY195_01p045a>¶
(大竹山小竹山車牛島爲之三島嘉祥即海市也)¶
*** 　　秋日艾山¶
秋風蕩山嶽曉日驅雲煙嫩菊黃鋪地明霞翠掃天登臨思海¶
嶠游戲挹山泉巨石危猶壯寒松老更堅巖花香馥馥澗草緑¶
綿綿遁跡潛行道虛心不坐禪觀空雖自在遇景且留連放筆¶
紅塵外馳名紫府邊猶慚金母訣敢道玉皇宣住世過三樂安¶
時邁七賢韜光終返樸應物且隨緣蝶夢驚千古神遊待百年¶
人人還得遇口口自相傳¶
*** 　　武官梨花¶
白帝離金闕蒼龍下玉京地神開要妙天質賦清英色貫銀蟾¶
<pb:CK-KZ_JY195_01p045b>¶
媚香浮寶殿清參差千萬樹皎潔二三更艷杏無光彩妖桃陪¶
下情梅花先自匿柳絮敢相輕最好和風暖尤佳麗日晴游人¶
期放曠羽客賀昇平未許塵埃染常資雨露榮郭西傳舊跡山¶
北耀新聲爛熳鶯穿喜扶踈鵲踏驚琳宮當戸牖芝室近簷楹¶
綽約姑山秀依稀華嶽精會看年穀熟普濟法橋成¶
*** 　　登道士谷山¶
淡蕩春風暖暄和曉日遲寒裳登詰屈絶頂翫幽奇北海洪濤¶
闊南山大澤危東風青鳥下西嶺白雲垂眼界空濛極煙光縹¶
緲隨精神何灑落道德自扶持髣髴丹霄外參差碧漢涯那煩¶
採芝術直赴上仙期¶
<pb:CK-KZ_JY195_01p046a>¶
** 　五言律詩¶
*** 　　博州戰姑庭楸詩(并引)¶
　聊城之南鄒氏之室有戰姑者本蓬萊人生含巧思以綵縷¶
　紉結鳥獸魚蟲花草之類隨物變態不待規模而應之於手¶
　其精理過於生者遠甚自中年後守寡信道甚篤建菴設食¶
　以待四方煙霞之侶且有日矣無何佻薄者構成謗讟之私¶
　用浼松筠之操姑知不易明辨即會其戚屬指庭下枯楸而¶
　祝之曰今仙聖在上妾身若無毫髮過願樹復榮苟或不然¶
　是妾自負矣吾誓不與若等共天日祝後歲幾半窅無朕兆¶
　里人笑而嘲之曰繄樹若生不特爾之貞而我亦富且貴矣¶
<pb:CK-KZ_JY195_01p046b>¶
　姑聞之春夢然彼楸樹者以大定庚子嵗始植旣植即死風¶
　摧雨剝殆幾五稔形質朽殘固無生理越明年建巳之夏卽¶
　姑始禱之月也忽爾靈芽筍發於枯樹之下狀如朱草日引¶
　修條茂葉蔽于階砌予初在陜右屢聞是說然未詳所見逮¶
　明昌辛亥塗經此州聞閭里讚道及寓宿于姑之家庭而後¶
　悉其事爲不誣自樹之復榮于今六載矣高可倍尋枝榦扶¶
　踈異於凡木其傍枝四出偃蹇遒勁森然有拔俗凌雲之氣¶
　象長春先生曰至誠感物明德動天戰姑之謂乎孰謂道之¶
　云遠人病不誠其德耳因得四十字用紀不神之應時某年¶
　月日¶
<pb:CK-KZ_JY195_01p047a>¶
外口生非謗虛心禱證明長楸根已爛朽枿筍重榮孟氏悲黃¶
竹田眞歎紫荆昔年聞孝義今日表忠貞¶
*** 　　答虢縣猛安鎭國¶
酷愛無人境高飛出鳥籠吟詩閑度日觀化靜臨風杖策南山¶
北酣歌西坂東紅塵多少事不到白雲中¶
*** 　　答虢縣李四秀才¶
嚴冬極瀟灑短晷急周旋獨立紅塵外孤吟碧嶂前側身窺洞¶
口明目注山巔遙望青峰雪皚皚白映天¶
*** 　　訪終南懷道村甯之道留宿竹園¶
懷道訪之道攄情遠世情安居神自爽欲睡夢還驚仙院風光¶
<pb:CK-KZ_JY195_01p047b>¶
雅瓊林月色清儒生眞得趣奚戀紫抱榮¶
*** 　　讚長生先生¶
法眷我昏耳仙儔誰福乎東萊高士傑西洛大名殊後獲宗乘¶
教(公最後出家)先開道德模深知童子力乃感聖賢扶¶
*** 　　讚玉陽先生¶
故國眞仙子東方大達人清高何異俗爽邁不同塵表裏天俱¶
賜行藏世絶倫時時期禍福徵驗默通神¶
*** 　　寄題磻溪太公廟¶
一景通高下三峰鎮古今路穿雲洞滑祠隱釣溪深出竇飛泉¶
迸參天古栢陰快哉清絶地堪暢野人心¶
<pb:CK-KZ_JY195_01p048a>¶
*** 　　春日登覽¶
時出碧雲堂迴旋望八荒雲收千里淨風散百花香欲海愁思¶
遠春山興味長榰笻登眺罷深入醉中鄕¶
*** 　　初雪¶
昨夜雨成雪今朝地變銀窗明不是曉野暗即非塵出海金波¶
淡彌天玉樹新乍觀清入眼堪動作詩人¶
*** 　　秋雨¶
信宿天飛雨清秋地湧波沉陰韜日月浡潏漲江河紫塞歸鴻¶
憾青山隱士歌不防居石室高枕詠煙蘿¶
*** 　　出都¶
<pb:CK-KZ_JY195_01p048b>¶
年出皇都外高吟野興馳開籠鸚鵡俊展翼鳳凰奇白馬翩翩¶
驟青山隱隱移長安一片錦指日到無疑¶
*** 　　登易州西山¶
褰裳步不毛絶頂望秋毫深谷杳冥峻亂山重疊高森森骨髓¶
戰睆睆目睛勞自笑無心客何如桂壁猱¶
*** 　　題艾山¶
一朶黑雲寒亭亭杳靄間天垂滄海闊地鎮白雲閑五嶽名雖¶
隱三神道可攀時觀觸石化甘露沃塵寰¶
*** 　　望崑崙¶
舊隱崑崙地東南一望嘉玉峰排海嶽雲錦散天花氣鬱鍾三¶
<pb:CK-KZ_JY195_01p049a>¶
秀神清邁九華時當春雪霽盈眼白朱砂¶
*** 　　登蓬萊閣¶
一上蓬萊閣虛心瞪目遙雲移山自長水到海還消俯視蛟龍¶
窟傍觀鳥鵲橋何憂遠輕舉咫尺近丹霄¶
*** 　　望海¶
海色吞天色風聲雜水聲雲翻魚鼈駭雷動鬼神驚射激千巖¶
險汪洋萬里平時無釣鼇手擲犗引長鯨¶
*** 　　山堂雨霽¶
曉日三竿麗千山一望平高吟神愈暢遠眺目增明雨後簷前¶
潤風來座上清心非同道者不使過門行¶
<pb:CK-KZ_JY195_01p049b>¶
*** 　　夜深對月(二首)¶
耿耿中宵月無人獨自行下連滄海白高滿太虛清奮跡離三¶
島游空照萬城城中多少客睡重不能驚¶
耿耿中宵月無人獨自明天邊維斗暗地上百邪驚野鶴依稀¶
辨群龍夭矯鳴尋常三五夜未有一般清¶
*** 　　初冬括馬值雨¶
十月滂沱雨三更汹湧聲浮雲連海嶠激水灌山城野暗風波¶
急泥深道路傾行人兼走馬一夜到天明¶
*** 　　初雪¶
行看十月盡偶見六花飛散漫迴風急繽紛入夜微山川淡屏¶
<pb:CK-KZ_JY195_01p050a>¶
帳星斗失珠璣曉色衝天淨銀霞爛目輝¶
*** 　　游春¶
一夜春風暖三竿曉日華有山皆著錦無地不開花金谷人多¶
感桃源路易差迴頭皆是夢說與道人家¶
*** 　　春夜雨(二首)¶
山光猶冷淡景色未鋪陳細雨偏霑物輕風不著人融和三月¶
暖次第百花新靜夜軒中卧閑吟海上春¶
春色來何晚清明不見花開軒觀翠竹撥土認黃芽夜雨微微¶
作光風漸漸嘉參差三月盡桃李滿天涯¶
*** 　　雲峯¶
<pb:CK-KZ_JY195_01p050b>¶
九夏時炎赫千山氣鬱蒸翔空初漠漠變態復層層岌嶪眞堪¶
畫孤高不可昇何當仙去也跨鶴上憑凌¶
*** 　　修殿乏材令工師栰木海北至濱阻風殆十餘日秋八月¶
　　有九日方西南風栰木乘之始達膠東¶
日落金風順潮平栰木開雲帆爭岸急曉日映天來海北雖多¶
難膠東幸少灾不憂成大厦已見得良材¶
*** 　　自述¶
白髮年來長紅顔日漸凋未能明道術欲去問松喬罔象如何¶
覓還丹著甚燒欽依三洞訣得使萬緣消¶
** 　五言絶句¶
<pb:CK-KZ_JY195_01p051a>¶
*** 　　藍田¶
萬壑舒紋錦千峯列畫屏雨餘藍水白雲斷玉山青¶
*** 　　復歸隴山¶
鶴性還山好雲峯當夏奇避風權過海得雨不留池¶
獨坐長松下孤吟亂石邊夜騎朱頂鶴時訪白雲仙¶
*** 　　愍物¶
皇天生萬類萬類屬皇天何事縱陵虐不教生命全¶
陰陽成造化生滅遞浮沉最苦有情物難當無善心¶
*** 　　秋夜¶
露氣含秋爽天光照夜明隴頭殘月暗溪上曉風清¶
<pb:CK-KZ_JY195_01p051b>¶
玉露夜漫漫銀河秋耿耿風含水谷清月耀天衢冷¶
*** 　　清曉¶
銀河初變色星斗欲翻空殘月半輪白曉霞千丈紅¶
舞鶴夜初曉游仙夢始驚月銜山轉大風度水偏清¶
*** 　　清興¶
三冬遊海上六出滿天涯爲訪神仙窟經過道士家¶
酒傾金露滑茶點玉芝香神爽得三昧清和消百殃¶
*** 　　造物¶
造物通神化流形滿大千羣迷長受苦萬聖不能悛¶
太混一時剖空花千古繁神奇億萬變道德杳冥存¶
<pb:CK-KZ_JY195_01p052a>¶
萬花隨時出三光合度明九霄宮運轉八極自生成¶
*** 　　示衆¶
色身元有限情欲浩無涯癡似蜂貪蜜狂如蝶戀花¶
六根誰是主貪欲自招殃一念色心動百骸秋氣傷¶
外物於身患狂心不自監病深方省欲禍極始知貪¶
最愛三田寶難禁五欲情後生須自重元氣莫相輕¶
四大本無託百年還有期衆人皆不悟三教莫能規¶
失道本無命得時元有期有無皆自定貪愛復何爲¶
紅顔若春樹白髮似秋霜俯仰一時過驅馳三界忙¶
繁華媚春雨衰草淡秋煙日月暗相逼古今經幾遷¶
<pb:CK-KZ_JY195_01p052b>¶
羅綺千箱滿金珠萬斛盈只知他物好不覺自心縈¶
厦屋千間峻淚田萬畝平自心非實相他物是虛名¶
世事無窮變悶愁不測來志心行言之善事少兇災¶
禍福相生滅榮枯遞獻酬不窮天外樂那免世間憂¶
精神多削弱機巧益巉巖未及開籠鳥還同作繭蠶¶
遇戰皆奔北逢迷孰指南身心多自役道德有誰參¶
物裏光陰促人間興廢多覺來渾似夢貪得又如何¶
彼此衆生性朝昏雜念魔靜觀無以救長歎復如何¶
假饒身富貴不及性圓通道德希夷妙春秋殺伐空¶
大夢何時覺浮生曠劫迷乾坤無晝夜日月走東西¶
<pb:CK-KZ_JY195_01p053a>¶
妙理無由得狂心不柰何念隨空變化精自欲消磨¶
愛欲時光短前程地嶽深莫教空度日切要緊降心¶
寬容無怨害柔弱勝剛强滿口齒先落終身舌未傷¶
江海無拘容乾坤自在人子陵猶傲帝王霸不稱臣¶
石髓能延壽丹砂解駐顔葛洪遊大海王烈遇深山¶
觸情常决烈非道莫參差忍辱調猿馬安閑度歲時¶
眞陽加滿腹遐壽可齊天世事皆虛耗心神莫倒顛¶
像教終難入名言不可求心中無雜念境上得閑游¶
浮華皆是夢外物豈能堅若不通三一如何出大千¶
可畏風前燭堪嗟水上漚百年如反掌千古暫迴頭¶
<pb:CK-KZ_JY195_01p053b>¶
衆生多患難大道苦希微不有神仙福難明造化機¶
衆生皆爲口終日苦勞心目眩空花亂身隨萬物淫¶
衆生心不盡大道理難明若要開天眼須當滅世情¶
日月交加迫朝昏返復催光陰留不住生死突將來¶
自然生有漏誰解入無餘不見眼前欲方知心上虛¶
有情知道遠無事覺心寛造化開天窟精神柰歲寒¶
茫茫三界闊混混百邪深萬古常存道群生不了心¶
五福唯高壽三靈獨配人優游閑卒歲放浪不拘塵¶
聖賢非道遠功德在人修不向此心覓更於何處求¶
*** 　　修道¶
<pb:CK-KZ_JY195_01p054a>¶
眼耳離聲色身心卻有無自然通造化何必論精麤¶
鍊氣清心士千雲拔俗標心如山不動氣似海常潮¶
萬緣如嚼蠟三毒似銷氷旣出陰陽彀那論大小乘¶
五眼元同體三身共一枝寸心無我後圓覺照空時¶
自生還自滅無淺亦無深不悟身非我難明物是心¶
踏碎虛空界崩開造化權浮雲收靜境慧日照禪天¶
一言何所在萬事不相干造化開天窟精神耐歲寒¶
眼根雖有用心地了然休且向一生夢聊隨萬化游¶
身猶方丈窄心若太虛寬四海千山隔三靈一體觀¶
寂滅無心地光明耀太虛瑠璃含寶月網絡貫天珠¶
<pb:CK-KZ_JY195_01p054b>¶
登眞無濁氣邁俗有清標急急離長夜冥冥上太霄¶
玉鼎丹砂沸金壺碧酒香鬼神心莫測天地壽難量¶
夢斷華胥國神遊紫府天興邀三島客閑訪十洲仙¶
道因無事得法爲有心生若解除三毒應當出五行¶
道自無爲顯心因有法生混元含萬象太一起虛名¶
有動緣無動無爲即有爲三光不照處萬象顯明時¶
本自無心得何勞用意思五行不到處萬化總歸時¶
月上中天皎風來半夜清洞天人不到閑客自相迎¶
藥圃芝田淨金壇玉宇新壺中天不夜物外景長春¶
十洞高眞列三天上聖居白雲能送客青鳥解傳書¶
<pb:CK-KZ_JY195_01p055a>¶
*** 　　讚道¶
大道元無極長生豈有涯劫終權返實時運復開花¶
道德元無象丹青畫不眞聖賢潛濟物今古默通神¶
道德三綱啟乾坤萬象陳山河蟠地軸日月走天輪¶
恍惚神爲干氤氲氣是芽乾坤如長葉日月似開花¶
道運陰陽秀天成造化功鬼神精不見山海氣潛通¶
道運陰陽秀天垂雨露精三光同照耀萬化悉生成¶
道運陰陽秀人霑雨露恩幽明隨日月造化出乾坤¶
大樸含元氣無方禀至神至神通造化元氣合經綸¶
大聖開天地長空布日星迴還分晝夜今古照生靈¶
<pb:CK-KZ_JY195_01p055b>¶
日月騰光彩風雷震杳冥含弘無作用變化有神靈¶
<pb:CK-KZ_JY195_01p055b>¶
** 　詞¶
*** 　　無俗念(居磻溪)¶
孤身蹭蹬泛秦川西入蟠溪鄕域曠峪巖前幽澗畔高鑿雲龕¶
棲跡煙火俱無簞瓢不置日用何曾積饑餐渴飲逐時村巷求¶
覓　選甚冷熱殘餘填腸塞肚不假珍羞力好弱將來餬口過¶
免得庖厨勞役裝貫皮囊熏蒸關竅圖使添津液色身輕健法¶
身容易將息¶
　　其二(歲寒守志)¶
同雲瑞雪正三冬鬱閉嚴凝時節寂寞山家孤悄悄終日無人¶
<pb:CK-KZ_JY195_01p056a>¶
談說敗衲重披寒埪獨坐夜永愁難徹長更無寐朔風穿戸凄¶
冽　求飯朝入西村臨泉夾道玉葉凌花結(陜西有一種草長二尺許不知名秋¶
冬則上莖死下莖活曉寒則於半莖之間結氷二稜如箭羽狀)凍手頻呵仍自恨濁骨凡胎爲¶
劣晝夜參差饑寒逼迫早晚超生滅須憑一志撞開千古心月¶
　　其三(枰棋)¶
前程路遠未昭彰金玉仙姿靈質寂寞無功天賜我棋局開顔¶
銷日古栢巖前清風臺上宛轉晨餐畢幽人來訪雅懷閑鬥機¶
密　初似海上江邊三三五五亂鶴群鴉出打節衝關成陣勢¶
錯雜蛟龍蟠屈妙筭嘉謀斜飛正跳萬變皆歸一含弘神用不¶
關方外經術¶
<pb:CK-KZ_JY195_01p056b>¶
　　其四(讚師)¶
漫漫苦海似東溟深闊無邊無底碌碌群生顛倒競還若遊魚¶
爭戲巨浪浮沉洪波出没嗜慾如癡醉漂淪無限化鵬超度能¶
幾　唯有當日重陽惺惺了了獨有衝天志學易年高心大悟¶
掣斷浮華韁繫十載丹成一時功就脫殻成蟬蛻從師别後更¶
誰風範相繼¶
　　其五(蓑衣)¶
深溪古岸到秋來莎密茸茸無極揀擇脩纖歸洞府虛落晴天¶
吹炙兩束絲乾千條繩就不假良工織閑軒親自結成漁父裝¶
飾　時伴樵牧嬉游青山緑水帶雨和煙適妙絶堪珍幽徑晩¶
<pb:CK-KZ_JY195_01p057a>¶
披雪衝開蘆荻我本忘名人皆易號喚作蓑衣客(磻溪皆呼蓑衣先生)他¶
年功滿化雲天上無跡¶
　　其六(材)¶
虛心翠竹禀天然一氣生來清獨月下風前堪賞翫嘲謔令人¶
無俗嫩葉蕭騷隆冬掩映秀出千林木英姿光潤狀同玄圃寒¶
玉　好事東里田侯(乃東鄰菴主也)南溪新種使我開青目盡日高吟¶
窗外看風颭筠梢搖緑冉冉幽香蕭蕭疏影坐卧清肌肉雲龕¶
閑伴雅懷惟稱仙福¶
　　其七(月)¶
偎巖傍隴搤(音隘)長更蕭索昏魔非一皓月澄澄山上顯天角輝¶
<pb:CK-KZ_JY195_01p057b>¶
輝初出露結霜凝金華玉潤淡蕩何飄逸清臨寰宇發揚神秀¶
姿質　悽愴六合羣情淹沉幽昧慘怛劬勞疾大闡良因弘濟¶
度皆得逍遙寧謐浩氣騰騰餘光藹藹至性那虧失圓明法界¶
法輪常自充實¶
　　其八(暮秋)¶
霜風蕩颺舞飄零木葉斜飛阡陌極目長郊凝望處衰菊斕斒¶
猶坼點點蒼苔漫漫朝露漸結清霜白山川高下盡成一片秋¶
色　瀟灑萬物摧殘凄凉天氣愁損征途客水谷雲根無可翫¶
獨有蒼蒼松栢悟道眞仙忘機逸士亘古同標格欺寒壓衆自¶
來天地饒得¶
<pb:CK-KZ_JY195_01p058a>¶
　　其九(述懷)¶
羣山四瀆暮天晴揮斥陰魔潛伏太一巖前風道快千尺波翻¶
蟾足怒雪驚濤衝堤拍岸雷輥雲翻逐青鷗白鷺月明江上飛¶
速　高下萬疊千群相呼相召會合清江曲寶月神珠時逗引¶
輥出都忘鈐束踴躍飄飄玲瓏燦燦價忽連城玉含弘光大上¶
天入地翻覆¶
　　其十(仙景)¶
十洲三島運長春不夜風光無極寶閣瓊樓山上聳突兀巍峨¶
千尺緑檜喬松丹霞密霧簇擁神仙宅漫漫雲海柰何無處尋¶
覓　遙想徐福當時樓船東下一去無消息萬里滄波空浩渺¶
<pb:CK-KZ_JY195_01p058b>¶
遠接天涯秋碧痛念人生難逃物化怎得游仙域超凡入聖在¶
乎身外身易¶
　　其十一(樂道)¶
迎今送古歎春花秋月年年如約物換星移人事改多少翻騰¶
淪落家給千兵官封一品得也無依託光陰如電百年隨手偷¶
卻　有幸悟入玄門擘開疑網撞透眞歡樂白玉壺中祥瑞罩¶
一粒神丹輝霍月下風前天長地久自在乘鸞鶴人間虛夢不¶
堪囘首重作¶
　　其十二(性通)¶
法輪初轉慧風生陡覺清涼無極皓色凝空嘉氣會豁蕩塵煩¶
<pb:CK-KZ_JY195_01p059a>¶
胷臆五賊奔亡三尸逃遁表裏無蹤跡神思安泰湛然不動戈¶
戟　信步紫陌紅塵飢餐渴飲度日隨緣覓物外閑中天地寶¶
時復玎璫敲擊後約參師前程歸路自有眞消息鶴書來召坐¶
昇雲漢游厯¶
*** 　　沁園春(示衆)¶
世事紛紛似水東傾甚時了期歎利名千古爭馳虎豹丘原一¶
旦總伴狐狸枳棘叢中桑榆影裏亂塜堆堆誰是誰君知否謾¶
徒勞百載空皺雙眉　爭如歸去來兮放四大優游無所爲向¶
碧巖古洞完全性命臨風對月笑傲希夷一曲玄歌千鍾美酒¶
日月循環不老伊童顔在鎭龜齡鶴壽罷唱黃鷄¶
<pb:CK-KZ_JY195_01p059b>¶
列鼎雄豪兔走烏飛轉頭悄然似電光開夜雲中乍閃晨霜迎¶
日草上難堅立馬文章題橋名譽恍惚皆如作夢傳爭如我傚¶
忘機息慮返樸歸原　壺中異景堪憐是别有風花雪月天翫¶
四時時現祥雲瑞氣三光光罩玉洞瓊筵滿泛流霞高吟古調¶
骨健神清丹自圓眞堪愛待功成一舉永鎭飛仙¶
智慧男兒速悟塵勞勿將性疲但此身彼物皆名幻化多虛少¶
實不可追隨萬種纏綿千般汨没荏苒光陰老卻伊爭如向太¶
玄眞教法討論希夷　乾坤蕩蕩無依似一片閑雲出世奇悟¶
性宗合道恩山易挫神舟得岸苦海難迷行滿功成仙游羽化¶
物外何如土底歸無他事要昇天入地俱在心爲¶
<pb:CK-KZ_JY195_01p060a>¶
　　其二(心通)¶
大智閑閑放蕩無拘任其自然寄雅懷幽興松間石上高歌沉¶
醉月下風前玉女吹笙金童舞袖送我醺醺入太玄玄中理盡¶
浮沉浩浩來自綿綿　奇哉妙景難言算别是人間一洞天傲¶
立身敦厚山磨歲月從他輕薄海變桑田神氣沖和陰陽昇降¶
已占逍遙陸地仙無煩惱任開懷縱筆狂寫詩篇¶
　　其三(九日虢縣修朝眞醮)¶
曄曄重陽秀氣飄飄廓周大千正故菴交會賓朋浩浩青霄依¶
約鴻鴈翩翩是處登高銜杯逸興放曠猶如陸地仙朝眞會讚¶
金風淡蕩玉露新鮮　黃花嫩蘂堪憐散裊裊清香滿坐傳使¶
<pb:CK-KZ_JY195_01p060b>¶
眾人得味皆明至道群鶯無語獨王(去聲)秋天艷杏妖桃繁華春¶
景莫與凝霜敢鬥堅乘嘉趣對芳叢爛飮一醉三年¶
*** 　　水龍吟(西虢)¶
鳳鳴南邑清嘉大仙降跡行鸞地琳宮寶閣星壇月館槐陰竹¶
翠煙蓋雲幢影搖寒殿往來呈瑞向虛亭東望平川似錦洪河¶
泛渺天際　山秀水甜人義遍坊村各生和氣我來不忍輕歸¶
劉蔣天心地肺須待他時暗淘眞秀育成丹桂去長安路上眠¶
氷卧日作終身異¶
　　其二(警世)¶
筭來浮世忙忙競爭嗜欲閑煩惱六朝五霸三分七國東征西¶
<pb:CK-KZ_JY195_01p061a>¶
討武略今何在空悽愴野花芳草歎深謀遠慮雄心壯氣無光¶
彩盡灰槁　歷遍長安古道問郊墟百年遺老唐朝漢市秦宮¶
周苑明明見告故址留連故人消散莫通音耗念朝生暮死天¶
長地久是誰能保¶
　　其三(夜晴)¶
夜晴寥廓初寒淡天瑩徹瑠璃翠無陰樹下長安樓上月明風¶
細百禍潛消萬家同賞一般清味見金星朗朗銀河耿耿交光¶
燦滿天地　流轉碧空如水任縱橫略無凝滯衝山拍海傾光¶
騰秀綿綿吐瑞達了從兹寶缾堅固玉漿時泥把衷情欲訴何¶
人會得且陶陶醉¶
<pb:CK-KZ_JY195_01p061b>¶
　　其四(春興)¶
昊天空闊初晴氣迴萬物欣欣茂亭臺俯仰山川高下粧成錦¶
繡碧洞清泉響聞迢遞一聲長溜更時時注目悠悠遠看青峯¶
上白雲湊　無限靈禽異獸慰閑心不辭柴瘦含風翠柏雙崖¶
爭長千株競秀耀日丹臺四時爲伴百年隨壽任寒來暑往星¶
移物換得高眠晝¶
洞天春色盈盈亂山秀出千堆錦雲收雨歛曉晴煙淡碧空橫¶
枕高卧怡怡頓開懷抱釋迷忘寢看仙花瑞草迎風照日騰光¶
彩異凡品　歡慶時豐歲稔萬邦寧百邪俱禁太平國裏長安¶
陌上縱橫有甚大道無疑傍門斜徑不須詳審是從來浩劫神¶
<pb:CK-KZ_JY195_01p062a>¶
仙過路但曾經恁¶
　　其五(道運)¶
混元南嶽初開瑞雲透出崑崙表星移電轉陰昇陽降紅光縹¶
緲鶴舞鸞翔看烏龜共赤蛇蟠遶盡鴻濛一氣烹成造化神仙¶
道片時了　雲散十洲三島洞天深月明風裊此時占得長生¶
門戸遐齡體調吟詠從他海移山變石枯松老伴煙霞獨向非¶
非境外恨知音少¶
*** 　　滿庭芳(述懷)¶
漂泊形骸顛狂蹤跡狀同不繫之舟逍遙終日食飽恣遨遊任¶
使高官重禄金魚袋肥馬輕裘爭知道莊周夢蝶蝴蝶夢莊周¶
<pb:CK-KZ_JY195_01p062b>¶
　休休吾省也貪財戀色多病多憂且麻袍葛屨閑度春秋逐¶
疃巡村過處兒童盡呼飯相留深知我南柯夢斷心上別無求¶
　　其二(警世)¶
百尺危樓千間峻宇艷歌出入從容幻身無賴何異燭當風舊¶
日掀天富貴當時耀絶代英雄百年後都歸甚處一旦盡成空¶
　諸公聞早悟抽身退跡躍出樊籠念本初一點牢落無窮幸¶
遇時平嵗稔偷閑好消息圓融忘機處靈波湛湛獨鎭水晶宮¶
　　其三(余因求道西留關中十五餘年聞鄕中善士爲葬先考妣不勝感激遂成小詞寄謝云)¶
幼稚抛家孤貧樂道縱心物外飄蓬故山墳瓏時節罷修崇幸¶
謝鄕豪併力穿新壙起塔重重遺骸並同區改葬遷入大塋中¶
<pb:CK-KZ_JY195_01p063a>¶
　人從關外至皆言盛德悉報微躬耳聞言心下感念無窮自¶
憾無由報德彌加志篤進玄功深回向虔心道友各各少災兇¶
　　其四(九日)¶
塞鴈聲迴園林色變暮秋别是風光練波橫地錦樹映天長過¶
雨雲山磊落迎霜茂金菊芬芳佳辰會千門萬戸歡笑慶重陽¶
　嘉祥誰得遇吾門四友極味先嘗乃頻霑清露時倒霞漿飲¶
罷醍醐灌頂歸來後月滿虛堂無愁思陶陶快樂酩酊入仙鄕¶
　　其五(神光燦)¶
悲歡絕念視聽忘懷從初號曰希夷不曉根源剛强說是談非¶
百般拈花摘葉謾徒勞使盡心機這些事筭人人易悟箇箇難¶
<pb:CK-KZ_JY195_01p063b>¶
依　不在唇槍舌劎人前鬥惺惺廣學多知上士無爭只要返¶
樸除疑冥冥放開四大把塵勞一旦紛飛認得後管教賢拍手¶
笑歸¶
推窮三教誘化羣生皆令上合天爲慕道修眞行住坐卧歸依¶
先須保身潔淨內常懷愍物慈悲挫剛銳乃初心作用下手根¶
基　款款磨礱情性餘貪愛時時翦拂愚迷福慧雙全開悟自¶
入希夷靈臺內思不疚任縱橫出處何疑徹頭了儘虛空裁斷¶
是非¶
修眞門戸大道家風長春境界無邊秀氣盈盈閑裏别有壺天¶
天中自然快樂運三光日日周旋忘伎巧任淳風坦坦聖道平¶
<pb:CK-KZ_JY195_01p064a>¶
平　一念還鄕寂處三宮罩清靈萬派歸源浩浩神光來去透¶
骨綿綿行人頓除造作待功成指日登仙未行者向詞中明取¶
一言¶
*** 　　上丹霄(迷惑)¶
洞天清神山秀少人行盡貪戀世夢崢嶸仙風瑞景眼前雖頓¶
卻如盲愛河終日競浮沉來往縱橫　東方出西方没南方死¶
北方生四方轉異類翻騰區區甚日道眸開闡欲心更願將靈¶
質悟空華彼岸高登¶
　　其二(贈京兆府統軍夾谷龍虎)¶
感皇恩承天詔控西南大門敞高對煙嵐雙權再任過期無代¶
<pb:CK-KZ_JY195_01p064b>¶
復登三晏然軍國事和平灾害封緘　年將暮心歸道搜玄路¶
訪清談降尊寵謙下無慚山人放曠本來無得有何參但能慈¶
忍戒荒淫名挂仙銜¶
　　其三(答隴州防禦裴滿鎮國)¶
厭塵勞抛家計慕清閑向物外觀照人間須臾變滅蜃樓欹側¶
海濤翻暫時光景轉身休百歲如彈　掀天富傾城麗過人勇¶
徹心姦盡逐境顛倒循環紛紛醉夢往來爭奪苦摧殘不如聞¶
早伴煙霞高卧雲山¶
*** 　　月中仙(賞月)¶
日色西沉上高臺迥觀天地寥廓疏星隱現空一輪明月昭昭¶
<pb:CK-KZ_JY195_01p065a>¶
無著皓然三界外似百鍊青銅鑑躍處處息光被家家照臨庭¶
戸啟溟漠　長生萬里清風助乾坤蕩搖雲霧難作仙宮寶殿¶
正爛霞金碧相輝參錯大哉銷夜景鎮千古含弘磊落有志攀¶
青桂蟾宮兔邊看搗藥¶
　　其二(山居)¶
側磬懸鍾慕巢由隱淪活計蕭索天然耿介愛一身孤僻逍遙¶
雲壑利名千種事我心上何曾挂著幸遇清平世諸軍宴安刀¶
劎罷揮霍　民歌兩穗之豐教門興我忘三島之約來賓去友¶
遞日常幽谷驂鸞騎鶴洞前無限景異花秀香風噴薄更謝汧¶
源衆分餐助余長嘯樂¶
<pb:CK-KZ_JY195_01p065b>¶
　　其三(對松)¶
落落長松倚浮雲大山高占幽僻亭亭隱士愛洞天巖穴深藏¶
虛極對門開是景挂猿狖離羅峭壁盡日無他事唯調虎龍交¶
媾坐磐石　時時鶴聽嘉音動笙簧轉流空外飄激人明至道¶
惡管絃幽噎花間沉溺出群常羡此歲寒重孤凝黛色鍊性超¶
於彼身閑永同居壽域¶
　　瑤臺月(自詠)¶
平生懶墮只贏得無憂一枕高卧蓬頭垢面不管形骸摧挫任¶
三光日夜奔馳放四大林泉擔荷深溪畔幽巖左青山擁白雲¶
鎖災禍雷轟電掣無由近我　日午起行了還坐把舊習般般¶
<pb:CK-KZ_JY195_01p066a>¶
打破清閑處唯有這些兒箇倦貪心樂受貧窮愛恣意慵興煙¶
火糧無貯丹無貨蕭然唱灑然和堪可神仙未了優游且過¶
　　其二(勸酒)¶
浮名浮利歎今古悠悠顛倒人泥茫茫宇宙多少含靈愚智盡¶
勞生終日貪圖競抵死奔波沉滯觀烏兔嗟身世百年壽一春¶
寐虛費爭如滿酌流霞送醉　助四大聊壯神氣辨萬化休論¶
富貴時時訪山谷道人游戲傚猖狂物外高吟慶滑辣杯中美¶
味開懷抱忘愁繫解其紛挫其銳遙致青松皓鶴綿綿度歲¶
*** 　　木蘭花慢(轉輪)¶
歎靈源曠代本無極信優游自樸散形生銷磨混沌落入行囚¶
<pb:CK-KZ_JY195_01p066b>¶
竛竮四方宛轉向迷津大海苦淹留法界群情擾擾夢魂千古¶
悠悠　淪流販骨如山知何日是程頭好鍛鍊眞空三光慧照¶
萬刼雲收終須捨身𢬵命更惜頭護面幾時休裂碎中間一點¶
便超得岸神舟¶
　　其二(西虢作善者多而感應屢至)¶
佇登臨曠望湧雲氣北山興旋恍惚陰陽虛無變化寥廓充盈¶
奇峰狀如太華靄稜層峻極染空青急雨翻盆潑墨迅雷激電¶
飛聲　威靈大騁神通三伏暑結凝冰歎是處飄風良田遇害¶
厦屋遭傾唯斯道鄕幸感屢涔涔至也忽然輕深信皇天輔德¶
善因惡果分明¶
<pb:CK-KZ_JY195_01p067a>¶
*** 　　望海潮(學道)¶
神仙風範長生門戸從來道德爲基餘外萬般留心一念顛狂¶
造作皆非眞教示開迷自上古軒轅龍駕騰飛代代相傳授至¶
今日盡歸依　虛無千聖同規蓋摧殘嗜欲剖判天機貪利喻¶
讎觀身是夢婪躭不整容儀恬素返希夷任垢面蓬頭紙襖麻¶
衣行滿都抛卻泛寥廓步雲霓¶
　　其二(脫俗)¶
堅牢基址清閑門戸生涯不比塵緣幽曠大山通明上士逶迤¶
倣傚神仙勤動向巖前緩植桂栽松藥圃芝田萬仞高峰下伴¶
龜鶴度流年　吾常志僻心顛愛簞瓢淡薄詞翰嘲掀幽洞小¶
<pb:CK-KZ_JY195_01p067b>¶
溪開懷取興時成短句長篇馳馬勝花牋任奮筆狂吟走霧飛¶
煙放蕩如如性混終日恣乾乾¶
*** 　　醉蓬萊(九月十八日西虢劉氏醮)¶
乍三清鶴降萬里雲收昊天空翠玉磬琅琅動乾坤聲銳盡日¶
修齋虛堂設醮慶大仙恩惠滿獻霞觥長歌妙曲留連師意¶
二九良辰菊花開遍正是重陽素秋佳氣爛熳香風健飄颻丹¶
桂秀景稀逢上眞難遇幸一時相際鴈影沉沙蟾光照夜醺醺¶
同醉¶
*** 　　齊天樂(憶法眷)¶
自東離海上元本三州四人同契異域殊鄕同行並坐終日相¶
<pb:CK-KZ_JY195_01p068a>¶
將游戲談玄論妙究方外清虛道家眞味唱和從容一時法眷¶
情何義如今分頭迥然苦志勤心磨鍊各逃傾逝既是飄零難¶
爲會合幽僻關山迢遞乾坤間隔望落落猶如曉星之勢再遇¶
何年駕雲朝上帝¶
*** 　　漢宮春(苦志)¶
二十年間大魔交正陣約度千重狂弓迸箭暗窗零落無窮因¶
心睡覺透歷年無礙眞宗興慧劍群魔自然消散獨騁威雄¶
出入銳光八表筭神機莫測天網難籠驅雲掃霧蕩搖法界無¶
蹤飛騰變化任太虛蕭瑟鳴風巡四海崢嶸往來幾箇人同¶
*** 　　留客住(修道)¶
<pb:CK-KZ_JY195_01p068b>¶
四元遇過華山共臨秦地詠歌談笑暗闡重陽嘉趣無爲自令¶
人化有幸天使官磨相間阻東連海上奮三公高義大開門戸¶
　教行普歎我離群忘形慵舉內省無愆外患何憂何懼三光¶
盛衰交變萬化恩害相生天地數留身且住待青霄得志坦然¶
行步¶
*** 　　梅花引(磻溪舊隱)¶
無名客無牽迫無桑無梓無田宅古巖前老松邊長歌隱几徐¶
徐考太玄玄中默論無生死實際何曾分彼此貫千經協三靈¶
包含萬化都歸一念冥　行不勞坐不倦任行任坐隨吾便晩¶
風輕暮天晴逍遙大道南溪上下平溪東幸獲忘形友月下時¶
<pb:CK-KZ_JY195_01p069a>¶
斟消夜酒酒杯停月華清披襟散髪欣欣唱道情¶
*** 　　六么令(法性)¶
渾淪樸散天地始玄黃烏飛兔走漸生群物類開張一點如如¶
至性撲入臭皮囊游魂失道隨波逐浪萬年千載不還鄕　錯¶
了鴻濛體叚憎愛日相望卻認父母形骸做我好容光劫劫輪¶
迴販骨受盡苦和殃何人聞早尋他歸路瑩然恢廓舊嘉祥¶
*** 　　芰荷香(乞食)¶
日奚爲信騰騰遶村覓飯充飢攔門餓犬撑突走跳如飛張牙¶
怒目待操心活齦人皮是則是教你看家寧分善惡不辨高低¶
　可歎狺狺此物蓋多生乖劣一性昏迷談科演教叮嚀搯耳¶
<pb:CK-KZ_JY195_01p069b>¶
難知雖然太上駕親臨無處慈悲爲人早早修持還到恁時發¶
憤應遲¶
*** 　　喜遷鶯(鍊心)¶
要離生滅把舊習般般從頭磨徹愛欲千重身心百鍊鍊出寸¶
心如鐵放教六神和暢不動三尸顛蹶事猛烈仗虛空一片無¶
情分別關結除縲紲方遇至人金口傳微訣頓覺靈風吹開魔¶
陣形似木雕泥捏既得性珠天寶勘破春花秋月恁時節鬼難¶
呼唯有神仙提挈¶
*** 　　鳳棲梧(寄東方學道者)¶
天下風光何處好八水三川自古長安道錦樹屏山方曲遶天¶
<pb:CK-KZ_JY195_01p070a>¶
涯海角誰能到　旣是抛家須早早雲水登程莫戀閑花草直¶
至潼關西嶽廟教君廓爾清懷抱¶
　　其二(道友見訪於磻溪)¶
孤僻嵁巖清淨界鑿土安身抱道忘知解道友相看唯莫怪貧¶
閑守拙無相待　富貴功名堪倚賴多是多非尖嶮多成敗玉¶
食馨香終不耐簟瓢寂淡常安泰¶
今日思量當日故知我前程迢遞時難度福祐不弘天不助忽¶
忽欲去無門去　走骨行屍心已悟魂夢悠悠且向磻溪住幸¶
謝街坊豪傑戸時時驀謂來相顧¶
　　其三(述懷)¶
<pb:CK-KZ_JY195_01p070b>¶
西轉金烏朝白帝東望銀蟾皓色籠青桂漸扣南華排菊會滿¶
斟北海醺醺醉　醉卧終南山色裏山色清高夜色無雲蔽一¶
鳥不鳴風又細月明如晝天如水¶
*** 　　雙雙鷰(春山)¶
春煙淡蕩青山媚行雲亂飄空界花光石潤秀出洞天奇恠戸¶
牖平高萬丈盡耳目臨風一快多生浩劫塵情曠朗渾無纖芥¶
　堪愛逍遙自在疎枷鎖抛離業根冤債風鄰月伴道合水晶¶
天籟無限崢嶸勝景盡賜與山堂教賣千聖寶珠酬價問君誰¶
解¶
*** 　　萬年春(土埪)¶
<pb:CK-KZ_JY195_01p071a>¶
土穴秋來温温漸覺陽和勝幽棲興道家偏稱疏懶多貧病¶
凛冽天寒葉落山川淨窗前競雪飄風勁熱焙閑吟詠¶
　　其二(衲衣)¶
衲襖秋來著身漸覺時相稱霜天淨暢懷游興不怕西風勁¶
百片千條上下穿聯定寬還正外疏狂性內放明珠瑩¶
　　其三(杜鵑)¶
春暖煙晴杜鵑永日啼芳樹聲聲苦勸人歸去不道歸何處¶
我欲東歸歸去無門路君提舉有何憑據空說閑言語¶
　　其四(驚睡)¶
秋夜沉沉漏長睡酷多思想須依仗道情和暢不縱魔軍王¶
<pb:CK-KZ_JY195_01p071b>¶
打疊神情物物離心上虛空帳慧燈明放坐待金鷄唱¶
*** 　　忍辱仙人(虢縣元押司求)¶
物外天機唯不審人間世事無過恁縱你英雄官極品身如賃¶
貪饕逼迫應圖甚　我自飢餐并渴飮布裘不羡披綾錦飽暖¶
之餘邪僻禁虛堂任曲肱展腳和衣寢¶
　　其二(春澤)¶
數載田苗長亢旱今春雨雪何滋漫嘉兆分明知過半將來看¶
掀天大熟謌謳滿　二月花開成片段千株柳發排堤岸又待¶
教人裝好漢相呼喚提壺挈榼爭跳竄¶
一澤天恩齊慶賀群生地著無飢餓愁態眉間都蹴破還眞箇¶
<pb:CK-KZ_JY195_01p072a>¶
盈街堆畝收田課　醖酒邀賓時唱和排筵看食重堆䅜醉飽¶
腥膻心不挫驕矜過卻憂福裏還生禍¶
　　其三(春興)¶
春日春風春景媚春山春谷流春水春草春花開滿地乘春勢¶
百禽弄舌爭春意　澤又如膏田又美禁煙時節堪游戲正好¶
花開連夜醉無愁繫玉山任倒和衣睡¶
　　其四(聲色)¶
豪氣衝天居列鼎笙歌聒地排淫境玉鐙飛虬衫帽整風流騁¶
不知撲入璃璃井　滑壁千尋光似鏡交加出路無門徑饒你¶
玲瓏機巧性難逃命與他送卻頭皮影¶
<pb:CK-KZ_JY195_01p072b>¶
　　其五(妙用)¶
千古聖賢皆一軌亘初得得從心起除此逍遙安穩地無餘理¶
自然消息恬然美　不在勞神并苦己般般放下頭頭是選甚¶
花街并柳市虛空體本來一物無凝滯¶
天下周游身不動人間照了心無用閑把虛空頻趯弄行雲從¶
八方上下輕收縱　兎角錐兒鑽骨痛龜毛拂子敲山重掃蕩¶
邪魔靈物空清風送太平國裏乘鸞鳳¶
*** 　　黃鶴洞中仙(贈同道)¶
都要奔波走誰肯堅心守南北東西總一般此外無他有　踏¶
盡鐵鞋迷不出菴門透水到渠成本自然行滿功還就¶
<pb:CK-KZ_JY195_01p073a>¶
　　其二(虢縣渭南濼裏)¶
此地風光勝人物俱相應水竹深藏數十家戸戸知天命　我¶
愛清虛景䇿杖尋幽徑每日巡村轉一遭信步閑吟詠¶
　　其三(自述)¶
故里在天涯海上無名士因遇終南陸地仙挈我來遊此　素¶
愛斷蓬飛野鶴孤雲志頂笠披蓑人不知便是風狂子¶
*** 　　望蓬萊(贈王喬二生)¶
王喬地一曲甚清嘉古道彎環連水石垂楊榱橠帶煙霞桃李¶
間桑蔴　其中有崇道兩三家知命固窮皆淡薄樂天清儉不¶
奢華隨分保生涯¶
<pb:CK-KZ_JY195_01p073b>¶
　　其二(秦川)¶
秦川好一片錦紋華日出雨晴山色秀月明風急水聲嘉千里¶
淨無涯　余到此喜慶復難加天祐時豐堪養道地靈人傑不¶
生邪時復伴煙霞¶
　　其三(南溪竹)¶
南溪竹騰秀入青冥直節虛心功未顯深根固蔕道先明霜雪¶
豈凋零　休悵悵大器晩圓成自有孤高棲鳳質能教倜儻化¶
龍形他日看超昇¶
　　其四(遊興)¶
飄蓬客天賜水雲閑自在行時無日月相隨到處有蓑蠻風雨¶
<pb:CK-KZ_JY195_01p074a>¶
亦開顏　修鍊事地軸鎖天關出有入無三尺劍長生不死一¶
丸丹名列上仙班¶
*** 　　青蓮池上客(入關)¶
重陽羽化登仙路兄弟如何措各各勤修生覺悟通無入有靜¶
思忘念密考丹經祖　一時浩劫眞容露放蕩情懷任詩句直¶
待人間功行具雲朋霞友爽邀風月笑指蓬瀛去¶
　　其二(幽棲)¶
一從東別長安道西往磻溪廟漸扣南山名跡杳洪溝冷淡土¶
龕瀟洒北府何曾到　夜深陌上行人悄獨聽巖前子規呌切¶
切松梢啼到曉聲聲相勸不如歸去爭柰功夫少¶
<pb:CK-KZ_JY195_01p074b>¶
*** 　　報師恩(嘲有髭僧)¶
不僧不道不温柔九百人前不害羞覺性一時超法界知身億¶
劫是吾囚　改頭換面人難悟走骨行屍我不憂得意忘形還¶
樸去從教人笑不風流¶
　　其二(渭南濼裏)¶
一方勝景滿川稀水竹彎環四面圍簇檻名花紅冉冉當門幽¶
檜緑依依　爭歌稚子春風舞鬥巧靈禽曉樹啼社內人家三¶
十戸崇眞修道壓磻溪¶
一橫嘉景日常新古栢森森四季春福地清高稀俗事名壇時¶
復會仙賓　人人盡喜生中國戸戸䖍心敬上眞唯願諸公皆¶
<pb:CK-KZ_JY195_01p075a>¶
省悟同登無漏出紅塵¶
　　其三(贈道友)¶
神仙縹緲太虛私世俗無由得見之幸遇門庭開教化臨逢齋¶
醮莫推辭　擔家造孽常終日作福治心只暫時更到時來心¶
不謹終身何以報恩慈¶
　　其四(踈慵)¶
懶看經教懶燒香兀兀騰騰似醉狂日月但知生與落是非寧¶
辨短和長　客來座上心慵問飯到唇邊口倦張不是故將形¶
體縱養成貧病療無方¶
*** 　　金蓮出玉花(得遇行化)¶
<pb:CK-KZ_JY195_01p075b>¶
重陽師父昔日甘河曾得遇大道心開設教東游海上來　天¶
涯迴首挈得吾鄕三四友魏國昇遐驚動¶
秦川百萬家¶
　　其二(自述)¶
蓬頭垢面不管形骸貧與賤抱樸頤神恬淡無憂樂本眞　氷¶
姿玉體到了難逃沉土底子羽潘安泉下枯髏總一般¶
　　其三(法門寺李生求)¶
一團殠肉千古迷人看不足萬種狂心六道奔波浮更沉　天¶
眞佛性昧了如何重顯證寶範仙宗覺後憑君豁蔽蒙¶
　　其四(夏旱)¶
時當正熱正值天高時雨闕萬里晴暉雲欲生來風旋吹　如¶
<pb:CK-KZ_JY195_01p076a>¶
鑪天地盡日炎炎鎔暑氣物困人疲憶得前春嫌雨時¶
　　其五(西虢南村)¶
南村地勝曲水橫斜穿柳徑是處池塘拍塞荷花映粉墻　高¶
堂大厦戸戸如屏堪入畫峻嶺崇崗日日生雲遙降祥¶
　　其六(青峯)¶
雲收雨霽露出青峰寒骨勢野靜天空岌岌高橫碧落中　南¶
溪無景與爾炎天銷日永永日題詩不賦閑愁只賦伊¶
　　其七(虢州與丹陽致魔作)¶
登萊濰密四海皆聞頭插筆愛爭多詞不肯饒人些子兒　余¶
今向道非似從前生計較好弱都休腦後如今沒筆頭¶
<pb:CK-KZ_JY195_01p076b>¶
*** 　　悟南柯(下元醮喬生簪菊)¶
白露三秋盡清霜十月初群花零落共蕭踈唯有重陽佳景獨¶
魁梧　爛熳眞堪愛馨香不可辜人人皆插滿頭敷試問喬公¶
簪著一枝無¶
爛熳黃金蘂輕盈白玉枝重陽留得下元時醮謝星官特地獻¶
眞師　牒奏三天主聲聞九地司存亡福慶已潛資大道洪恩¶
兼付出家兒¶
　　其二(贈裴滿子)¶
浩浩塵埃境翩翩幻化軀中情不解了須臾任意奔波顛倒走¶
崎嶇　逗引中丹壞銷磨內藏虛悲愁灾患共縈紆百便千方¶
<pb:CK-KZ_JY195_01p077a>¶
醫療不能除¶
*** 　　鍊丹砂贈西(虢周道全)¶
守分莫强圖遣日閑居樂天知命忍蕭疏萬事休論成與敗兀¶
兀前途　失也本來虛得也何如百年返覆乃須臾不似中心¶
存道念¶
賢聖相扶¶
*** 　　清心鏡(警殺生)¶
萬靈中人最貴超群化數屬三才品位愚夫甚卻騁兇頑便將¶
爲容易　殺害生靈圖作戲全不念地獄重重暗記一朝若大¶
限臨頭與他家愷氣¶
鬼神擒鞭撻跪愁開眼强欲思量巧計當頭把業鏡高懸那冤¶
<pb:CK-KZ_JY195_01p077b>¶
家怎諱　拔舌剜心酬快意全不似舊日馨香美味三塗任百¶
毒陵遲再生人卒未¶
　　其二(贈醮衆信內一强公病噎)¶
建齋筵須省可休羅列看食重重堆種本來要薦福求恩卻招¶
殃惹禍　强老先生還見麽莫不是受用於身太過如今縱百¶
味珍羞眼相看嚥唾¶
*** 　　玉鑪三澗雪(勸止同道遊海)¶
最苦三冬冰雪難當萬里風塵天涯海角不離身何處參同心¶
印　況是中丹宛轉徒勞外景因循爭如作伴到青春看我行¶
藏遠近¶
<pb:CK-KZ_JY195_01p078a>¶
　　其二(勤勞)¶
物外雖分端的天心未放玲瓏區區陌上走西東也學浮生作¶
夢　夢寐更勞數載巖龕復度三冬待他消息顯眞空放出凌¶
雲螮蝀¶
　　其三(自詠)¶
夜宿磻溪古廟曉登竹徑荒村日中無事餒巡門淡飯求他一¶
頓　不會深窮造化隨緣且度朝昏是非人我絶談論却返生¶
前混沌　一性昭彰乍顯二儀混合初融飄飄法界任西東到¶
處神光覆擁　萬籟寒泉湊頂八方瑞靄騰空怡然獨向九霄¶
中坐看浮生作夢¶
<pb:CK-KZ_JY195_01p078b>¶
　　其四(暮景)¶
杲日西沉遠隴輕飈南起洪崖飄飄逸興爽情懷吹斷愁思俗¶
態　漸漸放開心月微微射透靈臺澄澄湛湛絶塵埃瑩徹青¶
霄物外　日落風生古洞夜深月照寒潭澄澄秋色淨煙嵐獨¶
弄圓明寶鑑　認得心田要妙咄迴世俗貪婪自欣山谷卧松¶
巖情願披麤食淡¶
*** 　　訴衷情(九日後作)¶
紛紛霜葉亂飄颺時令過重陽黃花爛熳依檻猶自吐清香¶
秋漸老夜彌長道情昌雲菴入定法界游仙不動凄凉¶
孤城寒角韻悠颺風送入斜陽池塘菡萏無色蘭畹有餘香¶
<pb:CK-KZ_JY195_01p079a>¶
秋日短暮天長月華昌空空寂照蕩蕩虛心一片清涼¶
　　其二(風景)¶
長安風景古今奇吾道少人知天心地肺時正生殺按樞機¶
靈物秀玉芝肥射虹霓山頭凝望目下三川壓盡華夷¶
*** 　　解冤結(贈醮衆)¶
山河已定干戈不起太平時八方和義齋醮頻修盛答報虛空¶
天地謝洪恩暗中慈惠¶
千年一遇神仙出世幸遭逢莫生輕易供養精嚴但一嵗勝如¶
一歲遇良辰大家沉醉¶
　　其二(自詠)¶
<pb:CK-KZ_JY195_01p079b>¶
當初學道憑空鍊己志衝天人間無比放曠山林次後復逍遙¶
雲水過夷門又臨秦地¶
飄蓬十載遊程萬里度關津崎嶇迢遞事事諳來但悟了般般¶
總棄只隨緣布裘芒履¶
　　其三(覓飯)¶
北方一日南方一日共東西四方交日夢寐沉沉且往來遊行¶
銷日待他年道心開日¶
百年短景都來幾日暗推排今朝明日不覺推排到聖賢佳音¶
來日洞天開是吾歸日¶
*** 　　翫丹砂(遊歷)¶
<pb:CK-KZ_JY195_01p080a>¶
雲水飄飄物外吟醍醐默默醉中斟神仙活計道人心　容易¶
肯爭三寸氣尋常不貯一文金清貧柔弱禍難侵¶
　　其二(土埪避暑)¶
仙院深沉古栢青森森寒影拂苔輕蕭條終日爽人情　洞冷¶
不知門外暑心閑唯覺腹中清遶身渾似積氷凌¶
　　其三(退道)¶
劎樹刀山雪刃橫千磨百拷死還生哀聲流血苦難登　針刺¶
著身猶害痛鋼鋩刳性莫非疼如何淫放不修行¶
*** 　　無漏子(樂道)¶
去年禾今嵗麥陸地如雲充塞豐稔世太平年黎民各坦然¶
<pb:CK-KZ_JY195_01p080b>¶
眾心安閑容易到處逍遙無事昏告宿餒求餐坊村没阻顏¶
　　其二(秋霽)¶
夕陽紅秋水澹雨過碧天如鑑籬菊綻塞鴻歸長郊葉亂飛¶
上西山斟北海酩酊神游仙界霜夜冷月華清醺醺醉未醒¶
　　其三(假軀)¶
一團膿三寸氣使作還同傀儡誇體段騁風流人人不肯休¶
白玉肌紅粉臉盡是浮華粧點皮肉爛血津乾荒郊你試看¶
*** 　　恣逍遙(贈道友)¶
昔種良因今生福地虛空感上眞加衛開壇闡化垂恩普濟凡¶
一月於中建成三會¶
<pb:CK-KZ_JY195_01p081a>¶
至日相呼臨時莫避乘齋且散心游戲家中不足眉頭長繫也¶
則是浮生過了半世¶
忙裏偷閑師前取意勝如那苦求庸昧連朝抵暮貪生不已也¶
道我爲人過了一世　假使狂圖兼能巧智多方便藴成家計¶
兒孫有靠金珠没底終比㒈精神較些憔悴¶
*** 　　桃源憶故人(答丹陽)¶
虚空照耀明如鏡好弱頭頭皆應隨逐狀同形影稍錯還提正¶
　他人讒說渾虛佞遠道狂言無證切告後來休聽默默依賢¶
聖¶
故人別後閑吟罷寂寞雲溪瀟灑百尺孤松影下獨弄周天卦¶
<pb:CK-KZ_JY195_01p081b>¶
　清風皓月雖無價妙手奇工難畫欲向世間誇詫誰是分眞¶
假¶
*** 　　好離鄕(述懷)¶
獨坐向南溪一事無能百不知所愛冥冥煙雨後東西雲綻峨¶
峨列翠微　蒼骨太虛齊冉冉寒光映日飛何事中心看不足¶
忘歸似有膏肓病著肌¶
亂草獨彎跧鼓腹高歌自在閑一枕游仙清夢斷怡顔笑傲聲¶
喧碧嶂間　日午啟柴關雀躍徘徊望遠山山下有人來問道¶
知難雀躍無言笑卻還¶
*** 　　蓬萊閣(仙山)¶
<pb:CK-KZ_JY195_01p082a>¶
蓬萊闕漫漫巨海深難越深難越洪波激吹怒濤翻雪　玉霄¶
東畔曾聞說虛無一境天然别天然別鼇山不動蜃樓長結¶
　　其二(述懷)¶
棲霞客西游棲在南溪側南溪側千尋赤岸萬株蒼栢　無心¶
只有輕雲白舉頭不見繁華色繁華色空花雜亂世人貪得¶
*** 　　爇心香(學道)¶
大道無形方寸何憑在人人智見高明能降衆欲解斷羣情作¶
鬧中閑忙中靜濁中清¶
情態如嬰懷抱如氷自蒙籠覺破前程吾言至囑君耳深聽下¶
十分功十分志十分成¶
<pb:CK-KZ_JY195_01p082b>¶
征鴈回時野菊斒斕向深溪古洞彎跧孤吟靜境獨鍊還丹被¶
夜蕭條埪局促坐艱難¶
一性參差數載留連到如今方露因緣瓊珠達地寶月通天便¶
出玲瓏忘機構没孜煎¶
*** 　　下手遲(自詠)¶
落魄閑人本姓邱住山東東路登州自少年割斷攀緣網從師¶
父西遊　兀兀騰騰不繫留似長江一葉孤舟任紅塵白日忙¶
如火但雲漾無憂¶
物外優游散誕身似青霄一片閑雲任虛空來往呈嘉瑞但不¶
惹纖塵　八表天游何所親會三光日月星辰向閑中别没生¶
<pb:CK-KZ_JY195_01p083a>¶
涯事且作伴爲鄰¶
*** 　　心月照雲溪(喬生喪偶)¶
陰陽變化萬古同於此得失暫時間又何必欣生惡死存亡壽¶
夭都在百年中迴頭看北邙山累累皆相似　身如賃舍性假¶
權居止何處是家鄕任六道循環驅使覺來放下不受苦孜煎¶
非眷屬莫憂他且要隄防自¶
*** 　　離苦海(贈周道全)¶
知君好事從來慕爭柰染浮華難去雖然欲意字飄蓬被繫腳¶
繩兒縛住　怱怱頂上旋烏兔切莫把光陰虛度神仙咫尺道¶
非遙但只恐人心不悟¶
<pb:CK-KZ_JY195_01p083b>¶
*** 　　武陵春(渭南楊五生朝)¶
新歲纔交生萬物時令近元宵瑞炁濛濛降碧霄方誕謫仙苗¶
　貌態堂堂殊勝敏歸道厭凡囂石爛松枯壽更遙龜鶴等都¶
饒¶
*** 　　水雲遊(自詠)¶
且住且住且向碧巖忘機絶慮自知得分薄緣輕卒難爲顯露¶
　支離幻化藏名譽搤年光時序共磻溪一帶豪民結良因妙¶
趣¶
*** 　　望遠行(因旱贈渭南王坦公醮上諸道友)¶
九夏疲天旱萬物傷時熱筭都爲人心分外生枝節鬥衣鮮馬¶
<pb:CK-KZ_JY195_01p084a>¶
壯社火班行引拽小兄弟虛耗村村結下士無邪正上帝分優¶
劣㒈咱心不同彼志胡漂撇啟䖍誠修齋念善因循歲月望觀¶
聖空裏相提挈¶
*** 　　烏夜啼(戒洗麪)¶
嗚呼俗態行樂恣胷襟蓋論人情華世度光陰陰陽返覆天地¶
有浮沉福謝殃來悲痛怎生禁　統年纔過腸胃飽初侵洗麪¶
淘筋還是競貪淫人無遠慮必有禍胎深禍未萌時誰解預防¶
心¶
*** 　　賀聖朝(靜夜)¶
夕陽沉後隴收殘照栢鎖寒煙向南溪獨坐順風長聽一派鳴¶
<pb:CK-KZ_JY195_01p084b>¶
泉　迢迢永夜事忘閑性琴弄無絃待雲中青鳥降祥時證陸¶
地神仙¶
　　其二(無夢令)¶
陜右人人聽我福地好修因果天下不如斯貧富一般行坐輕¶
可輕可輕可驕矜太過　皇統年時飢餓萬戸愁生眉鎖有口¶
卻無餐滴淚謾成珠顆烖禍烖禍烖禍臨頭怎趓¶
*** 　　登臨有感¶
陟彼高崗馬足蹺觀乎大地我心搖山河氣象連天闊洞府神¶
仙避世遙白玉黃金終莫守春花秋月固難饒百年一覺浮生¶
夢萬事俱非憾寂寥¶
