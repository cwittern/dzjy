#-*- mode: org; -*-
#+TITLE: 大乘妙林經
#+DATE: 2011-05-27 18:43:32
#+PROPERTY: kxid KX008
#+PROPERTY: title 大乘妙林經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1398
#+PROPERTY: id JY009
#+PROPERTY: JUAN 2
#+PROPERTY: JUAN 002
#+PROPERTY: JUAN 002
#<md:CK-KZ_JY009_01p001a>¶
<pb:YP-C_JY009_03diji-05-0001a>¶
@fw1重刊道藏輯要¶
* 大乘妙林經¶
** 　　序品第一¶
元始天尊時在不思議山七寶城中元陽宮内獅子座上八威¶
備衞端坐閑居身心不動經七小劫不起於座放大光明遍照¶
十方无量國土微塵世界旡不遍及時彼三千大千世界无量¶
國土諸仙眞聖嘅然驚歎異口同音俱發聲言咄哉彼土大德¶
天尊以何因緣放希有光奇特妙相時諸三千大千世界微塵¶
國土諸仙聖眾遙望山中光相挺特妙麗希有无以爲喻馳誠¶
敬慕口不能言咸欲就往爾時天尊安庠動念以他心智遙觀¶
#<md:CK-KZ_JY009_01p001b>¶
<pb:YP-C_JY009_03diji-05-0001b>¶
彼土他方聖眾心意䖍恭是諸聖眾維是上士悉堪受度因發¶
大聲告諸十方无量國土汝等眞士宿植德本純一无二是我¶
眞子堪持寶藏我今欲入長樂妙土汝等眞士乘我希有微妙¶
光明俱來法座値我今日難勝之法爾時十方微妙世界无量¶
國土他方聖眾聞是聲音心大歡喜普乘神光飛空越谷皆悉¶
上士尋光而來是諸大眾煩惱已空明了法性其字曰淨行眞¶
人妙相眞人寶光眞人曜明眞人辨才眞人普等眞人聖行眞¶
人遍通眞人德滿眞人度命眞人慜濟眞人導師眞人善愛眞¶
人達相眞人高上眞人勝意眞人開明眞人守藏眞人護持眞¶
人等觀眞人寂定眞人无碍眞人凌空眞人常念眞人化通眞¶
#<md:CK-KZ_JY009_01p002a>¶
<pb:YP-C_JY009_03diji-05-0002a>¶
人善變眞人靜定眞人妙光眞人妙花眞人大慈眞人慧明眞¶
人寶蓋眞人等諸大眾无量眞人與諸徒從并及无量天龍大¶
力神王无鞅數眾細雨密霧一時俱到不思議山圍繞三帀瞻¶
仰天尊安庠雅步稽首禮足問訊畢卽依位而坐爾時天尊以¶
大慈心熏脩大眾微聲唱言子等眞士於无量劫眾善普會致¶
於今日値希有光得覩難勝未曾有法普來集會不可思議我¶
今欲入長樂妙境汝等眞士若有所疑恣來啟問於是淨行眞¶
人卽從座起正巾歛褐長跪稽首白¶
天尊言我今等眾乘希有光欲有所問若垂聽許乃敢諮陳¶
天尊告曰淨行眞人子今善能爲眾開發諮請法相恣汝所問¶
#<md:CK-KZ_JY009_01p002b>¶
<pb:YP-C_JY009_03diji-05-0002b>¶
勿自疑難吾當爲汝分别解說决了所疑於是淨行旣蒙聽許¶
心意踊躍歡喜无量白天尊言如是身相大光普遍妙麗希有¶
光相挺特超百千日不可思議我自思惟如是身相希有難思¶
若有眾生見斯光者卽名眞士能見諸法不壞眼根¶
天尊告曰淨行眞士實如所言我今身相有无量光名无量義¶
若有眾生能見我身微妙光明卽得眼根通達明淨能了諸法¶
觀諸法性性相湛然不壞世法而得眞相又我身相有无量光¶
名无量義若有眾生能聞我身微妙光明卽得耳根通達明淨¶
能了諸法聞諸法性性相湛然不壞世法而得眞相又我身相¶
有无量光名无量義若有眾生能齅我身微妙光明卽得鼻根¶
#<md:CK-KZ_JY009_01p003a>¶
<pb:YP-C_JY009_03diji-05-0003a>¶
通達明淨能了諸法齅諸法性性相湛然不壞世法而得眞相¶
又我眞相有无量光名无量義若有眾生能言我身微妙光明¶
卽得舌根通達明淨能辨諸法言諸法性性相湛然不壞世法¶
而得眞相又我身相有无量光名无量義若有眾生能觸我身¶
微妙光明卽得身根通達明淨能覺諸法知諸法性性相湛然¶
不壞世法而得眞相又我身相有无量光名无量義若有眾生¶
能知我身微妙光明卽得心根通達明淨能了諸法悟諸法性¶
性相湛然不壞世法而得眞相淨行眞士我今身相无量光明¶
假使盡諸十方三千大千世界碎爲微塵一一塵中復爲十方¶
无量世界又復碎諸无量世界皆爲微塵以此塵數比我身光¶
#<md:CK-KZ_JY009_01p003b>¶
<pb:YP-C_JY009_03diji-05-0003b>¶
千億萬分未得其一是故十方无量國土若有眾生遇斯光者¶
卽得身中六根明淨通達无碍能了諸法性相湛然不壞世法¶
而得眞相以此光明莊嚴一切无量无邊微塵世界一切眾生¶
皆悉成就无上正眞金剛妙相光明功德不可思議終劫說之¶
亦不能盡於是淨行并諸大眾聞天尊說微妙光明利益眾生¶
无量无邊俱發聲言歎未曾有大德天尊微妙身相光明大藏¶
福惠莊嚴實无窮盡是時妙相眞人聞天尊說法身微妙光明¶
特甚天上人間未有斯匹前進稽首白天尊言大德天尊我今¶
所見天尊身相大光普遍諸微塵界他土大士十方聖眾俱來¶
集會欲聞要言未審今會不思議城希所常有天尊所演光相¶
#<md:CK-KZ_JY009_01p004a>¶
<pb:YP-C_JY009_03diji-05-0004a>¶
微妙无上法輪今之所說當何名號唯願解說訣了所疑令此¶
眾會得盼篇目心意泰然功德无量爾時天尊欣然悅豫歎妙¶
相言善哉善哉妙相眞士善能通達觀諸法性心意無碍故能¶
爲眾諮請要言子等諦聽我今爲說微妙難思未曾有法自昔¶
以來爲眾開演未如今日大光普照他土世界微塵聖眾俱來¶
集會不思議山聞此勝法我所說无上尊經名爲妙林亦名勝¶
習子等諦思无上大乘微妙經典若有一人聞此經名一心信¶
受思念恭敬尊重讚歎解其義味爲人演說稱揚大道當知是¶
人曾於无量億劫之中已種善根功德成辦故於今日得聞大¶
乘微妙經典此人卽是一切眾生大慈悲父開悟一切爲眾導¶
#<md:CK-KZ_JY009_01p004b>¶
<pb:YP-C_JY009_03diji-05-0004b>¶
師世間眾生當於此處勤種功德能以一心不生懈退是人所¶
得大乘功德无量无邊不可稱說假使盡諸十方三千大千世¶
界一切草木寸斬爲籌以比籌算其人功德亦不能盡是故汝¶
等俱入寶城聞此妙林大乘名字必得上道入於長樂常住妙¶
土功德巍巍與我无異是時大眾聞說經名一時開悟舉手彈¶
指稽首稱善於是寶光執笏安庠前進作禮上白天尊臣以有¶
幸得預斯集向聞所說微妙大乘秘要經典所說經名妙林勝¶
習臣等下愚未能自了不審天尊以何義故名此尊經爲妙林¶
邪願爲解說示以要言令眾曉悟饒益一切決了所疑天尊告¶
曰寶光眞士乃於今日能發大慈爲眾諮請眞實要言開悟將¶
#<md:CK-KZ_JY009_01p005a>¶
<pb:YP-C_JY009_03diji-05-0005a>¶
來不可思議汝今復座吾當爲汝分别解說令眾得明開悟將¶
來使得安樂我今所說大乘妙林无上尊經功德无量不可思¶
議猶彼寶林能生果實資益一切食此花實身相金光无不微¶
妙人聞此經一心聽受得其義味智慧圓明身相微妙以是之¶
故與彼无異又彼寶林根株莖葉悉是眞文微風一動能發洞¶
章聲音微妙若得聞者了然悟道我今法相如彼妙林若有眾¶
生微心一感現以聲教聲音微妙若有聞者卽得正眞以是之¶
故與彼无異又彼妙林莫知本始劫劫常生種類不絕我今法¶
相如彼寶林莫知本始劫劫出現種性不絕以是之故與彼无¶
異又彼寶林枝條覆蔭三千世界无不周遍我今法相德蔭三¶
#<md:CK-KZ_JY009_01p005b>¶
<pb:YP-C_JY009_03diji-05-0005b>¶
千大千國土彌羅无外以是之故與彼无異又彼妙林无心隨¶
順從風偃仰假有霜雪不能凋殘我今法相亦復如是无心善¶
順物感常通假有煩惱三塗惡報莫能傷害以是之故與彼无¶
異諸微塵土一切大眾見我光明難勝希有越空赴谷俱來集¶
會不思議山習我勝因聞斯要訣諸來大眾聞此大乘智慧日¶
新功德无量以是之故亦名勝習寶光等眾无量无邊聞此要¶
言咸皆開悟同時行禮稽首稱善於是寶光而說偈言¶
善巧无上大悲尊　不捨四弘度眾生　示現端坐不思議¶
放大光明照十方　微塵國土无邊眾　俱見法身微妙光¶
大眾純一无上士　堪持妙林希有經　他心了達无邊境¶
#<md:CK-KZ_JY009_01p006a>¶
<pb:YP-C_JY009_03diji-05-0006a>¶
高聲唱言眞實賓　我今欲入長樂土　故命時眾來受持¶
眾等同聞大歡喜　飛空越谷一時臨　煩惱已盡皆自在¶
明了法性大乘門　圍繞瞻聽忘疲猒　安庠前進禮天尊¶
大悲熏修无限量　唱說時眾久行因　故得聞今希有法¶
善哉集會不思議　功圓行滿入長樂　告眾疑問在今晨¶
故得慧明无上士　淨行正念動三千　乘斯大會希有座¶
告令疑網任諮陳　旣蒙聽命勝所請　進前敢言希有光¶
大悲善巧說身相　无量光明奇特尊　遇得斯照六相淨¶
不壞世法卽眞身　假令微塵諸世界　細末盡數不能量¶
又有久修眞大士　號曰妙相問經名　故得大慈降法雨¶
#<md:CK-KZ_JY009_01p006b>¶
<pb:YP-C_JY009_03diji-05-0006b>¶
篇目名字總披陳　若得遇聞此名號　功德福惠悉莊嚴¶
假令三千諸草木　寸斬筭數不能知　我亦乘今无上惠¶
更問經名義云何　旣蒙法王无上訣　名義諸疑悉已除¶
我等時眾同斯集　自慶得聞妙林經　故得上登无極位¶
一切眾生離囂塵¶
寶光等是時大眾聞說偈頌已心大歡喜咸皆開悟一時稽首¶
復還本座¶
** 　　觀眞相品第二¶
爾時曜明眞人前進稽首白天尊言我等時眾聞天尊說微妙¶
光明希有難値若後有人遇斯光者卽得六根通達明淨不壞¶
#<md:CK-KZ_JY009_01p007a>¶
<pb:YP-C_JY009_03diji-05-0007a>¶
世法而得眞相臣以下愚未了斯義不審世間及以眞相爲一¶
相邪爲異相邪若是一相何以名世若世是眞何不名眞若異¶
相者旣得眞相云何不壞世間不壞云何得眞世間不壞而得¶
眞者譬如種子種子不壞芽莖花實從何而生如是二趣實未¶
能了願垂旨訣得釋所疑天尊告曰曜明眞士善能方便爲諸¶
眾生訣此疑惑子今復座吾當爲說子今所問世間眞相爲一¶
相邪爲異相邪今當問子子之所見爲法見邪爲相見邪曜明¶
答曰大德天尊世間眞相有法見邪有相見邪¶
天尊答曰曜明眞士眞相世間本无差别眾生所見未能通達¶
但觀其相未能見法是故分别世間眞相其相不同今以慧眼¶
#<md:CK-KZ_JY009_01p007b>¶
<pb:YP-C_JY009_03diji-05-0007b>¶
觀世間相卽相是眞能了眞相名爲見法以是之故不壞世間¶
而得眞相曜明又問大德天尊不壞世間而得眞相未審世間¶
以何爲相而言不壞卽是眞相天尊告曰曜明眞士世間相者¶
卽是无明貪着愛見瞋恚愚癡等諸煩惱是世間相曜明又問¶
大德天尊无明貪愛瞋恚愚癡等諸煩惱是世間相旣言不壞¶
卽得眞相是則眞相猶有貪愛旣有貪愛是眞何須說言斷諸¶
煩惱而得眞相天尊告曰曜明眞士實如所言不斷煩惱而得¶
眞相今言斷者爲諸眾生未能見法唯見无明貪愛愚癡瞋恚¶
煩惱故須說斷而得眞相若人能知煩惱性空本无貪愛无明¶
永淨无法可斷以是當知不斷煩惱而得眞相眞相无相无相¶
#<md:CK-KZ_JY009_01p008a>¶
<pb:YP-C_JY009_03diji-05-0008a>¶
无得无明无法无法无斷无斷无得名斷煩惱无得无斷名得¶
眞相以是當知不斷煩惱而得眞相曜明又問大德天尊眞相¶
煩惱旣无二相无二相故言得眞相何以不言煩惱眞相无二¶
相故言得煩惱天尊答曰曜明眞士如向所說是有二種一者¶
相見二者法見法見之人言得眞相相見之人言得煩惱以是¶
當知法見之人常觀妙本故得眞相相見之人常觀麄迹故得¶
煩惱若人能知煩惱性空未曾有法從迹觀本名得法見若復¶
有人无明闇蔽唯見煩惱從无明見名爲眞相又語曜明若復¶
有人見有煩惱又有眞相煩惱眞相皆爲煩惱若人能知此煩¶
惱不異眞相眞相无相煩惱眞相名爲眞相又語曜明子向問¶
#<md:CK-KZ_JY009_01p008b>¶
<pb:YP-C_JY009_03diji-05-0008b>¶
言譬如種子種子不壞芽莖枝葉花實等從何而生吾今問子¶
種子壞邪芽實生耶種子若壞壞則无因无因有果斯无是處¶
芽生種壞壞則不生壞爲生因亦非是處以是當知種子芽莖¶
枝葉花實非生非壞非因非果非不因果煩惱眞相亦復如是¶
非前非後非一非異非不一異又語曜明汝謂種子壞乃芽生¶
今又問子種壞芽生壞時生耶未壞生耶壞後生耶壞時生者¶
以壞爲生生則不生生而壞者以生爲壞壞則不壞云何種壞¶
而得芽生譬如蔭壞身則不生无蔭有身理則不然以是當知¶
種子旣壞芽則不生无種有芽理亦不然是故我言壞則不生¶
若有說言壞時生者與壞同體云何得生譬如一身諸根同體¶
#<md:CK-KZ_JY009_01p009a>¶
<pb:YP-C_JY009_03diji-05-0009a>¶
云何頭壞而得足生頭壞足生理則不然以是當知種子壞時¶
芽則不生生壞同體理亦不然是故我言壞時不生壞後生者¶
生滅相離云何爲因譬如敗種種已先滅滅卽无芽云何芽後¶
從敗種生以是當知壞後不生壞已芽生理亦不然是故我言¶
種子壞後芽亦不生又語曜明種壞芽生生壞一耶生壞異耶¶
生壞一者壞則相違云何同體滅則不生云何壞生生則不滅¶
云何生壞生壞異者異則非因非因生果理則不然譬如虛空¶
非兔角因虛空非因生兔角果理則不然以是當知異亦不生¶
云何有生又語曜明未壞生者是則種子體中未變未變芽生¶
芽生則无因无因有果无種有芽理則不然猶如无形影則不¶
#<md:CK-KZ_JY009_01p009b>¶
<pb:YP-C_JY009_03diji-05-0009b>¶
生形若未生有影生者當知此影不從形生譬如麻子麻子未¶
壞油則不生以是當知未壞不生云何有生又語曜明壞後生¶
者彼種已滅滅則无因滅後生芽此芽始生生則非果彼種滅¶
已有芽生者理則不然猶有无乳酪則不生若无彼乳而有此¶
酪是則酪有不從乳生以是當知壞後不生云何有生檢求生¶
相畢竟永滅不可得故是故无生爾時辯才卽從座起安詳而¶
進白天尊言我自思惟一切眾生飄浪生死皆由无明貪着愛¶
見我又思惟愛見无明從何而有致令眾生飄浪生死是生死¶
本從心生耶從眼生耶從耳生耶從鼻生耶從舌生耶從内生¶
耶從外生耶從有生耶從空生耶我今等眾實未能了願爲解¶
#<md:CK-KZ_JY009_01p010a>¶
<pb:YP-C_JY009_03diji-05-0010a>¶
說得釋所疑¶
天尊告曰辯才眞士善哉斯問子今復座當爲子說生死根本¶
從空而生亦從有生從内而生亦從外生從鼻而生亦從舌生¶
從眼而生亦從耳生本无從生亦從心生何以故心法空故心¶
法旣空无明亦空无明旣空貪愛亦空貪愛旣空生死亦空生¶
死旣空眼法亦空眼法空故耳法亦空耳法空故鼻法亦空鼻¶
法空故舌法亦空舌法空故内外亦空内外空故空有亦空以¶
是因緣生死根本從空而生又語辯才空法本空心法亦空云¶
何空法生心法空心法旣空從空生心是則東方本空生西方¶
空旣知東方本空不生西空當知空法本空不生心法心法旣¶
#<md:CK-KZ_JY009_01p010b>¶
<pb:YP-C_JY009_03diji-05-0010b>¶
空不從空生當知心法法相本空不生无明旣知无明本空不¶
從心生當知无明本空不生貪着旣知貪着本空不從无明當¶
知貪着亦空不生愛見旣知愛見本空不從貪着當知愛見亦¶
空不生心法旣知心法本空不從愛見當知心法亦空不生眼¶
法旣知眼法本空不從心生當知眼法亦空不生耳法旣知耳¶
法本空不從眼生當知耳法亦空不生鼻法旣知鼻法本空不¶
從耳生當知鼻法亦空不生舌法旣知舌法本空不從鼻生當¶
知舌法亦空不生内法旣知内法本空不從舌生當知内法亦¶
空不生外法旣知外法本空不從内生當知外法亦空不生有¶
法旣知有法本空不從外生當知有法亦空不生空法旣知空¶
#<md:CK-KZ_JY009_01p011a>¶
<pb:YP-C_JY009_03diji-05-0011a>¶
法本空不從有生當知空法亦空不生生死旣知生死本空不¶
從空生當知生死亦不生死一切有爲煩惱以是當知有爲生¶
死眾生飄浪如虛中雲如空中色如谷中響如水中月如鏡中¶
像如𤍠中炎如電中火如聾中聽如盲中視如啞中言如二頭¶
鶴如三足鷄如龜中毛如兔中角中是无明貪着愛見生死之¶
本亦復如是畢竟皆空不可論說譬如燈滅不可尋求生死本¶
空亦復如是如大猛火如四毒蛇不可親近生死之法亦復如¶
是子等當復作如是觀乃得无爲出離生死於是辯才等眾聞¶
是要言歡喜踴躍歎未曾有於是大眾同聲稱善而說偈言¶
无上大悲尊　善巧說眞相　世間煩惱本　卽无上慧因¶
#<md:CK-KZ_JY009_01p011b>¶
<pb:YP-C_JY009_03diji-05-0011b>¶
眾生未能了　故說斷貪瞋　若知本非有　生死卽道塲¶
无明性永滅　煩惱諒風聲　慧眼常淸淨　法見明重昏¶
本來无二相　麄妙信開緣　若能辯无二　三界不思議¶
執心在眞相　道塲恚貪瞋　種子未曾滅　芽莖實不生¶
先有不從因　先无何所生　三時辯生法　種子實非因¶
自體未曾有　芽莖何所從　辯才无上士　善諮生死因¶
大悲諒无盡　爲眾悉敷陳　无明與生死　譬如空谷聲¶
聾盲所聞見　世間實不然　智者觀生死　猶如大幻師¶
土梗何曾走　木雞詎翔空　若能明斯趣　一切不思議¶
爾時天尊歎大眾言善哉善哉汝等今眾聞希有法體了眞相¶
#<md:CK-KZ_JY009_01p012a>¶
<pb:YP-C_JY009_03diji-05-0012a>¶
實如所陳乘我今日宣語將來一切眾生令得曉了與今无異¶
爾時大眾稽首稱善¶
** 　　辯邪正品第三¶
爾時普等眞人卽從座起前進作禮上白天尊我自思惟天尊¶
身相光明挺特微妙難思如金剛王摧折一切智慧明了結習¶
永除端然獨步不思議城我今欲問未敢自陳願垂大慈賜示¶
儀軌修行階級其義云何使將來世得見正眞¶
天尊告曰善哉善哉普等眞士善能利益將來眾生能發斯問¶
開悟愚蒙子今復座吾當爲說凡所問者具有二種一者正問¶
二者邪問若正問者與道爲親若邪問者是魔眷屬普等又問¶
#<md:CK-KZ_JY009_01p012b>¶
<pb:YP-C_JY009_03diji-05-0012b>¶
何等爲正何等爲邪¶
天尊告曰若人作有爲問无爲故問名爲邪問非有爲問非无¶
爲問名爲正問若人見生故問見滅故問名爲邪問不見生問¶
不見滅問名爲正問若人見住故問見壞故問名爲邪問不見¶
住問不見壞問名爲正問若人見罪故問見福故問名爲邪問¶
不見罪問不見福問名爲正問若人見淨故問見穢故問名爲¶
邪問不見淨問不見穢問名爲正問若人見是故問見非故問¶
名爲邪問不見是問不見非問名爲正問若人見親故問見疎¶
故問名爲邪問不見親問不見疎問名爲正問若人見空故問¶
見有故問名爲邪問不見空問不見有問名爲正問若人見苦¶
#<md:CK-KZ_JY009_01p013a>¶
<pb:YP-C_JY009_03diji-05-0013a>¶
故問見樂故問名爲邪問不見苦問不見樂問名爲正問若人¶
見聖故問見凡故問名爲邪問不見聖問不見凡問名爲正問¶
若人見善故問見惡故問名爲邪問不見善問不見惡問名爲¶
正問若人見施故問見盜故問名爲邪問不見施問不見盜問¶
名爲正問若人見持戒問見破戒問名爲邪問不見持戒問不¶
見破戒問名爲正問若人見長故問見短故問名爲邪問不見¶
長問不見短問名爲正問若人見貴故問見賤故問名爲邪問¶
不見貴問不見賤問名爲正問若人見得故問見失故問名爲¶
邪問不見得問不見失問名爲正問若人見邪故問見正故問¶
名爲邪問不見邪問不見正問名爲正問若人見問故問不見¶
#<md:CK-KZ_JY009_01p013b>¶
<pb:YP-C_JY009_03diji-05-0013b>¶
問故問名爲邪問不見問問不見不問名爲正問如是等類皆¶
有邪正邪正所有皆從心生心之所生皆是顚倒非有見有非¶
无見无非生見生非滅見滅非住見住非壞見壞非罪見罪非¶
福見福非淨見淨非穢見穢非是見是非非見非非親見親非¶
疎見疎非空見空非有見有非苦見苦非樂見樂非聖見聖非¶
凡見凡非善見善非惡見惡非施見施非盜見盜非持見持非¶
犯見犯非長見長非短見短非貴見貴非賤見賤非得見得非¶
失見失非邪見邪非正見正非問見問非見見見如是諸見皆¶
悉虛妄如幻如夢无一眞實何以故諸法无心有心見法名爲¶
邪見若人能知諸法无心不起心見是名正見是當知有心問¶
#<md:CK-KZ_JY009_01p014a>¶
<pb:YP-C_JY009_03diji-05-0014a>¶
者皆爲邪問无心問者乃名正問以是義故我今不令一切眾¶
生斷滅煩惱而得眞相但欲度諸妄想眾生故說煩惱眞相二¶
義實无生死可得眞相所以者何諸法淸靜本无二相无所往¶
來是故我今不令眾生斷滅煩惱乃得眞相雖說煩惱實无煩¶
惱之可斷滅雖說常樂亦无常樂之可欣慕旣无煩惱是故眾¶
生不失眞相旣无眞相是故我今不捨煩惱若復有人於末世¶
中能發此念體解正眞是名大乘修眞正行於是普等聞斯說¶
已心大歡喜告諸大眾无億數人同體无爲俱入正眞爾時聖¶
行大士白天尊言於未來世若有眾生於諸法中生有見心是¶
則大道永沒不行於世若見三淸是淸淨境心所欣慕如此人¶
#<md:CK-KZ_JY009_01p014b>¶
<pb:YP-C_JY009_03diji-05-0014b>¶
者永劫修功不得解脫所以者何三淸境界名爲寂滅遠離諸¶
塵不受諸愛若有見心則墮邪見非修正行名爲永失无上法¶
邪於是天尊歎聖行言善哉善哉實如所言聖行眞士宿植德¶
本明了實相通達无礙故於今日爲眾决疑眞爲深要若復有¶
人於諸法中生有見心捨於穢土求三淸樂捨眾生身求眞道¶
相欲斷煩惱而入无爲求離諸見乃得寂滅如是等相我說此¶
人名大邪見憎慢之人譬如愚人畏於天地而欲走避所至之¶
處不離天地眾生亦爾畏生死身疾捨三界有心猒離所得之¶
身不離生死如是眾生未能見法求眞道相深實可哀眞道相¶
者名爲不作无所起滅非有非无非長非短非大非小非色非¶
#<md:CK-KZ_JY009_01p015a>¶
<pb:YP-C_JY009_03diji-05-0015a>¶
心能體此相名爲修習眞道正行語聖行世間眾生无明障重¶
眞道在身莫能覩見譬如愚人東西馳走覓虛空色而不能見¶
卽色是空一切世間亦復如是心性馳騁欲求眞道不知身心¶
卽是眞道譬如愚人但見竹木而不知火捨木求火而不知火¶
已在木中一切世間亦復如是捨身求道而不知道已在身中¶
捨木求火譬如愚人捨形求影默聲求響而不知形是影根聲¶
爲響本以是當知世間邪見煩惱熾盛猶荆棘林如蒺梨園不¶
可親近汝等今眾乘我今日宣示將來令知三淸不離煩惱令¶
知大道不在他方但觀身心修習正行自然解脫永離煩惱常¶
處三淸子善思惟自然安樂於是聖行又復白言大德天尊云¶
#<md:CK-KZ_JY009_01p015b>¶
<pb:YP-C_JY009_03diji-05-0015b>¶
何說言一切眾生卽是眞道而復告命修習正行乃得安樂若¶
其是道何須修習猶如羽鳥何須習飛譬如鱗族何須習水雲¶
昇雨降不關習學若諸眾生已是眞道何須修習而得安樂願¶
爲解說得釋所疑¶
天尊告曰聖行眞士善哉斯問如我向言眞道眾生如木中火¶
非一非異非卽非離卽木有火而木非火離木无火而火非木¶
木非是火故云非一火不離木故云非異以是當知眾生眞道¶
非一非異非卽非離卽生有道而生非道離生无道而道非生¶
生非是道故云非一道不離生故云非異以是當知若欲求火¶
於木中求不於冰中求若欲求道於身中求不於他求於冰求¶
#<md:CK-KZ_JY009_01p016a>¶
<pb:YP-C_JY009_03diji-05-0016a>¶
火他方求道假使力能移山功能竭海力之彌勤功之殊妙終¶
劫行之去道逾遠是故我今告諸眾生若欲求火當須人功備¶
其鑽具運動力手然後見火眾生學道修習正行亦復如是當¶
以善功備其種智觀此身中運動心神然得見道以是之故我¶
令眾生修習正眞乃得安樂羽空鱗水亦須運用而得昇降空¶
行水去眞道眾生不以爲類雲昇雨降无識无心不關習學如¶
斯等類並是世間不比眞道子善思惟自當得解於是聖行又¶
復白言大德天尊眾生求道於身中求不於他求身中空邪他¶
方有邪¶
天尊答曰聖行眞士三十六問名爲邪見聖行又問大德天尊¶
#<md:CK-KZ_JY009_01p016b>¶
<pb:YP-C_JY009_03diji-05-0016b>¶
見木有火見冰有水見冰无火見木无水邪¶
天尊答曰聖行眞士爲諸未悟隨順世間聖行又問大德天尊¶
冰有火耶木有水耶¶
天尊答曰聖行眞士於虛空中見眾色像聖行又問大德天尊¶
於冰求火於木求水斯見處耶¶
天尊答曰聖行眞士見身求道滅諸有爲求得解脫斯非是處¶
若求眞道但自觀身若求虛空但觀諸有觀身實相道從身生¶
亦從心生從眼耳生從鼻舌生從四大生從百體生觀物眞相¶
空從天生亦從地生亦從我生亦從他生從水火生從草木生¶
從十方生從萬物生以是義故我說此經度微塵眾而未嘗見¶
#<md:CK-KZ_JY009_01p017a>¶
<pb:YP-C_JY009_03diji-05-0017a>¶
有一眾生得受度也何以故我眼旣空眾生亦空空无分别分¶
别空故是故我眼智慧明淨能觀一切通達无礙觀諸三千大¶
千世界過去未來一切眾生悉已受度以是因緣我說空中具¶
足一切无量色像於是聖行并諸大眾聞說要言俱起作禮而¶
說偈言¶
具足一切智　善哉奇特尊　說今微妙法　邪正甚分明¶
顚倒生取捨　正眞非有无　心法非本有　有心虛妄生¶
善巧順諸有　有滅齊正眞　正眞无復相　煩惱實本空¶
眾生不異道　諸見悉无爲　有心欲除斷　大行永不行¶
三淸非遠妙　寂滅在胸襟　若起有心見　惠牙永消摧¶
#<md:CK-KZ_JY009_01p017b>¶
<pb:YP-C_JY009_03diji-05-0017b>¶
天尊說此類　名爲憎慢人　猶如畏大地　疾走欲藏身¶
縱日馳千里　非地不容身　厭身欲求道　見道不忘身¶
存身去道遠　生死反成親　至眞无起滅　大道離斷常¶
若有體斯妙　名爲修正眞　眾生由障重　失道唯見身¶
將身欲求道　觀色不知空　譬如愚見木　不知火所從¶
影響非殊遠　形聲是本源　邪見生煩惱　蒺䔧荆棘藂¶
有見生毒害　傷身何異斯　三淸卽煩惱　大道諒我身¶
猶如木中火　鑽具及人功　積善求眞道　安樂會正眞¶
說經度一切　筭數不能量　照本元來去　受度悉虛陳¶
虛空量无際　眾生何所依　我眼本淸淨　通達了大千¶
#<md:CK-KZ_JY009_01p018a>¶
<pb:YP-C_JY009_03diji-05-0018a>¶
未來及過去　見在盡微塵　久於无量劫　悉己會正眞¶
** 　　觀身品第四¶
爾時大慈眞人卽從座起稽首禮問白天尊言我等今眾心自¶
念言天尊所說微妙難思煩惱眞相性無差别其義幽微我今¶
等眾親承聖旨得釋所疑將來眾生心根未悟聞此大法云何¶
得解天尊所說三淸非遠道卽我身一切眾生聞身有道未了¶
斯義益加疑網當以何法得釋彼疑令諸眾生泰然安樂¶
天尊答曰善哉善哉大慈眞士於无量劫荷負一切眾生苦惱¶
故於今日善發斯問子今復座吾當爲說令諸將來有心之人¶
使得安樂若有眾生入我法門聞我妙義未能曉了當以三法¶
#<md:CK-KZ_JY009_01p018b>¶
<pb:YP-C_JY009_03diji-05-0018b>¶
安慰其心令得開悟何謂三法一者若有眾生聞此大乘未能¶
信受當以五戒修攝其身令无放逸五根明淨體性調和於法¶
无畏堪任聽受二者若有眾生聞此大乘未能善解當以三定¶
繼錄其心令无動應心地端靜性氣調和於法无畏堪任誦持¶
三者若有眾生聞此大乘未能通觀當以六慧遍被身心令无¶
障礙内外明淨身意澄淸慧洞虛空了見眞性於法无畏堪任¶
寄付何謂五戒一者若有眼根貪著色塵當以妙林大戒觀彼¶
色塵隨時遷易念念无常无可貪著觀我眼根與彼无異二者¶
若有耳根貪著聲塵當以妙林大戒觀彼聲塵隨時遷易念念¶
无常无可貪著觀我耳根與彼无異三者若有鼻根貪著香塵¶
#<md:CK-KZ_JY009_01p019a>¶
<pb:YP-C_JY009_03diji-05-0019a>¶
當以妙林大戒觀彼香塵隨時遷易念念无常无可貪著觀我¶
鼻根與彼无異四者若有舌根貪著味塵當以妙林大戒觀彼¶
味塵隨時遷易念念无常无可貪著觀我舌根與彼无異五者¶
若有身根貪著法塵當以妙林大戒觀彼法塵隨時遷易念念¶
无常无可貪著觀我身緣與彼无異何謂三定一者若有眾生¶
心神馳動多所貪著當以妙林大定觀諸世間如幻如夢如焰¶
如電非眞實有旣知非有心不馳動是名安定二者若有眾生¶
心神馳動多所瞋恚當以妙林大定觀諸世間如聲如響如霧¶
如雲非眞實有旣知非有无所瞋恚名爲法定三者若有眾生¶
心神馳動多有癡慢當以妙林大定觀諸世間如風如空如泡¶
#<md:CK-KZ_JY009_01p019b>¶
<pb:YP-C_JY009_03diji-05-0019b>¶
如影非眞實有旣知非有无可癡慢名爲决定何謂六慧一者¶
旣了彼色隨時遷易念念无常无可貪著眼根淸淨名爲見慧¶
二者旣了彼聲隨時遷易念念无常无所貪著耳根淸淨名爲¶
聞慧三者旣了彼香隨時遷易念念无常无所貪著鼻根淸淨¶
名爲通慧四者旣了彼味隨時遷易念念无常无所貪著舌根¶
淸淨名爲辯慧五者旣了諸法隨時遷易念念无常无所貪著¶
身緣淸淨名爲覺慧六者旣了三毒隨時遷易念念无常无所¶
滯礙心根淸淨名爲洞慧大慈眞士若後末世一切眾生欲入¶
法門當以三法安定其心令无所畏旣无畏己自然安樂身心¶
堅固常住不動六慧明淨通達无礙觀諸世間无非妙相以是¶
#<md:CK-KZ_JY009_01p020a>¶
<pb:YP-C_JY009_03diji-05-0020a>¶
當知不斷煩惱而得眞相汝等今眾勿以此法輕示非人一念¶
疑毁萬劫不生愼之愼之¶
爾時遍通眞人白天尊言我等今眾得聞大法身心踴躍快樂¶
安穩得无所畏不可思議猶有疑昧未敢諮陳伏願天尊特垂¶
聽許¶
天尊告曰遍通眞士有所疑網恣汝所問吾當辯說以示未聞¶
於是遍通白天尊言大德法王云何說言若有眾生欲入法門¶
當以三法安慰其心令得安樂一切眾生本有心邪若是有心¶
心性已定云何說言以此三法安定其心令得无畏若本无心¶
云何得定而今說言以此三法安慰其心令得定邪¶
#<md:CK-KZ_JY009_01p020b>¶
<pb:YP-C_JY009_03diji-05-0020b>¶
天尊告曰善哉斯問諦聽諦聽吾當辯說令諸將來得了所疑¶
遍通眞士一切眾生心法如生云何一切眾生心法如生一切¶
眾生本有生邪若有生者生從何有一切眾生本无生邪若无¶
生者見有生身汝等今眾見身有邪見身无邪遍通答曰大德¶
天尊我等今眾見身是无何以故前色滅故後色生故¶
天尊告曰遍通眞士心法亦爾非有非无念念生滅前心滅故¶
不爲後因後心生故不爲前果是故我言一切眾生心法如生¶
遍通又言大德天尊旣云一切眾生心法如生生法見生生法¶
如心心可見邪¶
天尊答曰遍通眞士心法可見欲見心法還如見生生无方所¶
#<md:CK-KZ_JY009_01p021a>¶
<pb:YP-C_JY009_03diji-05-0021a>¶
欲見心法亦无方所遍通又言大德天尊旣云心法如生俱无¶
方所云何安慰令得安樂¶
天尊答曰遍通眞士身可安邪遍通答言大德天尊身法念念¶
不可安慰¶
天尊告曰遍通眞士心法亦然不可安慰遍通又言大德天尊¶
旣不可安云何向言安慰其心令得樂耶¶
天尊答曰遍通眞士爲見有身故令安慰旣安慰已知心非有¶
亦復非无非有非无名得眞心故得安樂是故我今以此三法¶
安慰其心令得安樂是諸大眾聞天尊說咸皆開悟同聲稱善¶
而說偈言¶
#<md:CK-KZ_JY009_01p021b>¶
<pb:YP-C_JY009_03diji-05-0021b>¶
法王三界大悲尊　見身端坐不思議　爲眾演斯微妙法¶
開悟羣生无上因　故知煩惱同眞相　了達道塲等无明¶
初學心中未淸靜　大慈方便啟重昏　故得天尊爲敷演¶
妙林三法曉初心　五戒觀身五根靜　三定攝心三毒除¶
一乘遍被三千土　六慧重修九夜淸　了悟幻夢非眞有¶
非眞有法亦非空　故得住居安樂土　非空幻有悉常存¶
常存非離人間土　人中妙相甚奇姿　昔日未悟名煩惱¶
今辰大覺號眞仙　一體兩名隨物見　好見兩名同一身¶
遍通至眞无上士　懷念慇懃不離心　請問眾生所生得¶
有心无心定云何　今蒙大悲无上訣　眾生有心心若生¶
#<md:CK-KZ_JY009_01p022a>¶
<pb:YP-C_JY009_03diji-05-0022a>¶
生法非无亦非有　有心非有亦非无　前生後生不相續¶
有心无心不相因　見身非有同心法　求心非无如見身¶
能知身心非一異　豈執身心定有无　說去兩偏无所兩¶
又忘一中何所中　偏中了然无所有　重玄微妙不思議¶
故得身心可安慰　眞心萬劫永常存¶
爾時天尊聞諸大法說偈頌已告諸眞人汝等大眾於此座會¶
深解法相快樂安隱誠如所言眞實无異於將來世咸令眾生¶
皆得開悟是時大眾咸皆歡喜稽首受命同時而退¶
** 　　童子問品第五¶
爾時侍座童子名曰慧明從座而起整頓衣冠稽首作禮上白¶
#<md:CK-KZ_JY009_01p022b>¶
<pb:YP-C_JY009_03diji-05-0022b>¶
天尊言大慈天尊微妙光明普照十方微塵世界一切國土諸¶
眞聖眾无億數人俱來集會不思議城土地平正宮殿希有容¶
微塵眾无有迫迮此地何緣而有斯妙眾眞行業修何功德遇¶
値寶光得入斯座希有難思聞此妙林快樂无極願垂告誨開¶
悟將來於是天尊歎童子言善哉善哉慧明童子善能激發微¶
妙因緣使將來世得釋所疑不思議山名大福堂出離生死國¶
土淸淨非是二乘所能覩見過去未來三世天尊之所集會一¶
微塵土容八萬眾不可思議宮殿牀榻百味甘香衣服臥具花¶
菓林木通身浴池皆是七寶若有所須應念而至福德之土不¶
可思議非我今日言所能盡十方國土三千世界一切微塵无¶
#<md:CK-KZ_JY009_01p023a>¶
<pb:YP-C_JY009_03diji-05-0023a>¶
鞅數眾眞人集會皆是上士純一无二智慧圓明了諸法性於¶
无量劫植眾德本故於今日遇値光明而得集會見我今日微¶
妙大乘宣通法教普度无量一切眾生得聞此經妙林名字一¶
章一句當知是人塵沙身分所有三業造諸過惡皆悉淸淨不¶
復受報若有眾生聞此經名及以誦念一章一句其人所生常¶
居淨土衣食充足无所乏少聞此經已不墮三惡刀山劎樹銅¶
柱爐炭寒冰鐵床一切苦報自然摧滅所經行處常居快樂兵¶
災毒獸不能傷害童子又問大德天尊願爲廣說眞人所行觀¶
諸法性以何心力而得自在通達无礙復遇尊經聞微妙法¶
天尊告曰慧明童子眞人所行於諸法中无所希望心性滅故¶
#<md:CK-KZ_JY009_01p023b>¶
<pb:YP-C_JY009_03diji-05-0023b>¶
觀諸色法不生貪著知眼空故聞諸音聲不生貪著知耳空故¶
齅諸香氣不生貪著知鼻空故餐諸美味不生貪著知舌空故¶
持諸寶物不生貪著知手空故行諸平地不生貪著知足空故¶
見諸天堂不生娛樂知无我故見諸地獄不生怖畏知无苦故¶
見人施與不生歡喜知无得故見人劫奪不生瞋怒知无失故¶
見人讚歎不生欣悅知无譽故見人毁辱不生恚恨知无損故¶
見玉京山不以爲高无長相故見諸堆峊不以爲卑无短相故¶
見諸騫樹不以爲賖无夀相故見諸槿花不以爲促无夭相故¶
見大羅天不以爲遍无大相故見諸毫末不以爲細无小相故¶
見諸猛火不以爲𤍠无燒相故見諸渤海不以爲濡无濕相故¶
#<md:CK-KZ_JY009_01p024a>¶
<pb:YP-C_JY009_03diji-05-0024a>¶
見諸彫畫不以爲能无巧相故見諸愚訥不以爲頑无拙相故¶
見諸布施不以爲難无財相故見諸貪恡不以爲惜无慳相故¶
見諸眾生不以爲異无有相故見諸虛空不以爲一无无相故¶
見諸親族不以爲戀无愛相故見諸怨家不以爲惡无憎相故¶
見諸天地不以爲久无住相故見諸電光不以爲疾无去相故¶
見日初出不以爲東无出相故見日終沒不以爲西无沒相故¶
无西无沒无日没故无東无出无日出故以是當知眞人見法¶
而不見故以不見故故於今日得居淨土値希有光聞我今日¶
演說大乘微妙經典能以一心信解受持¶
爾時侍座童子名曰善信從座而起稽首作禮一心瞻仰白天¶
#<md:CK-KZ_JY009_01p024b>¶
<pb:YP-C_JY009_03diji-05-0024b>¶
尊言大德天尊所說甚深微妙難思若有眾生聞斯法者以何¶
心力而得開悟¶
天尊告曰善信童子若有眾生得遇斯經未能善解當以慧心¶
觀察其身眼耳鼻舌一切諸根爲是有邪爲是无邪爲有因邪¶
爲无因邪若言有我眼耳諸根因四大生而有我者當自思惟¶
四大性空云何得合若四大空合成我身身從四大四大旣空¶
我身亦空何以故由本空故若言我身眼耳諸根因四大生四¶
大性異云何得合若四大異合成我身身從四大我身亦異何¶
以故由本異故若言我身眼耳諸根因四大生四大非合云何¶
我身四大合生四大非合合生我者虎鹿蛇鼠性非合故云何¶
#<md:CK-KZ_JY009_01p025a>¶
<pb:YP-C_JY009_03diji-05-0025a>¶
合生以是當知我今身者如風如影如露如電如幻如夢如聲¶
如響畢竟寂滅了无因故能知是見名爲法觀以此心力能生¶
无量諸功德門住於三淸常居淨土能於諸見心无起動以一¶
慧心觀諸萬類悉皆淸淨善信童子得聞是已心生歡喜歎未¶
曾有於是天尊而說偈曰¶
我今所演說　一切諸天尊　過去及未來　皆同一心力¶
十方微塵土　所有諸法王　俱演微妙義　一乘无上經¶
若有一人聞　一章一句偈　誓心欲奉持　宣通未來世¶
如此善男子　及以善女人　所在經行處　灾疫不敢傷¶
若有一心念　五苦盡消摧　又請說眞士　所行奇特因¶
#<md:CK-KZ_JY009_01p025b>¶
<pb:YP-C_JY009_03diji-05-0025b>¶
眞人所得法　觀身知悉空　苦樂无二相　憎愛悉齊同¶
高卑无異趣　大小不殊形　日出非初合　日沒詎終亡¶
東西无定所　出沒亦无方　又問何心力　得斯平等觀¶
示以慧觀法　支節並消融　四大性非合　虎鹿不同羣¶
以是知虛幻　露電盡皆空　畢竟无起滅　法觀心日明¶
常居淸淨土　長樂永未央¶
是時侍座童子諸來大眾聞天尊說微妙偈頌歡喜踴躍歎未¶
曾有於是大眾一時稽首同聲稱善作禮而退¶
** 　　隨順品第六¶
爾時天尊告遍通言於末世中若有一人解我所說稱揚妙義¶
#<md:CK-KZ_JY009_01p026a>¶
<pb:YP-C_JY009_03diji-05-0026a>¶
宣示未聞令得了悟能體深義不隨文字知諸法性无可貪著¶
當知是人已於无量无邊諸天尊所種植善功久已成辨世間¶
人民於其人處供給供養衣食臥具香花燈燭資身藥餌諸所¶
無有隨順給與能如此者所得功德與我所資功德无異何以¶
故如是人者卽是大乘无上法牙紹隆法藏令无斷絶其人前¶
身曾入寶城聞我大乘微妙經典託生下土宣我正教是故我¶
說供養此人與我无異何以故是人深知我之妙趣隨宜說法¶
无所執滯是故世間供養是人功德无量遍通白言大德天尊¶
何謂隨宜順眾生說无所執邪¶
天尊告曰遍通眞士我所說法隨順眾生說一乘經說三世法¶
#<md:CK-KZ_JY009_01p026b>¶
<pb:YP-C_JY009_03diji-05-0026b>¶
說有爲法說无爲法說人間法說出世法說穢濁法說淸淨法¶
說罪說福說苦說樂說因說果如是等說名爲隨順眾生世間¶
猶如幻師所作幻術无有决定又如夜夢所有見事皆悉虛妄¶
无有眞實若有眾生深達斯義如此之人是我眞子堪任委寄¶
秉持法藏令无斷絶遍通白言大德天尊所說要妙隨順世間¶
无有决定无罪福邪无苦樂耶¶
天尊答曰遍通眞士我所說法隨順眾生說罪爲福說福爲罪¶
說苦爲樂說樂爲苦是故我所說法无有决定遍通白言大德¶
天尊何謂說罪爲福說福爲罪說苦爲樂說樂爲苦旣无决定¶
一切眾生云何修習出離生死得眞解脫¶
#<md:CK-KZ_JY009_01p027a>¶
<pb:YP-C_JY009_03diji-05-0027a>¶
天尊答曰遍通眞士我所說法說罪爲福一切眾生所作眾罪¶
罪性本空无所有故說福爲罪一切眾生所作之福有心希望¶
貪著福故乃至苦樂因果諸所說法亦復如是以此當知我說¶
罪福苦樂因果亦无决定若人能知諸法不定心无所繫无所¶
繋故名得解脫不復往來生死六趣常樂淸淨安住不動是名¶
隨宜順世間說隨宜說者汲引眾生无有决定以不决定令諸¶
眾生得入定位无所怖畏能入三界爲眾導師度脫一切无量¶
眾生得入常樂爾時遍通又復白言大德天尊我自思惟我等¶
大眾聞說妙義心中了然无復疑惑於將來世有諸眾生聞斯¶
深奥未能決了天尊所說罪福苦樂无决定相皆是隨順世間¶
#<md:CK-KZ_JY009_01p027b>¶
<pb:YP-C_JY009_03diji-05-0027b>¶
眾生以何心力而順世間无决定相¶
天尊答曰遍通眞士我今所說以大悲心熏修一切隨順世間¶
所說文字言辭章句皆是方便隨方接引令得度脫有爲虛妄¶
无明苦惱曉了法性得見正眞是名隨順眾生隨宜說法遍通¶
又問大德天尊何以於諸眾生而起大悲无虛妄邪¶
天尊答曰遍通眞士譬如有人問覓虛空我今說空是虛妄邪¶
遍通答言大德天尊如是說空空可說耶¶
天尊答曰遍通眞士空不可說我今說空虛空旣空我說亦空¶
以是當知世間虛妄本无所有我說世間不墮虛妄何以故虛¶
妄性空我說虛妄說妄亦空是故我說不墮虛妄遍通白言大¶
#<md:CK-KZ_JY009_01p028a>¶
<pb:YP-C_JY009_03diji-05-0028a>¶
德天尊所說世間一切皆空隨順眾生有何利益¶
天尊答曰遍通眞士爲化引故得出離故入空門故滅諸見故¶
了无相故明无作故一切諸行畢竟寂滅永不復生旣不生滅¶
常住不動是故我今以大悲心隨順世間令諸眾生得此大利¶
爾時德滿眞人卽從座起稽首禮問白天尊言大德天尊云何¶
眞人於世間法心无所著¶
天尊答曰德滿眞士善哉斯問汝今等眾於意云何德滿答言¶
大德天尊我自思惟眞人所行心性寂滅无二相故若有二相¶
卽是虛妄我今觀法聞善不喜聞惡不怒无愛憎相心性寂滅¶
无所希望觀諸世間猶如幻師見所幻事知此非眞无所貪著¶
#<md:CK-KZ_JY009_01p028b>¶
<pb:YP-C_JY009_03diji-05-0028b>¶
眞人所見一切世間諸有爲法亦復如是知悉非眞无所貪著¶
是時侍座童子名曰上相聞眞人說心大歡喜踴躍无量言不¶
能盡猶如長者亡所愛子已經數日忽然更活我今得聞眞人¶
說法歡喜亦然猶有疑昧未能自了前進稽首白眞人言大德¶
眞士所說眞人觀世間法无有二相无二相故无所貪著若有¶
貪著卽是虛妄虛妄法者猶有夢幻旣非眞有假使虛妄有何¶
失耶眞人答曰上相童子善能問我令諸將來得釋所疑我今¶
所說若有眾生於有爲法多生貪著卽是虛妄虛妄心起卽有¶
二見若有眾生能了二相二相无二當知此人所見虛妄亦无¶
虛妄是故我今所說法言若有二見貪著世間卽是虛妄无二¶
#<md:CK-KZ_JY009_01p029a>¶
<pb:YP-C_JY009_03diji-05-0029a>¶
見者觀諸虛妄悉非世間旣非世間卽无二見无二見故亦无¶
虛妄以是當知了虛妄者觀諸世間實无所失上相童子又復¶
問言大德眞士所說虛妄由有二見貪著世間皆從心起未了¶
世間及以心法何者爲因以何爲果爲是心法能生世間爲是¶
世間能生心法若无心法誰取世間若无世間心何所取若云¶
心法能取世間未有心法應无世間若云世間心有所取未有¶
世間應无心法如是二義實未能了願垂辯釋開示未聞¶
眞人答曰上相童子吾今語汝心法世間非因非果非前非後¶
非一非異非有非无而亦有无亦是一異乃至因果譬如鷄母¶
能生鷄子猶如鷄子復生鷄母如是母子非因非果非前非後¶
#<md:CK-KZ_JY009_01p029b>¶
<pb:YP-C_JY009_03diji-05-0029b>¶
非一非異非有非无而亦有无亦是一異乃至因果若了无生¶
无如是問若有所得名爲邪問邪問之人永失无量大乘知見¶
上相童子云何於空谷響而求生相於焦穀中而求牙相心法¶
世間亦復如是畢竟永滅不可論說如大毒藥不可得嘗如盛¶
猛火不可親近說世間相及說心法如盲說色如聾說聲畢竟¶
无因不可論說¶
爾時天尊歎德滿言善哉善哉實如所言善能分别心法世間¶
二无所有俱不可說深實要言於是大眾聞斯語已心大歡喜¶
而說偈言¶
妙哉奇特尊　開發如是問　若有一人聞　解了深妙義¶
#<md:CK-KZ_JY009_01p030a>¶
<pb:YP-C_JY009_03diji-05-0030a>¶
宣通此大法　開示悟將來　當知此大士　已種无量功¶
世間一切眾　當於是人處　供給所乏須　功德量難思¶
解此深奥義　是我眞法子　紹隆妙林典　能資无上才¶
了我隨宜說　苦樂本无因　猶如大幻師　見所爲幻事¶
雖順人間法　慧心了無緣　汲引諸眾生　決定入大乘¶
達了世間性　解脫無殊異　我今說世間　不墮於虛妄¶
問空求色像　辯空亦隨機　德滿眞大士　爲眾問行心¶
旣蒙无上質　自陳昔所行　雖順世間法　所見无虛妄¶
上相眞童子　未了達所疑　眞人善通釋　冰結並消融¶
心性世間法　非果亦非因　能知盲說色　虛谷豈勞陳¶
#<md:CK-KZ_JY009_01p030b>¶
<pb:YP-C_JY009_03diji-05-0030b>¶
天尊歎眞士　大眾悉披襟¶
爾時不思議城同聞大眾說偈頌已白天尊言大德天尊唯願¶
大慈不捨弘心賜大光明照於下方無量世界令彼下士得見¶
寶光開諸愚闇與道結緣令道反本於是¶
天尊舉手彈指无上寶光如鏡之圓從掌中出徹照下方无量¶
國土乃至三塗惡趣九幽苦魂皆得明朗了了淸淨地獄休息¶
報對寕閑聾盲六疾一切苦惱皆得歡樂人禽鳥獸皆發善心¶
不相傷害因此光明一切眾生舉眼遙見不思議城如看掌中¶
无有遺失見斯光者必當得往長樂福堂入寶城中快樂無極¶
** 　　眾眞說法品第七¶
#<md:CK-KZ_JY009_01p031a>¶
<pb:YP-C_JY009_03diji-05-0031a>¶
爾時侍座童子名曰善見卽從座起稽首禮問白天尊言今日¶
侍座得聞希有微妙經典身心踴躍快樂難言天尊所說譬喻¶
甚深非是二乘所得聞見善哉斯座昔未曾經諸微塵土一切¶
眾眞皆得集會此諸大士何以心力觀諸法性而得値遇微妙¶
尊經願爲開示眞人所行觀諸法性令諸眾生皆得開悟¶
爾時天尊歎善見言善哉善哉侍座童子乃能爲諸將來眾生¶
請我開演眞人所行觀諸法性於是天尊告諸眞人汝今等眾¶
遇我今日微妙光明而得集會不可思議汝今等眾皆悉上士¶
純一無雜明了法性童子所請願我廣說眞人所行以何心力¶
故於今日得聞要說微妙大乘第一希有奇特妙義汝今等眾¶
#<md:CK-KZ_JY009_01p031b>¶
<pb:YP-C_JY009_03diji-05-0031b>¶
宜各顯說眞人行相令諸童子及將來世一切眾生得了眞人¶
所行祕要大乘密行¶
爾時眞人名曰妙相告諸童子等今眾一心諦聽我等眾眞欲¶
爲廣說眞人所行觀諸法性而得要妙開示未聞令得了悟眞¶
人所行受諸禁戒一切威儀猶如世間諸善男女一時聞法心¶
意踴躍無所疑惑生決定心眞人亦爾從昔以來至無量劫於¶
其中間所持禁戒一切威儀心意踴躍無所疑惑生決定心無¶
復違退是名眞人所行禁戒觀諸法性生決定心寶光眞人告¶
童子言善見童子若諸眞人所行之法曰無等心堅固不退是¶
名眞人觀諸法性得決定心曜明眞人告童子言善見童子若¶
#<md:CK-KZ_JY009_01p032a>¶
<pb:YP-C_JY009_03diji-05-0032a>¶
諸眞人觀一切法決定皆得成無上道是名眞人觀諸法性得¶
決定心普等眞人告童子言善見童子若諸眞人導引一切無¶
有偏愛生一子想是名眞人觀諸法性得決定心聖行眞人告¶
童子言善見童子若諸眞人於正行中心無動念觀諸色相無¶
有異性是名眞人觀諸法性得決定心大悲眞人告童子言善¶
見童子若諸眞人入於苦難濟拔眾生心無違退是名眞人觀¶
諸法性得決定心遍通眞人告童子言善見童子若諸眞人心¶
自思惟觀諸眾生無非眞實是名眞人觀諸法性得決定心德¶
滿眞人告童子言善見童子若諸眞人於諸法中了辨無碍降¶
伏外道令人正眞是名眞人觀諸法性得決定心愍濟眞人告¶
#<md:CK-KZ_JY009_01p032b>¶
<pb:YP-C_JY009_03diji-05-0032b>¶
童子言善見童子若諸眞人如一切性本來淸靜不可思議是¶
名眞人觀諸法性得決定心導師眞人告童子言善見童子若¶
諸眞人身口心意導引眾生無有虛妄是名眞人觀諸法性得¶
決定心善愛眞人告童子言善見童子若諸眞人觀一切法皆¶
悉眞實無非眞道是名眞人觀諸法性得決定心達相眞人告¶
童子言善見童子若諸眞人於諸魔眾皆來惱害心不瞋恚是¶
名眞人觀諸法性得決定心高上眞人告童子言善見童子若¶
諸眞人見諸眾生墮在生死心無所樂是名眞人觀諸法性得¶
決定心勝慈眞人告童子言善見童子若諸眞人以無上心濟¶
度眾生皆得成辨是名眞人觀諸法性得決定心開明眞人告¶
#<md:CK-KZ_JY009_01p033a>¶
<pb:YP-C_JY009_03diji-05-0033a>¶
童子言善見童子若諸眞人受諸禁戒心無違退是名眞人觀¶
諸法性得決定心守藏眞人告童子言善見童子若諸眞人見¶
諸寶物心無所愛著常樂供養是名眞人觀諸法性得決定心¶
護持眞人告童子言善見童子若諸眞人於五欲中心無所樂¶
常修淨行是名眞人觀諸法性得決定心等觀眞人告童子言¶
善見童子若諸眞人觀諸眾生不見生相不見滅相是名眞人¶
觀諸法性得決定心寂定眞人告童子言善見童子若諸眞人¶
知諸眾生得聞此經決定成道是名眞人觀諸法性得決定心¶
無碍眞人告童子言善見童子若諸眞人以功德香常流五道¶
無有滯礙是名眞人觀諸法性得決定心凌空眞人告童子言¶
#<md:CK-KZ_JY009_01p033b>¶
<pb:YP-C_JY009_03diji-05-0033b>¶
善見童子若諸眞人見諸發心必定當得超昇寶城是名眞人¶
觀諸法性得決定心常念眞人告童子言善見童子若諸眞人¶
見諸眾生念念開發心無休息是名眞人觀諸法性得決定心¶
善變眞人告童子言善見童子若諸眞人知世間法無有住相¶
亦無去相是名眞人觀諸法性得決定心靜定眞人告童子言¶
善見童子若諸眞人爲眾說法不生法想是名眞人觀諸法性¶
得決定心妙光眞人告童子言善見童子若諸眞人能以智慧¶
滅無量罪是名眞人觀諸法性得決定心妙花眞人告童子言¶
善見童子若諸眞人見諸天尊功德寶樹滿十方土是名眞人¶
觀諸法性得決定心大慈眞人告童子言善見童子若諸眞人¶
#<md:CK-KZ_JY009_01p034a>¶
<pb:YP-C_JY009_03diji-05-0034a>¶
見眾生苦心不遠離是名眞人觀諸法性得決定心惠明眞人¶
告童子言善見童子若諸眞人見有愚癡示以除斷是名眞人¶
觀諸法性得決定心寶蓋眞人告童子言善見童子若諸眞人¶
以無爲覆護一切令得安隱是名眞人觀諸法性得決定心爾¶
時侍座諸童子等無鞅數眾聞諸眞人所說微妙眞實大乘要¶
妙深遠皆各開悟同時稱善設禮而退¶
** 　　觀法性品第八¶
爾時度命眞人卽從座起稽首禮問白天尊言如向所說眞人¶
所見觀諸法性心無希望知法空故如是見者云何莊嚴一切¶
眾生令得道邪¶
#<md:CK-KZ_JY009_01p034b>¶
<pb:YP-C_JY009_03diji-05-0034b>¶
天尊告曰度命眞士一切眾生性本淸淨無所有故同虛空故¶
道性亦空道性空故云何問言一切眾生云何得道眾生道性¶
無有二相眾生性者卽是幻性諸幻性者名爲法性於法性中¶
無得無失無增無滅是故我言一切眾生不斷煩惱而得眞相¶
度命眞人又復白言大德天尊若如所說一切眾生不修行願¶
自然安樂¶
天尊告曰度命眞士於法性中有修行願而得樂邪所謂安樂¶
皆從心生心性本空云何修行若有安樂名爲有欲知諸法空¶
乃名安樂眞人又言大德天尊旣諸眾生性木空寂云何說言¶
一切眾生無量劫中修諸功德會不思議得居淨土¶
#<md:CK-KZ_JY009_01p035a>¶
<pb:YP-C_JY009_03diji-05-0035a>¶
天尊告曰度命眞士譬如愁人心意昏亂煩毒𤍠悶於此人前¶
設諸幻術木男木女木牛木馬羅列施張作諸戲術愁者見之¶
生牛馬想息諸煩惱心意泰然我今亦爾一切眾生虛妄愁毒¶
未能安樂是故我說修諸功德無量無邊乃得往生不思議土¶
若知虛妄本無所有一切眾生舉足行步諸所作爲悉不思議¶
若知淸靜自在無礙心所求願恣意充足若有修善當得往生¶
三淸妙土如此方便止彼虛妄而實未曾有彼三淸常樂境界¶
之所希望若欲速得三淸寶城常樂淨土當以乘大無上惠心¶
觀我身相從無量劫因何法生旣知無因乃知無我以無我故¶
是故我身常在三淸常樂淨土爾時度命眞人又復白言大德¶
#<md:CK-KZ_JY009_01p035b>¶
<pb:YP-C_JY009_03diji-05-0035b>¶
天尊一切眾生性命空寂虛妄無實皆如幻夢無決定故如是¶
一切諸善男女不斷三業不行六度不修四等而得道邪¶
天尊告曰度命眞士云何復作如是問邪一切眾生所有三業¶
名爲不淨口業身意無所從故假使能修猶是虛妄云何虛妄¶
三業本淨何所因修旣有所修由有不淨譬如病重迎諸醫藥¶
善療眾病價直千金緣路迎接雖到宅舍終非藥具又如狂人¶
雖說空花論其微妙終不可信一切眾生修身求道亦復如是¶
修身求道具有二患何謂二患一者由有惡故二者見有身故¶
如是二見道之大病是故眾生若欲求道當以大乘無上惠心¶
觀我身相旣了無身三業自淨修六度行行四等心是名隨順¶
#<md:CK-KZ_JY009_01p036a>¶
<pb:YP-C_JY009_03diji-05-0036a>¶
方便引接譬如行客隔礙暘谷欲往彼岸無因得過假借舟航¶
以濟沉溺旣至彼岸向之舟航無所復用六度四行亦復如是¶
爲諸眾生未能體了無生道岸是故假借六度安慰其心令得¶
調伏旣了無身得致道地六度諸行無所復用度命又言大德¶
天尊所說譬喻要妙深遠一切眾生所修眾行以求度世旣得¶
度已無所復行如是一切成眞得道無所行邪旣無所行應失¶
大悲云何大道於諸眾生常行四弘以度眾苦¶
天尊答曰度命眞士天尊大聖濟生度苦無彼此故無愛憎故¶
無成壞故無得失故譬如橋船無心度物不揀淨穢是人非人¶
牛馬騾驢皆悉通過天尊大聖無心大度亦復如是雖度眾生¶
#<md:CK-KZ_JY009_01p036b>¶
<pb:YP-C_JY009_03diji-05-0036b>¶
無彼此相無愛憎相無成壞相無得失相猶如大海容納百川¶
無增無減無穢無淨無心揀擇含容一切金銀珠玉水晶琉璃¶
硨磲碼碯珊瑚琥珀一切珍寶無不包藏眞道大藏亦復如是¶
大羅三清四梵三界天人五道仙眞大聖無不容納以是之故¶
無心常足不修諸行無去來相度命眞人於是歎言大德天尊¶
所說微妙不可思議我所聞法踴躍歡喜無量無邊非是二乘¶
所得聞見於是眞人同時稽首而說偈言¶
善巧奇特無上尊　所說微妙大乘經　能爲時眾演斯義¶
一切性空不生滅　道性眾生本無二　不假修因自然得¶
法性幻性有異名　淸淨寂滅無殊致　昔來我等實憂悲¶
#<md:CK-KZ_JY009_01p037a>¶
<pb:YP-C_JY009_03diji-05-0037a>¶
不斷煩惱非眞性　始於今座得未曾　聞斯大乘微妙法¶
乃知眾生本空寂　常樂自於無量劫　起有欲心修眾行¶
不知行空本無修　大聖方便說修行　譬如幻師設戲時¶
木牛木馬自愁人　人愁木馬俱虛妄　知妄本無顚倒有¶
卽有顚倒不思議　所說三淸微妙土　方便引接使歸眞¶
了達無因無我相　卽我本土是三淸　能知我身是幻夢¶
六度四等並虛陳　假使能修無漏失　終是虛妄有心爲¶
譬如重病迎醫藥　終非藥具悅人心　一見未能齊無相¶
假使舟航渡險流　得道成眞心行滅　忘心度物諒無涯¶
大海懷含無量寶　眞道容藏一切珍　我等聞今無上法¶
#<md:CK-KZ_JY009_01p037b>¶
<pb:YP-C_JY009_03diji-05-0037b>¶
欣斯三界是道塲¶
爾時大眾說斯偈已不思議城無量大眾一時歡喜各還本座¶
** 　　淨慧品第九¶
爾時正見童子白眞人言度命眞人云何說言眞人所行於愛¶
欲中心無所染不染無欲是名眞人觀諸法性得決定心眞人¶
見諸愛欲有所見邪有所行邪眞人答言正見童子善哉斯問¶
眞人所見諸有爲法譬如智人見𤍠時炎如大幻師見所幻事¶
知非眞故心無所望眞人所見諸有爲法亦復如是眞人所見¶
同眾生見眾生所見異眞人見云何爲同眞人所行同眾生行¶
眾生所行卽是十方天尊得道成眞之所知見云何大道同眾¶
#<md:CK-KZ_JY009_01p038a>¶
<pb:YP-C_JY009_03diji-05-0038a>¶
生行眾生所行卽是空義眞人所行行道行處是故眞人所行¶
同眾生行云何眾生所見異眞人見眾生所行有所行故有所¶
分别虛妄見故以虛妄故心有所著有所著故所見不同是故¶
眾生所見異眞人見童子又問大德眞士眞人所見當見何法¶
而得決定眞人答曰正見童子眞人所見不見有爲不見無爲¶
諸有爲法皆悉虛妄知虛妄空無所分别是名眞見無爲法者¶
本來淸淨無所有故亦無所見能了二見是名淨慧觀諸法性¶
一切皆空是名眞見眞見明淨是名淨慧是故眞人於諸法中¶
得決定心無所見故童子又問大德眞士如是說者一切眾生¶
有所修習無所得耶眞人答曰正見童子何言此耶一切眾生¶
#<md:CK-KZ_JY009_01p038b>¶
<pb:YP-C_JY009_03diji-05-0038b>¶
若有能知無因無果無行無得是名因果是名行得若起諸見¶
有所得心是名邪見不可親近無行無得是名正行眞人所行¶
無所得故譬如明鏡照眾色像了了明淨無所障蔽而此明鏡¶
終不自言我能明照妙林淨慧寶城集會諸微塵土一切眾眞¶
心鏡明淨無所得故照一切法了了明淨無有障礙而諸眞人¶
終不自言我能明照如彼明鏡等無有異又如清水照百千月¶
性俱明故眞人所見亦復如是觀諸世間所有物處無非淸淨¶
性俱空故童子又問大德眞士一切世間旣無所有天尊出世¶
無利益耶¶
眞人答曰正見童子何於無法中而有利耶汝今所見十方天¶
#<md:CK-KZ_JY009_01p039a>¶
<pb:YP-C_JY009_03diji-05-0039a>¶
尊有生相耶童子答曰大德眞士我今所見無有生相知諸法¶
空本來淸淨是故天尊出現於世而無生相眞人又言正見童¶
子十方天尊出現於世爲欲斷諸眾生虛妄說此妙經深邃之¶
法令諸眾生各得淨慧明了法性無所障翳知諸法空本無虛¶
妄虛妄旣空心性淸淨乃知十方一切天尊無出沒相以是之¶
故十方天尊出現於世得大利益一切眾生皆得正見泰然安¶
樂譬如夜夢見諸毒蛇開張牙齒近來逼身擬欲吞噬心神惶¶
懼東西馳走叫聲烈天迷悶躃地床邊覺人咄哉睡夢何所叫¶
耶而其夢人忽然睡覺伸舒手足乃知夢見虛妄眞非心意正¶
定泰然安樂一切眾生同在三界無明巨室諸所爲作皆悉夢¶
#<md:CK-KZ_JY009_01p039b>¶
<pb:YP-C_JY009_03diji-05-0039b>¶
幻無有眞實天尊大聖說此大乘微妙經典覺悟一切令得正¶
見具一切智淨慧圓滿悉得安樂旣得安樂已不生貪著旣無¶
貪著卽得決定永不入流旣不入流則無和合無和合者卽無¶
無明旣無無明卽無諸行旣無諸行卽是永滅不起諸相畢竟¶
淸淨無言無說若有言說卽是虛妄言虛妄者卽是眞實何以¶
故虛妄說者卽是文字文字性空卽是眞實以是因緣天尊所¶
說虛妄之言皆悉眞實¶
爾時侍座童子名曰法相前進稽首白眞人言大德仁者云何¶
說言若諸眞人觀諸法性本來淸淨是名眞人觀諸法性法性¶
之性有耶無耶法性若有有則定常法性若無無則定空常有¶
#<md:CK-KZ_JY009_01p040a>¶
<pb:YP-C_JY009_03diji-05-0040a>¶
之性云何說空定空之性云何說妄性若定空而說妄者是則¶
妄說譬如虛空空無所妄而說空妄是則妄說非空有妄性若¶
定有云何說言若諸眞人觀諸法性本來淸淨是名眞人觀諸¶
法性得決定心定有之性而說空者是則說空非法性空法性¶
非空而說空者亦是虛妄說法性空性本非空云何觀法而得¶
決定如是二義實未能了願垂辯釋使諸眾等得了所疑愍濟¶
眞人告童子言法相童子善哉斯問我今所說觀諸法性本來¶
淸淨云何問言法性之性有邪無邪性若定有所有之法不可¶
說空性若定空所空之性不可說有若見性有卽是常見若見¶
性空卽是斷見如是二見卽是邪見三十六見非正眞見我今¶
#<md:CK-KZ_JY009_01p040b>¶
<pb:YP-C_JY009_03diji-05-0040b>¶
所見法性眞性非有非無非常非斷非生非滅非白非黑非靑¶
非黃非長非短非高非下非一非異非大非小非冷非𤍠非前¶
非後非因非果以是義故我說眞人觀諸法性本來淸淨無所¶
有故雖言非有亦不定空雖說非空亦不常有不定有故法性¶
非常不定空故法性非斷法性非斷不如兔角法性非常不若¶
虛妄以是因緣我說眞人觀諸法性本來淸淨無所有故譬如¶
燈滅不可尋求畢竟淸淨不可得故於是¶
天尊歎眞人言善哉眞士快說斯義微妙希有眞實第一侍座¶
童子無鞅數眾一時開悟是時童子號曰普明於大眾中而說¶
偈言¶
#<md:CK-KZ_JY009_01p041a>¶
<pb:YP-C_JY009_03diji-05-0041a>¶
善哉妙林座　功德難思議　十方微塵眾　遇此希有光¶
空行臨妙座　純一無上眞　慧心觀妙法　法性自然空¶
世間有爲法　諸法並非眞　智者觀虛妄　幻師見木人¶
見幻同凡見　凡人見異眞　十方諸大道　世界盡眾生¶
俱行第一義　迷夫謂不然　眞見了諸法　明觀照微塵¶
天尊見身相　諸相本無生　說斯微妙典　眾生悉體空¶
故知三界空　夢幻普非眞　無明旣永滅　諸行自消融¶
以是知虛幻　未曾非道場　至眞無上士　淨慧拯幽沉¶
巧辯諸法性　性空非有無　常斷本淸淨　燈滅不可尋¶
天尊歎希有　善哉微妙經　我等咸開悟　俱欣無上心¶
#<md:CK-KZ_JY009_01p041b>¶
<pb:YP-C_JY009_03diji-05-0041b>¶
爾時天尊聞童子說偈頌已歎童子言善哉普明久修淨慧故¶
於今日同入寶城聞我大乘咸得開悟體解法性明了世間性¶
無所有實如所言我於今日快樂安隱無復憂慮汝等今眾於¶
將來世宣我大乘微妙經典令諸將來有心之士咸得開悟同¶
得淨慧無復疑滯了了決淨泰然安樂¶
是時侍座無量大眾一切仙眞大力神王俱起作禮受命而退¶
** 　　讚歎品第十¶
爾時玉京山中大羅天王號曰高眞從座而起聞諸眞人所說¶
法相踴躍歡喜卽以微妙無量天花散於座上百和寶香熏峙¶
眾心不可思議城諸來大眾皆大歡喜於是天王白天尊言我¶
#<md:CK-KZ_JY009_01p042a>¶
<pb:YP-C_JY009_03diji-05-0042a>¶
諸大眾以何因緣遇斯希有微妙經典聞諸眞人所說法相幽¶
奥難解未曾有法我自思惟若善男女一切眾生聞此大乘微¶
妙經典一章一句能以一心信受奉行讀誦讚歎講說書寫如¶
此之人卽是大道眞實弟子其人威力能破一切生死魔怨所¶
以者何眞人所說眞道正性淸淨平等無有異相名爲悉破一¶
切眾生無量邪見若復有人聞此說者不生疑惑生決定心受¶
持供養爲人演說一章一句當知此人於無量劫種植善因故¶
於今生明了法性聞斯大乘微妙經典不生驚怖若人聞此大¶
乘經典未來生中墮三惡道斯無是處聞此經已一見歡喜功¶
德無量當知是人舉足行步諸所爲作卽是三淸常樂因緣此¶
#<md:CK-KZ_JY009_01p042b>¶
<pb:YP-C_JY009_03diji-05-0042b>¶
經所在之處卽爲諸天無量大神之所擁護若有講誦大乘經¶
典所在之處能以一心來詣法座歡喜聽受當知是人已入法¶
輪不思議城此經所在之處城邑聚落山林曠野觀舍壇場經¶
所行處諸魔外道一切惡人不能加害我等今眾得見天尊放¶
微妙光聞斯要說欣喜無量誓心奉持護斯經典不惜身命譬¶
如瞎人唯余一目護持此目畏有損傷我今護持此大乘經亦¶
復如是畏有損傷不敢輕慢於是天王而說偈言¶
我等無量眾　俱入寶城中　値光見希有　微妙大乘經¶
若有信心者　受持此章句　此人功德力　摧伏一切魔¶
此經所行處　諸魔不敢侵　聞經來聽受　蓮花足下生¶
#<md:CK-KZ_JY009_01p043a>¶
<pb:YP-C_JY009_03diji-05-0043a>¶
我等聞斯要　誓持不敢違　猶如護一目　愛惜不令傷¶
我今護尊法　憐愛甚於斯　願此大乘法　普度十天人¶
爾時天尊歎天王言善哉善哉子等今眾眞實大乘護度一切¶
是我眞子助我弘宣流通末世令諸一切咸得開悟汝等今座¶
乘此妙因於未來劫必定當得至眞大道於是天王及諸大眾¶
聞是說已心意泰然歡喜無量一時稱善作禮而退¶
¶
¶
¶
¶
#<md:CK-KZ_JY009_01p043b>¶
<pb:YP-C_JY009_03diji-05-0043b>¶
¶
¶
¶
¶
¶
¶
¶
¶
¶
