#-*- mode: org; -*-
#+EXPORT_ID: JY168
#+TITLE:語錄大觀 Yulu Daguan
<<<<<<< HEAD
<<<<<<< HEAD
=======
>>>>>>> 7c1e8918503342d8f540d9108f89e4bcf4ec73d8
#+WITNESS: CK-KZ JYE
#+BASEEDITION: JYE
<pb:CK-KZ_JY168_01p001a>¶
@fw1重刋道藏輯要¶
* 
* 　語錄大觀¶
孚佑上帝純陽呂祖天師著¶
** 
** 　　涵三語錄¶
呂帝曰：道無可道，可道非道。無可道道，而故道道，所道之道，是¶
爲道郛；無可爲道，而故爲道，所爲之道，是名道蠧。微乎，微乎。未¶
有天地，道於何寄。旣有天地，道於何有。入乎九淵，通乎九天，包¶
乎六合，運乎兩極。智者無所用其明，巧者無所施其力。拙以藏¶
之，愚以守之，淸以涵之，靜以養之，神而明之。故欲極於神，則不¶
可不養；欲得其養，則不可不涵；欲至於涵，先必有守，守之固者，¶
<pb:CK-KZ_JY168_01p001b>¶
藏之必深。惟其能藏，於是可守，惟其有守，是以可涵。迨其養足，¶
神明不測。然此大道，實在無爲。不可以虛，不可以實，虛虛實實，¶
是爲至道。下士聞言，皆大非笑。彼所非笑，亦又何計？彼不知虛，¶
焉能體實。彼不知實，焉能體虛。循迹不化，執象以求。或爲不法，¶
而多左道，塡塞胸臆，罔悟太玄，豈知精微，不離心君。巧者弄其¶
詭譎，欲捷道以求速成；智者逞其私知，思異途而至於域。是以¶
作爲一切採鍊等術，背道愈甚。卽有口說微言，以求諸心，然實¶
功不致，徒爲虛談，於道何切。爾諸學人，求其至誠，剷去私心，巧¶
智盡喪。拙以藏之，愚以守之，淸以涵之，靜以養之，於是神而明¶
之，久久漸熟，大丹斯成，與上聖同功矣。若乃利慾未忘，我見不¶
<pb:CK-KZ_JY168_01p002a>¶
除，妄議大道，反失障礙。下士不爲，深可哀惻。』¶
道，吾不得而知也，吾不得而言也。吾不得而知，無所用吾知也。¶
吾不得而言，無所用吾言也。無所用吾知，以無可知也。無所用¶
吾言，以無可言也。以無可言，固無所言。以無可知，固無所知，無¶
所可知，而故求知。其所知者，道之末節。無所可言，而故爲言。其¶
所言者，道之皮膚。微乎，微乎。有形無形，有象無象。不可以知，而¶
無弗知，是名眞知。不可以言，而無所言，是爲至言。無知無言，遂¶
無以爲道。無所爲道，而又何言。而又何知。無知無知，無言無言，¶
乃爲妙道。¶
誠斯明，明斯誠。金丹妙訣，一箇囫圇。固爾精，養爾神。淸靜虛寂，¶
<pb:CK-KZ_JY168_01p002b>¶
渾渾沌沌。莫忘本來面目，山靑水淨同倫。¶
凡人學道，先要養氣。氣粗則心浮，心浮則膽大，膽大則人欲肆，¶
人欲肆則道心不定，道心不定，則諸惡因縁，輻輳而至。可知養¶
氣，是入道要𦂳功夫。¶
大道至公，𤣥功微妙。負氣含形，亦能覺知了悟。逞私用智，反生¶
障礙迷離。參得透𤣥關一點，三寶總屬粃糠。打不破羈網千重，¶
六根皆是𡨚孽。猛回頭，大海茫茫登彼岸。急下手，虛空漠漠見¶
靑天。只知身後慮身，那管錯中更錯。爲子孫開基創業，牛馬勞¶
勞。向人世積過崇愆，刀鎗疊疊。要知百年有限光陰，豈能千載¶
常存躬體。好收拾意馬心猿，用功夫龍降虎伏。若不著用心機，¶
<pb:CK-KZ_JY168_01p003a>¶
枉費摩挲，縱敎日誦𤣥文，徒勞氣力。從此各尋向上，勿仍自失¶
居諸。爾等勉之，予言不再。¶
訓蕭修恕云：一派汪洋，何處是岸，何處是死處，汝恐不能到那¶
死處去，舍身何用，不如此時尋眞人。枯禪無益，爾且靜持三月，¶
在此間坐百晝夜，看是如何，方可到那死處地方去得。』¶
問劉守恕云：『於予言能會一二否，卽將一二說來。』守恕對云：『一¶
是先天否。』答云：『一非先天。先天曾著得一字耶。自昔一畫開天，¶
已落下一乘矣子亦會予文中義乎，將皮膚處說來。』『去卻皮膚，¶
便見骨髓。』¶
又問守恕：『將虛實義講來。』守恕對云：『虛是先天。』答云：『何處立先¶
<pb:CK-KZ_JY168_01p003b>¶
天。』『此先天基也，非先天也。除卻精氣神，方爲先天。鍊三寶是後¶
天功夫，到先天不事此矣。先天是忘忘無無地位，著不得一毫¶
思議。纔著一毫思議，便不是先天矣。』¶
問諸子有未曉者，舉一義來。吳一恕對云：『下手用工處，此心如¶
何使用。』答云：『方下手時，此心貴一，注意𤣥關。旣下手後，得其微¶
妙。此心貴無，無所注意。大丹祕訣，如是如是。』¶
問嬰兒結就後，是何地位。時守恕誤對答云：『非我問爾。』『此結就¶
後，是何地步。』『結就後，亦離後天，已見先天之時，知否。先天，無爲¶
者也。彼嬰兒結就後，旣見先天，便當無爲。若心不至於忘忘，則¶
念有所觸而生，便非無爲矣。旣非無爲，則三災生焉。』¶
<pb:CK-KZ_JY168_01p004a>¶
守恕問：『動靜之旨。』答云：『不動則腐，不靜則亂，一動一靜，貴乎自¶
然。陰陽者，動靜之自然者也。四時循環，又一動一靜之自然者¶
也。至於太極，則又動極而靜，靜極而動之自然者也。惟無極，斯¶
無動靜矣。¶
守恕復問《三品》中，廣求高眞指示之語。答云：『豈有嬰兒旣成，而¶
尙不通𤣥𤣥者乎。但嬰兒旣成，切不可遽令出舍，或養護一二¶
十年、三五十年，然後可也。若養護之法，只在無爲。不然，難脫三¶
災矣。子輩將予言與斯文互參可也。』¶
大道無名，大道無形。於若卽若離之中以求，在有意無意之間¶
而得。忘我忘物，無聲無臭。¶
<pb:CK-KZ_JY168_01p004b>¶
吾門甚大，吾法甚嚴，吾道甚公，吾戒甚肅。能遵吾門之法律，持¶
吾敎之戒行，便當心口如一。道念堅眞，屛迹幽居，不干外事，無¶
自勞攘，解縛脫繫。毋取榮以致辱，務棄邪以歸正。守雌養元，道¶
乃眞定。¶
問靈山寺僧人云：『靈山何在。子知子之法門乎。』『不落方所，不著¶
思議。靈山不在城中，亦不在西域，並不在心内。』『識得靈山處住¶
否？』『住著靈山，不識靈山。』『靈山是何處住。』『白玉光中現樓臺，塵塵¶
刹刹費追猜，毫端大地山河裏，何處靈山更可懷。莫浪說，無安¶
排，眼前香花玉燭，都是西方世界。』『我爲女說，女諦思之。子門本¶
空，吾道更空。空無所空，有何參究。是知此道，同出一原，同歸一¶
<pb:CK-KZ_JY168_01p005a>¶
穴。向故紙堆中覓生活，何異癡人說夢。故吾道以不著心爲至，¶
子門以不著境爲高。要知不著境，猶有心在。胡不此心一倂空¶
卻，豈不甚善。近日禪和參學，何殊旁門搬運，空弄精神，全無實¶
效。』吾爲女說：古佛前仙，皆從實處著力。雪山若無六年苦行功¶
夫，那得見星一笑。今之修行者，徒於蒲團上，領一二句野狐餘¶
唾，胡思亂想。樸實之人，終身空過；尖利之徒，利口伶牙。撰幾句¶
口頭禪，哄那後學開堂說法，將古先佛祖，門風敗壞。歎哉，歎哉，¶
但此等事，明者自悟，昧者難覺。卽如吾道中，終日言修鍊者，遍¶
天下皆是，然孰是能悟虛實之理者。子歸吾門，只要成器。若果¶
誠心敬奉，自有得手處，不瞎喫人痛棒也。』¶
<pb:CK-KZ_JY168_01p005b>¶
凡人神不虛，則板滯不活潑，如一渠死水；不朽敗，則變色易味¶
矣。惟虛則不滯，不滯則不著，活活潑潑，若彼空谷然：一聲鳴，則¶
羣聲應。所以人之神，貴虛而不死，然後究明𤣥關祕訣，而有靈¶
通變化之妙。古今來學道之士，亦有結撰嬰兒，陽神出現之時，¶
而終歸於無用者，惟不曉此『谷神不死』之語也。故太上《道德》五¶
千，其𤣥妙止在此言。所謂煉性煉形，皆糟粃也，有何𤣥妙乎。¶
或問『水火坎離』。示云：『水何物，火又何物，坎離又是何物，如子云「¶
日月爲天地，結就大丹」。便從此著思，日月又是何物。予爲子正¶
之。夫日爲太陽，然太陽之中，分得有一點陰精。若無此點陰精，¶
則日之所暄，不生物，而焦爛萬類矣。月爲太陰，然太陰之中，含¶
<pb:CK-KZ_JY168_01p006a>¶
得有一點陽氣。若無這點陽氣，則有魄無魂，不能照耀天下。故¶
月雖純陰，而實不離夫陽。然此日月，分陰分陽，陽交乎陰，陰參¶
乎陽者，皆天地之氣，絪緼摩盪而成。故道家以日月方丹，天地¶
爲爐，陰陽爲火候，而太極先天，爲吾身本來也。若夫坎離，其義¶
亦如是。蓋不曰乾坤，而曰坎離者，乾爲獨陽，坤爲孤陰，獨陽不¶
生，孤陰不長，故道家言丹頭，不曰乾坤，而曰坎離。惟此坎中一¶
陽，居二陰之内，則陰包乎陽，而有生育之功；離中一陰，居二陽¶
之内，則陽包乎陰，而有成務之能。是以道家先用坎離分配丹¶
元，然後取坎中一陽，納入離中一陰之内，遂變純乾，復還先天¶
本體也。但人只知坎爲水，離爲火，而遂以水火交濟爲丹訣也，¶
<pb:CK-KZ_JY168_01p006b>¶
抑知不外乎吾身之一氣也。蓋氣有陰有陽，不知道者，陰陽交¶
雜不分。故學道之士，先要分別陰陽之炁，而後取此資彼，或取¶
彼益此耳。蓋精與神，皆不外乎氣，故道家不言精神，而獨言氣¶
也。』¶
或問：『陰陽之氣，何以分。』示云：『分而言之，淸者爲陽，濁者爲陰；呼¶
者爲陽，吸者爲陰；升者爲陽，降者爲陰；上則爲陽，下則爲陰；左¶
則爲陽，右則爲陰；心氣爲陽，腎氣爲陰；肝木爲陽，肺金爲陰。統¶
而言之，人身皆陰，止有一點陽精耳。』又問：『一點陽精是何處。』示¶
云：『此是成仙作佛的眞種子、眞面目、眞命脈。斯時那許輕談也。』¶
或問性之旨。示云：『天地未有，先有此性，有此性，則有此氣。故性¶
<pb:CK-KZ_JY168_01p007a>¶
爲天地之心，氣爲天地之體。夫豈有性而無氣乎？抑豈有氣而¶
無性乎？然在天地，不可以性言，亦幷不可以氣言。如謂天地，惟¶
是性耳，則高高下下者是何物。如止以氣言天地，則運行不息，¶
不震不墜者，又是何主持。故言天地者，但曰道而已。則性與氣¶
兼該矣。夫人稟天地之氣以生，有是性而後有是氣，有是氣而¶
後有是形，無是氣，則形遂潰；如無是性，則氣安主乎？氣如居宅，¶
性如主人，尋著了主人，不必更問居宅。故見性明心，不必再講¶
許多煉氣煉形之事。若初學之士，不曾識得居宅，何如便認得¶
主人？故欲尋主人，先要訪居宅，訪著了居宅，自會遇著主人。然¶
亦有訪著居宅，而不知主人者，或主人翁不相照戀者，此予所¶
<pb:CK-KZ_JY168_01p007b>¶
以掃除一切，獨見性天爲上耳。但初學之士，先要存形，若不究¶
明𤣥關，養氣煉形，則居宅一潰，主人無處著腳。果子輩欲求㨗¶
徑，俟予《三品》吿成，依例修持，形也固，氣也全，性也見，區區嬰兒，¶
無煩九轉，自有陽神出現，變化莫測之妙矣。』¶
聲靜不如身靜，身靜不如心靜，心靜則萬聲俱忘，心靜則萬聲¶
俱寂。若心不靜，卽使其身趺坐鎭日，眾聲不聞，而此心已入萬¶
聲中，莫能得片刻淸靜矣。故修道之士，先要修心。修心入手，正¶
不在靜室，於羣動之際，方能勉强作功夫，可以驗吾心動靜。若¶
修心者，不從眾動處下手，一味向靜處尋求，苟遇動時，則此心¶
從前靜境，卻不知不覺失去。况人生那有靜日，正好於紛紜擾¶
<pb:CK-KZ_JY168_01p008a>¶
攘之中，默爲靜攝。至於日用飲食，只可隨縁度過，又勿著意經¶
營，以致分亂道心可也。¶
大抵修行人，不外修心，心爲精氣神之宰。賢者希聖不外此心；¶
道人學仙，不外此心；釋氏造佛，不外此心。三教聖人，垂教後學，¶
無非教人修此一心。心爲太極，動靜俱涵。未動之先，便是先天；¶
旣動之後，便落後天。故至靜時，情識俱泯，宛然無極之眞。迨後¶
愈動愈遠，一切客塵俱從六根爲賊。故儒與道與釋，任他分門¶
立戸，總無有離心而言者。我家作用在撰三寶，以結靈胎，而通¶
五𤣥，以究三淸祕密。論厥本原，則止在此心。心不靜，則不虛，不¶
虛則不靈，不靈則塊然頑鈍，與物無殊，其何以結靈胎而成大¶
<pb:CK-KZ_JY168_01p008b>¶
丹乎？太上教人，以淸靜爲本，守雌自閉，虛谷生神。千言萬語，也¶
只教人修心；一切搬弄，都是後人作俑。悖道愈甚，去道遠矣。我¶
今演說斯典，雖於大道精微，不敢盡謂發明，然卽心而言，合三¶
教以同歸一致，無俾後人，誤認道源，卽下手不致無所把鼻，則¶
或庶幾不無小補云耳。¶
《三品》妙典，乃予傳世靈章，三教法眼，仙儒佛釋，不須更求他道，¶
卽此便是津梁。惜茫茫宇宙，無問道者，不知細參耳。設有誠求¶
之士，夙根淸淨，道氣渾堅，何事再用師資。言下便能解悟。可知¶
此典功德，與《玉經》相等，卽天皇尙加鄭重，故流通廣佈，受福無¶
涯，徹地通天，咸蒙利益，非特度一時之劫。尙能廣結良縁，千萬¶
<pb:CK-KZ_JY168_01p009a>¶
劫賴以超證，此誠救濟天下後世之𤣥文，爾等愼勿輕忽目之，¶
泛常視之也。¶
至人爲善，心如太虛，過之卽化，無所留餘。賢人爲善，勉强而行，¶
久久不懈，可幾至誠。中人爲善，如泡幻影，時起時滅，或見或隱。¶
下人爲善，只在福縁，反之於心，其實不然。爾諸小子，敬之聽之：¶
修爾心意，毋作貪癡；反躬自責，必誠必持，從吾訓言，自獲其時。¶
作善由心，作不善亦由心。心之爲善，勿動果報；心之爲不善，亦¶
勿動果報。蓋作果報，是作不善之根。如人行一善，或十善百善，¶
私心計曰：『天其有以報我乎。』如其不報，則以爲作善無庸矣，而¶
作善之心輟。如人行一不善，或十不善、百不善，私心亦計之曰：『¶
<pb:CK-KZ_JY168_01p009b>¶
天將有以報我乎。』如其無報，則以爲作不善無傷矣，而悔過之¶
心輟。凡人欲爲善，無以善爲善，見以爲善，其心必不善，所爲善¶
者，只在一心。捫心自問，此事於情理無害，便是善；於情理有害，¶
便是不善。善與不善，不必見諸事，一念善，善不可勝用矣。一念¶
不善，不善亦不可勝道矣。然則人求爲善之方，還而問之一心，¶
心靜則慧光自生，何用他圖乎。¶
道心要堅，存心要實，若不堅不實，則有外魔糾，縱於道有縁，¶
亦多生障礙。¶
論琴，訓喬以恕云：『琴之爲道，皆具𤣥妙。但鼓奏之時，心要靜曠，¶
氣要和平，指要安閒，不著於身、不著於物，不著於境，並不著於¶
<pb:CK-KZ_JY168_01p010a>¶
琴。默出此心，與太虛打成一片，則隨指所奏，皆爲太古之音。若¶
徒搬弄新聲，悅人聽聞，便靡曼淫䙝，去琴道遠矣。』¶
身病可藥，心病難醫。外魔可降，内魔難制。誤信妖言。頓生妄想，¶
妄想生因，因生障礙，障礙不已，遂有魔頭。魔久住舍，迺肆簸弄，¶
使之夢想，顚倒錯亂，或起恚恨、或興呪詛、或毀正道、或恣邪說，¶
大則亡家，小則滅性，縱能悔悟，旋復迷惑，如是等爲，無有終極。¶
我悲眾生，爲作醫王，療其心病，服其内魔。心病旣除，無所身病，¶
内魔克淨，外魔焉侵。若不攻心，病入膏肓。(音荒。)魔熾於内，外魔孔¶
彰。汝等靜思，可以偕臧。¶
從猛火中鍛鍊，方成鐵漢。從深水中躍出，乃是濳龍。¶
<pb:CK-KZ_JY168_01p010b>¶
在此門中，更要凡事解得脫，遇人退得步，方爲道器。若著一點¶
我見，存一毫矜心，那能入道。¶
人生天地間，不過一蜉蝣耳。匪獨凡人，然卽往古來今，爲仙爲¶
佛，亦無不然。然生也有涯，而神無涯。以吾生視天地，吾生一蜉¶
蝣。以吾神視天地，天地亦一蜉蝣。噫，我視此蜉蝣，一日一生死，¶
一日一變化，合之千萬年，皆此一生死，皆此一變化。人知蜉蝣¶
生，不知蜉蝣死；人見蜉蝣死，不知蜉蝣化。我視此蜉蝣，天地同¶
終始。¶
晝，動機也。萬物皆動，而我亦動之。夜，靜機也。萬物皆靜，而我亦¶
靜之，一動一靜，與物消長，此天地自然之氣機，生生不息之道¶
<pb:CK-KZ_JY168_01p011a>¶
也。世人每多俾晝作夜，以夜繼日，是違天地自然之氣機，大悖¶
乎生人之理，自絕乎化育之能矣。故晝而興，夜而甯，固而精，養¶
而神，與物無競，寡欲淸心，能知靜攝，可冀長生。¶
吾道以『淸靜虛無』爲本，以『長生不死』爲急，以『濟人利物』爲心，以『¶
逍遙自在』爲欲。彼深山窮谷中，儘多慕此之人，惜乎未遇眞師¶
指點，徒虛𡻕月。下此則濁界眾生，爭名於朝，爭利於市，汨沒於¶
慾海之中，顚倒於愛河之内。明明畏死求生，忽忽貪財忘命。放¶
著一條正覺法門，而不知入；觀著一條方便捷徑，而不知行。眞¶
可訝也，眞可憫也。¶
問云：『爾等且就這「心」字講來。爾等俱有心麽，有心又在何處。』有¶
<pb:CK-KZ_JY168_01p011b>¶
對以『不知道』者。答云：『妙，妙。只在這｢不知道｣三箇字上。「不知道」者，「¶
對境無心」也。卽如此時，子輩心在此。過此時，遇彼境，心又在彼，¶
恁般不可捉摸，如何便知他在何處。｢道心｣者，覺也，覺卽是知，知¶
卽不知，不知便無爲，無爲便能有爲，有爲卽可至於無爲。無爲¶
者，先天之本體也。本體旣爲無爲，則本來面目，又何可知。故「不¶
知道」乃眞知也。子幾談言微中乎。』¶
問云：『人之有覺，卽爲心。心之出入無鄕，究竟心在何處所住。』有¶
對以「心在聖前」者。答云：『歎哉，人之所以不得眞道者，爲其有心¶
耳。爲其有心所住耳。如子云「心在吾前」，此心便著吾相，一著吾¶
相，則子心非子心，乃吾心矣。吾心豈可以爲子心乎。故至人無¶
<pb:CK-KZ_JY168_01p012a>¶
心，非無心也，心如太虛，心無所住耳。要知心無所住，此心又是¶
何物。卽曰：心如太虛，則太虛亦非頑空。昔六祖於「應無所住，而¶
生其心」，便能頓悟，予今剖晰言之，何子輩懵然如是。粉碎虛空¶
是也非，對前無著有何疑。明星三五天明後，影落寒池影又微。』¶
歎哉眾生。我爲汝說：卽如此花，未曾染着，香色芬麗。一加玷污，¶
便爲泥淖，(音鬧。)若或保守天眞，依然臭味淸遠。我悲眾生爲，演妙¶
法，確遵斯言，踐形復性，只如火裏種蓮，正好𤍠中尋冷，莫教雨¶
後葬花，空埋本來豔質。信得過，石隙湧泉，流通大海；信不過，暗¶
室尋門，終無出路。諸子任人猜疑，老道只圖救世，且看他下場¶
頭結局，方知斯言不謬也。¶
<pb:CK-KZ_JY168_01p012b>¶
大凡爲人，要眼界高，胸次寛，受寵若驚，見辱能忍，量如滄海，心¶
若太虛。萬乘千鍾，在我所當受，受之不以爲榮；一介簞瓢，在我¶
所當辭，辭之不以爲矯。古聖人有天下而不與，棄天下如敝屣，¶
其心何常有富貴貧賤在。今人多只爲這等念頭，繫繫於心，而¶
不能化。倘一旦人以高爵厚祿相加，予亦不知其作何形狀也。¶
彼硜硜鄙夫，非如是耶。¶
凡人亦有能知道者，但能知而不能實踐，是以道不明於天下。¶
今言求道，道有何言？只有一法，循循做去，不要妄想，勿走旁門。¶
開基打汞，總是虛名。道在天地，四時偕行。天地有晝夜，日月有¶
虧盈，能使陰陽合，一理聚乾坤。中有般般苦，一一要溟淪，五官¶
<pb:CK-KZ_JY168_01p013a>¶
導九炁，六賊誘七情。上窮千仞頂，下入百淵深，龍翻巨海浪，虎¶
嘯萬峰傾。乘此何法治，仗劒斬孽根，束邪並縛魅，殺鬼絕妖氛。¶
修居及掃舍，淸靜一黃庭，朗如碧天月，活似嶺頭雲。忘機幷忘¶
相，無我亦無名，一團眞至理，總在守虛靈。¶
生身之義，從始細說：十月懷胎，而臨盆苦惱，三年乳哺，而顧復¶
憂勤，疾痛疴癢，子未言而母先慮，出入起居，身未親而心常念，¶
見其笑啼，而爲之一憂一喜，觀其舉步，而爲之若驚若狂，自忍¶
饑以飽其子，自受凍而衣其兒。望子成立，而兩眼幾穿。思其有¶
室，而一心難寐。或冲風冒雨，以創立根基。或陵險踰阻，而新其¶
故業。終日勞勞，都爲後計。午夜戚戚，皆爲子謀。欲報之德，有何¶
<pb:CK-KZ_JY168_01p013b>¶
紀極。爲人子者，欲報親恩，自當竭力盡心，孝養不衰，誠敬罔替。¶
飽食煖衣，以調其體。柔聲下氣，以樂其心。順承顔色，祗領意趣。¶
古語云：『視於無形，聽於無聲，方爲能子矣。』倘正經關頭，未曾稍¶
盡，徒以修齋布施，周窮恤匱，爲作善事，雖積百千萬種，皆爲烏¶
有。大倫一虧，鳥獸弗若。在世則爲人鄙賤，在國則爲法不容。上¶
而神瞋，下而鬼惡。或水火瘟厲鬼魅厄數難逃，甚而雷轟電擊，¶
震屍毀體，水火不受。如此報應，可不畏哉。¶
耕不深，不可以望秋成。數豈足憑耶。喪其心，敗其行，命雖富貴¶
亦貧賤。修其心，養其性，縱命否亦有達日。¶
訓宋眞恕云：『爾力眞足爲善，何苦代子孫作馬牛。公門中滋味，¶
<pb:CK-KZ_JY168_01p014a>¶
世道上險巇。人情内風波，大都閱盡。苦海無邊，回頭是岸。顧碌¶
碌徵逐，下梢頭筵席。恐不得好散，黃韲淡飯何讓膏粱，粗布靑¶
鞋，可當文繡。只要你急處收韁，安處放枕，管你受用不盡。』¶
爲人父者，不可過於優柔，亦不可過於酷躁。有賢父，然後有肖¶
子；有慈父，然後有孝子。古人不教而成才者幾人，不勉而自行¶
者幾人，不學而能體心繼志者幾人，爲人父者其知之。¶
訓吳一恕云：『天上無不孝神仙。爾惟歸奉其親，坐靜𤣥默。無向¶
閙市場中，虛度𡻕月。至人無命，以其無我。斯言體之。』¶
爾諸子毋自私、毋自利、毋過嚴、毋過濫。遵吾教者，吾不之拒；背¶
吾教者，吾不之追。能體吾意者，天必降之以福；陰叛吾訓者，天¶
<pb:CK-KZ_JY168_01p014b>¶
必降之以災。口談道德，心居詐僞。明可以欺人，暗豈能欺神乎？¶
總之幽獨無虧，衾影不愧，精進無已，可以希聖賢，可以參天地。¶
彼區區富貴夀算，命豈能制哉。諸子欽之。¶
諸子旣皈吾教，當加一番洗滌，當加一番猛醒。修福而有災者，¶
吾能尋聲救之；積惡而不變者，吾能默爲糾之。行恕顧子，素有¶
陰行：父母不甚親愛，而孝養有加；兄弟不甚和睦，而友于不改；¶
待人具一片𤍠腸，處世存一種實意。能知禪宗之理，而守之默¶
默；亦通吾道之𤣥，而含之深深。視彼口是行違，道聽塗說者，眞¶
逕庭(音聽)也，故予喜之。一恕吳子，爲人本分，心無詐僞，處世接物，¶
全無渣滓，相時而行，因人而言，胸中若有天空地闊之妙，若有¶
<pb:CK-KZ_JY168_01p015a>¶
雲行霧散之致，且立心遐舉，擺脫牢籠眞有志士也，故予喜之。¶
但二子時加修省，一步步踏將上去，不要落後，不要墮下，則善¶
矣。愼勿因予言而懈弛恣肆，將一段美滿前程，自相誤也。二子¶
思之凜之。¶
人生在世，最怕游移。若能認眞決斷，何道不可聞？何仙不可希？¶
但恐所言󰉕懇，而所行背謬耳。¶
嘆彼眾生，多行非義：不忠不信，不慈不惠。或子而不孝，或兄而¶
不友，或弟而不恭，或交而不誠。處己多陰私險刻，接物少義仁¶
智勇。掠他血肉，以肥己身；戕他性命，以養自體。不敬天地鬼神，¶
而輕加侮慢；不尊寶經聖典，而妄意毀呵。怨詛呪毒，狎眤朋比，¶
<pb:CK-KZ_JY168_01p015b>¶
多作不善，肆行淫汙。神曹糾錄，論其輕重，加諸刑罰；或刀兵水¶
火疫癘之劫，或嶔崎坎壈鄙賤之數，俾各自受，量行而止。若歸¶
吾門，忠君孝親，恭兄友弟，處心積意，誠實無欺，持身應物，中正¶
惠祥，齋戒沐浴，以敬禮天地神祇，志心諷誦，以了完經功大藏。¶
更或有人，忍斷愛欲，訪求至道，吾卽化形指撥，或於夢寐相迎，¶
或於坐住相遇，俾得早識其要，修煉金仙。如或不然，而能遵吾¶
訓詞，向人世著實用功，善行無虧，惡念不起，或求洪福，而卽賜¶
以洪福；或求大年，而卽賜以大年，或生肖子賢孫，或多利遂名¶
就，若更修持罔懈，有終如始，吾則拔居南宫逍遙快樂，日久可¶
以證位上仙，永離塵垢，不入厄運。吾之所言，功罪昭然，報應不¶
<pb:CK-KZ_JY168_01p016a>¶
爽。爾諸弟子，悉心聽受，各歸奉持：毋因循苟且，毋怠惰偷安，毋¶
違正訓，毋宗邪言，各行各是，各圖各功，果屬誠信凜遵，自獲吉¶
祥善慶。知之愼之。¶
濟世功德，不在大小，不計多寡，但須出一片至誠，卽救一昆蟲，¶
愛一草木，隨力所爲，便有無量功德。¶
爾諸子等，諦聽提(音題)命。自今以往，各須猛省。爲忠爲孝，無慚子¶
臣，克敬克誠，有光斯道。爲人而不慈不惠，待物而不寛不仁，或¶
利己而損他人，或殺命而養己命，或祀神而不恭，或持經而不¶
信，或有初而鮮終，或外實而内詐，或於同人而較量强，弱或於¶
同道而區分彼此，或忌刻其長，或好諱其短。凡此居心不公不¶
<pb:CK-KZ_JY168_01p016b>¶
平，立己不正不大，雖屬凡庸之故態，而實名教之罪人。爾諸子¶
等，獨居深念，有一於此，速當痛改。藉誠敬以收放心，賴神明而¶
消咎過。或行一善事，以濟人之困窮；或出一善言，以解人之寃¶
結；或施一臂力，以扶人之阽(音鹽)危。或有父母者，更竭力盡誠以¶
奉事；或有兄弟者，更公平和順以相處。如是行之，由勉强而漸¶
近自然，更可優入聖賢之域，乃復彼此勸懲。爾我吿誡，同心同¶
德，相諫相規，毋踵前愆，自臻善道。冥冥不爽，天鑒在茲。積過則¶
如邱山，積功則如勺水。生死權衡，一念輪轉。愼之勉之。¶
人心要有定見，心一不定，便不能向正大光明處著用。遂好偏¶
執已見，不信善言，巧弄心術，爭强論弱，分人分我，不肯調服狂¶
<pb:CK-KZ_JY168_01p017a>¶
心，使歸於一，與正大光明者，自相矛盾。故其所爲，雖或間有一¶
二微善，而心爲大本，大本有虧，小善何益？有是疚者，急宜勉力¶
痛改。毋逞私智，毋執偏見，徹底澄淸，無礙無著。提出肝膽，做那¶
正大光明的人，行那正大光明的事，步步尋向上去，所往無不¶
攸利。求其在我，只盡已誠，千聖萬聖，同歸於一。一念了悟，受福¶
無盡。¶
予笑彼眾：奉道之心，如水之泡。求予慈悲，如火之炎。人何不以¶
此念，而移於奉道中。則不作福，而福自增；不邀功，而功自大；不¶
謀利，而利自溥。何容求乎？¶
以予婆心接引，直欲使眾生，盡登彼岸。然人無積誠而來，則視¶
<pb:CK-KZ_JY168_01p017b>¶
此爲戲局。與其歸吾道而不能終，何如嚴其關鍵耶？然人之心¶
有勤於初而怠於終者，亦有懈於始而幹於後者。惟願勤者勿¶
怠，懈者自知奮勉焉，則善矣。諸子須要從此加誠，若稍懈怠，便¶
不可化訓矣。¶
凡人在幽獨中，當如神明之鑒格。而况對越神明。甯敢放肆耶。¶
彼眾生作惡，由於一念之放肆，浸假而成狂悖，罹諸罪孽耳。可¶
不戒哉。¶
大凡爲道者，貴於用柔，貴於忍辱。如能安靜不校，受用亦自不¶
小。不惟可以質諸人而無歉，卽吿諸鬼神，無不蒙其垂鑒。¶
大凡作事，不必問人之是非，必要内省。果我所爲，百無可議，猶¶
<pb:CK-KZ_JY168_01p018a>¶
當自責我之不能，使人改過遷善，深恥我之不能化導愚頑。我¶
縱自盡其道，不怍於人，乃遇作惡者當前，更要柔以處之，和以¶
接之。若化得一惡人向善，便是莫大之功。卽彼汨沒已深，斲喪¶
已甚，稔(音忍)惡不悛，(音詮)遽難感化者，亦須善待之。要之我能盡道，¶
敬而且誠，毋亢毋卑，中道而立。凡有所投，虛己以應：彼等匪類，¶
久當自生畏服，不敢逞其狂妄矣。尙何外侮之足慮，魔障之可¶
患哉？¶
作善由一念，作惡亦由一念。幽獨微渺處，善惡所由分。如作惡¶
之輩，其初亦與善性相近。迨一念不愼，流於狂妄，終至累劫，不¶
能開朗性天。暴戾恣雎，(音誨)無所不至，以致上干神怒，莫逃天譴。¶
<pb:CK-KZ_JY168_01p018b>¶
故予憐茲孽種，心甚戚戚，不憚爲之宛轉說法。爾諸子自今，但¶
觀彼等作惡報應，須要存一惻憫心，不可有歡喜心；須要存一¶
警惕心，不可有效法心。則去惡自力，爲善自堅矣。¶
人生濁界，如隙駒過影。一失腳蹉跎過去，追悔無及。午夜淸鐘，¶
回頭猛醒。從前弄機關，作把戲，使乖巧，許多是那夢，夢時所爲，¶
甚覺狂悖。若不急早洗心，從頭做一箇好人，向善處高步天界，¶
便愈趨污下，墮入苦劫，累世難超。而且禍延子孫，曠代殞滅。况¶
作惡自有盈滿之期，報應只爭遲速耳。一不醒悟，甯不可惜。¶
世上善事，是行不盡的；世上功行，是立不盡的。聖賢安身，德愈¶
高，心愈下，見善如不及，望道如未見。幹了許多事業，建了許多¶
<pb:CK-KZ_JY168_01p019a>¶
功勞，其心猶歉然不足。况其善其功，尙未究竟，豈敢妄自尊大¶
乎？古人云：『滿招損，謙受益。』是乃天道。夫天道如是，甯有人道而¶
外此乎。¶
一箇人，這樣行好事，便是箇善人；那樣行醜事，便是箇惡人・一¶
箇人，做善人，做惡人，成兩樣的人，其間只在那點心上。¶
人言凡事，有命有數。然聖人云：『至人有立命之學，便以造化由¶
我，命豈能拘？數豈能囿乎？』至於生平無一善行善狀，或福祿富¶
貴不失者，或由於祖宗之積累，或本於前世之修爲。然而惡作¶
不息，便絕子孫享受富貴之根。若其身福澤，只有及身者，則按¶
其作爲而減奪之。太上之言果報，甯欺人語哉。諸子勉爲善事，¶
<pb:CK-KZ_JY168_01p019b>¶
各自修省，無負予一片婆心也。¶
作善作惡，各有果報。若使爲善無徵效，則善亦不可爲；使作惡¶
無過咎，則惡可大作。敬神非以圖報，只在恭奉誠信，此心便是¶
善種子，不必期效而無不效。吾觀諸典，甚言誦經功德，此非誑¶
人語。蓋誦經者：一念之誠，便已盡去從前之妄；一時之善，便已¶
大異昔者之非。去妄存誠，革非從善，誰云無果報乎？但可惜：一¶
念之誠，轉念卽爲狂妄；一時之善，移時卽棄善從非。如是，又將¶
何以迓天休而來善應乎？故古昔聖經賢傳，佛典仙籙，無非以¶
美言欣動。爲善者之心，俾之從此益進於善，以導迎祥氣耳。非¶
謂不誠不敬，而徒口誦經文，心思戲渝，卽可以消愆獲福也。惟¶
<pb:CK-KZ_JY168_01p020a>¶
心一於敬，始終不怠，則善矣。¶
書經之法，大小如一，輕重合宜，實左空右，長短相濟。筆在意先，¶
則字不一；意在筆先，書法適宜。有則歸虛，空則實爲。偷書措置，¶
反失乎奇。依予所言，無善作爲，以敬以正，健體爲歸。毋尙媚態，¶
遒𦂳相催，甯緩勿亟，總以端揮。¶
*** 
*** 　　涵三語錄續輯¶
予每見世俗之所謂好道者，無非求神仙接引，或學其燒丹煉¶
汞，或學其採陰補陽，以希長生，永保富貴。如所云：腰十萬，跨¶
鶴揚州，皆是也。至於淸虛寂滅，眞常大道，鮮有好之慕之。如書¶
所稱如好好色之堅確不移者，而况素習儒業，釋道兩門，尤所¶
<pb:CK-KZ_JY168_01p020b>¶
弗齒。今某等乃能幼習儒業，長列簪纓，現應民社，而乃渴慕仙¶
風，眞龍沙一會，不可易視。須知：道以誠入，若由一誠以至乎無¶
不誠，道不遠矣。故經云：『未修仙道，先修人道。人道不修，仙道遠¶
矣。』何謂修人道？蓋大道本虛而實，充塞宇宙。人惟體道而行，使¶
此心量，無乎不周，大則包羅天地，凡一切靈蠢，俱在吾心量中，¶
卽孔門『老安少懷』佛門『度盡眾生』道門『方便接引』咸此一心爲¶
之也。然又要細細參究靈根慧性，時時返觀内照，以心問心：某¶
事合道，某事不合道。出身加民，不使有一毫之未盡。此卽儒門『¶
參贊位育』釋門『性光透露』道門『忘形合虛』之至理。故昔觀音大¶
士亦曾現宰官身說法；太上亦曾爲柱下史。非入官之人，便不¶
<pb:CK-KZ_JY168_01p021a>¶
可學淸虛之道。倘能由予所言，事事秉一誠意，如：誠以利民，民¶
受其福；誠以興化，風俗湻美；誠以自持，臨政無苛；誠以求道，惜¶
精保神。仙佛與儒，甯外一心以求之乎？予於某等所厚望者，須¶
體此太上好生之心，佛法慈悲之念，與聖賢與聚勿施之言，不¶
特爲予門增輝已也。¶
凡學道之士，貴在精專。默運𤣥機，冥心内照，致虛守靜，和光同¶
塵，以遊於世抱一以自修。勿雜念，勿貪名利。内忘其心，外忘其¶
形，以心御氣，以氣合神，以神合虛，以至於忘無可忘，復還淸淨¶
太虛無爲之道。能明乎此，是爲『明』道；勤修行之，是爲『行』道。若夫¶
南宫之法，雖云正法，然亦非了脫生死度世無爲之大道。故太¶
<pb:CK-KZ_JY168_01p021b>¶
上云：『淸淨爲天下正。』又曰：『保神固氣，長生之本。』至於筆籙殊非¶
正道，世間好之者多。然不過文士夀終，飛精附人，以發洩生平¶
之學識耳。至外丹鼎爐汞鉛，更屬惑世誣民。愚人受欺者，不可¶
勝數。未聞神仙以此度世。昔正陽授予黃白之術，予恐貽誤後¶
人，遂蒙鑒此一念，拔度昇仙。今某所請，予深惜焉。¶
士生斯世，誰能株守方隅。故男子生以四方爲志，然所謂四方¶
之志者，爲其訪道從師：業儒者，負笈千里；學佛學仙者，芒鞋踏¶
破。學未成，道未悟，不肯住腳。後世趨走名利，奔競勢要，或遊宦，¶
或遊學，或遠商，皆從名利起見。又有一種貪嗜山水，不憚跋涉，¶
雖有垂白雙親，亦置弗顧。不知此輩遠遊，均屬方隅之内。至於¶
<pb:CK-KZ_JY168_01p022a>¶
眞人遊神溟漠，一息而經千里萬里，一時而徧六合三山。去不¶
知其所往，神遊宇宙；來不知其所從，還歸虛寂。知此遊者，方爲¶
至遊。茫茫海宇，能通此者，百中罕一。¶
降務恕樓示眾云：『予自三十年前，飛鸞演化，遂降神鄂渚，留驂¶
此地，兆《三品》之良因，結萬縁之勝會，於斯樓基啟大業，繼復遷¶
於宋氏樓頭，肇以涵三之名，再移喬子之宅，演成上卷仙典。於¶
今一回想，實同昨日事耳。但予之開化有成，惟賴爾等贊勷，亦¶
得諸始事之子，竭盡心力。此時雖大功吿竣，均受宏庥。然於數¶
始事之子，予心時爲惻念，尙以爲未足酬其勞者，故戀戀宫中，¶
不卽絕迹，蓋此故也。』¶
<pb:CK-KZ_JY168_01p022b>¶
予憫世慈腸，不憚煩劇。留連塵界，無非上體穹蒼，好生之德，下¶
憐眾生沈淪之苦。是以發廣大誓，厯劫度人，普施法乳，願盡恆¶
河沙數，人人道岸誕登，幽域光明遍照。則老人一片婆心，不幾¶
可少慰乎？非不知世事澆漓，人情淡薄，近來口食計窮，人不得¶
不爲利是趨。然只一心謀利，所以奸盜詐僞，日見其甚；機巧叢¶
生，詭心百出。害人欺世，利已損他，種種行爲，卽一技一能，亦用¶
心良苦。究其由來，無非計利，較之前人，更善鑽營。如此日偷，愈¶
見其下。時災月厄，火盜官刑，旱蝗疾苦，因之頻加。第人於惡念¶
初萌之際，尙覺自歉；雷霆震電，尙知畏懼。及漸染惡徑，反如履¶
坦，似就輕車，偶因報應參差，遽謂神靈聾瞽，遂逞放心，肆行無¶
<pb:CK-KZ_JY168_01p023a>¶
忌，雖雷霆在側，斧鉞當前，而其人若罔聞罔見也。曰『我惟利是¶
恃，不聞諺云「錢可通神」之語。』甚可憫惻，亦可發笑。如是等眾，有¶
不永墮輪迴，縈孽報者乎？予卽欲解脫之，亦從何處下手也？¶
道之一字，爲天地之祕機，爲陰陽之精萃。立極宇宙，開化古今，¶
至微至隱，無形無名。肇造化之象，祖物彙之根。厥始鴻濛，判於¶
太鈞，佛也此道，仙也此倫，儒之聖智，亦無所分，究溯由來，同原¶
玉淸，流支衍派，各別三乘，各開一教，各立一門，實者儒理，虛者¶
禪心，虛虛實實，二五凝精，存亡守有，若𣺌若冥，恍恍惚惚，含於¶
臍輪，𤣥之又𤣥，竅妙難尋，上窮月窟，下踏天根，閒來閒往，常靜¶
常淸，實者如斯，虛者常存，殊途一轍，歸還渾淪，道無可道，人忘¶
<pb:CK-KZ_JY168_01p023b>¶
其人，我忘乎我，忘亦忘眞，是曰眞忘，莫可擬論，有識之子，先立¶
乎誠，誠則有明，明則著形，著乎内外，大道可形。行道無有難易¶
之分，而一貫之曰誠。¶
當今乩沙一事，開化者廣，附和者多，其中不無眞僞之別，又不¶
無聚散之常。然人每以談凶說吉者爲眞，以詩詞歌賦者可聚。¶
若予自飛鸞此壇，迄今數十年來，在予不以吉凶之兆動人，而¶
二三子亦不以福禍之機求應。雖無語言文字可觀，頗有禮樂¶
威儀可習。是以常處不變，厯久愈新，較之倐聚倐散，駭俗驚人¶
者，不相侔也。¶
人恐予門有異見異聞事，足以動人。今予自觀，覺無甚聞見可¶
<pb:CK-KZ_JY168_01p024a>¶
異。但不知人之聞見者，有異乎，無異乎，蓋無異則爲庸常，而庸¶
常二字，所含者廣。人生履地承天，祇不過衣而衣、食而食，日用¶
起居，甚無異也。卽庸常之說也。人生五官四體，共有目之能視、¶
耳之能聽，司聰司明之處，人皆有之，此無異也。人生幼而小學，¶
長而明倫，凡修身以至於齊家、治國、平天下，亦不過遵先王之¶
訓，率聖人之行，以造夫爲聖爲賢之域，均不外中道而立，事極¶
庸常，亦無異也。更有此佛仙二途，一則明性徹源，欲了生死；一¶
則煉性煉神，希得長生。其迹似怪誕難憑，其人似渺茫難考。然¶
以庸常之說論之，佛與仙，斷不捨本性而言修煉，亦未有去守¶
中而說𤣥微。忠孝仁義之心，未嘗不時時在念。辭讓恭敬之事，¶
<pb:CK-KZ_JY168_01p024b>¶
未嘗不個個躬行。故事親孝，亦可稱仙中之孝子。事君忠，亦可¶
作仙内之忠臣。凡以類推舉，能生物盡倫者，皆是仙根佛種。不¶
冀仙佛，而仙佛自然有得。其故實由於三教殊途，同歸太極，無¶
所分別門戸也。予《三品》典内，明究斯旨，極爲精備。若世之小儒，¶
全不知此中合一之理，妄加議論，竊爲譏謗，予亦不問其心思¶
何似，而但哂之爲腐爲迂也。凡人問道而來，其有所聞見，雖予¶
未盡知，但不作奇異觀。卽是大識者，若論皈予門，亦僅可作庸¶
常事看，方是大家模樣。旣心切予道，予惟以大道教人，大者亦¶
不過此『庸常』二字而已。¶
予門廣大，溟漠中寓有慈惠，恍惚中放有光明。凡所投誠，如果¶
<pb:CK-KZ_JY168_01p025a>¶
眞信不二，再無不以神感通，只慮人之視我爲可有可無。予亦¶
難應之以立求立應，神思之不可度，理信然也。苟能事父母以¶
愛敬、事兄長以和遜、待朋友以信實、處身世以公平，修已克私，¶
敦倫務本，是卽日對予面、日聞予言。予默會之間，自首肯也。¶
欲知生者之死，曷不觀死者之生。夫生者之死人，第知算盡則¶
死。而死者之生，人或有云：『死卽受生者。』又有云：『死旣不測，焉定¶
其生？』又有云：『無所爲死後有生之據。』種種議訾不一，不知古云：『¶
死生之義大矣。』其實不可得而易爲之說也。以正理論之，人稟¶
陰陽之炁以受生，得淸濁之炁以分形。來則茫茫，如東輪晨擁。¶
人第見夫日之升矣，又焉能親覩其發於扶桑者，爲眞耶，爲非¶
<pb:CK-KZ_JY168_01p025b>¶
眞耶。及其死也，冥冥炁住，百體槁然，如西烏之落，倏忽而下。人¶
第見其日之夕矣，又焉能目擊其沒於崦嵫者，爲眞耶，爲非眞¶
耶。故執理之士，只究本來現有之軀，行眞實不二之事，彼生彼¶
死，惟順受其正而已矣。命可知也，不可言也；數有窮也，弗如守¶
之。此大儒明生死於未有我前，而會之以意；順生死於旣有我¶
後，而反實歸空。其𤣥之又𤣥，微之又微，俱非人人可得而道也。¶
世傳斗儀七十二，内隱眞諦三十六，其他不過以儀文垂教者¶
也。不知禮斗一事，不特予門科教爲多，卽如來門，亦多此攴天¶
禮法。諸品亦自不同，然佛藏中心品，較道科爲勝，皆具梵音，兼¶
有成就法，甚爲深妙。禪那家，亦有以此見性明心，如彼慧燈一¶
<pb:CK-KZ_JY168_01p026a>¶
燭，覺照一切處，無不朗徹。夫此暗室，未有光熖，俱作黑漆人，彼¶
此不相面，旣而忽然一炬，便覺上下洞達，光明四照，得如斯樂¶
勝。譬彼禮攴天者，雖愚柔無識，苟誠慤堅摯，遵依梵教，信禮如¶
法，一旦開霽，俱能了悟。如我如來，睹明星悟，拈花示眾，亦復如¶
是。是知梵音神妙，具六通力，無有勝者，其功德力，誠不可議。卽¶
予𤣥科祕簡，上仙眞宰，尙有尊奉，每按天地同輪度數，依法瞻¶
禮。倘根具有，間功行參差，亦不易得受上眞靈寶太𤣥科教。故¶
彼攴天爲眾星主，居諸天尊，其願深固，其慈廣大，其法無邊，凡¶
九品果徒，尙莫能窺測。傳經五斗，俱係科詞，其中皆有隱祕，不¶
傳下士，非九天眞器，亦不得聞斯語。然亦可習此條科，肫誠懇¶
<pb:CK-KZ_JY168_01p026b>¶
禱，依義修持，其神驗亦各各異：或親降紫宸，或靜現臂面，或天¶
華繽紛，或仙品陳設，咸如意啟，均使如願。上士希仙，卽可逭求；¶
中士祈願，無不各遂。禱禳一切，尙小果報。於此中得大智慧大¶
解脫者，不勝計。更有親受𤣥靈三五之眞工，而超證修持，居第¶
一義，俱得此力。譬彼念『阿彌陀佛』接引者，遂得化生入功德池，¶
作變體成蓮華，亦如是微妙。如聖經所云：『雖愚必明，雖柔必强。』¶
彼禮攴天者，亦復如是。無第一義可解，是卽第一義。無法象中，¶
先有法象，而終歸於無法象也。妙哉。『¶
經』之一字，原所以教人守經不變，常敬常畏。上智觀之，默有感¶
會；中士視之，知所警惕；小民知之，咸生畏懼。故予設教訓人，在¶
<pb:CK-KZ_JY168_01p027a>¶
此一字有許多訓廸，非假語言文字以自炫也。然訓廸之要，首¶
在『收心』。心有所警惕，則勿論敬神事人，皆如在其上，必敬必戒，¶
時刻翼翼，終日乾乾。對越神明，尤加謹愼。先自一事以至百事，¶
自小事以至大事。收心在腔子，而勿使放失，則漸臻純熟，久自¶
心有所主，而不致膽大氣粗，漫無忌憚矣。此收心之法，卽予始¶
教之綱目，卽予演經之主宰，亦卽予平日所說修仙修佛之妙¶
諦也。夫下愚之士，縱不能默會幽深，合神𤣥遠，而凜此章程，事¶
天格神之際，尙不能一爲檢點，約束此野劣猿精，使令猖獗，蓋¶
由此等平日於收心之學，全不體究，徒侈結習，枉縱情慾，無明¶
時熾，識性難調，種種任意，慣成放誕肆行之積習。俗網昏迷，不¶
<pb:CK-KZ_JY168_01p027b>¶
醒響震之𤣥音，以致對越神明，妄意放蕩，失禮踰閑，有不可自¶
問者。如是之人，在人情則云『不稽之輩』，在世事則云『誕慢之子』，¶
在儒教則云『不屑之徒』，在釋門則云『玷淸規之夫』，在予道則云『¶
狂悖之士』，焉所取也。經之爲言敬也，旣無敬，經何庸說乎？經之¶
教人以心也，心旣放，經何庸設乎？惟經以印心，心卽經要，經之¶
所以非徒託諸語言文字也。憫哉，予不禁爲彼等惻然。¶
凡事神者，對越神明，儼然如在，或左或右，皆凜祗承。非惟衣冠¶
必整，亦且容貌必端，兢兢恪敬，手足動止，俱宜安詳。朝禮拜颺，¶
儀度中節，從容閒雅，莊重合數。如上位神靈，向我中處，指視甚¶
嚴，凜不可慢。如是敬畏似下之奉上，臣之見君，必盡其禮。然下¶
<pb:CK-KZ_JY168_01p028a>¶
事上，臣見君，或有未出於眞誠眞敬者，若畏敬之心存於中，自¶
無僞誠僞敬之事。至於事神，又非君上可比，以其神靈赫弈，感¶
召甚速，呼吸相通，捷如影響，有令人不得不生畏敬，不敢不生¶
畏敬者，總以神之昭格，不可度也。如是先存一事神之意而來¶
者，其心是必在敬神一邊，豈尙敢嬉笑戲渝，不恭不敬，視爲兒¶
戲乎？雖予無甚足觀，但旣存事神之心而來，卽神有神無，俱宜¶
自盡其心，自盡其禮。此道不明，焉能爲人？焉能事神？神乎人乎，¶
相感以誠，誠能格天，天德是馨儀禮百千，端在一心，心眞心僞，¶
又在自存，自盡謂忠，以實爲眞，眞誠應物，格致修身，由身而家，¶
不外乎心，齊治平者，總乎至誠，參贊位育，皆基是根，爾諸小子，¶
<pb:CK-KZ_JY168_01p028b>¶
黽勉是行。¶
鸞手之難，非同泛泛，有天成者，有人力者。要必夙具慧性，智根¶
通達，性氣和平，心神淡定，與世道相違。向有善信，不欺於物，不¶
騖乎外，敬恪純一，體致安然，必謹必愼，時凜誡訓，無二無三，不¶
疑不詐，方得心手相應，神人合體，機智靈通，不阻神意。如寂靜¶
逍遙，意致冲和，自然純化者，此天成者也。由生漸熟，必加煉度，¶
然後臻極者，此人力者也。要之總在誠實於平日，而言行不苟，¶
所存所著，與神契合。臨時又斂神聚氣，心性靜恬，氣住神住，機¶
圓心活，亦此之謂也。蓋鸞手爲神所憑依，凡言有所損，行有所¶
虧，以及虛浮詐僞，疑二相參，皆神所不取。旣不取其人，焉能附¶
<pb:CK-KZ_JY168_01p029a>¶
其身乎。卽臨事之時，苟分心於外，及動起七情，或自生疑退，或¶
間有怠情，皆阻神機，不能久遠。此所以得眞鸞手之難，而得予¶
之鸞手爲更難，而得演經說法之鸞手爲愈難也。不知予之開¶
化，首在得人，神之憑依，又兼有德而具靈根者，故鸞手二字，亦¶
不易言也。¶
人當年茂，每事應自束性，乃德之基，不可不涵之温厚。故儒門『¶
存心養性』，卽予門『煉氣煉神』之謂也。學道者，未學生，先學死。不¶
能死，焉能生。藏生機於死竅中，在人自己會。不然則，日見求生，¶
日見就死矣。此生生之道，大有𤣥奧。勿爲習染，休被塵迷。明人¶
一點，如暗室張炬，頓生光明，莫把聰明向無用處使。¶
<pb:CK-KZ_JY168_01p029b>¶
誠恕，子縈縈俗務，固爲人情不免之事。然子較庸俗不同，自宜¶
毋存凡見。此時予卽爲子般般印證，然亦無者不能增，有者不¶
能減，雖欲爲之造命，其如定命何？今特與子言之，冀子了悟：『一¶
切有爲之法，悉如夢幻泡影。』子但循分安時，求證將來妙果，則¶
乘予開闡之日，儘足開子慧性，方是子七十年來，收縁結果之¶
功。子須從此漸排塵累，擺脫俗情，大作整頓，收拾性靈，以待縁¶
至，卽可助予闡演，利賴無窮。抑且於爾往昔生中修持，自得圓¶
通早證矣。¶
旣皈予門，須體予意。以敬畏存心，以和平待人，勿貢高以自矜，¶
勿驕奢而傲物。縱妖冶盈前，常思坐懷不亂之下惠；雖人將橫¶
<pb:CK-KZ_JY168_01p030a>¶
逆加我，必須學三自反無過之君子。豈不知《周書》：『皇天無親，惟¶
德是輔』乎？¶
予門弟子，率領眷屬皈依，固云向道之誠。然諸子但知取一道¶
名，便是皈依，殊失皈依之義。不知『皈』者，乃以道爲歸；『依』者，以道¶
爲宗主而依倚之也。若能信受奉行，遵守法戒，於道門不犯規¶
律，於人事不壞綱常，心術端正，誠敬勿欺，凡事依理而行，方不¶
失皈依之義，方可稱皈依之人。倘止求一道名，遂了皈依之念，¶
實爲無益。况彼等婦女童穉，無所知見者乎。¶
嚮慕予道，必須敬信，諸事敦本。若甘自棄，便日流於污下；苟能¶
行健，卽日進於高明。至於涵精育粹，攝性調情，又端在有涵養¶
<pb:CK-KZ_JY168_01p030b>¶
澄靜之學，存虛無杳冥之心，方克有濟。倘自不收束，則曰粗浮，¶
神之不接尙小，而過之招報甚嚴矣。¶
示洪篤誠：『子亦聞予「涵三」之名義乎？自兩儀肇判，三才遂分。然¶
天有三光以昭示萬物，地有三教以維持人心，但人有氣稟不¶
齊，故釋典有三乘，仙藥有三品，卽儒家亦有上中下氣質之不¶
同。究其初，厥賦維均，本屬一氣，中涵一理，所以三教雖分，同出¶
一原。若參透三教之理，無彼此之異，自同歸太極之精矣。夫太¶
極者，卽「先天一炁」，兩儀從此判，三才從此分。若夫三教，則太極¶
之支流雜派也，原其始，無非一理。故予壇特命「涵三」之名，蓋會¶
三歸一，又一道中包涵三教耳。若𤣥門修煉工夫，有雜有正：雜¶
<pb:CK-KZ_JY168_01p031a>¶
則言接命延年之方，正則惟談金丹大道。金丹者，卽佛法所謂「¶
圓明覺性」是也。非金非石，而金石無以比其堅；分陰分陽，而陰¶
陽無以喻其妙。靈應無方，神通難擬，修之則寸田尺宅可長生，¶
百年千年可常存。彼藥物火候，二八一觔，子午抽添，水升火降，¶
皆支言耳。其實窮究性命之旨，降伏其妄心，道卽在目前矣。予¶
昔《指𤣥篇》，曾揭此義訓人。有云「報言學道諸君子，好把無毛猛¶
虎牽。」夫「無毛猛虎」者，心也，心之所之爲意，意者，𤣥門所謂「黃婆」¶
於人身中「脾土」是也。水在下難升，火在上難降。意至專一，則炁¶
自隨。故丹訣有云：「黃婆牽引入中央。」蓋金爲水母，木爲火母，以¶
此東王公配西王母，而生水火兩男女，然必以意爲烹煉，方能¶
<pb:CK-KZ_JY168_01p031b>¶
成就。故丹訣又云：「本因戊己爲媒聘，遂使夫妻正合歡。」雖丹經¶
有如此種種名相，皆屬假立，若降住此心，則一切皆空。太上云：「¶
道可道，非常道；名可名，非常名。」卽如涵三之意，三且不名，涵於¶
何有？涵且不名，三於何分？卽一而三，卽三而一。了此道者，是眞¶
修行人也。』¶
自己本來心性，究末明了，所以冤業牽，輪迴往復。此劫未盡，¶
彼劫又生；惡報未消，業債又起。沈淪愈久，陷溺愈深。𣺌𣺌泉鄕，¶
茫無出路；悠悠𡻕月，何日超昇？夫人身難得，樂土難生。耳目聰¶
明，皆上蒼篤生之德；衣食饒足，實前世修積之功。利名富貴，豈¶
可强求。夀夭窮通，原非倖致。苟不能上酬覆載之恩，下答鞠育¶
<pb:CK-KZ_JY168_01p032a>¶
之德，是輕生忘本，已負莫大之愆。或更加以敗亂倫常，斲喪根¶
本，存心積慮，惟機械巧詐之是工，處世待人，盡刻薄殘忍之是¶
務，對三光而不知敬仰，毀三教而不屑尊從，污穢人羣，傷失本¶
性。生則難辭惡疾，橫喪天年；死則難躲冥刑，打入地獄。凡此等¶
眾，甯不可悲。須知天堂有路，只教心地光明。今日撒手，今日卽¶
空；明日回頭，明日卽了。笑人生一場虛夢，誰能夢裏尋眞？歎世¶
上多少虛花，孰向虛中著實？生時不知修省，死後魂魄皆昏。依¶
草附木，本來之靈性何存？泣地怨天，夜臺之淒涼誰顧？一旦改¶
形換面，失卻人身，萬劫沈淪，了無出路，可不畏哉。¶
世人曠劫以來，迷失眞性，全不皈奉三寶，只圖利養色身。不知¶
<pb:CK-KZ_JY168_01p032b>¶
色身是假，終有敗壞。若金丹大道，長生不滅，亦無生亦無死。但¶
所謂『金丹』者，非如外道旁門，燒丹煉汞，惑世誣民，使人傾家破¶
產，終無一成，而且有害也。神仙修丹，卽是修心。人人有此金丹，¶
惜自己不肯修煉，以致隨劫輪迴，永無解脫之日耳。須踊躍誓¶
願，首謝前愆，皈依三寶。所謂三寶，釋曰『佛法僧寶，道曰道經師¶
寶。名雖各異，理實一也。從此永久奉道，卽可證淸淨道身。夫覺¶
悟只在一心，心同太虛，無𦊱無礙。若能覺悟，卽可自度。否則沈¶
淪億劫，雖萬種慈悲，亦難拔度矣。¶
自古皆有死。然其中亦有前劫善根未熟而死者，亦有惡業未¶
露而死者，亦有學佛學仙，中途改變，以致善果未成，惡業漸長¶
<pb:CK-KZ_JY168_01p033a>¶
而死者。又有生平爲惡無厭，終年能改過自新，臨命終時，因此¶
一念能自改悔，轉劫遂好善修爲正道者。故此一生，有男女富¶
貴貧賤夀妖之不齊，非上蒼有意區別，皆由善惡自招。若前生¶
好善樂道，今世又能好善樂道，則天福自致，天堂可躋；如其不¶
能，則天路閉塞，無門可入，地獄惡報，無由出離。第一要發『信崇¶
心』。信奉三寶，自能消曠劫罪愆，出生死苦海，證長生之大道。第¶
二要發懺悔心，悔厯劫不知𤣥功，未能修煉，自心性體，被無明¶
煩惱蔽錮，以致淪於鬼趣。此一悔心，能生種種功德。譬如磨鏡，¶
塵垢旣去，透體光瑩。故知生死，心爲根本。心欲長生，卽當崇善。¶
善乃福基，惡實禍兆。作善作惡，總屬乎心。心有一善，如地生嘉¶
<pb:CK-KZ_JY168_01p033b>¶
禾，灌漑滋茂，收穫必美。一念有惡，如雲蔽虛空，日爲掩暗，其光¶
便減。若能改悟，如風吹雲翳，雲散光現，虛空湛然。學道之士，性¶
體虛明，亦復如是。世人不知修道眞訣，將謂愚昧凡夫，何堪修¶
道。豈知道本在人，不是離了心性，別有一種道理。若別有一道¶
可修，諸佛諸仙，便屬欺世。其實修心，卽是修道。人但一心悔過¶
自修，道不遠矣。試聽誦經，其中語句雖多，無非表此一心。心本¶
剛健中正，純粹以精，初無一毫人欲之私。何謂人欲，蓋隨各人¶
所欲，或富或貴，或好色，或美食，種種貪妄之心，皆名爲欲。此欲¶
一萌，卽離天性，遂致迷眞逐妄，落無數階級，故不得名爲天性，¶
而曰人欲也。又此欲各各有，各各異，非大同之理，非至公之心，¶
<pb:CK-KZ_JY168_01p034a>¶
故云「私」。今後但去此私心，除卻妄念，令通體光明復還天性，則¶
道在邇矣。若言下頓悟此性，卽是金丹大道。日日參究本來，自¶
得了脫苦趣。¶
人生之初，惟止一性，並無他物。夫此性者，先天一炁是也。天得¶
之以致淸，地得之以致甯。人得天地淸甯之炁以成形，於是遂¶
有陰陽淸濁之分。然此天地之炁，始於太極，所謂太極，卽是先¶
天一炁，因天地由此而生，故曰先天。此炁在人則謂之性。人未¶
生時，此一點眞性，投於母腹，得父精母血而成形。然此精血，亦¶
稟天地淸甯之炁而生，因此時旣有精血，遂有形相，從淸虛元¶
陽無相中，落於有相，而先天之炁，於是雜而無形。故太上云：『降¶
<pb:CK-KZ_JY168_01p034b>¶
本流末，而生萬物。』此之謂也。方其未出母腹，藏於無形，其性其¶
命，尙渾而爲一。及墮地一聲，已將太虛圓明光大之體，一聲叫¶
破，於時性旣發露，命亦隨之，遂有窮通夀夭之不齊，但性體本¶
善。而旣生之後，性光隱而不見，遂有心之名。然性卽心體，心卽¶
性用。二者各分天地，故性曰『性天』，心名『心地』。至於用『意』，又落第¶
三階級，愈流愈遠，愈遠愈失，所謂『水出崑崙，便不淸也』。旣有形¶
相，便有五官四肢百骸六根之不一。太上云：『不物中物，不有中¶
有。』正謂是也。惟仙佛深達此理，直究本來，所以仙家之『七返九¶
還』，亦祇是煉情歸性，歸性卽太上所謂『歸根復命』。而佛法種種，¶
亦不過修明此性耳。人自矌劫來，縱無明性，迷失眞宗。夫此無¶
<pb:CK-KZ_JY168_01p035a>¶
明，何得亦謂之性？譬比溟渤，同謂之海，其波濤洶湧莫測之狀，¶
總屬海水，不得謂溟渤是水，其波濤非水也。使波平濤息，則海¶
水淸淨之體，還復如是。若人能降心，除去妄想，使情歸於性，則¶
太極眞元，全體造化，與天地合德，日月合明矣。故聖門之忍性，¶
忍此無明；予門之煉性，煉此無明是也。然作罪根因，又屬妄認¶
色身是我，種種計度，以養此色身，雖衣食充口體，猶以爲未足。¶
故太上經中，先示斷障之法，令勿起貪瞋：貪則有損人利己之¶
事，瞋則妒人之有，憾己之無，而怨天尤人之罪，日積月深矣。及¶
至天曹考較，地府減祿，大數迫時撒手而往。生平衣祿歸何處，¶
業鏡臺前事事眞。渾身有口難分說，始悔從前錯用心。¶
<pb:CK-KZ_JY168_01p035b>¶
昔演典談經，龍沙顯蹟：《八品》𤣥文，闡自毘陵，曾費數萬計。嗣又¶
丕振宗風，宣演《五品》，亦費數千；至於涵三闡教，演《淸微典》，已較¶
前節畧，僅千餘矣。後演禪宗，蒙佛慈指示，諸凡從儉，以冀早成，¶
是厯來演典談經，未嘗不大有布施。然世風漸替，好道無人，所¶
以後此闡演，皆量時度勢，不多繁費。今某旣肩斯任，功德匪小。¶
予非欲從陋就簡，不過體諒一官薄俸，無甚盈餘，所以從儉行¶
事，非予自輕祕旨，䙝慢𤣥文，以俯就於人也。然應辦儀，物仍不¶
須節省，演務重大，禮制莊嚴。况開闡靈文，眾眞班列，諸神侍衞，¶
非小可事也，以適中爲妥。¶
料理演務，又兼積誦經藏，固是難事，然必須善諭諸子，毋使誠¶
<pb:CK-KZ_JY168_01p036a>¶
意散渙，毋致始勤終懈，方有利益。予不惜委曲開導，誠欲子等¶
眞切誠信，發於自然，方爲功德。果能肫篤奉道，隨處皆有感應，¶
不求福而福自至，不圖報而報自豐。天人感召，捷於影響，子等¶
勉旃。¶
邊邑土瘠民貧，又值災厄之後，爲民父母，最宜愛惜蒼黎，如保¶
赤子，疾痛疴癢，俱要護持。與民共苦樂，正宰官盡職之事。夫上¶
天好生，莫重於民命。凡爲有司者，不特愼刑爲要，若無教化及¶
民，使知觀感，不能格於有恥，亦是有司之過。若博泛愛之虛聲，¶
致令刑賞不明，舉錯倒置，使民無所依賴，而手足莫措，更是有¶
司之過。至於辨𡨚理屈，折獄於片言之間；入死出生，定案於寸¶
<pb:CK-KZ_JY168_01p036b>¶
毫之上，尤宜審愼，非可忽也。古昔明吏，如文忠公父，其福報在¶
於子孫，史册可證。究其由來，皆一心在於好生，便已作福無量。¶
宜體此恕字，恤民之命，養民之力，惠之以恩，使之以義，照鑒無¶
私，福澤遠大，正未艾也。¶
書云『天道無親，常與善人。』但立心行善，忠君恤民，苗彝愚民，鎭¶
之以威，撫之以恩，威恩交施，柔剛並用。詩云：『不剛不，柔敷政優¶
優，百祿是遒。』能如此存心，如是行事，天必佑之。自然所願從心，¶
有求皆遂。天且弗違，而况於人乎，况於鬼神乎。¶
邊郡赤子，貧苦者多，宜加意撫惜，發奸摘伏，宜小心愼重。岩疆¶
之民，易於歸化，亦易於梗化，惟在恩威調劑之力也。¶
<pb:CK-KZ_JY168_01p037a>¶
*** 
*** 　　涵三語錄後記¶
　道何言哉。道而不可言也，又奚以五千爲。是道之在宇宙者。¶
　巳抉精藴於函關授受閒矣，外此何庸片紙隻字乎。然自西¶
　度以來，聲教漸以寖微。而後起之論，若簧鼓然，類皆以五千¶
　言之緖餘，而肆其唾涕者也。迨日就久遠，後之人愈拾其唾¶
　涕，而唾涕之，遂成舌戰，彼此交攻，較之簧鼓，惑亂尤甚。我孚¶
　佑帝師慈憫聾瞶，爲之振鈴鐸以警醒之，不啻靑牛再度，大¶
　其聲而疾呼也。於是結壇鄂渚，開玉局以布金沙，特演《大乘¶
　三品眞經》，擴五千言所藴蓄者而洩之，收五千言所散出者¶
　而合之，極闡微旨，透闢眞宗，心印聖賢，而道通仙佛，是又煥¶
<pb:CK-KZ_JY168_01p037b>¶
　然兩間一新之文字也矣。間於演典之暇，偶論妙理，或尋章¶
　句，無非爲世道人心計者，其中勉敦倫常，期修心性，卽一言¶
　一字，盡足開悟本來，啟迪後學，誠濟世之津梁，渡人之梯筏。¶
　曩時親炙休光者，私相記載，惜祕諸寶笈，未獲流通。今幸金¶
　陵孫子，因刋《三品》便函而纂輯之爲一帙，標作《函三語錄》，同¶
　付剞劂，將以斯爲《三品》便函附也。是爲記。乙卯孟春中澣顯¶
　化眞人弟子王眞稽首恭紀。¶
¶	
¶	
¶	
<pb:CK-KZ_JY168_01p038a>¶
*** 
*** 　　涵三語錄後跋¶
　涵三語錄者，¶
孚佑上帝著《三品經》暇之寶，訓鄂渚，宋氏錄之，金陵孫子又纂¶
　輯而成者也。其中直指大道𤣥微，金丹祕妙，不但於一切搬¶
　運存想擯斥弗言，卽彼徒執調息運氣、守精凝神等功，亦鄙¶
　之不屑道。良以三淸之祕，極以玄立三寶之眞，命由性成，故¶
　也慈哉。¶
上帝憫世人之沈迷，示天仙之正派。先以忠孝仁義爲基，作善¶
　積功爲本。然後導以太極之丹華，天地之丹鼎，陰陽之丹候，¶
　日月之丹寶。俾得之一身之内，而涵之《三品》之中。人果眞能¶
<pb:CK-KZ_JY168_01p038b>¶
　就，¶
慈心指點祕密處，千遍萬遍仔細研求，確有以會乎無量玄玄¶
　之妙，自有以入乎無象存存之竅矣，涵三之義其在斯乎。廣¶
　化弟子惠覺謹跋¶
¶	
<pb:CK-KZ_JY168_01p039a>¶
** 
** 　語錄大觀¶
*** 
*** 　　雲巢精舍語錄(一百三十一則出湖城抄本)¶
呂帝曰：『孝、弟、忠、信爲四大柱，不𥪡其柱而用心椽瓦，何能成得¶
大厦？人子一衣一食何非父母所遺？卽自已白手成家，無非父¶
母恩典。親有四樣，貧、老、疾、病，更宜盡心。世人以飲食爲孝，無有¶
誠敬，是豢飼也，何足爲孝？孝則流芳，逆則雷擊，人身且失，何論¶
希仙？¶
萬惡淫爲首，百行孝爲先，於此可知功過所重。行時時之方便，¶
積種種之陰功，作事循天理，出言順人心，不欺方寸，可對鬼神，¶
此乃修身之道。¶
<pb:CK-KZ_JY168_01p039b>¶
三教一理，儒言存心。釋言修心，道言煉心，所謂一個孩兒三担¶
挑也。¶
主人公在否，主人公沒病否，主人公安樂否。病有卻病妙藥，用¶
正心三十分，誠意修身三十分，此第一藥方，心要常在腔子裏，¶
此修道之要訣。¶
心明於月，何也。月有照不到處，心卻無照不到處。¶
學道不可論有分無分，冝直前做去，聽其自然。若計功求效，與¶
凡夫行一善事卽欲望報，有何異哉。¶
道中功課，須縝密，無閒斷，務誠靜，無退悔。每看吾門下多人，始¶
則急急若盆中火，繼則遲遲若水中冰，皆因祈福之念太迫，望¶
<pb:CK-KZ_JY168_01p040a>¶
成之心甚速耳。豈知我道原於積久而成，不可一朝期也。諸子¶
求心得者，幸勿阻於旁言，悔於半途，則庶幾矣。夫子云：「博學，而¶
詳說之，將以反說約也。」諸子要得道中眞諦，非十年讀書，十年¶
養氣，不能夢著。如今之凡士，略看道書幾卷，便云道中𤣥妙，已¶
得十分。哈哈！仙道如斯容易，舉天下皆仙祖矣，何至今寥寥人¶
世？可知此道原非旦夕間事也。到得身如槁木，心若死灰，則進¶
道之階矣。¶
大急不急，大忙不忙，大亂不亂，死生分離不動心，財色在前不¶
動念，方是修仙學子。¶
業從何處來，雖由念起，實由身生。因有此身，纔有此業。心空則¶
<pb:CK-KZ_JY168_01p040b>¶
身空，身空則業滅。¶
神仙怕落紅塵，利濟虛，𡨚業實，榮華假，勞苦眞。略一失腳，便墮¶
三途，言之令人淚下。¶
肯傳人，第一善事。然不能自度，焉能度人。¶
昔李明月度楊聰智，假作一道人，至楊聰智門。首打坐，化元寶¶
一個。坐了半月，楊因妻言，與之一個。得後，又要化三個，楊勉强¶
與之，竟不謝而退。聰智密差家人竊窺之，但見道士將銀置之¶
城隅，竟日打坐，爲行路之人竊去，亦假作不看見。家人吿知其¶
主。言方畢，道士又來，復要化元寶三個。楊大怒，道士乃言曰：「予¶
開目時則銀在，方閉目則銀不在矣。」楊聰智大悟，竟隨道士入¶
<pb:CK-KZ_JY168_01p041a>¶
山修道，後白日飛昇。¶
昔有眞仙，遇一高士行持多年，意欲度之。令其打坐，先語之曰：「¶
我作外事，汝入定中。一應苦樂，皆是幻境。切勿開言，延至九轉，¶
則我丹成，服之飛昇。汝一開言，則汞走砂飛，不成丹也。」士如其¶
言，定中見黃金萬兩，位極顯榮，片言可得，士皆不言。又厯患難，¶
骨肉分離，垂老病苦，臨死痛於解殻，總不言語。被攝至陰，𨶒羅¶
問之亦不答，令加以極，刑鬼卒辱駡，强食污穢，士記師旨，忍耐¶
不言。王因令轉生爲富家子，至二十餘𡻕，總不開言。少婦生子¶
聰慧俊秀，已及三𡻕，妻屢問不答。妻忽發怒曰：「與君結褵，薄情¶
如是，不如與兒俱死。」將子向地一摜，腦裂流血。士不覺失聲，頭¶
<pb:CK-KZ_JY168_01p041b>¶
磕丹鼎，炁泄丹飛。仙因歎曰：「仙才難得！子喜、怒、哀、樂、惡、欲、情關¶
俱度，惟有愛根未除，成道尙隔一塵。」飄然而去，觀此可知修道¶
準則。¶
修道或生瘡，或有病，皆是魔頭，不可退悔。¶
暴戾，殺身之由；恣雎，敗家之本。君子不以察察，小人必以昭昭。¶
行不緩，語不和，舉止不依規矩，只好求名附勢，仍入輪迴。¶
少求寡用，免逼迫於心田；戒慾除貪，佈心香於意地。二句終身¶
用之不盡。¶
官宦不可密交，損人利己之事不可爲，假公濟私之事不可爲，¶
不可言與心二，不可面是背非，不可見小利而傷仁厚。一心皈¶
<pb:CK-KZ_JY168_01p042a>¶
道，誓不退悔，四魔王來，要過得關，方可求度。¶
酒色財氣，四字一毫不犯，方可成道。浮名濁利，尤修仙的對頭，¶
悟者厭棄。從前之義人，圖名利，求富貴，保守鑽營，何等攪擾勞¶
苦，能於此中厭棄，則遇酒色財氣四魔來試之時，念及身心這¶
等難過，則不復生欣羨之心，不愁過不得關也。¶
制魔之法，耳若聾，口若啞，由他百般來相鬧，吾今只作耳邊風。¶
學道容易，煉魔最難。降得一分魔，入得一分道，全要自已作主，¶
神仙亦不能用。力如金入火，燒過一度，增一度程色。¶
水淸月白，水濁月暗。性水澄淸，心月自現。世人每以無暇推諉，¶
予曾三醉岳陽，朝北海，暮蒼梧，未嘗一刻不澄淸。若待閒暇，終¶
<pb:CK-KZ_JY168_01p042b>¶
無修道時矣。¶
初入門之功不必深求，第一要把快刀，將酒、色、財、氣、貪、嗔、癡、恩¶
愛斬斷。佛曰「大雄」，卽是此義。要曉得「澹」，「空」二字，方纔心中有主，¶
刀子有柄。紛紛擾擾，千劫輪迴。心有拄杖，不過免失腳，幾生豈¶
能永脫，刀快則斬做兩段。修心煉性，乃出輪迴之徑路，心空性¶
現，自然超出矣。「¶
澹」字從水，聚水制火。澹則水生，空則火無所著，刀快爲主。煉已¶
是制火，築基是聚水，工夫不離二字。¶
酒色財氣，何能絕得？最要在境煉境，如口喫酒，心卻在道，餘可¶
類推，方是煉鑛出金。若離境修持，入則不免沾染，前功盡棄，所¶
<pb:CK-KZ_JY168_01p043a>¶
謂頑空，非眞詮也。¶
乾慧無益，人每言四大俱空，試將火存在手，此時痛苦不痛苦？¶
能於此悟入，則說得一尺不如行得一寸也。¶
富比陶朱，貴至王侯，所喫者有限，所衣者有限，所用者有限，所¶
榮者有限，何苦終朝碌碌，末後來一件也。將不去，反帶下惡業，¶
𡨚愆富貴，遺與子孫，子孫不能替得，豈不大可惜哉。¶
入門「性」、「命」二字不可偏廢，只要刀快，跳出火坑，撇下生死，斬斷¶
私欲。私欲不斬而修道，猶盜在家而反閉其門也。¶
洗心法存。心内一輪明月，背後一池淸水。明月反照已面，不可¶
著跡。一池碧水，淸而且明；一輪大月，潔而且白。明月碧水，何等¶
<pb:CK-KZ_JY168_01p043b>¶
樂，意不可著一物。方妙，有浮雲遮了明月，有蝦蟆湧躍池邊，當¶
一拳打開，庶不爲其所亂，洗心百日，方行坐功。¶
坐功必要坐一炷香，痛癢俱聽他，久久自有妙處。¶
人不修道，一日在外，忙忙到夜，那有工夫。一旦靜坐也，便閒過¶
可見事不忙，人人自忙耳。¶
定易靜難，功夫做到「不聞」，自然由定而靜。¶
混沌坐功，每日子、午、卯、酉時，坐一炷香，年年、月月、日日、時時、刻¶
刻，一面應事，一面觀心，不可散亂。¶
弱水卽世間苦海也。皮囊爲船，主人公爲長年。恩、愛、貪、嗔、富、貴¶
機巧皆是滲漏，疾、訟、煩、惱、財、色、喜、怒，皆是波濤。以精勤用功爲¶
<pb:CK-KZ_JY168_01p044a>¶
櫓槳，以持戒累行爲把舵，以積功持誦爲揚帆，避宦海，出愛河，¶
穿慾海，度迷津，船到彼岸，直上蓬萊，借假修眞一條大路，耐心¶
行去，人人可到。¶
起手，大佛也是魔王。功成，魔王皆是慈父。¶
工夫，不但子午卯酉打坐，一言一行一舉一動皆有功夫。¶
用心不用機心，動氣不擾眞炁，和緩忍耐，以補所傷。¶
問何爲「心香」，曰：「一念亂時諸穢起，萬緣空處眾香來。」¶
𤣥關本自靈，人自不搜尋。尋到無尋處，𤣥關依舊靈。¶
心死爲金丹，炁凝爲大藥。只怕心不死，不怕藥不凝。修道之士，¶
必要十試，不退方能有成。問：「如何得不退？」曰：「死心、信心卽不退¶
<pb:CK-KZ_JY168_01p044b>¶
矣。」¶
人身皆後天，必要先天點化，方能使凡銀成寶。¶
功夫最要持久，如種樹。然朝晨種植，豈能是日取果？無欲速，無¶
襲取，無希效，守定本等。功夫不計年月，久久時節到來，自然升¶
度。昔𤣥帝感元君鐵杵成針之言，還山始修道成。火到飯熟，不¶
患不成也。¶
淨土栽白蓮，不染性如然。打去池邊物，撥開雲霧天。¶
持戒不失人身，積功種生天果。累行度生，明心見性，證無上道，¶
不可性急，不可高聲，不可動氣，不可口快，不可手忙腳亂，總要¶
息心靜氣，制外養中，略一粗浮，炁卽飛散，如在上下，不愧屋漏。¶
<pb:CK-KZ_JY168_01p045a>¶
入定宜半饑半飽。遇昏沈時，頻以手浴面，聚津嚥之，則昏炁自¶
散。白菓固精，靑菓去昏，核桃補腎，蓮子補脾，皆可常食。¶
雙目内觀。雖開眼說話行動時，俱要如是。心不期靜而自靜，氣¶
不期定而自定矣。心粗氣浮，斷斷不能成道，須坐到形如枯木，¶
心若死灰，方有生機。問：「死灰復然，如何制。」曰：「用洗心法。此法又¶
名艮背。」¶
修道者，小遺不避三光，爲五逆，尤不可朝北汚穢。¶
學道必由三元保舉，三元皆統於斗府。况斗母發願度生，所以¶
學子最要尊敬。祖宗墮落，子孫卽蹈不孝，豈能希仙。勤行祭、煉¶
法食，不但祖𤣥升度，卽夙今𡨚債亦淸，度仙不難。厯代仙眞由¶
<pb:CK-KZ_JY168_01p045b>¶
此成道者，十之八九。法施、財施，皆是功行，度人功爲第一。¶
山頭月白，陽中有陰。潭底日紅，陰中有陽。¶
舉止要從容。氣一，亦動志也。見上眞失儀，又多罰塵凡一轉。¶
自心深處有眞心，放心太過最難尋。若然尋到無難處，方見凡¶
心是自心。¶
日月逝矣，𡻕不我與，年老鉛乾，修亦無益。¶
行雲行月定法，出定。下牀走過一時，雙目内觀，不離方寸。每步¶
兩大方磚，腳踵不縮；地行無响聲，腳不虛跳。此去昏沈、倂煉行¶
時功法。¶
大道難聞，至人難遇，難於持久，又難於一心不亂，一心淸淨，一¶
<pb:CK-KZ_JY168_01p046a>¶
意不散，不亂方始入得前定。¶
事向無心得，無心事太難。悟來彈指訣，前後隔千山。吾所談道¶
者，只在一線之間，非有别理也。若能一塵不染，致心靜默，再加¶
精氣神參養，方始有基進功矣。¶
純厚者升上，輕浮者沈下，蛆化爲蟬，蚊化爲蛆，人可自悟。¶
有問「伏炁」者，曰：「此升堂功夫。功始於觀心，條目甚細，大略如魚¶
在水，如龍在土，細密處一言難盡。」¶
和緩忍耐，從容爲主。猴得道則步遲，猿得道則石擊，身亦不動，¶
可以人而不如物乎。¶
萬卉開發仲春時，北窗高臥日遲遲。性水澄淸心月現，鑊湯原¶
<pb:CK-KZ_JY168_01p046b>¶
是藕花池。¶
道不可須臾離，行、住、坐、臥皆有法。¶
丈夫爲婦女爲男，說與人聽信也難。更有一般奇特事，烈火炎¶
炎種白蓮。¶
問累行法。功與行有別，善與德有分。功在事，行在心。舍己饒人，¶
忍辱耐魔，行時時之方便，作種種之陰功。古云百行孝爲先，凡¶
事在父母面上加功，用力省而積累多。鍾祖云：「有功無行如無¶
足，有行無功走不前。功行兩全雙足備，誰云無分作神仙。」¶
改過不在一時數日，在於終身守之不移。¶
一步一步挨去，自然一步有一步之妙處。中途失足，此身難保。¶
<pb:CK-KZ_JY168_01p047a>¶
未能無過，先須懺悔。未能心靜，先學端正。千言萬語，只完一太¶
極。○¶
人心如戥，爲惡則心偏，爲善則心平。由銀兩之多寡，而戥之高¶
下各異也。盤道也，錘魔也。銀重十兩以外則錘落，無生死矣。功¶
行雙修爲金勝錘，但修其一，猶羽十二兩，羽毛焉能勝十兩金¶
乎？¶
風動則香散，心動則神亂，有德若無德，能言不易言。¶
問：『何法雖有風而香不動？』云：『無火則無煙，無煙則不動。』¶
臘月三十日，無常到來時。性地若圓明，凡身卽道身。¶
若能不坐時，亦無念，卽有進矣。¶
<pb:CK-KZ_JY168_01p047b>¶
善屬陽，惡屬陰。光明是天堂，暗曲是地府。萬分中帶一分私意，¶
卽是陰氣未盡，必須忠君、孝親。心無不善、事無不善、言無不善，¶
時時存善心，卽是時時保養陽氣，方是純陽品詣。¶
夙孽未淸，成道亦須還報。幸而此身尙在，佳時令節得以懺悔，¶
如洗垢塵，漸乃消去，豈非大幸？古云：『一失人身萬劫難。』又云：『此¶
身須向今生度。』學者不可此身空過。¶
可笑時人不識，爲子剖詳端的。非神非氣亦非精，當面教君汞¶
鉛合。圓陀陀，光閃閃，大地山河只一撮。悟得非難温養難，不必¶
一年倂一月。悟道參禪己數年，始授上品眞丹訣，莫錯認，休輕¶
洩，只恐見得捉不得。¶
<pb:CK-KZ_JY168_01p048a>¶
雜念起時用武火把捉，念不起用文火温養。初學宜多用武火¶
爲妙，何謂武火？曰：『持其志，無暴其氣。』何謂文火？曰：『必有事焉，而¶
勿正心，勿忘，勿助長也。』何謂烹煉？曰：『無終食之間違仁，造次必¶
於是，顚沛必於是。』¶
液行夫婦，氣傳子母，降龍伏虎，五行顚倒，取坎塡離，點凡成寶。¶
五月初一至初五，十一至十五，二十一至二十五，前中後各五¶
日，係天地交炁，宜戒慾。犯者損夀、多病，及永不希仙。¶
二月初九，　六月初一，　九月初六，　十二月初二，　此四日¶
宜男女不相見，修眞最忌。¶
藥初到身無拘係，須把三寶牢禁忌。離目藏明有何難？兌口箝¶
<pb:CK-KZ_JY168_01p048b>¶
舌最容易。惟有坎聰無奈何，非此雙筒不能閉。始得混沌若鴻¶
濛，腹内嬰兒自婚配。¶
黑鉛靈英，☰☷此等學問，成道者知之亦鮮。¶
初入門訣。第一要心靜，心靜則性内自生智慧。智慧生一分，則¶
能悟道一分，○此一太極也，主於性中智慧生，得充滿則道不¶
悟自明，○此總一太極也。所謂從心所欲，不離乎矩也。如此則¶
私欲邪念悉皆消滅，刀快則刻下可成。不能，雖百年亦無成也。¶
時時靜，刻刻靜，動卽靜，靜卽動，至後終歸一太極。○¶
世人往往怕死，如生重病時，惟想早死，卽脫痛苦。困極、危難時，¶
惟思早死，脫此苦楚。由此反觀生死關頭，一拳打破矣。¶
<pb:CK-KZ_JY168_01p049a>¶
眞龍出於離宮，眞虎出於坎位。龍虎之中又有水火。名爲水者¶
不一，名爲火者有三，曰：君火、臣火、民火。本於元陽，生爲眞氣。眞¶
氣聚則病不生，眞氣耗散則身不安。眞氣散，元陽漏，元神不附¶
體，人乃死矣。此人化爲鬼之理。¶
復此心亦如混沌之初，靜坐存想，先數息，次和息，至無息，存身¶
如太極混沌一般，卽無聞矣。泰山崩於前，驚而卽定者次之，不¶
驚方妙。¶
念有一毫不絕，性不全息；有一絲未定，命不保。要到心息相依，¶
念中忘念，性要緩、要耐。訣曰：『不必守爐看火候，但安神息任天¶
然。呼吸俱停身似死，方知存想是蹄筌。』如此方纔不到聞聲地¶
<pb:CK-KZ_JY168_01p049b>¶
步。¶
有功效不可生歡喜心，喜則氣浮，卽入貪戀。存想坐時，心悅爲¶
心華開，涵養爲妙。¶
有問子時如何知得者，坐到十月後，自然知道。坐時舌扺上腭，¶
以交任督，閉口以防洩氣，眼要微開以防昏睡，頭直脊𥪡，眼要¶
觀竅。¶
問：『如何不昏沈。』曰：『精神提起。』問：『如何不妄想。』曰：『念念在息，如法¶
官在上，羣妖自散。』¶
○是此世界，丶此是仁，[○@丶]此是一粒粟中藏世界。¶
問靜功境界，曰先是昏沈妄想，繼則淡而不厭，後如銷金帳裏，¶
<pb:CK-KZ_JY168_01p050a>¶
終如死裏回生，明月淸風，往來無礙光景。謁金母，拜木公，是元¶
神去謁。選仙亦然，元神將出，有許多宫殿、音樂、女色種種，皆是¶
魔試，認眞卽墮陰境。¶
訣云：『金丹若是想得成，女子無夫也懷姙。』又云：『若無眞種子，水¶
火煮空鐺。』所以，未結丹時，不可升降行火，以致病患，眞種子非¶
他先天眞炁是也，得之立可入聖超凡。結胎容易，守胎最難，嗔¶
火一起，慾念一生，私心一起，元精一泄，皆要墮胎，損炁更甚。此¶
外，仍要戒泄漏，戒動氣，戒賭力，戒多言，戒寒冷不愼，戒飲食不¶
調，戒非時沐浴，戒勞心，忌食熟栗子，閉氣之物。¶
幽門直上泥丸宫，穿過士釜又重樓。此間卽是黃家屋，不姓張¶
<pb:CK-KZ_JY168_01p050b>¶
來不姓周。此黃河逆流工夫。¶
沐浴者，火至寅旺，水至申旺，旺極將息，洗心滌慮，用火傷丹。¶
問家鄕，曰：『操則存，舍則亡。無聲色，一大樑。』問大樑󰔁，[⚎]：『曰：『乾坤¶
定數，兩儀始分，氣傳子母，五行顚倒，一條大路，直上崑崙。』¶
抽鉛添汞，只是塡精補腦。心死不甦，乃是釋家。心内尋心，方見¶
眞心，善忘皆心，心内無心，方成大道。採日月之精華，奪先天之¶
正炁，聚三陽之眞火，煉華池之玉液，肘後金精，日月合璧，運轉¶
河車，息合週天，先玉液煉性，次金液修命。陽生於子，人生於寅，¶
液生於午，陰盛於亥，陽時添鉛，陰時抽汞，動中煉神，靜中起火，¶
冬至陽生，煉精化炁，不識眞功，反添陽氣，氣盛陽舉，卽損眞炁。¶
<pb:CK-KZ_JY168_01p051a>¶
靜定升提，復歸原處。念頭稍動，精卽離位。澹泊希夷，方堪法器。¶
慾火忽起要運動。問：「如何運動？」曰：「因心不靜，靜則慾火歸於無¶
有矣。」¶
葭灰初動，正吾人加功之時。宜閉關，不可奔走。十五日，月受日¶
魂，更宜十分加功。發身在於有財，家富方能潤屋。虛極靜篤，始¶
可望眞陽發生。¶
活子時者，時時刻刻觀心。虛心内觀，久久則聲入心通，無所疑¶
惑，靜而生明矣。煉心功圓，如醉如癡，方爲得手。赫赫金丹，功成¶
片時。千劫一傳，煉心未到，不能相傳。進眞心在於杳冥時，若煉¶
心未成，進火反助邪火。二八月及每日卯酉時，决宜停火沐浴。¶
<pb:CK-KZ_JY168_01p051b>¶
道人心内卻無心，無心深處覓眞心。煉心已完方煉炁，升降乾¶
坤倒五行。¶
肝肺非龍虎，坎離非君臣。數言人不識，誰得到崑崙。¶
斬三尸法在於無過。平日設書一册，存臥房案頭，日間功過，至¶
夜細記。至庚申日，焚於神前，久之有功，無過則三尸不斬自滅，¶
不在符術也。¶
煉心頓法。七日七夜念頭不動，汞卽死矣，然而甚難。¶
陽爲吸，六陽時行胎息功畢，摩心胸眼目各七七徧。陰爲呼，六¶
陰時宜鼻吸口呼出陰炁，交午時，鼻吸淸氣，口呼出陰氣，三十¶
六口，卽靜中進火，動中取火口訣。¶
<pb:CK-KZ_JY168_01p052a>¶
心空然後可煉炁。靜極心空，有多少境界。如知夙命，他心通，知¶
未來，見仙佛之類，悟到眞處，有相皆假，卽仙聖當面亦不理他，¶
認則著魔。學人志求天仙，不過志向該是如此。工夫只完一太¶
極，○仙之五等亦如希賢、希聖、希天，以漸而造耳。¶
精合其炁者，炁是一，○精是一丶，合是[○@丶]，神合於虛是，○名太¶
乙含眞，知易行難。本行經所言，皆金丹。¶
黃婆非意識，乃引誘東西二物之鵲橋耳。¶
問：『坐到不聞功夫。』曰：『靜定之極，心不爲耳根引動，只聞其聲，不¶
聞其音，便是不聞。』¶
問：『行住坐臥一片功夫。』曰：『只看全眞，六月赤日不穿夏衣，在日¶
<pb:CK-KZ_JY168_01p052b>¶
中行亦不出汗，非炁定神定，能如是乎？行如是，住與坐臥可以¶
類推，煉精化炁。氣者，神之異名，總止完得一太極。極者，無之盡¶
也。學道雖由氣入手，功夫到家，只是一神。所謂「地厚須崩，天高¶
須裂。惟有金剛，千秋不滅。」不滅者，神也。大週天界，細入微塵者，¶
神也[○@－]。(一跳出大門關)[○@、](順生人，自無而有。)○(逆成道，自有而無。)¶
正月初一子寅，四月初一巳，七月初一申，十一月初一亥，最宜¶
用功，五月五日子午二分二至亦然。¶
二八月不可洗浴，坐時吐濁氣六口，吸淸氣三十六口，擦腎堂¶
三十六次，坐觀𤣥關。睡魔來，頻擦面目，或服圓眼湯。汞走，服白¶
菓。睡宜曲足，如雞伏卵。兜外腎，擦小腹，三十六遍，再安單，腳痛¶
<pb:CK-KZ_JY168_01p053a>¶
擦湧泉三十六度。¶
心思意念悉皆枯，此時正好立鐺爐。四大俱空無覓處，一輪明¶
月落冰壺。¶
若要不死，還精補腦。究乃守尸之鬼，非純陽之仙。大道始由[○@、]，¶
繼爲，○如是如是。¶
戒性燥者，心爲君火。火動則性水枯，水枯炁泄，炁泄精竭陽炁¶
衰，道本失矣。¶
意斷火寒，意亂火散。火候之訣，知者鮮矣。呼吸爲天地根。¶
多入少出，攻病可也；後升前降，延夀可也。金丹妙道，不止於此。¶
與陽近則陽日生，内而絕慮積精，外而煉雷臥斗，皆近陽之法¶
<pb:CK-KZ_JY168_01p053b>¶
也。近陰者反是。¶
金仙者，水中之金。天地亦由我生，何有生滅。¶
先天一炁本無形，何須著意覓凡精。關若開時神水足，有形之¶
物也無形。¶
端午午時，元黃交合，用功則益十倍。犯淫則損夀，功在運寅息。¶
午陽生於子，至寅而盛。運者，車也。車上三獸，上至汍丸，抽陽補¶
陰。一交午時，車雖搬，牛羊鹿三獸不運，爲推空車。法宜息午。息¶
者，體息之義。吐出濁氣，安息靜定，抽陰補陽。蓋子爲陽之根，午¶
爲陰之苗，一抽一添，陰陽交姤，法天運也。午時天罡，指寅取炁，¶
煉天罡，另有法祕。¶
<pb:CK-KZ_JY168_01p054a>¶
破軍前一位，誓願不傳人。心爲斗柄，腎爲斗口。天罡爲黃芽，包¶
含萬象體，不掛一絲頭者，天不動而星辰動，星卽絲頭也。訣云：『¶
明月當空，星辰寥落。太陽一出，星皆不現。』太陰明朗，不過月受¶
日魂。若太陽，則三陽旣足，羣陰皆退矣。心本不動而動者，識心¶
歸於炁，如明月當空。若渾然太極，則與杲日出照何異？但不掛¶
一絲，要從操則存，無終日之間違仁做來。¶
結丹片時，走丹一時。若性粗率，最易落空。空者，邪見也。步步著¶
實則不落空，知空不空。空者，絕也。一無染著則不落空矣。¶
問：『那能不動嗔怒？如何制？』曰：『用武火把制，功夫只在。○匹夫之¶
勇，邪火也。釋氏之坐，死火也。功夫儒曰「進」，釋曰「定」，道曰「誠」，三者¶
<pb:CK-KZ_JY168_01p054b>¶
一理。¶
身中有，○乃淸靜眞一不二法門。伸拳動足，皆非自然。五更乃¶
眞火升之。是爲先，☵☲後成一[○@、]，終成。○忍者，丹也；勇者，劒也；¶
剛者，火也。能在境煉境，入塵不染，方見妙用。¶
目下煉虛功夫，日宜存神於乾頂，睡宜存神於坤臍。坐時出汗¶
有二：躁則心液變而爲汗；靜則邪火出而爲汗。入道須用精思¶
之訣，從思入靜，由靜而虛，虛而明，明而著，著而神，神而眞靈變¶
化，皆在性天方寸之中。如梯級之升，雖高必達；如鋼鋒之入，雖¶
堅必破。超凡入聖，端在性水。常涵存養之功，亦惟一靜始基之¶
矣。日塵雲擾，駒隙難留。有志修爲，急宜努力。不留遲礙，勿墮頑¶
<pb:CK-KZ_JY168_01p055a>¶
空，勉之。¶
本無所迷，因悟而迷；本無所悟，無迷卽悟。本無迷悟，眾生自執¶
著耳。所以執著者，皆因隨境生心，起諸妄想。如雲遮日，不見光¶
明。太空如性，雲霧如識。雲遮日暗，識起性迷，作諸罪業，墮諸苦¶
海，所以大道難聞耳。世人若能一心向道，三思此言，久久必到¶
金仙的地步。¶
吾言𤣥理微意，宜將丹經細細硏究，不必泥於文字之間，自領¶
會，心性得了則易進矣。¶
何謂九轉？金數九也。何謂七返？火數七也。金爲本性，火爲心神。¶
曰轉、曰返、曰還，無非攝識歸神，絕情歸性之義。作用極細極精，¶
<pb:CK-KZ_JY168_01p055b>¶
大旨不出數語。¶
三花聚頂爲眞，五氣朝元爲全。内則降龍伏虎，外則濟物度人。¶
伏虎易，降龍難，勉之。¶
嗔者，障道之巨魔也。忍者，護道之金湯也。若啞猶易，若聾更難。¶
今日忍一分，明日忍二分，造到不見不聞，方是眞金入火。若一¶
嗔卽發，如汞無鉛制，見火飛散，丹頭走失也。¶
昨非固多，今是何在？縱慾偷安，自誤自害。去日苦多，來時難再。¶
補過不遑，奚容稍懈。¶
夫仙人成道，止有三階。一無爲之金丹。其法以心爲鼎，意爲火，¶
行住坐臥爲法界，喜怒哀樂爲火候，仁義忠信爲採納，春夏秋¶
<pb:CK-KZ_JY168_01p056a>¶
冬爲抽添，性情爲藥物。此丹一日知，一月煉，一年成。終身用之，¶
則位超九天，出有入無。此無上眞仙之法，萬行完備。湛然虛無，¶
𤣥之又𤣥，則合天地之祖；功被蒼生，德參造化，則合天地之元。¶
功未全而仁心普博，德未極而𤣥妙難思則爲天地之佐。此一¶
階也；一神通之丹，其法以天地爲鼎，日月爲藥物，神炁精爲採¶
納，呼吸爲抽添，河車轉運爲火候。斯乃神仙之道，成就不易，一¶
月知，一年煉，十年成，終身用之。位超三界，與天同盡。其上則三¶
千行滿，爲度世神仙；其中則八百功高，爲救世飛仙；其下則採¶
藥補助，爲拔宅天仙。此二階也；一守一之丹，其法以誠爲鼎，以¶
立行爲藥物，以仁義爲火候，以書史爲採納，以言行爲抽添，斯¶
<pb:CK-KZ_JY168_01p056b>¶
乃下仙之道。其法易行而難精，一日知，十年煉，百𡻕成。上者爲¶
公忘私，爲天曹仙官；下者爲身兼利物，爲天曹羣吏；最下則服¶
餌長生，爲地仙。此則三階之最卑，仙道之末流也。第一階，出有¶
入無，神仙莫測，不拘生死；第二階變化尸解，投元抱樸，出陽神，¶
披玉符，脫骨拔宅而去，有生無死；第三階勞苦積功，死而成仙，¶
縱得長年，不過五百，此三階成功之準的也。¶
　此編多言治心之學。就功夫節目處，靜細處，顯明平實處，說¶
　得曲折詳盡。看似專言性功，而究之煉丹卽煉心。九轉關頭，¶
　此尤是吃𦂳爲人處。近今學道之士，略有悟解，往往弛談高¶
　遠，於日用踐履之間，人倫根本之地，轉不能認眞。還他分量，¶
<pb:CK-KZ_JY168_01p057a>¶
　豈知大道不外中庸，至功原皆實學。若虛而無著，浮而不誠，¶
　雖露電光，祗成晝餅故。¶
孚佑帝師以盡性至命之道，在身心切要中一一指點，俾人力¶
　行不怠，則坎離自交，水火自調，嬰兒自育，陽神自成，直至出¶
　神入化，總由此踐形合天之功耳。後之讀者，幸默會而敬持¶
　之，勿稍自佚焉可也。廣化弟子惠覺謹誌。¶
¶	
¶	
¶	
¶	
<pb:CK-KZ_JY168_01p058a>¶
** 
** 　語錄大觀¶
*** 
*** 　　趵突泉語錄(二十二則出山左抄本)¶
呂帝曰：『不灰何以未成灰，一點惺惺氣自危。守得惺惺能不昧，¶
冷灰重燃内丹灰。數語甚是淺近精微，初學入門之要訣，仙家¶
得道之正宗也。初設此壇，先付四語，願爾等佩服不忘，身體力¶
行，是所望焉。否則，天眞消耗，精力日衰，將欲入道，其可得乎。朱¶
子云：「此心欽欽，終日惺惺。」二語最爲中理。蓋言一毫邪念不涉，¶
一毫妄念不參也。書云：「克念作聖，非是之謂歟。¶
在諸子之所以願吾收，而吾之所以肯收者，均有一段靈根夙¶
因，久而自見。則諸子旣拜之後，均宜維之以正，不可如世俗之¶
<pb:CK-KZ_JY168_01p058b>¶
結盟連社，故爲誇張諧謔，彼此相求於成，庶不負我一番苦心¶
也。所頒規約，最易遵奉，總以天理人心四字作主，爲正人然後¶
能爲君子、爲賢、爲聖，窮則獨善達則兼善，不失本來面目，無虧¶
聖賢道理，卽便爲現世之神仙矣。至於淸淨無爲，用坐功，凝神¶
煉炁之事槪可不論也。¶
諸子初次到壇，毫無一點體統。因吾未頒條約，諸事忽略之處，¶
吾亦不加譴責。比日以來，觀諸子到壇，凡一切衣冠升降之儀，¶
稍加齊集。然亦不甚嚴肅，至於身心之誠潔與否，難以自問。及¶
至旣退之後，平時相見，往往任意取笑諧謔，全無親愛畏敬之¶
心，成何規矩？《論語》云：「君子不重則不威。」諸子同在吾門，彼此不¶
<pb:CK-KZ_JY168_01p059a>¶
加自重，將何以自立乎？往往到壇，再無不問。然所問者，非爲家¶
計、生理、禍福，卽爲親朋代叩於吾。平日所指示者，並無一些關¶
照。試問爾等之願吾收，而吾之所以欲收爾等者，究何縁故？全¶
不向𦂳要處體認，則亦勿思之甚也。總之，旣收之後，皆屬吾徒。¶
若有虧心劣行，自計擯斥，可以塞責。殊不知，旣爲吾徒，有犯吿¶
誡，輕則議罰、記過，重則揮之門外。若果不堪而放縱者，絕不輕¶
留人世。幸而在壇，無此種類。内有一二，恐變其常，不得不預言¶
通曉，蓋亦防微杜漸之意也。爾等將吾所諭諸條逐字思，惟自¶
然有益。有未解者，彼此質疑問難相勉而成。人非聖賢，孰能無¶
過，知過而改，善莫大焉。萬萬不可自文其過。無論大小事務，一¶
<pb:CK-KZ_JY168_01p059b>¶
步一趨，皆有一定之理。隨時檢束，由勉而安於爲人之道無虧，¶
卽爲仙入道，有其基矣。至於功名富貴，俱由天定，不可强致。諸¶
子紅塵路遠，遵吾所諭而行，他日出而臨民，亦不失爲廉吏。不¶
然貪官奸佞，究於身家有何益哉。爲人成道，原無二理，能盡日¶
用行常之道，便可到得精義入神。從此做去，於理無虧，較之凝¶
神、煉氣、打坐功、呼吸運用，便更上一層樓矣。然而仙家原有一¶
種要訣，只保得惺惺不昧工夫，已得其十分之八九矣。俟諸生¶
行有成效，再講下手工夫，此諭最關緊要，熟記勿忘，幷付南壇。¶
嗣後上壇，旣拜之后，往東者向東站住，往西者向西站住，不可¶
任意亂行。此預爲諸生演習，到期方覺吾言有益，不可迎面而¶
<pb:CK-KZ_JY168_01p060a>¶
立。¶
今日在壇諸子，各人所覆意見，總不合吾之意。一來爾等平日¶
放縱無忌，二則吾所頒十戒，爲日無多，不曾講求明白。卽如第¶
一條戒淫，非但能戒淫，而其餘諸條遂可不戒乎？世間有從不¶
涉於淫之一字，爲人奇貪極劣，而於色慾上並無分毫干礙者，¶
此等種類，豈謂亦能戒淫而不犯吾首戒乎。適纔體來所言，事¶
事留心，此語甚是有理。諸子須謹記勿忘。夫此事事留心一語，¶
極平常而眾人俱不能道，可見平日之不留心矣。體傳近日性¶
子欠靜，所覆數言有不合處，情尙可原。俟伊心定之后，仔細見¶
解，與諸子闡其義也。凡人一舉一動，隨時檢點，尙恐有過。如曰¶
<pb:CK-KZ_JY168_01p060b>¶
全無下手工夫，則終無長進之日矣，萬不可存此等念頭。體機¶
所覆，將吾之言惟加讚頌，全無闡發之處，做人須從實地上。如¶
云此十條之中，當勉力加意省惕，此意當實見之行事，不可口¶
勤而身惰也。到處皆有用心之地，卽如存心戒淫，而有可貪、可¶
刻、自暴等事寓之於前，而遂可不戒乎。諸子存心戒自滿、貪刻¶
等事，而有可淫可欺之事寓之於前，而亦可不戒乎。惟此十條¶
之中，時時省惕，工夫無做完之日。總之，保得此心無愧，雖不加¶
警惕，而十戒自全。工夫由漸而進。不可存苟且自安之心，取法¶
乎上，僅得其中。取法乎中，僅得其下。可見取法不可不高，心胸¶
要放得開，工夫要做得勤，不可閒斷，不期其效而自至。十條之¶
<pb:CK-KZ_JY168_01p061a>¶
言無甚文彩，而包涵甚廣，做得周全，便是聖賢學問。成得聖賢¶
學問，便是神仙境界矣。凡人見說修仙之法，無不願聽。以吾垂¶
戒之言視爲庸近，則失之遠矣。只要腳踏實地，何詣之不純耶。¶
逐條做去，逐條想出，滋味來，便是善學。孔子云：『見不善如探湯。』¶
此言可謂攝十戒於簡明之地，不必過求高遠深微，循分做去，¶
自有無量之益矣。諸子到此地位，始信吾言之不謬，悔吾言之¶
不早也。勉之，跂予望之。¶
諸子一言一動，不求其有功，只免於無過，卽稱善學矣。無過自¶
然有功，有功自然有效，但不可先存一功效之念。今觀體眞所¶
呈意見，未始不是。但用功先從切近做起，現有十戒可遵，能做¶
<pb:CK-KZ_JY168_01p061b>¶
得周全，汝之意見卽在其中，不必另起爐竈，添出許多枝葉，恐¶
愈䌓而愈晦也。然較諸子尙肯留心，目下所得未深，宜其有此¶
一番饒舌。工夫做到入妙，將此十戒看爲一戒，一戒看爲一句，¶
一句看爲一字，廣而存之，斂而收之，擴之則彌六合，卷之則退¶
藏於密，便是聖賢安行的氣象，亦是仙家脫胎換骨之光景也。¶
中正和平路，同人自在行。並諭諸子。(時體眞呈請將孝弟等正面工夫明白剴諭。故有此¶
訓。)¶
諸子聽吾所諭，而緊要如十戒等諸條，細加尋繹遵行，保得惺¶
惺不昧之心，揆之天理人心，毫無遺憾，則今日所言，語語皆有¶
應驗。如謂自恃夙根，而漫不加功，雖幾次輪迴，仍然故我，不但¶
<pb:CK-KZ_JY168_01p062a>¶
不能長進，孽根愈深，永歸棄置，惟在諸子自爲之耳。此番議論，¶
就今日言之未免近於無稽，何難將諸子因果縁由對照，便可¶
瞭如指掌，無如各人紅塵正杳，竟以成仙了道爲期，則一切塵¶
寰事務，槪可勿論耶。况且仙家本領，與聖賢學問，原無障礙。聖¶
人教人孝悌，而神仙中有忤逆之子，奸佞之臣而可以入道者¶
乎。只要全得本身之事，不犯十戒，能遵十行，盡得爲人之道，卽¶
覓得成仙之路矣。成仙之路原有數種，有從天分帶來者，有從¶
工夫鍊成而修合者。諸子之中負其天分而不加修合，是與凡¶
夫何異。十戒爲克己之功，十行爲復禮之學，人能克己復禮，何¶
愁不到聖賢地位，何患不到神仙境界也。夫聖賢能以自然之¶
<pb:CK-KZ_JY168_01p062b>¶
理還天地，人守十戒，遵十行，亦能以自然之理還天地。旣於身¶
心無所作塌，志慮心思、精神命脈保合完固，豈不謂之神仙耶。¶
若必欲白日飛昇，食丹煉氣，打坐功，凡一切當爲之事，竟可置¶
之度外，此種話頭，萬不可蓄之胸中，只戒所當戒，行所當行，其¶
於入道，也何難之有。¶
諸子聽諭。爲人之道，詳於十行十戒。然而下手工夫，全在各人¶
自盡。諸子輩俱有謀生之策，不可謂能遵十行，能守十戒。而於¶
謀生之道有礙。若涉此想頭，不但不能善會吾意，亦不得謂之¶
能遵、能守也。吾亦習舉子業，謀家室事，交接往來，一無所廢。迨¶
後異人授以點金之術，只此一念，而計及於五百年後，復還原¶
<pb:CK-KZ_JY168_01p063a>¶
質，遺害別人，遂而中止。此時並無他念，孰知此事爲功莫大焉。¶
後來稱祖、稱仙、稱帝君，豈疑吾有瑰奇之行而至此耶。不過盡¶
吾當行之事，揆之天理人心，毫無遺憾。保得惺惺不昧之心，精¶
神無處消耗，則志慮日增，耳目手足日加精健，心地自然光明，¶
識見愈臻高卓，行一事可以對天，可以吿人，卽行止坐臥皆有¶
自然之度。只要此心把持得定，不使出入。自然不至於汨沒矣。¶
蓋人心最靈而虛，靈則無所不通。虛則無所不容。能通能容，則¶
萬物雜投於中，豈必其事，事皆合乎道耶。所以有觸，不可使心¶
稍放，存誠主敬之功，宜愈加謹密。夫心本無實之可名，蓋統性¶
情而言也。何謂之性，仁義禮智，此本乎天授，與生俱來之性也。¶
<pb:CK-KZ_JY168_01p063b>¶
聲色貨利，此血氣之性，雖人所固有，二者不容並立，當存當節。¶
孔孟以及宋儒，言之最詳，諸子不可草草看過。至於情未發之¶
前，至中而無偏倚，旣發之後，能順情而出之，至和而無乖戾。《中¶
庸》開章第一篇大小註，最明白顯暢。人言只要此心把持得定，¶
不從性情上去用工。此心從何把持，從性情上用工。而不將禮¶
義血氣幷七情辨晰明確，則性情上從何處下手。故欲使此心¶
惺惺不昧，須於吾身至性至情流露發越之處揆之，自然無疵¶
而後己。所以任性用情，最宜加意，不可有分毫不是。處人能於¶
性情上無虧損，便於此心無愧。保得此心無愧，則惺惺者自然¶
不昧。譬如人在暗中行走，常有一盞不昧之燈，東西南北何不¶
<pb:CK-KZ_JY168_01p064a>¶
可往。然此不昧最易滅息，養之不可無方。奸詐刻薄，所以幌其¶
影也。敗身毀行，所以拔其根也。十戒十行，所以去其幌影，拔根¶
之病，則膏油漸沃，光照愈明。雖無端風雨，不能動其原光而灼¶
然昭著，長爲不夜明珠，何求道之不入耶。諸子皆有前程可期，¶
皆有靈根可採。倘能有成，則無淺深之別也。至於與生俱來之¶
理常存，每從性情之無私曲處應驗。能無私曲，則此理無虧。惺¶
惺者受之於天，全受全歸，脫去凡胎，渣滓盡而淸虛來。仙乎，否¶
乎。¶
求道之方，全在與人言之，盡而且詳，諸子全無功效可指。而一¶
言乎道，則幾微渺茫，似與癡人說夢也。惟就切近處用功，腳踏¶
<pb:CK-KZ_JY168_01p064b>¶
實地做去，日之所行，淸夜自思。何者有過，何者無過，逐日做，逐¶
日想，過去而功來，養得此段天機活潑，靈慧頓開，能解透深徹，¶
此時與之講道，豈不水到渠成乎。吾深樂與汝等講道，千日不¶
厭。無奈聽之者懵懵，更有强不知以爲知，隨口狡談，初學聞之¶
受其大累。總之，理與氣雖無形象可指，其中自有精微妙用。行¶
到其間，方能不言而喻。汝等不可焦心奢望，行一功自有一功¶
之驗也。¶
海闊天淸，鳥啼花落。同人日坐危樓，憑檻遠望，所見所聞，無非¶
現成景色，文章應作如是觀也。惟善會其意者，超乎形色之外，¶
入乎形色之中，不狃於近見，不礙乎靈機，斯稱善觀，亦稱善領¶
<pb:CK-KZ_JY168_01p065a>¶
其意也。蓋人之所以成人者，惟理與氣。而理氣之靈處，卽入道¶
之根也。於何驗之？平旦之時，其氣最淸，毫無利欲之私。此極淸¶
之氣，卽極靈之氣。惺惺者於此時，正驗其不昧矣，庸人安能常¶
保其不昧？所以，不昧者竟終於昧，總因不知戒之當遵，行之當¶
行。卽有時此心復明，不能如常，亦習焉而罔覺日日有平旦，人¶
人具不昧。仙凡雖別，並無幽深。第仙家刻刻皆平旦，千古皆平¶
旦耳。人類之中，有存之數日者，有存之一時者，亦有隨明而隨¶
滅者，以操存之疎密，驗此中之久暫。故工夫最忌有間，富貴不¶
倦其心，貧困愈堅其志，此則隨時而存者也。交際往來，眾處獨¶
處，大庭暗室，毫無殊致，此則隨事而存者也。如此類者，可謂能¶
<pb:CK-KZ_JY168_01p065b>¶
存，然亦未見精妙。惟物來而應，如甕中瀉水，全無窒礙，物去而¶
此心湛然，猶桶底之脫，一望無所不見。雖晏安寢寐，淸氣流行，¶
一呼一吸，無往非淸明之發越，無分晝夜，無分動靜，亦無分久¶
暫，此則庶幾者矣。諸子之中，豈易言此。然自已立意用功，不可¶
不作此期望。天理人心，爲此中之綱維，十戒十行爲此中之條¶
目綱舉目張，自有可循之路，若悠悠忽忽，何時可以入門，何日¶
可以升堂入室，不亦大可危乎。雖然存之，蓋有道焉。工夫逐漸¶
而進不可有間，亦不可有退。一年之中，一月之内，一日之間，隨¶
事隨時，皆當省察，有犯卽改，不可使其再犯。回視已往之行事，¶
較之目前之行事，相去高下如何，復將未來之事，揆之目前已¶
<pb:CK-KZ_JY168_01p066a>¶
往，常存惟恐不及之心，卽有非意料之所犯，亦可先去一半矣。¶
然此亦非難行之事，與謀生之策並非有難。諸子亦何憚而不¶
爲耶？均有靈根可操，自甘暴棄，殊可惜也。資性雖分高下，由淺¶
入深，由粗入細，無二理也。如自負資性靈根勝於他人，則自悞¶
極矣。具兼人之資性，高人之夙根，常存一不如人之心，而加倍¶
用功，斯稱善學，成功更易，幸孰甚焉。¶
釡中魚，網中鳥，籠中鶴，阱中虎，俗眼觀之，疑其全無生意，恐未¶
必然。夫未入釡之前，魚從何來。旣入釡之後，魚從何去。蓋亦自¶
有至無之象也。舉一魚皆可類推矣。魚不免於入釡，誠無可如¶
何。人爲萬物之靈，脫去樊籠何者，能免爲不入釡之魚耶。魚可¶
<pb:CK-KZ_JY168_01p066b>¶
成龍，人可入道。當知有戒行之功在，略言淺近易明之說。抱知¶
識者，應當猛省。¶
上曰天，下曰地，立乎天地之間則曰人。幽曰鬼，明曰人，介乎幽¶
明之間則曰仙。仙有二名，神仙、人仙是也。預知禍福，動合天機，¶
生來帶有仙骨，不事修爲，卽全本來面目，全受全歸，無可擬議，¶
此仙家登峰造極之詣，不能學也。人仙者何，凡夫俗子，皆具天¶
眞，特不知用功之法，則終於昧昧也。諸子皆具夙根，宜當勉力¶
較凡俗更易數層，十戒十行已開汝等簡便現成門路，不能遵¶
守，獲罪深矣。甚而至於故犯，則人不成其爲人，何必入壇，是無¶
罪而愈深其罪也。人也者，立乎天地之間，仰無愧，俯無怍，合天¶
<pb:CK-KZ_JY168_01p067a>¶
地而名之者也。『仙』字之上加以『人』字，可見爲人之道較求仙之¶
道更爲𦂳要，無負乎爲人之道卽不外乎修仙之道。人與仙，初¶
無二種。謂『仙』，蓋因人而成也。此言從前雖未道及，而類如此意¶
者不啻再而三、三而四矣。諸子總未領略其意何居，若以爲庸¶
近而忽視，則失之遠矣。平淡無奇之中，自有神妙莫測之用。逐¶
條遵守，始終無間，便成正人。人而繫之以仙，不易易乎。諸子有¶
志求成，只一人字認得，貫徹明白，工夫已得其大半矣。至於仙¶
家之祕，更爲庸近，較之十戒十行，如一轍也，不必舍近而求遠，¶
惟在温故而知新。知新則能盡人不能盡之事，能解人不能解¶
之旨，知行交進工夫已高人數等，何見識胸襟之可臆度哉。此¶
<pb:CK-KZ_JY168_01p067b>¶
卽人中之仙也。諸子所求者，亦只求一仙中之人耳。幽明無二¶
理，仙凡只一家。汝等盡人以合天，到得仙家境界，並無異致。道¶
人謝世千百多年，至今思昔，如在目前，並無異術，不過盡其當¶
盡，非有異能之事炫人耳目也。以道人當日用工之得力處，爲¶
諸子曉暢言之，見之於言，盡之於行，何仙之不可成耶。¶
諸子喜聞𤣥𣺌之說，不知虛者實之基，不從切近處加功，彼高¶
遠難行之境從何處行起？忽易而望難，難者終不可卽，徒損神¶
思，白首窮年仍然如故。吾未歸洞府，言無異言，行無異行。迨至¶
數百年後，稱祖、稱仙、稱帝君，不過盡素位之行而已。未登仙籙¶
之前，豈期千載而下有此尊崇乎。居今日而談往昔，似難言也。¶
<pb:CK-KZ_JY168_01p068a>¶
汝等傾心信服，不知造到此等工夫便有此等境界。方有此等¶
滋味，未可爲淺嘗者吿也。况諸子並無功效可期若舍此切實¶
之言，遽與汝等講鍊氣修神之法，是欲爲方圓之器而不使規¶
矩繩墨也。大匠誨人必以規矩。又云能與人規矩，不能使人巧。¶
巧豈不可使，巧則仍在規矩之中也。熟極巧生，自然之道。未盡¶
其功，先期其效，此入門之大患，斷不可存此種念頭。總要常存¶
不足之念，惟恐有犯。由勉而安，過去而功來，自有一番飄然之¶
氣，形於四肢，將不得謂之身無仙骨乎。盡庸行而成仙道，及門¶
而論，指不勝屈，如掃月白雲等，究無修煉之功，竟成仙道。諸子¶
皆具夙縁，豈可遠遜前人。只能保得惺惺不昧工夫，扼其大要，¶
<pb:CK-KZ_JY168_01p068b>¶
謹遵戒行，勿傷大節，逐條做去，安知今日之及門，不爲后日掃¶
月淸虛乎。諸子皆具知能，各宜加謹，相與有成，期望甚深，不惜¶
愷切。(掃月、白雲、淸虛，皆呂帝弟子。)¶
雞聲斷，犬聲低，天欲旦，日光微。欲識前因，方知去路。四時有寒¶
暑之分，二曜有盈昃之殊。問何以盈，因其昃也，問何以昃，以其¶
盈也。明乎盈昃之理，則思過半矣。¶
一線初開冷月，碧天掐破琉璃，幻中景象。共沐輝煌，漸而成盈，¶
漸而成昃。此亦天地自然之道，猶之人情，散而復聚，聚而復散，¶
無二理也。可知聚散無常，盈昃有定。惟此輝煌之槪，常在人耳¶
目前，不可因其遇昃而異視也。諸子皆具惺惺不昧之良，皆有¶
<pb:CK-KZ_JY168_01p069a>¶
輝煌之槪。擴而充之，何至如斯月倐盈而倐昃耶？人心至靈，靈¶
則無所不通；人心至明，明則無所不照。能通能照，何至惛蔽不¶
悛、致使淸虛者受其障也？總因行之不果，信之不堅，有此一番¶
作輟耳。道人苦口降諭，幾至舌敝唇焦，求其稍加長進者，百不¶
得一。幸而此衷可吿無愧者，尙有十分之七八，甚而至於反其¶
素行，罰之無可罰者，卽使置之重典，肝腦塗地亦無庸也。¶
日有精，月有華，陰陽之氣團結而成。千古無不明之日月，何以¶
能明，餘光普照，無地不容，是天地之無私也。九州薄海，同在照¶
臨之内。至於風雨霜雪不能掩其光者，因日月統率乎維皇之¶
上，風之所拂，雨之所潤，霜雪之所隊，無非相輔二曜，鼓動萬物，¶
<pb:CK-KZ_JY168_01p069b>¶
春芽秋實，風雨霜雪，各顯其能，各成其用，而日月合四時而如¶
一者也。翕聚閉藏，天道有自然之運。風雨霜雪各司其令。春之¶
日月，夏之日月，秋冬之日月，雖分衰旺，然而盈昃不逾乎其時，¶
消長不失乎其度，氣候使然，謂無理之可指乎。太極自無而之¶
有，生兩儀，而復生四象，大都皆附麗於天地，同一始終也。合氣¶
以言理，其理始明。合氣與數以言理，其理愈足。聖賢窮究天地¶
之微，未見切實發揮，不過曰：『於穆不已』而已。夫朕兆未形之前，¶
何所指名，蓋空空如也。空則靈，是則靈也者，爲精華之會也。人¶
人具此精華，而無靈舍以載之。宜其日就消亡，不能如日月之¶
且復且矣。日月遇晦而不失明之本體，人心遇動而竟無平旦，¶
<pb:CK-KZ_JY168_01p070a>¶
此可見精華之獨在日月，而不在人心也顯然矣。非不在也，有¶
逐之者矣。曰氣，曰數，曰理，無輕重而分先後。氣在理之先，數在¶
理之後，理兼氣數，人不能全，而惟天備之。結成精華，而付之日¶
月。人不能而見其能者，應在不朽之輩耳。工夫全在何處，姑置¶
氣數於不論，且與子等言理。理無象而可名，能盡則有子孝臣¶
忠之象可憑也。由精而至微，安知不結其誠心而舍於光明之¶
府乎？在人而論，則爲純人；在幽而論，則爲正氣之鬼。所以不得¶
謂之仙者，因其功不臻於縝密，夙根未透也。然猶不失本來面¶
目，再加修省，亦庶幾焉。理則至虛而至實，氣載理而運。人實具¶
氣質而成形，有與生俱來之氣，運之以理而有未爲血氣用事¶
<pb:CK-KZ_JY168_01p070b>¶
者，言無畸言，行無畸行，略加點示而戒行，自遵惺惺者毫無昏¶
昧，常見其靈而不見其滯也。漸而加功，未見有不成者。¶
天道有自然之運，人心具不昧之靈。天與人原無二理，人之所¶
以不能始終如一者，豈以性有異性，情有異情，而聖與凡判，其¶
厚薄之殊乎。總以「靈」之一字徹始徹終，不涉於蒙蔽。聖與凡遂¶
隔天淵，人疑聖人之性情與凡夫頓殊，不加修省，徒藉口於生¶
初，則亦勿思之甚也。聖凡之始而一，終而二者，蓋就已成而名，¶
不可以存不肖不如之念也。靈機本乎天授，保全恃在人功。心¶
本至虛，虛則靈。虛靈二字，諸子觀之似有先後之別，恐未必然。¶
其要全在分得輕重，靈則是虛，虛未必卽靈也。夫虛涵萬有，不¶
<pb:CK-KZ_JY168_01p071a>¶
能運化。雖有如無心，竅中殊添壅滯耳。太虛無名，而四時往復，¶
日月盈昃，星辰顯晦，河嶽停畜，此可見毫無障礙。惟其靈所以¶
能如是也。天之所以昭著，而可淺見者如此。人具二氣之良，無¶
所不備。分言之曰五臟四肢，耳目手足，以需視聽之用。五官百¶
骸，各効其能，樞鈕關鍵，全在何處，心爲之也。心之扼要，處在何¶
處，靈爲之也。心無可名，靈更無可名。有耳目，有聰明，有四肢，有¶
恭敬，莫非心爲之也。分而名之，有類可指；合而計之，統在一心，¶
統在一靈，靈則感，感則無所不通。有先天之靈，有後天之靈。先¶
天者何，卽惺惺不昧是也。後天者何，卽能保其惺惺不昧，全憑¶
已之用功也。功從何處做起，靜以存之，動以察之，十戒以防之，¶
<pb:CK-KZ_JY168_01p071b>¶
十行以遵之。暗室屋漏，如對大廷。行止坐臥，如蹈冰淵。非言恐¶
也，蓋言敬也。道家開口說精、氣、神三字，不從心地上做，此三字¶
從何處落腳。不知𤣥渺之談，悞人而最易動聽。諸子細思，精從¶
何處固起，氣神從何處修鍊起，必皆應之曰，自然在心裏。呵呵，¶
旣知在心，何不竟從心地上用功，更覺簡便明快，徒分出許多¶
枝葉，將喫𦂳處置之膜外，耗盡血脈，虛縻𡻕月，不知有功之可¶
指否。究竟精不能固，氣不能充，神不能足，此心，全無把持，總因¶
見解不淸，旁見側出，以眩新奇，究其實則終無分毫益處。諸子¶
只從著實處下手，精不養而自固，氣不鍊而自充，神不凝而自¶
足，惺惺者灼然於中，物來具照。信之深，知之明，行之確，不爲俗¶
<pb:CK-KZ_JY168_01p072a>¶
塵所染，一段淸虛靈機活現，謂之曰仙。然乎，否乎。¶
天圓地方，几上盤桓，就近切指，顯見行藏。可知道不遠求，隨理¶
起悟，運用包藏，無所不見，只在善學者隨地求益耳。一室之中，¶
無所不有。孔子云：「三人行，必有我師。」師在何處，卽三人中也，爲¶
數甚寡。儼然典型在望，不善取益，雖千萬人亦何與之有。如乩¶
盤有象地之形，始圈有象天之義，運用旋轉，變化錯綜，猶之萬¶
物化生，推遷代禪也。諸子習視几筵，寐焉罔覺，隨時察理，觀變¶
以悟常，卽小以見大，不外乎日用庸行之道，卽具精義入神之¶
學也。若流於忽略，雖至理名言，竟等之朽腐矣。善於集益者則¶
不然，理之所在，無分奇異。是必究心跬步，而寓行遠登高之象，¶
<pb:CK-KZ_JY168_01p072b>¶
逐漸而進，蓋日積而不自知也。功不可以泛求，身心如一，始終¶
不倦，何在非取益之資，務必看道書、學奇方，然後爲之用心乎。¶
書固不可不讀，讀書所以明理。道書未常無理，深沈𤣥𣺌，難於¶
解徹，不從淺近處做起，何以到得深沈境界。不從切實處行起，¶
何以到得𤣥渺地步。所以立意不可不堅，取法不可不高。𤣥𣺌¶
之談，若據諸子今日資學而論，似難解徹，殊不知工夫行到其¶
間，由粗至精，由淺入微，不加披閱，一寓目而了如指掌矣。舍切¶
近而求高遠，諸條忽忽，白首窮年，用心於無用之地，智巧日增¶
而天機淪喪，不惟無益而且獲罪。徒具生人面目，其所以異於¶
禽獸者，幾希更不知能全得幾希否，幾希者何。卽惺惺不昧之¶
<pb:CK-KZ_JY168_01p073a>¶
謂也。人處乎天地之間，親乎上者近乎天；親乎下者近乎地。近¶
乎天，則爲仙了道，等而上之者也。近乎地，則庸夫俗子，等而下¶
之者也。子等介乎上下之間，近乎上下，只在須臾之判，可不危¶
乎。人人皆具知能，又云『人之好善，誰不如我？』子等豈無勇往之¶
槪、强毅之心，終日悠悠而甘爲近下者儔乎。恐未盡然也。望之¶
甚切，而言之愈詳，發憤加功，母替吾言。¶
道學之傳，由來舊矣。闡其義者，分其說，曰性，曰命，曰精氣神。究¶
其所統，則總歸於理。儒、釋、道雖分異名，總而言之不外乎道。性¶
命，精、氣、神，五行，合而觀之，只完得一道字之義。理則統此五者，¶
而兼括之。若不知道學之方，而沾沾於逐末，誤矣。道從何處講¶
<pb:CK-KZ_JY168_01p073b>¶
起，性與命，與精氣神，俱在人身之内，何者分爲之曰性命，何者¶
分爲之曰精氣神。此𦂳要關頭，最要認得淸潔，講得透徹。稍涉¶
於偏，則毫釐千里矣。夫理具於人，本於天，未有性命之先，先有¶
此理，懸之以待。人得此正理，則盡性知命之功有所著落。此就¶
現成而論，精氣神是性命旣有之後，方有此三件名目。道是率¶
性之謂，循其理之自然，無物不有，無時不然。此言最善，故道無¶
彼此之分。儒與釋道各行其事，並不悖也。全要靠得著，實性、命¶
兩字，大家俱不能離。總在理上做去。精、氣、神，儒家何曾不講，惟¶
求道者分晰得明白，理字看得圓足，儒之所以別於釋道也。若¶
講淸淨，講修鍊，而無實際工夫，初學入門最易悞事。惟集義工¶
<pb:CK-KZ_JY168_01p074a>¶
夫，爲汝等喫𦂳下手處。能集義則事事合乎理，卽事事皆盡性，¶
知命之候矣。尙有精、氣、神之搖動乎。集義則理順，理順則道明。¶
精附於氣，氣浹乎神氣。盛則精强，氣盛則神固，無非由集義而¶
致。根之茂者，其葉盛。理猶根也，精氣神則枝葉是焉。以盡性知¶
命之工夫，而欲冀成仙了道之事業，一轉移而窮神達化矣。轉¶
移者何，靈爲之也。靈則無執滯，靈則無障礙。有心靈，神靈，一刻¶
之靈，終日之靈，萬竅俱靈，通體皆靈，以此功之臻於化而神也，¶
功不打實地做起，則空中樓閣，有規模而無基址。道成何物，性¶
命成虛誕，精氣神成糟粕。故學者以著實爲本，不可預萌速成¶
之念，心志要守得堅定，不可左顧而右盼，一暴而十寒，始終到¶
<pb:CK-KZ_JY168_01p074b>¶
底，方爲入手之第一。氣有先後之異，合性命以言。先天淸虛透¶
徹，懸於無滯之所，迨受質以成形。後天用事，不能肖於初生，其¶
功不可以不盡，補其不足。虛靈者，復其本然，合精氣神而團結，¶
永固性命。合而分，分而合，與生俱來之物，醖釀發施，有異名而¶
無異用，始終如一，不假手於人工，此最上乘也。中人之質居多，¶
後天之學，斷不可疎。節性以防淫，順時而安命。功之所著，日漸¶
日增，靈心漸長。集義之方，習而愈醕，精、氣、神不求而自足，較之¶
先天毫無虧損，惺惺者灼然光明，不煩把持而自全，此之謂由¶
勉而安。¶
海闊天空任鳥飛，鳥飛上下合天機。至誠一點歸无妄，慧眼爭¶
<pb:CK-KZ_JY168_01p075a>¶
看舊屋基。无妄者，靜也。至誠惟靜，能歸无妄。人能靜何外物之¶
擾乎。靜以馭動，動亦靜也。子等不惟不靜，而且預存動念，宜無¶
見解也，靜之一字，爲子等下手第一妙訣，不必蓄疑，靜以自養¶
可也。¶
一曰一，二曰二，三曰三，共成多數，數合乎道，道通乎天，不附於¶
人。數成何數，道成何道。可見人爲載道之器。窮數之根，人得成¶
人，數與道當兼盡之矣。數學難，道學更難，畏其難則終於難也。¶
此段工夫，從何處做起。道數相臻惟至誠，惺惺不昧現全眞。太¶
淸一指歸无妄，半粒金丹不用尋。略示幾言，以徵實行。¶
東西南北曰四方，春夏秋冬爲四時。天位乎上，地位乎下，四時¶
<pb:CK-KZ_JY168_01p075b>¶
運旋，蓋無定而有定也。四方屏隅，蓋有定而無定也。推之以象，¶
按之以數，各安其常，同在履戴之間。不變者方位，至變者時序。¶
理爲之乎？數定之耶？數不違於理，理亦隨乎數。求數而察理，非¶
天地之特遜能於至人也。人能盡其心思，窮究四時運旋之原，¶
考核四方屏隅之象，於無定處而得不易之規。坎止流行，支分¶
派合，四方之與四時融成一片，天地相通，發古人未發之奧義，¶
成一段絕大議論，以配合理數，纔算登峯造極，有理可談，有數¶
可指，不能卽時降諭，隨便聽講，惟冀身體爲第一。¶
　此編言十戒、十行，指示聖學下手處，乃身心切要之功，卽克¶
　己復禮也。故曰：包涵甚廣，做得周全，便是聖賢學問。成得聖¶
<pb:CK-KZ_JY168_01p076a>¶
　賢學問，便是神仙境界。至哉言乎，慈哉心乎。夫世之慕禪玄¶
　者，每忽於實地，空鶩高遠，迄無成就。卽稍明儒理者，亦不知¶
　性命之眞源，修凝之至詣。今將三教同源處，入門路徑，導示¶
　明確，是孔孟心傳，亦禪𤣥要典也。廣化弟子惠覺謹誌。¶
¶	
<pb:CK-KZ_JY168_01p077a>¶
** 
** 　語錄大觀¶
*** 
*** 　　玉詮語錄¶
　謹按：《玉詮》乃蘇城天心里彭氏定求本壇，係¶
玉光普照天尊開化，故名曰《玉詮》。¶
孚佑上帝於康熙年間降世寶訓十五則，邵志琳又復增首段¶
　爲十六則，而誤名爲《玉淸語錄》敬稽¶
文昌帝君《玉詮序》云：『錫之自天者，曰玉規，曰玉書，曰玉格；成之¶
　在人者，有法詮，有經詮，有玄詮。合而彙之，名曰：《玉詮》。是以，爲《¶
　玉詮語錄》則可以，爲《玉淸語錄》則不可也。况後松江趙氏本¶
　又另有《玉淸語錄》，旣複且淆，不可不辨。今謹依《玉詮》原本訂¶
<pb:CK-KZ_JY168_01p077b>¶
　正。¶
呂帝曰：『靜功要旨，但曰心息相依。凝神氣穴，亦未嘗不是，但不¶
得入門之路，徒然夢夢耳。吾今指點，須以洗心退藏爲一徑。歸¶
家之的，培補先天虧損之後，全藉後天生氣接續。圭指一圖，今¶
人反不說起，何也？呼吸二字，性命關頭。呼則陽升，吸則陰翕。升¶
處仍翕，翕後方升。以微以細，無形無聲。頂門煙聚，直貫夾脊而¶
下，深入氣穴。在臍内，虛中一竅，深深留住，心火自甯。然後任其¶
呼出，是爲一息。久久行之，可補衰疾。若但從咽喉往來，總是皮¶
膜之論。此法全在五更時坐，其餘時節常常照管，百日不歇，方¶
有藥生之候，元氣爲藥。若今日子等所謂陽生，不過虛火，非眞¶
<pb:CK-KZ_JY168_01p078a>¶
藥也。妄言採取，盲眼聾耳，有何益耶？今日故不言採藥，專言翕¶
聚，速將圭旨一圖，細看分明。(康熙四十九年冬日，玉虛子傳　　命降示彭南畇先生。)¶
靈眞之體，盡人具備，不假造作，不煩尋覓。有生以來，卽全體於¶
我身。但因世人馳逐塵途，不思還返，所以靈者變而爲窒，眞者¶
改而爲妄。靈眞旣失，窒妄用事。所以，道本大通，而以窒性求之¶
則處處染著；道本至實，而以妄心探之，則事事虛僞。殊不知，靈¶
眞之體，賦自上天，所謂『天根』者是也。染著虛僞，因於幻合，所謂『¶
地根』者是也。以天歸天，如水入海，本無異致。是以，古來昇仙成¶
道之士，不過善保我身之靈眞而已。大壇開化，教育無邊，亦止¶
欲子等識善保之道。所患子等有明浪擲，有慧虛投，不肯濳心¶
<pb:CK-KZ_JY168_01p078b>¶
淨識，返照自己眞身耳。若能返照，則靈性日充，神通可致，眞心¶
日透，聖慧具全，如此工夫，雖或未能易胎換骨，飛形上界，幻身¶
凋謝則眞身堅固，安住天宮不難矣。¶
彭子(卽南畇先生，諱定求，丙辰會狀。)甚有縁，天恩旣深，子立志亦復不小，眞吾¶
道之嗣法人也。我適言有明浪擲者，靈眞之體不可以言語彰，¶
不可以形貌狀，唯在反身自問，見一分自有一分受用，見十分¶
自有十分作爲。若預期助長，便同赤水神珠，不可得矣。所以，世¶
人不肯修心者，無不有明浪擲也。所言有慧虛投者，慧光原屬¶
人之善根，用之得宜卽是明心。知性立命，見天之基本。若恃慧¶
爲我有，而用之以勝上之念，則漸覺他人之慧皆不我及，一點¶
<pb:CK-KZ_JY168_01p079a>¶
勝心化成大障。如是，則雖有聖訓而不聞，雖有寶典而難入，障¶
根起於纖毫，靈眞隔於霄壤，是謂有慧虛投也。今吾子信道正¶
而且固，諒無前者之過。然大道精微，不離平坦；大道廣博，不外¶
近約。若稍有務博好精之念，便致忘失在我之靈眞，而不易復¶
矣。¶
道藉縁成，縁從天授。凡古來得道之士，必有善縁以成之。所以，¶
境界之或順或逆，俱足以發明我靈眞之體。而唯上慧之士，爲¶
能審縁而悟之。若無慧者，逢善縁而不能覺，則善縁日遠，反墮¶
邪縁。不知縁之善者，其始必有逆境，故能警惕身心，漸歸正路；¶
縁之邪者，其始必有順境，使人迷戀，輾轉漸入迷途。是以有志¶
<pb:CK-KZ_JY168_01p079b>¶
向道者，必先正心以乘正縁。所謂『正心』者，去華就淡，輕名重實，¶
崇本抑末，尙志寡言，乃令我絳宮眞人通明洞達，不因境順而¶
昏，不因境逆而苦，則一切境縁，俱是我成道之助，何况更遇大¶
壇，無量提撕，此善縁中之最勝因縁也。所云『縁從天授』者，子等¶
於正心之後，尤要生大覺悟，看得世間一切因縁莫非天授，半¶
點不由人力造作。自當心心事天，冺私忘我，棄智絕矜，則靈眞¶
本體日與天光相接，而德性符於元極矣。然必一言一動，悉存¶
戒愼之念，樂善之誠，而後過悞漸寡，功勳漸多。天之授縁有加¶
無已，而大道可成也。若未明此，則雖竭智探𤣥，究竟金丹不復。¶
所以然者，丹道非神助不成，上神非功德不感。最誤人者，有一¶
<pb:CK-KZ_JY168_01p080a>¶
輩自了話頭，徒講論汞鉛龍虎而置積功立行於度外。如此等¶
人，雖能屏息絕糧，終不是眞胎息、眞辟穀也，安可云道哉？總是¶
本壇大化，闡𤣥功則以心月爲無上丹頭，論功行則以性宗爲¶
無盡妙諦，言化度則以眞靈爲自然舟楫，俱要天人合一處，細¶
勘而得，非淺小智慧所能幾也。呵呵，此吾道所以知希也。¶
道法無邊廣，莫外吾心光。天眞無量眾，俱在吾心中。大道難思¶
議，吾能造其宏。一心中有失，不能禁其邪。如彼世間人，何堪爲¶
我說。說及多苦惱，願救眾生劫。救劫良不易，扶之不可挾。有能¶
始信者，終於多疑惑。有能善信者，壞於多畏縮。有能具靈者，多¶
爲家縁失。有能自悔者，繼而復蹈也。有能謹守者，怯於無膽決。¶
<pb:CK-KZ_JY168_01p080b>¶
有能勇爲者，敗於入道邪。此等愚迷輩，俱入河沙劫。欲返眞元¶
良，三九須尋急。大限一來時，此命頃刻結。𤣥功不可擬，如天嘿¶
運月。玄功不可知，如彼須彌輪。𤣥功不可及，如天難幾也。一入¶
易幾處，卽在心中獲。無邊恆河沙，俱有此米月。欲得此心珠，須¶
憑守戒烈。欲得此心淸，須仗歸命一。歸命無作爲，靜守天理樂。¶
樂天知命士，吾願度出劫。¶
輕淸者爲天，重濁者爲地。人得二氣，以成丹臺。虛明廓落，本無¶
所著。一戀妻孥，萬欲齊來。一爲身家，萬魔俱到。殊不知，此身死¶
者也，非靈明者也；此身殻也，非眞也。豈可以有盡之身，累此不¶
壞之心乎。身尙無用何况身外之物，道之於人，人心素具，不假¶
<pb:CK-KZ_JY168_01p081a>¶
於人。酒色財氣，本無魔障。只是本性旣失，四魔畢集。四魔旣集，¶
良心難復。主翁旣去，客人作主。酒迷於一時，色迷於一身，財迷¶
於終世，氣遂因之而來。大魔旣集，各逞威風，自相殘害，酒殘吾¶
之神，色取吾之精，財迷吾之志，氣喪吾之身。亡身敗家，上遺辱¶
於祖宗，下遺患於妻子，存不能見世人於生前，死不能覲天顏¶
於身後，豈不可憐，豈不可惜。設有勇士，能逐去四魔，心無襍念，¶
心淸而氣順，氣順而精裕，精裕而神旺。三寶已備，不至喪失於¶
是。而内整𤣥宫，外度末世，功成行滿，上帝裦嘉拔擢，及汝位證¶
飛仙，無疑誑言。又或有人天生好道，不致逢魔，位證上仙，固無¶
論矣。抑有中士，酒色財氣，魔之又魔，世味俱嘗，作惡將盈，而能¶
<pb:CK-KZ_JY168_01p081b>¶
一念悔心，將前所作爲，盡情改悔，誦經禮懺，歸命上眞，度人自¶
度，自利利他，功行一成，靈根素具，南斗標名，亦可位證飛仙。吾¶
道蕩蕩，吾道平平。人自遠之，非遠人也。一戀浮華，卽遠道也。又¶
有下士，不知道法，不知明心見性。然不敢自專，亦不致作大過、¶
大惡。此等之人卽經大道，亦不能造飛仙，證𤣥功，惟積德累功，¶
作一集受洪福之流。然或功德積久，上帝亦不負之。至於身亡¶
南宮、受煉脫殻尸解，位證地仙，可以無疑。性本無著，貴乎虛實。¶
道本無相，貴乎忘念。諸弟子旣無生知之聖，又無復性之功，可¶
乎。吾願爲子論復性之功。復性者，非在於一念、一意以復之也，¶
須要念念返本，意意還元。復性者，又不在於一事一物以復之¶
<pb:CK-KZ_JY168_01p082a>¶
也，務要事事報本，物物知元。太虛冥漠，總不著一實相，又不著¶
一空相。著實者不靈明，著空者守枯寂枯。寂者死，不靈明者亦¶
不活，無非著一死相。欲靈明者，先提心。欲提心者先去欲。欲去¶
欲者，先斷疑。欲斷疑者，須定。欲定者，在於慧。欲慧者，在於玩鸞。¶
訓玩之，務要行之。¶
鸞理微深，空靈方覺。能空其心，空其相，而後眞理湛然，靈機直¶
接。此不獨能輔鸞，亦能進道。何也，大道無形，惟空能合。大道無¶
方，惟覺始通。凡夫之所以不知道者，非道遠也，爲多妄想以塞¶
其本空，多色心以障其靈體。是以顚倒神志，終身迷悶，覺性不¶
光。今日諸子欲知大道，須悟本心。本心旣徹，何道不集。然「本心」¶
<pb:CK-KZ_JY168_01p082b>¶
兩字，甚難體認，文字語言講究不得，步步要在身上理會。及至¶
身上理會，更難下手，知識意見都用不著，全要在法上參求。及¶
至法上參求，尤難立腳。符印經詮，亦屬虛形。所以『本心』兩字，迷¶
者實多，悟者實少，談者如牛毛，得者如兔角，各至老死，不能相¶
救。玉尊所以發大悲心，勅建宗壇，必欲使世人跳出塵囂，咸臻¶
道氣，使其本心不失，遊樂眞鄕，此大壇開化宗旨，諸子各當奉¶
命力行。况天人相感，寓於一鸞；教之通塞，存於一心；道之廢興，¶
關於一機。諸子誠欲使天常接，教常宏，道常興，必要從本心發¶
揮應現，方稱妙乘上宗。本心者，天地自然之心。無無虛寂，靜動¶
未形，混沌未啟，便有一點種子，布於太極之先，合於無極之極，¶
<pb:CK-KZ_JY168_01p083a>¶
便是「本心」。人從後天立體，分陰陽，定五行。一本已二，所以天與¶
人分，靈從知喪，日從事於道而道愈遠。子等只要貼認，吾身未¶
生以來，心在何處，本自何賦，時時回顧，時時注察，便知此身已¶
屬幻空，此心萬劫難毀。今玉尊開壇濟世宗旨，不過爲「本心」兩¶
字。復歸元化，至於法籙符詮，靜功𤣥諦，究不外此。諸子能知能¶
解，便可稱爲上眞。然修之有漸，復之有源，從源溯本，妄盡眞生。¶
近理工夫，全在去妄。勉之。¶
金子夙根旣好，慧悟後開，捨身衞壇，可謂難矣。若能一見本來，¶
便成眞聖。小其心，大其身，一呼一吸還本眞。存其神，守其精，左¶
日右月抱靈根。龍吞北海水，虎嘯南山雲。此心非我心，此身非¶
<pb:CK-KZ_JY168_01p083b>¶
我身。朝騰九霄布風雨，暮列酆城濟萬靈。精旣滿，神復盈，與天¶
齊夀無陷傾。仙家訣，細討論。身心與精神，氣氣合元英。元英一¶
點分爲九，八卦相排一中守。子能尋得這源頭，億萬仙眞隨爾¶
走。走走走，莫歎西風兩鬢斑，雲中自有人攜手。¶
諸子有志煉鸞，務要日日涵養。月從精生，米以氣結。天精未漓，¶
月體易復。眞氣未散，米珠具存。持其志，守其神，勿逐物而營營。¶
念須空，視須中，固關鑰，昇𤣥宮，是名天精飛如龍。調汝形，潛汝¶
息，勿隨欲而役役。尋眞母，守𤣥室，三田交通，上下混一，是名眞¶
氣堅如石。一米成，大本立。一月成，性光得。𤣥𤣥至道本尋常，萬¶
劫修成只性光。就裏工夫微似髮，靜中火候細如芒。弄丸抱卵¶
<pb:CK-KZ_JY168_01p084a>¶
差堪擬，伏虎降龍豈易詳。得手莞然成獨笑，誰無鼻孔費思量。¶
元始所𢌿之氣，乃心之王。所謂守心者，無撓其氣。養心者，能定¶
其氣。氣足神完，萬物備我，何從更有欲念。人之所以喪其心者，¶
喪其本來所以出之心也。人能復其心者，存我後天再造之心¶
也。故修煉之法，不守心而守氣。氣從混元之初而結，先天地而¶
生，始陰陽而立。所以，一闔一闢從無極中剖出𤣥關一竅，氣氣¶
應合陰陽。故曰「始氣」。欲求道者，斬後天，立先天。故能立地飛昇。¶
修行者五字訣，正、專、靜、存、斬，盡之矣。¶
行自在，坐自在，如如不動眞𤣥解。養氣工夫只寡言，躁急平兮¶
天君泰。晨調百息葆中黃，叩齒三通百邪壞。五辛絕兮腸胃香，¶
<pb:CK-KZ_JY168_01p084b>¶
眞珠一點懸紫房。紫房眞人天地通，護養丹壺徑寸中。龍飛虎¶
走風雲動，梅花片片琴三弄。水底瑤天漸次明，三彭不敢撼金¶
身。律已嚴如侍君側，兢兢執玉時畏惕。日日常行人不知，萬億¶
仙宗從此出。入俗無妨諧世塵，避喧由此登仙室。不眩聰明不¶
走歧，三千弱水舟堪覓。諸子鍊鸞，未得通光者，少此一段工夫¶
故也。今當平平做去，淡淡得來，自能優入聖域也。¶
修行路頭，道人前日五字訣，盡之矣。今再宣之。　一曰正。如何¶
是正，周行大道本如弦，曲徑旁門戒勿參。趁此大梁珠照乘，輪¶
蹄熟路著鞭先。眞實路頭，不難進步。　二曰專。如何是專，灰心¶
息念檢𤣥詮，一字堪消萬劫愆。檢到無言明月對，心珠光照大¶
<pb:CK-KZ_JY168_01p085a>¶
羅天。只要專志，不廢時日。　三曰靜。如何是靜，息息收回方寸¶
田，精神纔動守吾𤣥。空裏影來空裏滅，眞空湛湛定中禪。不須¶
絕俗，只要隨應隨空。　四曰存。如何是存，眞心圓活是明珠，動¶
靜中含造化樞。但使七情沈碧海，一輪浩月見眞如。學道參宗，¶
最患執著。　五曰斬。如何是斬，大藥初成九轉丹，三彭斬去萬¶
神安。塵縁攝向光明鏡，拔宅飛昇也不難。目前骨肉豈易輕抛，¶
但須欲寡戀稀，三彭斬去矣。或言斬字工夫最難。曰：『只要用沈¶
船破釜工夫，認得這條門路，急急望前是生，落後便死，其勢不¶
容不斬。譬如毒蛇螫手，不脫腕不生，不得不斬。一透此關，何難¶
直入眞境。到得客火滅盡，眞水復榮，重如纔出母腹，便是歸元¶
<pb:CK-KZ_JY168_01p085b>¶
大路也。』¶
云何是攝心。心起心還，滅捺住無明津上潮，眉中現出光明佛。¶
云何是息機。機動眞光裂，試看風平波不動，一輪湧出光明月。¶
云何是養神。神在崑崙穴，莫將塵垢凂元眞，飛身自到光明闕。¶
云何是報恩。恩隆難喻說，髮膚原是本來身，直教認取光明血。¶
云何是充覺。覺在智中徹，撇盡巵言冺見聞，珠心獨契光明雪。¶
金丹大道，非易非難，只要子等認正頭。認得正時，怡情花鳥，皆¶
可得道；認不正時，埋頭面壁也是徒然。施子，子被那心魔縛了，¶
故懷抱不開。心執著了道，便是礙道，認不眞三品合一之道。三¶
品之中，精爲根，氣爲本，神爲標。根主靜，本主立，標主動。精靜而¶
<pb:CK-KZ_JY168_01p086a>¶
動藏，神動而靜伏。修𤣥者，修靜也，靜能見天。精爲天本，所以悟¶
金丹者，重於養精。精固然後能養氣，氣定然後能養神。所以守¶
精之法，在於善濳。不必納息黃廬，恐撓於中也。不必注光崑頂，¶
恐耀於外也。唯有念念不著，便步步不錯。况暮年之人，精元將¶
竭，安可妄有作爲哉？今後子當一意養精，方可攝氣，氣攝自然¶
充神。若子妄以客氣爲眞氣，僞神亂眞神，烏能見大月升於碧¶
海。或問養神之方。曰：『起居隨意適寒暄，飲食須調護聖元。但看¶
梅花琴裏弄，爐煙靜對共無言。』¶
施子錦，近來作何工夫。對曰：『有志而神衰。』曰：『旣知神衰，何不卽¶
做養神工夫。』對曰：『志欲以壇法醫，道訓子孫。』曰：『如此更役神矣。¶
<pb:CK-KZ_JY168_01p086b>¶
志多則事多，神愈竭矣。豈不聞大眞人云：「志多於神，其道日昏。¶
神旺於志，其道日至。」子言志未衰而神衰，不知子之神衰，皆本¶
於志未衰耳。所以禪宗有云：「放下，全放下，佛也。」不要做竪起脊¶
梁筋，便是骷髏坐。子若參透此旨，心空則正氣長留。心定則眞¶
精長湛，何患神之不旺也。¶
子等能明寶月二字乎。太極初分，先生月，而後生日。故日爲始¶
氣，月爲始精。其體微妙而難盈，其光精瑩而不耀。始生爲三，圓¶
滿爲九，降精於人，謂之正性，正性之門，謂之寶精。所以見月得¶
道者甚多。可笑人生逐逐，徒見天中之月，不知已身中各有一¶
月。只爲塵氛蔽之，雲霧掩之，不能使光明吐露耳。若能濳神内¶
<pb:CK-KZ_JY168_01p087a>¶
照，精滿而月生，神全而英現，從一至三，從三至九，金丹大道，莫¶
外乎此。問從一之義，曰：『天一，精也。大道從來要自探，守元抱一¶
見三三。不須空向金爐叩，攝念蒲團仔細參。』問三九之義。曰：『陽¶
數也。月包日體，故老陽之數至九而極；月白水淸故少陽之性¶
從水而生。知得此理，便可長生。』¶
聖光昭朗，洞徹始靑，生機濳運，道氣内凝，定慧若虛，體乾效坤，¶
是曰純陽金丹之門。我靈不遠，人各能存。我眞不難，人各能明。¶
靈眞二物，上藥之英，一在去私，一在滅嗔。私去嗔滅，方在我靈。¶
一在除妄，一在還湻，妄除湻復，方明我眞。二物克具，納爐養烹，¶
元氣爲鼎，元精爲鐺，元息爲火，元金爲薪。三要(口耳目也。)固密，五性¶
<pb:CK-KZ_JY168_01p087b>¶
沖勻，返三還九，天地合幷。玉光温温，降我崑崙，金光微微，現我¶
黃庭。金玉二光，聚會生神。不以知測，不以意分。無無虛極，妙理¶
自呈。更形換骨，漸育胎嬰。雲霞燦發，金火聿騰。知此道者，尅曰¶
丹成。¶
　謹按：《玉詮》寶訓，多言米月，此編闡發最爲微妙。誠以天仙之¶
　祕，日與月交；元始之傳，珠以米現。其中有無出入，虛實隱顯。¶
　是色非色，是空非空。得者自知，明者自成。非門外人所能臆¶
　度。故曰『從一至三，從三至九，金丹大道，莫外乎此。』蓋亦卽¶
正陽老祖所謂：『小月一成，三體初現，九英全復，大藥全成』也。此¶
　眞一則天書祕旨，莫作人間世語言文字，孟浪讀過。廣化弟¶
<pb:CK-KZ_JY168_01p088a>¶
　子惠覺謹誌¶
¶	
<pb:CK-KZ_JY168_01p089a>¶
** 
** 　語錄大觀¶
*** 
*** 　　新月壇語錄(十五則出湖郡雲怡草堂抄本)¶
呂祖曰：爲人先孝友，而後功利。自有日興之勢，究竟行成於己，¶
名利未嘗不隨之。推而極之，卽到聖賢仙佛，無非『孝友』二字，立¶
其根基。諸子但向此中行去，何患所爲不成，所求不獲哉？而孝¶
友之道，尤當從心上行持，方是眞孝眞友。否則外博虛名，中無¶
實德，非特不能倖邀天眷，亦恐不免於罪戾矣。¶
百𡻕韶華有幾，一身名節終傳。試看古跡去芊緜，誰謂後人不¶
念。諸子臨入門時，有許多語，似是解脫。但身在無名，猶死也；身¶
故名留，猶不死也。譬如道人，未嘗現在形影可覩，而能留神應¶
<pb:CK-KZ_JY168_01p089b>¶
世，雖死不死也。子等總要立名節於生前，傳賢聲以繼後就是¶
了。何謂仙？得明理依正道也。何謂佛，度人無量，慈心濟世也。何¶
謂人，善惡交界，依違升降也。能得守此，諸事體念，凡事萬物，當¶
體至理，卽悟道也。仙也，佛也，人爲也。¶
諺有之曰：『一命，二運，三風水，四積陰功，五讀書。』子以爲是乎。夫¶
命猶令也，天卽理也，此命之正義也。世人不知，以人之生年月¶
日爲命。不知卽此生年月日，亦難推測，詎此遂足以定人之生¶
平也。士人立志，希聖希賢，求爲宇宙不可少人，方爲聖人之徒。¶
若云得失有命，不必盡人事以待之，此婦人女子之見，豈丈夫¶
之所爲乎。故諺云：『以命爲先者，誤也。况徵之行事，裴度以還帶¶
<pb:CK-KZ_JY168_01p090a>¶
而至宰輔；李登以穢行而削職祿命，其可憑哉。至於風水，事非¶
無關輕重。然古云：陰地不如心地好，斯言何謂也。朱子判一奪¶
墳狀云：『此地不發，是無地理。此地若發，是無天理。可知地理必¶
與天理合也，明矣。且陰功乃人所自積，積一寸則享一寸之福，¶
積一尺則享一尺之福。天下有貧苦之人，術者已決其餓莩，又¶
無牛眠馬鬣，蒙祖宗之福蔭也。而好行善事，積至三千條，得以¶
享萬鍾祿，而列五等之榮者，豈少哉。至讀書明道，聖賢之學也。¶
然以不積德之人，教之讀書，是以桀紂之心，對堯舜之言也，可¶
乎。此不必更言命矣。¶
人乃一小天地，四時一理，陰陽亦然。春日發生，自覺神淸氣爽。¶
<pb:CK-KZ_JY168_01p090b>¶
夏日發榮，自覺開放。秋間凋落，自覺寒涼。冬天肅殺，自覺骨繂。¶
春淸夏涼，秋肅冬殺。所以人如之者。寅乃春候，思爲何事。豈非¶
發生之時。午乃夏候，計議已成，豈非開放乎。申乃秋候，事已將¶
成，豈非肅乎。戌乃冬候，百事已成豈非殺乎。所以人須幼時勤¶
儉，先正心修身。長而作事，克孝克弟，信交朋友，百事俱成，爲國¶
爲家，根本是定。年方頒白，或富或貴，爲僧爲道，一身之執業定¶
矣。若老而無成事，貧賤已定，榮華已改。所以人不可不知，天之¶
所以生我者何爲，地之所以養我者何意。此豈可謂吾已富貴，¶
不必再求。吾已貧賤，不必再圖。或有先富貴而後貧賤，或有先¶
貧賤而後富貴，此皆在人自爲之耳。嗟夫，我常度人救世，其烏¶
<pb:CK-KZ_JY168_01p091a>¶
能得哉。子等爲吾道人，勉之。凡見信道之人，須將此言教彼。彼¶
庶幾傳言鄕里，稍引覺路云耳。¶
春夏忽忽，倏已九秋。轉眼韶光，曾不一瞬。人生世上，能不嗟歎。¶
老之將至乎。有志者須及時猛省，無使時之旣去，而徒悲老大¶
也。子等加功者，第一務在盡心。心要撇得開，收得籠。撇得開，則¶
雜事不掛心頭。收得籠，則心不外馳，而常在腔子裏。則念念在¶
茲，不走失了。漸漸自然，晝夜常存。心如止水，從此而珠光發現，¶
照耀乾坤矣。仙家豈有他道哉。人唯混濁不淸，則心如黃河之¶
水，與沙俱下，安能得淸，安能得定，亦安得有珠光透露。終身沈¶
沒而已，可不惜哉，可不慨哉，第二在行善。不可作一惡事，不可¶
<pb:CK-KZ_JY168_01p091b>¶
起一惡心，不可發一惡言。忠厚待人，常如自已。矜孤恤寡，敬老¶
憐貧。人能如此，則功行可言矣。然最要者，在乎濟困扶危，體恤¶
人情。有力者助人葬親，成人婚配，其功莫大。若徒刋幾張格言，¶
勸化世人，終無實際。不知流入不重文字之家，將他覆甕，則功¶
過相半矣，何如實行其德。今人略有一善，便滿心得意，且云：「何¶
以無報。不知古聖賢之立教，曰積德，曰積功，曰積善，必終身累¶
世，積累無窮，乃有厚報。非一事一行，便可得奇福也。其有一事¶
一行，而得厚報者，乃祖宗積累於前，而及其身以發之也豈因¶
一事一行哉然又不可執一論者或一事一行，而活數百人、數¶
十命，則又格外言之矣。總之，人之一生，不可不見善勇爲。古人¶
<pb:CK-KZ_JY168_01p092a>¶
云：『勿以善小而不爲，勿以惡小而爲之。』兩言盡矣。子等細玩其¶
中意味，毋以爲迂，乃妙。德之不可不積，積一尺深，則子孫受一¶
尺報。積一丈深，則子孫受一丈報。天道報施，自然之理。人能於¶
本枝骨肉加厚者，上天眷之，祖宗佑之。¶
垂世八寶：　孝弟以敦本，忠信以居心，勤儉以守己，寬厚以與¶
人，忍辱以消禍，善養以厚身，仁慈以及物，知足以操存。爲人之¶
道，無他法。和悅近人則親朋懽愛，鋒芒太露則見禍必危。更有¶
不可者，刻毒之言，剌骨之語，短見薄識，最損陰德，愼勿犯焉。¶
天下無二理，人生無二性，性無有不善。其有不善者，習遷之，欲¶
誘之也。力求至於無欲，而不能去欲者，得天地之氣不淸，而習¶
<pb:CK-KZ_JY168_01p092b>¶
尙之多薄也。力去其欲而不能去，而人遂甘於自棄，天將自此¶
而滅絕矣。天旣滅絕，人欲日熾，而其人遂不可問矣。故求道之¶
法，在於盡人合天。夫天非蒼蒼靑昊之謂也，我心中自有天，忠¶
孝節義而已。人能將道人前示，垂世八寶，身體力行，爲聖爲賢，¶
成仙成佛，都在是矣。¶
道在天壤，人自違之。道在人身，人自遠之。所以世人求道者，日¶
日思想學道希仙，而不能一刻戒妄皈眞，則亦何能有一刻與¶
道合也。道家談𤣥，必須性命雙修。而儒家言誠，亦必性命兩立。¶
是儒與道，原爲一體，並無二理。然夫子不談𤣥而言誠，恐世人¶
入於虛無，便是異端汙世之說。所以夫子只言誠，而不言𤣥。試¶
<pb:CK-KZ_JY168_01p093a>¶
思《中庸》所謂誠一不二，非所謂𤣥𤣥之處耶。不二則能誠，誠則¶
能生物。若一有間斷，便與道違，不能如天地之運行，日月之遷¶
流。故惟一誠，卽愚者能明，柔者能强。造到至誠地位，便可前知，¶
非𤣥之又𤣥，而能如是乎。此𤣥之又𤣥之理，不可言語形容。而¶
夫子誠一不二之道，亦未嘗有能言語形容者。惟功夫日漸做¶
去，到得誠𤣥地位。自家心中自有一種妙處，非他人所得而知，¶
所得而能也。¶
人生不過得天地精華之氣，凝結而成。理賦於天，而命稟於人。¶
人理卽天理，人性卽天性也。天與人一也。自有知識以後，隨習¶
而遷，天與人遂相隔，而不相親也。道旨𤣥法，不過欲盡人而合¶
<pb:CK-KZ_JY168_01p093b>¶
乎天耳。子自問何者爲天，何者爲人。¶
道本無他，總在淸心地。心地淸明，無一點雜想，無一毫私意。常¶
如明鏡皓月，無一些塵蒙，則體已立矣。奈世人不知，營營擾擾，¶
不使一刻淸閒，則心先死了，如何久長生，如何望得道？要知此¶
身，原是爛枯髏，所以常存者，神耳。神由於精氣，精氣耗壞，能常¶
存乎。從此思之，則精氣最要𦂳者矣。乃一但耗壞，不亦可惜乎。¶
子等旣皈道下，及早修持，猶憾已晚。况以年富力强之𡻕月，而¶
甘暴棄乎。天時日去而不返，精神日衰而難復。若使任意苟安，¶
則一至遲暮，便落無常圈套矣。夫修持一說，誰能箇箇離家。人¶
人出世，卽在家庭之際。只要仰不愧，俯不怍，再能時時存心，刻¶
<pb:CK-KZ_JY168_01p094a>¶
刻省察。毋使道心或離，亦不必抽鉛添汞之法也。毋耗其氣，毋¶
傷其神，毋淆其精，毋動其心，毋亂其性，毋固其意，毋勞其身。靜¶
以養之，堅以持之，正以守之，便是出家修行也。¶
一領先天露，二得海厎津，三收萬物性，四留五穀精，六撇塵埃¶
氣，七保自來神，八明陰陽理，九歸大道神，十得眞眞路，成就混¶
沌身。此名成胎混沌經也。¶
心是水，不寛𤄃不動。性宜靜，心宜動。能依性而動心，則可矣。有¶
拘束，而無拘束是也。譬如洋洋大海，水泛連天，中視如鏡上行¶
雲，毫無邊際。然豈竟無邊際也？爲𤣥之境如此，修𤣥之性似此，¶
死𤣥之心至此。何也，身至大洋之中，心中毫無三念，惟有一箇¶
<pb:CK-KZ_JY168_01p094b>¶
命字在腔子裏。了能如是，則漸進性。心自活，意自滅矣。人之性¶
執，非性執，乃意執。能不聽意迷，則心性有主，理自明矣。依理意¶
自去矣。此卽澄心滌慮法也。¶
大道莫妄談，𤣥功莫戲看。修身還自納，保守炁如山。天之炁屬¶
金，故寒；地之炁屬火，故煖。然必先要識得陰陽混合之法。譬如¶
冬，天炁在上；春地炁浮上。真陽伏則寒，眞陰下則煖。此時純陰¶
之際，一陽初放。故必取心火嚥下坎宮，再提湧泉眞火上合。故¶
當子時關閉心炁，諸竅齊閉，方得火昇。後摹天門目，後擦足心¶
畢。自然遍身發陽，神清氣爽。其中之趣得矣。一心如混沌初開，¶
毫無知覺，此片刻乃眞神透露也。能緩緩行去，自然日日時時¶
<pb:CK-KZ_JY168_01p095a>¶
生春矣。¶
心在方腔子裏，有影無形，放而不求。則四體五官，俱爲物役，而¶
非我有矣。欲求放心，莫過於靜。而靜非一事不理，一物不交之¶
謂也。功在平日，不在臨時。如平日間内念不紛，一心奉持道法。¶
則心思正色，邪色不得而誘之；心思正聲，淫聲不得而擾之。我¶
心何以動乎？所云：『動而不動也。』若内無主張，任其游移渙散。不¶
特有事時，中心搖搖，毫無定主。卽一室獨處，而淫聲邪色爭來¶
吾前。此心如在百萬軍中，舟指可掬，欲其靜焉得乎？故云：『靜而¶
不靜也。』子等誼關切磋，故剴切言之。勿謂一夕之話，無益十年¶
之功也。¶
<pb:CK-KZ_JY168_01p095b>¶
　此卽湖郡荻岡之《雲怡堂寶訓》也。地最靈奇，神常顯現。福國¶
　佑民，教忠教孝。勝蹟相傳已久，凡有垂示中，多隱寓丹道性¶
　命眞功，非慧解人莫能知，非明眼人莫能見。洵渾妙旨於緣¶
　中，示圓通於象外也。全書原本僅載十五則，宗正本又删去¶
　十三則，僅留二則。詎知十五則，全載尙不及堂中底本，百分¶
　之一乎。茲先依全書原本刋刻，以待異日有大力者，再廣蒐¶
　堂中底本，而博採之，使毫無遺珠之憾，以完成美璧之全。當¶
　得巨觀，用惠來者。廣化弟子惠覺謹誌¶
¶	
<pb:CK-KZ_JY168_01p096a>¶
** 　語錄大觀¶
*** 　　玉淸語錄(七則出松江趙氏刻本)¶
呂祖曰：佳哉，放生之得生也。生一放，則生生無窮。放而生之，則¶
長久而生。卽生而至不生，是物之盡於生之數，不受刀鋸鼎烹¶
之報，則爲生得全，而得出鱗甲之輪，入人倫之道矣・使之一入¶
人倫，知修知省，漸而基之，便得修省之根。轉而生生無已，證仙¶
佛大儒，無不從一物而生之也。請觀之。☯¶
坐談翦燭話知心，風雨淸涼結道因。塵世火坑誰得出，嚴行功¶
過始庚申。人第知守庚申，爲從此際做下死工夫，種出頭根子。¶
人能於此修省，加以考功問過，羞慚惕勵，便是君子心腸，佛仙¶
<pb:CK-KZ_JY168_01p096b>¶
骨相。雖此際未見得力，到那榮名夀考解厄善後時，方知守無¶
虛設，格領有因。其得力豈無對驗哉。願子輩毋我言是忽。¶
甚矣，爲人之不易也。人而曰爲，此際正費討論。第一孝悌，第二¶
忠信，第三積功累行，無絲毫負。爲人之道，卽仙卽佛卽儒尊了。¶
爲人而仙，仙亦非難也。能盡人之道，而加以操修，無已之功，刻¶
勵勇往之志，無始終心，無彼此見，純一其懷來，自然與道合眞，¶
明心見性，其基立矣。始入道，功過格一定要領。能領格，便覺此¶
身不是虛空，有箇著實。行行款款，凜凜悚悚，把握此心，定後纔¶
可問道禮斗，於格無忝，更何慮未能孝悌忠信，未能積功累行¶
哉。爲人之道盡是，仙佛之道盡是。卽儒尊大小内外之道，亦盡¶
<pb:CK-KZ_JY168_01p097a>¶
是。¶
檢點羣仙册籍，約略以億萬計。而考較止隔一百二十日下凡¶
者，去百之一，可知仙根遍地，自識難眞。世間人略識幾行字，略¶
發一善心，略做幾件功夫，未有非根之不仙者。至若世之貴者、¶
富者，貴且富者，富且貴者，總未有不因乎仙之根而來。大以成¶
大，小以成小，各因其根之大小，以副分量之巨細。人在夢中，而¶
不知覺。覺能生慧，慧光反照處，便曉此身從何處得來。以至今¶
日如是，如是必有緣故。從此猛省，從此著力，便有箇尋源返本¶
的所在。試聽樹上黃鸝叫，便曉歸根落葉時。世之不覺者，謂今¶
日如是，如是，自我生初，自應如是。如是浪費𡻕月，浪費功夫。日¶
<pb:CK-KZ_JY168_01p097b>¶
游夢中，日嘗夢趣，恍恍惚惚，悠悠揚揚。更自造出許多夢境來。¶
謂我得人生之樂如是，如是。殊不知暗中消滅許多枝枝葉葉，¶
削伐到根頭了，還不知覺麼。只苦汝不知耳。故了卻生前福業，¶
又造下身後惡根。還要還一個了不得，何時出頭，何時返本。輾¶
轉墮落，輾轉落到污泥中，便不好收拾。如何好，如何好。奉勸世¶
間三教子，爲儒的須要細細體貼，孔孟安身立命的所在，莫粧¶
孔孟腔，心藏盜跖行。爲道的須要細細體貼。太上出世還眞的¶
去處，莫模棕拂芒鞋樣，胸團勢利劫財心，爲釋的須要細細參¶
求，自在歸有還無的化境，莫粧托鉢披袈態，中懷淫騙酒肉心。¶
能讀道人醒世語而覺者，卽是三教中之好種子，成仙成佛成¶
<pb:CK-KZ_JY168_01p098a>¶
儒，有若反掌。不知覺者，卽是三教中之惡孽塊，壞儒壞道壞佛，¶
究落地獄，不得超生。愼之，勉諸。¶
長話休題，且短談嚴行。感應過功篇，積功可益千般過，合一珠¶
源氣自連。昨日道場，爲諸子解盡諸孽。今日只當重新做人，爲¶
諸子超盡祖宗。今日只當再來孝子。吁嗟乎，爲人莫易，好道誠¶
難。人旣無忝乎人道，可終生好道。功旣無由見功，過可積漸免¶
過。過日漸免，功自日增。方稱是人，方爲好道。我生之初，求證今¶
日。豈易言盡諸境諸艱。曾一試乎。呵呵，某略失一小盜，某亦略¶
失一小盜。某室曰，『做善人無益也。』某室曰，『師許我無靈也。』不幾¶
視我爲何如，仙乎。我生之初，當不知悔，鍾離師爲何。若矣，我將¶
<pb:CK-KZ_JY168_01p098b>¶
如師之度，我如師之厯試我，如師之點化我，轉而度諸子，轉而¶
厯試點化諸子，更不知其退悔。我，退念，我之爲何。若¶
昔有士人，以長生藥詢予。予答曰：『長生藥豈無，於穆不已。天之¶
所以爲天也，純亦不已。文王之所以同乎天也，聖可同天。同天¶
則不息，不息則無始無終。由此而言，則長生有藥，詎不信乎。』士¶
又詢天堂地獄之說，果耶，否耶。予答曰：『天地人，三才位也。明與¶
幽，三才判也。明有司宰，幽有鬼神，一定理也。善則心體明白，光¶
大正直，與陽合德。惡則邪暗偏曲昏晦，與陰合德。陽從陽類入¶
於天，陰從陰類入於地。方以類聚，物以羣分，一定勢也。若夫地¶
之有獄，考究過愆，勸獎淑善。則又與人間官府之設均也，又豈¶
<pb:CK-KZ_JY168_01p099a>¶
特在杳冥難測中哉。假若人之患病在寢，卽是受諸地獄明驗。¶
心腸疽朽，是卽剜割地獄。爛喉腐舌，是卽犁耕地獄。灼燎烟火，¶
是卽火坑地獄。湯泡油炙，是卽鼎鑊地獄。頂門之疽，知是火盆¶
之陰置也。腰間之痿，知是累石之暗懸也。周身膿血之災，而痛¶
不可當，非刀山之地獄而何。遍體拘攣之急，而苦不可忍，非弔¶
竿之地獄而何。身如千鈞之壓，而轉動不順，此磨碪之地獄焉。¶
百骨如折，而痛入筋膚，此搗曰之地獄焉。瘡癩遍體，而皮無完¶
處者，剝皮地獄也。剌痛周身，而肢如分裂者，鋸解地獄也。食聞¶
香味，而食之不下咽，其諸餓鬼之地獄乎。物知所好，而視之不¶
能見，其諸黑暗之地獄乎。吐血成盆，下血成桶，又非血湖池地¶
<pb:CK-KZ_JY168_01p099b>¶
獄乎。東如蛇咬，西如蝟剌，又非惡犬村地獄乎。惡𤍠惡寒，時生¶
戰栗，重裘不煖，沸水不炎，如冰山地獄之受焉。食不遂餐，衣不¶
遂服，臥疾𡻕月，天日不親，或縲絏桎梏之加，或箠楚笞杖之及，¶
如阿鼻地獄之入焉。此人間地下幽事明徵，子胡惑乎。若夫高¶
車駟馬，前叱後呼，衣金紫食肥甘，欲不求遂而自遂，志不求適¶
而自適，遊神於逍遙之境，怡情於快樂之鄉，是居於天堂上矣。¶
憶昔未證帝位時，嘗至東魯，遊泗水，訪闕里。幻服色為訓蒙師，¶
覓東假館。有巨族姬嗣周，嗜性命之學，三子皆受易。遇予與之¶
談先天後天之理，嗣周卽欣然延予誨諸子。其長子通，仲子達，¶
季子適，恂恂厚士也。卽執弟子禮事予。時從遊者，有若沈淵諸、¶
<pb:CK-KZ_JY168_01p100a>¶
孔達、周以敬、柏梁公、孫愚、陳悃、王子先、王子宗、孟機、孔𦙍哲、孔¶
承、孔紀。同方合志之朋，卓爾見道，宛如昔日尼宣弟子輩。止有¶
魯紹姬、汪宗聖二人，雖習於文，而行類鄙者，稍有侮愒之態。予¶
一日爲諸生誦，『如有周公之才之美，使驕且吝，其餘不足觀也¶
已節。』因發其旨云：『夫周公以天縱之資，待旦之勤，備三王之德，¶
施四事之美，攝國輔政，弭流言以回姬，祚揮東斧以攝奸心，主¶
盛躋之懿德，宏不匱之良謨，其才可謂美矣。然能折節下士，推¶
已及人，吐哺受芻牧之言，握髮聽工師之策。不自滿假，汲汲求¶
善。欲使天下後世，盡有才美之實，而其心始已焉。此周公之所¶
以爲才美。此周公之才美，爲可觀也。使公也矜其所能，眩其所¶
<pb:CK-KZ_JY168_01p100b>¶
長，自珍其才，而惟恐人之有才。自恃其美，而惟恐人之有美。則¶
其才也爲末節焉，其美也爲虛務焉。此乃餘事不足爲貴重也，¶
胡尙哉？無以觀也。有公之才美，且不可驕而吝。凡未及於公，與¶
夫一才一藝之長者，又安可驕吝乎？公而驕吝，其才尙不足觀。¶
下於公者，而驕吝又奚足觀乎。進而推焉，有天下者驕且吝，則¶
失其天下；有國者驕且吝，則失其國；有家者驕且吝，則失其家；¶
有身者驕且吝，則失其身甚矣。驕吝之不可有也。爾諸生學爲¶
聖賢，將以上佐天子下治國家，中以立身。揚名顯親，爲宇宙完¶
人，可蹈此失耶？有則改，無則勉。予與諸生共，二子聞之，赧顏汗¶
背，稽首受教。未一季而渙然冰釋，率由謙退更倍。又一夕，與之¶
<pb:CK-KZ_JY168_01p101a>¶
講『鳴鶴在陰，其子和之。我有好爵，吾與爾縻之。』云：『凡物之在兩¶
間，同聲相應，同氣相求，羣分類聚，毫髮不間。故曰：「口同嗜，耳同¶
聽，目同美。」凡同類者，舉相似也。何獨至於心，而疑之乎？夫心之¶
所同然者，德也。德乃天之良貴，心之好爵也。心德全之於此，則¶
天爵，具而人之好尙歸焉。凡有秉彝之良者，咸起應從之志，不¶
界封場疆域，不限幼長卑尊。悅之者有同然，慕之者無異念。不¶
特是也，天地之所以生長收藏，莫非德也。吾人之所以安身立¶
命，亦此德也。全是德焉，一眞不雜，萬慮皆澄。不汨於紛紜撩擾¶
之欲，渾涵於淵深甯寂之天。則天地之所具者吾具，天地之所¶
主者吾主。通乎天機，徹乎地軸。此感彼應鶴鳴而子和也，可以¶
<pb:CK-KZ_JY168_01p101b>¶
成位於兩間，先天而天不違，後天而奉天時。蓋不知天地爲我，¶
我爲天地矣。』¶
　此亦玉淸贊化之地，煌煌寶訓，如日月當天。茲僅錄七則，未¶
　窺全面，異日亦當採補焉。惠覺謹誌。¶
¶	
<pb:CK-KZ_JY168_01p102a>¶
** 　語錄大觀¶
*** 孚佑上帝純陽呂祖天師福報指南自序¶
天地一大迷籠也，古今一大迷局也。地獄天堂，四生六道，一切¶
輪迴之迹，無非迷途中之羊腸鳥道也。貧賤富貴，窮通夀夭，一¶
切欣戚之情，無非迷境中之胡猜亂想也。世無覺者，誰知迷妄¶
中人。指東爲西，惑南爲北，而大聲疾呼，一爲指引也乎。大覺世¶
尊，悲憫羣迷。於是應迹乎西士，設教於南洲。意欲人人裂迷籠，¶
破迷局，開迷境，脫迷途。而無如超越五濁，脫離三界，昭然而獨¶
覺者，槪難其人。嗟乎，識情顚倒，固已厯劫如斯矣。一旦欲其擊¶
破虛空，消除五藴，轉八識，成四智，不其難哉。計惟於迷妄之中，¶
<pb:CK-KZ_JY168_01p102b>¶
導之於可安之境，引之以可喜之情。則趨福避禍之說，不可以¶
不急求；而因緣果報之理，不可以不急講也。且夫福亦何常之¶
有？統而論之，墮落三塗者，必以人道爲福。得生人道者，又以天¶
道爲福。而得生天道者，又以不往不來爲福。是福本無定位。析¶
而言之，貧者必以富者爲福，富者必以貴者爲福，而貴者又且¶
以淸靜無爲爲福。是福又無定見。精而求之，饑寒必以飽煖爲¶
福，飽煖又必以輕肥爲福，及饜輕肥又將以布蔬爲福。是福亦¶
無定情。然而輾轉從上，苟有以求之，無下達之患矣。今試語人¶
曰：『從吾之說者，可以禍福等觀。』人必掉頭不顧。試語人曰：『從吾¶
之說者，可以避禍趨福。』人且傾耳而聽。依人情而順導之，權教¶
<pb:CK-KZ_JY168_01p103a>¶
也乎，抑亦至理矣。純陽子參黃龍之學，久與世隔矣。而情不忘¶
世，悲夫攘攘者，日處迷途之中，而莫能自出也。又喜夫營營者，¶
有求福之心，而可與上達也。因降乩於隔湖東畔，與諸生講求¶
禍福之理，果報之說。顏之曰：『《福報指南》，爲其由此而求之，必無¶
惑禍。爲福者，且必無以求禍之道。求福者，幷無求福而不得福¶
者。一如指南之針，略無毫忽游移之見也。况乎精進不已，由此¶
而擊破虛空，消除五藴，轉八識，成四智，又何難哉。』已未春後三¶
日，純陽子呂巖題。¶
呂帝曰：諸子志希大道，固當體認靜裏工夫。然所謂靜裏工夫¶
者，不在靜時作意，而含有的處存心。蓋靜時作意求靜，一至動¶
<pb:CK-KZ_JY168_01p103b>¶
時，心意更復飛揚。靜極自動，機勢然也。若於動處求靜，則心存¶
理得，動必不錯，靜時可弗復慮矣。¶
人心不到一念不生地位，斷斷不能格天。蓋天實無心而成化，¶
人旣有心，焉能造命。所得之理未誠，原作不得主，斯氣數反爲¶
之主矣。¶
千言萬語，不過外功與内行兼修。而諸生歧而視之，此大謬也。¶
若内功進得一分，則外行亦進得一分。外行積得十分，則内功¶
亦必有十分。内外總無殊致。惟上哲者自從内功做入，中人必¶
自外行著力。方有入手，微不同耳，總期成德，乃可入道。所以太¶
上不言立一千三百功，而言立一千三百善也。功者，勉而行之。¶
<pb:CK-KZ_JY168_01p104a>¶
就一事言。善者安而行之，就終身言也。諸生雖有微功，若言乎¶
善，則槪未有得，故詳論之。立功不可爲名，不可爲利，總當看得¶
是自已分内事，則此功自然滿足。若少有妄念，計功計利，終不¶
圓足，終無福報，凜之毋忽。¶
古人改過，必曰痛改前非。可見改非草草已也，必使根株悉拔¶
方妙。若非痛憾，何由不犯。今人不敢犯火，無非爲其犯之卽痛¶
耳。憶吾當年每知一非，誓不再犯。設或犯時，卽以香自灸其頂。¶
三年之間，共灸六百八十三灸。而後德成，遇我祖授以大丹，乃¶
得成道。爾等若欲成道，斷須學我，卽不肯自灸，亦須禮佛懺悔¶
跪香，庶爲苦行，希冀成就。¶
<pb:CK-KZ_JY168_01p104b>¶
徐行緩步，方不絆跌。高枕安眠，不憂永夜。做工夫人，第一要寬¶
心耐心，第二要死心，切不可計前，切不可顧後。計前則故我不¶
死，顧後則途遠難行。不如寬緩，不計前後，只管目前，素位而行。¶
但有一功，便是一功，積累自大。若急欲完發願功數，亦屬計功¶
謀利之私，心地便不能純粹，乃作輟之根也。¶
黃兼濟問三世因緣，必有定數。我前生作業，今當受苦。譬如桃¶
核種地，所生必是桃樹，自然開出桃花，結出桃實。豈有變出梅¶
花杏花，結出梅實杏實來者。今曰：『立命，是無一定之數。桃樹上¶
開出梅花杏花，結出梅實杏實，甯有是理。若屬怪妄不實，祖師¶
不應以此教人。祖師云：『立命之學，原是變異之事。但說怪妄不¶
<pb:CK-KZ_JY168_01p105a>¶
實則非矣。君亦見有移花接木之法乎。初生桃樹，原是桃根，不¶
能變換。猶人初生，當貧賤者，卽具貧賤之相。若能猛自儆醒，將¶
惡相一切改除，另換一番善相。此亦如桃樹將齊土枝幹一刀¶
斫去，另將梅樹杏樹接上，自然開出梅花杏花，結出梅實杏實，¶
終不復作桃樹矣。所以雲谷云：「從前種種，譬如昨日死也。」若留¶
一點萌蘖，終不得成梅樹杏樹。若存一毫故我，終不得變化氣¶
質，成富貴之相。蓋原身之萌蘖，最易長。故我之惡習，最難盡也。¶
至於成得梅樹杏樹後，尤忌根芽復生。根芽若一萌動，所接之¶
樹無不死者。舊習一萌，所得之富貴亦必減折矣。黃生之疑，於¶
此應釋。¶
<pb:CK-KZ_JY168_01p105b>¶
兼濟又問，顏子當日有何夭相，盜跖當日有何夀相，一夭一夀¶
是何因緣，是何果報。祖師云：『因緣果報，皆根於心。所以佛祖云：「¶
旣生一切心，斯有一切法。若無一切心，何有一切法。」君謂顏子¶
當日克復心齋，爲求富貴而然耶，非爲求富貴而然耶。若爲求¶
富貴而然，其心庸俗貪鄙，必見斥於聖門。若不爲求富貴而然，¶
富貴因緣何由而立其心，只求全盡人道，以成聖賢。故能立萬¶
古聖賢之極。君今立心一如顏子，功名富貴何以干君。無此因，¶
自無此果，何足爲怪。若盜跖恣睢惡相，自種惡因，必得惡果耳。¶
目不及見，聞不及事，亦繁多，何獨疑此。』¶
富貴長夀多男，人世之所云福報者在此。若在達者，必以富貴¶
<pb:CK-KZ_JY168_01p106a>¶
爲多事，而不得安甯。又以長夀爲駒隙，而不能永久。且以多男¶
爲多累，而必欲棄家矣，福亦何常之有哉。彼見爲福，此且目爲¶
禍。夫豈有異情，亦由福有更大，而不可窮者在耳。其人功行深¶
遠，極人世之福不足以報之，必生天受天福。天福之富，非人間¶
之富也。天福之貴，非人間之貴也。富貴盡人間，而不有人間之¶
多事，故絕於人間。設以人間之富貴較之，千分不足當其一。長¶
夀動以劫計。人間之夀，不過百年，恆不足當其一日。其福已難¶
量矣。况往生淨土者，又復百倍千倍萬倍，以至億萬倍於天福¶
者耶。亦惟人之功行深遠，盡天之福不足以報之。故得往生於¶
極樂世界耳。一切仙佛，皆福報也。福報之不可言說如此，奈何¶
<pb:CK-KZ_JY168_01p106b>¶
諸生小視之。¶
三教總修一心，此心一意向善，自然甯靜。儒家所謂『知止而後¶
有定』，釋家所謂『戒生定』是也。雖不作吐納參觀，而此心不妄動，¶
已深於吐納參觀之功矣。然又必要痛改前愆，方能有得。若不¶
痛改，此心終不急切，恐所行之善，亦多不能著實。譬之作畫，必¶
定要白素爲質，方能絢爛。若質不潔白，雖具五采，終不足觀。¶
凡人之心，未見眞體。萬斛塵封，觸物流連，如膠似漆。更兼舊習¶
固執於中，無端忽來無端忽去。一日之間，不啻萬生萬滅。卽有¶
勇者力行克治，而不知此克治之心，卽爲妄念，徒增憧擾，要無¶
實獲。惟見眞心之體者，心體作主，一切妄念自然迸消。如紅爐¶
<pb:CK-KZ_JY168_01p107a>¶
點雪，略無踪跡。若以妄治妄，猶以賊詰賊。徒使獄訟充繁，不得¶
淸楚，何爲克治哉。¶
主敬工夫，要在喜怒哀樂上用。初學入手，先要於喜事未來之¶
前，弗預迎其喜。喜事旣往之後，弗復憶其喜。務使此心如太虛，¶
纖塵不染。旣當可喜之境，亦只覺之而已，勿得放縱。如是則此¶
心不動，如戲臺懸鏡，生旦丑淨，百態盡照於中，而此鏡體鏡光，¶
未嘗閃爍搖動。得不謂之定乎，得不謂之靜乎。怒與哀樂亦復¶
如是。諸生須於一動一靜之間，默驗此心。凡有一毫喜意，一毫¶
怒意，一毫哀意，一毫樂意，皆務決去，毋使流連。是爲入門第一¶
法要，謂之儒修。¶
<pb:CK-KZ_JY168_01p107b>¶
生我者親乎，天也。生我者天乎，親也。親與天一而已矣。親心悅，¶
則天心無不悅矣。故孝子視無形，聽無聲，以求親心之悅。亦卽¶
視無形，聽無聲，以求天心之悅也。親心悅我，必不忍棄我於外¶
方，而不置之於膝下。天心悅我，必不忍置我於塵凡，而不位之¶
於左右也。此孝子之所以必爲天仙也。¶
丹道與禪觀，初無二理。禪觀以一根，總攝五根，丹道則六根各¶
盡其用。是故舌抵上腭，止舌根也。呼吸在内，止鼻根也。垂目反¶
觀，止眼根也。反耳内聽，止耳根也。依氣忘形，止身根也。守中不¶
動，止意根也。然六根所重，獨在意根。自來所說守中，實未明了。¶
所以諸生通無下手之處，誤指臍中，以及心腎之中。紛紛聚訟，¶
<pb:CK-KZ_JY168_01p108a>¶
終無一得。不知道在忘形，豈反有執形求道之理。蓋所謂中者，¶
對上下而言耳。凡人之心，放下則易昏沈，提起則易散亂。遇昏¶
沉則提起，遇散亂則放下。不昏沈，不散亂，無用提起，無用放下，¶
是名守中。若有處所，卽爲運氣旁門，非大道矣。諸生宜諦思之。¶
凡欲往生，須憑善力。經云：『不可以少善根。福德因緣，得生彼國。』¶
可見十善爲往生之資糧，不可或缺。卽欲求𤣥，亦憑十善。紫陽¶
云：『大道須知有易難，也還由我亦由天。』可見徒法亦無用也。天¶
道禍淫福善，斷無爲惡之仙佛也。諸生志欲求道，必在爲善。太¶
上不嘗曰：『欲求天仙者，當立一千三百善乎。』¶
古今無不利人濟物之聖賢仙佛。且如念佛求往生者，必能心¶
<pb:CK-KZ_JY168_01p108b>¶
佛之心，方能履佛之土。若不思利人濟物，便非佛心。厯千百劫，¶
終與佛隔，不見佛面。行道法者，亦復如是。¶
念佛只在一心不亂，更無別說。若尋處所，便失眞法。譬如以藥¶
治病，病者但用目視藥，手執藥；或有近者，以鼻聞藥；更有遠者，¶
以器貯藥，以水浸藥，以火烹藥。皆曰：吾以藥治病。此病如何得¶
治。至病不愈，又言此藥不靈，再選方書，眞可痛憫。然吾又不能¶
代爲之飲，亦奈之何哉。張乾念佛，要完萬萬之數。是又只要買¶
藥，絕不服藥矣。卽將此藥，積如邱陵，病能愈否。¶
念佛以袪雜念，發表藥也。爲善以積正因，補養藥也。然須兼而¶
行之，謂之内外雙修；又謂之性命雙修。内功以了性，外功以立¶
<pb:CK-KZ_JY168_01p109a>¶
命，這方是的的實况。性命雙修之事，豈有顖門等邪說耶？况修¶
性之功，無一物可著，無一念可生，無一法可得。大覺世尊有云：『¶
一切有爲法，如夢幻泡影。更有何法可說，何道，可傳。』世人不知¶
認指作月，亦世尊言可憐憫者。¶
飲藥以口，念佛以心。藥必滴滴自口中入，佛必聲聲自心中出。¶
此眞定心之方也。但所云『心』非血肉之心，乃思慮之心耳。此心¶
別無處所，正欲以佛作心處所。奈何反求念佛處所耶。¶
念佛旣求了義，必須參悟，參悟須起疑意。疑至，生不得，死不得，¶
方能截斷意根諸障。張乾意欲憶出下文，下文畢竟無有，不成¶
疑義。况持此有時，已成熟徑。熟則心安，不能激切，烏得不變。今¶
<pb:CK-KZ_JY168_01p109b>¶
當爲我寄語張生，念佛者果係誰？此雖現成公案，然不明此，終¶
非了義。張生積習能破，只在此誰字中，珍重珍重。¶
張乾念佛，心雖不大散亂。但於記憶之時，尙落空境。止能攝定¶
識心，未獲面見真佛，且弗克面見真我。此古宿所以呵爲如石¶
壓草也。蓋我卽佛，佛卽我，本無有二。所以眞我不見，卽眞佛不¶
見。眞佛不見，卽眞我不見。要見眞佛眞我，須有實義，不得墮落¶
空義。總然攝住識心，而此中實不急切，如何能得眞心發現，嗣¶
後持名。當思此佛究竟實義，是我非我，我有何者。可，以爲佛？我。¶
又有何者，不可爲佛。參之。¶
將謂爾一身，無一非佛。則爾眼非佛，爾耳非佛。細細求之，無一¶
<pb:CK-KZ_JY168_01p110a>¶
是佛。何以故眼司見者，佛眼無所不見。爾居暗室，不能見十字，¶
有目不見，何以爲佛。耳亦如是。二人同聲，耳不能同聽。若說一¶
身，無一是佛，則佛眼能見，爾眼亦能見，佛耳能聞，爾耳亦能聞。¶
細細求之，無一不與佛同，何以非佛。至觀經教，又說真心是佛，¶
識心非佛。真心識心，究竟是一，究竟是二。若云是一，何分二種。¶
若云是二，人不應有二心。設有二心，應有二覺。一處作痛，兩處¶
覺之。是一人身成二人體，甯有是理。須細參之，自見眞我，自見¶
眞佛。¶
子疑純陽何以在爾心中。是將平日四相俱無，六根解脫，究竟¶
眞實了義，一齊忘卻。《楞嚴》諸經，讀之何用。子試於靜坐時，默觀¶
<pb:CK-KZ_JY168_01p110b>¶
心體。所謂爾者，果何在乎。爾心且無有爾，何有純陽。若於無始¶
中，此心可以忽然生出一爾，亦何必不可生出一純陽。可見妙¶
明心體，爾不特與純陽一體。卽大地山河，四生六道，皆一體也。¶
何處容得爾我等相。故曰：『無人相，無我相，無眾生相，無夀者相。』¶
若猶不解，可以水喻之。譬如汲於河者，或以桶，或以瓶。其旣汲¶
也，量有大小之殊，器有污潔之別。到底此器之水，不同彼器。世¶
人各自執一我見，何以異此。若將在瓶在桶之水，仍傾河内，更¶
何處分別，此水爲在瓶者，爲在桶者。人能求得一箇根源之地，¶
安身立命，正如水歸河内，無有彼此各形各器之見。我今已證¶
大道，故能與爾等合體。而爾等猶執定一我見，所以不能見我¶
<pb:CK-KZ_JY168_01p111a>¶
眞相也。¶
大地山河，一切四生六道，皆從一念妄想中生出。《楞嚴》道之詳¶
矣，可歸細讀。今日奉教修功，亦只一念，豈有兩心哉。張乾若有¶
兩心，應成兩體，此理甚明，非難解也。至於結壇頂禮，尤屬具文。¶
且多惑眾，速去之。惟勤修一心，純陽與爾，本無一間，何用焚香¶
禮拜爲。若一念差錯，墮入泥犁，卽終劫拜我，到底替你不得。嗣¶
後可將一切俗情，屏除淨盡，仙亦可成，佛亦可做，豈在區區功¶
過間較量哉。¶
大道無言，非不言也。亦以一落言詮，便多滲漏，故不言耳。所以¶
古人於不得已時，嘗打一圓相。○此一圓相，儒家無此，便不成¶
<pb:CK-KZ_JY168_01p111b>¶
儒；道家非此，便不成道；釋家出此，亦不成釋。諸生但於靜中，體¶
驗此一圓相，便是工夫，便是究竟，便是了義。孔子從心，不踰此¶
一圓相也；釋迦心包太虛，此一圓相也；老氏𤣥之又𤣥，此一圓¶
相也。張乾要尋念佛的是誰，亦只在此一圓相内尋取；黃兼濟¶
要立命，亦須在此一圓相内，奪舍投胎，打箇觔斗；吳寬要做執¶
事敬工夫，亦須在此一圓相内，牢立腳根，大開眼界。以此一圓¶
相範身，四天王當時時禮拜。此身卽三十二相八十種好之身。¶
以此一圓相範心，十種天魔，統兵百萬，一時消滅，莫有能測識¶
者。能示現者，此心卽十信、十地、十行、十回向。四加行，四十四心¶
一時具足之心。諸生功力雖未及此，然不可不知此。且舍此亦¶
<pb:CK-KZ_JY168_01p112a>¶
無由他說，故細論之，以爲諸生得手時印證。¶
此一圓相，實無言說。一有言說，便成影子。所以釋迦說法四十¶
多年，未嘗有一字道著也。諸生必欲分剖，吾當以三教成語證¶
之。儒曰：『喜怒哀樂之未發，謂之中。』道曰：『𤣥牝之門，是爲天地根。』¶
佛曰：『無我相、人相、眾生相、夀者相。』諸生志願不同，各於其機相¶
應者，會之可也。此大道也，其入手工夫，雖卽在此，卻又各各不¶
同。張乾看一誰字只在疑，疑時自無人、我、眾生、夀者四相。執得¶
定，守得牢，便得印此一圓相。黃兼濟能於靜時一念不起，動處¶
萬善相應，自能於此一圓相内，打轉筋斗來。吳寬時時識認未¶
發之中，發時自能中節，意必固我四相。亦爾消亡三教，原無二¶
<pb:CK-KZ_JY168_01p112b>¶
理，諸生其善會之。¶
○私欲淨盡，天理流行，三教所同歸也。¶
** 孚佑帝君正教編(附)¶
呂帝曰：夫心者，萬法之宗，九竅之主；生死之本，善惡之源，與天¶
地而並生，爲神明之主宰。或曰眞君，以其率長於一體也。或曰¶
眞常，以其越古今而不壞也；或曰眞如，以其寂然而不動也。用¶
之彌滿六虛，發之則莫知其所。其大無外，則宇宙在其間，而與¶
太虛同體矣。其小無内，則入秋毫之末，而不可以象求矣。此所¶
謂我之本心，而曠劫以前，本來之自有也。然則果何物哉。杳兮¶
冥，恍兮惚，不可智知，不可識識。强名曰道，强名曰神，强名曰心，¶
<<<<<<< HEAD
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
=======
>>>>>>> 7c1e8918503342d8f540d9108f89e4bcf4ec73d8
<pb:CK-KZ_JY168_01p113a>¶
如此而已。由是觀之，豈不大乎？豈不貴乎？然而輪迴於三界，出¶
入於生死，而不能自已者，何也。蓋一念萌動於内，六識流轉於¶
外。不趨乎善，而趨乎惡，故有天堂地獄，因果之報，六道輪迴，無¶
有出期，可不痛哉，可不悲哉。若夫達者，則不然也。故齋戒以神¶
明其德，一眞澄湛，萬禍消滅。老子曰：『致虛極，守靜篤。萬物並作，¶
吾以觀其復。夫物芸芸，各歸其根。歸根曰靜，靜曰復命，復命曰¶
常，知常曰明，不知常妄作凶。』所謂常者，越古今而不壞者是也。¶
所謂妄者，一念纔起者是也。莊子曰：『旣以爲物矣欲復歸根，不¶
亦難乎？在易也，其爲大人乎？』自茲以往，愼言語，節飲食，除垢止¶
念，靜心守一，虛無恬淡，寂寞無爲，收視返聽，和光同塵，瞥起是¶
<pb:CK-KZ_JY168_01p113b>¶
病，不續是藥，不怕念起，惟恐覺遲。譬如有髮，朝朝思理。有身有¶
心，胡不如是？行住坐臥，勿使須臾離也。無何有之鄉，華胥氏之¶
國，吾其遊焉？¶
錢宏子，子年獨高，而謀生甚拙。吾生未生，吾身安存。吾身旣生，¶
吾生安寄。風過於耳，不有其風。花入於眼，不有其花。造化遞轉，¶
芸芸紛紛。貴賤同機，無有二門。識神太過，流落其眞。心胸擾擾，¶
夢寐乖形。收歸太虛，何得何失。嘻嘻其天，浩浩其心。是曰生基，¶
子記之。¶
道人開教，只以身心爲主，身又以心爲主。不務空名，不尙虛文，¶
不計小效，不及世間之利害得失，身外之富貴貧賤。蓋吾性中¶
<pb:CK-KZ_JY168_01p114a>¶
自有無窮富貴，我心中自有眞得眞利，反求之而便是。若世間¶
之得與利，雖極富貴，不過如石火，如電光，如朝花，如雲影。隨生¶
隨息，倏過倏滅，於我無與也。若心上有得，澈上澈下，澈始澈終；¶
得之一日者，可守之終身；得之一念者，可貞之萬慮。在在有把¶
握，處處有執持，方爲有用。其要在打破生死關，參透事物理，一¶
毫無蔽，一絲弗掛，一塵不染，自是受用無窮。我養我性，我融我¶
情。下手得力，在求放心。求放心，實際在於毋自欺。毋自欺工夫，¶
至細至密，纖毫不可忽略。雖獨處一室，靜持一已，無不事事可¶
悟，物物可通，把握只在一心而已。心無二用，欺者吾心，知其欺¶
者亦卽吾心；求其毋自欺者，又卽吾心；非欺者一心，知者一心，¶
<pb:CK-KZ_JY168_01p114b>¶
求其毋自欺者又一心也。知其欺，便可禁其欺；求其毋自欺，便¶
毋欺矣。求放心亦然。求之一念，此心卽不放矣。但諸子塵障未¶
完，私欲未淨，故見爲難。苟掃去塵障，滌去私欲，吾心靜存，而所¶
獲已多矣。至於無言妙義，要各自領會。不可意揣，不可言傳。有¶
意可著，有言可說者，便非此中妙理。若仍務外間事，仍營無用¶
心，豈不負道人諄諄至意耶。¶
遨遊世界無饕餮，不受塵磨不受涅。惟見滄桑常變換，渾忘消¶
息相更迭。花開花落幾時休，春往秋來流不輟。愚迷戀卻一皮¶
囊，爲是皮囊多污[衊_戍+伐]。聲色盡是萬魔根，錢財不過蠅頭血。豪强¶
勢焰總成空，話別妻兒徒哽咽。不如淸淨樂無疆，利鎖名韁俱¶
<pb:CK-KZ_JY168_01p115a>¶
斷絕。通天入地爲形輕，鶴駕雲騰因性澈。混跡漁樵山水翁，煙¶
霞笑傲留飛轍。一瓢沈醉心無礙，兩劒光騰妖自滅。葫蘆雖少¶
九還丹，腹内當餘七返訣。俗人笑我太𤣥虛，我笑俗人謀最拙。¶
一坏黃土蓋坵墟，勞勞空自稱雄傑。百年轉睫逝如梭，富貴榮¶
華同積雪。勿厭簞瓢避其冷，勿羨勢利趨其𤍠。損人益已禍𡨚¶
連，競短爭長讎怨結。瀟灑風流美少年，來生償盡千般孽。道人¶
憐憫泊慈航，每解沙中三寸舌。普勸紅塵懵懂人，早早回頭企¶
往哲。翻然悟了此中因，胸藏自有通天穴。先將五臟滌淸涼，那¶
怕𤣥關不透泄。行滿功圓神自靈，志誠片縷爐香爇。莫道蓬瀛¶
路甚賒，前程自有人提挈。¶
<pb:CK-KZ_JY168_01p115b>¶
吾思人爲天地之寶，具萬物之靈。那裏有恁麼道與不道，幷那¶
有仙、有佛、有鬼、有神，只是從我所願。要神仙與佛，則佛矣、神矣、¶
仙矣；要爲鬼，便爲鬼矣。天作不得主張，而主張者我也。道之爲¶
言則曰：『自然，不知自然者，象帝之先；不能自然者，賦形之後。』道¶
而逸獲，上哲之資也；道以勞得，中人之性也。然性與上哲亦總¶
是一般，並無兩路；逸獲與勞得，一而已矣。太上說五千言，元始¶
頒三千字，總皆與後天開竅，先天一路，從不說著半句。蓋千言¶
萬語，總不能狀這先天景象也。顧先非幻非虛，原是有實落處。¶
魚遊於水，无所强也；鳥擇林中，將誰教也；花應時而露色浮香，¶
不言化也；人生而好善惡，惡本原在也。孟子說『擴充』兩字，正是¶
<pb:CK-KZ_JY168_01p116a>¶
卽本原，所有上而合太初之理。今之人習道而不得道者，非道¶
難求，自隘之也。擴而充之，由小以大，由顯而微。始也，循牆而走，¶
趾以方，步以矩，兢兢恐獲戾然。自是而爲，功之一級矣。於是油¶
油然生歡喜心，厯厯然植智慧根，如是足矣。不知猶未也。了得¶
後天盡，方還造化初。功至如是矣，問心有得矣。又從而去其陳，¶
謀其新，習其故，効其勤。外境不入，内境常淸。如是其庶幾乎？猶¶
未也。忘其得，幷忘其失。无爲而爲，无形而形。爲而不爲其爲也，¶
自然而已；形而不形其形也，亦自然而已。夫是之爲自然，道之¶
在於人身如是。¶
學人治心，須將心時刻擒奪一番。達人心奪境，中士境奪心，下¶
<pb:CK-KZ_JY168_01p116b>¶
士境奪境。心奪境者，忘形得形，用情無情，高而不亢，滿而不盈，¶
抱實守虛，動靜合一。聖人樂天，其是之謂乎？境奪心者，情役情，¶
形役形。時爲境轉，而心不能轉境。是故時而見功，亦時見過，功¶
過無恆。譬如風檣馬勒任人所使，而舟車曾不能自主也。然而¶
心小而氣和，固不能進於大道。硜硜之詣，亦所尙焉。至於境奪¶
境者，則背謬爲多。此境未遷，復思他境。過去者留，現在者滯，是¶
其人一生從無著腳處。雲過山林，萍浮碧沼，尙何有根底乎？太¶
上說法，惟願人截諸眾緣，反乎胎息。胎息者，非徒凝炁調息而¶
已也。此息是父母未生前，一點太極；父母旣生後，一點真靈。性¶
得之而有體，心得之而有用。在天爲樞，在地爲軸。甚不可輕視¶
<pb:CK-KZ_JY168_01p117a>¶
也。言息而曰胎者，欲人靜無所靜，動無所動，如人在母腹。然故¶
曰胎也，治心之法此爲第一。明乎此者，可以心奪境，且可境煉¶
心，心境兩相合，時中之義備矣。¶
人無賢不肖，無不以長夀爲樂。而所謂長夀者，不過曰百年有¶
慶耳。究竟登百𡻕者，世不多有。是何求者眾，而得者寡也？夫亦¶
不求於身，而求於天；不求於理，而求於數者之過乎。微花弱草，¶
皆有日月之夀。以日計以月計，自草花而論，則已夀矣。自人視¶
之，則噓噓乎小矣。賢愚不肖，皆有年紀之夀。以年紀計，自人遡¶
之則已夀矣。自仙佛觀之，又噓噓乎小矣。辟支以千𡻕爲夀，神¶
龍以千二百爲夀，二果仙人以八百爲夀，上者以千五百爲夀。¶
<pb:CK-KZ_JY168_01p117b>¶
以千五百、以八百、以一千二百，就人間推算，甲子多更，夀之至¶
也。自大乘金仙、八寶神龍視之，亦等於花木之日月、人世之年¶
紀夀，噓噓乎又小矣。大凡人之勝天者常多，理之勝數者乃準。¶
舍已本來，上期大耋。放卻真宗，僅求增算，若此者是曰頑物。頑¶
物而夀及百載不爲多，卽夀及千載，亦不爲多也，何也？生無益¶
於人，死無利於已。曾不若微花弱草，能抽新枝而發新花也。夀¶
何論焉？吾觀一切生人，皆是無始無終的樣子，億千萬年不壞¶
的金剛。有天地卽有是一靈的妙寶，天地而壞也則已，天地而¶
不壞也，吾夀與之等，夫何遜焉？今人以生日爲始，自二十三十¶
及百而上，是不過就有形而計夀也。有形之夀，夀有盡；不形而¶
<pb:CK-KZ_JY168_01p118a>¶
形之夀，夀無窮。此身得爲父母之身，不令有虧損；此身得爲忠¶
義之身，不令有敗行；此身得爲補天助地之身，不令有戕物害¶
人之事。能如是數者，爲天之全人，爲天下之完人，卽使不及中¶
夀，亦何損夀浩浩乎？吾見其與乾坤並永也，此則大夀也。盡是¶
數端，更能不留形迹，三昧圓通，一眞洞豁，萬物虛涵。出乎上而¶
不知所上，求所名而不能名其名。此謂生天成地，手操天地之¶
夀，而已不與焉。此則大而大者也。愧吾未之能也，心竊慕之，而¶
特以朂子等。所謂求之於身，求之於理者是也；所謂不形而形¶
者也。於此求夀，夀又何窮？可以言夀，亦可以不言夀也。道人今¶
日據人間傳述，以爲是回道人之誕。噫，吾何誕，而乃勞諸善信¶
<pb:CK-KZ_JY168_01p118b>¶
香花酒果勞勞也。¶
赤駟流煙，火龍飛燄。大地鎔金液，深山爍玉漿。甚哉，火師之爲¶
功猛，而赤帝之用權赫也。人處其中，得毋歎造化之熬人無已¶
時耶。雖然天心，亦甚歎人世之薰蒸無已時也。嗔心發時，烈氣¶
上冲；貪心熾時，黑煙燭上；淫心發時，幾欲灰石；利心猛時，勢欲¶
竭海。與夫爭心、傲心、鄙人心、自驕心、不弱人心，種種非心，卽生¶
種種無明之火。無明之火，能腐人心胸，燒人血脈，爛人筋骨，爍¶
人元神，耗人本性。豈止毫孔生濕，汗淫衣服而巳耶。吾登九霄¶
闕，而種種火上昇雲端，幾欲燎我毛髮。噫，天之行火也，人則知¶
之。而已之種彼業火也，則竟忘焉。抑何責人明，而責已昧也。道¶
<pb:CK-KZ_JY168_01p119a>¶
人看子等，日坐酷暑中，以是不憚厥勞。欲將兩袖淸風，爲子等¶
一開胸臆。而諸子能領一二，其服淸涼散也，亦不爲無益矣。¶
露滴梧桐，月明楊柳。蟬聲斷續侵人耳，新禾香透入簾來。人於¶
此時，披胸襟，開眼界。誰曰『蓬島風淸不在目前』耶。但領略無人，¶
未免將眞境浪擲耳。細數世人生平，其浪擲亦何限之有。明明¶
心地，卻去染黑。平平大地，卻去走險。實實眞宗，卻去弄幻。幻生¶
於情癡，險生於爾我，黑生於自欺。明明平平實實大事，總付諸¶
東流，豈不哀哉。夫失其明，乃生地獄相；失其平，乃生高下相；失¶
其實，乃生魔鬼相。道人當日童時，習舉子業。十𡻕通五經，有同¶
窗生笑曰：『爲唐儒生，乃欲作漢明經耶。國家首重宏詞，何不將《¶
<pb:CK-KZ_JY168_01p119b>¶
三都》《兩京》，博功名，拾靑紫。吁，老腐儒所習，不合時宜，其改圖乃¶
可。』道人竊信之。師許仲齋訓曰：『孺子無惑人言。六經理之窋也，¶
辟如人之臟腑。詞賦言之華也，辟如人之衣服。無衣服，則必效¶
草衣竹笠，固不可立。世然無五臟六腑，則將槁其形，喪其靈矣。¶
卽有衣服於何附麗哉？』道人憬然以是，不習幻事。年十六，將應¶
舉。有同窗，士宦家子弟也。通主司，得關節。念道人交有情密，與¶
相示。道人曰：『此有命，吾不可以違命。』無何，主司逮，同事者皆受¶
侮，道人獲免。由是誓不踏險路。道人素以耿介爲念，夜醉臥中，¶
夢漁人財，旋有雷火相偪，警而大汗。由是再不敢自欺。數上省¶
門，不見收，後獲雋而時已大壞。因自念曰：『富貴逼人來，辭莫可¶
<pb:CK-KZ_JY168_01p120a>¶
辭。富貴棄吾去，求莫可求。商山芝荆溪玉，至今傳耳，惡在衣冠¶
炫世間哉。』學禮於魯，師石慶。曾學厯於富師良璧，久而得其祕。¶
一日恍然，曰：『身心性命自有主張，厯也、數也、禮也、文也，皆非吾¶
眞幾，悞乃翁事矣。』遊天下山水勝處，往往遇異人。然涉乎欺險¶
幻三者，雖大段可取，而道人終不之與也。遇大祖於邯鄲道上。¶
時大祖聚生徒，講易之乾爻，大都自尋妙理，非漢唐儒舊穴也。¶
以是從遊不忍別，十試艱貞。大祖曰：『汝眞不欺不險不幻，平平¶
明明實實者矣。我今與子返帝鄉也。』此則道人成道之始，末若¶
如世所傳事，是幻也，非實迹也。今宵所談，總是要子等，明明去¶
看，平平去走，實實去做。莫將一點污靈臺，莫將棧道爲周行，莫¶
<pb:CK-KZ_JY168_01p120b>¶
將野馬爲眞境。庶不浪擲此生也。道人𦂳要語無踰此。現身說¶
法求異者，是與我相背而馳者也。以云奉我，不剌謬哉。¶
頃從洞中來仙有淡霞子者，謂余曰：『仙取其閒，不取其忙；取其¶
靜，不取其荒。夫塵世惘惘而莫悟，役役而自傷。子何朝夕之奔¶
馳，早夜之勤劬。反勞心而苦思，遂心蕩而神疲。見誰登仙府，誰¶
學希夷？而乃嘵嘵其舌，諄諄其詞，是知其不可爲而爲之。其與¶
𤣥𤣥之道不大相剌謬乎？』余應之曰：『天地好生，而品彙生，萬物¶
成。陰則有雨露，陽則有日星，春則生，秋則成。勞勞碌碌，刻不暇¶
甯。猶然夭者折，屈者伸。雖極昭其覆冒，猶氣化之不平。余其仙¶
乎？仙者，體天者也。余欲度人乎？人者物之元也。人之有不齊，猶¶
<pb:CK-KZ_JY168_01p121a>¶
物之有高下。物之爲道也，氣機育之，風露達之，日以和之，雷以¶
震之。然且栽者栽，而傾者傾。人之有智賢愚不肖也，稟於性而¶
受於天，高下各殊其質，聖凡各異其形。而且人欲爲之迷，貨利¶
爲之囿，聲名爲之障，情欲爲之擾。苟無死生果報之說，幽明相¶
感之機，善善惡惡之辨，往復報應之理。爲之悚其心，忍其性，絕¶
其非，省其戾，則人人禽獸矣。入於耳而惑於志，習於俗而喪於¶
心。其沉溺愛河，漂流欲海，生生世世，拘蔽於黑獄之中而莫之¶
救。嗚呼，余知其不可爲而不爲，則視天下之人溺洪波而不醒，¶
入炎火而不蒸者也。其於天地好生之意，深悖戾焉。仙應余曰：『¶
天地常好生，而各遂其生。子救世而人不受救，是故迂而不知¶
<pb:CK-KZ_JY168_01p121b>¶
幾，愚而不知勢。徒困苦勞頓，而不知抑鬱，憔悴而不悟。又何如¶
徜徉山水，嘯傲邱壑，以自得哉。子不見夫，紛紛者之日逐而不¶
知返也；擾擾者之日去而不可挽也。』余又應之曰：『佛最尙空，而¶
大士慈悲，願度眾生。有度未盡，此願無盡。儒之爲道也，非好勞¶
也。見沉迷而教之，見顚沛而扶之。人不安其食，不樂其居。而後¶
爲之粟以教其養，爲之木以立其居，爲之麻縷絲絮以御其寒，¶
爲之禮以範其制，爲之樂以導其和，爲之孝弟忠信以節其性¶
情，爲之兵革戈戟以善其守禦。凡此者，皆不忍坐其困，而安其¶
危焉。故洪水橫而堯舜興，暴君作而湯武起。周之衰也，孔氏救¶
之於言論之際，孟氏救之於辯駁之間。而余輩爲之仙者，不爲¶
<pb:CK-KZ_JY168_01p122a>¶
佛，不爲儒，而冥頑無用，不大負上帝之仁，而一無補於下世哉。¶
人之惑也，有七情以牽之，有五衰六耗以困之。逸而淫也，勞而¶
邪也，皆不知幽明死生之故。聖愚臧否之殊，而永失其眞，久迷¶
其正。以至愈落愈下，而莫之救也。余知其愚而爲之，自不得已¶
也。若知其不可而不爲，是佛不必有世尊；儒不必有堯、舜、湯、武¶
也；更不必有孔氏、孟氏，嘵嘵於春秋戰國之時也。故曰：「共善者¶
世，獨善者身。」余甘於愚人不我度，我願度之。忙碌凡塵，志堅意¶
決，夫亦各行其願而已矣。此頃於洞中問答語也，余誠愚矣。幸¶
諸生毋負我愚。¶
凡欲向𤣥門做功夫者，須有恆，有養，勿忘，勿助。心中得益處，時¶
<pb:CK-KZ_JY168_01p122b>¶
時而有，時時而進。進一步，始覺前之所得又淺矣。觀想一門，不¶
如靜坐。靜坐者，收其氣，守其神也。收其浮動之氣，而眞炁乃生；¶
守其散亂之神，而眞神自見。嬰兒姹女，實兩相成，而兩相會，非¶
可偏向也。明如秋水鎔如月，響似松風振似雷。此則炁爲眞炁，¶
神爲眞神矣。¶
夫事之在天，虛而莫測也。其間伸縮盈虛，每待機之將至，然後¶
應之人之於世。如一念未起時，渾淪之體，與天地同條貫通；迨¶
意念一起，私慾一乘，喜怒愛惡之偏，貪癡嗔恨之蔽，錮結於中，¶
而不可解，遂至失靈根而敗至寶，入俗網以墮凡庸，可勝歎哉。¶
人之所以如此者，良由是非之心不得其平，好惡之心不得其¶
<pb:CK-KZ_JY168_01p123a>¶
正，愛憎之見不得其中。故也，今世之所謂是者，自是其是，而非¶
大公之所謂是也；所謂非者，自非其非，非大公之所謂非也。知¶
其所是之有非，而自非其是；知其所非之有是，而自是其非。則¶
凡吾之可惡而可憎者，其是必有在也；凡吾之可愛而可羨者，¶
其非必有在也。而其是非乃天下之是非；其愛憎乃天下之愛¶
憎；好惡亦天下之好惡矣。夫誰謂本來之眞性不可復；本來之¶
眞神不可守；本來之眞原不可固；而天地渾淪之體，不可與之¶
並參，而無異也。¶
大凡人行善難而積惡易，立功少而生罪多。苟非凜凜操存，日¶
勤月勵，如履霜堅冰，不能寡過，安望超𤣥而入聖。一生事可告¶
<pb:CK-KZ_JY168_01p123b>¶
人，有一件不可告人處，心上意不過，卽仙佛所不寛。其責者彼¶
閻羅不來算賬耶。余道人惟心無欺，故樂受人欺；心無怨，故不¶
報人怨。始而知有已，不知有人；繼而知有人，不知有已；終而不¶
知有人，并不知有已。不知有已，則私去；不知有人，則慾消。以此¶
淡定心，遂證虛無妙道。從未嘗蒲團一坐經，呪一持也。今爾等¶
皈依山内，頗聞心性之言，亦喻苦修之路，而能知不能行者，豈¶
力之有未逮乎？抑亦物我見勝，利害見勝，身家見勝，功名富貴¶
見勝。視身内功夫，若天邊雲影。可曉得此數事，俱從外來，與此¶
身絕不相干。卽相干，而福有限，命有定，非可强邀襲取之者。試¶
看世間王侯將相，一時顯榮利達，炎威猛勢，作禍作福，可畏可¶
<pb:CK-KZ_JY168_01p124a>¶
懼。人日趨承奉事之不暇，且得以奉事趨承之者，卽云幸矣。及¶
至身死名沒，湮埋荒土。向之趨承之、奉事之者，如鴉飛兎走，轉¶
而承命於他人。亦安有向寒骨荒壟，追思往誼，流連歎息者哉？¶
是知生前一番受用，及受用人者，竟似冰消瓦解，而自已在地¶
獄中，厯盡萬千苦惱，有誰來救？道人勘破此關，故舉功名富貴，¶
漠不關心。而終日竟夜，惟把淸心省，欲去私明理，一段實功行，¶
行之百世，久而見性，久而見天。見性見天，斯能與蓬萊諸客相¶
對，不至黑索拘攣，向地藏菩薩做對頭矣。諸子其依我所諭，親¶
身力行之，勿忘勿助。進道有階，何患靑霄洞天，不可翹足而至¶
耶。日漸寒，時歸肅殺，謹閉蓋藏此其時也。看桃李爭妍，名花笑¶
<pb:CK-KZ_JY168_01p124b>¶
日。今又楓林綴景，黃葉飄零。何時序之推遷，景物之忽變，日月¶
易逝，𡻕不重來，可不慨哉？天上碧桃，霜顏挺秀，此乃宇宙間第¶
一變幻處。想亦眞炁凝結，元神積厚故也。人在天地與物色何¶
異，唯靈覺過之耳。苟不能善爲培植，使眞炁散盡，本實先撥。欲¶
望枝葉暢茂，不可得矣。從來修道者，曰精炁神。則精炁神者，人¶
之本源。猶草木之有根腳。根腳壞則草木傷，精炁神壞則人之¶
體傷。此三者之關人身不小。得精炁神之完固，而後了其理，明¶
其性，則超證之要途，不外是也。世人於此三項，暴棄者多，損傷¶
者又多。欲其根基完固，而枝葉條達，烏可得也？今欲得精炁神¶
之流通圓滿，無少間礙，莫如孟子之言『勿忘勿助長』也。所謂『勿¶
<pb:CK-KZ_JY168_01p125a>¶
忘』者，留其淸炁，復其本原。使神淸氣定，而精自伏藏也。所謂『勿¶
助長』者，去情欲，省貪嗔，節遊蕩，釋躁妄，除障礙也。守其固有，絕¶
其本無，而精不磨，炁不散，神不失也。兼而行之，眞定而守之。利¶
害不搖，患難不忘，寵辱不置。雖造次顚沛，未嘗終食違。則心乎¶
道矣，進乎道矣。¶
道人開壇塵世，不是要人修齋、誦經，學枯禪俗道。八十年來，知¶
我者希，祈我者眾。不知度須自度，祈須自祈。譬如耕田，播種得¶
宜，方獲嘉穀維草其宅。有年何望辟塵，一壇二十年，斷續不一，¶
迄今片壤鋤茅，一燈永繼，是非偶然。眾信之善功所固結而成，¶
吾甚愧焉。但勞勞擾擾，不將實行功夫，爲諸生勸勉，是吾負諸¶
<pb:CK-KZ_JY168_01p125b>¶
生矣。諸生不遵吾言，是諸生負吾矣。鸞沙不可久寄，規條不可¶
不永垂。諸生其各努力。第一要知本，忠孝之外無他道。忠孝者，¶
道之本也。不忠不孝，違天之理，犯王之法，陰陽中之棄物矣。凡¶
吾弟子，須知此爲第一義。第二要安分。命有窮通，妄求者焦心¶
勞思，分外經營。怨天不已，更用尤人。命不可强，罪業先增，可不¶
懼哉？凡吾弟子，以此守心，便是安樂法。第三要習勞。人生在世，¶
一人有一人之事，一日有一日之功。切不可因循過去，怠緩自¶
甘，是爲天地廢人。凡吾弟子，宜三思之。第四要積功。功不在外，¶
施行只在一心運轉。毋憎人短，毋殘物命，毋貪名利，毋眩已長。¶
凡吾弟子，於此規條，尤宜韋佩。第五要明理。孟子曰：『人之所以¶
<pb:CK-KZ_JY168_01p126a>¶
異於禽獸者幾希。』爲聖爲狂，只在些子間爭執。故曰：『世術多途，¶
擇業爲先。』業有小大，讀書第一。養炁修心，莫如學問。學問未充，¶
頑物而已。凡吾弟子，可自勵焉。第六要擇交。交不密，道途人也。¶
密而不擇，荆棘生焉。從來友之賢否，關係吾身之成敗。况當澆¶
俗，可不戒心？吾弟子等，務此爲鑑可也。凡此幾條，平平淡淡。然¶
是眞實語，是人性命蒂，是人出世法，是人入世法。遵乎此者，日¶
宮註名，月宮註籍，斗宮執奏，天曹保舉。違吾言者，卽經懺誦禮，¶
齋供殷勤，而東嶽行文，太乙定罪，吾不能爲之一助也。¶
吾前十年，勸人布施，要人開吝囊；勸人誦經，要人知三寶；勸人¶
禮懺，要人知罪過；勸人報應，要人知戒心。此都是下學功夫，誘¶
<pb:CK-KZ_JY168_01p126b>¶
人法門，非道之眞骨髓也。今也，人心離渙，面是背非。此輩庸流，¶
來而不拒，去亦不追，付諸東流可耳。所存數十弟子，或係老成¶
而追面目，或係儒生而求理性，或係出世而望眞宗，或係悔心¶
而精修勵。老成者行安祥，爲儒者識素學，出世者空一切，悔過¶
者志眞篤。此皆吾道之寶也，安得而棄諸？道人後十年事，要將¶
前項所勸人者，盡行芟除，只要勸人自修。何謂自修，前所頒六¶
條是也。庸行乃爲至行，庸德乃爲至德，無歉於身乃爲眞眞實¶
實，無愧於心乃爲惺惺寂寂。夢寐乖張，只爲此中多負累；匹夫¶
成聖，由他此内有安排。諸生勉之。道人在此開化幾年，從不曾¶
以他事教汝等。不過要汝等奉一尼山，討些榜樣。尼山大聖也，¶
<pb:CK-KZ_JY168_01p127a>¶
<<<<<<< HEAD
<<<<<<< HEAD
=======
>>>>>>> 7c1e8918503342d8f540d9108f89e4bcf4ec73d8
安可學其希賢乎？心齋坐忘，顏氏之學也。欲入第一乘，可以顏¶
子爲祖師。危邦有守，白圭自咏，南容之學也。欲避世者，可以南¶
容爲祖師。疾惡若及身，存心無忮求，仲由之學也。欲善身者，可¶
以季路爲祖師。道人成道，絕無異樣風規。大約合數子之長，而¶
少加逸民規度，故曰仙。然而人以仙名我耳，而吾自擬，居然孔¶
子門徒也。純陽千古稱奇士，究竟尼山一老徒。呵呵。¶
　右《福報指南》，乃蘇州彭氏本。《正教編》前後八十年，由辟塵壇¶
　成之。皆顯切說，理愈平實愈精妙。合前語錄數卷，乃照世光¶
　明，燈洵大觀也。弟子惠覺謹誌¶
<<<<<<< HEAD
=======
安可學其希賢乎心齋坐忘顏氏之學也欲入第一乘可以顏¶
子爲祖師危邦有守白圭自咏南容之學也欲避世者可以南¶
容爲祖師疾惡若及身存心無忮求仲由之學也欲善身者可¶
以季路爲祖師道人成道絕無異樣風規大約合數子之長而¶
少加𨓜民規度故曰仙然而人以仙名我耳而吾自擬居然孔¶
子門徒也純陽千古稱奇士究竟尼山一老徒呵呵¶

　右福報指南乃蘇州彭氏本正教編前後八十年由辟塵壇¶
　成之皆顯切說理愈平實愈精妙合前語錄數卷乃照世光¶
　明燈洵大觀也弟子惠覺謹誌¶
>>>>>>> b2931a05d77ce9cabf7488bbdd25bb7c2518eff1
=======
>>>>>>> 7c1e8918503342d8f540d9108f89e4bcf4ec73d8
¶	
