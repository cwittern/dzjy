#-*- mode: org; -*-
#+EXPORT_ID: JY168
#+TITLE:語錄大觀 Yulu Daguan
<<<<<<< HEAD
<<<<<<< HEAD
#+WITNESS: CK-KZ JYE
#+BASEEDITION: JYE
=======
#+WITNESS: YP JYE
#+BASEEDITION: CK-KZ
#+SEC: 02
>>>>>>> cc399419a54ac8bb3f7e496efeab7a17cca5c7ac
=======
#+WITNESS: CK-KZ JYE
#+BASEEDITION: JYE
>>>>>>> 7c1e8918503342d8f540d9108f89e4bcf4ec73d8
<pb:CK-KZ_JY168_02p001a>¶
@fw1重刋道藏輯要¶
* 　語錄大觀¶
孚佑上帝純陽吕祖天師著¶
<<<<<<< HEAD
<<<<<<< HEAD
** 　　三寶心鐙自序¶
=======


** 　　三寶心鐙自序¶


>>>>>>> b2931a05d77ce9cabf7488bbdd25bb7c2518eff1
=======
** 　　三寶心鐙自序¶
>>>>>>> 7c1e8918503342d8f540d9108f89e4bcf4ec73d8
予自證道以來，周覽塵寰，多方援引，代有全人，茲回環於吳門¶
廣陵者有年。慧業文人，精修淑媛，正復不少。特奉¶
太上勅旨，闡明乾坤之秘，燭以心鐙，度之寶筏。重陽諸道，人旣¶
詳其註，太眞諸女眞，復證以詩。彙成五卷，盡洩𤣥機。氣足卽開¶
關之鑰，神凝乃見性之原。坤在靜中求動，無爲始而有爲終。必¶
須伏炁，乾則動中求靜，有爲先而無爲了。只要還虛，精義無窮，¶
<pb:CK-KZ_JY168_02p001b>¶
取塡有道。公諸宇内，以作丹梯。儻有緣得遇，不昧夙因，則性命¶
雙修，眞傳密證。盡大地爲極樂國，始遂我道人一片出世心腸¶
也。回春子自序。¶
<<<<<<< HEAD
<<<<<<< HEAD
=======


>>>>>>> b2931a05d77ce9cabf7488bbdd25bb7c2518eff1
=======
>>>>>>> 7c1e8918503342d8f540d9108f89e4bcf4ec73d8
*** 　(附)諸祖師總序¶
　嘗觀天地以生成爲寶，聖人以參贊爲寶，仙眞以慈濟爲寶。¶
　寶也者，生生不已，隨在各足，厯萬劫而常今，炫四海而不夜¶
　者也。是故以已度己，以人治人。心乃萬類之眞天，證卽此心¶
　之日月。修鍊者，聚萬寶爲一鐙，萬鐙爲一心，一參爲三，統三¶
　歸一。始信貧子衣珠，本是現成。而心鐙朗照，天地雙輝。樞機¶
　藥火，以善其始終。寶筏雲梯，以要其沖舉。此太上慈悲，祖師¶
<pb:CK-KZ_JY168_02p002a>¶
　闡發。予于後起者，有深望焉。海蟾子謹序。¶
　世稱散淡神仙，到處消遙自在。曾不知費多少辛苦，纔得如¶
　是。及至俯視寰區，不勝悲憫。吟殘曉月，踏破春雲，又添如許¶
　憂煩矣。邇者吾師所著乾坤秘旨，功夫次第，離坎返還，無不¶
　具備。集成五卷道合雙修。丹徑非遙，感一符之火侯；心鐙不¶
　昧，燿三寶之靈光。上下絪緼，錯綜變化，說甚三年九載，只求¶
　萬死一生。是知散淡逍遙，乃辛苦中自然之報應。而慈悲普¶
　濟，又本分中未了之因緣。學者嗣我而飛騰，後天而證道。以¶
　緣引緣，以德報德，又將來一段佳話也。重陽子謹序。¶
　嘗思人生生死死總囿于乾坤爐冶坎離鼓鑄之中而不知¶
<pb:CK-KZ_JY168_02p002b>¶
　天地之根，造化之權，皆自我操之也。《易》曰：『與天地合德』，三寶¶
　彙焉；『日月合明』，心鐙爛矣。是故運樞機以合符火，烹鉛汞以¶
　產陰陽。淸靜法身，曾區區鑪冶所能鼓鑄。聞之濟萬世者，必¶
　須立言。太祖師仰體太上洪慈，持著是書。俾血性男子，女中¶
　丈夫，深參靜悟，及時修證。以現在之慧證，鍊先天之命寶。跳¶
　出五行，逍遙三島。此從上諸祖之深心。予自出世以來，日以¶
　世人之生死為念，不能盡人勸勉。適命註書，少申夙願。俾修¶
　鍊者，得長夜慧炬，一編晤對，千古良緣，勇猛精修，心心相續，¶
　未有不歡欣而左右之。長春子謹序。¶
　原夫天之覆地，如卵之包黃。陰在陽中，地居天上。二氣交感，¶
<pb:CK-KZ_JY168_02p003a>¶
　禀元化以絪緼；萬類蕃滋，轉洪鈞而孕育；水居其六，由乎地¶
　陷東南；人得乎三，允矣陽生庚甲。試看飛潛動植，咸具陰陽；¶
　矧夫齒髮冠裳，寧無雜坎？然而精華易竭，舟壑潛移。日車未¶
　頓于義和，暍死空悲夫夸父。鼎鐘甲第片，時夢醒櫻桃；粉黛¶
　綺羅，一旦歌殘薤露。功人功狗，空留寂寞麐圖；爲雨爲雲，賸¶
　有荒唐巫峽。曩時歌舞，豔稱翠裒紅牙；今日郊原，化作靑燐¶
　碧血。一息倐隨風散，耄耋難明；五官旣入木中，智愚都盡。各¶
　因所好，流入殊途。輾轉昏衢，漂流苦海。改頭換面，父爲菹醢¶
　子分羹；移履作冠，主作纍囚奴肆刃。是以太上[宏-ヽ]開覺路，爰¶
　命祖師普照心鐙。闡至道之樞機，抉重𤣥之關鍵。篇名藥火，¶
<pb:CK-KZ_JY168_02p003b>¶
　足稱警夢霜鯨；卦別乾坤，便是延年芝草。西池度筏，實河圖¶
　以後未見之書；捉月雲梯，亦玉局而還相傳之秘。彙成四卷，¶
　明並三辰。裝以紫綈，光騰綠字。漫云生必有死，總由去而不¶
　還。從此藥轉西山，莫更魂歸東嶽。惟吾師旣宣密諦，洵稱道¶
　藏津梁。諸弟子欲顯眞傳，更著儒流訓註。三山縹緲，祗期照¶
　徹靈臺；五色陸離，休更雲迷銀海。索歸原本，急須罷奕收枰，¶
　飲盡芳醕，便可彈琴望月。崚嶒鐵骨，不妨兒女容顏；裊娜柔¶
　肌，早奮英雄勇斷。遇宓妃于洛水，休將賦感陳思；逢漢女于¶
　江皐，那許珮胎交甫。忙抽慧劍，爭先斬斷情魔；𦂳勒金覊，極¶
　早收回意馬。芝函玉軸，聊申蕪語巵言；綘雪𤣥霜，細究熊經¶
<pb:CK-KZ_JY168_02p004a>¶
　鳥息。敢云藏弆，允矣流傳。靈陽子謹序。¶
** 　三寶心鐙例言¶
一儒曰智仁勇，道曰精氣神，慈儉不敢先。凡此三寶，徹上下古¶
　今，了性命，育乾坤者也。乃世故紛紜，心鐙明滅，滔滔皆是。手¶
　援無從，此書出而不啻人與一鐙，戶給三寶。惟眼光直透紙¶
　背，於無字句處，快讀數過，早印心心相續之緣，則幸甚矣。¶
一道在敦倫以全其德，明善以復其初。故首列道世一冊，以見¶
　吾道之不偏，且爲築基下手之實功也。¶
一列《道世》一集于前，欲人遷善改過，立德立品，爲入道之基，修¶
　鍊之本。詞雖平淡，而義實警策。世之慧業文人，儻好奇嗜癖，¶
<pb:CK-KZ_JY168_02p004b>¶
　置之󰠏如。是猶濟大川而舍篙柁也，烏乎可？¶
一《樞機》大義，顯處言功，精處藏訣。近則以象明道，大則以天證¶
　人。逐節自爲始終，全卷復成照應。氣融脈貫，文約義該。每註¶
　先標大旨，載析細微。其中詳略，稍異本文。惟于講不明，註不¶
　到處，者意參求，斯有進境矣。¶
一《樞機》一十九首，顯發全功，纎悉無賸。但信口吟成，不列次第。¶
　所喫𦂳者，築鍊配合火候等功，間有重複，亦爲人心切，不厭¶
　其詳。至于如何脫胎神化，其時自有微妙，不先多贅。¶
一附問答五絶于《樞機》之末，另有微意。因昔吟此數章時，猶人¶
　緣籍籍。迨世故推遷，　德不卒，白衣幻化，瞬息滄桑。予不忍¶
<pb:CK-KZ_JY168_02p005a>¶
　忘舊，反始爲終，義成顚倒。學者讀至此，以爲果腹不豔珍羞。¶
　予以爲下場頭，非奇男子，不能出格團圓也。¶
一《眞詮》首拈三要，爲實在𤣥功。繼以四七言及歌足之，合之得¶
　地數三十爲眞陰，餘卽用六以逆眞陽。天雖包乎地外，而坎¶
　實藏于坤中。未復將性命等題，字詮句釋，徹底徹淸，以見鼎¶
　爐藥物火候，不外一心。惟視修鍊者，能一一了當否耳。¶
一《捉月》一集，皆尊前月下，蓬島塵寰，游戲筆墨。然功夫作用，動¶
　靜𤣥微，俱已躍如，末復吐千載不傳之秘。以此作靜夜鐘聲，¶
　未必不使黃梁未熟者，破甑而去也。¶
一乾元旣有眞傳，坤修豈無的訣。西池指點性功人手，以及了¶
<pb:CK-KZ_JY168_02p005b>¶
　命全眞，無不縷析。其中轉語，旣爲天下女弟子死處求生，尋¶
　一條出頭大路。又恐輾轉多歧，仍歸不了。更將末後眞訣，收¶
　拾珍寶。復吾本來爲大休歇，大自在也。¶
一乾坤二道，先詩歌後後丹訣者，啟卓識以端其初，養全力以¶
　善其後也。¶
一乾坤之理，相濟爲用。靜悟參觀，可得太極渾淪之妙。¶
一是書語多顯淺，文亦平易，欲讀者易于講求。如謂風氣不古，¶
　筆意非仙，將信將疑，或作或輟。是誠尋行數墨之輩，手是編¶
　者，不可不省。¶
一是書或與前人有相左處，或但斷章取義，以證本文。潛心力¶
<pb:CK-KZ_JY168_02p006a>¶
　學者，勿以文害辭，辭害志可也。¶
一詩詞句中有訣，字中有眼。肴心者自得言外之旨。若止求典¶
　雅華瞻，音聲格調，則失之河漢矣。¶
一詩詞中有寓禪者，不涉有無，了性所以立命，亦竿頭更進之¶
　微意也。¶
一師弟著述苦心，無非利濟天下。求書求訣者，但以至誠明感，¶
　無不樂與，道雖至祕，實則至公，在人自求之耳。¶
** 三寶心鐙《¶
*** 　金集道世指歸》¶
　　夫採芝於山，捕魚於淵，理也。然亦有不可智取，不可力求¶
<pb:CK-KZ_JY168_02p006b>¶
　　之時。惟道至尊，入世出世，皆不能越。是故出作入息，與知¶
　　與能，以及參贊經綸，中和位育，道之爲用彌廣。民之不可¶
　　使知，聖人亦有所不知。藏往知來，天地竅妙，道又不可言¶
　　喻。是集倫常日用修身立品，性命𤣥微，大略可悟。名曰『指¶
　　歸』，實希聖希仙之要道，非採山釣水者可比。故吾警化孚¶
　　佑帝師首列之，爲學道者之初步云。重陽子謹序。¶
吕帝曰：鑿開混沌，劈破鴻濛。指天地靈根爲藥祖，覓陰陽聖母¶
作丹基，窮太極混元之本，析造化分劈之象，參水火相濟之機。¶
學者讀聖賢書，畢竟是出世法、入世法。若云出世法，孝弟忠信，¶
倫理之當然。若云入世法，何以朝聞道，夕便可死？此等喫𦂳處，¶
<pb:CK-KZ_JY168_02p007a>¶
切莫放過。¶
夫道一而已矣。儒以立身，釋以參性，道以了命。則三姓會聚，三¶
花結頂，三五合一。若皈道而不知三教合一之旨，便是異端邪¶
説。¶
世有皈依釋道者，往往藉口出家，棄置五倫。當思身從何來，急¶
宜敬養。故入吾門者，首先孝順。天上無忤逆仙佛。率土之濱，莫¶
非王臣。天上無不忠仙佛。至於夫婦、昆弟、朋友，莫不皆然。所以¶
闡揚道妙，無非從倫理中。做到聖賢仙佛地位，非若世之惑世¶
誣民，盲修瞎鍊者，同年而語也。¶
一生光陰，過了一刻，便少一刻。今日爲明日之昨日，明日又爲¶
<pb:CK-KZ_JY168_02p007b>¶
後日之今日。其間悲歡得喪，變幻莫測。同此光陰，或作業，或嬉¶
戲。盍向道中精進，借幻日以鍊眞身。¶
學道貴有恒心，若有始無終，或作或輟，㿾能有成。尤要於逆境¶
中打出，將色身多受幾番不如意事，方是眞實修持。¶
天下事，要看得透，收得來，放得去，撇得下，割得斷，耐得心，喫得¶
苦。¶
道中𤣥妙，不外大易、學、庸、性理諸書。時時玩味，可悟終始全功。¶
吾有五味湯一盞，八味丸一料，普濟世人，終身能服，其效無窮。¶
何爲五味？曰淸心，曰凝神，曰定慮，曰寡思，曰少怒。何爲八味？曰¶
孝，曰忠，曰誠，曰信，曰義，曰儉，曰謙，曰愼。富貴貧賤，造化所主，然¶
<pb:CK-KZ_JY168_02p008a>¶
其機實自己操之。君子居易以俟命，小人行險以僥倖。作善降¶
祥，作惡降殃，絲粟不爽。至於死生夀夭，全在復卦。往而不復，强¶
者傾危；復而不往，弱者乾健。¶
飛蛾投火，死而後已。人借其死，驅而復來。他若知是死路，怎肯¶
去投，只道火中有許多妙境。吾看世人，比飛蛾更覺可憐。所以¶
沿門持盔，喚醒沈迷。教他跳出生死，做個眞人。¶
天賦吾以慧性，卻不得自恃。如下棋一般，著著求先。將有用之¶
才，消磨無用之地。豈不可惜？當以慧證慧，向光明藏，轉大法輪。¶
求大菩提眞一子，以修天上一乘，方是眞學者。¶
任性二字，受累無窮。能於勃發時，急急收住。將靈光返照，俾胸¶
<pb:CK-KZ_JY168_02p008b>¶
次坦然。永久如此，可以處世，可以延年。¶
修心立命，要從死中覓活，殺裏尋生，方有一條蕩蕩平平的大¶
路。去探驪珠，吸兔髓，直造蓬萊。然苟死灰復燃，略有一毫沾戀，¶
峯頭失足，更比平地跌得重哩。¶
白蘋紅蓼，盡是𤣥機。世人錯愛其嫣紅膩白，反費酒餚賞玩，並¶
不識服之可致長年。甚至風雨摧殘，委諸逝水。非但不知，並且¶
不見，眞爲可憫。¶
修身之道，以氣爲先。天以此氣能覆；地以此氣能載；萬物以此¶
氣能應時而生；人以此氣能解百家之言，識五倫之理。儒曰浩¶
然，釋言金剛，道名靈寶，無非此氣也。¶
<pb:CK-KZ_JY168_02p009a>¶
人之氣血，合四時，應六氣。心爲君主，統五臟，而使四肢。腎爲命¶
門，積眞汞而擒鉛虎。故心腎交，則水火濟。今人晝則營營以勞¶
其心，夜則昏縱以竭其腎。一朝氣勢頽危，只堪自牖執其手。形¶
骸敗壞，人皆掩鼻而過之。古詩云：『白楊何蕭蕭，悲風愁殺人。』世¶
人纔識之乎。便想登第，略知什百，就要堆金，東西南北，終日忙¶
忙。認眞作假，認假作眞。崇名利于拱璧，等性命于鴻毛。悲夫。世¶
人罔知性命，築固靈根。但求叅朮以圖長生，不知仙家採芝折¶
桂，特以象明道，何嘗曰：服之便可飛昇。總之藥在身中，欲逃不¶
死，須求自己。孟子云：『反身而誠，樂莫大焉。』¶
和爲道中樞機，所該甚廣。天和而時若，地和而物阜，人和而康¶
<pb:CK-KZ_JY168_02p009b>¶
甯。否則雨電震曀，石立土踊，疣贅癭瘤，各以類應。所以陰陽和¶
而人物生，金液瓊漿俱從此出。¶
聖賢最重時字，而修道尤其要𦂳。時非子午之謂，須用箇生時¶
活時，卽丹書所云的『候』也。諺曰：『時來鐵也生光。』急當著眼。¶
處世不能無事。要常應常靜，莫膠柱鼓瑟，帶水拖泥，占卻主人¶
的坐位。　屹然如石，矗然如松。千態萬變，寄心碧空。然不可枯¶
寂，做到中間。又要活活潑潑，方是眞靜。¶
非知止無以入手，非愼獨無以對天。學者於此留心，方無後患。¶
天地之道，一言可盡，有時千萬言而不能盡。試觀丹經所載，名¶
象作用，種種不一。幾令人五色目迷，無處下手，不知皆是喻言。¶
<pb:CK-KZ_JY168_02p010a>¶
所謂『得訣歸來好看書』。若未能勘破太極圈，分明八卦象，而徒¶
摘葉尋枝，雖皓首研，窮終是門外漢。至外丹爐火，尤是譬喻，千¶
古疑團，于今剖析。¶
**** 　　忠孝¶
<<<<<<< HEAD
<<<<<<< HEAD
=======

<<<<<<< HEAD
莫將𤣥牝當尋常，偃月爐懸寓藥王。人去古今人不絕，道來天¶
地道無疆。雙環能使三家合，一黍從教萬物昌。此際若非眞識¶
得，空求爐鼎費陰陽。¶

　海蟾于曰：『本是尋常一道，無物不有，無時不然，而世人往往¶
<pb:CK-KZ_JY168_02p022a>¶
　錯認陰陽。故云：『莫將𤣥牝當尋常。』譬如夫婦之愚不肖，本尋¶
　常也。及其至也，詎可尋常視乎？今之求道者，以偃月名爐。卽¶
　于爐中求寶，不知寶寄于爐，豈自結成以供人用。不過曰：「道¶
　不遠人耳。」人去古今，生生不絕。道通天地，處處逢源。殆爲物¶
　欲所蔽，元神盡失。非雙環善使以合三家，安能吞一黍以榮¶
　萬物。爐鼎空懸，陰陽虛費，未可以言價識𤣥牝也。』¶

**** 　　三家¶

未可陰陽了太𤣥，陰陽妙處豈言傳。世人只認虎龍虎，經訓曾¶
明顚倒顚。會合三家丹始結，執將二物道猶偏。五行八卦紛紛¶
說，不悟三時總惘然。¶
<pb:CK-KZ_JY168_02p022b>¶

　靈陽子曰：『不曰不可，而曰未可者，言功夫之先後。太𤣥者，得¶
　手見寶之謂。每從陰陽中求得，未可卽以陰陽爲太𤣥也。然¶
　陰陽微妙，非可言傳。世每以龍爲龍，虎爲虎，幷悞認龍爲虎，¶
　虎爲龍。以至陰陽顚倒，順者逆之，逆者順之。而明言顚倒之¶
　處非顚倒，皆不悟也。至於三家會合，自有的旨。會乃自然之¶
　勢，合由吾力所成。世之執陰陽二物者，以爲道盡于此。不知¶
　陰陽各具三家，不能追透自然之三家，與本來之三家，合而¶
　爲一，焉能如雪點硯池，黑白融化邪？故不細推三時，于道亦¶
　惘然也。』¶


**** 　　河車¶

龍門鑿後水悠悠那得黃河肯逆流崑玉出泉終到竭海珠成¶
<pb:CK-KZ_JY168_02p020b>¶
象亦難收不期木汞成金虎空築泥牢待鐵牛此事便爲眞斗¶
柄後行十月任優游¶

　重陽子曰生炁爲龍長養萬類易曰龍德而正中者非邪東¶
　方屬木木中有火乃能水化水在木中是非凡水必鑿焉可¶
　得人能鑿得生木之眞水卽黃河亦可逆流因人不得龍門¶
　之水而黃河自不能逆流于上也故索崑玉于泉非種無益¶
　採𤣥珠于海罔象爲功總之水土之中皆有大寶而眞水在¶
　木須向東求眞土戀金還從西取若泛求出泉之玉成象之¶
　珠其失也遠甚期者相期會合之期金木間隔非期不能會¶
　合泥牢卽吾之土釡鐵牛爲土中未煉之金要得東西相聚¶
<pb:CK-KZ_JY168_02p021a>¶
　全賴河車運轉木得水而枝葉榮茂金得土而寶光飛現五¶
　行各得其宜日見相生而丹成有望矣斗柄卽北辰天之樞¶
　機也天之樞機爲斗柄人之樞機是河車果能轉轉運用則¶
　後行十月𡧾不可任其優游也邪¶


**** 　　法象¶

金丹法象莫疑猜矢口明言亦易哉榴子房中梅子結桃花枝¶
上桂花開日懸亭午三更月雪下隆冬一震雷說與等閒渾不¶
解顛頭必是道人回¶

　長春子曰舉世旁門雜出以假亂眞誠求者無不受其所悞¶
　總未和法象兩字耳不知法象原無一物法者下手之處象¶
<pb:CK-KZ_JY168_02p021b>¶
　者得手之稱所以坎歸離位梅榴早合𤣥機西到東來桃桂¶
　自含生殺易終未濟義取生生復見天志萬物資始以是知¶
　陽極藏陰陰自陽生不害不悖錯行代明其旨豈疑猜可得¶
　邪等閒者無怪乎不解非吾道人一番回首口口相傳未易¶
　得也¶


**** 　　𤣥牝¶

莫將𤣥牝當尋常偃月爐懸寓藥王人去古今人不絕道來天¶
地道無疆雙環能使三家合一黍從教萬物昌此際若非眞識¶
得空求爐鼎費陰陽¶

　海蟾于曰本是尋常一道無物不有無時不然而世人往往¶
<pb:CK-KZ_JY168_02p022a>¶
　錯認陰陽故云莫將𤣥牝當尋常譬如夫婦之愚不肖本尋¶
　常也及其至也詎可尋常視乎今之求道者以偃月名爐卽¶
　于爐中求寶不知寶寄于爐豈自結成以供人用不過曰道¶
　不遠人耳人去古今生生不絕道通天地處處逢源殆爲物¶
　欲所蔽元神盡失非雙環善使以合三家安能吞一黍以榮¶
　萬物爐鼎空懸陰陽虛費未可以言價識𤣥牝也¶


**** 　　三家¶

未可陰陽了太𤣥陰陽妙處豈言傳世人只認虎龍虎經訓曾¶
明顚倒顚會合三家丹始結執將二物道猶偏五行八卦紛紛¶
說不悟三時總惘然¶
<pb:CK-KZ_JY168_02p022b>¶

　靈陽子曰不曰不可而曰未可者言功夫之先後太𤣥者得¶
　手見寶之謂每從陰陽中求得未可卽以陰陽爲太𤣥也然¶
　陰陽微妙非可言傳世每以龍爲龍虎爲虎幷悞認龍爲虎¶
　虎爲龍以至陰陽顚倒順者逆之逆者順之而明言顚倒之¶
　處非顚倒皆不悟也至於三家會合自有的旨會乃自然之¶
　勢合由吾力所成世之執陰陽二物者以爲道盡于此不知¶
　陰陽各具三家不能追透自然之三家與本來之三家合而¶
　爲一焉能如雪點硯池黑白融化邪故不細推三時于道亦¶
　惘然也¶

**** 　　顚倒¶
<pb:CK-KZ_JY168_02p023a>¶
道中惟此最難談，顚倒𤣥微只自諳。先遣上天居地下，次收北¶
斗置箕南。製來姹女賊惟五，結得嬰身盗亦三。問我修持還自¶
𥬒，不從世士口如藍。¶

　重陽子曰：『道非顚倒不成，而道中之最笑微者，惟此顚倒。啞¶
　人飲水，冷煖自知。然必功夫到此，始悟玄微。卽顚倒之妙，非¶
　另有𤣥微也。天居地下，功夫極顚倒處。然天原在上，地終在¶
　下。雖曰顚倒，實非顚倒。惟在用之得其正耳。次非次序之次，¶
　卽顚倒功夫。北本屬坎，南自名離。遣上居下，卽將北置南。人¶
　身水火，一分上下，就成南北。非另有上下，悞解返離還坎。知¶
　此則五賊俱化，三盜能消。姹女嬰身，俱歸妙境。一此思之，不¶
<pb:CK-KZ_JY168_02p023b>¶
　可一笑邪。又何用紛紛與世人鬬口也。』¶

　靈陽子曰：『顚者顚頂，又山顚爲最高處。道中用此，有本乎天¶
　者親上之義。倒者下也，其體甚卑，不應上而上，謂之倒。然亦¶
　有應下而下，亦謂之倒。此便是本乎地者，親下之義。至于天¶
　尊地卑，順也，而《易》以地天交合爲泰。男上女下，順也，而《易》以¶
　澤山相感爲咸。逆行功夫，詎可少緩。然不于順中求之，則此¶
　逆爲無用。故必于地天天地之顚倒處，用此顚倒法。顚中得¶
　倒，倒中得顚，聖域立地可到矣。¶

**** 　　胎息¶

自從此地一聲開，口鼻雙拳失本來。地氣只令幽闕散，天風不¶
<pb:CK-KZ_JY168_02p024a>¶
到命門迴。欲收虎髓居龍窟，先學龜呼接鶴胎。雖未堅凝經水¶
火，修山得此是瑤坏。¶

　重陽子曰：『首句言「此地一聲開」，此一聲，是父母生我之時，抑¶
　吾得手之候邪。禪家曰：「父母未生前，如何是來來面目。」又曰：「¶
　如何是祖師西來意。」觀此得𤣥，卽可得禪矣。葢父母未生時¶
　之面目，一聲開後，漸漸失眞。氣不上升，天風不怖。口鼻雙拳，¶
　焉能存此本來邪？所以禪家用「如何是」三字，猶云如何是下¶
　手也。人惟參透此「西來」兩字之義，便如龍虎相媾，離坎相交。¶
　如龜呼之一氣運行，而後鶴胎不老，從此得濟，失卻幾壞之¶
　面目，仍復渾元之面目。將見水火堅凝，相制相和，而得胎有¶
<pb:CK-KZ_JY168_02p024b>¶
　自矣。』¶

**** 　　鍊己¶

道中惟此最難談顚倒𤣥微只自諳先遣上天居地下次收北¶
斗置箕南製來姹女賊惟五結得嬰身盗亦三問我修持還自¶
𥬒不從世士口如藍¶

　重陽子曰道非顚倒不成而道中之最笑微者惟此顚倒啞¶
　人飲水冷煖自知然必功夫到此始悟𢆯微卽顚倒之妙非¶
　另有𤣥微也天居地下功夫極顚倒處然天原在上地終在¶
　下雖曰顚倒實非顚倒惟在用之得其正耳次非次序之次¶
　卽顚倒功夫北本屬坎南自名離遣上居下卽將北置南人¶
　身水火一分上下就成南北非另有上下悞解返離還坎知¶
　此則五賊俱化三盜能消姹女嬰身俱歸妙境一此思之不¶
<pb:CK-KZ_JY168_02p023b>¶
　可一笑邪又何用紛紛與世人鬬口也¶

　靈陽子曰顚者顚頂又山顚爲最高處道中用此有本乎天¶
　者親上之義倒者下也其體甚卑不應上而上謂之倒然亦¶
　有應下而下亦謂之倒此便是本乎地者親下之義至于天¶
　尊地卑順也而易以地天交合爲泰男上女下順也而易以¶
　澤山相感爲咸逆行功夫詎可少緩然不于順中求之則此¶
　逆爲無用故必于地天天地之顚倒處用此顚倒法顚中得¶
　倒倒中得顚聖域立地可到矣¶
<<<<<<< HEAD
=======
>>>>>>> b2931a05d77ce9cabf7488bbdd25bb7c2518eff1
=======
>>>>>>> 7c1e8918503342d8f540d9108f89e4bcf4ec73d8
原夫兩儀之始判也，本于無極之初。迨太極旣剖，而降生人，以¶
列三才。可見人爲萬物之靈，其位育與天地參矣。上古巢居穴¶
處，鴻濛始闢。而天地至粹至靈之氣，獨鍾聖人。一言一行，爲萬¶
世法。然後五倫立，而四維植焉。夫事君以忠，事親以孝，人皆盡¶
知。而顧不能身體立行者，何邪？總由人欲未盡耳。身體髮膚，受¶
之父母，不敢毁傷，此人所習聞也。然往往於君辱臣死之頃，徒¶
<pb:CK-KZ_JY168_02p010b>¶
知自愛其身。而以不敢毁傷之言，偷生事敵，則其毁傷也孰甚？¶
安得以移忠作孝之語，欺人哉。至於公爾忘私，國爾忘家，亦人¶
所熟知也。然往往有垂白之親，失於仰事。而攜其妻妾，遊宦四¶
方。以致父母呻吟於枕席，婦子燕樂於他鄉。是又安得以移孝¶
作忠爲辭，以欺世哉。吾望世人，以忠孝二字，刻刻存心。人欲曰¶
盡，天理曰明。或有早失怙恃，無從愜其孝思者，卽當念吾身爲¶
父母遺體，如持盈捧璧，勿使少失行檢。有生之年，父母所賜，曰¶
新厥德，以報親恩，是可謂孝矣。或如隱逸草萊，雖存經濟，無由¶
罄其忠悃。卽當懷德懷刑，以風鄉黨，不可謂非忠也。苟能如是，¶
豈獨仙佛可到，亦萬世之矜式也。有志者，其留意於斯文。¶
<pb:CK-KZ_JY168_02p011a>¶
**** 　　節義¶
天地無人，不能成三才。人無四維，不能成立。故聖人之生，爲三¶
才立極也。前旣闡忠孝之大綱，今復申節義之要領。學者須知¶
三教分名，其源則一。所謂節者，合乾坤而言，匪獨婦道然也。卽¶
如蘇武、洪皓，忠節也。吳扎、左桃，義節也。漆園之蒙莊，於陵之餓¶
士，徐穉之論稼穡，陶潛之植菊松，皆志節也。明季東林諸臣，實¶
氣節也。至於坤道，如截耳明志，露筋守貞，皆執堅忍不拔之操，¶
以成其節。而此堅忍之志，可以紀美丹靑，可以爭光日月。作聖¶
成眞，實不外此義。則一腔熱血，俱從性靈中流出。非若世之僞¶
交，以斗粟尺帛之惠，遂謂之義也。總之大義炳然，生死不二。不¶
<pb:CK-KZ_JY168_02p011b>¶
愧屋漏，可質鬼神。片言傾葢，終始如新。夷齊之志，荀侯之信，范¶
張之情，荆聶之俠，斯可謂之義矣。節義二字，作用不同，而志無¶
不一。人能執節行義，則志操不撓。以此築基，何患性不明，而命¶
不得合。觀忠孝兩文，不曉然於儒𤣥之無異乎？學道者，當知此¶
四字，爲載道之要訣也。¶
**** 　　積功¶
夫問道求𤣥，原爲修身立命。然非累行積功，焉得福緣遂其所¶
願。故修道之與積功，猶車之有輪，舟之有楫，方能致遠。不此之¶
求，而曰『非不爲也，是不能也。』愚實甚焉。若證其源，但除意、惡、妄、¶
想四字，是不功之功。所謂存誠主敬，愼獨守中，善與人同，不知¶
<pb:CK-KZ_JY168_02p012a>¶
不愠，太虛無雲，止水無波是也。溯其流，大則綱常名教，社稷生¶
民，補天地之所不逮；小則濟饑溺，扶病患，斬狹路之荆榛，容罔¶
人之橫逆，以至一草、一木、一言、一動，不敢傷天地之和是也。總¶
之立心忠恕，懲忿窒慾，好學深思，自强不息，方爲入道之基。學¶
者晝觀於妻子，夜卜諸夢寐。果能事事無愧，則三千行滿，八百¶
功圓，又何難之有。不然天地之大，日月之明，風雷之盛，山澤之¶
靈，本諸身者未能位育，施於外者豈得和平。吾是以推本窮源，¶
二六時中，惟留心於意、惡、妄、想，庶幾有所把握，則仍是未能積¶
功，先求寡過之意也。吾是以復有寡過之說進。¶
**** 　　寡過¶
<pb:CK-KZ_JY168_02p012b>¶
過者，過而不返之謂。來得疾，去得快。人不及察，已不及覺。大洞¶
金眞所恐者，一過字；《周易》聖人所朂者，一悔字。時時悔，刻刻悔，¶
則復於無過。又何惡人之不可以事上帝。書曰：『禹拜昌言。』子曰：『¶
某也幸。』分明一悔過遷善法門。奈何人日在過中而不知。卽明¶
師益友，直指其過而不省。不惟終身無改過之時，抑且無知過¶
之曰，此其故。始陷於不明，繼病於不勇。苟人告以過矣，恨無如¶
其已往，卽察甚將來，防之益防，省而又省。暗室屋漏，以及生死¶
寵辱關頭，對天地鬼神而無憾。所謂不遷不二，終始天心。方信¶
一點靈明，人所同具。而力行近仁，又學者進修第一關鍵也。勿¶
以善小而不爲，勿以惡小而爲之。過之終，功之始。遷善卽改過¶
<pb:CK-KZ_JY168_02p013a>¶
之門，寡過乃積功之漸。學道者，刻存欲寡未能之心，斯可矣。¶
　　天地之大德曰生，人秉生生之德以成性，而性中之生理¶
　　爲仁。仁者，人也。親親爲大，故孝本於天。而以之立德，則明¶
　　善誠身，以之辦道，則成眞作聖。而忠而節而義，無不隨所¶
　　履而善其道。是又順中之逆，盡性立命之原也。以上諸篇，¶
　　相爲表裏。學者可不以此爲先務歟。海蟾子謹跋。《¶
*** 　木集天地樞機》　　　　　　　　　　(附)羣眞注¶
　　草木無知，以不二而成實。川嶽無知，以不二而生物。無知¶
　　以安無始之天，不二以全渾元之炁。此亦天地之至妙至¶
　　神者矣。惟人無所不知，卽無所不好。無所不好，又何事可¶
<pb:CK-KZ_JY168_02p013b>¶
　　成？試觀天地之樞機有二乎？陰陽升降，寒暑往來，不過此¶
　　至妙至神者爲之。一南一北，一子一午，而萬卉之榮落隨¶
　　時，根荄不易。世人之生死自絕，命寶何存？然後知合天者¶
　　多功，法天者久視。及早回頭，潛修密證，庶不愧天地父母。¶
　　不然業識茫茫，豈特草木之不如也哉。重陽子謹序。¶
吕帝曰：『大道無名，至心無法，元氣無形。萬物之理，以虛而受，以¶
靜而成。天地從虛中立極，靜中運機。神室以虛閒孕玉，靜息含¶
元。故混沌開，而闔闢之扃斯立。百骸固，而無極之藏自主。三才¶
成位，五炁鍾靈。會造化于中宫，萌黃芽於真土，無不從虛靜中¶
得也。¶
<pb:CK-KZ_JY168_02p014a>¶
　重陽子曰：『此節言大道之原，而功先于虛靜。葢虛無所不容，¶
　靜無所不應。其象員，其用中，其數一，其幾神。大道無名，先後¶
　渾淪，包含萬有，故曰無名。至心無法，無法非法，一法不遺。法¶
　法無法，元氣無形，能生有形，不囿于形，故名無形。乃知有中¶
　之無，方是眞無。萬物合三才而言，生殺不離于動靜。故至虛¶
　至靜之中，有極動極動之機。而天地神室，可以參觀。混沌將¶
　開，誰爲鼓鑄？百骸難固，須悟返還。是以三才五炁，各效其能。¶
　而造化之元，黃芽之本，皆從無名無法無形中，相摩相盪，應¶
　時交結而成也。凡欲修鍊，非虛靜不爲功，故先表出之。¶
是以靑華散彩，絳闕流晶，玉樓滋露，𤣥景含輝。中有黃庭垂拱，¶
<pb:CK-KZ_JY168_02p014b>¶
巍巍日月運行。寒暑遞更，往來不測。萬化之歸，借一息真符，奪¶
一年節候。將一粒𤣥珠，絲絲𦂳繫。日月之息全，天地之胎立矣。¶
　海蟾子曰：『此節言天人合一之旨，功夫全在『借一息』二句。曰¶
　星河嶽，草木禽魚，何莫非天地所生之寶？人能續天地之生¶
　成，則散彩流晶，含輝滋露，身中之寶更多。葢陰陽呼吸，造化¶
　𤣥微，其旨本同也。借者竊取，奪者攢簇。一息眞符難借，一年¶
　節候誰奪？而人能借之奪之，方爲能事。故一粒𤣥珠，卽吾身¶
　中本來日月之息，天地之胎。世人盡失其繫者，乃斷此踵息¶
　功夫，卽絲絲𦂳繫之妙訣也。』¶
人生氣毓太初，沖虛無眹。本至精之氣以立命，葆至眞之炁以¶
<pb:CK-KZ_JY168_02p015a>¶
全性。性命合一，形神乃全。故龍德正中，須知其的。知其正者，不¶
反不側。知其中者，不偏不倚。中正旣立，丹元斯得。不然，三田不¶
辨升降，節候不知消息。靜而遊魅，動而消魄。八卦無位，兩儀不¶
育。¶
　靈陽子曰：『此節原人太初中正之的。釋氏言：「父母未生前，如¶
　何是本來面目。」孟子曰：「大人者，不失其赤子之心。」予謂人生¶
　氣毓太初，卽未生前之本來面目，卽赤子之心。葢吾精吾眞，¶
　毓於天地，本來合一。由于陰陽不和，而眞元漸失。學者得龍¶
　德正中之旨，速加修鍊，復還吾氣毓之初元，則八卦位而兩¶
　儀育矣。不然升降消息，精神魅魄，豈猶可問邪？』¶
<pb:CK-KZ_JY168_02p015b>¶
　重陽子曰：『人稟天地之正以生，則知人身卽天地。不可曰如¶
　天地，亦不可曰一小天地。易曰：「法象莫大乎天地。」可見吾身¶
　具天地之全，而後能動之靜之。人能如天地之動之靜之，而¶
　後吾身可與天地並立爲三。彼蚩蚩者，不知天地并不知吾¶
　身卽天地。故學問之道無他，窮天地之根，參性命之旨。以吾¶
　身之天地，行自然之泰交，斯得之矣。』¶
神明之戶牖曰官，五藏之城郭曰體。五官悉漏精之門，百骸皆¶
引神之路。門欲其塞，路欲其通。守乎泰定之宇，運乎光明之室。¶
橐籥圓徹，八窗玲瓏，神凝虛止，漸生浮白。是爲致中，名曰抱一。¶
　長春子曰：『此節言築鍊之始。『通塞』二句，卽致中抱一功夫。眼¶
<pb:CK-KZ_JY168_02p016a>¶
　爲光明之竅，耳爲攝靈之竅，口爲宣氣之竅，鼻爲通靈之竅。¶
　司是司非，爲善爲惡，皆足亂吾心，牽吾欲。若不知返光内照，¶
　收拾中黃，則神氣盡馳於外，而塞者反通，通者反塞矣。焉能¶
　如水月交光，淸流不息邪？《中庸》言『致中和』，而此不言和者，以¶
　和卽中之發也。逆修功夫，欲水火相和，非致中不能。葢中者¶
　和之本，而一則中之象也。致以堅抱之基，抱以全致之功，法¶
　乾坤媾抱之能，以爲坎離交烹之用。故曰『致中』，曰『抱一』。¶
一者孕乾坤之眞炁，含金水之精華。中虛一竅，號曰天心。動之¶
可以燮理陰陽，運之可以顚倒日月。交以天精地髓，煉以水寶¶
火珠。萃三花于茂苑，含萬象于太虛。河海賴之以流，星斗因之¶
<pb:CK-KZ_JY168_02p016b>¶
而著。故惟順五行于眞土，乃能烹日月而化眞金。¶
　海蟾子曰：『此節直指天心實在處，以明眞金之所由化也。天¶
　心一竅，卽是神室，神室窅冥，故曰『中虛』。知此則知一矣。天心¶
　至仁，生生不已。善其用以逆之，則得一萬畢。而復見天也，未¶
　始不合人事以爲功也。是以璇璣默運，生殺隨時。苟非交之¶
　有道，煉之有法，陰陽升降，日月顚倒。則神牧其室，氣不歸穴。¶
　安能三花聚頂，萬象含元。修煉者，求五行之萃于眞土，絪緼¶
　凝結，化作眞金。天心之感召隨人，而百脈之敷榮有自。此交¶
　煉之訣，所宜急究也。』¶
故心爲養生之主，氣爲粹精之門。人若守精，如屋有人。人若失¶
<pb:CK-KZ_JY168_02p017a>¶
氣，如屋傾頽。氣血至寶，運用無方。偶合生機，斯男斯女。一經顚¶
倒，曰聖曰靈。是以目内視，而靈光煥于玉闕。耳内聽，而神寶藴¶
于瓊宮。心内攝，而慧炬炳于靈臺。虛無以爲運用，清淨以爲覆¶
幬。方寸地中，絪緼變化。虛靈之機已神，返還離坎；賓主之道斯¶
洽，安金鼎而大烹煉。豈尙有風雨之可虞。¶
　重陽子曰：『此節言氣血爲修鍊之基，以明順逆之在人也。身¶
　爲精氣神之宅，以精言之爲精舍，以氣言之爲氣宇，以神言¶
　之爲神廬，以性言之爲混沌穴，以道言之爲太虛室。吾室欲¶
　安，莫先積真炁爲基，粹元精爲礎，乾坤爲柱，坎離震兌爲楹，¶
　明耳目口鼻之四牖，通天精地寶之棟梁，錮上下二關之鎖¶
<pb:CK-KZ_JY168_02p017b>¶
　鑰。築鍊旣純，運用須當。此中有機，不可不知。機者不先不後，¶
　不反不正。而又可先可後，可反可正。故當存吾神時，有存神¶
　之機；行吾氣時，有行氣之機。機一會而精與神交，神與氣合。¶
　往來之刑德迥別，聖凡之感應懸殊。所貴知氣之所生，氣之¶
　所行。吸眞水以養眞火，運眞汞以逆眞鉛，統虛無淸靜之全¶
　功。摶以一之，鍊以凝之，遊行自在，後天而老矣。』¶
　長春子曰：『三敎同源，功夫稍別。如釋言淸靜，吾道亦言淸靜，¶
　不知淸靜中有作爲。儒之正心誠意，卽是淸靜功夫。莫謂淸¶
　靜用之先天，而後天可不用也。』¶
世人晝勞夜夢，馳逐無涯。惟有至人，深達造化，默養太和。玉海¶
<pb:CK-KZ_JY168_02p018a>¶
泥丸，以聚其神；命門𤣥牝，以通其氣。員陀陀，光爍爍。一點眞元，¶
化爲靈寶。上則經天，下則緯地。行纏如度，合景如梭。一來一往，¶
自南自北。一升一降，自子至午。超三界而鑄五行，位乾坤而育¶
離坎。眞箇波光動矣滋蓮萼，寶光燄兮通五岳。陰俱滅盡矣鬼¶
神欽，虛皇展動兮眞快樂。¶
　靈陽子曰：『此節言樞機妙用，天人合一，以示修道之明驗也。¶
　靈者眞神之透露，寶者眞氣之渾合，人所同具。惜乎耽聲色¶
　貨利之場，溺耳目鼻口之欲。一點靈明，不能返照。惟至人中¶
　扃漠如，有常有則，靈光煥發，陰翳全消。彙奇寶於中宮，攝萬¶
　象於神室。而吾之靈也、寶也，周徧法界，過化存神。無量極樂，¶
<pb:CK-KZ_JY168_02p018b>¶
　人不知，吾不覺也。¶
求性命者，十二時中，鍊形生神。引任脈而上沖玉枕，會聚泥丸，¶
復降眞穴，溶溶然調和玉液。化炁鍊形，引督脈而下降明堂，返¶
光尾閭，中藏土釜，藹藹然孕毓金華。斯時萬物一物，萬神一神，¶
呼吸相含。息日月之息，而萬象咸甯。出入相抱，胎天地之胎，而¶
一元無始。功夫至此，中黃之理始彰，而手握乾坤，心空造化。故¶
惟虛靜爲大道之基也。¶
　海蟾子曰：『此節言修道之極功，指明胎息以全後天也。道之¶
　爲體，以虛生氣，以氣生神，以神生形。形生萬物，以歸于渾漠¶
　之鄉。道之爲用，形化爲氣，氣化爲神，神化爲虛，虛化爲萬物，¶
<pb:CK-KZ_JY168_02p019a>¶
　以藏于自然之域，故其功在順逆。而人徒如有任督，不知逆¶
　中藏順非爲逆，順中有逆是眞順。如火頭著物，必延于下；水¶
　用管吸，必返于上；無二理也。服鍊之家，養眞息而水火自交；¶
　運眞炁而金木相併。神凝覺海，光透玄關。而後息踵日月，胎¶
　育乾坤。以日月之息，胎天地之胎；以天地之胎，息日月之息。¶
　將見五行八卦，總收拾于中黃密意之房。而中正之道，立虛¶
　靜之機神。天也，人也，一而二，二而一者也。《易》曰：「窮理盡理以¶
　至命」，其斯之謂歟？¶
**** 　　𤣥機¶
盡從物外覓𤣥機，誰識登雲近有梯。無限虎龍成白骨，幾多離¶
<pb:CK-KZ_JY168_02p019b>¶
坎委黃泥。一觔久矣珠彈雀，八兩終爲齒齧臍。回首肯尋來處¶
路，刑中見德是天倪。¶
　重陽子曰：『人之求道者，脫屣功名，潛身物外，尋真訪友，以覓¶
　𤣥機。固必藉乎梯航，而後登雲有路。乃人人具龍虎之才，坎¶
　離之實。每至盡成白骨，委棄黃泥。至吾身中大藥，如珠作彈，¶
　去而不返。如齒齧臍，悔之無及。此時及早回頭，窮取生身處，¶
　以還我本來。離險阻備嘗，而西天竺國指日可到。此中神化，¶
　已入天倪，豈可量邪？』¶
**** 　　一竅¶
五漏先天僅有存，潛居海底應崑崙。三年淸靜三車本，九載陰¶
<pb:CK-KZ_JY168_02p020a>¶
陽九鼎門。不大池爐烹日月，無多槖籥鼓乾坤。丹家下手惟𤣥¶
竅，識得方知害裏恩。¶
　海蟾子曰：『漏卽五官之漏五官失其本來所存有限然猶幸¶
　僅有所存故能築基辦道第此先天一點潛居海底上應崑¶
　崙必淸靜爲基陰陽爲用煉日烹月旋乾轉坤火蓮綻于池¶
　爐眞炁通乎槖籥求道者苟非識得正認得淸求得勤趁此¶
　霞光相引奪門而入吸取地天生炁以立丹基焉能剝盡羣¶
　陰所以害裏生恩學者當深究也¶
**** 　　河車¶
龍門鑿後水悠悠，那得黃河肯逆流。崑玉出泉終到竭，海珠成¶
<pb:CK-KZ_JY168_02p020b>¶
象亦難收。不期木汞成金虎，空築泥牢待鐵牛。此事便爲眞斗¶
柄，後行十月任優游。¶
　重陽子曰：『生炁爲龍，長養萬類。《易》曰：「龍德而正中者」，非邪？東¶
　方屬木，木中有火，乃能水化。水在木中，是非凡水，必鑿焉可¶
　得。人能鑿得生木之眞水，卽黃河亦可逆流。因人不得龍門¶
　之水，而黃河自不能逆流于上也。故索崑玉于泉，非種無益；¶
　採𤣥珠于海，罔象爲功。總之水土之中，皆有大寶。而眞水在¶
　木，須向東求；眞土戀金，還從西取。若泛求出泉之玉，成象之¶
　珠，其失也遠甚。期者，相期會合之期。金木間隔，非期不能會¶
　合泥牢，卽吾之土釡。鐵牛爲土中未煉之金，要得東西相聚，¶
<pb:CK-KZ_JY168_02p021a>¶
　全賴河車運轉。木得水而枝葉榮茂，金得土而寶光飛現。五¶
　行各得其宜，日見相生，而丹成有望矣。斗柄卽北辰，天之樞¶
　機也。天之樞機爲斗柄，人之樞機是河車。果能轉轉運用，則¶
　後行十月，甯不可任其優游也邪。』¶
**** 　　法象¶
金丹法象莫疑猜，矢口明言亦易哉。榴子房中梅子結，桃花枝¶
上桂花開。日懸亭午三更月，雪下隆冬一震雷。說與等閒渾不¶
解，顛頭必是道人回。¶
　長春子曰：『舉世旁門雜出，以假亂眞。誠求者無不受其所悞，¶
　總未和法象兩字耳。不知法象原無一物。法者下手之處，象¶
<pb:CK-KZ_JY168_02p021b>¶
　者得手之稱。所以坎歸離位，梅榴早合𤣥機；西到東來，桃桂¶
　自含生殺。易終未濟，義取生生。復見天志，萬物資始。以是知¶
　陽極藏陰，陰自陽生。不害不悖，錯行代明。其旨豈疑猜可得¶
　邪？等閒者無怪乎不解。非吾道人一番回首，口口相傳，未易¶
　得也。』¶
**** 　　𤣥牝¶
莫將𤣥牝當尋常，偃月爐懸寓藥王。人去古今人不絕，道來天¶
地道無疆。雙環能使三家合，一黍從教萬物昌。此際若非眞識¶
得，空求爐鼎費陰陽。¶
　海蟾于曰：『本是尋常一道，無物不有，無時不然，而世人往往¶
<pb:CK-KZ_JY168_02p022a>¶
　錯認陰陽。故云：『莫將𤣥牝當尋常。』譬如夫婦之愚不肖，本尋¶
　常也。及其至也，詎可尋常視乎？今之求道者，以偃月名爐。卽¶
　于爐中求寶，不知寶寄于爐，豈自結成以供人用。不過曰：「道¶
　不遠人耳。」人去古今，生生不絕。道通天地，處處逢源。殆爲物¶
　欲所蔽，元神盡失。非雙環善使以合三家，安能吞一黍以榮¶
　萬物。爐鼎空懸，陰陽虛費，未可以言價識𤣥牝也。』¶
**** 　　三家¶
未可陰陽了太𤣥，陰陽妙處豈言傳。世人只認虎龍虎，經訓曾¶
明顚倒顚。會合三家丹始結，執將二物道猶偏。五行八卦紛紛¶
說，不悟三時總惘然。¶
<pb:CK-KZ_JY168_02p022b>¶
　靈陽子曰：『不曰不可，而曰未可者，言功夫之先後。太𤣥者，得¶
　手見寶之謂。每從陰陽中求得，未可卽以陰陽爲太𤣥也。然¶
　陰陽微妙，非可言傳。世每以龍爲龍，虎爲虎，幷悞認龍爲虎，¶
　虎爲龍。以至陰陽顚倒，順者逆之，逆者順之。而明言顚倒之¶
　處非顚倒，皆不悟也。至於三家會合，自有的旨。會乃自然之¶
　勢，合由吾力所成。世之執陰陽二物者，以爲道盡于此。不知¶
　陰陽各具三家，不能追透自然之三家，與本來之三家，合而¶
　爲一，焉能如雪點硯池，黑白融化邪？故不細推三時，于道亦¶
　惘然也。』¶
**** 　　顚倒¶
<pb:CK-KZ_JY168_02p023a>¶
道中惟此最難談，顚倒𤣥微只自諳。先遣上天居地下，次收北¶
斗置箕南。製來姹女賊惟五，結得嬰身盗亦三。問我修持還自¶
𥬒，不從世士口如藍。¶
　重陽子曰：『道非顚倒不成，而道中之最笑微者，惟此顚倒。啞¶
　人飲水，冷煖自知。然必功夫到此，始悟玄微。卽顚倒之妙，非¶
　另有𤣥微也。天居地下，功夫極顚倒處。然天原在上，地終在¶
　下。雖曰顚倒，實非顚倒。惟在用之得其正耳。次非次序之次，¶
　卽顚倒功夫。北本屬坎，南自名離。遣上居下，卽將北置南。人¶
　身水火，一分上下，就成南北。非另有上下，悞解返離還坎。知¶
　此則五賊俱化，三盜能消。姹女嬰身，俱歸妙境。一此思之，不¶
<pb:CK-KZ_JY168_02p023b>¶
　可一笑邪。又何用紛紛與世人鬬口也。』¶
　靈陽子曰：『顚者顚頂，又山顚爲最高處。道中用此，有本乎天¶
　者親上之義。倒者下也，其體甚卑，不應上而上，謂之倒。然亦¶
　有應下而下，亦謂之倒。此便是本乎地者，親下之義。至于天¶
　尊地卑，順也，而《易》以地天交合爲泰。男上女下，順也，而《易》以¶
　澤山相感爲咸。逆行功夫，詎可少緩。然不于順中求之，則此¶
　逆爲無用。故必于地天天地之顚倒處，用此顚倒法。顚中得¶
　倒，倒中得顚，聖域立地可到矣。¶
**** 　　胎息¶
自從此地一聲開，口鼻雙拳失本來。地氣只令幽闕散，天風不¶
<pb:CK-KZ_JY168_02p024a>¶
到命門迴。欲收虎髓居龍窟，先學龜呼接鶴胎。雖未堅凝經水¶
火，修山得此是瑤坏。¶
　重陽子曰：『首句言「此地一聲開」，此一聲，是父母生我之時，抑¶
　吾得手之候邪。禪家曰：「父母未生前，如何是來來面目。」又曰：「¶
　如何是祖師西來意。」觀此得𤣥，卽可得禪矣。葢父母未生時¶
　之面目，一聲開後，漸漸失眞。氣不上升，天風不怖。口鼻雙拳，¶
　焉能存此本來邪？所以禪家用「如何是」三字，猶云如何是下¶
　手也。人惟參透此「西來」兩字之義，便如龍虎相媾，離坎相交。¶
　如龜呼之一氣運行，而後鶴胎不老，從此得濟，失卻幾壞之¶
　面目，仍復渾元之面目。將見水火堅凝，相制相和，而得胎有¶
<pb:CK-KZ_JY168_02p024b>¶
　自矣。』¶
**** 　　鍊己¶
萬事無如鍊己難，仙凡從此隔雲端。身眠繁圃三春煖，心住孤¶
峯六月寒。今日鉗錘成鐵漢，他年鉛汞結金丹，若將鍊已看容¶
易，終見紅鑪雪𣺌漫。¶
　海蟾子曰：『仙凡之別，從此而分。世人著意鶯花，高眠繁圃，豈¶
　能忘情身世，獨住孤峯。必也鍊慧劍以衞身，鍊戊己以澄心。¶
　今日之難，可博他年之易。否則失此一著，冒昧從事，紅鑪雪¶
　漫，悔何及邪。』¶
**** 　　藥物¶
<pb:CK-KZ_JY168_02p025a>¶
三載辛勤費揣摩，先天藥物莫糢糊。金烏只住懸胎鼎，玉兔常¶
居偃月鑪。東到西來情誘性，虎歸龍處有還無。此時一黍含眞¶
炁，中正𤣥關接火符。¶
　重陽子曰：『藥寄先天，非用後天，焉能得取。三年鍜鍊，方可以¶
　後求先。若説後天可棄，非所以求先也。金烏玉兔，卽是曰魅¶
　月魄，所居有定。然于曰中求陽，眞陽難得；月中取陰，陰豈易¶
　圖。總妙在顚倒倒顚之内，是以東西間隔，龍虎猖狂，全在誘¶
　之得法，還之以時。斯情性和諧，有無合一。一黍眞炁，含于𤣥¶
　竅之中，而火符可行矣。』¶
**** 　　火候¶
<pb:CK-KZ_JY168_02p025b>¶
火候眞機也不多，卻無口訣載詩歌。金脂未滿防先燄，玉髓持¶
盈最易蹉。二物絪緼成白雪，三家凝結賴黃婆。已知太極歸于¶
我鞅，轡三車駕紫河。¶
　長春子曰：『大凡一事一物之成，各有其候。候者，不遲不速，一¶
　時恰好之謂。遲者不能使之速，速者豈可失於遲。總在迎其¶
　機而乘其候。未到之先，勤行注視；已到之候，速取其眞。不先¶
　不後，適逢其會，故無定候。此豈口訣可傳，詩歌可載邪？金脂¶
　易燄，玉髓易盈，能于未滿持盈之際，用法追取。則絪緼白雪，¶
　全賴黃婆以成之。夫候原在水火相射之時，今獨言火候而¶
　不及水者，以水能制火，火不能制水。則其候仍在我，而不在¶
<pb:CK-KZ_JY168_02p026a>¶
　人也。得此眞機，而太極歸吾，紫河可駕矣。』¶
**** 　　坎離¶
坎若無陽卽是坤，須知一畫奪乾金。中奇鉛鼎龍烏笛，外偶汞¶
爐虎兔琴。托兌現庚還數癸，配離納甲更藏壬。叅同法象羅天¶
地，讀者何須紙上尋。¶
　靈陽子曰：『道自太極未分，人或盲然，伏羲一演，燎若指掌。兹¶
　詩于八卦中，獨拈離坎，讀者當知言坎言離，而卦卦皆是矣。¶
　卽如坎若無陽句，坎與坤可並明也。坤爲老陰中陰，不動則¶
　仍爲坤，一動而遂轉爲坎。則坎雖求坤，而實則坤動爲坎。究¶
　之坎去求坤，坤實無陽。則坎之求坤，又何陽可得而爲坎邪？¶
<pb:CK-KZ_JY168_02p026b>¶
　一畫奪乾，是舍乾坤，坎亦難言。故「中奇爲鉛鼎龍烏，外偶爲¶
　汞鑪虎兔。」豈知坎離兩卦，均得乾坤中炁。乾金坤土，各有所¶
　求而得其眞。是以水火配合，眞金眞土，卽寓其間。庚垂西舍，¶
　金鉛細數其癸生；甲滿東方，木汞深藏于壬水。惟精叅法象，¶
　不執紙上陳言，庶幾符合乎天地也。』¶
**** 　　澆培¶
一鼎澆培十月功，後天神氣亦憧憧。須防刑德皆三虎，應識抽¶
添是兩龍。意到江湖蓮又笑，湖生子午桂還濃。一年身在韶華¶
裏，心似干戈八面攻。¶
　重陽子曰：『人旣得此境後，常澆培于始得之時。十月之功，不¶
<pb:CK-KZ_JY168_02p027a>¶
　休不息。刑德皆本于虎，善御其三；抽添不外乎龍，謹全其兩。¶
　至于蓮影澄波，桂香浮月；幽興不減于伊人，淸操何妨于勵¶
　俗。若必流連忘返，樂極悲生，又豈有識者之所爲邪？身在韶¶
　華，心攻八面，此正所以澆培之的旨也。』¶
**** 　　陽神¶
一聲雷動頂門分，萬像之中獨露真。細遣毫毛爲岱嶽，大全天¶
地作微塵。他時漸使嬰兒老，今日還同阿母親。莫向三年枯坐¶
覓，解鈴還待繫鈴人。¶
　長春子曰：『功夫至此，方說得一聲雷動。夫萬物俱虛，萬象皆¶
　實。虛者無之托，實者眞之至。自虛無之始，到眞實之地。從下¶
<pb:CK-KZ_JY168_02p027b>¶
　功起手，至陽神出竅。毫毛散爲岱嶽，天地化作微塵，葢卽中¶
　庸之費隱也。斯時嬰身初育，阿母難離。此理易明，于道更切。¶
　則知枯坐山中者，豈易言雷動頂分哉。信乎解鈴繫鈴之還¶
　待其人也。』¶
**** 　　沐浴¶
生殺從來有一機，洗心全在按鑪時。探珠應有攖鱗恐，䑛蜜甯¶
無觸刀危。取火鑿氷終易得，求魚綠木豈難之。始終無刻非刑¶
德，薺麥應知是喻辭。¶
　海蟾子曰：『機』字與『候』字不同。候聽其自然，機操于生殺。苟于¶
　按鑪時，不能洗心滌慮，存一水花鏡月之念。將探珠䑛蜜，無¶
<pb:CK-KZ_JY168_02p028a>¶
　限危機。較之鑿氷取火，緣木求魚者，更相去遠矣。學者存得¶
　機忘機之念，實取不取之心。毋使氣化神化，兢兢業業，不失¶
　其機。則刑能變德，黃芽白雪，于此可成，不可以悟薺麥之喻¶
　邪。』¶
**** 　　三元¶
迷途容易説三元，天地無人室不堅。漏質陰陽皆浪遇，凡軀水¶
火總非緣。向雖露坐三千日，豈保常燒十二年。好向人元立根¶
蒂，飜身尋地再尋天。¶
　長春子曰：『人生學道無成，大抵皆錯講三元耳。道合三才，缺¶
　一不可。若徒言天地之運行，而不以人合天，將法天之謂何？¶
<pb:CK-KZ_JY168_02p028b>¶
　人固不可離道，道亦不可離人，而人又不可以吾身爲人。葢¶
　道必擇人而授，擇人而成也。彼不識陰陽，不辨水火，枯坐深¶
　山者，葢以天地吾身爲道，而失求夫人之根蒂爲道也。然則¶
　求道者，曷不向人元中飜身走出。而後尋天尋地，三元合而¶
　室自堅邪。』¶
**** 　　性命¶
命到終時刻不延，性何能接得飛仙。陰陽必使三家合，温養終¶
求十月全。莫訝小妻諧曼倩，須知大藥覓彭籛。萬流合處成江¶
海，便產蛟龍駕上天。¶
　靈陽子曰：『此章總結上文，人元不可不得也。人元一得，不特¶
<pb:CK-KZ_JY168_02p029a>¶
　命可得延，性由此接而仙矣。今人每以修性爲禪家所宗，不¶
　知修命卽修性，修性卽立命。命到終時，天地生我陰陽之數¶
　已盡，如何挽回。延者，使其不盡之謂。此延字獨貼命説，而性¶
　之於人，則重於接。接則可仙，其接維何，全在求得人元，會合¶
　三家，温養十月。所以小妻若棄，大藥難求。旁門雖盛，非此不¶
　能性命合一。如萬道交流，咸歸江海，而後蛟龍得產也。人何¶
　不延命接性，以致飛騰邪。』¶
**** 　　迎藥¶
造化盈虛信有時，不虛何處可迎之。落潮正好尋龍子，晦魄方¶
能養兔兒。大地有薪皆戀珀，名山無鐵不隨磁。莫言火候經歌¶
<pb:CK-KZ_JY168_02p029b>¶
少，做手原來不易知。¶
　海蟾子曰：『從來造化盈虛，各有其時。修鍊行功，件件皆實。獨¶
　至迎藥，又在於虛。然虛處有一至的之候，方可爲虛。如潮落¶
　虛時，好尋龍子；魄晦虛候，養得兔兒。修鍊者能不失此時，則¶
　迎之雖見爲實，得之乃在虛。如大地有珀，名山有磁。亦如取¶
　迎之候，雖非一見可得。然其陰陽真炁，未有不相感而相戀¶
　也。經歌雖未闡其𤣥微，而虛以迎之，又訣中之獨祕耳。』¶
**** 　　學易¶
盡向丹經覓異聞，不求大易太離羣。輻通𤣥牝成三十，卦數爻¶
銖正一觔。宜配陰陽味胭膩，令分天地識絪緼。乾坤十翼存雙¶
<pb:CK-KZ_JY168_02p030a>¶
眼，開闢於今顯祕文。¶
　長春子曰：『《易》道：「參天兩地，用九用六，總不外乎像數。其中窮¶
　理盡性，消息盈虛，死生之説，幽明之故，不啻揭日月而言之。¶
　學者但注意丹經，不研求大《易》，恐未能徹終始於庖犧一畫¶
　先也。輻通三十，銖數一觔。通者感之有時，數者應之有象。俯¶
　仰高深，頭頭是道。以是知開闢奇文，洵爲濟世寶筏。豈特絪¶
　緼胭膩，小往大來。始見羲文參贊之深也。也此章總結已上¶
　諸詩，合乾坤二道言。而以明丹元微旨，與易理相參。學道者¶
　宜謹守之。』¶
**** 　　問答(附)¶
<pb:CK-KZ_JY168_02p030b>¶
固守金精是築基，築基惟要守其雌。其雌未伏當固守，固守金¶
精是築基。¶
　重陽子曰：『基爲載道之器，金精卽真鉛。固者積之深，守者藏¶
　之密，其道在守雌。然雌不易守。保身於平日，失足於一時者，¶
　有之學者能不雄否。咦，風生還碧落，瓶正水防流。』¶
基址堅牢可學仙，學仙須要覓眞鉛。眞鉛未采牢基址，基址堅¶
牢可學仙。¶
　重陽子曰：『基址爲丹田之總名，其實卽眞汞不耗。以離中之¶
　神，迎坎中之氣。絪盼凝結，修鍊有成矣。學者基址堅否，咄說¶
　與你。有酒堪邀客，無錢怎作商。』¶
<pb:CK-KZ_JY168_02p031a>¶
生藥時辰要得知，得知方可配東西。東西未會尋生藥，生藥時¶
辰要得知。¶
　靈陽子曰：『水中有金，應時而生。不知其候，配合無憑。這可是¶
　要得知之麽。咦，靜候著，六三垂法象，壬癸有深機。』¶
敲竹相通始鼓琴，鼓琴敲竹樂淸音。淸音未出當敲竹，敲竹相¶
通始鼓琴。¶
　海蟾子曰：『竹者無孔笛也，琴者無弦琴也。笛旣無孔，敲之則¶
　通；琴雖無弦，鼓必有韻。然惟能敲，而後可鼓。學者會意否？咄，¶
　不是耍，弦寬休發矢，風動莫行舟。』¶
擒住陽精號得鉛，得鉛之後卽登天。登天九九能擒住，擒住陽¶
<pb:CK-KZ_JY168_02p031b>¶
精號得鉛。¶
　長春子曰：『陽精爲先天真一之炁，能應時招攝，方號得鉛。急¶
　用登天之法，九九數畢，始得擒住。咦，沒得說，登天天必起，車¶
　水水方升。』《¶
*** 　水集藥火眞詮》¶
　　夫世之求道者，皆以藥物火候爲要，固矣。不知藥物，何以¶
　　修道；不知火候，何以得藥。然古人傳藥不傳火，非有所祕¶
　　也。元始空懸之處，絪緼凝結之時。河車之升降，眞息之出¶
　　入。徹始徹終，無一非火符之妙用。其訣在文武遲速之間，¶
　　而精微又不外陰陽兩字。陰陽之原，太極也，卽神也。神也¶
<pb:CK-KZ_JY168_02p032a>¶
　　者，妙萬物而爲言者也。是以活子時可以言傳，眞火候不¶
　　能縷悉。神而明之，非窮理盡性，不能息此眞息，運此眞符。¶
　　以沐浴澆培，抽添温養，烹鍊日月，旋轉乾坤。故集中首言¶
　　大旨，次遡元神，末言法象。欲人收心養氣，乘勢待時。了性¶
　　命於返還，統陰陽於符火。始終點運，以至不神之所以爲¶
　　神。道妙盡於此矣，又何疑火記之六百篇歟。重陽子謹序。¶
呂帝曰：『上帝降衷，太乙含眞。先天祖炁，至虛至靈。不偏不倚，中¶
正和平。成聖成仙，惟人之瑞，惟道之尊。是故先天者，陽氣也。一¶
本也。后天者，陰氣也，萬殊也。精神魅魄意，涕唾汗血液。百骸九¶
竅，皆後天陰氣，假合而成。若夫先天一炁，混混沌沌，窅窅㝠㝠，¶
<pb:CK-KZ_JY168_02p032b>¶
視之不見，求之不聞。其大無外，其小無内。藏於一身天地之中，¶
運於冥漠虛靈之域。惜乎世人以三尸内攻，九蟲蝕精，六賊盜¶
形，七情擾心，萬緣惑眞。眞一離身，旣動其心，耗氣泄精，神亦旋¶
喪，流浪死生。予實憐之，示以還元返本之道，由後天以復其先¶
天。於是金丹之道著，而修鍊之書成。顧此丹道，非無無中生有，¶
非有有中生無。非無非有，至妙至神。鼎鑪藥物火候，後天之法¶
象已備，始終之作用俱明。試以藥物論之，曰乾坤離坎，陰陽水¶
火，砂汞鉛銀，父精母血，靑龍白虎，日魅月魄，交梨火棗，嬰兒姹¶
女，兔髓烏精。種種不一，皆藥物之異名。不知舍先天祖炁而外，¶
別無藥物之可求。再試以鼎鑪論之，曰神室丹穴，蓬壺眞竅，黃¶
<pb:CK-KZ_JY168_02p033a>¶
婆戊巳，明堂虛谷，刀圭𤣥牝，黃房中宮。種種不一，皆鼎鑪之異¶
名。不知舍𤣥關一竅而外，更無鑪鼎之可臨。更試以火候論之，¶
曰法周天，測潮候，準晦朔，審弦望，按八卦，象五行，鼓槖籥，定觔¶
兩，立進退，數抽添，分二至，行復姤。種種不一，皆火候之異名。不¶
知舍元神妙用而外，實無火候之可憑。是故𤣥關一竅，藏于先¶
天混沌之中，生於無有有無之内。未有此身，先有此竅。旣有此¶
竅，逎生此身。所謂與生俱生者，神而明之，卽元始空懸寶珠之¶
處。去地五丈，不上不下，不前不後，不左不右，無有無無。上自絳¶
宮而達泥丸，下接丹田而至泉穴。所謂黃房中虛，載道之基。不¶
先立此，將何以爲聚藥之聖地乎？先天祖炁，生於無形無象之¶
<pb:CK-KZ_JY168_02p033b>¶
先，兆於無極太極之内。二五之精，妙合而凝。未有此身，先有此¶
炁。旣有此炁，乃成此身，所謂與時俱有者。散之則混沌無間，聚¶
之則寶現光騰。學者非此大藥，固無以爲煅鍊也。至於元神妙¶
用，自賦性立命以來，聚於𤣥牝者爲眞神，通於闔闢者爲眞息，¶
運於屯蒙者爲眞火。故眞火爲烹，有鍊無之實功，元神之妙用。¶
而眞火卽眞息，眞息調眞氣，眞氣聚眞神，眞神凝眞精，眞精結¶
金丹。自築基鍊已，以及脫胎化神，何莫非吾身之火候。簇年簇¶
月，子午復姤，周厯八卦，二十四氣，二十八㝛，三百六十五度之¶
候之所致也。修鍊者，離諸妄想，專氣致柔，虛心實腹，存無守有。¶
心如止水無波，太虛無雲。心不離息，息不離心。本坤震以全泰¶
<pb:CK-KZ_JY168_02p034a>¶
交，招攝及時，車運得法。一點先天祖炁，渾融磅礴於𤣥關一竅¶
中。温然如春，醕然如醉。緜緜不絕，漸烹漸鍊，漸凝漸結。俾子在¶
母胎，神氣不分，靈光相集。嚥沖虛太利之炁，成金剛不壞之身。¶
十月旣圓，重加温養。竅中有竅，身外有身。更得末後一著，虛空¶
粉碎，學者之能事畢矣，上真之願遂矣。胡不勉而行之。¶
**** 　　眞詮之一¶
#+BEGIN_VERSE
 先天地生，
 　不倚形立。
 　混沌𤣥關，
 　中藏太極。¶
#+END_VERSE
**** 　　眞詮之二¶
#+BEGIN_VERSE
 先天祖炁，
 　一點眞精。
 　便是靈藥，
 　根蒂相生。¶
#+END_VERSE
**** 　　眞論之三¶
<pb:CK-KZ_JY168_02p034b>¶
#+BEGIN_VERSE
 元神妙用，
 　充乎四體。
 　自然進退，
 　週而復始。¶
#+END_VERSE
**** 　　眞詮之四¶
#+BEGIN_VERSE
 專氣致柔，
 　抱元守一。
 　點成工夫，
 　用於百日。¶
#+END_VERSE
**** 　　眞詮之五¶
#+BEGIN_VERSE
 萬物芸芸，
 　各歸其源。
 　識破根蒂，
 　𤣥牝虛傳。¶
#+END_VERSE
**** 　　眞詮之六¶
#+BEGIN_VERSE
 龍虎猖狂，
 　性情炎烈。
 　慧劍一揮，
 　二獸俱滅。¶
#+END_VERSE
**** 　　眞詮之七¶
#+BEGIN_VERSE
 鉛汞何名，
 　心性兩物。
 　兩物和合，
 　還丹了畢。¶
#+END_VERSE
**** 　　眞詮之八¶
<pb:CK-KZ_JY168_02p035a>¶
#+BEGIN_VERSE
 頭頂有天，
 　腳踏有地。
 　中有一物，
 　鍊成寶器。¶
#+END_VERSE
**** 　　斷句之一¶
一竅能通萬竅通，一毫不動露眞空。漫言識得竅中竅，認著依¶
然又不中。¶
**** 　　斷句之二¶
大道從來名强立，學人何事更旁求。若知眞土爲中道，奚必騎¶
牛更覓牛。¶
**** 　　斷句之三¶
千頭萬緒不離人，借路還家自顯眞。物物包藏些子意，總教直¶
下現金身。¶
<pb:CK-KZ_JY168_02p035b>¶
**** 　　斷句之四¶
千言萬語喚迷人，喚醒迷人獨露眞。試看吾家親嫡子，早從爐¶
裏大翻身。¶
**** 　　斷句之五¶
邪正相承在片時，用邪歸正又誰和。顚三倒四隨君取，左右逢¶
源莫再疑。¶
**** 　　斷句之六¶
厯遍山河不出門，分明獨占一乾坤。汞鉛若得均相配，藥熟何¶
妨信口吞。¶
**** 　　斷句之七¶
<pb:CK-KZ_JY168_02p036a>¶
孃生面目本尋常，到此方知道味長。自得箇中眞意趣，淸風明¶
月好商量。¶
**** 　　斷句之八¶
眞𤣥無我我無身，我與𤣥𤣥總一門。同坐同眠渾不忌，桃花千¶
葉接枝根。¶
**** 　　斷句之九¶
不難難處細研窮，正是修爲第一宗。只恐現成還有失，必須親¶
見太虛空。¶
**** 　　斷句之十¶
明人聽説覺心空，萬象紛紜豈異同。悟到年來無可悟，衣珠不¶
<pb:CK-KZ_JY168_02p036b>¶
減舊家風。¶
**** 　　斷句之十一¶
非色非空是了人，眼中不著一微塵。閒花野草連天碧，不二門¶
開處處春。¶
**** 　　斷句之十二¶
人人本具一天眞，出格風流最上乘。消息不通言語際，一毫端¶
上現金身。¶
**** 　　斷句之十三¶
鴻蒙養就遍三千，三敎原來共一天。若問造端夫婦旨，直敎窮¶
取未生前。¶
<pb:CK-KZ_JY168_02p037a>¶
**** 　　斷句之十四¶
百刻今知一刻推，總然一刻萬千時。千年萬載歸一刻，一刻之¶
中始見奇。¶
**** 　　斷句之十五¶
這段功夫不可名，名時猶恐悞愚民。還家路近應無阻，造化原¶
來喜現成。¶
**** 　　斷句之十六¶
度人心願了無窮，棲寉傳來第一宗。直指返還無賸義，眼前花¶
月最圓通。¶
**** 　　短歌之一¶
<pb:CK-KZ_JY168_02p037b>¶
求丹藥，固形神，不遇明師未得眞，君其問水濱。¶
**** 　　短歌之二¶
種琪花，采玉芝，耕地鉏田要早知，春來無失時。¶
**** 　　短歌之三¶
重立鼎，再安鑪，分明返本此工夫，好去問麻姑。¶
**** 　　短歌之四¶
乾坤理，姤復機，今朝説破在東西，金土自相宜。¶
**** 　　短歌之五¶
道不遠，求諸人，安心調息養精神，胎結產奇珍。¶
**** 　　短歌之六¶
<pb:CK-KZ_JY168_02p038a>¶
擒龍虎，伏汞鉛，轉運河車不記年，丹成上九天。¶
**** 　　短歌之七¶
達造化，曉陰陽，人元一點透金光，從此返家鄉。¶
**** 　　短歌之八¶
坎離精，天地髓，求東還是去求西，烏兔不奔飛。¶
**** 　　短歌之九¶
簇五行，合四象，齊歸一處中宮養，好待嬰兒長。¶
**** 　　短歌之十¶
十月功，三萬刻，逆轉黃河流不竭，海底珠凝結。¶
**** 　　短歌之十一¶
<pb:CK-KZ_JY168_02p038b>¶
防刑險，卯酉月，此時沐浴休輕忽，千金眞口訣。¶
**** 　　短歌之十二¶
𤣥中𤣥，妙裏妙，得手呵呵一大笑，性命須臾了。¶
**** 　　性命¶
元始眞如謂之性，抱元守一謂之命。¶
　性本先天立，因身便不靈。只今全放下，依舊顯光明。¶
**** 　　體用¶
法天象地謂之體，負陰抱陽謂之用。¶
　天地立根基，元神是化機。一般關捩子，料得少人知。¶
**** 　　龍虎¶
<pb:CK-KZ_JY168_02p039a>¶
心中元氣謂之龍，身中元精謂之虎。¶
　性定龍歸海，心淸虎隱山。兩家和合了，名姓列仙班。¶
**** 　　鼎爐¶
乾宮眞金謂之鼎，坤宮眞土謂之爐。¶
　鼎用乾金鑄，爐隨土色包。身心端正後，鑪鼎自堅牢。¶
**** 　　鉛汞¶
太乙靈泉謂之鉛，朱陵火府謂之汞。¶
　欲鍊南山汞，先抽北海鉛。身心俱不動，至寶便凝堅。¶
**** 　　有無¶
繫風抱影謂之有，掬水弄月謂之無。¶
<pb:CK-KZ_JY168_02p039b>¶
　會得坎離交，方知有卽無。有無成一片，不惜夜光摩。¶
**** 　　丹竈¶
一靈眞性謂之丹，四大假合謂之竈。¶
　幻體爲丹竈，眞如是藥材。功夫常不間，自可結靈胎。¶
**** 　　藥火¶
以氣攝精謂之藥，以心鍊念謂之火。¶
　得藥原容易，煎烹亦不難。心頭無一事，眞火透三關。¶
**** 　　𤣥牝¶
虛無之谷謂之𤣥，歸根之竅謂之牝。¶
　虛谷氣歸根，斯爲天地門。從今通闔闢，金鼎鎭湯温。¶
<pb:CK-KZ_JY168_02p040a>¶
**** 　　中正¶
寂然不動謂之中，感而遂通謂之正。¶
　心靜方爲正，神淸總是中。寂然不動處，天理可求通。¶
**** 　　靈寶¶
萬神不散謂之靈，一氣常流謂之寶。¶
　吾身所具寶，寂照總皆靈。誰能含蓄得，放出大光明。¶
**** 　　淸靜¶
心田浪息謂之淸，性地無塵謂之靜。¶
　心本來歸性，離塵水自溶。只今常不動，慧日滿晴空。¶
**** 　　魅魄¶
<pb:CK-KZ_JY168_02p040b>¶
砂中尋汞謂之魅，水裏尋金謂之魄。¶
　天以日爲魅，地魄乃是月。日中尋免髓，月窟取烏血。¶
**** 　　浮沈¶
坎中陽水謂之浮，離中陰汞謂之沈。¶
　浮是黑中赤，沈爲雄裏雌。南辰共北斗，六七要明之。¶
**** 　　還返¶
氣來合神謂之返，心來歸性謂之還。¶
　若要金歸性，全憑火返心。雨般成一塊，遍地是黃金。¶
**** 　　采取¶
以吾求人謂之采，掘地尋天謂之取。¶
<pb:CK-KZ_JY168_02p041a>¶
　采取本來殊，無象鼎中居。乾坤在吾手，出入儘由渠。¶
**** 　　胎息¶
無爲無作謂之胎，不出不入謂之息。¶
　鶴胎常寂寂，龜息自緜緜。凝神歸妙道，抱一守天源。¶
**** 　　槖籥¶
鴻蒙闔闢謂之槖，眞息出入謂之籥。¶
　呼則以爲槖，吸則以爲籥。陰陽升降時，口鼻皆是錯。¶
**** 　　抽添¶
忘形絕念謂之抽，含情養性謂之添。¶
　養性須添汞，忘情不減鉛。凝神入道妙，非滅亦非添。¶
<pb:CK-KZ_JY168_02p041b>¶
**** 　　圓明¶
全歸太極謂之圓，爍破虛空謂之明。¶
　功到丹成寶，光寒月滿天。瑩蟾常不死，照破未生前。¶
**** 　　交合¶
二氣渾融謂之交，三元輻輳謂之合。¶
　姹女來東室，金公住在西。黃婆一作合，配作好夫妻。¶
**** 　　火候¶
靜中陽動謂之火，地下雷轟謂之候。¶
　火木木中生，候乃陽來復。地震躡天根，巽風觀月窟。¶
**** 　　沐浴¶
<pb:CK-KZ_JY168_02p042a>¶
揩磨心地謂之沐，洗滌塵勞謂之浴。¶
　欲得狂猿伏，先將劣馬擒。洗來無一物，處處得長生。¶
**** 　　復姤¶
陰極陽生謂之復，陽盡陰生謂之姤。¶
　陰極陽來復，陽終姤又生。學人明此理，𤛦地見天眞。¶
**** 　　温養¶
眞息緜緜謂之温，含光默默謂之養。¶
　胎内嬰兒就，還加温養功。時時常照顧，方得顯神通。¶
**** 　　收放¶
入希夷門謂之數，出塵妄境謂之放。¶
<pb:CK-KZ_JY168_02p042b>¶
　亘古靈童子，神通大莫量。放則周天地，收時黍米藏。¶
**** 　　覺照¶
掀翻萬幻謂之覺，獨露眞常謂之照。¶
　二炁通太始，元神入太初。萬緣掀倒地，獨透一眞如。¶
**** 　　虛徹¶
有無不立謂之虛，内外俱空謂之徹。¶
　著有都成幻，云無又不中。有無俱不立，天地悉皆通。¶
**** 　　全眞¶
純一不雜謂之全，身入太虛謂之眞。¶
　一本而萬具，殊途而同歸。達得全眞體，身心合太虛。¶
<pb:CK-KZ_JY168_02p043a>¶
**** 　　靈通¶
悟本知源謂之靈，知人知已謂之通。¶
　識得孃生面，誰爲佛與仙。廓然無所礙，不任海成田。¶
**** 　　神化¶
出入不測謂之神，變幻無窮謂之化。¶
　鍊就金丹體，行藏達化機。虛空皆粉碎，方得到希夷。¶
**** 　　了當¶
出入生死謂之了，得道成眞謂之當。¶
　識破鴻蒙竅，方知象帝先。名爲登彼岸，卽是大羅仙。¶
　　先天祖炁爲藥，後天眞息爲火。呼吸靜，則後天之氣復還¶
<pb:CK-KZ_JY168_02p043b>¶
　　祖炁，故曰：『藥卽是火。』離宮未嘗少氣，坎内何獨無神，祇以¶
　　眞陰眞陽之配合爲重。故求神於離，覓氣於坎。不知神與¶
　　神交，復還太極。時時堪沐浴，刻刻見天心。可悟得藥得丹，¶
　　符火抽添，移神出竅，皆本此一點靈明耳。集中前後闡發¶
　　無遺，讀者當細加體認。長春子謹跋。《¶
*** 　火集捉月雲梯》¶
　　夫金丹爲天地之眞精。鼎爐烹鍊，水火澆培，十月功成，超¶
　　平地而躡雲梯矣。是集詩詞，層次如河車之直上，淡宕若¶
　　二氣之絪緼。精神結搆處爲月圓，首尾呼應處爲采取。至¶
　　於眞傳數語，訣中之訣，竅中之竅，爲乾元之究竟。而凝胎¶
<pb:CK-KZ_JY168_02p044a>¶
　　剖孕，無不以此逆證也。觀此則與西池何異？不知功用雖¶
　　用，難易迥別。求有中之無者，先之以易；求無中之有者，先¶
　　之以難。此坎離之分，毫釐之辨。具眼者，自能默會。而火候¶
　　旣眞，陰陽相濟，雲可梯，而月可捉已。重陽子謹序。¶
**** 　五言古詩¶
***** 　　體道詩¶
人世如傀儡，浮生一夢鄉。不急究𤣥妙，焉能逃無常。日月易云¶
邁，千支流水忙。八卦先後演，五行生尅詳。識得眞龍虎，方可別¶
陰陽。子午推火候，屯蒙旣未當。坎塡離返本，逆轉黃河泱。我道¶
有三乘，進取斯爲良。精誠定胎息，初候宜潛藏。得位巽風鼓，守¶
<pb:CK-KZ_JY168_02p044b>¶
城兒女降。躍淵以沐浴，括盡復黃裳。𤣥坤戰於野，淸靜須隄防。¶
週天一數滿，丹鼎遍金光。¶
****** 　　問答歌(附)¶
水天倒影，畢竟是水在天中，天在水中。悟之者，逍遙眞境，迷之¶
者，還隔著萬里關山。說甚麽道德千言，又說甚鍊精化氣，鍊氣¶
歸元。我這裡明明開示，你那裡細細鑽研。有甚蓬壺難上也，苦¶
海無邊。只是些坎離日月，水底淸天。噫，這箇啞謎兒今朝道破，¶
但願積功八百，立德三千。吾與你見面時，也就不遠。¶
**** 　七言律詩¶
***** 　　闡象詩¶
<pb:CK-KZ_JY168_02p045a>¶
離坎相當始得眞，巽將震配乃全神。連雲搆屋由平址，覆簣成¶
山是積塵。金水也宜分上下，東西猶自論疏親。神仙玉液惟斯¶
道，不是當年尸解人。¶
朔本陰陽合璧時，哉生庚位日光西。望因縱去烏和兔，晦又收¶
留坎復離。一往一來成配合，三文三武立根基。望江亭畔君須¶
走，枯竹眞人是阿誰。¶
何須歐冶費經營，用舍存心壓五兵。太極作鐔元火鍊，先天爲¶
鍔道漿烹。屠龍入海龜朝飲，刺虎登山笛夜鳴。徒識鼎鑪不製¶
劍，鐵鎚無孔突無鐺。¶
善刀藏處費躊躇，飛躍天淵已得齊。將攝劍光神在目，欲消龍¶
<pb:CK-KZ_JY168_02p045b>¶
勢氣歸臍。旣如南客能吞北，還使東君緩就西。鍊習剛柔如戰¶
馬，方方一寸有端倪。¶
河車於道本前矛，著意𤣥𤣥運兩眸。塞馬出兵空胈陣；江船無¶
貨枉乘流。飛騰不死終難望，淸靜勞生此最憂。踏遍溪山勤覓¶
侶，好施大德志心求。¶
𤣥關吹笛氣如蒸，從此河車不暫停。上去直教通紫府，下來先¶
自到黃庭。一心恍惚如驚夢，四體奔騰若震霆。洗滌塵勞歸渾¶
漠，岳陽沈醉幾時醒。¶
**** 　七言絕句¶
***** 　　采眞詩¶
<pb:CK-KZ_JY168_02p046a>¶
人情反覆最難量，苦海殷勤駕藕航。但得有人庇問度，枝枝放¶
出白蓮香。¶
心緒千絲與萬絲，爲人爲已總皆癡。陽神出竅乘風去，芝可充¶
腸荷可披。¶
誰說春歸無計留，陽和依舊在枝頭人能參得回春力，且放春¶
歸不用憂。¶
御風回首千山白，大地澂江皆一色。忠心貫日氣成虹，葫蘆故¶
紙今明析。¶
紅蓼垂垂映碧江，野人隴外稻花香。一聲故笛騎牛去，又見庚¶
方月影涼。¶
<pb:CK-KZ_JY168_02p046b>¶
乾坤卻喚作坤乾，泰地天中化出𤣥。天地順時翻是否，𤣥機指¶
出後中先。¶
畫出鴻蒙始判圖，碧天如洗月輪孤。卦爻未足還須待，只問同¶
人悟也無。¶
晚風吹入碧窗紗，香爇金鑪篆影[衣+牙]。(音鈄)別有悠然神會處，一庭¶
淡月照梅花。¶
對面常㰕渡客楂，良辰細翫月當華。金烏飛入銀蟾裏，方信長¶
生未有涯。¶
冥心息慮覓眞穴，人我俱忘竅始通。飲盡香醪無一事，陶然花¶
下鼓絲桐。¶
<pb:CK-KZ_JY168_02p047a>¶
色相妍𡟎俱幻境，北窗高卧看雲影。緣楊叫斷一聲蟬，蕅(同藕)花¶
香淨風吹醒。¶
值得名花次第開，惜花端藉養花才。醉眠花下靑萍嘯，萬丈光¶
芒貫月來。¶
長鋏彈時先索酒，一聲淸[肅*欠]如龍吼。斬取羣魔天地寛，乾坤不¶
出葫蘆口。¶
周遍山河氣脈連，無窮日月運雙環。全憑斗柄樞機動，順下三¶
田逆上天。¶
花將萌蘂月哉生，月可餐兮花可耕。收得花魅歸月魄，拈花指¶
月上瑤京。¶
<pb:CK-KZ_JY168_02p047b>¶
**** 　五言絕句¶
***** 　　參𤣥詩¶
香氣風迴轉，幽深自一家。蒔沙宜更進，喜殺馬蘭花。¶
玉鑪含日月，金劍吼坤乾。刀圭旣入口，深趣返眞源。¶
花下常擕酒，醉來花底眠。不聞與不見，心共白雲閒。¶
綠樹已成陰，靑荷方展葉。要得藕花香，先入淤泥穴。¶
危綠驚庭樹，殘紅落渚蓮。欲淸情與性，須悟箇中𤣥。¶
**** 　詩餘¶
***** 　　千秋嵗¶
秋過已半，嵗月弦拋箭。時易失，難追赶，須求天地祕，當識陰陽¶
<pb:CK-KZ_JY168_02p048a>¶
判。豈知道，生生死死隨人願。　且讀《中庸》卷，參透《周易》傳。道在¶
邇，人求遠。聖賢本同徑，邪正須明辨。還説甚，腳跟無線如蓬轉。¶
***** 　　釵頭鳳¶
人情僞，人身脆，可憐至寶隨風碎。欲傳𤣥，舌空乾，誰能具眼，識¶
破坤乾，仙仙仙。　蓬萊頂，緱山嶺，其閒蹊徑先誠信。地中天，坎¶
離先，定中復靜，化出眞詮，𤣥𤣥𤣥。¶
***** 　　如夢令¶
鏡裏朱顏易過，窗外金烏頻𣨎。及早覓家鄉，莫被馬猿耽悞。無¶
措無措，何似當初休惰。¶
不向江干聽笛，逕到瓊花宮闕。醉裏有乾坤，擬把𤣥機盡洩。無¶
<pb:CK-KZ_JY168_02p048b>¶
別無別，只在香醪皓月。¶
***** 　　相見歡¶
江天賸，月無多。影偏頗，舉酒堪將心事問嫦娥。¶
且止步，急回顧。霎時間，旭日東方又透莫蹉跎。¶
***** 　　南柯子¶
綠葉濃如障，紅榴色似燒。道人觀此轉心焦，問你一番春去怎¶
生招。　蜨夢酣難醒，醍醐在口。邊不將樽罍細尋看，笑你北𠨑¶
山下滿金錢。¶
***** 　　浪淘沙¶
爍石更流金，大地炎蒸。松陰一枕覺風生，雲影泉聲多入夢，月¶
<pb:CK-KZ_JY168_02p049a>¶
印波澂。　寒暑遞相更，節候[亻*寉]人。半區剗盡草萊根，莫把光陰¶
虛度了，鍊己凝神。¶
***** 　　鵲橋仙¶
大火流金，淸風落葉，引惹起新愁萬曡。逃猿縱馬不思歸，枉費¶
卻許多縧結。　命固須修，性當先識，休引得人言籍籍。閑看那¶
河上雙星，恰正好省些唇舌。¶
***** 　　魚家傲¶
晞髮林泉堪寄傲，耕雲釣月無氏曉。急把半區塵盡掃，無非道，¶
修爲豈戀閑鑪竈。　一榻松風眠未覺，半簾花影歸鵶噪。明月¶
淸風當牖照，舒淸[肅*欠]，白蘋如雪兼紅蓼。¶
<pb:CK-KZ_JY168_02p049b>¶
***** 　　蜨戀花¶
積氣存神通祖竅，不遇知音，那識長生妙。覓始求終須自了，基¶
深穩載乾坤道。　處處頭頭無白皂，採擷歸來，都入壺中奥。酌¶
酒尋花秋月皎，天空雲淨花如掃。¶
***** 　　臨江山¶
雨過碧山猶帶濕，浮雲透出高峯斜，陽淺淡有無中。紅蓼花含¶
淚，黃蘆葉捲風。　撫柏盤桓回首處，隔江新沐芙蓉，鷗浮水面¶
傲飛鴻。谿頭雙髻子，石上一仙翁。¶
***** 　　憶秦娥¶
風聲吼，一陽又是將生候。將生候，今朝勘破，三三九九。　𤣥機¶
<pb:CK-KZ_JY168_02p050a>¶
道統君知否，定中究得無中有。無中有，虛空粉碎，呵呵拍手。¶
***** 　　減字木蘭花¶
黃芽白雪，休言老邁難重結。一點誠心，旋得天關地捩新。　乾¶
坤復姤，週能復始良非謬。月露梅香，剝盡純陰見一陽。¶
***** 　　西江月¶
陋質惟知新縳，淸修焉用參求。莫言鉛汞屬癭疣，只要心明性¶
剖。　識得壺中日月，方知害不爲仇。内眞外假藉雙眸，鼻觀成¶
成奇偶。¶
***** 　　南鄉子¶
秋意正蕭騷，楓葉蘆花者處飄，莫把光陰虛度過。推敲，跳出乾¶
<pb:CK-KZ_JY168_02p050b>¶
坤性命牢。　小艇泛江湖，柔櫓咿啞帶月搖，撇卻人間煩惱窟。¶
逍遙，滿欽松花酒一瓢。¶
**** 　　乾訣(附)¶
***** 眞傳眞傳。《¶
　易》曰：『乾道成男，坤道成女。』又曰：『各正性命。』故男子秉乾健之¶
　能，而眞陰中積，外剛内柔，非儼然一離象耶。迨夫後天用事，¶
　眞陰日耗，陽亦旋衰。非特難於還乾，抑且不成離象。求道者¶
　以法鍊還離體，然後由離歸乾，以全天之所賦，名曰還丹。太¶
　上垂慈，爲有志性命者立法。而曰『眞傳眞傳』，葢上二字傳後¶
　天之功夫作用，下二字傳先天之功夫作用。此雙修乏法，非¶
<pb:CK-KZ_JY168_02p051a>¶
　眞無以入手也。¶
***** 道非求堯。《¶
　易》曰：『一陰一陽之謂道。』則知晦明風雨、山川河嶽，天地之陰¶
　陽；喜怒哀樂，人之陰陽；飛潛動植，萬物之陰陽。人能靜悟，卽¶
　可吸兔髓而飲烏血。秦皇漢武，不識本來，猶臨鏡而問對者¶
　之爲誰，豈不悞哉。¶
***** 築基煉已。¶
　凡人一身精爲氣母，氣爲神母，母卽基也。汨於利欲，則氣日¶
　内損，神日外馳，精之不固，基焉立邪？惟築有法，内則澂其心，¶
　而性自淸，絕其欲而神自定；外則立德以全其性分，積功以¶
<pb:CK-KZ_JY168_02p051b>¶
　助其機緣。必使神安於天闕，精塡於髓海，氣滿於𤣥關。然後¶
　知基爲學道者之根本，而築爲入道者之初功。至於已有二¶
　義，陰陽留戊己之門，離坎盡主賓之道。學者縱明敏過人，不¶
　能舍門戶而登堂入室；亦不能外賓主而返本還元。論其所¶
　鍾，則不在東兮，不在南，又非居址向人間。有人問道家何處，¶
　遙指前川是洞天。嗟嗟，識得眞已，由自煆煉，道始可望。學者¶
　不求順適，步步逆修，收歛身心，放大膽量。今日煆，明日煉，煆¶
　之再煆，煉而又煉，直至水窮山盡，火息煙消，養成天下一個¶
　無用之人，方做得聖賢事業。是以不識已，則無可煉。不善煉，¶
　必將失已，曾爲築煉可輕試耶？¶
<pb:CK-KZ_JY168_02p052a>¶
***** 三七回圓¶
　三之爲數合天地人而言天以日月星斗而成晝夜寒暑地¶
　以山嶽河海而滋飛潛動植人以精神元氣而膺參贊經綸¶
　故三才成而覆載靈明苟修道者不明理知數識氣將何以¶
　爲法象何以爲體用也至於七數所該尤廣一七以至七七¶
　數合先後而成七日來復專言元下起會北極七星爲天樞¶
　而吾身亦自有其樞故七也者道之樞也陽數奇七居六下¶
　爲陰中之陽以生數言之三爲少陽五爲陽明七爲太陰卽¶
　易中之坤卦(七居坤震之間如初二之月復卦之陽方生而娥眉之象未著故云)陰極而動乃¶
　生此陽陽麗於初又爲易中之復卦道妙在復能以此七爲¶
<pb:CK-KZ_JY168_02p052b>¶
　道之樞機不於此可見天地之心耶回字如四時之有涼燠¶
　昆蟲之有飛蟄木花之有榮枯時運之有代謝以人言之髫¶
　齔(音襯)之時卽初三之魄月漸添光屯䝉之象也卽望之後銖¶
　分日減華彩時消旋至於晦而老矣日無圓缺其陽全也然¶
　而日中則昃月滿則虧意亦相當其間相去懸殊者惟人葢¶
　日月能應時以復其初人不能伏炁以還其元耳木之無實¶
　者以他木接之所謂七返所謂九還皆此旨也是故回而少¶
　往道基易堅往而不回長往則消龍從火裏出虎向水中生¶
　水底淸天月中世界人於此宜省悟焉圓象配天八卦之乾¶
　塡離於坎丹道乃全候也謂之冬至時也謂之卽望三五盡¶
<pb:CK-KZ_JY168_02p053a>¶
　九六之妙，戊已遂鉛汞之緣。黍米摩尼，法象可參。人見明珠¶
　寶玉遺於道路，必思拾之。乃性命眞寶，委於目前而不顧，甯¶
　不悲哉？¶
***** 庚甲須知，入手先言。¶
　天一生水、生金、生木、滋火、滋土，其用不窮。而水中之眞炁，爲¶
　金水之用，金之功也。故庚爲萬物之母，帝出乎震，則木者發¶
　生之象也。而反爲終者，木從金而得實，鉛制汞而成丹也。故¶
　庚雖成義而實始萌，甲雖生意而實復義。庚金爲陽虎，爲坎¶
　卦，象屬陰，陰中之陽也。甲木爲陰龍，爲離卦，象屬陽，陽中之¶
　陰也。亥爲水爲金，陰象也，陰極而陽生焉。已爲火爲木，陽象¶
<pb:CK-KZ_JY168_02p053b>¶
　也，陽極而陰生焉。驗之𡻕時，則有寒暑往來之二至；徵之天¶
　象，則有弦望正昃之兩輪。總之父，父也，先也。木母也，后也。無¶
　先不成后，無后又何能言先？於此不得眞傳，何以下手。此知¶
　庚知甲爲修煉之要。而知已則知甲，知庚先覔戊。又知甲知¶
　庚之要也，須者及時也。虎纔伏而卽擒，龍欲奮而急縳。學者¶
　自築煉以來，早具此知彼知已之明。故當恍恍惚惚，絪絪緼¶
　緼之時，黃婆兩手扶來，送入洞房深處。地天交泰，物我同春。¶
　片餉之間，明珠發現。而吾命在吾，方信無位眞人，仍逍遙自¶
　在於天然神室之中。非五行可拘其性，四海得藏其身也。又¶
　知者意也，貞意無窮，握乾坤，執性命，包陰陽，生萬物，皆此意¶
<pb:CK-KZ_JY168_02p054a>¶
　之變化不測也。所以意到則氣到，氣到則精到，精到則神隨¶
　之，神隨之而萬有俱化，一眞現前矣。此虛靈冥漠之所以爲¶
　妙，而入手者之所以必先講求也。¶
***** 后天先天，件件判然。¶
　人自賦形以來，身體髮膚，精津氣血，無一非後天形質。顧以¶
　此爲作用，其能久乎？緬維久視，其道最𤣥。第於后中求先，莫¶
　於先中求后。后中之先，猶果之有核，核之有仁。此仁卽后中¶
　之先。而先中之后，又無異火之未燄而先煙也。然一事有一¶
　事之後先，一物有一物之後先。先將後先二字，判然明白。再¶
　將後中之先，先中之後，一一了然。入手卽不驚惶，然藥自然¶
<pb:CK-KZ_JY168_02p054b>¶
　稳當，功能不難遞舉矣。¶
***** 易理須知。¶
　陰陽莫詳於易，而眞一莫妙於乾坤。旣明參兩之旨，復詳坎¶
　離之用。則後先之錯綜變化於其中者，無餘藴矣。¶
***** 學庸宜參，禪門性宗。《¶
　大學》先後始終本末，是道中次第功夫。《中庸》一書，首言性命，¶
　末言無聲無臭，是道中全體功夫。俱講到出神入化，所以宜¶
　參．至於禪門性宗，常惺惺兩頭坐斷，光爍爍到處逢渠。家計¶
　無多，伎兩不小。¶
***** 亦須探𤣥。¶
<pb:CK-KZ_JY168_02p055a>¶
　探者，如登天而探月窟，入海而探驪珠。葢此𤣥中之妙，妙中¶
　之玄，固未易探求也。性命二字，原不可分，葢性命一陰陽也。¶
　命，動也，陽也。性，靜也，陰也。了命須悟性，盡性卽立命。果能性¶
　如澂潭皎月，萬化俱空。則性旣靜而氣不亂，氣不亂而精固，¶
　精固則神旺，神旺則探如𤣥探囊矣。¶
***** 名曰大道，只在目前。¶
　道道非常道，名名無定名。虎龍鉛汞氣，化作一金身。是故大¶
　道不外后先，而神機獨藏心目。后利於目前，先要利於目前。¶
　若當此檻外名花，尊中淸酒，而反側身面璧，謂非天下之鈍¶
　漢耶。非有見，非無見，更可由此悟矣。¶
<pb:CK-KZ_JY168_02p055b>¶
***** 有無熟辨，陰陽無愆。¶
　有無卽后先，后先卽陰陽。花柳無愆期，和風之披拂。身心無¶
　障礙，道力之沉雄。辨生殺之機於兩弦，圖寒暑之狀於一氣。¶
　其惟洞曉陰陽，深達造化者能之。¶
***** 今當下手，前有命關。¶
　旣熟辨矣，無愆矣。子午用功，其可緩耶。上有山巓，中有眞穴，¶
　下有涌泉。君子守中，下達於地，上通於天。運行無滯，統攝後¶
　先，有入無山，功由此全，命藏於此，性亦寄焉。氣之不存，命不¶
　我延。生人之本，號曰命關。¶
***** 若存若亡，運於斯圈。寶之寶之，眞法已宣。¶
<pb:CK-KZ_JY168_02p056a>¶
　不可以有心守，不可以無心求。所謂必有事焉，而勿正勿忘¶
　也。色色虛，空步步歸著。運之又運，道妙無窮。是在寶之者，不¶
　負所授耳。¶
　　六合茫茫，誰出乾坤之外；眾生攘攘，莫非離坎之功。惜也¶
　　朝生暮死，有類蜉蝣。傷哉蟄氣通閭，不如龜鹿。甚至趨名¶
　　狗利，渾如羶集靑蠅。那知歛息凝神，美彼松棲白鶴。以以¶
　　祖師慈悲念切，不棄塵寰，普度心專，形諸竹素。樽前花下，¶
　　洩𤣥奥於詩詞；嘯月吟風，剖乾元於功訣。但願以愛色之¶
　　心愛命，卽是雲梯；以藏天之道藏身，方能捉月。嚼酸齒頰，¶
　　直須噉破虛空；抽出鋒芒，只要磨還元本。同躋彼岸，槎㰕¶
<pb:CK-KZ_JY168_02p056b>¶
　　俟之。妄議微𤣥，管窺云耳。海蟾子謹跋。《¶
*** 　土集西池度楫》¶
　西池金母少女太眞王夫人著¶
　孚　佑　上　帝　回　春　子　注¶
　　葢聞乾健統天，坤順得主。資生之道，含二氣以絪緼；交泰¶
　　之和，統三才而埏埴。德言恭貌，坤道云全。淑愼温柔，閫義¶
　　斯者。至於夙鍾靈氣，生具慧姿。錦織迴交，猶受連波之憎；¶
　　[豓-太+次]霾(同埋)靑冡，空歸夜月之魂。其他霧鬢雲鬟，沈迷苦海；啼¶
　　香怨粉，塡入火坑。五漏形骸，本是前生業障；三因不悟，又¶
　　增今世寃愆。其間修短窮通，不能枚舉。妍嗤愚智，何可勝¶
<pb:CK-KZ_JY168_02p057a>¶
　　言。總因世乏坤傳，致使人難超刼。是以奏請太上，勅命羣¶
　　眞，闡心性於詩篇，寄棒喝於轉語。旣知寂靜，恐墮頑空。更¶
　　有眞傳，教渠下手。言言玉液，無非修身立命之功；字字金¶
　　錢，盡是縛虎牽龍之訣。果能誠心煅煉，眼前卽是𤣥洲；依¶
　　法修持，鼎内便凝絳雪。與其牽纏世網，戀茲一息繁華。何¶
　　如斬斷情關，占卻萬年道域。西池有路，度楫在茲。聊綴巵¶
　　言，用申木鐸。重陽子謹序。¶
**** 　　　性功詩(十八首)¶
月正圓時映水明，乾坤大地澂淸淸。照澂潭有影，澂時月映波¶
淸。¶
<pb:CK-KZ_JY168_02p057b>¶
　回春子曰：『巧機適合，寶相團圞。月照寒潭，光鋩四射。惟淸乃¶
　澂，惟澂乃照。寂照圓通，覺靈自現。西來妙義，至大至圓。活潑¶
　𤣥微，東海[王*未]還。咦，四海湯湯水接天，水天深處自逢源。¶
　海蟾子曰：『喜得同人註性詩，明心見性道成時。劉癡來與龍¶
　華會，醉向澂潭捉月遲。』¶
　靈陽子曰：『此夕欣逢巧節，澂淸要在斯時。月光皎潔印深池，¶
　眞箇天星倒置。　不著離奇色相，豈因空境空之。一靈透出¶
　已前珠，魚目應知不是。』¶
　長春子曰：『心性非一物，性在心中見。水月兩澂淸，波光自不¶
　染。』¶
<pb:CK-KZ_JY168_02p058a>¶
靈臺深廣似澂江，源遠應知流自長。任爾毒龍爭戲擾，豈加溝¶
洫污泥揚。¶
　回春子曰：『淸光如鑑，不須煆煉。一著揩磨，毒龍便現。咦，沒得¶
　說，西來妙義，隻履仍歸。』¶
磨不磷兮湼不緇，寵何可羡辱何辭。靜中現箇團圞月，始信斯¶
人不是癡。¶
　回春子曰：『當頭一棒，領者去會。會者顚頭，融通寂滅。』¶
惡莫憎兮善莫誇，堅持吾性漫憑他。地雷震動眞如現，一任遨¶
遊上海查。¶
　回春子曰：『如何佛法，乾矢一橛。霹𩆝一聲，不怕打殺。』¶
<pb:CK-KZ_JY168_02p058b>¶
濃雲密霧雨淒淒，遮𨚫本來菩薩面。不是淸風淨掃除，蟾光怎¶
得團圞現。¶
　回春子曰：『蒲團片晌，殺那一刻。翻個觔斗，菩薩現出。』¶
性似澂潭水，心如大地。平草菜生卽剗，風過碧波淸。¶
　回春子曰：『性不離心，心空無物。草生用剗，下乘之法。』¶
靈明一點本淸虛，雲去雲來月自如。應事還同光暫晦，魄生依¶
舊現明珠。¶
　回春子曰：『不曉參禪，知拜佛。一拳打去，五指不撒。』¶
心如野鳥最難馴，纔出籠時便要擒。莫使隨風任南北，本來狼¶
籍䧟深坑。¶
<pb:CK-KZ_JY168_02p059a>¶
　回春子曰：『分明一個月，指說是個日。日月光天德，山河壯帝¶
　居。咄，誰識。』¶
一點靈明一點金，隨風颺去窅沈沈。分明有個菩提種，性亂神¶
昏何處尋。¶
　回春子曰：『穿衣喫飯，不知飽暖。心去性空，火中蓮現。』¶
愁苗情種兩都捐，外若春温内鐵堅。順死逆生同一理，但於動¶
靜郤非然。¶
　回春子曰：『荆棘中不妨著，深潭内也易翻身。怕只怕淸風¶
　明月，坐對靑山。』¶
人生碌碌似浮萍，業海風波何日停。要知本來眞面目，勤從月¶
<pb:CK-KZ_JY168_02p059b>¶
下叩眞人。¶
　回春子曰：『一盂一盋，(音撥)到處爲家。撞著老參，舉杖便打。』¶
渾淪元氣原無象，庚甲之間覺有形。莫道有無難自辨，須明求¶
已勝求人。¶
　回春子曰：『摩尼一粒，沙界難敵。龍女獻來，此際得識。咦，一個¶
　孩兒兩個孃，四門親家，不得疎失了也。』¶
外濁須知内本淸，龍頭虎尾按時生。若將凡聖和爲一，白雪黃¶
芽自長成。¶
　回春子曰：『如何是道，要撒胞溺。喫飯穿衣，全不分曉。』¶
大道須先養性靈，靈光悟徹易歸根。總然精氣神皆足，黑暗如¶
<pb:CK-KZ_JY168_02p060a>¶
何解煉烹。¶
　回春子曰：『東南西北及中州，黑黑塵䝉易白頭。咄，說話的顚¶
　倒了。難不難，一翻觔斗；易非易，掙起雙眸。』¶
緘口凝神只内觀，法身常現一毫端。靜中攝得靈明寶，直置中¶
宮便是丹。¶
　回春子曰：『得了手，閉了口。若還不去承當，竹箆何堪打走。咄¶
　咄咄，再來不值半文錢，請到方丈後去休。』¶
長空淸迥原無染，雲去雲來只自忙。鼓動巽風旋上下，性光命¶
寶總歸囊。¶
　回春子曰：『一口布袋，包藏無碍。混混沌沌，放不出來。』¶
<pb:CK-KZ_JY168_02p060b>¶
明暗休將世務分，間來覔得已前身。惺惺不作炎涼態，生死全¶
抛得至眞。¶
　回春子曰：『九天之上，九泉之下。少休拳棒，上下齊打。打得關¶
　通，任從放馬。』¶
騰騰烈燄靑龍舞，𣺌𣺌淸波白虎蹲。虎尾龍頭縧索𦂳，擒歸神¶
室合眞源。¶
　回春子曰：『久别家鄉，道阻且長。從今得返，方知父母妻子，各¶
　各安好。咦，千年華表依然，一任桑田變海。』¶
**** (附《)功夫次第》(十四首)　淸靜散人孫不二元君著¶
***** 　　收心¶
<pb:CK-KZ_JY168_02p061a>¶
吾身未有日，一炁已先存。似玉磨逾潤，如金煉豈昏。掃空生滅¶
海，固守總持門。半黍虛靈處，融融火候温。¶
***** 　　養炁¶
本是無爲始，何期落後天。一聲纔出口，三寸已司權。况被塵勞¶
耗，那堪疾病纏。子肥能益母，休道不迥旋。¶
***** 　　行功¶
歛息凝神處，東方生氣來。萬緣都不著，一炁復歸臺。陰象宜前¶
降，陽光許後栽。山頭并海底，雨過一聲雷。¶
***** 　　斬龍¶
靜極能生動，陰陽相與模。風中擒玉虎，月裏捉金烏。著眼絪緼¶
<pb:CK-KZ_JY168_02p061b>¶
候，留心順逆途。鵲橋重過處，丹炁復歸爐。¶
***** 　　養丹¶
縛虎歸真穴，牽龍漸益丹。性須澂似水，心欲靜如山。調息收金¶
鼎，安仁守玉關。日能增黍米，寉髮復朱顏。¶
***** 　　胎息¶
要得丹成速，先將幻境除。心心守靈藥，息息返乾初。炁伏通三¶
島，神忘合太虛。若來與若去，無處不眞如。¶
***** 　　符火¶
胎息緜緜處，須分動靜機。陽光當益進，陰魄要防飛。潭裏珠含¶
景，山頭月吐輝。六時休少縱，灌漑藥苗肥。¶
<pb:CK-KZ_JY168_02p062a>¶
***** 　　接藥¶
一半𤣥機悟，丹頭如露凝。雖云能固命，安得煉成形。鼻觀純陽¶
接，神鉛透體靈。哺含須愼重，完滿卽飛騰。¶
***** 　　煉神¶
生前舍利子，一旦人吾懷。愼似持盈器，柔如撫幼孩。地門須固¶
閉，天闕要先開。洗濯黃芽淨，山頭震地雷。¶
***** 　　服食¶
大冶成山澤，中含造化情。朝迎日烏炁，夜吸月蟾精。時候丹能¶
採，年華體自輕。元神來往處，萬竅發光明。¶
***** 　　辟穀¶
<pb:CK-KZ_JY168_02p062b>¶
旣得餐靈氣，淸冷肺腑奇。忘神無相著，合極有空離。朝食尋山¶
芋，昏饑採澤芝。若將煙火混，體不履瑤池。¶
***** 　　面璧¶
萬事皆云畢，凝然坐小龕。輕身乘紫氣，靜性濯淸潭。炁渾陰陽¶
一，神同天地三。功完朝玉闕，長[肅*欠]出煙嵐。¶
***** 　　出神¶
身外復有身，非關幻術成。圓通此靈炁，活潑一元神。皓月凝金¶
液，靑蓮煉玉眞。烹來烏兔髓，珠皎不愁貧。¶
***** 　　沖舉¶
佳期方出谷，咫尺上神霄。玉女驂靑鳳，金童獻絳桃。花歬(同前)彈¶
<pb:CK-KZ_JY168_02p063a>¶
錦瑟，月下弄瓊簫。一旦仙凡隔，冷然渡海潮。¶
**** 　　羣眞詩¶
***** 　吳采鸞眞人(三首)¶
　　吳采鸞猛女也。猛仕吳爲西安令。至人丁義授以妙道，遂¶
　　大顯於時。鸞師事丁義女秀英，得道隨父上昇。¶
心如一片玉壺冰，未許纖塵半點侵。霾郤玉壺全不管，瑤臺直¶
上最高層。¶
寵辱無稽何用爭，浮雲不礙月光明。任呼牛馬俱堪應，肯放纖¶
埃入意城。¶
身居城市性居山，磈儡場中事等閒。一座須彌藏芥子，大千文¶
<pb:CK-KZ_JY168_02p063b>¶
字總堪删。¶
***** 　樊雲翹夫人(六首)¶
　　樊雲翹劉綱妻也。俱有道術，能檄召鬼神，禁制變化，濳修¶
　　密證，人不能知。爲令尙淸靜簡易，民受其惠。年𡻕大豐，遠¶
　　近忻仰。暇日常與綱較法，綱作火燒客碓舍，火從東起。夫¶
　　人布雨從西來禁之。庭中桃兩枝，綱咒一枝落籬外，夫人¶
　　咒入篋中。綱唾盤中成魚，夫人唾爲獺食之。一日與綱入¶
　　四明山，路值虎。綱禁之，虎伏而號。夫人薄而觀之，虎不敢¶
　　仰視，擒歸繫牀側。將昇之日，縣㕔側有大皂莢樹，綱由樹¶
　　頂飛舉。夫人平坐牀上，冉冉如雲之騰，遂同昇天。後再顯¶
<pb:CK-KZ_JY168_02p064a>¶
　　於藍橋舟中，詔裴航入道，以妹雲英妻之，共成正果焉。¶
乾象剛兮坤德柔，工夫先向定中求。澂淸一勺瑤池水，明月何¶
須七寶修。¶
虎龍𤠔(音猿)馬費牢籠，略放飛騰業障䝉。至寂如如眞妙法，擒來¶
化作一天風。¶
養性還須先靜心，何勞乞巧更穿針。鐵牛牽得隨身轉，方顯無¶
邊慧業深。¶
何須拜禱乞長生，端的元神徹底淸。粉碎虛空渾自在，摩尼舍¶
利總虛名。¶
一間金屋住雙妹，總有儀秦意不孚。若得月中生箇日，驪龍吐¶
<pb:CK-KZ_JY168_02p064b>¶
出夜光珠。¶
愛河波浪起層層，濃則沈兮淡則升。鼓楫若能施勇斷，蓬葉弱¶
水豈難憑。¶
***** 　月華君崔少𤣥(六首)¶
　　崔少𤣥，唐季時汾州剌史崔恭少女。生而端麗，㓜明性宗。¶
　　及笄歸盧陲十年苦功，二十四𡻕成道。陲官閩嶠，過建溪¶
　　武夷山，雲中見紫霄元君、扶桑夫人，問陲曰：『月華君來乎？』¶
　　陲怪問之，云：『吾昔爲玉皇左侍書，號月華君。以宿緣謫爲¶
　　君妻。』後罷府家洛陽，留書遺陲曰：『得之一元，匪受自天。太¶
　　老之眞，無上之仙。光含影藏，形於自然。眞安匪求，神之久¶
<pb:CK-KZ_JY168_02p065a>¶
　　留。淑美其眞，體性剛柔。丹霄碧落，上聖之儔。百𡻕之後，空¶
　　餘故邱。』書畢而化。¶
初三纔見影如娥，相對陽光皎潔多。要得絪緼凝玉液，先探消¶
息捉金波。¶
性宗明處命基堅，九轉河車九鼎全。金虎玉龍相會合，三花捧¶
出小神仙。¶
心如止水自悠悠，常寂常惺好進修。養得烏肥培兔瘐，靈芝秀¶
出碧峯頭。¶
地下須知亦有天，專心求已卽求仙。一朝悟徹陰陽旨，惟在生¶
生一氣先。¶
<pb:CK-KZ_JY168_02p065b>¶
綠鬢朱顏曾幾時，須臾寉髮亂如󰆷。開簾瞥見梅花發，一段春¶
光莫放遲。¶
不求外護不參禪，眼底滄桑任變遷。丹徑須知從直上，𤣥珠只¶
在我胸前。¶
***** 　淸靜散人孫仙姑(五首)¶
　　孫仙姑，名不二，號淸靜散人，馬丹陽之妻也。丹陽手垂過¶
　　膝，額起三山，常作詩云：『抱元守一是功夫，嬾漢如今一也¶
　　無。終日銜杯暢神思，醉中卻有那人扶。』眾莫曉其故，忽有¶
　　道人自稱重陽子，來化丹陽，洎仙姑入道。進爪從蔕食起，¶
　　問之曰：『甘向苦中來。』又問何如來，曰：『不遠千里，特來扶醉¶
<pb:CK-KZ_JY168_02p066a>¶
　　人丹陽異之，夫婦師事甚謹。起全眞菴於南園，數年後，師¶
　　挽丹陽西遊，居崑崙煙霞洞。姑在家勤行所傳。後年五十，¶
　　復從鳳仙姑遊洛陽。六年道成，書頌云：『三千功滿超三界，¶
　　跳出陰陽包裏外。隱顯縱橫得自由，醉魂不復歸甯海。』書¶
　　畢跏趺而化，乘雲過崑崙，俯告丹陽曰：『余於蓬島待君。』於¶
　　是丹陽卽書頌曰：『長年六十一，在世無人識。烈雷吼一聲，¶
　　浩浩隨風逸。』遂擲筆上昇。¶
資生資始總陰陽，無極能開太極光。心鏡勤磨明似月，大千一¶
粟任昻藏。¶
神氣須如夜氣淸，從來至樂在無聲。幻中眞處眞中幻，且向銀¶
<pb:CK-KZ_JY168_02p066b>¶
盆弄化生。¶
蓬島還須結伴遊，一身難上碧巖頭。若將枯寂爲修煉，弱水盈¶
盈少便舟。¶
養神惜氣似持盈，喜墜陽兮怒損陰。兩目内明馴虎尾，朦朦雙¶
耳聽黃庭。¶
荆棘須教剗盡芽，性中自有妙蓮花。一朝忽現光明象，識得渠¶
時便是他。¶
***** 　唐廣眞眞人(四首)¶
　　唐廣眞嚴州人。事母至孝，旣嫁得血疾，夢道人與藥而愈。¶
　　自是好道，䖍奉何仙姑。一日親授元妙。宋湻熙中，有三仙¶
<pb:CK-KZ_JY168_02p067a>¶
　　引至海邊，[(蹬_豆)/(雩_雨)]大蝦蟇渡海，隨遊名山。仙問曰：『汝欲超凡入¶
　　聖邪？留形住世邪？棄骨成仙邪？』對曰：『有母在，願奉終養。』賜¶
　　丹一粒，吞之，遂不穀食。後召入德夀宮，封寂靜凝神眞人。¶
𤣥機覿面費搜尋，著眼方知至理深。性學難將文字指，業緣了¶
當見眞心。¶
心性原來最易明，但隨峯頂暮雲晴。東南西北皆堪住，便可蓬¶
山碧海行。¶
不識性兮不識命，剖破乾坤分兩途。但教相合成丹日，醉倒壺¶
中不用扶。¶
無嗔無喜氣和醺。應事隨機風逐雲，虎伏龍馴心自靜，碧天明¶
<pb:CK-KZ_JY168_02p067b>¶
月白紛紛。¶
***** 　𤣥靜散人周眞人(五首)¶
　　𤣥靜散人姓周氏，甯海東牟王處一之母也。處一生於金¶
　　熙宗皇統二年，孕時夜夢紅霞繞身，驚寐而生。㓜多頴悟。¶
　　一日遊山中，遇老人坐大石，謂之曰：『子異日揚名帝闕，爲¶
　　道教宗主。』遂摩頂而去，嘗作頌自歌曰：『爭甚名，奪甚利，不¶
　　如聞早修心地。自家修證自前程，自家不作爲羣類。』大定¶
　　八年，遇重陽祖師於詮眞菴，請爲弟子，奉母同修，各受大¶
　　道。家貧力薄，苦志修持。後處一應名赴闕，奏對有云：『鏡明¶
　　猶能鑑物，况天地之鑒，無幽不燭，何物可逃。所謂天地之¶
<pb:CK-KZ_JY168_02p068a>¶
　　鑒，卽自己靈明之妙也。』於是大稱旨，章宗嘆曰：『淸明在躬，¶
　　志氣如神，先生之謂也。』明年母夀九袠，(音佚)表乞侍養。一日¶
　　母謂處一曰：『我歸期已至。』因示不貪生不懼死之語而化。¶
　　葬畢語門人曰：『羣眞相約吾去矣。』焚香沐浴而昇。¶
坤訣須從靜裏求，靜中郤有動機留。若教空坐存枯想，虎走龍¶
飛丹怎投。¶
一點靈臺磐石安，任他榮落態千般。陽光本是摩尼寶，箇裏收¶
藏結大還。¶
心似曹溪一片秋，好從子午下功修。魚龍潑剌波還靜，只有長¶
空月影留。¶
<pb:CK-KZ_JY168_02p068b>¶
輕煙薄霧障空虛，郤使靈明無處居。僧愛榮枯皆利刃，予如傷¶
子怎尋予。¶
性命先須月窟參，擒龍縛虎莫遲延。陽生之候眞陽漏，黍米如¶
何得保全。¶
***** 　　坤訣(附)¶
****** 眞傳有訣，眞傳有訣。¶
　夫女子秉坤柔之德，而眞陰之中，具有眞陽，修煉較易。今得¶
　此坤修，信乎升天之階級，渡世之梯航也。其訣俱在有中著¶
　力。有者無之始，從有至無，卽是眞陽之位。此二句雖重在命¶
　功，郤合性命而言，乃坤道第一大關健。(上句要於有中還無，下句於無中生有。)¶
<pb:CK-KZ_JY168_02p069a>¶
****** 庚甲須知。¶
　庚甲，申明命功入手處。庚者，金也，虎也。甲者，木也，龍也。二義¶
　已詳乾集，庚金爲修煉之本。甲木常畏其尅，而尅中反有生¶
　機。煉丹家最喜死中求活，故庚虎旣降，甲龍卽興，一降一興，¶
　生殺之機已伏，顚倒之理彌眞。於此生殺顚倒之時，用法斬¶
　龍之頭，牽虎之尾，使龍不興雲，虎不招風。風雲息而天淸月¶
　皎，龍虎降而性合情投。歸爐起煉，立結黍珠。保命之法，莫妙¶
　於此。知字有濳心守視之意。風欲來，急須擒虎；兩將降，乃可¶
　斬龍。不先不後，及時斬取，方可煆煉。¶
****** 學庸詳說，易理宜參。¶
<pb:CK-KZ_JY168_02p069b>¶
　不明理，又無以學道也。從聖學參入，方不落空。於學庸下得¶
　轉語，斯爲見道。至如丹道，統於易中。彖曰：『至哉坤元，萬物資¶
　生。』坤屬老陰，陰極陽生。順承乎天，則生人生物。順承乎已，則¶
　成道成真。細究坤之眞陽，發於何處。卽知吾身真一產，於何¶
　方。求得此一，固得此一，命寶乃全。此求在吾者，不得向外覔¶
　取，故曰宜參。¶
****** 性宗須徹，性命雙修，陰陽相接。¶
　性功爲入道之始終。於生不徹，此寶未能常住。必如秋月澂¶
　潭，纎塵不染。無始之始，旣已了然。不空之空，咸歸自在。斯性¶
　命雙修，陰陽相接矣。¶
<pb:CK-KZ_JY168_02p070a>¶
****** 教人孰辨有無莫，負一腔熱血。¶
　陰陽卽有無，要於藏經中留心三日。則眞陽之來，眞陰之往，¶
　俱已井然。來龍之頭可斬，去虎之尾能留。二炁相交，絪緼和¶
　洽，方成法體。不然徒費心血，又何能修煉耶。¶
****** 機在目前，氣由此拔。上有天谷，下有泉穴。認定二處，不宜差别。¶
　臨機切要，惟是以目使意，以意使氣，以氣凝神，以神煉眞。通¶
　天入地，無往不靈。苟或天谷不熱，氣不上升，湧泉不熱，氣不¶
　下行。必須意目注視，上下其力以引之。認定二穴，不可少有¶
　差錯。子午行功，久久純熟，再行烹煉。¶
****** 應時須悟參修，自有黃芽白雪。¶
<pb:CK-KZ_JY168_02p070b>¶
　以上坤道大統，研求印證，貫徹於心。然後入手下功，擒歸之¶
　龍含珠，驅回之虎搖尾。黃芽生於土釜，白雪產於瓊宮。大還¶
　到手，隨面璧以忘忘；所欲從心，尊帝天而穆穆。便到西池會¶
　王母，白旌黃斾自來迎。一聲霹𩆝天庭闢，脫去胎州重濁身。《¶
　　易》曰：『至哉坤元，萬物資生。』所謂順承乎乾者非邪？然世之¶
　　女子，明坤道而合坤德者，鮮矣。或癡頑結習，或奢悍成風。¶
　　種種沈迷，不堪悉數。卽有一二有志之輩，欲逃生死，究之¶
　　性命不明。每見巫嫗邨姑，學些口頭禪語。前果後因，便爲¶
　　大道在是。而盲修瞎煉，自悞悞人。吁，此皆坤修眞訣失傳¶
　　之故也。今《西池集》出，洩千古不傳之秘。具大慈悲，開方便¶
<pb:CK-KZ_JY168_02p071a>¶
　　門。願普天下女子，敬信修持，窮研極究。其中字字有功，句¶
　　句有訣，莫輕輕放過。尙有楮墨難傳之處，全在誠心辦道。¶
　　自遇眞人指點，總以收心養氣，爲下手初功。心不收則性¶
　　根昧，氣不養則命蔕失。性命雙修，坤道乃全。讀是集者，幸¶
　　勿坐失機緣，以負作者一片度世婆心也。靈陽子敬跋。¶
** 孚佑上帝三寶心鐙總跋¶
學者讀至此，不啻目迷五色矣。然畢竟吾身之天地何在，而後¶
樞機之所指乃神。故日月火符，乾坤大藥，非死心人，不能透徹¶
了當，必也。行到水窮處，坐看雲起時。得此法象，方能常應常靜。¶
天地悉歸，心如淨琉璃。身空法海荿，爲亘古完人。不然，仍是以¶
<pb:CK-KZ_JY168_02p071b>¶
心覔心，身色隊中。百障千魔，長夜漫漫，更不知何處好尋黍珠¶
也。有德有緣者，精參力究，作速下功。吾當於翠虛𤣥圃，翹足以¶
待，愼之勉之。回春子自跋。¶
　大道以金丹爲門徑，煉丹以大道爲始終。肇自鴻濛開闢而¶
　後，天壤間飛昇拔宅者，代不乏人，而要皆性命雙修。是以形¶
　神俱妙，非僅出神尸解，坐脫立亡已也。近今以來，丹道不明。¶
　人多旁走下焉者無論已，卽粗知丹法者亦類，皆各守其獨¶
　得，以爲仙傳異授。而不知大道眞旨，𤣥通圓妙非實。泥形命¶
　者之所得而同，亦非空悟精微者之所得而解。若徒意識揣¶
　測，不知天仙嫡派正傳，無怪南北兩宗昏如長夜，安所得一¶
<pb:CK-KZ_JY168_02p072a>¶
　鐙，廣演無盡鐙也。此卷直將萬古不傳之秘，千眞共厯之訣，¶
　細微曲折，暢發無隱。具眼者自必徹底洞明。伏望同志之士，¶
　會於心，而體於身。由是千錘萬鍊，馴至拔宅飛昇。其庶幾足¶
　以仰答，我¶
孚佑上帝慈悲普度之心云爾。廣化弟子惠覺謹誌。¶
¶	
