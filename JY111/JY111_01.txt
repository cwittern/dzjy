#-*- mode: org; -*-
#+EXPORT_ID: JY111
#+TITLE:浮黎鼻祖金華祕訣 Fulibizu Jinhua Bijue
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JY111_01p025a>¶
* 浮黎鼻祖金華秘訣序¶
慨自天地未判，日月未明，陰陽未立，五行未分，混沌恍惚，杳冥¶
絪縕，内有靈光，隱藏眞精。一生壬癸，二旺丙丁，丙丁火發，照耀¶
玄冥，產出庚黃，鑄作金庭，金庭異室，戊己眞形。故古先大聖知¶
大塊中有物，礦土中藏鉛，鉛中產銀，銀變成金，金中產砂，砂中¶
生汞，汞吐三華，名曰黃芽，乃天地造化之根源，陰陽日月之精¶
華，皆本於此。聖人知此消息，先用水以盜其氣，次用火以煉其¶
形，水火交煉，以育其神，始得形神俱妙，與道合眞，人得服餌，改¶
形而仙。夫白金隱於黑鉛之中，陰勝陽微，必假聖灰池騰盡陰¶
癸，而見壬水眞形。卽煅以陰陽池鼎，投紅入黑，方變爲金。内黃¶
<pb:CK-KZ_JY111_01p025b>¶
外赤，五彩鮮明，鑄作神室，形滯於形，滋以金水，同類相親，金水¶
吸受，眞汞乃生。是故鉛一變而爲壬水，二變而爲丙火，三變而¶
爲龍汞，四變而爲眞金，五變而爲戊己土。太極兩儀，四象五行，¶
莫不由之，莫不本之。採其靈根，制爲神室。神室者，藏神之宅也，¶
乃神氣出入飛伏之所。其中竅妙，有闔有闢，呼之則神應而來，¶
吸之則神隨而往。日復一日，漸漸凝結，内有胞胎，爲神之依，外¶
主鄞鄂，爲神之護。其來也不疾而速，其住也强而後伏，孰使之¶
然哉？蓋因水火之功也。故古歌云：火者，藥之父母；藥者，火之子¶
孫。水火之功大矣哉。故擬乾坤之槖籥而鑄神室，象日月之昇¶
沈而運藥，物效寒暑之推遷而行水火，奪天地之神氣而成金¶
<pb:CK-KZ_JY111_01p026a>¶
丹。金丹之名豈虛語哉？蓋金乃水中之金也。鉛中之金，有形之¶
金；水中之金，無形之金。以無形之金合有形之金，神隨形住，氣¶
逐形靈，同類易施功，非類難爲巧，欲作服食仙，宜以同類者。非¶
特金有二金，而火亦有二火焉。有有形之火，有無形之火。有形¶
之火，乃日時所加之火；無形之火，乃木中之火。無形之金，非無¶
形之火不能昇而入；有形之金，非有形之火不能採而出。此又¶
有無互相制伏之妙。古仙聖師秘而未發，而僕獨暴露者也。藥¶
自虛無，豈出自空無者哉？蓋無本於有，有生於無，有無互用，器¶
用者空，借此空器之靈，藏我虛器之神。凡火銷金，金伐木榮，眞¶
土兆形，眞水澄淸，淸眞合處，百日通靈，三胎九轉，十月丹成。凡¶
<pb:CK-KZ_JY111_01p026b>¶
磁瓦礫，盡皆成金，刀圭入口白日飛昇。藥物眞正，火候調停，霞¶
光滿室，雲露塡庭，此藥生之景象也。昇而復降，降而復昇，入之¶
有路，出之無門，此藥伏之關鍵也。遇水解化，遇火堅凝，化之若¶
水，堅之若冰，此藥成之效驗也。馬齒琅玕，鳳翅龍鱗，鍾乳黃輿，¶
化明窗塵，此藥成之形狀也。神室内外，除胞胎惟有金水往來。¶
金水者，乃得金氣之玄水，又號神水，並非凡水井泉，又非方諸¶
星月之水。煉丹之訣，但能引神水入華池，萬事畢矣。廣成子於¶
崆峒煉丹，度黃帝上昇，授以金丹秘訣，金華十二篇，此書藥物、¶
火候、鼎器、壇爐，俱巳吐露，但金水交姤之玄，玄關槖籥之秘，灰¶
池煉氣之眞，秘而不言。天律甚嚴，不傳竹帛。天不愛道，地不愛¶
<pb:CK-KZ_JY111_01p027a>¶
寶，我亦豈敢自私？僕體太上之心，欲使人人成道，箇箇歸眞，以¶
此書未發之秘，條陳無遺。使世之畱心性命、專心道德者，有緣¶
遇師，得此書印證，方肯誠心下手爲之，雖未面傳，亦我之徒也。¶
嗚呼，凡夫滿眼，决烈誰與？僕以有緣，荷天垂休，已得火得藥，但¶
功行未備，未能上昇，嘗恨道未得，遇人爲難；道已得，成道尤難。¶
有緣得覩是，必信而行之，方知師恩難報，而造化神功大矣，可¶
忽之哉？紫陽張伯端序。¶
<pb:CK-KZ_JY111_01p027b>¶
¶	
<pb:CK-KZ_JY111_01p028a>¶
* 浮黎鼻祖金華秘訣題詞¶
《金華秘訣》，舊傳葛、王二註。細味王註，不識藥物，卽言言解折，終¶
屬未同。惟仙翁註與紫陽序，深得廣成之訣。故諸經不列註，獨¶
入此註，諸經不列序，獨入此序。而於王註，則删之。知我罪我，惟¶
此一書矣。己亥仲夏一壑居士題。¶
　謹案此經，原名《金藥秘訣》。藥字的是華字之訛，向來相沿，未¶
　加詳攷，因關係經名，不敢不辯。試觀《參同契》，云：『古記顯龍虎，¶
　黃帝美金華。』又云：『卒得金華，轉而相因。』許旌陽祖師《石函記・¶
　太陽元精論》内云：『奇哉大道如是，孰能結金華也？』孚佑上帝¶
　純陽道祖有《金華宗旨》，闡明金華之義甚詳。卽本經亦云：『開¶
<pb:CK-KZ_JY111_01p028b>¶
　鼎視之，金華射日。』其爲金華，非金藥萬無可疑矣。此經爲萬¶
　古丹經鼻祖，眞傳秘訣盡寓其中，得葛老祖註解精微，直洩¶
　天機之秘，後之學者幸寶之。¶
　　　　　　　　　　　廣化弟子惠覺謹誌¶
<pb:CK-KZ_JY111_01p029a>¶
* 浮黎鼻祖金華秘訣¶
廣成子著¶
　　　　　　　　　　　　　　　　　仙翁葛玄註¶
** 　　採金定水章第一¶
混沌杳冥，杳冥生靈，靈光一點，誕育羣精。採一之水，除一之癸，¶
定一之數，配一經緯，感得靈父，方成聖體。¶
　葛玄曰：太上重玄一之道，本於混沌太極，浮黎虛懸，分霞逐¶
　彩，布氣成光，徹上徹下，始生曰靈。靈生眞一，一生玄水，水生¶
　二，二生三，三生萬物。作金液神丹，湛然常住之，法莫不由之。¶
　且黑鉛以母隱子胎，白金以子藏母胞，内含先天眞一金水¶
<pb:CK-KZ_JY111_01p029b>¶
　之精華，煉盡陰癸，壬水自現，用火採出，煉成一塊五色眞土。¶
　制爲鼎器，作二十四品大丹之父母，七十二石之宗祖。自然¶
　使嬰姹和偕，龍虎蟠結於玄關竅中，烏兔會行於黃道室内，¶
　感靈父聖母之氣，以成萬劫不壞之軀也。神哉神哉。¶
** 　　求眞踵息章第二¶
黑中有白，天地煉形，黑盡白見，號曰眞金，金水得類，火數無更，¶
煉成乾道，脫凡爲眞，安金益水，砂汞凝神。¶
　葛玄曰：黑者，陰也。白者，陽也。以陽煉陰，雄裏懷雌，淡中有味。¶
　欲制之法，將黑鉛入於灰池，發火久久而煉之。鉛盡水乾，銀¶
　體自露，其中有水銀，形如白雪，狀若馬牙，乃名辛金，號曰水¶
<pb:CK-KZ_JY111_01p030a>¶
　中銀，是爲丹砂之根。將此一味之金，送入陰陽池鼎，配以庚¶
　金，煉如雞子，外白内黃。變其體爲輕黃，以象乾卦，謂之黃芽，¶
　以成聖母，爲丹之基，百彙之根，萬靈之祖，天地之精。中有眞¶
　砂眞汞，爲仙家之天寶，修煉得此天寶，則藥物在此，鼎器在¶
　此，火候在此，丹砂無別蘊矣。而世人將凡砂凡汞修煉者，豈¶
　能神異而變化乎？¶
** 　　神室變化章第三¶
室象雞子，黃白一家，上下兩釡，中虛寸窩，骨肉金玉，開就瓊花，¶
五星攢會，萬靈贊嘉，神通廣溥，感應無差。¶
　葛玄曰：法象莫大乎天地，天地者，道中所生之一物耳。天地¶
<pb:CK-KZ_JY111_01p030b>¶
　設位，變化於中，故神室以金母鑄就，上釡象天，下釡象地，上¶
　下兩釡，合成一軀，如同雞子，黃白混沌。大衍之數，五十有五，¶
　其用四十有九，中虛一竅，惟許寸餘，以象太極變化，是爲陰¶
　陽合德之符，號爲明堂，又稱天心，又曰祖土，而爲中黃，燮理¶
　陰陽，出入玄牝，眾妙之門，虛而能靈，乃化生萬物之所也。外¶
　以金鼎包裹神室，關固嚴密，防有不測之患。内以胞胎產出¶
　神物，光明赫奕，能爲萬物之靈。俱得水火升降之氣，透入二¶
　八空器物中，玄鳥皎兔，一呼一吸，魂魄凝和，同聲相應，同氣¶
　相求，交以天精地髓，激出雲龍風虎，一顆明珠，藏於九光寶¶
　苑之内，萬象在其中矣。此珠，譬如北辰居其所而不動，在於¶
<pb:CK-KZ_JY111_01p031a>¶
　黃室，五星旋繞，萬靈敬仰，神通莫測，開出芙蓉、美金菊花，求¶
　之者俱得遂意，去病除災。是乃無質，生質，化爲金粟，滿鼎金¶
　砂，紅光灼灼。人得此金砂服之，昇入無上淸虛之境，不爲地¶
　水風火所拘，超出陰陽易數之外，卷舒造化，移星易斗，無施¶
　不可。咦！借爾胞胎，養我形骸，爾靈我聖，跳出塵埃。¶
** 　　壇爐鼎竈章第四¶
擇其福地，置竈爲匡，爐通一竅，運陰陽，形如鍋釡，員厚相當，中¶
安金鼎，造作有方，如雞三足，槖籥舒光。¶
　葛玄曰：仙佛祖師爲大丹絪緣出見於世，擇選靈山福地，葢¶
　造丹室數椽，築壇三層，壇上安竈，竈上有爐，爐中有鼎，鼎中¶
<pb:CK-KZ_JY111_01p031b>¶
　有神室，神室中有胞胎。懸鏡掛彩，鎭符驅崇，而煉金丹，以顯¶
　冲舉，不生不滅，開化後人。鼎象日中鷗烏三足，包裹神胎，無¶
　有絲毫走漏，是謂槖籥。湻于叔通所謂『員三五，寸一分，口四¶
　八，兩寸脣，長尺二，厚薄均，腹齊三，坐垂溫』是也。當斯之時，運¶
　動陰爐陽鼎之法象，以已身中内道合之，開化混沌，運用坎¶
　離，主執陰陽，使二景舒光，五靈相合，添水運火，暗合符節，超¶
　凡入聖，以保身形。¶
** 　　水火化育章第五¶
提攜日主，倂羽月宸，水流親下，火燥昇騰，養形三五，合法晨昏，¶
金水十六，萬物化醕，旋箕厯斗，策役鬼神。¶
<pb:CK-KZ_JY111_01p032a>¶
　葛玄曰：日中之王曰鬱儀，月中之宸曰𤥐璘，欲得日月二君¶
　合璧，生靈於乾坤竅内，養出夜明寶珠，須假凡水火烹煎，眞¶
　水火以成胎，受氣旣足，則光溢無極。蓋凡水中有火，火中有¶
　水，水火旣濟，陰在上，陽在下，妙合周天，璇箕厯斗之度，烹煉¶
　玉芽黍米，結成胎仙。易曰：形乃謂之器，制而用之謂之法。故¶
　以符攢爻，爻攢時，時攢日，日攢月，月攢年，年攢世，世攢運，運¶
　攢會，會攢元，總乾坤二卦之策，運周天一年三百六十日當¶
　期之火，奪盡天地生成之數，反復殺機在於一日之内，不使¶
　符候乖張，陰陽失序，知其無，守其有，則大藥精神百倍，乾坤¶
　交姤罷，一點落黃庭，玄珠成象。合伏日月二君金液玉液之¶
<pb:CK-KZ_JY111_01p032b>¶
　眞，養形於三五一都太極之中，自十日至百日，鉛汞化爲金¶
　丹，世間鬼神無不敬仰，可以任吾驅使矣。¶
** 　　浮黎淸濁章第六¶
無極之土，本產黃白，毋搖其精，乃得久長。百日泮渙，淸濁自張，¶
流戊就己，八極光茫，金光射彩，靈簇中央。¶
　葛玄曰：黃白者，藥物也，丹母也，先天乾坤之精也。藥本資於¶
　丹母所生，從虛無而來，名曰金液，號爲眞土。此土終始萬彙，¶
　體物而不遺，實無定位，舉世皆迷，乃無中有象，空中有色，至¶
　理行於無爲，眞機在於水火，的於六十日内，依空中有象，黃¶
　帝中主，萬神肅從。旣見其體，勿勞其形，勿搖其精，再行百日¶
<pb:CK-KZ_JY111_01p033a>¶
　火符，撫養嫩弱，以神馭氣，自然通靈。輕淸上昇，重濁下沈，感¶
　聖日聖月，照耀金庭，乾坤萬象，皆安舒於威光鼎内。則甲乙¶
　之氣化靑龍，丙丁之氣化朱雀，庚辛之氣化白虎，壬癸之氣¶
　化玄武，戊己之氣化勾陳螣蛇，五行四象合而成丹。復子魚¶
　鱗甲鬣，姤午馬齒如霜，壯卯珢玕鍾乳，觀酉羽翮摧揚，有此¶
　景象，則三五一都太極之中，發泄精粹，玲瓏晃朗。開鼎視之，¶
　金華射日，霞彩冲霄，服之驅除寒暑，聚精歛神，萬病無侵，轉¶
　增天福。經曰：人服死水銀，保命得長生。自此可爲陸地之仙，¶
　不受生滅之苦。¶
** 　　接氣生神章第七¶
<pb:CK-KZ_JY111_01p033b>¶
形若不足，補之以氣。西南得朋，東北無類。上以三開，下以三閉，¶
紫粉如霜，黃芽滿室。窗塵飛虛，夀算無計。¶
　葛玄曰：金丹之道，無過是煉形補氣，氣壯自靈，靈而爲寶，方¶
　敢名神。神也者，妙萬物而爲言者也。且充塞天地間，俱是浩¶
　然之氣。運是氣者，皆神以主之。無物不有，無時不然。大抵補¶
　氣之方，不必遠有所慕，如天應星、地應潮之類是也。故以西¶
　南陰方，東北陽方，若能從其有而背其無，三接神胎，何憂至¶
　藥不靈？學者宜當勉力，勿可怠緩。未鑄室之先，龍居虎穴；旣¶
　鑄室之後，汞出鉛中。故二物不會各藏，眞一之氣弗露；二物¶
　旣合，則交眞一之氣爲丹。猶草木花菓，得陰陽二氣交感，自¶
<pb:CK-KZ_JY111_01p034a>¶
　然各正性命，暢茂條達。煉丹之士須要洞曉陰陽，深達造化，¶
　無不効也。¶
** 　　點化分胎章第八¶
制器爲房，丹生其内。弄丸成象，造化自異。眞中之神，出類拔萃。¶
積行綿綿，立登神位。¶
　葛玄曰：神室者，形而下之器也。聖人制器尚象，以法太極，一¶
　物而有兩體，體虛形實。故靜則爲一氣，動則成兩儀。使神物¶
　兆生於有無之間，其質似黃蛢，是謂三才。一呼一吸，閒往閒¶
　來，合成刀圭。如弄日月二丸彈於天地之中，運行造化相似。¶
　人能妙合其機，參乾坤而爲互用，使水火昇降於其外，砂汞¶
<pb:CK-KZ_JY111_01p034b>¶
　判形於其内，是爲金丹之房，眞中之神，長生大君居於此焉。¶
　故丹雖眞一之氣所成，須假天地交合龍虎，兩弦之氣相交¶
　於造化窟中，使水火之精互藏其宅，而後日月星辰之華懸¶
　於上，金木水火土之氣結於下。懸於上者，在天成象，生如鸞¶
　翔鳳翼；結於下者，在地成形，凝如雪柳霜花。二物能重能輕，¶
　能神能靈，能白能赤，能暗能明，此無中生有之妙也。服之身¶
　體金色，毫竅光明，吐氣爲火，丸垢成丹，何其神哉！至此，數可¶
　奪，命可活，天地亦可以返復。其凡砂凡汞，五金八石，聞氣而¶
　死。更能積功累行，綿綿不絕，昇入金門，豈不大自在乎？¶
** 　　十月丹成章第九¶
<pb:CK-KZ_JY111_01p035a>¶
丹成九還，胎化黃轝，金砂成霧，母產玄珠。蒼胡頡寶，鍾乳珊瑚，¶
犬牙參錯，馬齒何殊，神精萬狀，聖人自知。¶
　葛玄曰：萬物之理，以虛而受。天地從虛無中來，虛無天地之¶
　德。故用神室修煉仙丹，妙寶自虛無中而生有也。天一之水¶
　下降，地二之火上昇，三才成位，四時順令，五行化生。鼎中一¶
　刻之火符，奪世上一年之節候。胎神藏九氣，化爲紫金丹。丹¶
　見有爲之範相，亦自無極之神通也。一箇月生如馬齒琅玕；¶
　二箇月長如魚鱗甲鬣；三箇月犬牙參錯；四箇月蒼頡攢㬪；¶
　五箇月菡萏靈芝；六箇月鍾乳倒懸；七個月婆羅松花；八箇¶
　月寶塔玲瓏；九箇月日月懸象；十箇月嬰兒成聖，變化出神，¶
<pb:CK-KZ_JY111_01p035b>¶
　如如不動，妙道眞身，紫金見象，身騎孔雀，神慧無量，難以言¶
　述。且腐草得天地自然之氣，亦化爲螢。况此神室爲太虛之¶
　體，有陰陽屈伸相感之機，往來於其中，變化無窮，豈無至藥¶
　所產乎？經云『天寶玉皇之氣，結一黍米玄珠，根本皆由於玄¶
　中正位，以成聖胎』是也。¶
** 　　金鼎通玄章第十¶
金丹神室，自變鐵渣，鼎化爲庚，可種仙葩，光明赫奕，制以凡雜，¶
匱至湧泉，三界爲家。¶
　葛玄曰：聖人立象以盡意。今以神室内煉水銀而成丹，丹化¶
　成金液，金液到口，白日登天自然之妙。若夫外煉鐵鼎，化爲¶
<pb:CK-KZ_JY111_01p036a>¶
　金鼎，此之神妙，非藥而何？只可與智者論，不可與凡夫言。古¶
　人貫金透石不爲難，信哉是言也。有諸内必形諸外，所謂借¶
　假修眞，全資水火，故曰：『鼎器藥物並火候，看來盡秘於玄關。』¶
　又曰：『鼎卽藥，藥卽鼎。』鼎藥者，丹也。故曰：『靈寶畢集簇於后土，¶
　久而成丹。』具大藏法眼者，自知出有入無之妙，則逍遙三界，¶
　與道爲一，何所往而非安居之家乎？¶
** 　　妙香並濟章第十一¶
天香滿鼎，霞映三台，沈疴痼疾，俱得和諧，龍神拱敬，岳凟迎隨，¶
祖玄解脫，後裔蕃昌，俱聞是香，普釋災愆，返魂立起，白晝昇天。¶
　葛玄曰：四時順氣，一嵗丹成。天地之機，日月之衡，陰陽之數，¶
<pb:CK-KZ_JY111_01p036b>¶
　五行生殺之權，三千七百二萬正氣之數，俱已奪盡，會於乾¶
　坤化育之金，產出許多景象，無限奇觀。馨香遍滿，上通三天，¶
　下徹九泉，所謂拔宅靈梯，昇天藥祖，蘊蓄自然之香。是香起¶
　死回生，無量功德，度一切死苦，能解幽魂長夜之網，能啟門¶
　戸後裔之光，經曰『億萬高祖，厯劫種親，遊喪滯魄，俱得更生』¶
　者是也。惜乎世人功微行淺，攻乎異端，專行有形硃砂水銀、¶
　五金八石雜類之邪法，實不曾聞金液還丹白晝冲天之妙¶
　道，又安能得見三淸太上乎？¶
** 　　服食登眞章第十二¶
刀圭入口，人化爲仙，飛形拔宅，隱顯無干，梵氣合體，與天長年，¶
<pb:CK-KZ_JY111_01p037a>¶
秘行眞妙，勿泄心箋。¶
　葛玄曰：神丹之藥，本號刀圭。刀圭者，乃刀頭圭角，些子而已。¶
　人能觀天之道，執天之行，運化陰陽，以壬水生黃金，黃金造¶
　華池，華池會兩弦眞一之氣，凝結神水。神水化爲金液，金液¶
　變成至藥，至藥返還爲丹。除去嬰兒胎毒，醮謝天地，以淸流¶
　吞服一粒，則身生羽翰，如輕煙薄霧，頃刻冲霄，以朝太姥，證¶
　無上九極上品天仙，至尊至貴，出入造化，隱顯莫測，萬化生¶
　身。若欲拔宅，只以淸泉研洒三粒，不時門牆屋宇盡皆昇舉¶
　於巫山雲雨之程。御乾坤於不竭，制刦運以無窮，豈得虛說¶
　以誑後人？昔吾得道三十餘年，嘆無法財了茲妙道，以報無¶
<pb:CK-KZ_JY111_01p037b>¶
　上之本。後得爲之，無不遂意。後學無生疑惑，有爲者亦若是¶
　也。¶
