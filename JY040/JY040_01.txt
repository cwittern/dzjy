#-*- mode: org; -*-
#+TITLE: 太上洞玄靈寶業報因緣經
#+DATE: 2011-05-31 15:51:27
#+PROPERTY: kxid KX039
#+PROPERTY: title 太上洞玄靈寶業報因緣經
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ0336
#+PROPERTY: id JY040
#+PROPERTY: JUAN 4
#+PROPERTY: JUAN 004
#+PROPERTY: JUAN 004
#<md:CK-KZ_JY040_01p050a>¶
<pb:YP-C_JY040_04fangji-06-0050a>¶
* 太上洞玄靈寶業報因緣經¶
　　　
** 奉戒品¶
大慈大悲普濟眞人以業報因緣請問¶
太上道君爾時道君告普濟曰我從無始世界已來常在人間¶
教化說法度脫眾生使過去未來十方三界人天凡聖普使聞¶
知等會無爲入眞常道不生不滅無去無來常住湛然圓通靜¶
室登此界者皆須持戒始自發心終於極果懴悔受戒誦念持¶
齋行道至誠發弘誓願讚歎布施滋潤眾生救護一切廣建功¶
德感應諸天福報生神攝因生化本迹機會證實相行敘教流¶
通廣統眞應方始會道念念不捨滅心忘心皆須持戒持戒不¶
#<md:CK-KZ_JY040_01p050b>¶
<pb:YP-C_JY040_04fangji-06-0050b>¶
犯諸天降臨眾聖敬仰羣魔讚唱各隨功業列名上宫我故隨¶
其分力廣說戒門多少不同上下有異任汝眾生相機所受三¶
戒五戒六戒七戒八戒九戒十戒十二可從戒十四持身戒二¶
十四戒二十七戒三十六戒乃至洞玄下品四十中品六十上¶
品八十一百八十上淸三百觀身洞神七百二十戒各有次第¶
導引羣迷能有受持皆獲福利滅罪無窮並散在三洞諸經流¶
行已久眾生暗昧不能得聞今止爲汝說無上十戒作人天福¶
業生死善緣傳示當來徧令護持降福消禍不可思議¶
第一戒者不得殺生及懷殺想常行慈悲濟度一切觀諸眾生¶
常如己想¶
#<md:CK-KZ_JY040_01p051a>¶
<pb:YP-C_JY040_04fangji-06-0051a>¶
第二戒者不得偷盗及懷盗想常行退讓不受非義觀諸資財¶
如己物想¶
第三戒者不得邪淫及懷婬想常行貞潔獨處幽棲觀諸男女¶
如骨肉想¶
第四戒者不得慳貪及懷貪想常行布施廣濟貧窮平等一心¶
無彼我想¶
第五戒者不得瞋怒及懷怒想常行歡喜和睦寃親觀諸眾生¶
如赤子想¶
第六戒者不得愚癡及懷癡想常行智慧勸誘愚迷觀諸眾生¶
如手足想¶
#<md:CK-KZ_JY040_01p051b>¶
<pb:YP-C_JY040_04fangji-06-0051b>¶
第七戒者不得綺言及懷綺想常行忠正内外純和觀諸經教¶
生念誦想¶
第八戒者不得妄語及懷妄想常行信實隱顯無欺觀諸人民¶
無虛誑想¶
第九戒者不得惡口駡詈及惡口想常行正念不起毒心觀彼¶
毒蛇自取害想¶
第十戒者不得兩舌鬬亂及兩舌想恆行端直不起愛憎觀諸¶
彼我無向背想¶
道君曰此十戒者是眾生城郭依棲屋宅能守持者有玉童玉¶
女金剛神王將軍力士各二十四人侍衞左右消災度厄保命¶
#<md:CK-KZ_JY040_01p052a>¶
<pb:YP-C_JY040_04fangji-06-0052a>¶
延年眞聖敬仰諸天歡悅刀兵水火虎狼蟲蛇疾病牢獄鬼賊¶
邪精饑寒惱難一切眾禍永不干身求男得男求女得女富貴¶
夀樂所願遂心智慧聰明形容端正人中第一不可思議過去¶
受生天宫淨土華臺寶殿衣食無爲雲蓋龍車逍遥自在常聞¶
經法侍奉¶
天尊展轉受身會正眞道持此戒者如彼寶劒能斷一切如彼¶
法舟能度一切如彼猛火能燒一切如彼淨水能洗一切自三¶
淸已下乃至十方上聖眞仙莫不皆由持此戒也戒者防罪止¶
惡檢束身心降伏妖魔感動靈聖¶
道君曰昔有五百男子於純和國空明山中修道二十一年共¶
#<md:CK-KZ_JY040_01p052b>¶
<pb:YP-C_JY040_04fangji-06-0052b>¶
持此戒悉悟無爲吾遣達相眞人度入無相天中今並得爲金¶
光仙人更學大乗漸階眞位又棲浮國空積山中有三萬六千¶
女子同心學道一百年中不聞此經戒被大魔精中害悉入無¶
明水中流浪沉没不能得出吾遣度脫眞人往彼救拔授與此¶
經令漸開悟移在觀山正持十戒已得六百萬年日夜翹懃專¶
一不二靈芝神草甘露玉池自生其處充給飲食稍稍明了自¶
會至眞普濟問曰未審持此戒者須從師受止讀經文又眾生¶
氣力優劣不同或卒世奉行或一時便止未審其意如何伏願¶
天尊賜垂分解¶
道君曰若有善男子善女人能發道心詣師請受終身奉行過¶
#<md:CK-KZ_JY040_01p053a>¶
<pb:YP-C_JY040_04fangji-06-0053a>¶
去見存獲福無量若復抄寫依經讀誦燒香供養如法修行最¶
爲第一不可思議若値講說敷敭妙旨廣爲人民能詣師傅歸¶
心奉受如戒修行獲福巍巍又復詣師請受不得修行或就本¶
家奉持暫時卽替一時䝉惠福亦不輕何以故猶如甘雨一霔¶
受者皆潤隨其稟澤悉得滋榮戒得所霑莫不咸頼¶
道君曰若道士女冠爲國主人王宰輔人民土地山林三塗五¶
苦一切眾生所在發心建百高座廣召同侣講說此經三日七¶
日九日十日乃至百日不限時節燒香行道禮懴啓願散華燃¶
燈普勸眾生令持齋戒使悉知聞願得天下太平兆民安樂福¶
祚堂堂若復有人能爲國王帝主土地人民抄寫此經百部千¶
#<md:CK-KZ_JY040_01p053b>¶
<pb:YP-C_JY040_04fangji-06-0053b>¶
部乃至萬部無量數部所在流通教化一切悉得受持得福無¶
量不可思議¶
道君曰若道士女冠爲諸男女度受戒時皆當先行信籌籌長¶
一尺二寸竹木之屬隨便制之付此籌後方當授戒行此籌者¶
四種因緣一者令諸男女生回向心二者預審本心必令堅固¶
三者先示信緣生饑渴想四者奉戒弟子通誠願相開度所以¶
謂爲信籌籌者一則自計已身善惡多少二則請諸眞聖算命¶
增加示此法相令戒專一是故度戒先授此信籌¶
　　
** 持齋品¶
道君曰眾生無始受身以來慳貪嗜欲飲食酒肉啖嚼無厭長¶
#<md:CK-KZ_JY040_01p054a>¶
<pb:YP-C_JY040_04fangji-06-0054a>¶
此飢膚養其膿血致生病惱彌益罪根生老病死暑濕風寒痛¶
癢酸疼惡風毒氣入身染體百病來侵念念無常晝夜不住受¶
生稟賦各各不同日夜循環萬萬生死或處胞胎茹成膿血隨¶
卽化消或居母腹不得出生便復破壞雖作分解母子暫殊卽¶
便死亡不可稱計或一𡻕兩𡻕乃至百𡻕念念解張衰耗豈住¶
頭痛肚熱萬惱相侵一生之中無少安樂者良由廣食穢濁積¶
滿身中酒肉臐肌蒸然臟腑惡風毒氣吹扇形骸金玉化消身¶
形詎久吾不飲不食抱道自然變化無方長生不死常說經教¶
開度眾生凡夫愚迷不能信用我常憂念愍痛在兹故設齋法¶
令滅病苦吾昔就¶
#<md:CK-KZ_JY040_01p054b>¶
<pb:YP-C_JY040_04fangji-06-0054b>¶
元始御前受三十六部經文齋法精微濟度羣品行之人間具¶
有成法凡夫無知謂爲虛誕如三淸眾聖久證道眞恆悉奉齋¶
勤行不怠况汝輩乎若上士勤行長齋淸室誦經燒香中不懈¶
怠或存或亡隨其愚智制法不同善巧方便開度眾生六齋十¶
直八節三元甲子本命三會庚申諸雜救護微妙難思皆是元¶
始引接下凡吾常勸教普使修行普濟問曰未審建齋功德輕¶
重復有何神監臨爲復直爾斷食復有威儀又至道圓通徧諸¶
有法當隨分力恣任能行立六齋等法也愚所未了願垂教誨¶
道君答曰功德輕重諸天降臨威儀軌則六齋等別並備靈寶¶
諸經今粗說之汝宜諦聽齋者二種不同一則極道二則濟度¶
#<md:CK-KZ_JY040_01p055a>¶
<pb:YP-C_JY040_04fangji-06-0055a>¶
極道者爲發心學道從初至終念念持齋心心不退復有二門¶
一謂忘心二謂滅心忘心者始終運意行坐忘形寂若死灰同¶
於槁木滅想滅念惟一而己滅心者隨念隨忘神行不系歸心¶
於寂直至道場濟度者謂回念至道翹想玄眞願福降無窮災¶
消未兆又有二種隨力修行一者䖍心二者捨財䖍心者惟罄¶
一心丹誠十極燒香禮拜惟求於道捨財者市諸香油八珍百¶
味營饌供具屈請道士及以凡品歸心啓告委命至眞内泯六¶
塵外齊萬景冥心靜慮歸誠於道克成勝果永契無爲救濟存¶
亡拔度災苦隨其分力福降不差功德重輕各在時矣建齋之¶
日諸天上聖眞仙靈人玉童玉女三界五帝一切威靈建節持¶
#<md:CK-KZ_JY040_01p055b>¶
<pb:YP-C_JY040_04fangji-06-0055b>¶
幢執符把籍飛空步虛燒香散華觀聽法音條錄罪福名書諸¶
天金格玉字受福無窮所以別立月日者至是之辰吾遣三界¶
十方善惡神靈按行人間矣正月靑帝九氣功曹將軍九億萬¶
眾建節持幢與神仙兵馬玉童玉女同下人間條錄罪福三月¶
黃帝一氣天罡將軍五億萬眾執符把錄與神仙兵馬玉童玉¶
女同下人間糾察罪福五月赤帝三氣勝光將軍三億萬眾飛¶
空步虛與天仙兵馬仙童玉女同下人間按行罪福七月白帝¶
七氣傳送將軍七億萬眾瓊輪羽蓋與天丁力士同下人間書¶
其罪福九月上元一氣河魁將軍五億萬眾揮幢執節與功曹¶
使者玉童玉女同下人間抄其善惡十一月黑帝五氣神后將¶
#<md:CK-KZ_JY040_01p056a>¶
<pb:YP-C_JY040_04fangji-06-0056a>¶
軍五億萬眾燒香散華與左右龍虎君同下人間糾正罪福正¶
月十五日爲上元十天靈官神仙兵馬與無鞅數眾上聖高尊¶
妙行眞人同下人間考定罪福七月十五日爲中元九地靈官¶
神仙兵馬無鞅數眾名山洞府神仙兵馬同下人間校錄罪福¶
十月十五日爲下元九江水帝十二河源溪谷大神水府靈官¶
同下人間校定罪福立春日元始遣度仙上聖天尊將始靑天¶
君神仙兵馬無鞅數眾教化人間開度眾生春分日元始遣玉¶
寶皇上天尊將靑靈始老帝君神仙兵馬無鞅數眾教化人間¶
開度眾生立夏日元始遣好生度命天尊將始丹天君神仙兵¶
馬無量等眾教化人間開度羣品夏至日元始遣玄眞萬福天¶
#<md:CK-KZ_JY040_01p056b>¶
<pb:YP-C_JY040_04fangji-06-0056b>¶
尊將丹靈眞老帝君神仙兵馬無量聖眾教化人間開度眾生¶
立秋日元始遣太靈虛皇天尊將始素天君神仙兵馬無量聖¶
眾教化人間開度羣品秋分日元始遣太妙至極天尊將皓靈¶
皇老帝君神仙兵馬無量數眾教化人間開度羣品立冬日元¶
始遣無量太華天尊將始玄天君神仙兵馬無量數眾教化人¶
間開度羣品冬至日元始遣玄上玉宸天尊將五靈玄老帝君¶
神仙兵馬無鞅數眾教化人間開度羣品皆從仙童玉女南斗¶
北斗四司五帝建符執節燒香散華龍輿鳳駕徧滿虛空或長¶
或短或雲或雨或風或露或鳥或獸或靑或黃種種變化按行¶
人間條錄罪福觀察眾生又每月一日元始西北天與北斗及¶
#<md:CK-KZ_JY040_01p057a>¶
<pb:YP-C_JY040_04fangji-06-0057a>¶
傳言使者下八日元始北方天與北斗司殺鬼及赤車使者下¶
十四日元始東北天與太一使者下典司使者下十五日元始¶
東方天與天帝及天地水三官并監司使者下十八日元始東¶
南天與天一及賊曹使者下二十三日元始南方天與太一八¶
神使者及符章侍從下二十四日元始西南天與北辰及守宅¶
三將軍下二十八日元始西方天與下太一及天公使者下二¶
十九日元始下元天與中太一及諸官將軍下三十日元始上¶
元天與上太一及天帝使者下皆與諸天眾聖至眞尊神仙童¶
玉女四司五帝五斗監司建節持幢步虛誦經檢行男女所積¶
善惡罪福因緣又甲子日太一中臺大使下庚申日太玄上宫¶
#<md:CK-KZ_JY040_01p057b>¶
<pb:YP-C_JY040_04fangji-06-0057b>¶
制民三尸下又正月一日獻夀七日迎祥二月八日芳春三月¶
三日蕩邪四月八日啓夏五月五日續命六月六日淸暑七月¶
七日迎秋八月一日逐邪九月九日延算十月一日成福十一¶
月十五日啓福十二月初五日百福本命日祈年三會日建功¶
凡此諸齋日若帝王國主妃后大臣公侯宰輔道士女冠人民¶
兆眾或自爲人燒香行道誦經禮謝講說此經奏名白簡投告¶
山川五嶽四瀆山洞靈司吾常遣諸眞人神仙玉女侍巾玉童¶
香官使者檢錄名字著神仙玉厯長生簿中令厄難消除眾苦¶
淸淨永享無窮一日持齋滅身中五十種罪得五日餘糧二日¶
滅身中一百種罪得十日餘糧三日滅身中一百五十種罪得¶
#<md:CK-KZ_JY040_01p058a>¶
<pb:YP-C_JY040_04fangji-06-0058a>¶
一十五日餘糧五日己上滅身中五百種罪得千日餘糧百日¶
身中萬罪皆滅行厨來至玉女扶迎衣食自然千日三界侍衞¶
五帝扶持門戸昌熾子孫興隆天人來格吉慶日臻過去得生¶
天王之門或聰明智慧相好端嚴年命長遠歡樂自然¶
道君曰吾昔於淸妙國中說法教化天人時有男女八萬七千¶
人俱來詣座同發善心結大宏誓爲帝主國王后妃大臣公侯¶
宰輔人民土地一切眾生常持六齋十直三元八節甲子庚申¶
諸雜齋等及建百座高臺召請道士講說此經十二年中勤誠¶
不退感徹諸天吾遣左玄眞人同授靈藥各得長生今在善積¶
山中並證仙道其威儀軌則各如三洞法矣普濟稽首問曰未¶
#<md:CK-KZ_JY040_01p058b>¶
<pb:YP-C_JY040_04fangji-06-0058b>¶
審齋法以何時也¶
道君答曰天地運度晝夜相推十二時間氣有生死盛衰變化¶
善惡吉凶人鬼不同罪福各别陰陽利害自有所宜今具說之¶
子宜諦受夜半是諸天人食世人食之增算九十除八十一病¶
地官敬仰鷄鳴時是諸天官食世人食之增算一百除病九十¶
地官司迎平旦時是諸天輔食世人食之增算一百二十除病¶
一百地官畏之日出時是諸天王食世人食之增算一百四十¶
除病一百二十地官送迎辰時是諸天帝釋食世人食之增算¶
一百八十除病一百六十地官侍門禺中是諸天眞聖食世人¶
食之增算四十除四百四病諸天下臨玉女散華金童揚煙三¶
#<md:CK-KZ_JY040_01p059a>¶
<pb:YP-C_JY040_04fangji-06-0059a>¶
界五帝日月星辰神仙兵馬金剛力士一時齊到止善輟惡名¶
聞上淸萬天歡悅一切獲福宜以此時致齋也日中是諸天魔¶
王食世人食之減算九十生八十一病地官察身日昳時是諸¶
地魔王食世人食之減算一百生病九十一地官害門晡時是¶
人間諸鬼神食世人食之減算一百二十生病一百地官生罪¶
惡鬼殺身黃昏時是地下冥王鬼神食世人食之減算一百八¶
十生病二百眾害傷身人定時是餓鬼畜生酆都鬼神食世人¶
食之減算五千生四百四病萬害加身故鬼物邪精乘其飲食¶
入人腹中能生百病及諸眾苦一切厄難奪人算命不得神仙¶
長生不死若諸男女能依我法各知所說凡食之時皆須先出¶
#<md:CK-KZ_JY040_01p059b>¶
<pb:YP-C_JY040_04fangji-06-0059b>¶
諸食種種於前一則獻仙聖二飴地祗三與鬼神四及眾生起¶
此四想是大慈悲免諸凶惡鬼神不侵散施鳥獸遍及蟲魚悉¶
令飽滿獲福無量生死受恩普濟又曰受食有何次第¶
道君答曰先須盥漱端身燒香行道懴悔禮拜發願回向陳啓¶
事竟然後受食閉目存想身中諸神與三一同食食之時不得¶
他人輒動手有穢觸安徐啖嚼與氣俱進皆當手捧淸淨巾器¶
勿教凡穢言笑喧聒是名法食始曰淸齋能依是言諸天降駕¶
萬聖齊臨眾眞稱善玉女散華生死䝉恩得福無量¶
¶
