#-*- mode: org; -*-
#+TITLE: 雲光集
#+DATE: 2011-11-02 10:44:09
#+PROPERTY: kxid KX204
#+PROPERTY: title 雲光集
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1152
#+PROPERTY: id JY206
#+PROPERTY: JUAN 1
#+PROPERTY: JUAN 001
#+PROPERTY: JUAN 001
<pb:CK-KZ_JY206_01p001a>¶
@fw重刋道藏輯要¶
　
* 雲光集¶
@by聖水玉陽王處一撰¶
　
** 詩¶
　　承安丁巳受第三宣於六月二十五日到都下天長觀七¶
　　月初三日宣見賜坐帝問清淨經師解之次問北征事師¶
　　答云戊午年卽止後果應次問全眞門戸師一一對答帝¶
　　深嘉歎留連抵暮方出翌日賜紫衣號體玄大師仍差近¶
　　侍傳旨賜崇福修眞二觀任便住坐每月給齋厨錢二百¶
　　鏹時在修眞觀作此一篇寄呈老母洎聖水道衆¶
<pb:CK-KZ_JY206_01p001b>¶
修眞觀下信遥通往復祥光透碧空昔遇明師開正教今蒙聖¶
帝助玄風玉陽自此權行化法衆從兹好用功稽首慈親毋少¶
慮皇恩未許返鄉中¶
　　
*** 按察使夫人患病求痊¶
天生天長順天修不論塵寰俗骨骰四假豈能朝鳳闕三尸那¶
得赴瀛洲悟眞內照忘新觸達本灰心滅舊憂無色眞空超彼¶
岸穩乘自在大神舟¶
　　
*** 贈祖庵呂知觀¶
大悟威光朗太空先天眞瑞信怱怱虛無清淨全今古至道流¶
傳正祖宗三界十方通一致千經萬論子無窮忘情自現天元¶
<pb:CK-KZ_JY206_01p002a>¶
主透出陰陽造化中¶
　　
*** 贈濰州觀主太夫人¶
有誰遭遇活神仙的養靈明透碧天玉藏抽添眞水火瑤宫凝¶
結瑞雲烟形神俱妙人難會空色都除理怎傳四海迴光齊奉¶
教自然功德滿三千¶
　　
*** 贈助縁道衆(二首)¶
深謝吾門廣助縁始終如一苦精研存神默默塵無染養氣綿¶
綿道自然開闡本元清淨主化生玄象舞胎仙璇璣斡運眞三¶
寶不動慈光滿大千¶
固窮守道道無名全在人心運志誠一氣循環清宇宙三光會¶
<pb:CK-KZ_JY206_01p002b>¶
合聚神明玉壇瑞象埋仙跡寶鼎祥輝隱化生說破內丹眞口¶
訣妙功舞住自圓成¶
　　
*** 師之舊隱𡼢嵒朱北玉清觀號曰小聖水實爲勝地故有¶
　　是詩¶
此嵒勝地古今稀緩步煙霞晝景遲三界聖賢垂顧盼一方道¶
德盡精持雙雙童子擎花節對對祥鸞舞玉墀鍊就大丹歸不¶
久有縁相伴到瑤池¶
　　
*** 福山王押司因病求教¶
綿綿細細養沖和寂寂修心出愛河增長谷神常不漏流傳血¶
脈永無痾全眞發道忘生滅見性通靈絕障魔劫劫蓋因功德¶
<pb:CK-KZ_JY206_01p003a>¶
正萬神齊捧出娑婆¶
　　
*** 留五舍人過夏¶
好同我處覓清涼聚結靈砂天外香四大迴還清氣候雙泉灌¶
濯玉容光調神不動災爲福遇物無私陰復陽別有生涯閑度¶
日寶經披論兩三行¶
　　
*** 脫世網(二首)¶
順天功德化生來法體光明徧九垓慧目澄澄無稍著神珠朗¶
朗絕纖埃五方靈耀衝天出一朵心花拂日開浩劫眞容重顯¶
現始知處處是蓬萊¶
脫離世網沒縈纏已得丹成道自然紫府飄飄飛玉雪瑤臺漸¶
<pb:CK-KZ_JY206_01p003b>¶
漸吐金蓮神宮段段圓明結法性虛虛照耀全內外鍊成金玉¶
體蓋因一遇大羅仙¶
　　
*** 術懷(二首)¶
濁酒狂歌數十年空身放蕩夢遊仙存心救拔通三界全體光¶
明徹九天世外生涯唯我曉壺中珍寶有誰憐東方雲海玉陽¶
子度脫愚迷不妄傳¶
我當開化混三陽屯疊煙霞滿十方鍊出寶珠含法界化生靈¶
耀接穹蒼虎龍蟠繞攢金鼎日月飛騰照玉堂比及乘鸞歸紫¶
府太平國裏且和光¶
　　
*** 門人張志明問日用事(二首)¶
<pb:CK-KZ_JY206_01p004a>¶
咄假搜眞若琢磨體天法道養沖和三光影裏搏心印萬法門¶
中悟蜜多兩道清風穿紫府六天如意出娑婆無無有有成圓¶
相指日升騰上大羅¶
輝輝玉性晃晴霄本是無爲福慧招玄理通融眞自在妙光澄¶
徹恣逍遙一聲仙樂朝金闕兩道靈泉灌瑞苗認正本來眞面¶
目依師且作度人橋¶
　　
*** 道理因縁¶
遇師決破好因縁與物無私合上天五道光明攢慧性萬般霞¶
彩簇丹田清音空外傳眞趣苦海波中運法船無證無修眞了¶
了本來功行自周全¶
<pb:CK-KZ_JY206_01p004b>¶
　　
*** 居塵不染¶
虛無凝秀結靈胎雖在塵寰道眼開酒色氣財佗活計精神血¶
脈自根荄都教元海同居住任使崑崙恣往迴此箇因縁眞得¶
得無爲清淨到蓬萊¶
　　
*** 自詠(二首)¶
東方雲海小風風終日無爲話苦空一點圓明眞了了兩迴遭¶
遇性融融三田鍛出留年藥九載修成越世功每向朝元仙路¶
看全眞光徹大羅宫¶
鉛汞相投結大丹服之立可變童顏色身混徹陰陽數眞性超¶
離生死關八脈通流元氣海萬神攢聚玉京山周而復始重羅¶
<pb:CK-KZ_JY206_01p005a>¶
列無極天眞自往還¶
　　
*** 示門人(二首)¶
特爲同流指勝縁始終如一志常堅清閑暗使眞眞濟飽暖須¶
教事事蠲更向人間爲實行還同火裏長青蓮雲霞引步朝元¶
去功滿三千及大千¶
一切高明共結縁沈沈苦海種金蓮出塵香艷離諸穢照體光¶
明射九天開闡從初眞道眼修成無上大羅仙騰今跨古眞靈¶
性了了都無一法傳¶
　　
*** 仙境¶
仙境巍巍世莫猜滿空異馥雜瓊埃霓旌絳節朝金闕羽蓋雲¶
<pb:CK-KZ_JY206_01p005b>¶
旗暎寶臺三界聖眞同際會五方童子久徘徊古今不改誰能¶
見除是通靈道眼開¶
　　
*** 全眞¶
我師弘道立全眞始遇純陽得祕文性滿虛空凝皓彩丹成表¶
裏結祥雲頓超法界留玄教傳化人天贊聖君救拔羣生諸苦¶
難自然寰海普知聞¶
　　
*** 遇師傳授¶
我嘗遭遇活神仙的養靈明透碧天心入絳宫冥照耀氣噓丹¶
鼎自迴旋形神俱妙煙霞鎖動靜都忘性命全普願塵寰通此¶
理一時同泛度人船¶
<pb:CK-KZ_JY206_01p006a>¶
　　
*** 贈衆道友二首¶
清貧柔弱喜顔紅本性翛然慕正宗更願全神投內補便當棄¶
假悟眞空靈源固濟無諸漏神劍揮騰殺九蟲鍊熟丹砂明火¶
候坐看烏兔任西東¶
天和地理與人安三教三才共一般性燭光明常不昧靈童踴¶
躍自追歡浮雲消散禪天淨外事含容覺海寬放蕩逍遙觀自¶
在本來模樣永相看¶
　　
*** 答人問安樂法¶
虛無大道全眞訣富國安民沒可越解脫靈宫萬化生沖和氣¶
海千痾滅定超無漏大神舟輥出長空秋夜月一性圓明道自¶
<pb:CK-KZ_JY206_01p006b>¶
成周而復始重羅列¶
　　
*** 贈新出家¶
迴頭欲覓長安道內外全空心上掃絕盡機關達杳冥抽添水¶
火明顚倒鍊烹四象與三才咄出七情並六耗一性輝輝晃太¶
虛玉京自有金書報¶
　　
*** 示門人校勘功行(二首)¶
勸化行縁志在堅盡心皆與我同然金關啟鎖玄風透鐵樹開¶
花大道傳威攝萬靈齊慶賀報通三世沒災愆十方衆友宜搜¶
獲一悟眞空總了仙¶
天然一境實恢洪應合希夷理自同生育無名清淨體變通不¶
<pb:CK-KZ_JY206_01p007a>¶
壞杳冥宗旌幢閃閃排雲漢環珮珊珊下太空接引圓明眞了¶
了法輪常轉運玄風¶
　　
*** 造化(二首)¶
妙行眞功滿十年普同法道鍊眞仙温温鉛鼎神光綻赫赫靈¶
砂火候全兩凑玄風通嶽頂一溪寒玉降芝田擘開混沌觀無¶
極豁達靈根養浩然¶
保身清雅虎龍吟寂寂眞慈轉古今太極本宗開造化始清玄¶
象走浮沈神收五臟邪難入性滅三彭道自尋一粒大丹成熟¶
後寶華圓滿出瑤岑¶
　　
*** 法眷¶
<pb:CK-KZ_JY206_01p007b>¶
玉京仙眷我心交福注興隆禍不招地獄變成傳道會火坑化¶
作度仙橋閑聽法鼓喧靈嶽便整雲輿泛紫霄元始垂光弘救¶
濟混元三界恣逍遙¶
　　
*** 興題¶
前驅紫鳳舞雲光後引青鸞入帝鄉七寶洞天常不夜九清科¶
法普傳方五行四象明交泰萬劫千生滅禍殃二物混成無漏¶
體一靈眞性達穹蒼¶
　　
*** 出塵¶
跳出輪迴入道來玄機默默滿胸懷頓超內外諸塵網不落周¶
圍衆苦崖一點靈光無缺漏四般假物任沈埋佗時跨鶴朝元¶
<pb:CK-KZ_JY206_01p008a>¶
去復返天宫步玉堦¶
　　
*** 贈益都統軍¶
本是虛無一點眞降臨中國作賢臣威加遠塞無邊事忠佐清¶
朝用至仁不外玉陽同慶會每於福地結良因百年定作神仙¶
客善德從今日日新¶
　　
*** 泰和辛酉詔赴亳州作普天大醮贈衆¶
聖帝傳符出洞天金門演教慶無邊大興妙供因縁普永保洪¶
基海嶽堅欣樂太平齊慶賀尊崇道德悉周全太清宫下同參¶
事應是皇恩第四宣¶
　　
*** 勸衆化縁(二首)¶
<pb:CK-KZ_JY206_01p008b>¶
聞說諸公廣化縁莫辭寵辱苦精研頤神和暢同修鍊養志安¶
恬合自然開闡清虛觀性月斡旋造化舞胎仙了眞默默俱無¶
漏不動慈光滿大千¶
立志甯心普化縁各酬洪願爇香煙宜搜道理重開悟好把塵¶
情一併蠲五臟輝輝生玉蘂三田湧湧吐金蓮十方靈寶騰空¶
起一性通朝不夜天¶
　　
*** 勸人棄假歸眞¶
藉形託化仗前縁宿孽推臨事逼煎寶鑑神珠遭汨沒風燈石¶
火不牢堅諸公好把輪迴咄一志宜將性命全收拾光明投內¶
補悟眞達本復周圓¶
<pb:CK-KZ_JY206_01p009a>¶
　　
*** 寄呈母親¶
子母修眞同出家體天法道作生涯化縁處處神明助勸善重¶
重福壽加俗眷恩情都不論玄門道德永無差內靈昇化投眞¶
趣異日功成蓬島誇¶
　　
*** 勸衆內外勤修¶
內趓輪迴外救忙外持內照兩無妨助縁助教功勳著扶困扶¶
危壽命長一朵金蓮離垢穢兩般玉貌出崑岡隨時慶賀昇平¶
主密布慈雲滿十方¶
　　
*** 贈濰州千戸信道子¶
往昔重重結勝縁心香裊裊透諸天塵中養就眞如體火裏長¶
<pb:CK-KZ_JY206_01p009b>¶
開不謝蓮普願搜眞登彼岸各須弘誓滅前愆丹圓果滿神光¶
聚總達無爲契自然¶
　　
*** 贈內侍局司丞(二首)¶
好生濟物道心濃不必浮華錯用功自己琢磨心垢淨佗時留¶
駐內顔紅常行忠孝無私曲應有神明指正宗不覺脫離生死¶
海十方三界顯家風¶
洪恩不斷古今稀悟徹塵情總不爲積德歸依無上道累功去¶
了自心欺萬神湧湧超生滅一性如如弗動移佗日乘鸞遊紫¶
府六銖衣挂受天禧¶
　　
*** 贈遠來道衆(二首)¶
<pb:CK-KZ_JY206_01p010a>¶
同道知音任往還經遊聖水涉千山洗心妙論通玄趣絕慮迴¶
光究內閑金玉堂前烹鳳髓煙霞洞裏鍊陽關清風皓月眞空¶
體悟理明宗頃刻間¶
咄盡塵根一物無清清冷冷下功夫素光渺渺開心月紅艷輝¶
輝覆性珠旣得元初眞了幹任他四大散無拘將來功滿承天¶
詔穩駕祥雲赴玉都¶
　　
*** 別道衆¶
修眞道衆囑丁甯休逐輪迴死復生一切物情皆可絕萬般塵¶
事不堪爭身心和暢千痾散神氣沖融四序平了了了時無可¶
了玄玄玄處證圓成¶
<pb:CK-KZ_JY206_01p010b>¶
　　
*** 天壽節作醮¶
精修黃籙啟眞詮無限官民祝萬年普運丹誠須薦福同行眞¶
孝必通天香煙裊裊超三界功德巍巍貫大千一切有情登道¶
岸太平忻樂遇良縁¶
　　
*** 仗李壽卿化木植¶
壽卿貴族莫辭難仁義通開生死關大藏因縁非小可玄門消¶
息好追攀增添福祿憑眞行保養形神使內閑一志無私天地¶
順善根光結古容顏¶
　　
*** 安邱陳縣君出家求教¶
來住清朝法海中去遊蓬島不空空飢餐內寶眞元秀渴飲丹¶
<pb:CK-KZ_JY206_01p011a>¶
霞玉性紅一氣周流清淨體萬神齊會絳霄宫迴顔換質無衰¶
老開化人天正祖宗¶
　　
*** 請惠先生修殿¶
惠仙能辯古今文師曠深聞性不昏學我逍遙觀寶月願君猛¶
烈斷根塵兩朝聖帝開仙路一舉玄科享道恩四大隨縁遊陸¶
地闡揚清淨好家風¶
　　
*** 贈日照縣水車溝會衆¶
水車灌出道芽新漸吐靈光透紫宸二氣根元成造化滿天枝¶
葉拂星辰玲瓏霞彩通三界踴躍圓明出六塵結就本來眞面¶
目因師開發悟全眞¶
<pb:CK-KZ_JY206_01p011b>¶
　　
*** 贈安邱縣令¶
安邱山水最清明特感忠良治此城和睦人民天地喜豐收田¶
斛廪倉盈因公正直無私曲是處歌歡樂太平助國愛民功就¶
日好窮道德了前程¶
　　
*** 公姑問修行¶
公姑皆說道心濃不可奢華謾落空且悟眞修忘彼我勿令外¶
覓走西東氣神欲得朝元海猿馬須教鎖絳宫統攝羣魔無障¶
礙逍遙自在了仙功¶
　　
*** 贈文山劉彥充王仁美興丹霞觀¶
彥充仁美各高明起建丹霞志轉新東海文山眞古跡西秦師¶
<pb:CK-KZ_JY206_01p012a>¶
祖舊良因周全外行含空界混合玄功出世塵更把浮華都一¶
撆迴頭便作箇中人¶
　　
*** 贈關西吕清元充甯海威儀¶
清居甯海列冠裳絕頂蓬壺是故鄉密考丹經窮造化安存靈¶
物免悲傷焚香祝壽功無失報德酬恩道自昌動靜應和天地¶
理他時雲步禮虛皇¶
　　
*** 寄萊陽宋二先生¶
書寄萊陽宋二仙舊人用事必精專邇因幾處修齋醮速可同¶
來結勝縁莫把勤勞如世務須知清淨種金蓮全眞內外功圓¶
聚萬里迴光透碧天¶
<pb:CK-KZ_JY206_01p012b>¶
　　
*** 買查山上清觀¶
東方雲海訪諸公各願丹成立祖宗三界十方通一化普天衆¶
聖演眞空皇天后土垂洪福吉事遐齡表善功拯救人倫弘大¶
道遞相開度好家風¶
　　
*** 示衆¶
修眞法會信深洪布祝先天大道通無內化生閑活計有中變¶
鍊好家風清音厯厯衝雲漢玉性靈靈話正宗傳報世間明子¶
細東方雲海證圓融¶
　　
*** 贈李節判明威(二首)¶
旣叩吾門訪道流勿令愚昧度春秋日魂月魄依時取汞髓鉛¶
<pb:CK-KZ_JY206_01p013a>¶
精用力收都集神明朝玉帝重開慧目賞瓊樓丹成內外齊升¶
降有箇無爲笑點頭¶
清心內鍊一輪光演道開眞滿十方積德任教神鬼敬頤眞休¶
被物情傷陰陽顚倒人難見性命圓成世莫量法界靈明俱透¶
徹亘容天外自飛揚¶
　　
*** 贈文山修觀道衆¶
體天法道做修行天地人倫一化平若運肯心常不退决明玄¶
理悟無生葛洪萬卷終歸道惠子千箱謾數程爭似一超眞實¶
地本來功德自圓成¶
　　
*** 隨哥問修行¶
<pb:CK-KZ_JY206_01p013b>¶
清淨身心養氣神烹金鍊玉出迷津三田暗種留年藥一旦欣¶
逢不死人五道天光明閃爍六陽地氣發逡巡熏蒸關節透肌¶
骨定是朝元謁紫宸¶
　　
*** 長欄于二郎退道贈之¶
初入吾門衆盡欽誰知無分作知音青霄路遠年光近黑簿名¶
高地獄深范蠡張良非易學鑊湯劍樹不難尋將來受著無情¶
苦悔縱顚狂一片心¶
　　
*** 盧宣武問道¶
一氣昇沈合大丹始知靈物自迴還收藏寶壁歸中位剔撥天¶
機注內顔光綻九宫觀世界道成永劫列仙班青鸞穩跨騰空¶
<pb:CK-KZ_JY206_01p014a>¶
去從此清標鎮海山¶
　　
*** 贈卜者¶
推窮天理甚分明特與時人决困程解察陰陽時否泰能通日¶
月數虧盈順行九曜災難及復變三陽禍不侵莫待無常天限¶
至和賢盡總落深坑¶
　　
*** 商河縣會衆求教¶
商河眞遇自迴光步步玄風貫故鄉雲路交參天浩渺陰魔消¶
散性昭彰清音厯厯驚山鬼靈耀團團滿玉堂一旦出離塵世¶
外蓬萊永永得清凉¶
　　
*** 都下張鎮國問修眞¶
<pb:CK-KZ_JY206_01p014b>¶
靈明納在性懷中固蔕深根謹用功有寶莫令他物盜無心且¶
與世塵同包藏微密眞如顯補惜精華法海空瑞跡仙蹤無斷¶
絶了然直赴大羅宫¶
　　
*** 北青州船戸張長者有問¶
一棹空舟越世間飄飄雲路列仙班運持靈秀攢金鼎把握陰¶
陽轉玉環永出洪波離愛海就揮利劍劈恩山蓬壺閬苑仙遊¶
處一念心灰盡可攀¶
　　
*** 贈門人南呂哥¶
曠劫根源子細搜須知此箇好因由千祥丹谷收眞彩萬派銀¶
霞注逆流金木河車搬鳳髓癸丁鑪竈鍊霜毬周天數足神丹¶
<pb:CK-KZ_JY206_01p015a>¶
結五色威光簇十洲¶
　　
*** 泗州任哥問性命事大¶
圓融性命不爲難孽盡光生道往還定息綿綿通正理安神默¶
默鎻玄關收藏眞秀丹須結打破虛空性自閑一顆靈光超造¶
化雲車搬載玉京山¶
　　
*** 贈蒲臺縣徐上押¶
念身四大足虛浮藉假修眞別有由至道希微無斷滅元神脫¶
灑不淹留温温鉛鼎金光綻寂寂靈宮玉焰收有箇主人當面¶
立相逢拍手笑無休¶
　　
*** 示門人¶
<pb:CK-KZ_JY206_01p015b>¶
虛旡清淨立金壇撥剔輪迴生死關情性調和如止水氣神交¶
結若回環靈珠燦燦騰雲外鶴駕飄飄出世間直到大羅天界¶
上恁時歸正好容顔¶
　　
*** 寄萊陽長澗孫四翁¶
書寄賢有孫四翁微微鍛鍊我家風澄澄察察身心淨冷冷清¶
清事物空細細綿綿還大孝惺惺了了返雲宮願公齊力弘眞¶
教普化人人悟正宗¶
　　
*** 登州會衆遊聖水贈之¶
法眷知音任往還雲游聖水涉羣山暫離百結塵埃網時叩重¶
玄祕密關性上發生眞智慧壺中認得古容顔全身放下無諸¶
<pb:CK-KZ_JY206_01p016a>¶
念便是逍遙自在閑¶
　　
*** 贈甯海州王一翁化爲醮首¶
請公目下細斟量旣遇良縁便可當家道興隆因建德福星臨¶
注必除殃願人有幸扶玄教學我無爲達上蒼四海存亡都一¶
化立教地獄變天堂¶
　　
*** 甯海太守屢嘗書召以詩奉答¶
信香不斷累相招自肯存心養瑞苗禁制姦邪因德政恤憐老¶
幼顯謌謠常蒙帝闕恩光降足表忠心福行昭伏望功成名遂¶
日也來林下論逍遙¶
　　
*** 贈明水公殿試¶
<pb:CK-KZ_JY206_01p016b>¶
心靈神喜悟眞常日日無私達上蒼休殢儒門求外顯好搜道¶
理惜元陽萬塵根斷超三界一舉功成貫十方試把前程相比¶
校爲官何似到仙鄕¶
　　
*** 答沂州趙知法問修行¶
雲蹤不斷瑞陽開悟徹塵縁心自灰但覺身中清一氣漸看鼎¶
內聚三才青龍白虎鳴哮吼赤鳳烏龜戰往來羅列周天同際¶
會道成自有紫書催¶
　　
*** 贈揚都目化縁都下幹當教門¶
助縁諸物順時來都下光明轉轉開不憚辛勤成好事須逢吉¶
慶遠非災舊菴坼了重修葺善氣將殘復接栽深謝聖恩功德¶
<pb:CK-KZ_JY206_01p017a>¶
力願祈洪祚等天台¶
　　
*** 別遠來道衆¶
清晨目下別相知普化人天處處齊若解壺中交日月便超空¶
外步雲霓未歸蓬島朝眞聖聊向塵寰度執迷好惡是非都不¶
挂任他烏兔走東西¶
　　
*** 贈修眞觀厨張¶
厨下清河志的端莫令抛撒謹修完精嚴每感諸仙喜節儉能¶
招百行攢旣向福田常潤益自然心地永舒寬他時功滿離塵¶
土一顆神珠始得看¶
　　
*** 示門人(藏頭拆字二首)¶
<pb:CK-KZ_JY206_01p017b>¶
開法眼內無憂肯精持百行周吉遇遭金口訣言叮囑道宜修¶
田上下通來往氣循環任自由載仙班雲外列圭服了恣遨遊¶
昇火降內觀修是人非物物休性卻臨金地旺魂還向月宫囚¶
傳丹訣眞師見顯靈光玉液周慶無涯眞得得絲不昧任優游¶
　　
*** 張五郎問修行(藏頭拆字)¶
友纔聞眞道德田不覺悟清涼山玉璞離塵土性芬芳天外香¶
裏金雞常顯瑞頭丹鳳每呈祥年成就無爲理篆金書度五郎¶
　　
*** 贈楊解元(攢三字)¶
來問古眞宗相知盡始終子居塵世裏我離有無中信受明眞¶
理三光話苦空並超眞造化出現赴蓬宫¶
<pb:CK-KZ_JY206_01p018a>¶
　　
*** 徐福店小宫姑毀容截鼻虔志慕道贈之¶
毀容截鼻志彌堅爲脫塵縁結道縁一著根源超等輩兩通盟¶
誓透青天三光密照開靈慧四大沖和道漸傳光綻五明常不¶
夜六波羅密吐金蓮七情除滅圓明聚八洞神仙同受宣九曲¶
明珠穿頂過十方世界任周旋¶
　　
*** 海市詩(並序)¶
暫別東牟西遊登郡漸叩古黃西皋遇海市垂光顯異乃與道¶
合眞也故曰皇天發泄大道舒張披三光而下降禀一氣而上¶
昇萬化人間莫知其道也是乃長養諸天大地沖和四序炎涼¶
洞煥太空化生玄象混同萬法之根源符合大羅之眼目因借¶
<pb:CK-KZ_JY206_01p018b>¶
東坡韻述懷¶
水晶宫殿鎻晴空萬象澄澄碧海中月裏姮娥觀寶鑑日中仙¶
子翫珠宫乾坤斡運明眞理混沌重開越勝工萬道毫光攢坎¶
虎千條赤氣罩離龍滿空聖眾扶圓蓋玉女金童策主翁紫霧¶
紅霞纔綻處玲瓏七寶現威雄神風靜默驚山鬼萬化參差世¶
莫窮光壓水天無勢力吾眞三界得沖融放心天下無違礙四¶
大神洲飲幾鍾雖說東坡眞上士足知大定勝元豐古今諸勝¶
釣鼇手不論泥沙碎鐵銅以道治身功行滿大羅天上一家風¶
　　
*** 復用前韻¶
混元三界俯觀空隱隱仙山巨海中和氣流傳生瑞象清風明¶
<pb:CK-KZ_JY206_01p019a>¶
月透靈宫天男天女從空有絳闕瓊樓匪世工滚滚波心生玉¶
虎炎炎火裏走朱龍泥丸公子鳴天鼓紫府眞人舞醉翁聚集¶
萬靈同慶會飛騰八極示清雄掣開今古神方秀劈碎虛空理¶
不窮永永長生超造化明明無相自圓融上令百代登霄漢遂¶
享洪恩過萬鍾助闡玄門扶內教方今清世樂眞豐仙胎道骨¶
居塵境恰似良金混錫銅直待紫書親詔喚恁時顯出我家風¶
　　
*** 守道¶
金精玉髓結神胎夾脊光明兩道開灌頂醍醐生萬象二輸日¶
月射瑤臺¶
　　
*** 綿綿若存¶
<pb:CK-KZ_JY206_01p019b>¶
認得虛無動靜功流精寶璧賞無窮周而復始重羅列仙韻琅¶
琅聒太空¶
　　
*** 返樸守拙¶
本源無漏定長生千葉金蓮耀日明心性了然同一體希夷大¶
道自圓成¶
　　
*** 温温鉛鼎¶
一氣清虛攝萬靈萬靈都會見圓明明明內外天光結决證蓬¶
萊沒死生¶
　　
*** 光透簷幃¶
純陽開化上衝天放出神光養瑞蓮道氣周流通子午桂花吐¶
<pb:CK-KZ_JY206_01p020a>¶
焰照無邊¶
　　
*** 造化爭馳¶
兩腎堂間風雨吼龍虎爭馳烏兔走刀圭入腹鬼神驚大地羣¶
魔齊拱手¶
　　
*** 虎龍交媾¶
五色天光聚本容虛無運度杳冥中玉陽到處仙歌聒隨步金¶
蓮晃太空¶
　　
*** 清濁兩分¶
順氣流行觀自在迎風歌曲醉沖融清涼境裏神光燦漸轉虛¶
无大道通¶
<pb:CK-KZ_JY206_01p020b>¶
　　
*** 王公問如何學道決了生死¶
虛旡元氣結神丹開闢輪迴生死關拔度十方三界苦一靈眞¶
性自歸還¶
　　
*** 又問如何體天法道¶
大道不離開化數迅雷無失自然功推窮此理皆同體應變人¶
天弗落空¶
　　
*** 贈門人王哥¶
修行拍碎我人山脫俗超凡絕往還平等常持心正直他時昇¶
入碧霄間¶
　　
*** 張公問頓悟¶
<pb:CK-KZ_JY206_01p021a>¶
達道空無一物形隨機應感度羣生重逢浩劫天元主了了輪¶
迴十萬程¶
　　
*** 遊行¶
閑觀山水遊蓬島滿地白雲風自掃暗想浮生極苦辛誰能修¶
此無衰老¶
　　
*** 得物¶
烏飛兔走入中央恍惚靈源得妙方一粒刀圭通九轉昇騰變¶
化滿穹蒼¶
　　
*** 悟眞¶
悟來切切認眞歡灌頂醍醐一氣寬大道沖和通子午內靈光¶
<pb:CK-KZ_JY206_01p021b>¶
輥出泥丸¶
　　
*** 辦道¶
清濁浮沈復往來昏昏默默口難開雙眸不欲觀乾象耳鼻通¶
靈吸秀胎¶
　　
*** 順化¶
顚倒循環似醉人不憂不喜內全眞精神動處靈波滚三界清¶
虛絕點塵¶
　　
*** 歸眞¶
悟徹根源一點深靈臺頤養紫芝金金光湧湧超生滅玉性輝¶
輝了古今¶
<pb:CK-KZ_JY206_01p022a>¶
　　
*** 救生¶
會救空身一大灾輪迴生死不能該靈源神水透玄谷四序仙¶
花火裏開¶
　　
*** 養道¶
昔年東海會初眞多謝明公管顧恩欲返仙都聽紫詔斡開玉¶
戸入金門¶
　　
*** 傳善¶
功圓行足自朝元莫越清時結衆縁普願愚迷歸至道助修眞¶
福滿無邊¶
　　
*** 通光¶
<pb:CK-KZ_JY206_01p022b>¶
衆立丹陽顯異碑端文仙跡妙雄威包藏微密超今古補惜先¶
天造化機¶
　　
*** 達本¶
虛心實腹志精專捉馬擒猿覓了仙清淨無爲行大道不須苦¶
苦問青天¶
　　
*** 識諱忌¶
十二時中善惡童錄抄名件覆天公校量功行無虧失決補仙¶
階不落空¶
　　
*** 黃縣女冠劉志妙問日用¶
搜詳日用苦精研觸目迴光百行全損己鍊眞弘大道前程自¶
<pb:CK-KZ_JY206_01p023a>¶
可滅諸愆¶
　　
*** 四會開化¶
七寶金蓮瑞氣濃玉華平等我家風三清上帝通眞德一派光¶
明處處同¶
　　
*** 答文登七寶會下見召¶
深蒙寵召布橋梁講論無生不死方七寶金蓮同結秀諸天慶¶
會滿空香¶
　　
*** 劉公求三寶眞訣¶
全身光結紫金丹須得靈明認內閑會合玉田眞口訣聚神一¶
撞過三關¶
<pb:CK-KZ_JY206_01p023b>¶
　　
*** 金蓮會衆求教¶
法會因由道自然沈沈苦海種金蓮溫温鉛鼎神光綻輥出丹¶
砂射碧天¶
　　
*** 復和¶
復本還元達自然虛無清淨變金蓮通融四大心丹結萬道霞¶
光出洞天¶
　　
*** 了眞¶
黃金藏裏翻身出玉秀瑤池一點開風月飄飄天外境住行坐¶
卧是蓬萊¶
　　
*** 贈福山仁壽保柳枯¶
<pb:CK-KZ_JY206_01p024a>¶
今古眞慈設大功三天始遇信忽忽欣榮漸漸通玄妙得一方¶
知道合同¶
　　
*** 大定十五年有門人初志常欲往關西參丹陽公師曰何¶
　　必遠去他日此處相見然不可慢汝之志作是一絕寄呈¶
　　丹陽公到彼展視言泄天機後果東還¶
山東東路有眞修木德爲鄰自免愁一二二三連一二九陽光¶
滿向東流¶
　　
*** 觀遊厯道衆¶
道行仙功心上求莫隨波浪逐輪流愛河苦海翻身出一點靈¶
光達岸舟¶
<pb:CK-KZ_JY206_01p024b>¶
　　
*** 登舟李會首乞孝道頌¶
天地虛無生育恩出家須認道之根龍吟虎嘯明眞秀女奼嬰¶
嬌惜至尊¶
　　
*** 贈門人于了一¶
宿無靈骨謾修仙達本方知道自然緘口忘機絕視聽亘初面¶
目可周全¶
　　
*** 楊先生索守道詩¶
始初守護日精華暗種芝田養瑞芽漸透玄關衝頂過滿空光¶
結紫金砂¶
　　
*** 敬三教¶
<pb:CK-KZ_JY206_01p025a>¶
三教同興仗衆縁眞空無語笑聲連放開法眼全玄理蓮葉重¶
重作渡船¶
　　
*** 捨俗投玄¶
絕盡塵情一點無自然無相下功夫明收四序先天景混沌三¶
光結六銖¶
　　
*** 詠查山石芝¶
日月精華結瑞苗玄光眞氣內含包能滋五臟生金液暗補全¶
身肌骨牢¶
　　
*** 讚黃籙精嚴¶
星壇月殿溢香風走鳳飛鸞間玉龍讚動三天諸聖降度魂皆¶
<pb:CK-KZ_JY206_01p025b>¶
得步仙蹤¶
　　
*** 贈樂安藥鋪王二翁¶
神農本草非爲貴天上芝蘭味莫窮好把神丹超世藥山頭醫¶
取主人翁¶
　　
*** 門人初小仙乞守一法¶
一點靈明認的端一輪皓月永相看一身神氣呈祥瑞一性騰¶
騰萬化安¶
　　
*** 贈北青州道衆¶
出家道衆謹叅詳皆可蓬壺認故鄉攢聚精神離苦海放開心¶
月養和光¶
<pb:CK-KZ_JY206_01p026a>¶
#+PROPERTY: JUAN 002
<pb:CK-KZ_JY206_01p026a>¶
　　
*** 大定丁未十一月十三日初奉宣詔¶
上騰和氣徹三台下布祥雲徧九垓化出空中清雨降道橫四¶
海一聲雷¶
　　
*** 到滄州無棣縣新豐村皇親四官人道菴盤桓續奉聖旨¶
　　委天長觀大德宣至十七日復委棣州七駙馬支起發錢¶
　　二百貫臨行贈衆¶
諸天仙眷滿空浮帶我容光西北流統攝萬靈澄浩渺翠光撥¶
弄紫雲頭¶
　　
*** 入天長觀¶
入得天長正位宫交參殿宇映重重金壇玉壁朝元像七寶玲¶
<pb:CK-KZ_JY206_01p026b>¶
瓏顯聖容¶
　　
*** 朝眞¶
香散雲霞接太空祝延震動絳霄宫羣仙共集煙深鎖大德清¶
朝講正宗¶
　　
*** 入靜位¶
法門玄教鎖雲空四大和光靜位中門化諸天眞妙道收神明¶
月與清風¶
　　
*** 宣詔¶
恭惟悚息定神光閉目祈聞聖語詳伏願天皇萬萬歲迴心三¶
寶結嘉祥¶
<pb:CK-KZ_JY206_01p027a>¶
　　
*** 賜小童侍伴¶
天恩不斷尺宣差特賜靈童運聖懷仰謝吾皇功德力敕修道¶
院謹修齋¶
　　
*** 賜紫登壇作醮¶
飛龍走虎下天來光滿金壇紫宴開入洞瑤池空裏降昇沉天¶
地一齊迴¶
　　
*** 戊申八月告暇還山復經滄州皇親四官人請爲黃籙濟¶
　　度¶
恰如殘雪遇春光一切諸靈罪已亡萬物欣榮逢道化瑞雲洋¶
溢滿穹蒼¶
<pb:CK-KZ_JY206_01p027b>¶
　　
*** 在聖水本觀夢中得此一絕後經七日重宣¶
紫府眞人玉路催諸仙雲集走輕雷滿空光顯瓊瑤象策命金¶
書自往迴¶
　　
*** 世宗寢疾因憶特差近侍內族詣聖水玉虛觀傳宣令乘¶
　　駟馬車速來¶
八月中秋得暇迴洞天遊賞恣徘徊戊申臘月重宣至駟馬輕¶
車晝夜催¶
　　
*** 至己酉正月初三日到都世宗已於初二日崩少主卽位¶
　　宣使不敢奏見遂乃還故¶
先帝昇霞泣萬方洪恩厚德豈能忘公卿不敢當今奏卻返雲¶
<pb:CK-KZ_JY206_01p028a>¶
蹤入故鄕¶
　　
*** 衆官員索¶
清廉正直應仙方福注興隆壽自長一一雲收心月現寶光攢¶
聚紫芝香¶
　　
*** 黃籙滿散贈衆醮首(二首)¶
性靈空界別行香上祝皇恩徹萬方欣樂太平齊設教寶華圓¶
滿自清凉¶
亡者生天更不疑見存姻眷受洪禧旣知眞聖垂加護莫作欺¶
謾度歲時¶
　　
*** 隨朝眾官員索¶
<pb:CK-KZ_JY206_01p028b>¶
清時一氣靜乾坤萬壽無疆祝至尊四海盡修無上道普天俱¶
報聖明恩¶
　　
*** 贈劉先生¶
萬般方術都歸假千種機關總是空唯有靈明常不壞百年隨¶
手一團風¶
　　
*** 贈崑崙山東華契遇二菴道衆¶
東華悟得謹修持契遇方能種紫芝目下不離清淨境將來一¶
會赴瑤池¶
　　
*** 內照¶
一點靈明自得知莫從外假恣驅馳住行坐臥心無病有箇眞¶
<pb:CK-KZ_JY206_01p029a>¶
人緊厮隨¶
　　
*** 三人同志住菴學道¶
三人同志叩玄關認徹無爲鍊大還功滿脫離生死海各攜雲¶
朵赴仙山¶
　　
*** 了道後經半月空中忽現眞異¶
仙語靈靈報下方想知決是馬丹陽飛神救拔諸州難滿國欣¶
榮坐道場¶
　　
*** 仙期¶
龍轉洪波去便休虎奔巖下是程頭凡人證果神仙位行滿功¶
成沒戀留¶
<pb:CK-KZ_JY206_01p029b>¶
　　
*** 黃籙醮抄亡靈¶
遞相隨處廣抄靈正直無私絕愛憎孝子順孫同薦福拔亡解¶
苦盡超昇¶
　　
*** 贈膠水孫哥¶
咄假搜眞自琢磨精持無漏養沖和萬愆滅盡靈珠現穩躡祥¶
雲上大羅¶
　　
*** 乳山巡檢丁憂告别贈之¶
哀書一到痛悲傷千里區區返故鄕我卽昌陽當濟度不能攀¶
送亦回惶¶
　　
*** 甯海于公處乞錢買酒得四十六¶
<pb:CK-KZ_JY206_01p030a>¶
買酒乞錢四十六通流五藏潤玄谷三田滋養妙精華般運周¶
天萬顆玉¶
　　
*** 福山張會首告出家¶
脫塵仙路好追尋背境觀心絕外音業盡道生通祕密周天閑¶
採紫芝金¶
　　
*** 示遊走道人¶
無限機籌總是空先天眞瑞不相同本源覺性成抛廢謾打輪¶
迴一夢中¶
　　
*** 范用之索¶
輪迴苦海何時徹卽可迴頭持猛烈愛子憐妻度歲華百年冤¶
<pb:CK-KZ_JY206_01p030b>¶
苦空凄切¶
　　
*** 王六翁問學道¶
父母元陽謹謹留休教潑水再難收深根固蔕無生滅暗解黃¶
泉萬古愁¶
　　
*** 釋門張善友索(二首)¶
一點眞陽混始初仙家還有世人無神光萬象皆羅列日月飛¶
騰大藥鑪¶
晨參夜禮轉金經雪白蓮花心土生更願悟眞投內補進修百¶
行證圓成¶
　　
*** 偶題¶
<pb:CK-KZ_JY206_01p031a>¶
修眞暫請別雲軿無質心香噴九天光發內靈除染滯玄功妙¶
行滿三千¶
　　
*** 焚燒船網¶
救生戒殺契眞修百禍消亡福注留心上化成玄妙理自然神¶
氣得通流¶
　　
*** 贈鄧庫官¶
支收諸物細區分處正無私沒一文養浩又能通祕密始知內¶
外總超羣¶
　　
*** 文登李公問眞日用(二首)¶
聚集靈煙入玉壺鍛迴鉛錫出神鑪剔開玄道金關節火候仙¶
<pb:CK-KZ_JY206_01p031b>¶
丹過尾閭¶
悟眞暗把內丹燒寂寂玄風養瑞苗漸透靈臺穿頂過了知平¶
地上青霄¶
　　
*** 詠桃園¶
紅芳映日賞桃花此是人間景沒加奉勸諸公歸物外洞天深¶
處更堪誇¶
　　
*** 黃籙大醮破用無私¶
支收買覓事紛紜各體無私抱正眞內外都教忘懈怠存亡方¶
得出沈淪¶
　　
*** 登州染韓一翁索¶
<pb:CK-KZ_JY206_01p032a>¶
會染青紅皂與黃其餘雜綵壓同行不如內鍊眞顔色赫赫天¶
光晃十方¶
　　
*** 大定癸卯季冬二十二日丹陽蛻質昇霞故題¶
走電飛雷擊太空先天大器恣威雄妖精魔怪隨風散獨顯圓¶
成道德功¶
　　
*** 登州京王三翁出家贈之¶
不露玄機不出家出家心冗像塵沙本源覺海空抛廢怎得沖¶
和發道芽¶
　　
*** 棣州崔殿試索¶
玄元大道不難通橫志清剛萬法空一氣包含天地髓了眞直¶
<pb:CK-KZ_JY206_01p032b>¶
赴大羅宫¶
　　
*** 牛殿試施簡板求教¶
物物洪纖總合眞都縁方寸得良因從教混跡浮華境透體金¶
光不染塵¶
　　
*** 田殿試索¶
虛閑境裏種芝田撮集精華結瑞蓮萬化內投清淨主洞觀無¶
礙了眞仙¶
　　
*** 濱州高官人索¶
欲脫輪迴生死關始初一點絕迴還忘情內鍊眞三寶贏取逍¶
遙出世閑¶
<pb:CK-KZ_JY206_01p033a>¶
　　
*** 樂安藥鋪王二翁索¶
仙藥蓬壺不遠深時時內鍊水中金寶光發散衝三界便是靈¶
明了古今¶
　　
*** 濱州七官人病愈贈之(二首)¶
虛无元氣結成胎清淨光明轉往來會合三田無漏泄遇眞一¶
點可迴骸¶
米麥精華發道芽玉堂烹煮紫金砂三才四象空輪轉九載攜¶
雲蓬島誇¶
　　
*** 贈萊州李孔目¶
事物洪纖總必知官司堆裏縱旋爲前程若到身危險悔不學¶
<pb:CK-KZ_JY206_01p033b>¶
他張令資(令資乃唐時吏人遇純陽出家了道是也)¶
　　
*** 嘆世¶
貪愛欺謾不歇心心無眞用禍須臨本來神氣都消散虛打輪¶
迴戰古今¶
　　
*** 鄒郎哭妻求教¶
深藏內秀朝仙闕敗散靈根落土邱兩路教君知損益了身方¶
術細尋搜¶
　　
*** 贈于宅結怨無勸和¶
結成大怨如山嶽萬禍臨頭猶不覺累子害孫坑祖先輪迴苦¶
海爭頭角¶
<pb:CK-KZ_JY206_01p034a>¶
　　
*** 贈福山由官人¶
倏忽經年二紀餘外容減乏內精枯無常催逼頭如雪悔不修¶
完大藥鑪¶
　　
*** 萊州劉大官人索¶
悄悄心停萬事休凄凄無相把根收澄澄觀察無中有穩穩孤¶
乘般若舟¶
　　
*** 關西董先生索(二首)¶
搬精載髓過關來夾脊光明萬道開灌頂醍醐生瑞象二輪日¶
月射瑤臺¶
這箇靈明不外求玉堂絕學萬神留烏光兔靜重羅列赤鳳青¶
<pb:CK-KZ_JY206_01p034b>¶
鸞笑點頭¶
　　
*** 夢遊仙¶
醉臥高空翫大羅誰人會我養冲和瑤宫紫府親曾到玉印常¶
持勦萬魔¶
　　
*** 贈萊陽二將軍¶
將軍遭遇活神仙返禍成恩福慧遷更願收神投內補本源清¶
淨得延年¶
　　
*** 丹陽致鍊無上道¶
丹陽致鍊無上道東海西秦通受教復返雲宫度歲華這迴了¶
了全眞効¶
<pb:CK-KZ_JY206_01p035a>¶
　　
*** 化俗¶
頓抛俗海慕仙風掃蕩塵縁萬法空道遇先天清淨主如如不¶
動自威雄¶
　　
*** 化六親¶
物物般般盡打迴勿思寵辱自心灰情忘愛絕瓊花綻靈寶光¶
明一點開¶
　　
*** 化薊州玉田縣田先生¶
玉田靈寶結神胎天地光明內往來四大無生眞了了方知處¶
處是蓬萊¶
　　
*** 贈在都修眞觀大衆¶
<pb:CK-KZ_JY206_01p035b>¶
固窮守道苦叮[口*𡧾]觸目無私絕愛憎一切女男如父母自然心¶
地得澄澄¶
　　
*** 出身¶
三界空虛一主人脫離天地俏難倫常垂萬化欽玄德普釣鯨¶
鼇出苦津¶
　　
*** 福山姜姑問修鍊¶
學道猶如火鍊金眞金鍊出紫光深玄宫運用身三寶一顆圓¶
明了古今¶
　　
*** 贈李趙白三人作道伴¶
各悟浮華到底空三人同志積眞功通誠內論希夷趣以道相¶
<pb:CK-KZ_JY206_01p036a>¶
傳正祖宗¶
　　
*** 嘆人未悟¶
人人不悟道根基日用張羅沒盡期耗散圓明無倚託死生災¶
厄緊相隨¶
　　
*** 贈于公在家修行¶
萬般塵境任鋪張千種浮華莫論量正己存心行大道性靈何¶
處沒三光¶
　　
*** 贈聖水山腳¶
聖水周圍奉道流好於法會細搜求修成內寶仙無老洗滌身¶
乘般若舟¶
<pb:CK-KZ_JY206_01p036b>¶
　　
*** 贈李講師手鑪¶
禀邀眞聖祝三光發散祥煙滿十方攝化本源無有性虛旡浩¶
浩自馨香¶
　　
*** 會眞¶
始青縣象在其間聚散三神一粒丹元是大羅天上得有時相¶
會各欣歡¶
　　
*** 詠冶¶
二氣沈沈在混冥五光浩浩運無停剛風搖動紅鑪熾鑄就人¶
間萬物形¶
　　
*** 充本州黃籙濟度贈李講師¶
<pb:CK-KZ_JY206_01p037a>¶
九朝法事謹宣揚供獻諸天禮十方士庶官僚同薦福立身行¶
道心香¶
　　
*** 濟南府張哥索¶
濟南西北藥山間陽氣昇騰合大丹何不故鄕餐玉秀卻來我¶
處覓芝蘭¶
　　
*** 中都張監副問趓生死¶
本無衰老與來生只爲塵寰染俗情惹絆精神留苦海性靈無¶
路得圓成¶
　　
*** 贈本觀高道人¶
玉洞收藏眞玉髓金鑪鍛鍊紫金丹三田旣濟誰能悟五臟通¶
<pb:CK-KZ_JY206_01p037b>¶
明自得看¶
　　
*** 謝人寄物¶
公書香果已親收迴奉俱無闕拜酬有相因縁當絕盡無形富¶
貴好搜求¶
　　
*** 戲題鄕人多不信事¶
金蓮七寶我封栽光貫清朝處處開非是玉陽無道德靈山尚¶
不重如來¶
　　
*** 因丹陽一聯續成¶
清淨斡開壺內境無爲踏碎洞中天靈明混合諸天地大道空¶
無一法傳¶
<pb:CK-KZ_JY206_01p038a>¶
　　
*** 謝于公惠炭¶
二氣炎涼萬物昌三秋鍛鍊去皮傍玲瓏五色騰空起滅盡塵¶
縁性骨剛¶
　　
*** 因別樂安空中忽有靈異響報¶
三界雲輿聒洞天經於耳目不凡然慧人把握玄鈎線釣出輪¶
迴决了仙¶
　　
*** 隨姑問心王¶
心是諸塵大法王莫教顚倒逐飄颺自然內外眞空結卻反蓬¶
萊認故鄕¶
　　
*** 贈濱州大妙堅¶
<pb:CK-KZ_JY206_01p038b>¶
清淨仙功决不難損心物物事休干神宫運度眞三寶七返圓¶
融換骨丹¶
　　
*** 贈無棣縣林孔目¶
黜辯藏輝道自生內停眞遇性靈靈氣神交結還元海寂寂無¶
形出有形¶
　　
*** 贈蒲臺徐上押¶
保持精秀骨中砂引虎調龍養瑞芽無相寶瓶晶火聚沖和四¶
大步烟霞¶
　　
*** 登州小謝在病以此寄之¶
汝可頻頻進飲湯滿懷貧樂絕悲傷苦縁受盡天開眼有分徐¶
<pb:CK-KZ_JY206_01p039a>¶
聞仙路香¶
　　
*** 勸衆道士¶
寬著肚皮弘大教放開心月轉虛空任從一點空昇降不打輪¶
迴無有中¶
　　
*** 贈劉從眞¶
修眞劫劫劫重修累積玄功得岸舟大志衝天無罣礙漸通仙¶
路任悠悠¶
　　
*** 贈沙河道友¶
妙道眞空塞世間俗流不認是還丹生身立性因元氣養浩都¶
離萬苦端¶
<pb:CK-KZ_JY206_01p039b>¶
　　
*** 贈蒲臺劉四官人¶
吾官福德已清高更接雲根固濟牢海底火行天上水虎龍交¶
媾列仙曹¶
　　
*** 贈鹿[山/齊]山會衆¶
鹿[山/齊]會衆莫沈埋內照三光性燭栽眞化自生無苦厄寶華圓¶
滿上天來¶
　　
*** 小心¶
幼慕清虛學軟柔無心世路問蹤由只憂生死無門趓獨倚空¶
山覓徹頭¶
　　
*** 遇師¶
<pb:CK-KZ_JY206_01p040a>¶
驀聞高道抵山州三教通連一路搜萬法塵情俱絕盡草衣木¶
食契眞修¶
　　
*** 投師¶
宿契心交見便休了眞師弟勿言留玉堂同會無生忍不露玄¶
機笑點頭¶
　　
*** 述懷(二首)¶
大道元無一法傳悟來拍手指青天性靈密與虛空合始覺光¶
明滿大千¶
化生天道恣逍遙玄谷嘉祥舞六么日用循環清宇宙了知平¶
地上青霄¶
<pb:CK-KZ_JY206_01p040b>¶
　　
*** 臘月二十二日齋憶丹陽¶
奔迸玄光宇宙空大丹一粒醉雲峰仙兄今日朝元去圖畫昌¶
陽顯異蹤¶
　　
*** 赴滄州朝元公請(二首)¶
黃河泛溢接諸方隨處生靈盡被傷卽赴朝元同會話急修黃¶
籙禱穹蒼¶
孤心一點結知交方外清名轉轉高通闡內丹光滿後道成宗¶
祖出天曹¶
　　
*** 功成¶
大丹光滿自通天守假盈軀待聖宣(三界之上玉帝宣也)外濟十方三界¶
<pb:CK-KZ_JY206_01p041a>¶
苦內朝無上大羅仙¶
　　
*** 寄雲中錄並此一絶獻金紫夫人¶
清音妙行無私曲滴水之恩難忘足密向仙宫遷紫陌姓名預¶
備雲中錄¶
　　
*** 王妙眞索¶
透骨綿綿道進程靜中時遇性靈靈兼修百行無迴轉獨舞胎¶
仙宴玉庭¶
　　
*** 太原張哥問收心¶
心生心滅在心休心上光明謹謹收心性了然同一體虛無大¶
道自圓周¶
<pb:CK-KZ_JY206_01p041b>¶
　　
*** 贈道衆¶
了心心外顯眞修敢把紅塵一拂休搜正本源清淨主同舟法¶
海大神舟¶
　　
*** 徐公告救治¶
昨霄來日與今朝催促輪迴福禍招不若澄心常默默依時養¶
種玉芝苗¶
　　
*** 贈蒲臺胡四翁(二首)¶
先天之道細精搜全體光明上下流鍊就圓成遭濟度便乘丹¶
鳳入瀛洲¶
孝無不順上天和更爇心香透骨肌救拔陰囚離苦厄志誠自¶
<pb:CK-KZ_JY206_01p042a>¶
得道扶持¶
　　
*** 莒州王哥索(二首)¶
一氣潛通萬化榮滿空吹散紫霞輕摸開天地眞心藥拍碎虛¶
無道自成¶
仙韻琅琅出洞庭桂花香散滿空馨迴顏換質無他事服了刀¶
圭自有靈¶
　　
*** 勉劉三立身¶
人天之道立身難莫與兇邪共往還百行不離眞孝道未明如¶
隔萬重關¶
　　
*** 贈萊州路會首(二首)¶
<pb:CK-KZ_JY206_01p042b>¶
蓬島蓮宫沒託生亘初一物怎通靈三田九鼎光難聚七寶金¶
容豈見形¶
透骨流光心月香心香流注結眞祥三灾五苦隨風散百鍊沖¶
和晝夜涼¶
　　
*** 馬大翁索¶
扶持內教性靈靈五色金蓮葉葉榮日用脫離諸苦厄道芽仙¶
福自然生¶
　　
*** 朝元公索¶
黑水紅雲化度眞沖盈血脈益精神龍蛇蟠繞光明聚白馬嘶¶
鳴身外身¶
<pb:CK-KZ_JY206_01p043a>¶
　　
*** 贈招遠三寶菴道衆(二首)¶
三寶騰輝出土來暗中換卻舊形骸仙風道骨端嚴秀有分朝¶
元步玉階¶
勿違國法莫欺心三寶光明自照臨認正本來無相物一輪圓¶
耀出瑤岑¶
　　
*** 徐公求口訣¶
日落西山性命枯速修速鍊下功夫灰心漸得無衰老陰盡陽¶
純藥一鑪¶
　　
*** 夏悟眞¶
本來面目向心開黑白金精盡點迴顚倒循環眞火候無中自¶
<pb:CK-KZ_JY206_01p043b>¶
覺產嬰孩¶
　　
*** 龐哥說道贈之¶
一團頑礦未曾磨雪刃冰鋒講蜜多臭爛皮囊呼不二腥膻臟¶
腑作天和¶
　　
*** 濟南張悟道索¶
不在頻頻問玉陽大家性命自搜詳玄宫仙藥朝元訣法海心¶
珠了道方¶
　　
*** 外人相噱¶
登萊濰密謾稱揚悟達賢明在裏厢日用進修眞大道普宣教¶
法滿諸方¶
<pb:CK-KZ_JY206_01p044a>¶
　　
*** 贈牟平胡村劉大翁¶
時時用意細看詳心友無過擇善良參透玄關眞實事立身行¶
道免災殃¶
　　
*** 嘆趙守一業重¶
業通三世罪冤深急急修眞小著心禍滅九陰除外假福生十¶
地善縁臨¶
　　
*** 周抱一問生時候¶
保生鍊出水中金迸擲神光妙行深抱一無離澄正覺九陽都¶
會盡除陰¶
　　
*** 自詠(二首)¶
<pb:CK-KZ_JY206_01p044b>¶
超世清閑自得知了心同達上天梯虛无靈寶圓光現照破昏¶
衢永不迷¶
教門喜事一重重法會因由漸漸通信士往來常不斷遞相傳¶
授演眞空¶
　　
*** 宫哥索¶
玉鼎金鑪鍊道芽翻騰今古小仙家萬神集向無生路異日功¶
成蓬島誇¶
　　
*** 萊陽望石神廟戸孫大翁¶
市民不住送名香薦福祈恩降言祥昔日眞仙留古跡引人登¶
此望仙鄕¶
<pb:CK-KZ_JY206_01p045a>¶
　　
*** 每年季春三月三日聖水聚會是日道友請說教遂作¶
聖水三三聚貴豪志誠祈福不辭勞爲憂生死同參論演大因¶
縁化一遭¶
　　
*** 李大翁年老言日前錯了修行¶
欲把枯根復接栽世間萬事便心灰從前邪氣離身去無限神¶
光入腹來¶
　　
*** 謝王六翁惠香茶(二首)¶
深蒙頒惠好香茶同願迴光養瑞芽雷震一聲分造化瓊漿玉¶
液溉丹砂¶
三紀迴還訪故人十無八九可傷神光光水渌重明秀道化依¶
<pb:CK-KZ_JY206_01p045b>¶
前日日新¶
　　
*** 寄長春邱公¶
身心內外結眞祥杳杳玄科透骨凉凡聖同源眞喜慶人天寬¶
布降仙方¶
　　
*** 贈內族縣丞¶
功臣內族格清高無限天恩同遇遭孝道雙全人罕及他時林¶
下訪仙曹¶
　　
*** 贈陳內奉¶
古今立法莫虧公念念無私演正宗澄察本來眞面目不違天¶
理道相同¶
<pb:CK-KZ_JY206_01p046a>¶
　　
*** 福山請主醮(二首)¶
長春高薦請書來便可奔馳免復催官吏市民同會話莫知心¶
印有誰開¶
吾鄕信士遞相傳糺率名公結勝縁孝子順孫同薦福新亡遠¶
化盡生天¶
　　
*** 贈宋解元¶
擲鈎曾釣大鯨鼇搖蕩滄溟滚怒濤但願有縁相濟會從之無¶
不列仙曹¶
　　
*** 勸出家小童¶
第一須親德行人慇懃進道勿辭辛爭功奪行存終始方可通¶
<pb:CK-KZ_JY206_01p046b>¶
靈悟本眞¶
　　
*** 福山高萬戸被差北征索¶
存忠竭力發威雄一撞麾關顯大功收得江山歸聖主嘉名稱¶
讚滿寰中¶
　　
*** 贈文牟新出家衆¶
傳報清音滿故鄕文牟法會愈恢張遞相弘闡眞空理七寶金¶
蓮處處香¶
　　
*** 贈關西王遇眞戒乃丹陽公小仙¶
戒付關西王遇眞好憑妙理養靈根有縁靠著眞師範代代流¶
傳道德恩¶
<pb:CK-KZ_JY206_01p047a>¶
　　
*** 文登小崔欲出家二親雖許不放¶
出家彼此福星臨爭柰頑愚不盡心一點俗情無斷制故違天¶
道罪根深¶
　　
*** 本觀三清暖帳化縁¶
興修須假衆因縁故向人間立福田更願迴光搜密妙方知內¶
外普周全¶
　　
*** 贈楊都目¶
都目精持道念深教門有分做知音添神補壽光明聚退志違¶
余禍必臨¶
　　
*** 禪門求教(二首)¶
<pb:CK-KZ_JY206_01p047b>¶
眞禪眞道發眞功眞善眞慈眞苦空眞樂眞閑眞自在眞修眞¶
鍊顯眞風¶
眞心眞覺得眞歡直行眞功做一攢眞悟眞玄眞了了眞空眞¶
化永眞安¶
　　
*** 本觀書催還鄕¶
他方縁厚迴程晚到處因深起發遲大抵不離弘教化此身行¶
止任推移¶
　　
*** 中秋(二首)¶
八月中秋晝夜凉周而復始本眞常明開天地無瑕寶一氣清¶
甯顯玉陽¶
<pb:CK-KZ_JY206_01p048a>¶
秋雲消散碧天晴一顆寒光海內生照透玉壺神彩結三田流¶
注自圓成¶
　　
*** 了眞¶
了眞決作大羅仙卻向人間普化縁搜覓鯤鼇朝上帝蕩搖浮¶
世降重宣¶
　　
*** 贈張先生饋醬¶
陰陽精秀發神光得法調和一味長普勸人間依此做若還食¶
了永清涼¶
　　
*** 贈鄭先生¶
塵縁物物莫推窮用度千般總是空搜正本源清淨主翛然猶¶
<pb:CK-KZ_JY206_01p048b>¶
見自家風¶
　　
*** 邱王焦三小童頑劣以此示之¶
忽起狂心覓出家愚頑乖劣度年華因何恣縱難調伏都爲根¶
源福不加¶
　　
*** 贈古縣陳公(三首)¶
萬法皆空莫亂猜元初一點絕塵埃還同出水青蓮朵時吐幽¶
香遠遠來¶
道化三才天地人誰能達本復全眞休迷陋舍空衰老下手修¶
完身外身¶
出世登眞本不難萬縁無礙肚皮寬三宫運度留年藥七寶圓¶
<pb:CK-KZ_JY206_01p049a>¶
成換骨丹¶
　　
*** 贈嶗山鄭先生¶
志堅心穩住嶸山華蓋(古時眞人)曾兹鍊大丹無限峰巒深掩映自¶
然塵事不相干¶
　　
*** 按察使夫人因疾求教¶
古今生育道之常爭奈人皆背此方不惜本來清淨主色身那¶
復得安康¶
　　
*** 述懷(十三首)¶
大道無形生育我運行玄理出崑岡三光潑潑流眞彩一氣炎¶
炎化玉陽¶
<pb:CK-KZ_JY206_01p049b>¶
無無有有道眞常寸步香花貫十方大悟靈明滿天地住行坐¶
臥覩三光¶
一點靈光空裏開空來空去沒輪迴懷包日月通今古混沌無¶
名任去來¶
浩劫容光不動移體天法道道無爲自然變鍊眞三寶生育乾¶
坤萬化垂¶
頓覺沖和發道芽漸凝眞氣結丹砂三才四象通顚倒方信蓬¶
萊是我家¶
載般靈物體眞閑把握圓明認內顏躍出元神超造化飄然一¶
撞過三關¶
<pb:CK-KZ_JY206_01p050a>¶
無相容光內照眞先天先地作良因清心裏面神明會一顆金¶
丹出六塵¶
跳出輪迴造化間滿空眞聖列雲端十方三界堪遊賞隨步天¶
光輥玉壇¶
認得元初一點靈無修無作了無生混同大道眞空體步步逍¶
遙赴玉京¶
本源覺海聚神靈萬物同歸一化生要復本源歸覺海無爲功¶
滿自圓成¶
光明攢簇一神靈千葉金蓮襯足生出離十方三界苦不勞修¶
習自圓成¶
<pb:CK-KZ_JY206_01p050b>¶
悟眞達本慧根通應化丹誠演苦空般若波羅無罣礙希夷大¶
道悉圓融¶
寶光圓滿欲情枯一切浮華過眼空鍊就金丹無打筭神仙何¶
處不如如¶
　　
*** 題濰州石橋¶
七竅玲瓏凑玉泉法橋大度我同然搬今載古誰能悟爲向人¶
間接有縁¶
　　
*** 對月¶
眞空境內現青霄寶鑑何曾有動搖若解憑斯爲體用方知神¶
性本昭昭¶
<pb:CK-KZ_JY206_01p051a>¶
　　
*** 題雲光洞(二首)¶
昔日雲光鍊大丹丹成頃刻變童顏上祈浩劫天元主下拔輪¶
迴生死關¶
日月交飛射紫霞清虛朗朗徹天涯明開道眼人難識頓覺蓬¶
萊是我家¶
　　
*** 門人韓道温往鄕中給公據求教¶
金花玉蘂結神胎橫志清剛別有階金骨鍊開眞玉性化生無¶
相不沈埋¶
　　
*** 贈福山牟城柳二翁¶
一點眞空沒處猜箇人心上把芝栽周圍種下金蓮子自有良¶
<pb:CK-KZ_JY206_01p051b>¶
時道眼開¶
　　
*** 贈門人王守正¶
輕骨迴顏立本初清音妙行達無餘還元一點開眞性躍出神¶
靈晃太虛¶
　　
*** 贈李志詮住白龍洞¶
白龍入腹化生來萬派天光浩劫開日月昇沈當目下坐觀依¶
約見蓬萊¶
　　
*** 庚午年師在薊州玉田縣因醮罷謂衆曰北方道氣將迴¶
　　空中有神明往來刀劍擊觸之象莫非生靈將受苦邪作¶
　　詩與官民爲別繼乃北邊有事¶
<pb:CK-KZ_JY206_01p052a>¶
大道光明一併迴十方雲陣走星靐皇天后土垂眞象世務浮¶
華一點灰¶
　　
*** 憫世¶
世凡不悟道根基生化乾坤應物機會得此般玄妙趣自然神¶
氣達幽微¶
　　
*** 贈莒州千戸(二首)¶
一炷心香達上清無爲妙道漸圓成高縣寶鑑塵難昧照透前¶
程萬劫明¶
虛無一氣化生來天地陰陽結秀胎浩劫眞容超造化碧空縣¶
象絕纖埃¶
<pb:CK-KZ_JY206_01p052b>¶
　　
*** 聖水洞南澗下澡浴請衆去垢作(二首)¶
大衆皆當赴浴池脫離塵垢絕昏疑各持精爽成修鍊千古如¶
如不動移¶
脫垢明清出浴時人人方表沒瑕玼滌除內外身心淨一點眞¶
空步步隨¶
　　
*** 赴山前醮¶
苦海奔波出離難了眞隨處布香壇登山涉水無辭訴拔度存¶
亡此願寬¶
　　
*** 謝宰公惠鄆州薄荷煎丸¶
灌頂醍醐一粒丹滋開千古好容顏芳華鬱暢靈明顯撞透輪¶
<pb:CK-KZ_JY206_01p053a>¶
迴生死關¶
　　
*** 無爭¶
古往今來幾變更難逃生滅契無爭無爭自是人稀悟若悟無¶
爭道卽成¶
　　
*** 靈童(三首)¶
出家一片始終心徧體光明照古今漸透靈臺衝過頂迴還妙¶
道罕知音¶
玲瓏玉熖一丸丹都出心田萬化關補足仙功通道行太平端¶
坐赤城山¶
喘息沖和萬化通眞空迥出有無中冥符道德眞常理都在巍¶
<pb:CK-KZ_JY206_01p053b>¶
巍一性宗¶
　　
*** 別登州¶
雲收霧卷好閑遊已人圓成又復周明有大羅眞指示便承此¶
理別登州¶
　　
*** 贈萊州李節判有意出家(二首)¶
脫俗搜玄自得知亘初一點合天機吾門自有修仙訣顯武先¶
生依不依¶
證明三寶作生涯天地沖和養日華蓋世功名都絕念玄霜結¶
就紫金砂¶
　　
*** 本州同知覓蒼朮贈之¶
<pb:CK-KZ_JY206_01p054a>¶
日月流光秀結成補添肌骨漸輕清能收四季神光聚奪得仙¶
丹變化生¶
　　
*** 和張殿試詩¶
萬塵漸斷志剛刀眞行眞功造物饒鍊就寶珠超世網大羅天¶
上恣逍遙¶
　　
*** 贈修眞堂女衆¶
無論老幼作眞修各闡清閑到岸舟光滿十方離苦厄永居天¶
外最風流¶
　　
*** 勸門人校量心地¶
心目澄澄內校量物情堆裏別眞祥收神養氣爲功行塵事般¶
<pb:CK-KZ_JY206_01p054b>¶
般任短長¶
　　
*** 文山郭解元求藥贈之¶
欲覓長生換骨丹旋除塵事放心閑閑中認得眞消息脫了輪¶
迴生死關¶
　　
*** 查山宋少翁施經作醮¶
修齋設教復抄靈拔罪消愆自有憑普濟亡魂資道力盡離冤¶
苦得超昇¶
　　
*** 空有¶
縹渺雲霞空復空內師天道本源宗依空又被空漫昧從有還¶
遭有蔽蒙¶
<pb:CK-KZ_JY206_01p055a>¶
　　
*** 嘆迷惑¶
東來西去覓眞詮自己靈明總未全萬法萬縁如萬象須知同¶
是一般天¶
　　
*** 贈大策楊先生¶
一點無生混杳茫託胎順化養和光縁深悟得全眞理法道開¶
宗處處香¶
　　
*** 因門人不語¶
百行樞機總五常不言之教滿空香潛心觀察眞玄妙默默昏¶
昏理最長¶
　　
*** 憶萊陽宋二先生¶
<pb:CK-KZ_JY206_01p055b>¶
鶴馭雲軿信不通幾時迴步玉虛中松窗雨過琴書靜終日無¶
人話本宗¶
　　
*** 勸行孝道¶
一心孝道順三光苦志精研滅舊殃今古昏魔都絶盡鍊眞去¶
假變清涼¶
　　
*** 本州醮罷贈衆道友¶
雅命相邀入本州醮筵預備廣圓周志誠修累眞功德同往蓬¶
壺看十洲¶
　　
*** 密州千戸請爲黃籙濟度師醮罷贈之¶
清廉孝道鬼神驚上祝諸天攝萬靈聖水甘膏同普濟沈魂滯¶
<pb:CK-KZ_JY206_01p056a>¶
魄出幽冥¶
　　
*** 密州官員市戸舉請修完佑德觀¶
佑德興隆總不難預觀和氣已回環始終如一功圓就有分仙¶
階列上班¶
　　
*** 勸化大衆興修¶
併力齊心勿訴難興修福地會仙壇爭功奪行遷雲職觸目無¶
私暗結丹¶
　　
*** 贈密州李都目¶
都目先生厭世塵丹誠佑德結良因其間供養蒙周備福慶從¶
來賜吉人¶
<pb:CK-KZ_JY206_01p056b>¶
　　
*** 嘆人未悟¶
十類羣生苦海中痛嗟誰肯立仙功指迷幸有全眞理隨處修¶
完道合同¶
　　
*** 諸王醮罷示衆¶
無相無爲一點眞普同供養大羅尊萬靈慶悅承超度出離陰¶
囚五苦門¶
　　
*** 示門人¶
透體光輝照室明一輪圓相沒虧盈方知便是眞元祖永脫沈¶
淪應化生¶
　　
*** 密州崔道常猛烈出家贈之¶
<pb:CK-KZ_JY206_01p057a>¶
捨俗投玄悟道常迴心保護內容光鍊開萬古眞靈性不謝仙¶
花處處香¶
　　
*** 答人問三寶¶
古之三寶氣精神都會元田別有因光滿十方丹就也大羅天¶
上列仙眞¶
　　
*** 大衆求教(四首)¶
道本無名絕外求靈臺丹谷細精搜五情六欲都消散萬道光¶
明顚倒流¶
大悟賢明事事除脫離塵網達元初三田靈寶光圓聚一派清¶
歌聒太虛¶
<pb:CK-KZ_JY206_01p057b>¶
物情堆裏絕沈埋正覺心珠漸漸開照見本源清淨體悟眞達¶
本應仙材¶
全體光明合大丹沖和返老變童顏逍遙自在眞歡樂便覺昇¶
騰碧落間¶
　　
*** 趙德靜索¶
德靜心清樂出家頓更凡骨養丹砂玉堂結聚眞三寶產箇靈¶
童天外誇¶
　　
*** 贈楊殿試二首¶
千古雲收朗太空先天眞瑞信忽忽內靈光散丹無漏一指清¶
虛大道通¶
<pb:CK-KZ_JY206_01p058a>¶
生生世世善根芽悟理明眞度歲華功行無虧通道德他時歸¶
去步雲霞¶
　　
*** 宋州海陽縣張二郎出己錢物買觀額度牒告立知觀遂¶
　　令門人魏志明充當¶
戒付灤州魏志明體天布德順縁行清心建立諸方所救物哀¶
人道自成¶
　　
*** 登州郭下小王仙在病求教(二首)¶
心香芬馥接青霄法海通光養瑞苗若悟眞空清默默千災萬¶
禍一齊消¶
玉鼎金鑪鍊日華飛騰眞秀走河車萬神集向泥丸裏撞透天¶
<pb:CK-KZ_JY206_01p058b>¶
門未足誇¶
　　
*** 贈萊州西海鄭村李道義¶
慧燈明射古容光悟理通眞達上蒼今日重重叮囑爾別聞天¶
外紫芝香¶
　　
*** 指迷¶
心地光明變化深盡隨縁業極升沈人人不悟無生理謾打輪¶
迴戰古今¶
　　
*** 病者索¶
人間若要識仙方休縱塵心向外狂愛念憂愁都絕盡全身永¶
永得安康¶
<pb:CK-KZ_JY206_01p059a>¶
　　
*** 大安己巳七月師在北京華陽觀時久旱在城官民懇禱¶
　　於師曰苗將槁矣安得重蘇師乃閉目良久復謂衆曰虛¶
　　空許雨一尺降於來日衆未純信翌日果驗官民致謝作¶
　　此絕以示之¶
騰騰瑞氣接穹蒼化育羣生大道昌光變十方常不夜一時普¶
濟滿空香¶
　　
*** 泰和癸亥詔赴亳州作普天大醮¶
無作無爲出洞天普天法道薦良縁東方雲海玉陽子特授皇¶
恩第五宣¶
　　
*** 外國使謁辭不相見¶
<pb:CK-KZ_JY206_01p059b>¶
只倦心拘身不安百骸上下聚成團這迴不話人間事全體光¶
明都內觀¶
　　
*** 贈通眞散人¶
通眞萬事喜顏紅養氣全神不落空海納百川諸罪滅自然地¶
獄變天宫¶
　　
*** 贈鄧先生¶
保惜雲霄火一團一身全德四肢安温温鉛鼎神光綻萬古靈¶
明悉併攢¶
　　
*** 贈萊陽浦裏于先生¶
悄悄心停福注留冥冥無相把根收澄澄悟徹無中有穩穩孤¶
<pb:CK-KZ_JY206_01p060a>¶
乘般若舟¶
　　
*** 贈萊陽高姑¶
心是菩提大法王莫成顚倒逐波忙自然一點靈空結卻返蓬¶
萊入故鄕¶
　　
*** 贈李都監¶
倦隨塵俗恣矜驕一志清剛別立標內藴靈光含慶悅功成天¶
外永逍遙¶
　　
*** 謝人惠李果¶
大道元和莫損傷萬靈眞秀競芬芳自然滋益精神別百味玲¶
瓏透骨香¶
<pb:CK-KZ_JY206_01p060b>¶
　　
*** 贈贛榆縣徐福店酒監¶
不捨塵情去又來拔亡救苦免凶灾化縁濟度開心月四序金¶
蓮火裏栽¶
　　
*** 贈陳守元¶
青鸞赤鳳火雲飛集向玄宫飲玉池奪得陰陽眞造化方知脫¶
了死生危¶
　　
*** 棣州張姑求教(藏頭拆字四首)¶
生大道自然香有眞師細校量路上通仙信息灰方得性舒長¶
　　
*** 喚高菴主(二首)¶
傳要訣道懷包覺心田眞遇遭日化公休隱跡登雲步轉清高¶
<pb:CK-KZ_JY206_01p061a>¶
人空裏禀眞搜把靈煙玉露收喜神丹俱內結系不斷道圓周¶
　　
*** 贈關西老馬先生¶
公切切認予交母恩深萬古牢絆馬牽難苦海恬浪淨運風騷¶
　　
*** 登州姜權問心地(藏頭疊字三首)¶
地光明變化深窮內鍊水中金鉛玉汞眞三寳滿朝元因了心¶
　　鞠四翁問傳授口訣¶
然妙理不能傳化人間外結縁福合和眞大道生光滿大羅天¶
　　又問初會修眞若何¶
友初知大道源流神彩結芝田園盡是三光秀氣燒丹決了仙¶
<pb:CK-KZ_JY206_01p061a>¶
#+PROPERTY: JUAN 003
<pb:CK-KZ_JY206_01p061a>¶
　　
*** 贈李局令¶
<pb:CK-KZ_JY206_01p061b>¶
立德崇三寶修眞括萬方化生眞水火攢聚內容光混沌明交¶
泰塵凡任短長他時功行足歸去赴仙鄕¶
　　
*** 搜玄立功¶
四海搜眞趣三山擇妙玄禀持心解悟和合道因緣浩浩升仙¶
職明明出洞天玉虛通一化隨步結金蓮¶
　　
*** 玄通¶
人事都除盡修眞賞一陽運行常道德變現舊嘉祥性月輝三¶
界神珠耀八方妙玄通正覺浩劫噴天香¶
　　
*** 太上出現像回奉陽信縣道士李伸達兼請往中都¶
功德迴將去李公早早來道恩無斷絕仙位穩栽培法性通天¶
<pb:CK-KZ_JY206_01p062a>¶
悟玄光拂日開闡弘眞大教處處是蓬萊¶
　　
*** 悟理¶
金容超造化白首跨青羊大道因縁普玄門況味長三才歸鼎¶
器一點出崑岡浩劫仙花綻隨風處處香¶
　　
*** 贈畢道判(二首)¶
道判行慈孝吾心恰一般若能明運度全勝外相看悟理精神¶
爽通眞道德安光輝無不徧歸去跨青鸞¶
熟境重重滅靈光漸漸生清神除罪苦靜性補圓明玉液時時¶
潤心花葉葉榮了眞超造化風月滿蓬瀛¶
　　
*** 贛榆縣諸王村下元黃籙醮贈衆¶
<pb:CK-KZ_JY206_01p062b>¶
謹設三元醮同興祝聖筵香煙騰碧落法事禮諸天薦福遵黃¶
籙修眞步白蓮存亡皆快樂功德普周全¶
　　
*** 述懷(五首)¶
一點眞空性虛無自往還根源深洞達動靜悉安閑處世頭頭¶
悟迴光事事删飄然歸物外端坐上方山¶
累世無邊業今生入道場魔軍皆潰散心地現嘉祥四海騰金¶
液三山發紫光鍊成眞玉體雲步泛穹蒼¶
法法盡歸空心眞萬化通棲神虛曠裏付性杳冥中升入圓明¶
藏完全無漏功度生超萬類了道體皆同¶
四大任天然眞空妙東傳二儀分造化一氣自周旋赤鳳窺金¶
<pb:CK-KZ_JY206_01p063a>¶
鼎青鸞飲玉泉前程明了了撞透九重天¶
一顆清心鏡光明塞兩間度生縁且立悟理事都剛消盡多生¶
業唯存浩劫顏時時堪內賞龍虎正交關¶
　　
*** 宫先生問修行事¶
大道無移變生成自有時三花空裏結一點世難知寶鼎存眞¶
性瓊漿滿玉池指迷還悟解只此更何疑¶
　　
*** 徐法師索¶
認取此良因空飛日月輪玄關通造化寶藏積珠珍混沌潛眞¶
火崑崙出至神一時超世外萬劫景長春¶
　　
*** 王遇仙索¶
<pb:CK-KZ_JY206_01p063b>¶
玉樹瓊花綻青童笑語傳結成眞慶會占得好因縁一鼎光明¶
聚三身智慧全碧天風月下證果大羅仙¶
　　
*** 登州高左衙索神靈詩¶
靈靈無相物悄悄獨歌歡默默重玄悟停停萬化安盈盈離九¶
地了了入三壇浩浩朝元去騰騰跨彩鸞¶
　　
*** 贈田小二好事¶
先祖皆修德兒孫必定賢善根隨氣長家道逐時遷吉慶常招¶
集神明暗報傳昨朝眞聖過今日復迎仙¶
　　
*** 郝官人索¶
物物了然休般般絕外求虛名皆是妄實行最堪修鍊氣超雲¶
<pb:CK-KZ_JY206_01p064a>¶
外頤神到岸頭靈芽穿紫府心月輥空流¶
　　
*** 灤州劉悟眞問疑心¶
隨物捉心鬼觀空入妙玄調神投內補見性滅前愆默默流瓊¶
液冥冥綻碧蓮全眞功德備光耀滿無邊¶
　　
*** 答人惠笋菜¶
宿賦玲瓏性清虛絕點埃純陽明運度天道化生來玉洞傳眞¶
秀金壇發迅雷片時分造化萬劫不輪迴¶
　　
*** 勸辛先生再出家¶
辛公曾出家日望跨雲霞爭柰俗縁重翻成道理差速回前過¶
犯再接善根芽達者無先後功圓蓬島誇¶
<pb:CK-KZ_JY206_01p064b>¶
　　
*** 勸善¶
正直神仙會皆逢化誘權惡縁宜省减善事好周圓秉住三光¶
秀修成一點鮮遇師親决破迤邐道相傳¶
　　
*** 銅嶺姜二翁施法鼓贈之¶
法鼓會羣仙人天喜化縁身心同捨施福德自升遷響拔阿毗¶
獄聲開大洞天顯揚眞孝道功滿步雲軿¶
　　
*** 全道¶
養道千痾散修眞萬法空氣神交結處性命杳冥同光發玄元¶
體精持罔極功撮收眞造化明月與精風¶
　　
*** 謝齋¶
<pb:CK-KZ_JY206_01p065a>¶
十方諸道契清信布香齋正念時時接眞功密密排百靈含慶¶
悅千載起枯骸了了超生滅朝元步玉階¶
　　
*** 中都蔡校尉索¶
達道超生死輪迴自執迷瑤花開紫府仙藥滿曹溪龍沼存金¶
虎蟾宫看日鷄些兒還悟得只此上天梯¶
　　
*** 勸堂下道衆¶
堂下諸局次精持日用功內眞須灑落外行亦圓融老幼相提¶
挈朝昏各敬崇盡能弘孝道揭諦悟眞空¶
　　
*** 請諸處道衆¶
蓋造玉虛觀須當各用功同流心至懇施主力深洪段段如鋪¶
<pb:CK-KZ_JY206_01p065b>¶
錦層層遠接空共揚眞正道方外顯家風¶
　　
*** 復示衆(二首)¶
一點古容光人人不忖量生身因造化迴首是無常悟道心神¶
秀開眞壽命長運期天地淨物外紫芝香¶
頓曉希夷趣無爲守內顏飛騰浮世外混合大羅間日月攢金¶
鼎精神聳玉山道同師弟訓一撞萬重關¶
　　
*** 早秋勉衆(二首)¶
出伏漸秋凉清神轉骨剛一靈寬自在二氣順舒張四大俱調¶
攝三關結瑞祥五明重運度六臟自安康¶
有箇妙玄方諸般罪業亡神丹俱同結出世更和光表裏無形¶
<pb:CK-KZ_JY206_01p066a>¶
跡虛空顯道常本來眞面目法界自清涼¶
　　
*** 詮道¶
玄元傳大道靈寶結芝田水火符升降乾坤合倒顚澄神觀性¶
月隨步舞胎仙千日眞功就光明射九天¶
　　
*** 寄長春丘公¶
趙州團正覺商水讚希夷玉陽不能去長春自得知¶
　　
*** 門人劉悟眞問疑心¶
萬事都休想千魔總是空布修眞德行仙佛體皆同¶
　　
*** 棣州三清觀上元醮作¶
一就上元節消灾拔苦亡照臨天地靜福祿自然昌¶
<pb:CK-KZ_JY206_01p066b>¶
　　
*** 勉衆¶
旣作出家兒功行莫延遲盡心眞復實勤苦道相隨¶
　　
*** 勸衆助縁(二首)¶
側近諸堂下相煩共救忙建興眞古跡磨鍊內容光¶
世世善根芽生生福力加神天同救助功滿步雲霞¶
　　
*** 回李講師¶
書信忽忽急眞心不轉移雅懷無彼我雲外作交知¶
　　
*** 贈濱州店戸趙會首¶
來迎三島客去送五湖賓教遇重陽會嬉遊四序春¶
　　
*** 張廣威施宅修菴贈之¶
<pb:CK-KZ_JY206_01p067a>¶
公宅改仙菴清心絕外談內靈含慶悅知命不貪婪¶
　　
*** 都下柴庫官索¶
正覺悟心王情枯萬慮忘神光穿紫府丹熟滿空香¶
　　
*** 修內司馬校尉索¶
心善性舒寬包容內化安靈空清默默忘假得眞歡¶
　　
*** 重陽節齋後會衆求教¶
法界同眞會齋餘歇晚凉千門簪瑞菊萬戸慶重陽¶
　　
*** 文登縣張村邢四翁久別再會¶
舊友重重喜眞容漸漸開昏魔宜遣去靜性可收來¶
　　
*** 贈朱解元¶
<pb:CK-KZ_JY206_01p067b>¶
好繼丹陽業了眞四大安九玄登上會一點跨祥鸞¶
　　
*** 三州五會¶
七寶金蓮子三光從玉華常持平等行步步是仙家¶
　　
*** 文登王會首問道術¶
精持眞大道達理性飛騰一點通今古金光自降升¶
　　
*** 贈密州孫悟明¶
一壺藏萬化二物鍊神丹悟得超生滅携雲步玉壇¶
　　
*** 萊陽縣東長直菴結冬¶
印經買紙墨結冬在長直補接日精華搜藏玄妙理¶
　　
*** 贈設貧會衆¶
<pb:CK-KZ_JY206_01p068a>¶
老幼一般看扶縁道德寬始終無變異所履自平安¶
　　
*** 睡中有感¶
五色祥雲裏三天聖衆詮神明側耳聽勸化謹修仙¶
　　
*** 張小仙求教¶
撦破塵勞網跳出是非坑寶鼎存眞秀心花吐月明¶
　　
*** 房志明索¶
補惜眞空體炎精鍊玉堂倒顚離坎位續續紫芝香¶
　　
*** 李大達索¶
認正本元道般般心上掃靈明透肌骨寶鼎祥光罩¶
　　
*** 敕修新道院與衆嘗李果¶
<pb:CK-KZ_JY206_01p068b>¶
此果美甘香靈空眞味長虛心非冷淡惟願眾仙嘗¶
　　
*** 董官人問如何通悟¶
大道不難通心灰丹自紅抽添木上火補塞蘂珠宫¶
　　
*** 萊州張志眞問收神定命之理¶
收神定命基方可應玄微進火添丹鼎朝元指日歸¶
　　
*** 霍會首問三教歸一¶
無生眞妙道達本體同然吾教冥歸一通融理自全¶
　　
*** 孫一翁見子出家大哭故贈之¶
販骨如山嶽時來暫託生保朝不保暮出離是前程¶
　　
*** 題丹陽百不歌¶
<pb:CK-KZ_JY206_01p069a>¶
百不如意處茅盧土穴潛靜清消舊業一味道中恬¶
　　
*** 試睡語¶
一氣號玄精全眞自降靈迴還無漏泄步步到天庭¶
　　
*** 贈劉眞一¶
巧使千端計陰公暗折磨不施平等行迴首夢南柯¶
　　
*** 贈中都趙知觀¶
頓忘天下欲漸赴大羅鄕日月交光綻靈明滿十方¶
　　
*** 于周問吉凶¶
逐處有凶吉心乖趓避難百年隨手過覺則道中看¶
　　
*** 自在¶
<pb:CK-KZ_JY206_01p069b>¶
處世如虛空浮生似夢間悟眞超造化步步出塵寰¶
　　
*** 楊公出藥求教¶
壺中一粒丹心腎兩相關水火眞加减服之見本顏¶
　　
*** 于志常問清閑¶
平等元神定逍遙玉性閑心空觀自在一脫萬重關¶
　　
*** 孟知常合藥索¶
性若金剛利心如大藏寬結攢元氣髓和合紫金丹¶
　　
*** 買文登七寶堂觀額¶
七寶丹霞觀通光結勝縁萬靈同慶會百福自周圓¶
　　
*** 買甯海州金蓮堂觀額¶
<pb:CK-KZ_JY206_01p070a>¶
甯海龍祥觀金蓮順化生福星都結聚道德自然成¶
　　
*** 禪師問道¶
悟達眞空體無生自往還物情俱喪滅唯現亘初顏¶
　　
*** 贈濱州高官人¶
天堂非路遠俗眷豈能長悟道歸眞理全神納伯祥¶
　　
*** 勸棣州崔殿試入道二首¶
存心養道芽尤勝度仙槎聚合眞三寶丹成步彩霞¶
催行眞大道遇理起生涯一片清虛境逍遙度歲華¶
　　
*** 贈福山劉一翁¶
善惡兩還報賢愚不並酬百年隨手過都在眼前頭¶
<pb:CK-KZ_JY206_01p070b>¶
　　
*** 贈道士張守道¶
歸依無上道守得水銀紅性命還元主清音聒太空¶
　　
*** 謝人施物¶
善性崇三寶眞恩徹九霄全家重志慶似我樂逍遙¶
　　
*** 中夼于少翁命祿盡禱余接壽¶
大海無根樹令余苦接栽捨身難用力石火豈迴來¶
　　
*** 讚火德星君¶
混元一氣主化生天地人明眞超法界濟物妙通神¶
　　
*** 明天道¶
恢恢天道大不與物情同悟達眞如理歸源卻返空¶
<pb:CK-KZ_JY206_01p071a>¶
　　
*** 行化¶
東海西秦去南京北闕來客塵都不染端坐是蓬萊¶
　　
*** 嶸山採藥¶
放蕩眞如性逍遙養內丹寸靈無彼我百草變芝蘭¶
　　
*** 大古郝公昇霞門人送道袍不受以此贈之¶
彼物迴將去分文沒往還一靈眞性在脫盡死生關¶
　　
*** 述懷¶
亘初無相物默默獨歌歡動靜還元主玄風幸得觀¶
　　
*** 文登擇福地作丹霞觀(二首)¶
三寶興縁地諸公可察詳不唯身富貴更得性清涼¶
<pb:CK-KZ_JY206_01p071b>¶
萬事信天然隨方結善縁一壺藏造化四序景新鮮¶
　　
*** 順天者昌¶
好事如山嶽精持每用功立身弘大道法性自圓融¶
　　
*** 逆天者亡¶
姦懶心機巧頑情不順天教門眞患害地獄苦因縁¶
　　
*** 出塵¶
一點眞如性居塵不染塵虛無元體段脫灑度天人¶
　
** 頌¶
　　
*** 昔在牟平縣沽水莊遲二翁宅說教大露天機全家跪聽¶
　　皆如聾者及見遲公壽數不長故以言警之¶
<pb:CK-KZ_JY206_01p072a>¶
休把黃泉戲弄全體內懷珍重違天百禍臨身達道萬靈感動¶
　　
*** 宣在都下衆官贈衣物並鞍馬不受¶
欲趓生老病苦叮囑宜修仙舉忘情絶了塵縁萬化還歸本主¶
　　
*** 朝元子劉公精誠奉道施惠過多欲因此頌激勵出塵之¶
　　心¶
欲求長生之因(休心)欲了自然之道(拂袖)欲修眞實福田(濟人)欲作扶¶
縁演教(和光)¶
　　
*** 泰安州王禀告全家入道¶
異哉王禀全家各修清靜根芽分別爭逃死路鍊烹日月精華¶
　　
*** 述懷¶
<pb:CK-KZ_JY206_01p072b>¶
昔日區區守道今時眞聖應報大羅玉簿名句後學修仙早早¶
　　
*** 盧宣武索¶
大道開闢以來無相化生萬類人還物我同觀返照深根固蔕¶
　　
*** 行化至薄臺縣失馬寄呈朝元公詳察¶
失馬虛空一化的望朝元清雅懽心體用仙機別有祥鸞穩跨¶
　　
*** 贈棣州防禦七駙馬¶
爲官王事所拘學道虛空掌管四民各藝爭忙達者不論長短¶
　　
*** 贈馬悟眞¶
悟眞全然去假縛住心猿意馬寶宮虎鬥龍蟠赤鳳青鸞穩跨¶
　　
*** 馬智眞索¶
<pb:CK-KZ_JY206_01p073a>¶
內鍊本容變化一氣沖和上下脫塵認得圓明皓月清風會話¶
　　
*** 寄東鄕道衆¶
稽首東方法會道要眞心不退各懷一志精專照破萬縁無昧¶
　　
*** 因小輩訕謗作¶
小兒尖唇利舌不欲人前分別皆因泯絕是非故得出離生滅¶
縁兹加遇三宣獨步清風明月莫待拂袖雲歸的有含悲哽噎¶
　　
*** 贈諸處道衆¶
旣作同流莫學奇怪四序炎涼三光否泰清淨教風勿令懈怠¶
道弟道兄洗心甯耐竭力奉公事縁洪大外謝神天內持眞戒¶
全體光明併除陰債絕盡舊業洞觀無礙入衆妙門鍊眞無壞¶
<pb:CK-KZ_JY206_01p073b>¶
箇箇投眞人人悟解昇入無形徧含法界一點靈光古今常在¶
　　
*** 贈老王先生(二首)¶
龍虎坎離鉛汞嬰姹異像無窮一氣自在¶
龍行雨施拂座香隨人懷道德萬化扶持¶
　　
*** 得道(二首)¶
大道本宗天地否泰出離我身混元三界¶
靈寶金丹顚倒循環壺中日月輕骨迴顏¶
　　
*** 勸縁¶
伏望諸公好事推窮一心齊力大教興洪¶
　　
*** 楊先生問本來模樣¶
<pb:CK-KZ_JY206_01p074a>¶
無形無相化生心上趁有著空本來模樣¶
　　
*** 初守道住菴求教¶
學道同初抱守神珠證明三寶不動如如¶
　　
*** 于了一問心地¶
心是汝師莫放東西其中一點蓮出青泥¶
　　
*** 姜哥問住菴(三首)¶
獨坐茅盧般若靈虛手摶日月安在鼎鑪¶
世事一撥推窮本末物外全眞心死命活¶
修眞體道洪護正宗三教萬法普濟無窮¶
　　
*** 贈濱州李四郎(七首)¶
<pb:CK-KZ_JY206_01p074b>¶
心是道道是心心合道通古今¶
心辦道性然香眞一點出崑岡¶
心了悟性靈明眞自在達圓成¶
心無影性無形神光綻輥金精¶
心守道性持齋行與坐是蓬萊¶
心了了性休休眞無漏住悠悠¶
人我死物情休眞大道了無憂¶
　　
*** 金丹訣¶
酒色財氣絕世事般般徹三尸陰魄消六賊十惡滅魔山竭底¶
摧都休亂扭捏乞食紙布衣頓把心猿歇一意不眞常慧刀分¶
<pb:CK-KZ_JY206_01p075a>¶
兩截動靜兩俱忘不得誇清潔性命穩栽排深藏精氣血萬神¶
自歡諧靈風透骨節上凑朱靈宫下通龍虎穴保養氣精神愼¶
勿輕心泄四海發雲光三山落白雪際會玄元宫綿綿無斷絕¶
水火自抽添周天自擺列神氣自然靈眞師自提挈百骸自豁¶
暢容貌自然別日月自循環金丹自然結嬰兒自然欣姹女自¶
歡悅五氣自朝元四大俱調攝玄理自然通萬神自超越大道¶
自然成陸地自然別定正箇中眞暗把心香爇光散化成神神¶
光如電掣鍛鍊大丹成現出家家月一撞過三關仙班雲外別¶
開廓天地清陰靈飄蕩徹日月交光轉參羅碧凛冽圓光滿世¶
間說中非有說九轉大丹成永永超生滅清歌聒太空浩浩朝¶
<pb:CK-KZ_JY206_01p075b>¶
金闕混元三界中囑付叮嚀切東牟王一書傳此金丹訣¶
　
** 歌¶
　　
*** 朝元歌¶
靈寶堂金剛纂不假浮沉空漫漫默運天心不動移投神一點¶
空無絆輥金精自澆灌凑聚煙霞天外伴開闢純陽運化生玄¶
宫法界都穿貫喜顏紅眞無亂萬古精魂都著岸混沌重開顯¶
正宗玄元寶壁時堪翫感皇恩明詔喚兩帝三宣功德案紫衣¶
師號朝聖明萬靈慶會都來竄透三光昭洞煥一體通融無間¶
斷杳杳虛空道自然五明攢罩清涼館走雲光金雷散諸地諸¶
天呈手段赫赫神光晃太虛亘容浩浩超雲漢皓月堂圓明觀¶
<pb:CK-KZ_JY206_01p076a>¶
玉象金獅遊內院下振黃泉竭底清太平湧湧神交換歸去來¶
無打算三界十方光漸滿四大空無一點塵留傳大道誰當管¶
　　
*** 會眞歌¶
會眞歌會眞歌宿骨靈光事若何不論物情眞富貴無窮無漏¶
道根科眞一點沒言多空色色空莫問他心滅情忘離幻境撮¶
挐性命上高坡眞妙用養沖和抱一無離謹琢磨混洞赤文超¶
造化無形水火出娑婆眞內寶絕沈痾暗度清琳九曲河二十¶
四鎚金鎖骨尾閭關節枕鼇哦頻烹鍊莫蹉跎日月流光出黑¶
波顚倒循環清宇宙須知迴首看南柯重清爽滌昏魔一顆圓¶
明世莫過守殻盈軀隨分飽不親世上假僂儸金雷吼玉人呵¶
<pb:CK-KZ_JY206_01p076b>¶
脫體全空一刹那無極諸天洪正教十方三界普周羅¶
　　
*** 普救歌和丹陽韻(攢三拆字)¶
三人遭大遇性命安閑處清裏得眞歡相投眞實語眞實語鉛¶
散漢鍾呂結就紫金丹汞中得眞趣重陽道論量仁馬居環堵¶
神氣永綿綿明中自歌舞自歌舞出現眞龍虎回光三界中下¶
方來濟度我度出幽冥從此離塵土鍾聲更莫言問之歸紫府¶
歸紫府信受沒爲拒聞說我宗風天人無譬譽¶
　
** 吟¶
　　
*** 得道吟¶
自從一得長生訣萬里天光如電掣日月精華補漏源眞空水¶
<pb:CK-KZ_JY206_01p077a>¶
火凝交結運行眞氣結靈砂道骨仙風碧凛冽七寶金蓮晃太¶
虛三宫朗照秋天月頓開萬法沒言詮浩劫之家莫可越蓋古¶
騰今一點眞諸天濟會同參謁¶
　　
*** 養浩吟¶
虛無一氣浩然新四假包羅無價珍仙命莫令塵惹絆苦空不¶
得話艱辛頤眞養性存精秀聚汞烹鉛守谷神一氣昇騰超造¶
化二儀變鍊會初眞周天加减留年藥全道滋榮妙色身斡運¶
內丹憑火候載般烏兔走蟾輪三田應化靈宫雪五臟沖和甘¶
露津內寶完全無漏果純陽混合古今因清音厯厯動山鬼雲¶
宴喧喧聒海濱會遇諸天弘大教時逢聖帝御嚴宸惟祈忠佐¶
<pb:CK-KZ_JY206_01p077b>¶
千秋歲仰祝皇基萬萬春大德大功成大道大羅重會舊交親¶
　　
*** 妙化吟¶
普化清心公清心道合同般般心上掃物物莫推窮定性存今¶
古頤神續祖宗遇師親說破默默步雲蹤妙物騰空起玄珠落¶
絳宫綿綿調玉虎細細運朱龍赤鳳舒金翅青鸞舞太空神鑪¶
烹玉貌金鼎鑄朱容表裏光明結丹臺雪暖紅了眞超造化明¶
月與清風¶
　　
*** 開化吟¶
無爲清淨內修完始遇天元道不難自得無生相混合玄都靈¶
物鎖幽關炎炎大氣空昇降赫赫天光輥玉壇寂寂萬神空裏¶
<pb:CK-KZ_JY206_01p078a>¶
墜亭亭元寶接崑山攢攢玉姹投玄谷聚聚金嬰列瑞班處處¶
青蓮開滿日空空玄象始歸還騰騰五色圓光颭燦燦流霞萬¶
化攢細細神風輕縹緲靈靈金相自粧鑾清清寶璧盤桓住淨¶
淨靈砂透骨歡默默了眞非有說明明全道事都删玄玄守護¶
眞三寶妙妙功成一顆丹浩浩銀霞常覆罩輝輝玉性自追攀¶
飄飄舞袖超三界混混朝元顯內顏朗朗閑如秋夜月煒煒常¶
在玉霄間惺惺了了仙家樂湛湛澄澄道性閑曠劫眞容離苦¶
海古今圓象出波瀾大羅一會同歸去悟理明眞子細看¶
　　
*** 顯道吟¶
芸芸懸象滿空飛應報人天萬化機絕妙神仙留祕訣須知父¶
<pb:CK-KZ_JY206_01p078b>¶
母未生時陰陽造化全眞理一點靈光總不知混沌變通超物¶
外內靈隨步躡雲梯先天圓覺眞空體性命含光天地齊百骨¶
通靈心悅樂無情童子笑微微洗心法雨明澆灌開道光明出¶
污泥般運珠珍通上下抽添水火併東西玄元四大開心印祕¶
典靈文越世奇句句只敲心髓病言言直指達無爲逍遙叮囑¶
長生理暗合天眞不動移傳道洪緣玉陽子濟危拔苦度愚迷¶
　　
*** 眞一吟¶
眞孝眞慈眞校量眞心眞遇聚眞凉眞師眞訣通眞鍊眞行眞¶
功眞道場眞靜眞清眞大道眞玄眞妙結眞祥眞明眞悟眞無¶
漏眞語眞言合上蒼眞虎眞龍眞造化眞山眞水養和光眞閑¶
<pb:CK-KZ_JY206_01p079a>¶
眞樂眞無染眞聖眞賢滿十方眞性眞容眞灑落眞禪眞道顯¶
眞常眞天眞地布眞德眞聖眞仙處處香¶
　　
*** 青童吟¶
寂寂寥寥一醉中蕭蕭灑灑喜顏紅清清靜靜全眞理默默虛¶
虛守內容細細綿綿吞紫瑞澄澄察察飲霞風盈盈聚聚天光¶
結杳杳冥冥立祖宗遇遇遭遭超彼岸端端的的話眞空靈靈¶
俏俏仙家樂喜喜歡歡度歲豐¶
　　
*** 回光吟¶
告暇得回歸修眞不動移化縁離苦厄賢友作交知隨處同參¶
論人天度衆迷六塵通舊塞三寶妙精持空外玄光聚神明不¶
<pb:CK-KZ_JY206_01p079b>¶
敢欺清風貫四大皓月整容儀白首全今古金身括四維儒童¶
皆拱手眞相等頭齊法本空無住眞功自不虧運朝天地靜烏¶
兔任東西變化眞靈性朝元自有期諸天來稽首三界悉歸依¶
悟者投眞趣修仙絕妙機無生出混沌道俗顯尊卑¶
　　
*** 玄眞吟敕修新道院住持作¶
宣住眞仙院情乾絕外非恩童(賜一小童侍奉作伴)供兩飯靈物飲刀圭¶
四大俱調攝三光不暫離六塵無染著八脈自通微一句金丹¶
訣都超萬化機七明通一聚九轉不難知十地圓明結眞空話¶
祖基大通觀自在一點鎮無爲放曠天衣祿逍遙絕世羈化生¶
眞水火日月兩交飛悟徹先天理昇騰自有期沖融明了了道¶
<pb:CK-KZ_JY206_01p080a>¶
德實希夷¶
　　
*** 授教吟¶
師遊東海道方行從此玄門日日興至教人天扶聖化法言空¶
外契黃庭壺中密鍊全今古斡運璇璣宇宙清氣化本源無漏¶
體神眞一點碧霞精衝開玉藏通三寶放出圓光射五明洞達¶
虛空方自在迴還養拙漸神靈慧風飄蕩千痾散眞一沖和萬¶
化生寶璧流輝投玉海眞祥變鍊結朱嬰純陽加减天光綻水¶
火浮沉道進程灌頂醍醐人怎曉出塵手段世皆驚山鳴谷吼¶
連天喜揭地轟雷發笑聲得道無爲眞了了周而復始自圓成¶
　　
*** 搜眞吟¶
<pb:CK-KZ_JY206_01p080b>¶
浩然無極眞空體落在迷囚不辨眞酒色氣財摧本柄憂愁思¶
慮喪元眞悟來掣碎眉間鎖省後修完性內眞玉洞雲封堪養¶
浩丹臺雪暖漸全眞千重寶焰攢神室萬道天光罩本眞皓月¶
清風同一體無爲無漏自朝眞¶
　　
*** 脫塵吟¶
大道留傳小小眞下方雲海遇良因仲尼藴行同成侶白首金¶
容可作鄰三界十方歸一化千門萬法妙通神蓋因緘口清心¶
地運轉精光日日新萬萬靈明常守護千千鸞鶴自相親諸天¶
諸地皆通徹未肯輕傳與世人¶
　　
*** 元命吟¶
<pb:CK-KZ_JY206_01p081a>¶
眞一善人唯德是輔廣演慈悲拔亡濟苦養浩通靈眞祥反哺¶
積慶無涯福星臨注俗契恩深投胎父母化成身體補修根祖¶
苦行實心包懷今古接衆指迷百靈加護內鍊眞空普施甘露¶
混世光陰瑩然而住萬變定基俱無作做地獄天堂從人所慕¶
解脫羈韁誓無回顧日月流光每遭眞遇養火投玄祥光敷布¶
透入晴空展開雲路法界周旋萬神攢聚跳出輪迴滿空歌舞¶
洞煥太空我之門戸玉簿書名一聞千悟上達諸天下開冥府¶
法道通眞皇天后土金液還丹洗心堅固擬學神仙莫存能所¶
自遇眞師專憑養素皓月知音清風伴侶朗照無邊欣逢正主¶
四大五常迴光返補了了無爲盡朝元去¶
<pb:CK-KZ_JY206_01p081b>¶
#+PROPERTY: JUAN 004
<pb:CK-KZ_JY206_01p081b>¶
　
*** 沁園春¶
　　予自七歲遇東華帝君於空中警喚不令昏昧至大定戊¶
　　子復遇重陽師父因作此詞用紀其實云¶
元禀仙胎隱七歲玄光混太陽感東華眞跡飄空垂顧悟人間¶
世夢復遇重陽密叩玄關潛施高論皓月清風煉一陽神丹結¶
繼璇璣斡運羽化清陽欣欣舞拜純陽又虛妙天師同正陽命¶
海蟾引進旌陽元妙古任安尹喜關令丹陽大道橫施驅雲天¶
下絕蕩冤魔顯玉陽諸仙會講無生天理空外眞陽¶
　
*** 滿庭芳¶
　　住鐵查山雲光洞作¶
<pb:CK-KZ_JY206_01p082a>¶
俯視滄溟屏山掩映萬重松檜森然金波滚滚雲鎖翠峰巓晝¶
對清光浩渺更闌顯月印新鮮圓明聚紅霞影裏捧出洞中仙¶
元初眞面目如今了了高臥雲軒爲丹鑪無漏頤養三千聖祖¶
垂光下降諸天舉嬰子朝元功成也金書紫詔常在玉皇前¶
　　
*** 中夼于大郎索¶
一點靈光無中顯現太平高步煙霞清風皓月流注玉京砂五¶
氣三元結秀升騰處雲輅交加蓬瀛會瑞光縹渺盈座散香花¶
堪誇眞妙用仙丹一粒洞煥東華滿太虛寥廓清境無涯認得¶
元初至性因修鍊清淨根芽圓成也玉蟾影裏穩赴大羅家¶
　　
*** 上京劉朝眞索¶
<pb:CK-KZ_JY206_01p082b>¶
四大容儀三田靈秀鍊成九轉丹砂虛無自在以道作生涯淨¶
土祥光瑞彩玲瓏貫天外煙霞沖和處烏飛兔走同運紫河車¶
眞仙開妙趣菩提佛果一理無差指玉清境界此際何賒𥩟聽¶
金書紫詔人間事元沒交加當歸去慶霄高會風景向誰誇¶
　　
*** 贈盧宣武(二首)¶
日裏金雞月中玉兔變通玄象盈虧無形斡運三界現慈悲長¶
養諸天大地資三教天下歸依眞明了觀天之道清淨更無爲¶
十方諸道衆迴頭猛悟拂袖雲歸養神胎靈骨鍛滅陰尸定是¶
回顏易質通玄奧物外精持丹圓滿根源了了皆作度人師又¶
心□眞香神排妙供滿空遥送丹方收藏靈寶嘉瑞自呈祥一¶
<pb:CK-KZ_JY206_01p083a>¶
點穿聯浩劫兩儀內反復陰陽全眞樂團團性月光散滿空香¶
搜詳玄妙理根源無漏道德芬芳聚神砂玉液無致傾亡結果¶
眞仙妙道超三界無極清涼全家悟頤神養浩皆得到蓬莊¶
　　
*** 贈萊陽縣宰劉顯武¶
今古相傳昌陽勝地好修六度三壇休心絕慮頤養紫金丹玉¶
洞收歸萬化崑岡上風月珊珊雲光聚三田結秀返老變童顏¶
玄關牢鎖閉金嬰玉姹仙詔追攀挂六天如意復採芝蘭杳杳¶
長天高舉飄飄聚羅列仙班君知否縁深行廣達道本非難¶
　　
*** 因福山縣王遠村北丹竈山道友聚話論及此山乃方平¶
　　修煉之處話間空中忽有報應遂作¶
<pb:CK-KZ_JY206_01p083b>¶
丹竈爲岡清洋蟠繞昔居王遠家莊八山聳翠四水聚賢良五¶
彩祥雲覆罩三天上仙韻琅琅金童報九霄傳送無外我容光¶
空生初請問眞如善應大法空王演苦空般若左右圓方立教¶
分乘引度通十地諸聖行藏虛空裏希夷大道浩劫永無疆¶
　　
*** 贈出家衆¶
米麥精華沖和恬惔自然造化成神無生妙道迆邐變良因旣¶
得長生久視明顚倒月伴風鄰先師教頤眞了性富國更安民¶
清新騰朗耀天威掃蕩馘滅妖氛布大慈甘露廣被人倫卻返¶
生前混沌重加遇枯朽逢春方知道三田寶滿一性免沉淪¶
　　
*** 三宣到都住持天長觀復敕修新道院乃作¶
<pb:CK-KZ_JY206_01p084a>¶
詔赴天長敕修堂宇道弘一布歸眞我師玄化譚馬並加恩七¶
朶金蓮顯異清朝喜優渥惟新重宣至車乘駟馬祝謝聖明君¶
皆成諸法會親王宰職裏外忠臣遇太平眞樂道德洪因更望¶
參玄衆友遵三教千古同欣齊回向吾皇萬壽永永御楓宸¶
　　
*** 讚丹陽公¶
久宦東牟清門高廣自然別有行藏呂眞遺訓一指遇重陽拂¶
袖西秦順化眞功就復返吾鄕朝元去迴顏換質處處顯嘉祥¶
昌陽留異跡普天設教勸爇心香得靈源開悟獨處清涼寶鼎¶
丹成九轉明顚倒返照迴光同成道稱揚盛德呈上滿庭芳¶
　　
*** 黄縣久旱請作黃籙醮得飽雨作二首¶
<pb:CK-KZ_JY206_01p084b>¶
暫別東牟西遊登郡萬靈遙列金鄕無窮仙眷空外總呈祥休¶
道蓬萊路遠諸眞聖都會芝陽星壇下涼天靜夜雲宴禮虛皇¶
十方同法會丹誠對聖出罪行香度九幽離苦悉覩三光見在¶
俱蒙福祐霑甘露同免灾殃逍遙樂圓壇罷散齊唱滿庭芳¶
龍轉西江金光搖曳踴身飛上穹蒼興雲吐霧威力大施張槁¶
稼俄逢飽雨人心盡欣喜洋洋將何喻如收瑞寶恰似到仙鄕¶
眞陽勝朗耀虛无象外剔現容光住混元三界永劫無央深荷¶
三清降福爲東南雲海行香休言破太平隨喜以道證眞常¶
　　
*** 贈范明叔¶
寸步西流衝開牛斗清風皓月容光滿空聖衆把我好相將俯¶
<pb:CK-KZ_JY206_01p085a>¶
賜鸞驂鳳駕獻金鼎丹藥馨香天河轉星壇月殿端的景非常¶
老來雲漢去皮囊脫下一別吾鄕返玉京金闕仙路悠揚穩挂¶
天衣可體靈風散環珮玎璫朝元會十方三界齊唱滿庭芳¶
　　
*** 示門人令往文登設貧會¶
彭李劉哥三人一志能和滿縣知交甯心效力相助各堅牢今¶
日文山去也設貧會無論卑高嚴冬苦迎風冒雪認取莫辭勞¶
搬柴并運水依時救濟粒米休抛禀合堂高意寵辱含包滅火¶
須憑法忍除陰鬼全仗禪刀眞陽動烹金鍊玉永永列仙曹¶
　　
*** 贛榆縣諸王廟黃籙醮罷贈衆¶
海郡行縁贛榆闡化良因復顯諸王謹修黃籙特地召嘉祥萬¶
<pb:CK-KZ_JY206_01p085b>¶
里雲收霧卷微風息燈燭熒煌星壇上步虛聲舉月下正悠揚¶
頻頻施拜跪虔誠仰徹列聖聞香降無邊恩惠普救存亡從此¶
皆成快樂離陰府升上天堂開雲宴保生接壽齊唱滿庭芳¶
　　
*** 抄化孤魂經紙¶
杳杳窮魂冥冥長夜沉沉莫辨年齡全無知識何處問親情一¶
自飄零浩散空愁苦甯得超升同垂救巡門拜覆乞紙復抄經¶
明公宜省察慈悲願廣福利咸增感三天諸聖悉副微誠火翳¶
翻爲蓮沼恩光射枯骨迴靈皆遭遇永除愆過悉得悟圓明¶
　　
*** 述懷¶
苦海奔波荆山勞役欲求寶璧嘉祥周而復始瞥地悟眞常兩¶
<pb:CK-KZ_JY206_01p086a>¶
凑玄關運度升靈曜飛出扶桑迴光看璇璣萬象一一現明堂¶
人還窮此理塵縁悉屏世夢都忘覺身心和暢無限清涼萬化¶
收歸鼎內紅光迸丹熟馨香吞服了還童返老出自滿庭芳¶
　　
*** 丹陽昇霞作黃籙醮罷憶師遂作¶
的祖純陽隨時顯異密傳師父仙宗重陽憫化遺教馬扶風斡¶
運玄機順應眞功就三界圓融垂光降亡靈濟度都在碧霄中¶
諸公還悟解頓抛俗海體道皆同聚玄珠丹寶返老還童定是¶
超凡入聖騰雲外光滿山東眞無妄汞成九轉直赴大羅宮¶
　　
*** 贈出家¶
厭貴辭榮甘貧慕道謙和柔弱行藏通眞內鍊隨步變清凉一¶
<pb:CK-KZ_JY206_01p086b>¶
點靈空頓曉明顯現千古嘉祥因縁濟玉陽自此同保見重陽¶
心香通內外氤氲遍徹三界十方感大羅仙衆俯降恩光總救¶
九玄七祖離幽夜高赴仙鄕天元會萬神慶悅齊唱滿庭芳¶
　　
*** 贈廣陵鎮散人¶
聖訣仙方玄機妙理無文口口相傳幸蒙師誨說破未生前默¶
把周天斡運見參羅萬象推遷成造化眞龍眞虎眞汞與眞鉛¶
黃庭交會處五行顚倒八卦穿連仗玉鑪金鼎巨火烹煎九轉¶
功夫數足丹成也陰盡陽全長生道非遙非近非缺亦非圓¶
　　
*** 攢三字¶
三光從道神守清涼悟正遙唱滿庭芳上朝歸去性光泛純陽¶
<pb:CK-KZ_JY206_01p087a>¶
覷聞者同我證眞常我開化信順福壽延長仁丹結四大圓方¶
明中叫笑出通闡嘉祥語道德隨步飄颺¶
　　
*** 神光燦¶
石中隱玉蚌內藏珠須憑匠手功夫裏面眞光顯現恰似元初¶
欲要明心識性把般般打破空虛清淨處見天如玉案秋夜蟾¶
孤自是十方明徹握陰陽樞要塵垢難拘古往達人因此妙入¶
無餘諭甚千枝萬葉與儒門釋道同居常歸一證圓成了了得¶
赴仙都¶
　　
*** 滿路花¶
普天諸道衆的可認眞修九關無漏果萬神留金鉛玉汞水火¶
<pb:CK-KZ_JY206_01p087b>¶
自添抽三田雲浪滚般載金丹玉人穩駕神舟乾坤淨日月交¶
流功行悉圓周一靈眞性在任遨遊滿空仙眷接引按雲頭浩¶
然超法界應化人間大羅玉簿名收¶
　　
*** 贈三州五會善衆¶
文山崇七寶甯海涌金蓮三光同照耀玉華天能持平等結果¶
好因縁五方清雅致和氣盈盈化成瑞靄祥煙吐仙花四季新¶
鮮光焰射雲軒收藏天地髓上朝元金嬰玉姹不語內傳言萬¶
神皆伫聽都會龍祥大金東土神仙¶
　　
*** 寄朝元公¶
深蒙頻見召驚悚可奔馳三州縁未盡不能離諸方主醮叨忝¶
<pb:CK-KZ_JY206_01p088a>¶
度羣迷忽承佳翰至不久親來再同一話玄微善稱揚大道根¶
基開發衆心疑前程關要處謹精持玄珠收得時復飲刀圭寶¶
華圓滿後透過晴空玉京別有嘉期¶
　　
*** 贈文山周先生¶
仙花常爛熳不减四時榮因憑眞水火鍛金精功圓丹結步步¶
彩雲輕滿頭風月爽一粒刀圭太虛仙路親行任消除萬劫塵¶
清別有好前程這迴無老死得長生仙風道骨自覺太孤清萬¶
派銀河轉撥弄天關大羅眞性圓明¶
　
*** 木蘭花幔¶
　　贛榆縣諸王村三殿廟黃籙醮罷作¶
<pb:CK-KZ_JY206_01p088b>¶
恣逍遙豁暢乃容膝小金山用妙力加持興洪大醮眞聖臨壇¶
恩光徧施下界救存亡離苦列仙班明貫從容法體宴居一味¶
蕭閑迴還誘演幽深將內外事都删聚五蘊清涼天甯地靜撞¶
透三關皇天助弘大道度羣生萬類不爲難指日金書詔下永¶
辭俗海塵寰¶
　
*** 一枝花¶
　　藥方¶
普勸門中友妙藥時人有先師親說下與君修一味眞心繋縛¶
休教走柔弱爲引子低下服之論甚食前食後大忌氣財并色¶
酒鬧處稀開口忘情恩愛斷罷憂愁依方修合更不傷懷袖謹¶
<pb:CK-KZ_JY206_01p089a>¶
服三五載返老還童管得長生不朽¶
　
*** 軟翻鞋¶
　　謝人助縁¶
清信出寬懷都莫亂參猜累蒙施惠宴重開又百無回奉相酬¶
賽春深去夏歸來齋會好編排增福更消灾始終如一不生乖¶
守無爲清淨眞功滿離塵世赴蓬萊¶
　
*** 青玉案¶
　　初宣作¶
奉宣請住天長觀聖語何曾斷特賜恩童爲管伴隨機賞宴百¶
端嚴備舉上雲霞喚玉樓金殿空中滿萬象相交貫一顆明珠¶
<pb:CK-KZ_JY206_01p089b>¶
光燦爛瑤池仙會萬神都聚永永居霄漢¶
　　
*** 第三宣作¶
自從得遇眞空伴獨把頑心鍛現出天如青玉案神宮起火內¶
丹光滿了性眞無亂三宣賜紫天長觀一闡清風岸掃蕩妖靈¶
無打筭十方三界化生清淨天外無拘管¶
　　
*** 詔赴太清宮普天醮作¶
上天容許清貧漢隨處香風散萬禍千災眞不亂甯心行教普¶
開心月了悟迴光看太清宮下重遊翫萬事俱無絆仰答皇恩¶
酬本願逍遙迴步密州安化復隱元居觀¶
　　
*** 謝師恩¶
<pb:CK-KZ_JY206_01p090a>¶
謝師提挈沉淪外生死難交代不墮輪迴超法界諸天運度化¶
生無相一點圓明在蕩搖浮世常安泰閑把瓊芝採護法神君¶
威力大流鈴擲火掃塵千里摒盡諸魔害¶
　　
*** 贈皇親四官人¶
出塵同結逍遙伴更不爭長短自有元初眞容面增延福壽妙¶
通玄奧品位重遷換靜調龍虎常交戰靈寶攢心轉四大光明¶
同一煉昇煙降霧電馳雷震瞥地神童現¶
　　
*** 贈衆道友(二首)¶
玉陽一遇疑雲斷不落昇沉絆試問青州雲侶伴俱懷妙用每¶
持齋施步步心香爨福星空外明昭煥應化眞無亂寶璧瑤花¶
<pb:CK-KZ_JY206_01p090b>¶
通內觀金丹結就紫書來詔指日登雲漢¶
隨縁順化行方便豈敢微生倦唯望英豪皆向善遵崇內教外¶
施洪行各把頑心鍊兩肩童子相攀戀報應頭頭顯家道興隆¶
多喜宴同躋福壽永除灾障勿昧修眞願¶
　　
*** 請觀額度牒¶
須知塵世光陰短當種福興仙觀浩劫長存功德案添名注壽¶
補還愆過出了陰司管慶雲繚繞恩無斷霞友雲朋喚共賞仙¶
花香爛熳流霞泛飲醉歸何處宴息蓬萊館¶
　　
*** 贈福山縣仁壽保善衆¶
福山仁壽堪予羨各各施方便感得天公垂照管遷恩布德滅¶
<pb:CK-KZ_JY206_01p091a>¶
愆消過福祿隨年轉搜眞去假心無變漸漸通修鍊俱得拏雲¶
親手段先亡往逝盡令超度滿卻平生願¶
　　
*** 李悟眞索¶
大都七寶眞如體不可空抛棄玉藏常收無根水純陽鍛鍊滴¶
成珠露變化眞祥瑞三般妙物騰空戲雪暖金花麗無色神容¶
方顯異鸞驂鳳駕一昇霄漢占斷清涼位¶
　　
*** 答皇親見召¶
三冬凛冽彤雲布六出飄飛絮地凍天寒難進步滿途冰雪喚¶
回童稚且向茅菴住貴州大醮無推訴必要功圓聚遠逝新亡¶
皆濟度加持妙道展舒雲宴一會朝元去¶
<pb:CK-KZ_JY206_01p091b>¶
　　
*** 警俗迴心¶
好兒好女心頭氣生死難相替不測無常先到你皮囊臭爛骨¶
骸分散空惹冤家淚悟來不使心猿戲慧劍磨教利六賊三尸¶
都趁離炎炎紫焰載般丹寶上獻三清帝¶
　　
*** 文登丹霞觀(二首)¶
市民官吏同興觀立志皆無倦起建丹霞功不淺修眞養浩絕¶
除貪愛一點重明顯混元三界光輝滿了了登雲漢下拔存亡¶
都著岸施弘正道永超無礙有箇靈童喚¶
保身功德須圓滿認取元初面早把前程同了幹三田運度二¶
儀交泰上下光明貫知音推舉相邀喚此理誠幽遠皆作天元¶
<pb:CK-KZ_JY206_01p092a>¶
眞法眷神超雲外更留名姓記在丹霞觀¶
　　
*** 贈贛榆善衆¶
神光欲列眞仙位道德休輕棄默養玄珠無玷類五般光彩一¶
輪圓相見了生慚愧兩條玉路分天地箇內呈嘉瑞躍入雲霄¶
朝玉帝永無生滅到兹方契般若經中偈¶
　　
*** 前後帶喝馬一聲¶
就中偏許通音耗一例誰能曉有箇人人靈復俏攢星步斗暗¶
符顚倒金書報升降朝元道碧虛仙眷重遷號方喜圓明了皓¶
月堂前天風掃晴空來往我從玄教仙無老超越蓬萊島¶
　
*** 江神子¶
<pb:CK-KZ_JY206_01p092b>¶
　　述懷¶
青天爲被地爲氈覆靈源照心田玉汞金鉛兩脈吐流泉自是¶
道芽橫碧漢頻澆灌再新鮮雲朋霞友暗相傳意綿綿運胎仙¶
密銷玄關光透九重天丹就萬神齊慶賀眞靈性復朝元¶
　　
*** 進道¶
神光涌涌透穹蒼凑靈陽悟眞常般運三車都會聚明堂撞過¶
天門歸紫府無衰老免危亡寄身浮世效風狂性芬芳骨堅剛¶
了了圓成不假暗遮藏八表飛騰無罣礙隨萬物顯圓方¶
　　
*** 投眞¶
本源眞性靜寥寥任飄飄恣逍遙便是虛空天外顯靈苗獨樂¶
<pb:CK-KZ_JY206_01p093a>¶
閑閑無彼我呼皓彩吸清飆青蓮池上瑞光瑤赴層霄玉名標¶
慧劎揮空除怪斬羣妖開闡古今清淨道洪普濟法輪橋¶
　
*** 驀山溪¶
　　示門人¶
出離苦海須要明修鍊漸漸滅塵情默默神功斡旋虛无造化¶
丹鼎紫芝香金花結玉泉流全體神光滿千災不染萬病都消¶
散七竅總沖和通八脈飛升內院九宮十地六賊杳無形三光¶
顯二童傳一性無移變¶
　
*** 贈都下門人¶
都城吾輩辦道休生退百行勿相違常體三光不昧天玄地妙¶
<pb:CK-KZ_JY206_01p093b>¶
眞慧撮靈明親益友論長生此理應無賽太平逸樂亘古眞無¶
壞一粒化生珠兩道光明作對人天法界隨處爇心香超造化¶
越娑婆穩赴瑤池會¶
　　
*** 于二翁染疾求教¶
青山渌水獨我爲生計百病總消除一性圓明不諱丹成果滿¶
都會玉虛壇觀自在樂逍遙別有神仙位公還猛悟萬事俱抛¶
棄細細數前程速速超離濁世結成仙眷積累大功深通妙理¶
脫凡籠永永無傾逝¶
　　
*** 贈劉七翁¶
清心靜坐自是天加護處處鬼神欽復感仙賢救助善星羅罩¶
<pb:CK-KZ_JY206_01p094a>¶
黑部絕尸各常快樂永安閑千載成遭遇心香不斷丹懇重敷¶
露目下顯嘉祥貴子賢孫雲聚若還迴首別有好生涯清養浩¶
靜頤神決得眞師度¶
　　
*** 贈卑一翁¶
欲通微妙聽取些兒活性定乃神留一顆圓明運化靈宮起火¶
深鼎玉泉流噴紫焰輥金丹表裏光明射銀河灌頂滿面天風¶
灑空外走蟾輪擺弄周天八卦雙關撞過眞性達穹蒼忘世夢¶
出陰陽自在逍遙也¶
*** 歸朝歡¶
　　繼古韻(五首)¶
<pb:CK-KZ_JY206_01p094b>¶
業盡神生光一簇頤養長生眞面目心明還似月當天神清有¶
若風搖竹醉唱仙部曲更令般載瑤臺玉透崑宮星壇月殿日¶
射噴紅緑不向人間貪福祿時得諸天常整覆五方霞彩結成¶
雯洪波裏面金丹漉燦爛明勝燭七寶九宮光透熟轉玲瓏刀¶
圭入腹不論驚榮辱¶
四大圓光攢一簇明月清風開慧目法身養就道根芽仙童手¶
執天花竹會彈弦外曲本性瑩若荆山玉樂眞歡閑吟碧洞閃¶
出祥烟緑苦盡甘來天賜祿日月交宮眞反覆無中別有好家¶
風免投胎舍重撈漉性燈常照燭應化太虛通純熟箇靈明包¶
羅萬象出離生死辱¶
<pb:CK-KZ_JY206_01p095a>¶
玉姹金嬰圍繞簇玉蘂金蓮清骨目金光籠罩玉鱗龍玉泉澆¶
灌金稜竹玉鋒鳴勝曲玉樓金殿金間玉玉金交玉鑪金鼎焰¶
迸青黃緑玉飯金漿非世祿玉兔金烏常往覆玉山玉海玉乾¶
坤玉人玉性無淋漉玉蟾明匪燭玉樹蟠桃仙果熟玉京丹玉¶
陽服了不被諸仙辱¶
無限神光常圍簇瑞靄祥雲盈滿目青鸞赤鳳舞仙宮不投塵¶
世棲凡竹性珠明九曲靜中鍊金并鍊玉做生涯坐觀浮世幾¶
度黃河緑天女天男天衣祿仙語仙言仙禀覆謝天謝地謝神¶
祇免教玉性拖泥漉聖眞常照燭不虧功行丹漸熟透晴空太¶
玄之外無寵還無辱¶
<pb:CK-KZ_JY206_01p095b>¶
羽蓋霓旌滿空簇暗合朝元眞數目逍遙自在樂眞歡何須一¶
派喧絲竹洞仙歌雅曲珮環時響清韻玉做奢華瓊漿玉醴不¶
讓金盃緑宴罷高眞重陽祿從此靈明無蓋覆迴嗟塵世謾貪¶
饕皆將根本成波漉不知昏性燭蓋因那邊光景熟怎超昇復¶
投幽暗剗地遭凌辱¶
　　
*** 踏雲行¶
一得沖和重觀幽勝烏飛兔走交相應化成天理任縱橫丹鑪¶
萬道金光迸開度諸天祝邀眞聖升騰發顯如如性福生無量¶
見元初這迴了了無修證¶
　　
*** 贈劉妙眞化縁¶
<pb:CK-KZ_JY206_01p096a>¶
普化行縁心清步穩通玄路上同參論丹誠修鍊滅兇頑建成¶
大福相資潤拔度昏迷點開心印十方父母皆巡問今生旣得¶
遇全眞歸期自有神仙引¶
　　
*** 贈文登王志明¶
箇箇修眞人人辦道玄機妙理須尋討時時常寳瓶香朝朝每¶
把心田掃步步清涼神光覆罩十方賢聖加恩報紫霞堆裏玉¶
容光長春境界無衰老¶
　　
*** 登州閻一翁索¶
神氣沖和光明集聚三日上下流瓊素閑中時復飲刀圭金鉛¶
玉汞攢然住女姹嬰嬌雲朋霞侶無生無滅乘空步教傳四海¶
<pb:CK-KZ_JY206_01p096b>¶
奉全眞功成有箇師來度¶
　　
*** 贈登州韓一翁¶
咫尺蓬萊三山相叩金波玉浪鳴哮吼翠光搖曳接穹蒼清風¶
皓月籠星斗萬派銀蟾圓光並凑玲瓏七寶眞祥鬥人還似此¶
作修持玄元大道皆成就¶
　　
*** 詠鐵查山石芝¶
四海雲膏三山靈秀採芝須要忘形友充飢濟渴養瓊苗添神¶
益筭光明透鸞鳳翱翔虎龍戰鬥金獅玉象鳴哮吼已曾攜去¶
獻高眞人還服了無衰朽¶
　　
*** 贈道人¶
<pb:CK-KZ_JY206_01p097a>¶
塼瓦高行冶鑪妙性琴棋書畫粧鑾並鏨鎚繩墨與熏縫接栽¶
出藥俱邀請速踏雲行驀山溪嶺長思仙路重相等西江月下¶
望蓬萊逍遙樂處全眞省¶
　
*** 行香子¶
　　遇師¶
定八年間得遇重陽感眞慈訣破心王清中誘化靜裏斟量見¶
紫霞生祥風至聚雲光(洞也)抱一無離應物圓方喚東牟得道嬰¶
郎丹成果滿披挂霓裳便見三清朝玉帝普行香¶
　　　
*** 贈濱州小胡¶
有箇眞方誰肯承當聚煙霞馥郁清凉沖盈法體補益神光定¶
<pb:CK-KZ_JY206_01p097b>¶
本根源無生忍返嘉祥元氣充飡渴飲霞漿混玄精與道爲常¶
碧蓮自綻瓊萼芬芳結紫金丹清眞果滿穹蒼¶
　　
*** 謝聖水會衆¶
獨倚蓬門作箇行香讚虛無道德清涼穿金透石空外呈祥便¶
飲刀圭添丹鼎鍊眞陽廓散長空得遇仙方謝諸公頒賜衣糧¶
重開道宴補惜靈光自享霞齡增福慧遠悲傷¶
　　
*** 贈萊州劉小童¶
無相容光莫放飄颺散玄珠寶顆眞祥隨情流轉定落空亡更¶
道難成功難就業難當處志精誠把握陰陽遍靈宮寶殿行香¶
金童作對玉女成行得五門開雙關透出崑岡¶
<pb:CK-KZ_JY206_01p098a>¶
　　
*** 勸人改惡遷善¶
欲趓災凶心喜顏紅把般般萬事休窮當持淨念欽慕玄風每¶
樂眞歡搜眞趣悟眞空朗月當胸照破邪蹤有雲朋霞侶相逢¶
同超法界共返仙宮禮大羅尊諸天聖玉虛宗¶
　　
*** 謝公主惠香(二首)¶
悚息回惶廣啓心香謝清頒檀髓沉香金鑪篆起法界飄香獻¶
玉虛尊諸天帝普聞香仰祝吾皇稽首焚香讚金枝玉葉馨香¶
一人布德萬國傳香顯本來眞元初性自然香¶
一點圓光妙洞眞香恣逍遙三界行香沖和道體浩瀚天香得¶
大良因長生果性靈香清淨仙香無價名香遇清朝遠近欽香¶
<pb:CK-KZ_JY206_01p098b>¶
太平逸樂花卉偏香願大功成朝元去滿空香¶
　　
*** 觀徐老奉善¶
苦海茫茫深可悲傷箇風風稍悟眞常衣冠不整俗業消亡乃¶
了眞功忘彼我沒參詳身入圓光寶現嘉祥瑞煙籠七朵蓮芳¶
重開玉蘂復結銀霜透太虛中無衰老永清涼¶
　　
*** 贈不語王哥¶
眞樂閑閑口過删删養沖和屏蕩愚頑圓融法性復變童顏便¶
出三乘超十地不爲難五彩回環烹鍊金丹看仙鑪虛繞龍蟠¶
陰陽數足撞透天關就躡祥雲朝元去列仙班¶
　　
*** 蘇幕遮¶
<pb:CK-KZ_JY206_01p099a>¶
　　誡道人相爭¶
出家兒須決斷自己搜尋不論他人短性命休令塵惹絆謹謹¶
修持獨把頑心鍊養沖和神不亂點滴靈砂般載登雲漢玉姹¶
金嬰呈手段無作無爲物外眞空伴¶
　　
*** 甯海趙信武索¶
五明宮三光照八脈嬰兒九轉通玄妙七寶林中常舞跳十地¶
玲瓏一箇眞歡笑杳冥冥冥杳杳今古諸仙永永同相召外道¶
天魔都未曉方喜圓成了了還重了¶
　　
*** 述懷¶
我風狂眞九百豁蕩乾坤爽氣猶嫌窄大道通融非有隔地靜¶
<pb:CK-KZ_JY206_01p099b>¶
天清寸步輕輕驀晚雲收秋月白萬象參羅燦燦流清色休道¶
東牟無羽客妙用玄機得得眞常得¶
　　
*** 丹陽祠堂¶
彥明姜鍾子政文舉先生三友於中省各發丹誠用得正助闡¶
玄門轉化昌陽境玉陽王爲袖領外誘諸公結果全眞行工匠¶
同流須至敬感動扶風專向蓬萊等¶
　　
*** 姜鍾二公法名¶
鍾守中姜守靜接引丹陽濟度諸靈性志懇心堅人盡敬遠近¶
聞風一布欽眞聖到如今誰復聽工匠艱難倒把鋒芒騁多少¶
良材皆棄屏先要交錢不敢違他命¶
<pb:CK-KZ_JY206_01p100a>¶
　　
*** 徐公問困果¶
守靈芽般瑞果七寶金蓮應結長生果無作無爲成道果出離¶
凡籠决證眞仙果老來修難成果透漏眞元敗壞祇園果拍手¶
空回沒因果譬似無常速鍊全眞果¶
　　
*** 請丹陽法體往西關¶
嘆乖夫違正道巧使機謀讒佞姦邪狡敗壞宗風無處告破鏡¶
鴟鳶和我難分曉到如今誰敢保密裹藏砒反辱全眞教東海¶
西秦皆被惱曹賈萊爲須有天神報¶
　　
*** 示李梁張三人¶
李張梁聽少告休恁躊躇縱得心顚倒每恨玉陽無答報似此¶
<pb:CK-KZ_JY206_01p100b>¶
修行何日歸蓬島大唐僧九度老萬種艱辛一志終須到東進¶
佛經弘釋教相契如來證果眞常道¶
　　
*** 勸休網罟¶
我生來元怕死固蔕深根方證長生位一切含靈無稍異普願¶
安全此是天公意運慈悲呈雅瑞赫赫雲霞萬道祥光起三界¶
高眞興法喜祐護人人各各無災沴¶
　　
*** 勸迷徒¶
嘆迷人如大醉敢使機謀爭眼謾天地殺盜邪淫咒神理一向¶
無知不顧臨時罪氣歸空形委廢性識區區走入幽牢裏無限¶
冤魂誰放你鞭棒摧身蛇狗爭吞噬¶
<pb:CK-KZ_JY206_01p101a>¶
　　
*** 勸船戸¶
勸諸公當發誓網罟休施善處尋生計自有神明照察你福壽¶
重增別享甘甜味得眞歡除濁穢一性圓明萬法都捐棄靜看¶
靈源生雅致返老還童占斷清涼地¶
　　
*** 勸修鍊(三首)¶
識三田通八脈九轉光明一點無塵隔放蕩眞慈通杳默丹寶¶
靈芽般載青黃白透崑宮仙桂宅迸出神珠空外呈紅赫奉勸¶
塵寰寄宿客早早收心了取眞功德又¶
做修行須體究把握靈源莫遣丹砂漏此箇功夫世罕有內得¶
神全外得身長壽辨沖和明交媾玉液瓊漿吞嚥三光秀上下¶
<pb:CK-KZ_JY206_01p101b>¶
循環通九九撞過天門永作煙霞友¶
白蓮池金液沼龍戲明珠紫霧常圍繞虎撞羣羊山下閙驚起¶
白牛九曲江邊跳赤鸞飛朱鳳嘯海底嬰兒抱定龜蛇笑長就¶
黃芽通節要陰裏生陽幾箇人知道¶
　　
*** 贈蓬萊李一翁¶
說修行蒙見許端的迴心戀甚妻兒女好漢不教人數賦苦海¶
奔波覓箇前程路脫塵寰出幽府七祖先亡救拔升雲步旣沒¶
輪迴眞漸悟行滿功成决應三清舉¶
　　
*** 行化¶
遇行縁逢知友法水澆心滴滴靈明透收在鑪中無外走二氣¶
<pb:CK-KZ_JY206_01p102a>¶
升騰顚倒祥輝凑貫泥丸通肘後晝夜慇懃不許纖毫漏奪得¶
玄珠呈好手雲步青霄大道方成就¶
　
*** 望蓬萊¶
　　寄朝元公¶
朝元子偏共道相親宿契良因今日現未來妙果再鋪陳日日¶
轉清新通造化空外走蟾輪認正本來清淨主瑤臺閬苑四時¶
春方稱箇中人¶
　　
*** 示門人¶
修眞子物外細搜求旣得出家須惜福各增功行度春秋諸事¶
一齊休持內照心月按雲頭二物沖融成大藥三關流轉旋添¶
<pb:CK-KZ_JY206_01p102b>¶
抽元海把根收¶
　　
*** 贈小童¶
諸童稚謹意學文章萬事不令心散亂忘情緘口養和光開悟¶
內丹方添清爽一性轉温良大抵儒風迸道理若能運用兩無¶
妨了了赴仙鄕¶
　　
*** 述懷¶
天之道妙用不虛傳一點生成眞法性二儀鍊就出塵仙隨步¶
結金蓮明了了顚倒顯根源四大扶持眞水火五光照徹九重¶
天七祖盡朝元¶
