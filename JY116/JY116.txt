#-*- mode: org; -*-
#+EXPORT_ID: JY116
#+TITLE:黃帝陰符經 Huangdi Yinfu Jing
#+WITNESS: CK-KZ JYE
#+BASEEDITION: YP
<pb:CK-KZ_JY116_01p023a>¶

* 黃帝陰符經注解序¶

《陰符》自黃帝有之，蓋聖人體天用道之機也。經曰：『得機者，萬變¶
而愈盛，以至於王。失機者，萬變而愈衰，以至於亡。』厥後伊呂得¶
其末分，猶足以拯生靈，况聖人乎？其文簡，其義玄。凡有先聖數¶
家注解，互相隱顯，後學難精，雖有所主者，若登天無階耳。(臣)固¶
愚昧，嘗謂朝願聞道，夕死無悔。偶於道經藏中得陰符傳，不知¶
何代人製。詞理玄邈，如契自然。(臣)遂編之，附而入注，冀將來之¶
君子不失道旨矣。(臣)張果謹序。¶
<pb:CK-KZ_JY116_01p023b>¶
¶	
<pb:CK-KZ_JY116_01p024a>¶

* 黃帝陰符經注解序¶

天法人，人法天，陰符之所以作也。昔黃帝慕道懇切，故往崆峒¶
山，拜廣成子而問至道。授以返還長生之訣。後於峨嵋山，又拜¶
天眞皇人。授以五芽三一之文。祕而修之，而登上仙。憂道後世，¶
恐失其眞，遂述《陰符經》三篇，分爲上中下，以按三才，而明精氣¶
神各有極趣之妙。又恐人不知返還之理，故首言以『觀天之道，¶
執天之行，盡矣。』此所以爲《陰符經》三篇之綱目。知天道必知人¶
道，知人道必知丹道，知丹道必知其陰陽動靜之機，知其機必¶
知其内外返還之理，知其理採汞鉛不失其時，運符火不失其¶
候。經中所謂『絶利一源，用師十倍。三返晝夜，用師萬倍。』此又示¶
<pb:CK-KZ_JY116_01p024b>¶
人以修眞之要，在乎收拾身心，一定不移之志。次則用抽添功¶
夫，而不可間斷。全眞之道，別無他也。一要精全，二要氣全，三要¶
神全。收視則神眞，返聽則精眞，緘言則氣眞。了此三全，三眞自¶
然混融於中。眞火煅鍊，結成金胎。十月初足，陰盡陽純。當此時¶
脫胎神化，變現無方。超出生死之外，永爲金剛不壞之身。此所¶
以爲還丹者也。余謂是經，文簡而意奥，或有不明其說者，着於¶
旁求，而外其道。於是乎不愧僭狂之罪，將先師所授祕訣，遂逐¶
段釋其文意，而又述頌總證，剖露玄機，以俟後之同志。非敢爲¶
是，可以爲初學者一助云爾。南昌修江混然子王道淵序。¶
<pb:CK-KZ_JY116_01p025a>¶
@fw1重刊道藏輯要¶

* 黃帝陰符經¶
　　　　　　　　　　　　　　唐通玄先生張果注¶
　　　　　　　　　　　　　　元混然子王道淵注¶
　　　　　　　　　　　　　　明復初道人高時明訂正¶

　混然子曰：夫陰符者，一陰一陽之謂也。太極未判之始，溟溟¶
　涬涬，寥廓無光，純一陰炁而已。陰因之極，一陽生於中，便分¶
　奇偶。陽動陰靜，兩儀判焉。人生其中，三才立焉。三才旣立，萬¶
　物生焉。生萬物者，道也。成至道者，人也。聖人所以建天地，施¶
　德化，修性命，定人物，此《陰符》所以作也。以世法言，萬物皆有¶
<pb:CK-KZ_JY116_01p025b>¶
　形曰陰，萬物皆有性命曰符，萬物皆有自然之道曰經。以道¶
　用言，人之四大一身皆屬陰，惟一點祖炁居天心屬陽，是曰¶
　命蒂。性與命合，曰符。符者，契合也，分開兩箇勘合渾淪。陰符¶
　二字，身心也，性情也，水火也，神氣也，鉛汞也，龍虎也，動靜也，¶
　乃爲修丹之根本，養道之淵宗。凡作丹妙用，每遇日中冬至¶
　之時，則當閉關。外則運陽火於東南，而復退陰符於西北。存¶
　北方不行，正萬物藏形之時也。於此時含光内燭，眞氣薰蒸，¶
　片餉之間，混融磅礴，陰氣消化，陽氣日新，此立成丹基之胎。¶
　久久純熟，自然精氣輕淸，如熱雲旋轉。華池津液脈絡之來，¶
　澆灌靈根，結成還丹，是謂陰符之道也。經之爲言，徑也。人人¶
<pb:CK-KZ_JY116_01p026a>¶
　共行之徑路也。丹經云：『處處綠楊堪繫馬，家家有路到長安。』¶
　頌曰：『太極未分渾是陰，一陽動處見天心。陽舒陰慘相符合，¶
　大道生生德化深。』¶

** 觀天之道，執天之行，盡矣。¶

　通玄先生曰：觀自然之道，無所觀也。不觀之以目，而觀之以¶
　心。心深微而無所見，故能照自然之性。惟深微而能照，其斯¶
　之謂陰。執自然之行，無所執也。不執之以手，而執之以機。機¶
　變通而無所繫，故能契自然之理。惟變通而能契，其斯之謂¶
　符。照之以心，契之以機，而陰符之義盡矣。¶

　混然子曰：觀者，仰觀於天也。仰見其天道，日月運行，風雲變¶
<pb:CK-KZ_JY116_01p026b>¶
　化，鼓之以雷霆，潤之以雨澤，一暑一寒，一來一往，此天道運¶
　化以行鬼神，所以生物之大功也。至如在天星象北辰，居其¶
　天中，寂然不動，而眾星拱之，隨斗標晝夜旋轉周天，此『天向¶
　一中分造化』也。北斗屬水，水得六數，何以有七星？南斗屬火，¶
　火得七數，何以有六星？此水火互交，自然之道也。是以聖人¶
　見天道如此，返求於身，觀之我身卽天地，故執天以行之也。¶
　人之一呼一吸，卽乾坤闔闢也。水上升，火下降，卽日月運行¶
　也。鼓吾身之槖籥，卽風雲變化也。吸神觀心，鍊精化氣，逆上¶
　泥丸，卽鼓之以雷霆也。浩氣冲虛，神水流注，卽潤之以雨澤¶
　也。進陽火，退陰符，卽一暑一寒，一來一往也。此執大化運行¶
<pb:CK-KZ_JY116_01p027a>¶
　於身，無不與天道同也。密戸之左，生門之右，中虛一竅，空玄¶
　不動，萬神朝會之宗，卽北辰居其所，而眾星拱之也。天一生¶
　水，從地而生。地二生火，從天而降。水中藏火，火中藏水，卽北¶
　斗屬水而七星，南斗屬火而六星，丹家所謂『龍從火裏出，虎¶
　向水中生』是也。學人能知此數說，不可著在文字上猜度，要¶
　明未畫以前造化。此箇微意，當求眞師口訣，而後可知。夫修¶
　丹之道，一要明鼎器端的，二要攢簇藥物眞全，三要運符火¶
　烹鍊得法。戒定性智，絶利淸源，行住坐臥，綿綿若存，如此勤¶
　而修之，未有不成道者也。老子曰：『谷神不死，是謂玄牝。玄牝¶
　之門，是謂天地根。綿綿若存，用之不勤。』丹經云：『一馬自隨天¶
<pb:CK-KZ_JY116_01p027b>¶
　變化，六龍長駕日循環。』張紫陽云：『先把乾坤爲鼎器，次摶烏¶
　兎藥來烹。』邵子故曰：『天人焉有兩般義，道不虛行只在人。』豈¶
　不是觀天之道，執天之行，盡矣哉。頌曰：『觀天之道運無窮，故¶
　執樞機合聖功。顚倒這些消息子，乾坤都入黍珠中。』¶

** 天有五賊，見之者昌。五賊在心，施行於天。¶

　通玄先生曰：五賊者，命、物、時、功、神也。傳曰：聖人之理，圖大而¶
　不顧其細，體瑜而不掩其瑕。故居夷則導道布德以化之，履¶
　險則用權發機以拯之。務在匡天地，謀在濟人倫。於是用大¶
　義除天下之害，用大仁興天下之利，用至正錯天下之枉，用¶
　至公平天下之私。故反經合道之謀，其名有五。聖人禪之乃¶
<pb:CK-KZ_JY116_01p028a>¶
　謂之賊，天下賴之則謂之德。故賊天之命，人知其天而不知¶
　其賊，黃帝所以代炎帝也。賊天之物，人知其天而不知其賊，¶
　帝堯所以代帝摯也。賊天之時，人知其天而不知其賊，帝舜¶
　所以代帝堯也。賊天之功，人知其天而不知其賊，大禹所以¶
　代帝舜也。賊天之神，人知其天而不知其賊，殷湯所以革夏¶
　命也。故見之者昌，自然而昌也。又曰：其立德明機用妙，發之¶
　於内，見之於外而已。豈稱兵革以作寇亂哉。¶

　混然子曰：五賊者，乃五行之氣也。在天地爲水火木金土，在¶
　人爲心肝脾肺腎，又爲精神魂魄意，又爲眼耳鼻舌身。人之¶
　一點元靈，父母未生巳前，甚是分明。始因父母生我之形，此¶
<pb:CK-KZ_JY116_01p028b>¶
　靈入竅，被形所梏。人爲赤子之時，性無不善，蓋因年漸長成，¶
　習染各異，眼耳鼻舌被色聲香味所觸，而心貪愛，意馬馳騁，¶
　於是流浪苦海愛河，迷亂眞性，耗其靈根，失其至寶，此所以¶
　被五賊所害。世人不得眞道者，爲此也。尹眞人曰：天物怒流¶
　人事錯錯然，正謂此也。學人若能勘破浮華幻相，皆非我有，¶
　惟一靈眞性，是我本來面目。從今去不被幻軀所役，把已往¶
　貪愛之心，盡底掀翻。但虛其心，實其腹，弱其志，强其骨。動靜¶
　之間，以性爲主人，以五賊爲家臣。君無爲而正信於内，臣有¶
　爲而營運於外。内外合心，君臣混一，自然三花聚頂，五氣朝¶
　元，異骨成親，欣樂太平。《金剛經》云『凡所有相，卽是虛妄。若見¶
<pb:CK-KZ_JY116_01p029a>¶
　諸相非相，卽見如來。』豈不是天有五賊，而見之者昌歟。了眞¶
　子曰：『酒是良朋伴是花，嶺頭時駕紫河車。可憐金虎一聲嘯，¶
　吹散靑天五彩霞。』豈不是五賊在心，施行於天者乎。學人宜¶
　於此詳味。頌曰：『五行之氣結成形，卻生前一點靈。五賊若¶
　能歸主宰，施天自有道光明。』¶

** 宇宙在乎手，萬化生乎身。¶

　通玄先生曰：見其機而執之，雖宇宙之大，不離乎掌領，况其¶
　小者乎。知其神而體之，雖萬物之眾，不能出其胸臆，况其寡¶
　者乎。自然造化之功，而我有之，不亦盛乎，不亦大乎。¶
　混然子曰：以道用言，有道之人，一心能制五賊。遇五賊攻心，¶
<pb:CK-KZ_JY116_01p029b>¶
　我則把定三關，天機不動，外施金母之功，簇三千六百之正¶
　氣，回七十二候之要津，行道一息，能奪一年之節候，是以升¶
　陽施化，出古超今，皆在吾掌握之中矣。古人所謂『我命在我，¶
　不在於天，』『天地小我，我大天地。』『皇天不遠，大藥非遙。』誠哉言¶
　也。若得眞傳口訣，運行符火於一身，如取囊中物爾。靜則爲¶
　金丹，動則爲霹𩆝。以世法言，一君正位，萬臣咸歸，則天地、山¶
　河、人民、賦貢，莫不皆奉其主，所有衣冠、禮樂、刑法、制度，莫不¶
　皆由君出。道用與世法，卽同一體。且如天下淸平，人民樂化，¶
　雖有甲兵，無所陳之，用文而偃其武也。忽遇㓂賊生發，便當¶
　建侯行師，而討平之，用武而後其文也。《鼎器歌》故曰：『首尾武，¶
<pb:CK-KZ_JY116_01p030a>¶
　中間文。』老子曰：『吾何以知天下之然哉？以此。』豈不是宇宙在¶
　乎手，萬化生乎身哉。頌曰：『有道之人固本源，經天緯地量玄¶
　玄。一拳握定陰陽領，運化風威徧大千。』¶

** 天性，人也。人心，機也。立天之道，以定人也。¶

　通玄先生曰：傳曰：人謂天性，機謂人心。人性本自玄合，故聖¶
　人能體五賊也。¶

　混然子曰：天賦命於人，謂之性。人心發用，謂之機。性卽天也，¶
　心卽性也。是以聖人觀天之道，明天之性，執天之行，運心之¶
　機。夫立天之道者，一陰一陽也。定人之道者，一仁一義也。以¶
　世法言，天生於人，惟人得其全體，道必假人以行之。天性妙¶
<pb:CK-KZ_JY116_01p030b>¶
　理，無非在於人心。心所以能包含天理，一動一靜，分明發露，¶
　天之機也。聖人大觀天下，以謂人人同體，箇箇同眞，於是制¶
　言行，施教化，立天道，定人倫，布告天下，使人人知其有君臣、¶
　父子、夫婦、長幼、朋友、三綱、五常之理，率性修道，盡敬其身。《中¶
　庸》云：『天命之謂性，率性之謂道，修道之謂教。』是也。以道用言，¶
　天性常主於靜，人心常欲於動。靜則養性，動則復命。復命曰¶
　常，返常合道，是立天之道以定人也。老子曰：『故常無，欲以觀¶
　其妙；常有，欲以觀其徼。此兩者同出而異名，同謂之玄。玄之¶
　又玄，眾妙之門。』孔子云：『一日克已復禮，天下歸仁焉。』如斯之¶
　謂也。頌曰：『天性人心理一同，機關動靜道相通。乾坤上下君¶
<pb:CK-KZ_JY116_01p031a>¶
　臣合，萬國民安樂𡻕豐。』¶

** 天發殺機，移星易宿。地發殺機，龍蛇起陸。人發殺機，天地反覆。¶天人合發，萬化定機。¶

　通玄先生曰：傳曰：天機張而不生，天機弛而不死。天有弛張，¶
　用有否臧。張則殺威行，弛則殺威亡，天殺之機息。然天以氣¶
　爲威，人以德爲機。秋冬陰氣嚴凝，天之張殺機也，故龍蛇畏¶
　而蟄伏。冬謝春來，陰退陽長，天之弛殺機也，故龍蛇悅而振¶
　起。天亦有寒暄，德亦有寒暄，人亦有寒暄。德刑總肅，君之張¶
　殺機也，故臣下畏而服從。德失刑偏，君之弛殺機也，故姦雄¶
　悅而馳騁。位有尊卑，如人有天地。故曰天發殺機，龍蛇起陸，¶
<pb:CK-KZ_JY116_01p031b>¶
　寇亂所由作。人發殺機，天地反覆，尊卑由是革。又曰：天以禍¶
　福之機運於上，君以利害之機動於下。故有德者，萬變而愈¶
　盛，以至於王。無德者，萬化而愈衰，以至於亡。萬變定基，自然¶
　而定。¶

　混然子曰：形而上者謂之天，形而下者謂之地，鍾秀而生謂¶
　之人。天地人三才，而各有機。天以斗爲機，地以雷爲機，人以¶
　心爲機也。天發殺機，移星易㝛者，此謂乾坤運化，斗柄推遷，¶
　晝夜不停其機，諸星㝛隨其旋轉，此陰陽造化，自然之理也。¶
　夫周天三百六十五度四分度之一，諸星㝛皆有行其度次。¶
　至如行此一度巳滿，必移過別宮度而行之，餘度亦然。是以¶
<pb:CK-KZ_JY116_01p032a>¶
　滿而必至於反，反而必復於初，此氣數反常合道之理也。地¶
　發殺機，龍蛇起陸者，此言地道厚載，龍蛇蟄藏，時因陰極而¶
　陽生於下，陽漸長而壯，雷動發聲，從地而起，龍蛇聞雷之聲，¶
　乘陽而起，此所以地發殺機，龍蛇起於陸也。人發殺機，天地¶
　反覆者，此謂覆卽復也，三才之中惟人最靈，是以聖人觀天¶
　之道，執天之行，審地之理，法地之用。夫惟用是用，返本還元¶
　以復之，效天地之道以修其眞也。天之星㝛，卽我身之斗柄¶
　也。地之龍蛇，卽我身之水火也。凡作丹之用，不過斡天罡而¶
　旋轉斗柄，顚倒陰陽而旣濟水火，當鉛見癸生之時，便以神¶
　呼氣歸鼎，握固天罡，以旋斗標，此發天機移星易㝛也。流戊¶
<pb:CK-KZ_JY116_01p032b>¶
　土而化火，逼逐金精逆上泥丸，此發地機龍蛇起陸也。乾坤¶
　交媾之罷，一氣流通，直入黃庭而止，產箇驪珠似月之圓，發¶
　眞火煅鍊，結成金丹，此人發殺機天地反覆也。張紫陽所謂：『¶
　取將坎位中心實，點化離宮腹裏陰。從此變成乾健體，潛藏¶
　飛躍總由心。』丹經云：『人心若與天心合，顚倒陰陽只片時。』《道¶
　德經》云：『致虛極，守靜篤，萬物並作，吾以觀其復。』譚景升《化書》¶
　所言：『得天地之綱，知陰陽之房，見精神之藏，則數可以奪，命¶
　可以活，天地可以反復。』正謂此也。天人合發，萬化定基者，天¶
　乃指性而言也，人乃指命而言也。總而言之，作丹有時，時至¶
　神知。當此時採取，則藥物應機施功，一息之頃，能定萬化之¶
<pb:CK-KZ_JY116_01p033a>¶
　基，只用半箇時辰，而得還丹。《度人經》乃曰：『璇璣玉衡，一時停¶
　輪。河海靜默，山嶽藏雲。天無浮翳，四氣朗淸。土皆作碧玉，無¶
　有異色。』豈非天人合發，而萬化定基者乎。頌曰：『旋斗厯箕回¶
　五常，龍蛇起陸會乾陽。半時反復施刑德，萬化都歸一粟藏。』¶

** 性有巧拙，可以伏藏。九竅之邪，在乎三要，可以動靜。¶

　通玄先生曰：傳曰：聖人之性巧於用，居窮行險，則謀道以濟¶
　之。對强與明，則行義以退避之。理國必以是，行師亦以是。又¶
　曰：九竅之用，三要爲機。三要者，機情性也。機之則無不安，情¶
　之則無不邪，性之則無不正。故聖人動以伏其情，靜以常其¶
　性，樂以定其機。小人則反此。故下文云：君子得之固躬，小人¶
<pb:CK-KZ_JY116_01p033b>¶
　得之輕命。¶

　混然子曰：人之一點眞靈，謂之性。百事通曉，謂之巧。諸般不¶
　能，謂之拙。所以巧者多智，拙者多愚。此二者過猶不及，皆不¶
　得其中庸之道。正孔子所謂『智者過之，愚者不及。』蓋爲人生¶
　於天地之間，風土不同，稟受自異，故氣質有差耳。是以性有¶
　巧有拙，聖人故於此示人，得其巧者不可逞於巧，得其拙者¶
　不可縱於貪。巧與拙可以伏藏於心，自然復於本性，而不妄¶
　矣。苟有不藏於心，巧者弄於巧，拙者妄於貪，如是之人，未有¶
　不陷於害者也。老子曰：『人多伎巧，奇物滋起，法令滋彰，盜賊¶
　多有。故聖人絶聖棄智，絶巧棄利。大巧若拙，大辯若訥。』豈不¶
<pb:CK-KZ_JY116_01p034a>¶
　是伏藏者也。九竅之邪，在乎三要，可以動靜者，此言九竅。人¶
　之首有九宮，乃曰九竅。本來天性，於泥丸所居，故曰性門，又¶
　曰髓海。髓海滿而精神全暢，髓海消而精神耗竭。首之九宮，¶
　其名不一，今略言之。泥丸之宮，爲百關總會之穴，乃萬神朝¶
　集之宮。諸星森羅，日月運轉，無非於此處撥動機關，而旋斗¶
　柄，此人法天地，合象如此。凡人性於日用之間，下連於心，心¶
　有七孔二毛，亦曰九竅，以應上天北斗七星，左輔右弻。此乃¶
　有象之心。若言天心，在人身天地正中，混洞空玄，實無形象。¶
　聖父聖母所付一點眞陽之炁，居此天心，是爲元始祖劫，性¶
　君寄體於此。陽得九數，故乾元用九，是爲九竅。合之爲一，散¶
<pb:CK-KZ_JY116_01p034b>¶
　之則九。所以人心一念動處，北辰卽知。是故聖人於此經中，¶
　垂戒學人，平日二六時中，可以虛心靜性，保氣惜精。凡遇邪¶
　攻九竅，便當連三要以復之。夫惟三要，有内三要，有外三要。¶
　内之三要者，精氣神也。外三要者，眼耳口也。眼爲神之門，耳¶
　爲精之門，口爲氣之門。視之不息則神從眼漏，聽之不息則¶
　精從耳漏，言之不息則氣從口漏。逐於外而失於内，心爲形¶
　役，是九竅之邪，在乎三要者也。若能收其視，返其聽，緘其言，¶
　當施功發越之際，牢閉三關飛意，存神於兩腎中根，鍊精化¶
　氣，上補泥丸以腦，腦補完而金液生。鍊氣下化於神，神復全¶
　而眞火旺，發神火以鍊虛，虛室受陽而生白，結成靈胎，神明¶
<pb:CK-KZ_JY116_01p035a>¶
　開慧，此鍊還丹眞功夫也。須用口傳心授，大要識時通變。當¶
　靜以養性，當動以修命。性命雙修，吾道長存。豈非可以動靜¶
　者耶。《參同契》曰：『耳目口三寶，固塞勿發揚。眞人潛深淵，浮游¶
　守規中。』卽經中所謂三返晝夜，用師萬倍是也。頌曰：『巧拙都¶
　忘遠客塵，回光返聽內全神。三般大藥燒成寶，占斷陽臺一¶
　段春。』¶

** 火生於木，禍發必尅。姦生於國，時動必潰。知之修鍊，謂之聖人。¶

　通玄先生曰：傳曰：夫木性靜，動而生火。不覺火盛，而焚其質。¶
　猶人之情靜，動而生姦。不覺姦成，而亂其國。夫明者見彼之¶
　隟，以設其機。智者知彼之病，以圖其利。則天下之人，彼愚而¶
<pb:CK-KZ_JY116_01p035b>¶
　我聖。¶

　混然子曰：火之爲言忿也，姦之爲言慾也。所謂火生於木，禍¶
　發必尅者，以俗人言之，凡因事觸心卽生忿。火性上炎，神怒¶
　氣發，與人鬬爭，卻不知離中之神，被無明火盡焚之矣。姦生¶
　於國，其動必潰者，此言國猶身也。身隨幻變，眼因色媚，神領¶
　在心，情慾交蔽，陽卽下奔，動之必潰，卻不知坎內眞精，被姦¶
　盡潰之矣。如是之人，直至死而後已，豈知修鍊者哉？是以聖¶
　人明天地陰陽符候之理，反求於身行之。木旺則火生，金旺¶
　則水生，卯酉二八之月，宜當沐浴。凡遇火生於木，則當存性¶
　而懲忿也，故禍發而必尅。當姦生於國，我則閉門而窒慾也，¶
<pb:CK-KZ_JY116_01p036a>¶
　流意回坤，故動之而必潰。〓眞人故曰：『惟其來干者，皆攝之¶
　以一息，則變物爲我。』易卦云：『復，其見天地之心乎。』所以知之¶
　修鍊，是謂聖人也已。頌曰：『野戰防危要識時，龍爭虎鬬兩奔¶
　馳。片時風掃浮雲盡，露出蟾光一片輝。』¶

** 天生天殺，道之理也。¶

　通玄先生曰：是謂生者自謂得其生，死者自謂得其死，無不¶
　謂得道之理也。¶

　混然子曰：以世法言，天生，陽也；天殺，陰也。一陰一陽之謂道，¶
　一生一殺之謂理。天生於春，萬物發生於陽，天之仁也。天殺¶
　於秋，萬物收歛於陰，天之義也。陰陽消長，道之理也。是以聖¶
<pb:CK-KZ_JY116_01p036b>¶
　人觀天之道，執理於心。以無爲而化天下之民，聖人之仁也。¶
　以五刑而齊天下之法，聖人之義也。仁義體用，聖人之道也。¶
　以道用言，凡遇身中冬至之時，則當閉關靜定，飛意化火，鍊¶
　精爲氣，督進陽火，從太玄宮提上南宮，此天生之理也。至此¶
　已往，陽極而虧，故一陰生於五陽之下，則當歛陽而退陰符，¶
　從玉山上京，下重樓送至坤位而止，發武火煅鍊，烹陰爲陽，¶
　此天殺之理也。運用一身，緜緜若存，豈不是道之理也。邵子¶
　曰：『乾遇巽時觀月窟，地逢雷處看天根。天根月窟閑來往，三¶
　十六宮都是春。』如斯之謂也。頌曰：『陽龍陰虎兩盤旋，生殺天¶
　機理自然。鍊出一丸眞種子，壺中春滿道緜緜。』¶
<pb:CK-KZ_JY116_01p037a>¶

** 天地，萬物之盜。萬物，人之盜。人，萬物之盜。¶

　通玄先生曰：傳曰：天地以陰陽之氣化萬物，萬物不知其盜。¶
　萬物以美惡之味饗人，人不知其盜。人以利害之謀制萬物，¶
　萬物不知其盜。¶

　混然子曰：天地，萬物之盜者，此謂天地生萬物，萬物之性命¶
　莫不由乎陰陽運化，結成其形。舉心動念處，天地皆知，作其¶
　善者鬼神護佑，作其惡者雷霆典刑。此天地所以盜萬物也。¶
　萬物，人之盜者，此言萬物之生與人，並作人身之內生八萬¶
　四千蟲。今略言之。內則五臟被蟯蛔所食，外則皮膚被蚤蝨¶
　所攻。譚景升《化書》所謂：『𧕍虰者，腹中之蟲也。摶我精氣，鑠我¶
<pb:CK-KZ_JY116_01p037b>¶
　魂魄，盜我滋味，而有其生。』此萬物所以盜人也。人，萬物之盜¶
　者，此言人爲萬物之靈，一心包含萬物之理。師天地而知運¶
　化，師蜘蛛而結網罟，師蜜蜂而立君臣，師拱鼠而製禮，師鳴¶
　鳳而作樂，師螻蟻而設兵陣。聖人能取萬物之理，以致一身，¶
　此人所以盜萬物也。總而言之，天地人物之生，皆在大化之¶
　中。形形相盜，物物相欺，無非陰陽五行之氣使之而然也。惟¶
　有道者了明三盜，超出陰陽之外，則無三尸所盜之害也。學¶
　者宜玩味焉。頌曰：『天地人同萬物生，一家一竅各含靈。形形¶
　相盜陰陽化，悟者超凡入太淸。』¶

** 三盜旣宜，三才旣安。¶
<pb:CK-KZ_JY116_01p038a>¶

　通玄先生曰：三盜玄合於人心，三才順動於天理。¶

　混然子曰：此承上云三盜之義。於此故云三盜旣宜者，此所¶
　謂有道之人，一性覺照，萬理貫通，自能勘破一身四大，是陰¶
　陽五行之氣假合而生。我則不被形縳，但密行符火以鍊形¶
　神。神凝氣結，是謂金丹大藥，自能殺滅三尸之蟲。旣得三盜¶
　絶滅，自然三才安矣。劭子所謂：『旣知萬物備於我，肯把三才¶
　別立根。』張紫陽故曰：『追二氣於黃道，會三性於元宮。』神全不¶
　思睡，氣全不思食，精全不思慾。功夫至此，何患乎三才不安¶
　矣。頌曰：『三盜三才備一身，心君轉物各歸根。乾坤定位邪魔¶
　伏，萬國淸平荷聖恩。』¶
<pb:CK-KZ_JY116_01p038b>¶

** 故曰：食其時，百骸理。動其機，萬化安。¶

　通玄先生曰：有若時然後食，終身無不愈時；然後動，庶績無¶
　不安。食不得其時，動不得其機，殆至滅亡。¶

　混然子曰：此又承上，云三才旣安之義。於此故曰食其時，百¶
　骸理者，此言學人平日大要調和五，臟飲食不可失其時。苟¶
　無失其時，則通身三百六十骨節，氣血周流，無處不暢，而病¶
　患自不生。旣得其身體康泰，可以棲神抱氣，常住中田。依時¶
　取華池玉液之漿，澆灌靈根，其苗自秀。老子故曰『天下有道，¶
　卻走馬以糞，』『我獨異於人，而貴食母』是也。動其機，萬化安者，¶
　此言遇一陽初動之時，便當轉斗柄之機以復之，行道一次，¶
<pb:CK-KZ_JY116_01p039a>¶
　則通身萬神暢快。純陽眞人金丹詩曰：『獨處乾坤大象中，從¶
　頭厯厯運元功。縱橫北斗心機大，顚倒南辰膽氣雄。鬼哭神¶
　哀金鼎裂，雞飛犬化玉爐空。云何俗子尋常覓，大道希夷妙¶
　莫窮。』丹經曰：『仔細思量是妙哉，朝朝自勸紫霞杯。若將地魄¶
　精擒縛，自有天魂祝夀來。』此之謂也。頌曰：『修眞飲食要調停，¶
　一氣沖和五臟淸。金液鍊形神火煅，通身毫孔放光明。』¶

** 人知其神之神，不知不神之所以神。¶

　通玄先生曰：傳曰：時人不知盜之爲盜，只謂神之能神。鬼谷¶
　子曰：彼此不覺之謂神，蓋用微之功著矣。¶

　混然子曰：神之爲言，靈也，性也。人之靈性，虛明無象，在父母¶
<pb:CK-KZ_JY116_01p039b>¶
　未生已前不有其始，居父母已生之後不有其終。至靈至聖，¶
　至幽至微，包含眾體，總廓萬靈，不生不滅，不方不圓。白紫淸¶
　眞人故曰：『此神不是思慮神，乃與元始相比肩』是也。此一節¶
　言學人平日修養功夫，先以明性爲主，心地之中，常宜淸靜。¶
　不可容一毫私欲，𦊱礙於心，亦不可著相求玄。若纔舉箇意¶
　思，神便不是神了。經曰：『夫人神好淸，而心擾之。』此神全體之¶
　妙，在乎心空無物，淵默含眞，與太虛同其體，與日月同其明。¶
　凡應事接物之間，以性隨機轉應，自然三界圓通，此所以不¶
　知不神之所以神也。張眞人曰：『視之不可見其形，及至呼時¶
　又卻譍。』《金剛經》云：『世人以色相求我，以音聲求我，是人行邪¶
<pb:CK-KZ_JY116_01p040a>¶
　道，不得見如來。』斯言盡矣。頌曰：『一點元靈是至神，神知神處¶
　便非眞。人能了悟神虛體，朗朗眞空不掛雲。』¶

** 日月有數，小大有定。聖功生焉，神明出焉。¶

　通玄先生曰：傳曰：日月有准，運數也。大小有定，君臣也。觀天¶
　之時，察人之事，執人之機。如是則聖得以功，神得以明，心宜¶
　理合，安之善也。¶

　混然子曰：此承上，云明性之體，於此故發明修命之用。旣得¶
　性住，必復命關。若能性命雙修，方得形神俱妙。夫修命之訣，¶
　學人可以觀天之道。日月運行，而有冬夏二至。陰陽停半，而¶
　有卯酉二分。積日成月，積月成𡻕，是以日月有數，而小大有¶
<pb:CK-KZ_JY116_01p040b>¶
　定。豈不聞日屬陽，月屬陰，月本無光，借日之光。每月晦朔，太¶
　陰與太陽同宮交會，月至此時，黑而無光。月至初二、初三，離¶
　日漸遠，日射光於月，生明而小，魂漸長，魄漸消。至初八日夜，¶
　光平上一半，乃曰上弦。自此以往，至十五日夜，月與日相望，¶
　光明圓滿而大。至此魂極而魄生，十六七日以下，魄長魂消，¶
　月光漸減。至二十三日夜，光平下一半，乃曰下弦。自此退至¶
　三十日夜，月光盡而又還晦矣。周而復始，循環無窮。此天道¶
　運化，自然而然。是以大修行人，體此一理，運周天火候於一¶
　身。所言日月者，精神也，水火也，鉛汞也，性情也。當作丹之時，¶
　以神合氣，主固於内，飛神出在寅方。至申時進火，如日射光¶
<pb:CK-KZ_JY116_01p041a>¶
　於月，漸漸生明而壯，流精化氣，直入泥丸，如月與日對望。繼¶
　此陰生，用靑女傳言退符，下入坤宮，日月合璧，結成還丹。丹¶
　始結而小，功深漸養而大。故謂日月有數，小大有定也。勤採¶
　勤收，時烹刻鍊，眞胎鬱秀，智慧開通。故曰聖功生焉，神明出¶
　焉。頌曰：『日月周天數往來，功施梵氣結靈胎。從微至著神超¶
　聖，火裏栽蓮朵朵開。』¶

** 其盜機也，天下莫能見，莫能知。君子得之固躬，小人得之輕命。¶

　通玄先生曰：傳曰：其盜微而動，所施甚明慱，所行極玄妙。君¶
　子用之，達則兼濟天下，太公其人也；窮則獨善其一身，夫子¶
　其人也，豈非擇利之能審。小人用之則失其身，大夫種之謂¶
<pb:CK-KZ_JY116_01p041b>¶
　歟；得利而忘義，李斯之謂歟；豈非信道之不篤焉。¶

　混然子曰：此承上，云運行日月於一身，故得聖功生，而神明¶
　出。於此故云其盜機也者，此箇盜字，非世人竊盜之盜，乃運¶
　周天符火之法。一息功夫，能奪天地一年造化。丹經云：『五行¶
　不順行，虎向水中生。五行顚倒術，龍從火裏出。』行此道者，天¶
　地不能拘，甲子管不得。是以大修行人，乃天地外一賊爾。張¶
　紫陽所謂『功夫容易藥非遙』，豈非其盜機也哉。這箇盜機，至¶
　簡至易，是謂無狀之狀，無象之象。是以天下莫能見，莫能知¶
　也。君子之人，得之謙恭退隱，抱朴存眞，絶聰棄智，惟德爲身，¶
　損之又損，混俗同塵，來者卽應，無喜無嗔，未嘗顯已之有道，¶
<pb:CK-KZ_JY116_01p042a>¶
　此所以得之固躬也。老子曰：『我有三寶，保而持之。一曰慈，二¶
　曰儉，三曰不敢爲天下先。』又曰：『上德不德，是以有德。』是也。小¶
　人之人，若得此道，便要逞弄，不能伏藏，自是自大，自顯自長，¶
　自伐自矜，欺人侮法，全無忌憚，薄德薄行，人皆忌之，如是之¶
　人，未有不䧟於害而輕於命，如龐涓之流是也。經曰：『自見者¶
　不明，自是者不彰，自伐者無功，自矜者不長，强梁者不得其¶
　死。』孔子故曰：『小人反中庸。』小人無忌憚也，豈虛言哉。學人宜¶
　於此詳察。頌曰：『燒山符子盜天機，大象希形道隱微。君子得¶
　之身退守，小人一得便胡爲。』¶

** 瞽者善聽，聾者善視。絶利一源，用師十倍。三返晝夜，用師萬倍。¶
<pb:CK-KZ_JY116_01p042b>¶

　通玄先生曰：傳曰：瞽者善於聽，忘色審聲，所以致其聽；聾者¶
　善於視，遺耳專目，所以致其明，故能十眾之功。一晝之中，三¶
　而行之，所以至也。一夜之中，三而息之，所以精也。故能用萬¶
　眾之人。¶

　混然子曰：瞽者，無目之稱。聾者，不聽之謂。以世法言，人雖兩¶
　目皆瞽，耳卻善能於聽。兩耳雖聾，眼卻善能於視。此謂世人¶
　貪心不止，隨竅所漏，逐於外而失於内。此乃凡夫之人，貪着¶
　其事，故設此喻以爲學者之戒。今以道用言，大修行人，聖智¶
　圓通，神機無礙，眼亦能聽，耳亦能視。吁。夫視聽之妙，非在眼¶
　耳，而實在神機之視聽也。絶利一源，用師十倍者，此言以誠¶
<pb:CK-KZ_JY116_01p043a>¶
　性爲體，絶去利欲，淸心一源，自得其虛靈不昧，終不及行武¶
　鍊之功夫。故云用師十倍之力也。乃形容修性之功夫，縱得¶
　寂然不動，猶屬陰神，豈若修命三返晝夜，而有回陽換骨之¶
　妙乎。其三返有二說，外三返乃眼耳口，内三返乃精氣神也。¶
　二六時中，外則回眼光，凝耳韻，緘口氣，晝夜返顧於中，不可¶
　須臾間隔。内則混成三寶，不可蹉過天機。當鉛見癸生之時，¶
　便當懸黍珠於空玄之中，握固不動，飛神沉下海底，鍊精化¶
　氣，迫逐度上南宮，補離作乾。繼此以往，鍊氣化神，直下黃庭¶
　而止，巽門雙開，大火煆鍊，片餉之間，鍊神還虛。虛空朗朗，復¶
　其性初，此乃性命雙修之道。《度人經》云：『中理五氣，混合百神。¶
<pb:CK-KZ_JY116_01p043b>¶
　十轉回靈，萬氣齊仙。』丹經云：『不刻時中分子午，無爻卦内定¶
　乾坤。』是以行道一次，則諸天遙唱，萬神設禮。修丹之力，其功¶
　莫大三返晝夜，得非用師萬倍者乎。頌曰：『瞽聽聾視妙心通，¶
　絶利淸源十倍功。大藥三般返晝夜，神施萬化道無窮。』¶

** 心生於物，死於物，機在目。¶

　通玄先生曰：傳曰：夫心有愛惡之情，物有否臧之用。目視而¶
　察之於外，心應而度之於内。善則從而行之，否則違而止之。¶
　所以觀善而懲惡也。或以項羽其目機心生於物，以符堅見¶
　機心死於物，殊不知有否臧之用。¶

　混然子曰：以世法言，眾人之心，被形所役，終日業識紛紜，一¶
<pb:CK-KZ_JY116_01p044a>¶
　心未嘗離物。心生於物，卽死於物矣，其機在於兩目。凡物現¶
　前，目必先見，見愛動心，意識外逐，日積月增，作下死根，莫非¶
　皆從眼界之漏也。老子曰：『人之生，動之死地。』『民之輕死，以其¶
　求生之厚。』心難制伏者，因機在目也。以道用言，大修行人，端¶
　心淸靜，惟道爲身。凡遇心生於物之時，舉六通力，放大金光，¶
　照無極世界，運北斗南辰以復之，是得物死而我道興隆。其¶
　機實在於天目流意，提吸回旋之妙也。此須口傳，未敢顯露。¶
　川老註《金剛經》云：『金剛脚踏地，旛竿頭指天。要知端的處，北¶
　斗面南看。』是也。頌曰：『心生於物死於物，機應分明在目中。十¶
　轉回靈歸竅妙，神凝氣住道興隆。』¶
<pb:CK-KZ_JY116_01p044b>¶

** 天之無恩，而大恩生。迅雷烈風，莫不蠢然。¶

　通玄先生曰：傳曰：天以凶象咎徵見，人能儆戒以修德；以迅¶
　雷烈風動，人之恐懼以致福，無恩而生大恩之謂也。¶

　混然子曰：天之無恩，而大恩生者，此言天以生物爲心。四時¶
　運化，是自然之理，豈有意施恩哉。蓋因萬物之生，妖正並作，¶
　妖反害於正，是不得巳大恩生焉。故用雷霆以申其令，揚烈¶
　風而播其威，使萬物畏伏皈正。其有妖物不改過者，雷霆滅¶
　其形，風刀碎其體，去一害而安眾。天威昭鑒，豈容其私。此天¶
　無恩而大恩所以生。大恩生而迅雷烈風，莫不蠢然，神妙鼓¶
　舞而作，頃刻徧滿虛空，變化不可測也。聖人亦體天道而行，¶
<pb:CK-KZ_JY116_01p045a>¶
　以安天下之民。民湻樂化，無恩可施。其或有悖逆爲民害者，¶
　不得巳建侯行師，陳甲兵以伐之，去一暴而安善良。亦如迅¶
　雷烈風，振其威嚴，示之强梗，順於正命。此聖人無恩，而大恩¶
　所以生焉。此皆以世法釋。若以道用言，修丹之功，亦同此理。¶
　當其心空性靜之時，形忘物忘，亦無恩可施。因其有陰陽二¶
　氣，動靜不常，而有分合之兆。時遇陰魔侵犯，我則正位中原，¶
　飛神攝氣，召陽雷電母擲火，奮迅回烈風，掃蕩中山之陰，一¶
　息冥情，莫不蠢然暢然而若醉。此大恩生而施造化之功，結¶
　成還丹之妙也如此。頌曰：『天本無恩恩大生，冲虛二氣怒流¶
　行。雷轟風烈蠢然作，造化由來不順情。』¶
<pb:CK-KZ_JY116_01p045b>¶

** 至樂性餘，至靜性廉。天之至私，用之至公，禽之，制在氣。¶

　通玄先生曰：傳曰：未發謂之中，守中謂之常，則樂得其志，而¶
　性有餘矣。安常謂之自足，則靜其志，而廉常足矣。又曰：自然¶
　之理微而不可知，私之至也。自然之效明而不可違，公之至¶
　也。以聖體之亦然。又曰：禽物之以氣，制之以機，豈大小之才¶
　乎。太公曰：豈以小大而相制哉。¶

　混然子曰：至樂者，神全也。至靜者，精全也。此所謂神全不生¶
　忿，性樂有餘裕矣。精全不思慾，性靜有廉潔矣。老君授于吉¶
　太平之要曰：『夫人，天付之神，地付之精，中和付之氣。』人能寶¶
　精、去欲、固氣、愛神，内則身得長生，外則國致太平。况有諸内¶
<pb:CK-KZ_JY116_01p046a>¶
　必形於外，了性則身淸靜，了命則丹圓成。性命雙全，自然至¶
　樂性餘，至靜性廉也。天之至私，用之至公者，此言天與萬物，¶
　惟天得其造化之大，以其不自生，是以能長且久，故能成其¶
　私，此天所以得之至私也。及其發用，大運流行，無物不被其¶
　澤，此天所以用之至公也。聖人體天道而修眞，比之眾人，而¶
　亦得之至私。及其用於事也，無一夫不被其德，豈不至公乎。¶
　禽之，制在氣者，此設喻之辭。禽卽心也，神也，火也，南方朱雀¶
　也。此警示學人，大要專心制氣，以氣爲藥物，以神爲符火，採¶
　取依時，烹錬合法，自然陰氣化爲陽氣，識神化爲眞人，混融¶
　一片，骨換身輕，如禽鳥翱翔太空，皆得制氣之理。故仙人號¶
<pb:CK-KZ_JY116_01p046b>¶
　曰羽客。施肩吾曰：『氣是添年藥，心爲使氣神。能知行氣主，便¶
　是得仙人。』此之謂也。頌曰：『氣固神和樂有餘，虛心淸儉養眞¶
　軀。丹成自與天長久，身若禽飛上太虛。』¶

** 生者，死之根。死者，生之根。恩生於害，害生於恩。¶

　通玄先生曰：生者人之所愛，厚於身太過，則道喪而死自來¶
　矣。死者人之所惡，審於事至明，則道在而生自固矣。福理所¶
　及謂之恩，禍亂所及謂之害。損已則爲物之所益，害之生恩¶
　也。¶

　混然子曰：生、死、恩、害，此四者陰陽反復，彼此對待之理。有生¶
　卽死，有死卽生，有恩卽害，有害卽恩，此氣數之然也。以眾人¶
<pb:CK-KZ_JY116_01p047a>¶
　言，貪生之厚，心被物迷，卽造下死之根矣。若能死心守分，絶¶
　利淸源，卽得生之根矣。古人所謂貪他的，著他的，失便宜，得¶
　便宜。是以聖人於此，覺照分明，凡心生於物，心卽死之。心旣¶
　能死，道卽生之。尹喜眞人故曰：『聞道於朝，死心於夕。《金剛經》¶
　云：『不應住色生心，不應住聲、香、味、觸法生心。應無所住而生¶
　其心。』老子曰：『生之徒十有三，死之徒十有三。』夫何故？我得彼¶
　失乃得生，彼得我失乃入死。學者可不愼歟。恩生於害，害生¶
　於恩者，此言恩中有害，害中有恩，正《道德經》所謂『禍兮福所¶
　倚，福兮禍所伏。』《文始經》亦曰：『天下之理，恩或化爲讎，讎或化¶
　爲恩。』此理屬於事而言。不聞譚景升《化書》云乎：『侯者人所貴，¶
<pb:CK-KZ_JY116_01p047b>¶
　金者人所重。眾人封公而得侯者不美，眾人分玉而得金者¶
　不樂。是賞不可妄行，恩不可妄施。由爲爭奪之漸，卽爲死亡¶
　之基。』此皆世法釋。若以道用言，道由魔顯，魔因道化。當性天¶
　雲起之時，我則登引羣眞，轉輪而復禮，豈不是恩生於害乎。¶
　苦海波翻之際，我則升玄御眾，同化而歸尊，豈不是害生於¶
　恩乎。』頌曰：『心生有欲死之根，心死無爲道自存。恩若妄施招¶
　禍害，害窮仍復見於恩。』¶

** 愚人以天地文理聖，我以時物文理哲。¶

　通玄先生曰：傳曰：觀天之運四時，察地之化萬物，無所不知，¶
　而蔽之以無知，小恩於人以蒙自養之謂也。¶
<pb:CK-KZ_JY116_01p048a>¶

　混然子曰：愚人以天地文理聖者，此言愚人，非是言愚蠢之¶
　愚。蓋爲有等學人，因聰明所障，被文理所拘，竟不肯低下參¶
　訪至人，窮究自身天地造化之理，只於外面尋紙上之文，億¶
　度天地文理，快說快道，他遂以此爲聖。吁。何其愚之甚也。以¶
　有道者觀之，反爲愚人也。我以時物文理哲者，此謂有道之¶
　人，能大觀天地，以四時之文，萬物之理，總歸我身，明徹爲誓。¶
　如羲皇仰觀俯察，旁觀鳥獸之文，近取諸身，遠取諸物，始畫¶
　八卦，造書契。又如黃帝之廣參，孔聖之多學，豈非由哲而至¶
　聖乎。近有註本，多於此止。余按禇遂良得太極丹眞人所註¶
　本，及與張果老人註本，其下皆有二十一句，百一十六字，極¶
<pb:CK-KZ_JY116_01p048b>¶
　說得妙。今當以太極丹眞人張果本爲正，諸本逸去，皆後人¶
　傳注之誤爾，卽非結經之義。頌曰：『愚人外面論虛空，執理拘¶
　文性不通。豈識我家眞妙用，朝朝日出嶺頭紅。』¶

** 人以愚虞聖，我以不愚虞聖。人以奇期聖，我以不奇期聖。故曰：¶沉水入火，自取滅亡。¶

　通玄先生曰：知四時之行，知萬物之生，皆自然也。故聖人於¶
　我以中自居之謂也。故曰死生在我而已矣。人之死亡，譬如¶
　沉水自溺，投火自焚，自取滅亡。理國以道，在於損其事而已。¶
　理軍以權，在於亡其兵而已。無死機則不死，鬼神其如我何。¶
　無生機則不生，天地其如我何。聖人修身以安其家，理國以¶
<pb:CK-KZ_JY116_01p049a>¶
　平天下，在乎立生機，以自去其死，性者，生之機也。除死機以¶
　自取其生，情者，死之機也。¶

　混然子曰：人以愚虞聖者，此謂有等參禪學道之人，起頭不¶
　遇眞師所授，他平日只以頑空爲性，諸經不去參究，惟守一¶
　塊肉心，灰心槁木，死捉箇念頭，不放出去，不貪不求，他以此¶
　爲聖。殊不知癡猫守於空宂，而終不得於鼠也。又如鑽冰求¶
　火，而終不得於火也。我以不愚虞聖者，此言大修行人，必須¶
　參拜明師，開發竅妙，廣通諸經，究竟玄奥。云何是性，云何是¶
　命，性如何修，命如何鍊，參去參來，直至到那參不得處，方是¶
　不愚。到此之時，只用一箇損字來受用。諸緣損盡，以至無爲，¶
<pb:CK-KZ_JY116_01p049b>¶
　自然智慧生明，道沖靈應，故我以不愚虞聖也。豈不聞大舜¶
　之聖，每好問而好察邇言。大禹聞一善言，則拜。顏子得一善，¶
　則拳拳服膺而弗失。以三聖之道，莫非好學而得。以今人之¶
　資，不學可乎？《度人經》云：『乃當洞明至言』是也。人以奇期聖者，¶
　此言有等學人，不求正法，惟務異端，旁門小法，奇怪之術，以¶
　惑後人。如巫炎等，尙泥水丹法，擇美女爲爐鼎，以三峯爲採¶
　戰，金鎗不倒爲固濟，提吸女精作黃河逆流爲丹頭，以多入¶
　少出爲行火。如此謬術，大亂正宗。又有等以手爲雌雄劍，取¶
　女癸爲丹頭。又有等休妻絶粒，漱津運氣，摩擦搐縮，吸日月¶
　精華，燒茅弄火。如斯等類，何啻千門，他以此奇而期聖也。丹¶
<pb:CK-KZ_JY116_01p050a>¶
　經故曰：『道法三千六百門，人人各執一爲根。豈知些子玄微¶
　處，不在三千六百門。』《金剛經》亦曰：『一切有爲法，如夢幻泡影。¶
　如露亦如電，應作如是觀。』是也。我以不奇期聖者，此言得道¶
　之士，常以無事取天下。内則存眞養素，外則隨事應機。國土¶
　淸平，無爲而樂。魔兵忽生，攝情一息。自然而然，無理至理。此¶
　所以不奇而期聖也。故曰沉水入火，自取滅亡者，此當有二¶
　說。以弄奇術者言，自迷正宗，喪失眞道，耗其靈根，如是之人，¶
　將身蹈其湯火，自取滅亡也。若以有道者言，當作丹之時，則¶
　行戊已之門，以戊土下沉於水府，捉坎陽去補離陰，成乾之¶
　後，以已土退符，流珠復還神室，火鍊混融，塵垢盡淨，覺身心¶
<pb:CK-KZ_JY116_01p050b>¶
　如一太虛，洞妙無際，此所以沉水入火，自取滅亡。尹眞人述¶
　說經臺詩云：『心昧玄言沉地府，性通妙語合天心。』是也。頌曰：『¶
　愚人只會弄頑空，用術爲奇性自䝉。我以無爲淸靜道，黃金¶
　鍊出滿爐紅。』¶

** 自然之道靜，故天地萬物生。天地之道浸，故陰陽勝。陰陽相推，¶而變化順矣。¶

　通玄先生曰：傳曰：自然之道，無爲而無不爲。動靜皆得其性，¶
　靜之至也。靜故能立天地，生萬物，自然而然也。伊尹曰：『靜之¶
　至，不知所以生也。』傳曰：浸，微也。天地之道，體著而用微，變通¶
　莫不歸於至微之漸，故能分陰陽成四時之至順也。又曰：聖¶
<pb:CK-KZ_JY116_01p051a>¶
　人變化，順陰陽之機，天地之位自然。故因自然而冥之，利自¶
　然而用之，莫不得自然之道也。¶

　混然子曰：自然之道靜者，此謂天道流行，四時宣氣，本自然¶
　而靜，所以天地萬物生。聖人體天道而行，亦自然而靜，以無¶
　事定天下，所以四海萬民，樂無名之朴。老子故云『行不言之¶
　教，我無爲而民自化，我好靜而民自正。』是也。天地之道浸，故¶
　陰陽勝者，此言天氣不下降，地氣不上升，上下不通，故天地¶
　否，遂成孤陰寡陽，二氣偏陷，五星失度，日月相刑，四時不調，¶
　寒暑失節，冬天震雷，夏月飛雪，赤旱洪漂，萬物耗竭。此天地¶
　之道浸，故陰陽勝也。彭眞人曰：『陽火過度，水旱不調，凝冬變¶
<pb:CK-KZ_JY116_01p051b>¶
　爲大暑也。陰符失節，寒暖相侵，盛夏反爲濃霜也。金宮旣砂¶
　汞之不萌，一鼎則蟲螟之互起。大則山崩地圯，金虎與木龍¶
　沸騰；小則雨暴風飄，坎男共離女奔逸。』此之謂也。陰陽相推¶
　而變化順者，此言陰陽有離合之妙，水火有旣濟之方。採藥¶
　依時，運符合刻，自然陰陽相推，而變化順，是得形神俱妙，與¶
　道合眞也。頌曰：『自然道靜物生全，陰錯陽差便屬偏。會得陰¶
　陽顚倒用，回童返老夀齊天。』¶

是故聖人知自然之道不可違，因而制之。至靜之道，律厯所不¶
能契。爰有奇器，是生萬象。八卦、甲子，神機鬼藏，陰陽相勝之術，¶
昭昭乎進乎象矣。¶
<pb:CK-KZ_JY116_01p052a>¶

　通玄先生曰：傳曰：道之至靜也，律厯因而制之，不能叶其中¶
　鳥獸居之位也。又曰：八卦變異之伎，從是而生。上則萬象，下¶
　則萬機。用八卦而體天，用九疇而法地。參之以氣候，貫之以¶
　甲子，達之以神機，閉之以鬼藏，奇譎之蕩，自然也。又曰：陰陽¶
　相勝之術，坦微而不違乎本明之信，可明故能進乎精曜象¶
　矣。¶

　混然子曰：是故者，乃轉語之辭，於此故總結《陰符經》三篇内¶
　旨之意。聖人者，有道德之尊稱也。知自然之道不可違者，此¶
　言我旣知大道是自然之理，則當守我自然之道不可違，而¶
　豈别求於他也。因而制之者，此謂我身之神氣，如龍虎之難¶
<pb:CK-KZ_JY116_01p052b>¶
　調習，必須因時運轉，逆回土釜而制伏之。學人能領悟此意，¶
　可以鍊還丹矣。至靜之道，律厯所不能契者，此言功夫鍊化¶
　之後，自然眞空朗徹，如萬里無雲之狀。當此時形忘物忘，性¶
　靜杳無名象，難描難寫，豈律厯所能契耶？爰有奇器者，此謂¶
　三寶混合，養成靈丹，貫石透金，變化自在，是爲無名之器，豈¶
　非奇器者乎？大修行人，有此奇器，運用大化如指掌，是生萬¶
　象八卦甲子矣。神機鬼藏，陰陽相勝之術，昭昭乎進乎象者，¶
　此言神機剛烈，鬼自伏藏，陰盡陽純，脫胎神化。自此移神上¶
　居泥丸之宮，正要脚踏實地，仔細保養。迸破天門，陽神欲出，¶
　勿可輕縱。直待存惜如孩童，力健能走，然後可以出神。故曰¶
<pb:CK-KZ_JY116_01p053a>¶
　陰陽有相勝之術。内功已就，外行圓成，自然感帝君飛詔來¶
　徵，則身乘雲軿鶴駕，霞光繚繞，天香馥郁，上升玉京金闕，隨¶
　其功行而與仙官，豈不是昭昭乎進乎象矣。如軒轅黃帝於¶
　巴山，與後宮及羣臣七十二人，乘龍而飛升。又如舜帝於蒼¶
　梧何侯之家，五老捧詔而飛升。又如漢之天師張道陵，晉之¶
　許旌陽、葛仙翁，皆同妻子白日飛升，爲金闕之臣。神仙之學，¶
　誠有騐也。古今得道者，奚止萬千之數焉。學者不可以神仙¶
　爲荒唐，而生退心。大要信得及，更求明師口授，勤行修鍊，無¶
　貳爾心，自有天仙保舉，必登仙翁之品，不虛言也。頌曰：『胎仙¶
　養就脫陰符，朝拜高尊入玉虛。進象昭昭神變化，鸞翔鳳翥¶
<pb:CK-KZ_JY116_01p053b>¶
　駕雲車。』¶
¶	
