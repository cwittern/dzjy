#-*- mode: org; -*-
#+EXPORT_ID: JYP10
#+TITLE:
#+WITNESS: CK-KZ JYE
#+BASEEDITION: YP
#+SEC: 01
<pb:CK-KZ_JYP10_01p009a>¶
* 世宗憲皇帝御選雲棲蓮池宏袾大師語錄序(釋)¶
達摩未到梁土以前，北則什公弟子講譯經文，南則蓮社諸賢¶
精修淨士。迨後直指心傳，輝映震旦宗門。每以教典，爲尋文解¶
義，淨土爲著相菩提，置而勿論，不知不覺，話成兩橛。朕於肇法¶
師語錄序，巳詳言宗教之合一矣。至於淨土之旨，又豈有二。這¶
個如摩尼珠，面面皆圓。如寶絲網，重重交映。如大圓鏡，萬有虛¶
空不得而出。如大火聚，萬有虛空不得而入。誠乃不無不有，無¶
欠無餘，果能了悟，則終日喫飯，不曾嚼著一粒米。終日著衣，不¶
曾掛著一條絲。然則終日念佛，豈有爲念佛所𦊱礙哉。如猶不¶
能了悟，則色空明暗，受想行識，盡是一場大夢，又何必但許人¶
<pb:CK-KZ_JYP10_01p009b>¶
惡夢，而不許人善夢也。曹溪十一傳，而至永明夀禪師，始以淨¶
土提持後學，而長蘆北磵諸人，亦不作淨土章句。及明蓮池大¶
師，專以此爲家法，倡導於浙之雲棲。其所著《雲棲法彙》一書，於¶
本分雖非澈底，圓通之論然而已，皆正知正見之說。朕欲表是¶
淨土一門，使學人晏坐水月道場，不致歧而視之，誤謗般若人。故¶
擇其言之融和貫通者，刋爲外集，以示後世。如學人宗旨不明。¶
卽將南無阿彌陀佛一句，作無義味語，一念萬年，與之抵對，自¶
然摸着鼻孔。如其已得正悟，則丈六金身是一莖草，三千世界¶
是一微塵，延一剎那頃於萬億年，擴一毫毛端爲四大部，寶池¶
金地充塞現前，翠竹黃花無非正受，於此淨土，正可隨喜花開¶
<pb:CK-KZ_JYP10_01p010a>¶
見佛，豈不是直指心傳也耶。是爲序。¶
雍正十一年癸丑八月望日御筆。¶
¶	
