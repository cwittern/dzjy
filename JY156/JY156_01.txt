#-*- mode: org; -*-
#+TITLE: 劉子
#+DATE: 2011-05-31 17:15:00
#+PROPERTY: kxid KX156
#+PROPERTY: title 劉子
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1030
#+PROPERTY: id JY156
#+PROPERTY: JUAN 0
#+PROPERTY: JUAN 000
#+PROPERTY: JUAN 000
#<md:CK-KZ_JY156_01p007a>¶
<pb:YP-C_JY156_12weiji-07-0007a>¶
* 劉子序¶
按劉子五卷五十五篇北齊書以爲劉晝字孔昭撰袁孝政序¶
謂劉晝傷已不遇遭天下凌遲播遷江表故作此書王應麟玉¶
海載北史晝又著金箱璧言高才不遇賦與書中語意頗合似¶
爲斯人所作也唐志一卷直以爲劉勰然觀勰所著文心雕龍¶
辭旨偉麗且又卷數不同非也此書泛論治國修身之要雜以¶
九流之說無甚高論然時有可喜者清神章云萬人彎弧以向¶
一鵠鵠能無中乎萬物眩矅以惑一生生能無傷乎宋太史嘗¶
謂三復其言爲之出涕¶
¶
#<md:CK-KZ_JY156_01p007b>¶
<pb:YP-C_JY156_12weiji-07-0007b>¶
¶
¶
¶
¶
¶
¶
¶
¶
¶
¶
#<md:CK-KZ_JY156_01p008a>¶
<pb:YP-C_JY156_12weiji-07-0008a>¶
　
* 劉子¶
　　　　　　　　　　　　　　　　　@by劉 晝 著¶
　　
** 清神第一¶
形者生之器也心者形之本也神者心之寶也故神靜而心和¶
心和而形全神躁則心蕩心蕩則形傷將全其形先在理神故¶
恬和養神則自安於內清虛棲心則不誘於外神恬心清則形¶
無累矣虛室生白吉祥至矣人不照於昧金而照於瑩鏡者以¶
瑩能明也不鑑於流波而鑑於靜水者以靜能清也鏡水以明¶
清之性故能形物之形由此觀之神照則垢滅形靜則神清垢¶
滅則內慾永盡神清則外累不入今清歌奏而心樂悲聲發而¶
#<md:CK-KZ_JY156_01p008b>¶
<pb:YP-C_JY156_12weiji-07-0008b>¶
心哀神居體而遇感推移以此而言則情之變動自外至也夫¶
一哀一樂猶搴正性况萬物之眾而能拔擢以生心神哉故萬¶
人彎弧以向一鵠鵠能無中乎萬物眩曜以惑一生生能無傷¶
乎七竅者精神之戸牖也志氣者五藏之使候也耳目誘於聲¶
色則精神馳騖而不守志氣縻於趣捨則五藏滔蕩而不安嗜¶
慾連綿於外心腑壅塞於內蔓衍於荒淫之波留連於是非之¶
鏡而不敗德傷生者蓋亦寡矣是以聖人清目而不視靜耳而¶
不聽閉口而不言棄心而不慮貴身而忘賤故尊勢不能動樂¶
道而忘貧故厚利不能傾容身而處適情而遊一氣浩然純白¶
於衷故形不養而性自全心不勞而道自至也¶
#<md:CK-KZ_JY156_01p009a>¶
<pb:YP-C_JY156_12weiji-07-0009a>¶
　　
** 防慾第二¶
人之稟氣必有情性性之所感者情也情之所安者慾也情出¶
於性而情違性慾由於情而慾害情情之傷性性之妨情猶煙¶
波之與水火也煙生於火而煙鬱火冰出於水而冰遏水故煙¶
微而火盛冰泮而水通性貞則情銷情熾則性滅是以珠瑩則¶
塵埃不能附性明而情慾不能染也故林之性靜所以動者風¶
搖之也水之性清所以濁者土渾之也人之性貞所以邪者慾¶
眩之也身之有慾如樹之有蝎樹抱蝎則還自鑿身抱慾而返¶
自害故蝎盛則木折慾熾則身亡將收情慾先歛五關五關者¶
情慾之路嗜好之府也目愛綵色命曰伐性之斤耳樂淫聲命¶
#<md:CK-KZ_JY156_01p009b>¶
<pb:YP-C_JY156_12weiji-07-0009b>¶
曰攻心之鼓口貪滋味命曰腐腸之藥鼻悅芳馨命曰燻喉之¶
煙身安輿駟命曰召蹷之機此五者所以養生亦以傷生耳目¶
之於聲色鼻口之於芳味肌體之於安適其情一也然亦以之¶
死亦以之生或爲賢智或爲庸愚由于處之異也譬由愚者之¶
養魚鳥也見天之寒則內魚於温湯之中而棲鳥於火林之上¶
水木者所以養魚鳥也養之失理必至燋爛色聲芳味所以悅¶
人也悅之過理還以害生故明者刳情以遣累約慾以守負食¶
足以充虛接氣衣足以蓋形禦寒靡麗之華不以滑性哀樂之¶
感不以亂神處於止足之泉立於無害之岸此全性之道也夫¶
蜂蠆螫指則窮日煩擾蚊䖟噆膚則通宵失寐蜂蚊小害指膚¶
#<md:CK-KZ_JY156_01p010a>¶
<pb:YP-C_JY156_12weiji-07-0010a>¶
外疾人入山則避蜂蠆入室則驅蚊虻何者以其害於體也嗜¶
慾攻心正性顛倒嗜慾大害攻心內疾方於指膚亦以多也外¶
疾之害輕於秋毫人知避之內疾之害重於太山而莫之避是¶
棄輕患而負重害不亦倒乎人有牛馬放逸不歸必知收之情¶
慾放逸而不知收之不亦惑乎將收情慾必在脆微情慾之萌¶
如木之將蘖火之始熒手可掣而斷露可滴而滅及其熾也結¶
條陵雲煽熛章華雖窮力運斤竭池灌火而不能禁其勢盛也¶
嗜慾之萌耳目可關而心意可鑰至於熾也雖襞情卷慾而不¶
能收其性敗也如能塞兌於未形禁慾於脆微雖求悔恡其可¶
得乎¶
#<md:CK-KZ_JY156_01p010b>¶
<pb:YP-C_JY156_12weiji-07-0010b>¶
　　
** 去情第三¶
情者是非之主而利害之根有是必有非能利亦能害是非利¶
害存於衷而彼此還相疑故無情以接物在遇而恒通有情以¶
接人觸應而成礙由此觀之則情之所處物之所疑也是以媒¶
揚譽人而受譽者不以爲德身膚强飯而蒙飽者不以爲惠嬰¶
兒傷人而被傷者不以爲怨侏儒嘲人而獲嘲者不以爲辱何¶
者有情於譽飽雖蒙惠而非德无情於傷辱雖獲毁而无憾魚¶
不畏網而畏鵜復仇者不怨鏌鎁而怨其人網无心而鳥有情¶
劎无情而人有心也使信士分財不如投策探鈎使廉士守藏¶
不如閑局全封何者有心之於平不若无心之不平也有慾之¶
#<md:CK-KZ_JY156_01p011a>¶
<pb:YP-C_JY156_12weiji-07-0011a>¶
於廉不若无慾之不廉也今人目若驪珠心如權衡評人好醜¶
雖言得其實彼必嫌怨及其自照明鏡摹倒其容醜狀既露則¶
內慙而不怨向之評者與鏡无殊然而向怨今慙者以鏡无情¶
而人有心也三人居室二人交爭必取信於不爭者以辯彼此¶
之得失夫不爭者未必平而交爭者未必偏而信於不爭者何¶
也以爭者之心並挾情故也飄瓦擊人虛心觸己雖有忮心而¶
不怒者以彼无情於擊觸也是以聖人棄智以全眞遣情以接¶
物不爲名尸不爲謀府混然無際而俗莫能累矣¶
　　
** 韜光第四¶
物之寓世未嘗不韜形滅影隱質遐外以全性棲命者也夫含¶
#<md:CK-KZ_JY156_01p011b>¶
<pb:YP-C_JY156_12weiji-07-0011b>¶
奇佩美衒異露才者未有不以此傷性毁命者也是故翠以羽¶
自殘龜以智自害丹以含色磨肌石以抱玉碎質此四者生於¶
異俗與人非不隔也託性於山林寄情於物外非有求於人也¶
然而自貽伊患者未能隱其形也若使翠歛翮於明丘之林則¶
解羽之患永脫龜曳尾於暘谷之泥則鑽灼之悲不至丹伏光¶
於春山之底則磨肌之患永絕石亢體於玄圃之嵒則剖琢之¶
憂不及故窮巖曲岫之粹榤生於積石穎貫青天根鑿黃泉分¶
條布葉輪菌磥硊騏驎戲其下鵷鸞遊其顛浮雲棲其側清風¶
激其間終歲無毫釐之憂免刀斧之害者非與人有得也能韜¶
隱其質故致全性也路側之榆樵人採其條匠者伐其柯餘有¶
#<md:CK-KZ_JY156_01p012a>¶
<pb:YP-C_JY156_12weiji-07-0012a>¶
尺蘖而爲行人所折者非與人有讎也然而致寇者形不隱也¶
周雞斷尾獲免於犠牲山狙見巧終必招害由此言之則出處¶
之理亦可知矣是以古之有德者韜跡隱智以宻其外澄心封¶
情以定其內內定則神腑不亂外宻則形骸不擾以此處身不¶
亦全乎¶
　　
** 崇學第五¶
至道無言非立言無以明其理大象無形非立象無以測其奥¶
道象之妙非言不津津言之妙非學不傳未有不因學而鑒道¶
不假學以光身者也夫躎繰以爲絲織爲縑紈繢以黼黻則王¶
侯服之學爲禮儀絲以文藻而世人榮之繭之不繰則素絲蠹¶
#<md:CK-KZ_JY156_01p012b>¶
<pb:YP-C_JY156_12weiji-07-0012b>¶
於筐籠人之不學則才智腐於心胸海蚌未剖則明珠不顯崐¶
竹未斷則鳳音不彰情性未鍊則神明不發譬諸金木金性苞¶
水木性藏火故鍊金則水出鑽木而火生人能務學鑽鍊其性¶
則才惠發矣青出於藍而青於藍染使然也冰生於水而冷於¶
水寒使然也鏡出於金而明於金瑩使然也戎夷之子生而同¶
聲長而異語教使然也山抱玉而草木潤焉川貯珠而岸不枯¶
焉口納滋味而百節肥焉心受典誥而五性通焉故不登峻岑¶
不知天之高不瞰深谷不知地之厚不遊六藝不知智之源遠¶
而光華者飾也近而愈明者學也故呉𦼮質勁非筈羽而不美¶
越劎性利非淬礪而不銛人性譞惠非積學而不成㳂淺以及¶
#<md:CK-KZ_JY156_01p013a>¶
<pb:YP-C_JY156_12weiji-07-0013a>¶
深披闇而覩明不可以傳聞稱非得以汎濫善也夫還鄉者心¶
務見家不可以一步至也慕學者情纏典素不可以一讀能也¶
故爲山者基於一簣之土以成千丈之峭鑿井者起於三寸之¶
坎以就萬仞之深靈珠如豆不見其長疊歲而大鐃舌如指不¶
覺其損累時而折懸巖滴溜終能穴石規車牽索卒至斷軸水¶
非石之鑽繩非木之鋸然而斷穴者積漸之所成也耳形完而¶
聽不聞者聾也目形全而視不見者盲也人性美而不監道者¶
不學也耳之初窒目之始昧必不恡百金遭醫千里人不涉學¶
猶心之聾盲不知遠祈明師以攻心術性之蔽也故宣尼臨没¶
手不釋卷仲舒垂卒口不輟誦有子惡卧自碎其掌蘇生患睡¶
#<md:CK-KZ_JY156_01p013b>¶
<pb:YP-C_JY156_12weiji-07-0013b>¶
親錐其股以聖賢之性猶好學無倦矧伊傭人而可怠哉¶
　　
** 專學第六¶
學者出於心心爲身之主耳目候於外若心不在學則聽訟不¶
聞視簡不見如欲鍊業必先正心而後理義入焉夫兩葉掩目¶
則冥默无覩雙珠填耳必寂寞无聞葉作目蔽珠爲耳鯁二關¶
外擁視聽内隔固其宜也而離婁察秋毫之末不聞雷霆之聲¶
季子聽清角之韻不見嵩岱之形視不關耳而耳不見聽不關¶
目而目不聞者何也心溺秋毫意入清角故也是以心駐於目¶
必忘其耳則聽不聞心駐於耳必遺其目則視不見也使左手¶
畫方右手畫圓令一時俱成雖執規矩之心迴剞劂之手而不¶
#<md:CK-KZ_JY156_01p014a>¶
<pb:YP-C_JY156_12weiji-07-0014a>¶
能者由心不兩用則手不並運也奕秋通國之善奕也當奕之¶
思有吹笙過者乍而聽之則奕敗矣非奕道暴深情有蹔闇笙¶
猾之也隸首天下之善算也有鳴鴻過者彎弧擬之將發未發¶
之間問以三五則不知也非三五難算意有暴昧鴻亂之也弈¶
秋之弈隸首之算窮微盡數非有差也然而心在笙鴻而弈敗¶
算撓者是心不專一遊情外務也瞽無目而耳不可以察專於¶
聽也鱉無耳而目不以聞專於視也以瞽鱉之微而聽察聰明¶
審者用心一也夫蟬之難取而黏之如掇卷耳易採而不盈傾¶
筐專與不專也是故學者必精勤專心以入於神若心不在學¶
而强諷誦雖入於耳而不諦於心譬若聾者之歌效人爲之無¶
#<md:CK-KZ_JY156_01p014b>¶
<pb:YP-C_JY156_12weiji-07-0014b>¶
以自樂雖出於口則越散矣¶
　　
** 辯樂第七¶
樂者天地之聲中和之純人情之所不能免也人心喜則笑笑¶
則樂樂則口欲歌之手欲鼓之足欲舞之歌之舞之容發於音¶
聲形發於動靜而入於至道音聲動靜性術之變盡於此矣故¶
人不能無樂樂則不能無形形則不能無道道則不能無亂先¶
王惡其亂也故制雅樂以道之使其聲足樂而不淫使其音調¶
倫而不詭使其曲繁省而廉均是以感人之善惡不使放心邪¶
氣是先王立樂之情也五帝殊時不相沿樂三王異世不相襲¶
禮各像勳德應時之變故黃帝樂曰雲門顓頊樂曰五莖帝嚳¶
#<md:CK-KZ_JY156_01p015a>¶
<pb:YP-C_JY156_12weiji-07-0015a>¶
樂曰六英堯曰咸池舜曰簫韶禹曰大夏湯曰大濩武曰大武¶
此八樂之所以異名也先王聞五聲播八音非苟欲愉心滿耳¶
聽其鏗鏘而已將順天地之體成萬物之性協律吕之情和陰¶
陽之氣調八風之韻通九歌之分奏之圓丘則神明降用之方¶
澤則幽祇昇擊拊球石即百獸率舞樂終九成則瑞禽翶翔上¶
能感動天地下則移風易俗此德音之音雅樂之情盛德之樂¶
也明王既泯風俗凌遲雅樂殘廢而溺音競興故夏甲作破斧¶
之歌始爲東音殷辛作靡靡之樂始爲北音鄭衛之俗好淫故¶
有溱洧桑中之曲楚越之俗好勇則有赴湯蹈火之歌各詠其¶
所好歌其所欲作之者哀聽之者泣由心之所感則形於聲聲¶
#<md:CK-KZ_JY156_01p015b>¶
<pb:YP-C_JY156_12weiji-07-0015b>¶
之所感必流於心故哀樂之心感則燋殺嘽緩之聲應濮上之¶
音作則淫佚邪放之志生故延年造傾城之歌漢武思靡嫚之¶
色雍門作松栢之聲齊湣願未寒之服荆軻入秦宋意擊筑歌¶
於易水之上聞者瞑目髮直穿冠趙王遷於房陵心懷故鄉作¶
山水之謳聽者嗚咽泣涕流連此皆淫泆悽愴憤厲哀思之聲¶
非理性和情德音之樂也桓帝聽楚琴慷慨歎息悲酸傷心曰¶
善哉爲琴若此豈非樂乎夫樂者聲樂而心和所以非爲樂也¶
今則聲哀而心悲灑淚而歔欷是以悲爲樂也若以悲爲樂亦¶
何樂之有哉今怨思之聲施於管弦聽其音者不淫則悲淫則¶
亂男女之辯悲則感怨思之聲豈所謂樂哉故姧聲感人而逆¶
#<md:CK-KZ_JY156_01p016a>¶
<pb:YP-C_JY156_12weiji-07-0016a>¶
氣應之逆氣成象而淫樂興焉正聲感人而順氣應之順氣成¶
象而和樂興焉樂不和順則氣有蓄滯氣有蓄滯則有悖逆詐¶
僞之心淫泆妄作之事是以奸聲亂色不留聰明淫聲慝禮不¶
接心術使人心和而不亂者雅樂之情也故爲詩頌以宣其志¶
鍾鼓以節其耳羽旄以制其目聽之者不傾視之者不邪耳目¶
不傾不邪則邪音不入邪音不入則情性內和情性內和然後¶
乃爲樂也¶
　　
** 履信第八¶
信者行之基行者人之本人非行無以成行非信無以立故信¶
之行於人譬濟之須舟也信之於行猶舟之待檝也將涉大川¶
#<md:CK-KZ_JY156_01p016b>¶
<pb:YP-C_JY156_12weiji-07-0016b>¶
非舟何以濟之欲泛方舟非檝何以行之今人雖欲爲善而不¶
知立行猶無舟而濟川也雖欲立行而不知立信猶無檝而行¶
舟也是適郢者而首冥山背道愈遠矣自古皆有死人非信不¶
立故豚魚著信之所及也允哉斯言非信不成齊桓不背曹劌¶
之盟晉文不棄伐原之誓吴起不虧移轅之賞魏侯不乖虞人¶
之期用能德光於宇宙名流於古今不朽者也故春之得風風¶
不信則花萼不茂花萼不茂則發生之德廢夏之得炎炎不信¶
則卉木不長卉木不長則長贏之德廢秋之得雨雨不信則百¶
穀不實百穀不實則收成之德廢冬之得寒寒不信則水土不¶
堅水土不堅則安靜之德廢以天地之靈氣候不信四時猶廢¶
#<md:CK-KZ_JY156_01p017a>¶
<pb:YP-C_JY156_12weiji-07-0017a>¶
而况於人乎昔齊攻魯求其岑鼎魯侯僞獻他鼎而請盟焉齊¶
侯不信使柳季云是則請受之魯使柳季柳季曰君以鼎爲國¶
信者亦臣之國今欲破臣之國全君之國臣所難也乃獻岑鼎¶
小邾射以邑奔魯魯使季路要我君無盟矣乃使子路子路辭¶
焉季孫謂之曰千乘之國不信其盟而信子之一言子何辱焉¶
子路曰彼不臣而濟其言是不義也由不能矣夫柳季季路魯¶
之匹夫立信於衡門而聲馳於天下故齊邾不信千乘之盟而¶
重二子之言信之爲德豈不大哉秦孝公使商鞅攻魏魏遣公¶
子昂逆而拒之鞅謂昂曰昔鞅與公子善今俱爲兩國將不忍¶
相攻願一飲醼以休二師公子許焉遂與之會鞅伏甲虜之擊¶
#<md:CK-KZ_JY156_01p017b>¶
<pb:YP-C_JY156_12weiji-07-0017b>¶
破魏軍及惠王卽位疑其行詐遂車裂於市夫商鞅秦之柱臣¶
名重於海內貪詐僞之小功失誠信之大義一爲不信終身見¶
尤卒至屠滅爲天下笑無信之弊豈不重乎故言必如言信之¶
符也同言而信信在言前同教而行誠在言外君子知誠信之¶
爲貴必忱信而行指麾動靜不失其符以施教則立以蒞事則¶
正以懷遠則附以賞罰則明由此而言信之爲行其德大矣¶
　　
** 思順第九¶
七緯順度以光天象五性順理以成人行行象爲美美于順也¶
夫人爲失失在于逆故七緯逆則天象變五性逆則人道敗變¶
而不生災敗而不傷行者未之有也山海爭水水必歸海非海¶
#<md:CK-KZ_JY156_01p018a>¶
<pb:YP-C_JY156_12weiji-07-0018a>¶
求之其勢順也蹇利東南就土順也不利東北登山逆也是以¶
去濕就燥火之勢也違高從下水之性也今導泉向澗則爲易¶
下之流激波陵山必成難昇之勢水之無情猶知違逆趣順矧¶
人心乎故忠孝仁義德之順也悖傲無禮德之逆也順者福之¶
門逆者禍之府由是觀之逆性之難順性之易斷可識矣今使¶
孟說引牛之尾尾斷臏裂不行十步若環桑之條以貫其鼻縻¶
以尋綯被髮童子騎而策之風于廣澤恣情所趣何者十步之¶
行非遠於廣澤被髮之童非勇於孟說然而近不及遠强不如¶
弱者逆之與順也司馬蒯聵天下之攻擊劎者也令提劎鋒而¶
掉劎觚必刎其指而不能以陷腐木而泥金甲乎若提其觚而¶
#<md:CK-KZ_JY156_01p018b>¶
<pb:YP-C_JY156_12weiji-07-0018b>¶
掉其鋒雖則凡夫可以陸斬犀象水截蛟龍矣順理而行若執¶
劎觚逆情而動如執劎鋒欲無傷手其可得乎后稷雖善播植¶
不能使禾稼冬生逆天時也禹善治水鑿山穴川不能迴水西¶
流逆地勢也人雖才智卓絕不能悖理成行逆人道也故循理¶
處情雖愚蠢可以立名反道爲務雖爲賢哲猶有禍害君子如¶
能忠孝仁義履信思順自天祐之吉無不利也¶
　　
** 愼獨第十¶
善者行之總不可斯須離可離非善也人之須善猶首之須冠¶
足之待履首不加冠是越類也行不躡履是夷民也今處顯而¶
修善在隱而爲非是清旦冠履而昏夜倮跣也荃蓀孤植不以¶
#<md:CK-KZ_JY156_01p019a>¶
<pb:YP-C_JY156_12weiji-07-0019a>¶
巖隱而歇其芳石泉潛流不以澗幽而不清人在暗密豈以隱¶
翳而𢌞操是以戒愼目所不覩恐懼耳所不聞居室如見賓入¶
虛如有人故蘧瑗不以昏行變節顔囘不以夜浴改容句踐拘¶
於石室君臣之禮不替冀缺耕於坰野夫婦之敬不虧斯皆愼¶
乎隱微枕善而居不以視之不見而移其心聽之不聞而變其¶
情也謂天蓋高而聽甚卑謂日蓋遠而照甚近謂神蓋幽而察¶
甚明詩云相在爾室尚不媿於屋漏無曰不顯莫予云覯暗昧¶
之事未有幽而不顯昏惑之行無有隱而不彰脩操於明行悖¶
於幽以人不知若人不知則鬼神知之鬼神不知則己知之而¶
云不知是盜鍾掩耳之智也孔徒晨起爲善孜孜東平居室以¶
#<md:CK-KZ_JY156_01p019b>¶
<pb:YP-C_JY156_12weiji-07-0019b>¶
善爲樂故身恒居善則內無憂慮外無畏懼獨立不慚影獨寢¶
不愧衾上可以接神明下可以固人倫德被幽明慶祥臻矣¶
¶
¶
¶
¶
¶
¶
¶
¶
