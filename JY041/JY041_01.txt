#-*- mode: org; -*-
#+TITLE: 太上洞玄靈寶出家因緣經
#+DATE: 2011-05-31 15:51:28
#+PROPERTY: kxid KX040
#+PROPERTY: title 太上洞玄靈寶出家因緣經
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0339
#+PROPERTY: id JY041
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY041_01p060a>¶
* 太上洞玄靈寶出家因緣經¶
道言昔開皇元年七月十五日午時於赤明國朱陽上觀三明¶
寶壇詣¶
太上天尊受无上三洞大乘妙經一萬三千五百篇符圖七千¶
章已天尊將歸太空無爲之境時會有二百國王及以妃后并¶
諸大臣國民男女同發道意稽首天尊捨棄國城妻子求欲出¶
家誓願受持三洞經典終身供養作當來三世福業¶
天尊含笑放九色寶光照此大會及諸王等國人男女內外明¶
徹如琉璃珠臟腑毛髮莫不皆見是諸王等於其光內自見已¶
身表裏洞朗悉知宿命過去未來三世善惡皎在目前是諸王¶
<pb:CK-KZ_JY041_01p060b>¶
等及以男女一切會人咸皆震懼更發無上最勝之心匍匐禮¶
拜上白¶
天尊言弟子宿因運會得遇慈尊無上勝會復値太上奉受三¶
洞大法更逢經典昭示昔緣實非凡夫千載慶幸特由天尊宏¶
慈之澤欲以開度曲逮之恩頓集今日蟲蟻微物豈覺深仁然¶
喁喁之誠實欲捨棄穢土及以妻子願得出家持奉經戒作出¶
世福田恩惟¶
天尊特垂開許¶
天尊曰汝未發心吾已知之所以放此光者將欲示汝宿命令¶
識善惡因緣夫出家者因緣甚重汝能發意是不可思議但恐¶
<pb:CK-KZ_JY041_01p061a>¶
汝等耽染世事放蕩已久不能甘苦受此勤勞有始無終初勤¶
後怠匪專守道終落惡門輕師慢法自取沉淪是諸王等一時¶
頓顙稽首叩頭聲淚俱下遂作誓言弟子等若出家後有始無¶
終初勤後怠違其本誓中道退惰卽與九祖父母同淪地獄萬¶
刼難原後報受生非人之類不敢有言¶
天尊曰汝各諦聽吾今爲汝說出家因緣夫出家者或先世建¶
立靈觀玄壇及諸精舍聖眞仙迹廣修堂殿造諸形像眞應化¶
身莊嚴供養抄經講說誦念流通開悟人天或先世捨施國城¶
妻子頭目髓腦金銀珠玉綾羅錦綺車馬僮僕卧具服飾玩弄¶
器物入三寶中用作諸福田或先世持齋奉戒禮拜燒香行道¶
<pb:CK-KZ_JY041_01p061b>¶
讃誦謝罪除愆常行善願不捨須臾或先世放贖生命救濟貧¶
窮囚徒老病及諸鳥獸盲聾六疾一切眾生或先世救疾治病¶
活諸危苦已死之人或先世廣讀經論講說教化勸奬童䝉令¶
知善道或先世種植果林道邊立井造作舟梁濟度一切或先¶
世大設義田施衣及食饑寒病苦蟲魚鳥獸一切貧窮皆令飽¶
足或先世建立義堂愍念寒𤍠施漿及火救助行旅使得安居¶
或先世所在發心平等一相廣化男女勸助道場立觀度人寫¶
經鑄像授經傳戒禮拜燒香然燈念誦布施懴悔開悟羣迷或¶
先世忠貞仁孝助國興化正直淸廉湻和良善不損於物安樂¶
眾生或先世爲君大行慈善卑宫菲食憐念人民平等萬物國¶
<pb:CK-KZ_JY041_01p062a>¶
土安寧而諸惡未盡眾善未圓功名雖著不得遷昇隨其高下¶
來生人中更値經法而得出家或七祖積福慶流子孫或見世¶
立功名聞諸天非起一朝而得之也汝等先世信向三寶寫經¶
造像建立玄壇度人濟物持齋禮拜念誦燒香供養行道布施¶
懴悔願念不絕大作功德致令國王之報人中第一是不可思¶
議更能捨國城妻子棄世歡樂求乞出家持奉經誡發無上心¶
作當來過去長生道業甚爲希有不可思議不可思議是諸王¶
等一時稽首五體投地悲喜不寧¶
天尊於是卽命九地眞官敷延眞之座四天帝王列度仙之錄¶
三天眞王下證眞之信五帝持幢三界執符四司齎簡三官案¶
<pb:CK-KZ_JY041_01p062b>¶
簿諸天帝君仙童玉女神仙兵馬巨億萬眾一時來下散花燒¶
香揚旛振旌鏗鐘叩磬天樂萬種羅列左右同聲稱善俱到道¶
場監臨法會開度善緣¶
天尊命我與玉淸高聖授諸王等入道科誡節度威儀四天王¶
等爲加法服北面禮¶
天尊三拜回禮吾及諸天仙眞聖等東面伏地受初眞誡也誡¶
曰出家之後第一不得輕慢經道及以本師第二不得泄慢法¶
服損道威儀第三不得中道退敗趨世榮華第四不得捨我法¶
衣更從異學第五不得與非出家及諸異學交遊居處穢辱法¶
服第六不得啖食酒肉懷殺害想第七不得與諸男女交遊生¶
<pb:CK-KZ_JY041_01p063a>¶
婬邪想第八不得違犯經誡生諸過惡第九不得傲誕狼戾欺¶
凌同道及非出家人第十不得不敬父母國君不忠不孝一當¶
常發大心立觀度人寫經造像紹隆聖教二當常發大心講說¶
三洞經教勸化眾生令廣悟解三當常發大心持齋禮拜奉誡¶
燒香作過去未來生死道果四當常發大心爲國主人王大臣¶
宰輔天下人民作大功德五當常發大心爲九玄七祖所生父¶
母眷屬妻子一切眾生作厯刼福田六當常發大心遍爲天下¶
地上有識無識有緣無緣若人非人一切含識讀經禮拜念道¶
念師皆令離苦同昇道岸七當常發大心願一切眾生皆悟正¶
道永免生死八當常發大心願前刼後刼今身生身大道興隆¶
<pb:CK-KZ_JY041_01p063b>¶
永無淪壞開度眾生是諸王等各禮三拜又回心禮十方各一¶
拜因對¶
天尊自發誓願第一誓者出家之後誓不輕慢經道及以本師¶
第二誓者出家之後誓不泄慢法服損道威儀第三誓者出家¶
之後誓不中道退敗趨世榮華第四誓者出家之後誓不捨其¶
法服更從異學第五誓者出家之後誓不與非出家及諸異學¶
交遊居處穢辱法服第六誓者出家之後誓不啖食酒肉懷殺¶
害想第七誓者出家之後誓不與諸男女交遊生婬慾想第八¶
誓者出家之後誓不違經誡生諸過惡第九誓者出家之後誓¶
不傲誕狠戾欺凌同學及非出家人第十誓者出家之後誓不¶
<pb:CK-KZ_JY041_01p064a>¶
敢不敬父母國君不忠不孝一願立觀度人寫經造像紹隆三¶
寶二願講說三洞經教令廣開悟解三願持齋禮拜奉誡燒香¶
旦夕不替四願爲國主人王大臣宰輔天下人民作諸功德五¶
願爲九玄七祖所生父母眷屬因緣作厯刼福田六願遍爲天¶
下地上一切眾生讀經禮拜令登道岸七願一切眾生皆悟正¶
道八願前刼後刼常在道門心不退轉九願十方世界一切男¶
女有道心者同得出家十願刼刼種因早得仙道永無生滅發¶
此誓願已是諸大眾一時稱善各住本位於是諸天仙眞聖眾¶
玉童玉女建節持幢散花燒香歌詠天尊無量功德奏天音樂¶
引諸王等新出家者行道三帀十聲稱善歎願畢己逕就福堂¶
<pb:CK-KZ_JY041_01p064b>¶
飲食天供持齋淸淨諸天男女及以國人下萬種花果珍奇法¶
味次第周行供養訖已將諸府庫七寶珠玉綾羅錦綺衣服卧¶
具玩弄器物香爐几拂如意履杖食器坐褥繩牀夾膝旛幢澡¶
鑵巾帕皂筴僮僕車馬園宅苑囿竹樹果林花藥池沼種種法¶
物捨施供養新出家者及諸會人同發聲言我等宿幸得逢今¶
日¶
天尊慈悲大弘度脫有是王等棄國出家而爲我等作大福利¶
開盲愚心得見眞道唯願王等堅持法相住大法門行¶
天尊教開度我等使我滅罪生無量善當來世中得出家法身¶
說是願己三聲稱善瞻仰¶
<pb:CK-KZ_JY041_01p065a>¶
天尊稽首而坐¶
天尊曰汝等男女無量刼來持奉齋戒供養禮拜得遇今日不¶
可思議更當布施新出家者及諸眾會功德無量天人歡欣必¶
當閉眼卽生富貴國王之門聰明賢達還得出家定不差也是¶
諸男女同聲稱善一時禮拜依位而坐¶
天尊曰出家者有三種義一曰出家二曰入道三曰捨凡何謂¶
出家家有二義一者恩愛之家謂父母恩愛兄弟恩愛姊妹恩¶
愛男女恩愛眷屬恩愛共相纒縛繫戀在心造諸惡業種種貪¶
著令生煩惱不得自在修正眞道今出此家永斷恩愛常得自¶
在念道無爲二者諸有之家謂我此身五陰四大聚集相成處¶
<pb:CK-KZ_JY041_01p065b>¶
在世間妄生染著六根三業廣搆諸塵世境攀緣造眾惡業色¶
聲香味煩惱淨心弊穢旣生輪廻生死不能解脫永劫沉淪世¶
世生生受非人類今知身非身不淨臭穢膿血聚合暫寄少時¶
一旦化消百骸無主譬諸泡幻聚散須臾萬法參差同一虛假¶
總非我有與我自殊妄繫有無而生染著穢累識神遂幽地獄¶
今出此家永斷煩惱觀身空假諸境洞然運想舉心皆歸至道¶
體神入妙鍊質歸無不死不生永證常樂故曰出家何謂入道¶
道有二種一者道境謂玄壇靈觀山林靖治樹下花園淸淨無¶
爲不交凡世身登此地面對眞容口誦靈文無諸囂雜燒香禮¶
拜行道誦經講說大乘專精守一棄彼俗境入此道場陶鍊心¶
<pb:CK-KZ_JY041_01p066a>¶
形必至常樂克成眞聖證果玉淸無去無來湛然常住二者道¶
體謂端身靜慮觀想內身省察已形遠觀諸物同爲有待俱是¶
空無黯爾蹔生倐然俄化卽生卽滅歘有歘無萬法不停一生¶
非久熟看世界念念無常好體我身誰爲眞者當知假合旣備¶
因緣聚散須臾豈能常住當須存三守一鍊質成眞長與道同¶
免其生死常樂我淨證果道場轉此漏身名爲入道何謂捨凡¶
凡有二種一者凡境謂天地日月山河石壁草木蟲魚一切眾¶
生皆是有物暫生暫滅卽破卽壞消散少時不肯耽著染穢我¶
身當知三界悉爲空假並能捨棄永絕貪求二者凡身謂我此¶
身眼耳鼻口身肉皮膚手足毛髮百骸九竅總相聚合名之爲¶
<pb:CK-KZ_JY041_01p066b>¶
人究竟尋求人無有處生老病死念念無常不淨臭穢暫時依¶
倚何須執著而有是非彼我殺生偷盗邪淫放蕩嫉妬慳貪罵¶
詈嗔怒綺言妄語兩舌惡口嗊嗃欺凌富貴貧窮更相侵取愛¶
憎取捨種種攀緣流浪色聲貪著香味常聚金寶玉帛綾羅繒¶
綺米麥穀粟積歛無厭將充萬世豈知一旦形化灰塵今捨我¶
身息諸貪著眼斷諸色耳斷諸聲鼻斷諸香口斷諸味意斷諸¶
法身斷諸欲乃至六根六識六欲六賊六入六染六塵更相因¶
起三十六緣諸惡根本並皆棄捨澄淨一心永斷煩惱故曰捨¶
凡總此三者名爲道士所以名爲道士者謂行住坐卧舉心運¶
意唯道爲務持齋禮拜奉誡誦經燒香散花然燈懴悔布施願¶
<pb:CK-KZ_JY041_01p067a>¶
念講說大乘教導眾生發大道心造諸功德普爲一切後已先¶
人不雜塵勞唯行道業士者事也事有多少學致差殊凡有七¶
階俱稱道士一者天眞謂體合自然內外湻淨二者神仙謂變¶
化不測超離凡界三者幽逸謂含光藏輝不拘世累四者山居¶
謂幽潛默遁仁者自安五者出家謂捨諸有愛脫落囂塵六者¶
在家謂和光同塵抱道懷德七者祭酒謂屈已下凡救度危苦¶
故得天下地上六道四生禮拜歸敬最爲尊勝不朝天子不揖¶
公侯作人天福業受三界供養所以者何由稟我法教依我法¶
服持奉經誡開導眾生令過去未來三世永脫憂苦入常樂門¶
是諸人天法身父母故也帝王者雖富有萬國貴爲人尊而不¶
<pb:CK-KZ_JY041_01p067b>¶
免生死不免疾病不免煩惱不免破壞不免寒暑不免往反能¶
若道士脫其患矣若出家不依我法不持法衣或背道入俗棄¶
眞就僞或從異學邪道崇奉外教或趨世榮華苟貪名利或王¶
法逼迫官私枉橫脫其衣服損辱法身或自捨法服郤沉凡界¶
或人不信敬罵詈凌辱打棓出家法身或生輕慢心不恭肅或¶
戯弄調笑嗊嗃傲誕如此之人見世必遭蟲癩之病眉毛墮落¶
遍身瘡腫舉體爛壞人不喜見或遭官司牢獄杻械枷鎻痛楚¶
切身或盲聾瘖啞手攣脚跛形容醜陋貧窮下賤或風狂顚癎¶
邪神惡鬼𡨚家凶對以相報値病苦加身或毒蛇猛獸水火刀¶
兵凶人刼賊非意損害或所生男女形容醜陋貧窮下賤常不¶
<pb:CK-KZ_JY041_01p068a>¶
具足或長病在身求生不得求死不得常居牀枕或生落邊夷¶
更相殺伐旦夕驚恐父子分離一旦身死逕入地獄吞火食炭¶
足履刀山手攀劍樹身負鐵杖鑊湯煮漬碓擣磑磨寒氷逼體¶
萬痛切身晝夜考掠辛苦備經動則萬刼後得受生還爲六畜¶
貧窮下賤盲聾六疾種種苦惱切割其身若出家之後心生退¶
轉輕慢法服違犯經誡飲食酒肉殺生偷盜邪淫放蕩不持法¶
相損污道門亦復如是時諸眾等同聲稱善禮拜¶
天尊而說頌曰¶
善哉無上尊　慈悲普救護　授與太上經　諸王得開悟¶
因兹同發願　投誠永傾慕　捨國求出家　隨緣總開度¶
<pb:CK-KZ_JY041_01p068b>¶
受誡說誓願　人天感丹愫　廣演因緣法　並入歸依路¶
永作生死果　萬劫常流布　我等諸會人　同歡飲甘露¶
若四時失度陰陽不調當須立觀度人若水火刀兵天下損傷¶
當須立觀度人若疫毒流行人民死亡當須立觀度人若國主¶
有災厄運相逢當須立觀度人若國祚將危兵革四興當須立¶
觀度人若初登王位化治人民當須立觀度人若統領天下國¶
土不安當須立觀度人若誕育男女疾病厄難當須立觀度人¶
凡有災厄及諸變異一切危苦當須立觀度人或爲父母或爲¶
己身或爲妻子或爲臣民或爲祖世或爲見存或爲終亡或爲¶
三塗皆當立觀度人夫立觀度人上消天災安鎭國祚保護帝¶
<pb:CK-KZ_JY041_01p069a>¶
王消禳毒害開度人民生死獲慶其福巍巍普今一切使有歸¶
依功德無量不可思議¶
道言夫出家者作生死福田受人天勝報常當禮拜供養給其¶
所須衣服卧具玩弄器物香油几杖車輿僕從殿堂屋宇臺榭¶
樓閣花林藥圃浴池果園飲食滋味珍寶繒綵旛花燈燭鐘磬¶
法具香爐澡鑵如意麈拂隨其所有以用布施供養出家法身¶
令得安樂開發智慧轉讀尊經禮拜燒香持齋奉誡建百寶座¶
講說大乘常爲國主人王大臣宰輔人民男女一切眾生作三¶
世福田帝主國王大臣宰輔及以人庶生不信心駡詈咒詛訶¶
責凌辱禁閉枷鎻損壞法身或致傷殺鞭笞考楚使其辛苦汙¶
<pb:CK-KZ_JY041_01p069b>¶
辱法服逼令入俗見世蟲癩眾厄備經過去魂神逕入地獄受¶
諸苦惱萬刼不原若出家之人自受凌辱不持法相生憎慢心¶
令諸眾生起不信者過去當作猪狗蛇虺之身汝等男女愼之¶
愼之¶
道言汝諸男女甯剝五百人衣不得脫一出家法衣甯害一切¶
惡人不得害一出家法身甯犯三千猛獸不得犯一出家甯辱¶
五千力士不得辱一出家甯輕欺一萬惡鬼不得輕欺一出家¶
甯坐大火之中不得與出家同席甯卧𤍠鐵之牀不得共出家¶
同寢甯觸五萬毒蛇不得觸出家法衣甯吹大山爲塵不得道¶
說出家甯吞萬斛猛火不得食出家人物甯没萬丈穢中不得¶
<pb:CK-KZ_JY041_01p070a>¶
淫犯出家甯出百千人身血不得見出家是非所以者何出家¶
是¶
天尊弟子紹隆經教故出家是一切人天無上法師故出家是¶
一切眾生生死橋梁故出家是一切人民歸依父母故出家是¶
國主人王修善因緣故出家是九玄七祖拔度功力故出家是¶
諸仙眞聖發生初心故出家是三塗五苦彼岸法舟故受國主¶
人王父母眷屬禮信供養諸天魔王三界鬼神稽首束形自稱¶
下官受教出家法門何以故爲受¶
天尊遺教行¶
天尊經法誦¶
<pb:CK-KZ_JY041_01p070b>¶
天尊法言佩¶
天尊誡籙持¶
天尊符圖常有三界五帝將軍吏兵守衞迎送犯之者獲罪若¶
帝主國王大臣宰輔人民男女能發善心出家入道者九祖父¶
母得上天宫七世子孫不入地獄若道士廣勸有緣令出家者¶
一人益算一千五百三人已上名登仙格見世歡樂衣食自然¶
過去生天福報無窮¶
道言汝諸男女旣出家已當須護持法服尊師念道持奉經誡¶
勤修行業禮拜燒香長齋奉誡誦經行道講說大乘廣建功德¶
更相開度化喻眾生紹隆法教常行慈悲救濟一切精研上道¶
<pb:CK-KZ_JY041_01p071a>¶
轉神入妙在在長存念念增進永不退墮克得道眞¶
道言汝等男女皆從無量劫來捨身受身行諸善道持奉齋戒¶
今得出家須知宿命生身因緣夫人承昔功業資道之力得生¶
人中寄胎父母和合善緣兩半成身法天象地具足六根稟受¶
元氣生化百神運動陰陽遍滿身形眼耳鼻口骨節皮膚臟腑¶
血脉內外相連結聚眞氣榮衞五神致得堅固內本一源日月¶
流照生化百神三元八景轉變無窮內外相合三萬六千從初¶
至終次第有倫今爲汝說須識之焉人始受胎因緣道一天地¶
陰陽各以一半未身之前寄父母胎九天構氣三元布神一月¶
爲胞胞者包也元氣包裹結聚混黃運轉生化中有眞精二月¶
<pb:CK-KZ_JY041_01p071b>¶
爲胎胎者恢也神乘宿命來降父母身中構造陰陽恢廓其形¶
三月爲魂魂者云也陽之粹精薄而生神云云不住運轉經營¶
四月爲魄魄者泊也陰之湻氣凝神鎭形泊然安靜以定厥身¶
五月爲臟臟者藏也陰陽有象五行列分置立五臟肝心脾肺¶
腎以藏五神攝御萬靈生化一身六月爲腑腑者聚也積聚津¶
液漑灌五神大小腸冑膽焦膀胱消息穀津百體成焉七月爲¶
竅竅者通也出入視聽內外開明八月爲景景者警也三部八¶
景警備人身九月神具天地日月星辰五行四時生化一切神¶
明內外相合出入身中上下三部環繞三宫萬有八千表裏影¶
照一時生身金堂玉室十二重樓紫戸玉閣日月星辰五嶽四¶
<pb:CK-KZ_JY041_01p072a>¶
瀆象地法天宛轉備具遍滿其身十月天地神祇五帝四司九¶
天司馬十方善神仙童玉女一時監臨太一衞軒玄母守房感¶
天動地眾聖齊歡司命注籍天帝定年隨其宿業受報不差保¶
形守神澄心自然變鍊滓滯重修善功以道通神以德育形形¶
神合契歸於虛无不生不死常住獨存人須保養形神愼勿損¶
焉汝道士當須保守形神愛養精氣不損毛髮不損皮膚内全¶
精神外具身形首冠蓮花足履太山中披日月四象分明天地¶
在體日月存身有道可法有德可尊萬物服從一切歸依故謂¶
法服出家法身¶
道言吾過去後上皇半刧當有邪學鬼道不從我教自作一法¶
<pb:CK-KZ_JY041_01p072b>¶
人民信向天下歸伏損形滅身多積財寶大造形像廣設屋宅¶
妄稱聖果過去得福淫慾姦矯惑亂人心漸漸滋蔓男女敬信¶
永不開悟國破家亡身滅族散繼踵相仍舉世沉迷終無覺察¶
當此之時我法大壞人不肯行唯崇鬼法寂滅之教長生久視¶
而不信用痛哉痛哉道士無知亦復奉也一習此法永無仙分¶
長生之冀可不愼哉何以故爲是陰教鬼道死滅之法喻如五¶
穀朽壞有生相不亦如腐壞能生物不亦如死灰更有然不復¶
如枯木得重榮不消散朽壞化爲糞土此爲寂滅不生法也世¶
以生爲善事死是惡事皆欲其生悉悲其死故我爲說長生之¶
法令其不死永劫長存但爲眾生顚倒不能信奉致有死壞而¶
<pb:CK-KZ_JY041_01p073a>¶
乃求學死滅之法豈不誤哉且死者豈復須學矣故仙道貴全¶
身鬼道貴滅形仙道貴光明鬼道貴幽冥仙道貴長存鬼道貴¶
消亡仙道貴淸虛鬼道貴濁辱仙道貴保安鬼道貴浮危仙道¶
貴有身鬼道貴無形有道者長生無爲鍊神入妙歸於大道形¶
神合契常存不亡是也無身者死滅灰塵形朽神逝沉淪九夜¶
冥冥幽暗是也汝等道士宜志之焉吾故預記令有心者識矣¶
道言吾過去後有諸道士身披法服形似出家而心實凶惡飲¶
食酒肉殺生偷盗邪淫顚倒種種過惡悉能行之專學小道貪¶
求名利攻根伐本背正入邪不信神仙長生眞法而求邪學死¶
滅道者千千萬萬吾當遣五天魔王次第誅之¶
<pb:CK-KZ_JY041_01p073b>¶
道言有諸道士及以男女持經奉戒禮拜燒香布施救貧造諸¶
靈觀抄經鑄像講說開導接引有心吞津咽液存三守一灰心¶
滅想志求眞仙不死之法專誠無退者吾遣諸天靈官九地主¶
司教其大法更受眞經神丹靈藥仙芝玉英延年變化鍊質易¶
神常存之道隨其學業召入仙宫五嶽洞天漸致通靈轉神入¶
妙飛騰諸天此之學者世亦難量仙道隱宻人不知矣是諸王¶
等及以眷屬仙眞聖眾一時稱善稽首而退¶
¶
¶
