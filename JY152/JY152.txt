#-*- mode: org; -*-
#+EXPORT_ID: JY152
#+TITLE:太上靈寶淨明宗教錄 Taishang Lingbao Jingming Zongjiao Lu
#+WITNESS: CK-KZ JYE
#+BASEEDITION: YP
<pb:CK-KZ_JY152_01p001a>¶

* 太上靈寶淨明法序¶

淨明法者，乃上淸玄都玉京之隱書。昔太陽眞君、孝道明王以¶
孝道著明，照臨下土，成無上道。於是上淸上帝降於扶桑洞神¶
之堂，召明王而說法，證之以爲最上弟子，號靈寶大眞人、玉淸¶
詔命使，以救度於時。故眞人發大誓願，願居東極，用收羣品，是¶
謂靈寶救苦天尊，乃赤明元年八月十五日也，謂之淨明。淨明¶
者，無幽不燭，纎塵不污，愚智皆仰之爲開度之門、昇眞之路。以¶
孝弟爲之準式，修鍊爲之方術，行持之祕要。積累相資，磨礲智¶
慧，而後道炁堅完，神人伏役，一瞬息間可達玄理。余昔慕道風，¶
遍求師旨，心存目識，志切意堅。自受法吳君，後學諶母，功行已¶
<pb:CK-KZ_JY152_01p001b>¶
就，復遇上聖傳以此書，其道乃成。至於䝉恩超舉，神玅之跡，不¶
可具言。得吾書者，愼無自棄，皆十世積累，將有飛昇之漸。吾嘗¶
著其末淺，作道經三十五篇行於人世，得者猶鮮。况此樞機，皆¶
上聖祕籙，行之詎可忽乎。高明太史許旌陽謹序。¶
<pb:CK-KZ_JY152_01p002a>¶

* 太上靈寶淨明入道品¶

太上靈寶淨明祕院，在太上上淸玄都玉京山之西，乃道君修¶
法之院。兼三景之法而統之，以和天地，以奉君親，以役鬼神，以¶
度人物，以逐邪魔。自號太上靈寶法籙忠孝弟子、主淨明祕院、¶
同管法事，有邃職遥勳，卽於此下稱之。當至心行持：一孝弟，二¶
鍊形，三救度。逐日燒香，朝夕禮拜諸天，爲國王父母資崇福夀。¶
次爲一切有情，方乃依次呼召神明，有事委問之，無事卽遣其¶
速歸局分。心中常務正直、孝友，不得誖謬謟曲、輕道慢法。如欲¶
降未來之愆，卽當置一小册，日錄所爲。其有欺心，自不可形於¶
𥿄者是也。凡有似此，卽速攺之，則法術自靈。如或違之，則災咎¶
<pb:CK-KZ_JY152_01p002b>¶
立至。但能依此，則遥勳正授，超舉凡塵，天書祕法忽然而至。問¶
弟子能行否。¶

凡得淨明法者，當自畏懼，逐日恭敬君上，孝悌六親，克苦修行，¶
勤誠濟拔。心中常如負人不可報之恩，思有必可報之意，則怡¶
聲下氣，無恚無怒，正得淨明之體。坐卧處常置一鑑、一盂水，則¶
自知吾立法之意。¶

凡得淨明法者，皆上帝記錄，委任不輕，罪消北府，記名南宫。吏¶
十二在前、十二在後，無論汙潔，行止必隨。今人出入，有左右使¶
令，尙不敢輕爲淫僻，况此天神。名在仙籙，護衞於子，子可忽諸。¶
凡得淨明法者，金骨玉肉，已與神通，手判幽陰，言接靈玅。若懷¶
<pb:CK-KZ_JY152_01p003a>¶
淫僻，則正如以金玉棄之土壤。愼毋摇蕩，損動炁血。炁血堅完，¶
則妖邪不入，自得正眞，不致夭折。飛昇超舉，長生之本，在於不¶
起淫欲之念。愼之。¶

凡得淨明法者，在世暫以塵劫宿因，不卽超昇，務要積行累功，¶
計必離凡入聖。恩生於害，無嫌棄妻子於等閑。害生於恩，莫羡¶
慕妻子而淪喪閨門之内。以義斷恩，割愛捨情，同歸霄漢。若夫¶
貪求聚物，克意無厭，損物䧟人，以遺兒女，勞形竭髓，以悅婦人，¶
則罪譴酆都。如能化之以道，同學修行，可謂知本。設或不從，則¶
於成道之日，彼亦大䝉福蔭。何必區區眼目之事。¶

凡得淨明法者，務在濟物。見他人之父，見他人之母，如我父母。¶
<pb:CK-KZ_JY152_01p003b>¶
矜老恤孤，憐貧憫病。如病危急，若在己身。如此用心，可得吾理。¶
當念之。¶

凡得淨明法者，務在亷平。居官者，無恃富貴。居貧者，莫羞貧賤。¶
秉公安分，毫髮無私。我見諸弟子得吾法之後，妄意行持，居多¶
害物，擅自斬伐，考戮鬼神，叱咤雲雷，如使奴僕。富貴者逢請不¶
至，貧賤者見利卽往。或因怒駡使役鬼神，使之報怨殺讐，曲用¶
天憲，析破條文，增減字畫。皆吾所甚惡也。¶

凡得淨明法者，雖不昇眞，亦能尸解。雖未明中役鬼，亦且暗處¶
伏從。卽不得便生憤躁，要在堅切。我諸弟子，多有受法之後，不¶
量已之積累，便卽咎怨父師，無寸功而便欲飛昇，神未明達而¶
<pb:CK-KZ_JY152_01p004a>¶
便欲堅求玄奧，則又可以爲戒也。¶

凡得淨明法者，不得妄以付人，且自爲度師。直候見聞，位在陰¶
官，當遇緣合之人，望東燒香，以問於我，我許卽傳。卽我是度師，¶
汝爲傳教之師，日宫太陽孝道明王乃祖師也，吳君爲籍師，諶¶
毋爲經師，日直元君張公卽監度師。如數十弟子成道，則他日¶
昇眞當如我矣。¶

凡得淨明法者，以緣合忠孝、炁血完實、直諒可受者而傳之。卽¶
不得以貧而不授、富而卽傳。違之，罪及三世。¶

凡得淨明法者，將欲傳度，卽具表奏祖師太陽上帝，依常式醮¶
設，三界證明，謝恩。¶
<pb:CK-KZ_JY152_01p004b>¶

凡得淨明法者，遇人傳付之時，卽表奏之後，於表奏之保明弟¶
子九代加昇仙職，便補爲四字仙佐。其夜書符九道，結草人九¶
箇，望天門燒。則此九人化爲九直符，執符以往。不論地獄、六道，¶
卽此符到處，便得解釋。以此符文於天樞院請領文字，便是仙¶
官。如有仙職者，復昇階次。書符之時，戴日履斗，口傳心授，望天¶
門書之。¶

　䟽：道君說法，在黍珠宫中，則三元之炁、萬有之神，莫不函於¶
　其内。及至分元以來，光明各異。故道君俯察山川，目及品類，¶
　得盈虧消長之道，立靈寶度人之典，以靈寶之氣合氣，靈寶¶
　之神合神。受之者因文思義，因法思靈。靈寶之祕，無靈之靈，¶
<pb:CK-KZ_JY152_01p005a>¶
　無文之文也。我以不覩不聞之心、不垢不淨之體，合一以淸，¶
　合一以甯，合一以靈。如是而鬼神合其吉凶，則浩刼洪災，無¶
　不一一合其神寶者也。願我同仁，玅合炁者，神也。妙合神者，¶
　法也。妙神炁而合道法者，則靈寶之祕者也。¶

　衍：夫道者，體也。法者，用也。體之則彌於六合，濳於九地，無微¶
　不入，無物不周。本不遠乎人，而人自遠之。用之則達乎天地，¶
　通乎神明，有符可書，有咒可誦。原有祕其諱，而諱自祕之。蓋¶
　離體不說法，必因言以顯道。何其言愈多而道愈晦、法益廣¶
　而體益隱矣。我都仙祖師，前得三五飛步之法、六六雷霆之¶
　符，而其功用當與嶺南鮑靘、灊江元放比肩也。後趨丹陽，得¶
<pb:CK-KZ_JY152_01p005b>¶
　奉諶母淨明忠孝之傳，一時全體大用明明了了、了了明明。¶
　縱目所觀，騰口所說，何莫非道，何莫非法。因慮後人之只見¶
　其用，而不見其體，乃取元始天尊所說《度人經》而推廣之，名¶
　曰『飛仙度人』。卽以開卷『道言』二字論之，書之可以爲符，誦之¶
　亦可以爲咒。其神通玅用，當與玉篆靈書俱隱顯而莫可測¶
　度也。今時魔氣日熾，陰毒流行，惟有佩服玉符、宣揚隱韻者，¶
　賴諸善神匡扶，不能侵害。加以《敷落五篇》懸之宅舍，家室安¶
　甯，消諸魔障。吾願淨明學者，俱按期服篆，身有光明，卽法也，¶
　而道在其中矣。¶
¶	
<pb:CK-KZ_JY152_02p001a>¶
@fw1重刋道藏輯要¶

* 太上靈寶淨明宗教錄¶
　　　　　　　　　弟子胡之玫法名德周¶
　　　　　　　　　　仝男士信法名弘道編校¶

** 　道元正印經¶

道本無物，惟集於虛，内外開廓，不與物俱。擾擾在前，至道湛如。¶
昭曠獨觀，與道盈虛。消息往來，如淵之魚。遊水不知，道若是歟。¶
能知道者，精不自枯，血如流川，炁如輪珠，身如枯木，意如飛鳬，¶
不知所止，不知所居，自然而已，惟心恬如。知所以否，不知知乎。¶
爲而不爲，淡然淸都。淸都之宫，神解意釋，情定精一。一之爲道，¶
<pb:CK-KZ_JY152_02p001b>¶
一而不執。不執不僻，不膠不急。惟緩乃致，泰定虛室。此爲道本，¶
想正合理。不想之想，想亦不想。不想之明，想而定形。長生久視，¶
道之一名。何爲長生，何爲喪傾。道本常在，心了性明。了了旣了，¶
明明旣明。了了非了，明明非明。非了是了，非明乃明。明明了了，¶
識吾本形。形中有神，神中有伸。伸而不屈，超達飛昇。何爲風馬，¶
何爲雲軿。不出於中，於中是眞。眞本冥妄，妄則非眞。以眞冥妄，¶
眞妄同扃。不執不著，不與不併。視乎無形，聽乎無聲。孰爲符篆，¶
孰爲眞經。心定神慧，是爲淨明。淨明三界，外有玉京。玉京神都，¶
遊宴三淸。此明道元，正印無形。悟此道者，可以超眞。¶
<pb:CK-KZ_JY152_02p002a>¶

** 四規明鑑經¶

*** 　　立本章第一¶

道者性所有，固非外而鑠。孝弟道之本，固非强而爲。得孝弟而¶
推之忠，故集而成行，行備而道日充。是以上士學道，忠孝以立¶
本也。本立而道日生矣。道混乎其同，同於愚智，愚智不爲道而¶
分也。愚者昧，智者巧。昧則不明，巧則不眞。不明不眞，去道所以¶
遠也。知道則廓愚以爲明，去巧以成眞明。眞而信於道，道則爲¶
汝有矣。學道以致仙，仙道非難也，忠孝者先之。不忠不孝而求¶
乎道，而冀乎仙，未之有也。比干殺身以成忠。生者，人所甚愛，比¶
干不愛其身，而捨身以求道。信道有備，知其不誤，其爲仙也。大¶
<pb:CK-KZ_JY152_02p002b>¶
舜終身以成孝。勞者，人所甚畏，大舜不憚其勞，而服勞以求道。¶
信道有備，知其不悞，其爲仙也。忠孝之道，非必長生，而長生之¶
性存，死而不昧，列於仙官，謂之長生。有曰養炁延年，無功而多¶
嵗齒者，特未得其一二焉。君子之致乎道八，八極是也。故善卷¶
殺身以成亷，南容復圭以成愼，榮期安貧以成寛，顏囘簞瓢以¶
爲裕。如是之人，皆冠於仙卿，是豈山澤之[月*翟]者哉。後世失道之¶
人，不忠不孝，以亂其國家。國家敗亂，無所容其身，乃入山以學¶
道，是猶捨厦屋而入炎火也。子不見：民之不忠，天生聚歛之臣。¶
子之不孝，婦生敗宗之孫。兵戈旱蝗，非國之罪也。君不忠不孝¶
於上，臣民不忠不孝於下，炁感而生，天生兵戈。爲亂者釁積於¶
<pb:CK-KZ_JY152_02p003a>¶
已，惡心盈而罪貫積，逆亂萌於心，天以此正其罪，假手於其人¶
戮之。而曰民之無辜，豈知言哉。吾爲弟子說忠孝爲本，立本以¶
成仙，則天下之仙舉可數矣。未有不忠不孝而參天庭、奉宸極¶
也。¶

*** 　　修身章第二¶

忠孝則無罪戾，去禍遠矣。服鍊則無妄僞，無妄僞則身安矣。服¶
鍊者，以心達心，以性達性。心性洞達，其光煥發，囘丹田之炁而¶
歸升天宮，還元精之氣而歸降大海。不以外物累，而形骸不能¶
拘也，榮華不能誘也。知足常足，煩惱遠矣。知和而和，是非消矣。¶
身不自有，何有於物。外物不染，何有於妄。其心性眞，其精神足。¶
<pb:CK-KZ_JY152_02p003b>¶
晝則無妄覺，所爲者眞也。夜則無妄夢，所安者固也。攝意歸於¶
身，攝想得乎正。其炁蒸然，其神廓然，其見飛飛然。以神交神，神¶
者自神。以氣奪炁，炁出大空。大空之中，其神卓然不蕩也。不蕩¶
之心，性也。不蕩之性，心也。心性調，而符藥爲筌蹄，而可棄也。上¶
士非必入山，絶人事，去妻子，入曠野，舍榮華，而謂之服鍊。服鍊¶
心性，心明炁達，孝弟不虧，與山澤之[月*翟]童者異矣。知吾道者，不¶
難行矣。以心達心，以性化性。性止於一，心止於神。心性圓融而¶
自長生，得長生而自變化。上道不難知，上道則甚易也。小人舍¶
易以求難。初入淨明忠孝之道，當求其易，得其易則不患其難¶
也。何則心性之明徹洞達，人所固有，非僞爲也。得眞常之道，道¶
<pb:CK-KZ_JY152_02p004a>¶
斯在也。¶

*** 　　建功章第三¶

天下有玅道，聖功生焉，神明出焉。神明者，心出爲神，性出爲明。¶
有功以達夫道，不昧吾之心性也。無功以失乎道，則去心性之¶
道。心不明而性不神也。上士得道之玅，在心性卽眞，而妄者遠¶
矣。遠於妄，所以成功也。一感而鉛汞生，再感而黃芽茁，三感而¶
龍虎交，寶鼎安矣，慶雲生矣。心性之了辯故也。於此而積所習，¶
知所尙。何謂所尙。尙乎仁義忠孝。忠孝備而成本，可以立功。立¶
功之道，無陽禍，無陰愆，無物累，無人非，無鬼責，所以上合於三¶
元，下合於萬物也。下士呼符水、治藥餌，已人之一疾，救人之一¶
<pb:CK-KZ_JY152_02p004b>¶
病，而謂之功。非功也，此道家之事，方便法門耳。吾之忠孝淨明¶
者，以之爲相，舉天下之民躋於夀域，措四海而歸太平，君上安，¶
萬民阜，萬物莫不自然。以之爲將，舉三軍之眾，而神於不戰以¶
屈人之兵。則吾之兵，常勝之兵也。以吾之忠，使不忠之人盡變¶
以爲忠。吾之孝，使不孝之人盡變以爲孝。其功可勝計哉。何則。¶
有妄有眞。惟天下之至眞，可以攝天下之大妄。忠者盡忠，殺身¶
不畏，孝者盡孝，雖勞不惡，則天下之甚眞也。上士以眞㝠妄，妄¶
自淸矣，則天下之功成况於人乎，况於鬼神乎。¶

*** 　　成終章第四¶

學貴乎始，必有乎終。天事始乎春，至冬而𡻕成。地事始乎東，至¶
<pb:CK-KZ_JY152_02p005a>¶
北而化成。仙事始乎孝，至道而學成。上士以文立忠孝，中士以¶
志立忠孝，下士以力致忠孝。昧道者反此，不有於忠孝。何謂上¶
士以文立忠孝。以言爲天下唱。何謂中士以志立忠孝。以行爲¶
天下先。何謂下士以力致忠孝。以身爲眾人率。如此者，南昌上¶
宫著名，昇籍入仙，而忠孝之道終矣。昧者反之，不忠不孝，故不¶
成乎道，生則犯禁，死則犯科。犯禁者，治於官，有典刑。犯科者，治¶
於幽，有反報。不忠者有臣禍，不孝者有子禍，不亷者辱，不愼者¶
橫逆，不寬者惱，不裕者貪而常不足，不容者多所觸，不忍者自¶
罹其毒。故生而不亷，死之魂爲人則倡優，爲鬼則刑，爲物則牛¶
馬。生而不愼，死之魂爲人則士卒，爲鬼則戮，爲物則六畜。凡卽¶
<pb:CK-KZ_JY152_02p005b>¶
此可以類推也。是以知道者畏之，謹心誠八極。立八極以爲基，¶
立基以明心性。心性明則，不期於神而神自神，謂之淨明。淨明¶
之習，忠孝以爲習。積忠孝之道，備矣。何謂淨。不染物。何謂明。不¶
觸物。不染不觸，忠孝自得。生乎由是，死乎由是。忠孝立而心性¶
得矣。¶
<pb:CK-KZ_JY152_02p006a>¶

** 　中黃八柱經¶

*** 　　中黃之道章第一¶

人生受正，委和以生。含純一之炁，保至眞之元。陰陽和，而後疾¶
疢不生。形骸固，而後丹元可守。不虧元炁，故得大全。是以中黃¶
之道，適正爲本。知本者，不反不側，不乖不偏，理上下，得四隅，知¶
所以在，達所以存。知所在，故不失其方。而達所存，故不遺其想。¶
辨方知想，是爲正道。深於道者能之，苟不深於道，則亡本務末，¶
不歸中正，而中黃之道乖矣。中言其位，黃言其色。知位不失，識¶
色不謬，非位非色，得其所得。今黃天之炁橫於胸臆，明其本眞，¶
不迷不忒，此之謂信。何謂至信。信在其中。黃鍾之宫，中氣所兆，¶
<pb:CK-KZ_JY152_02p006b>¶
年谷以豐。人生如是，可以守一。守一旣修，八柱以立。八柱旣立，¶
金丹赫奕，三千功成，步虛昇陟。¶

*** 　　黃庭之景章第二¶

渾淪闢而神洲之理明，形骸固而五宫之用著。天地立，乾坤成，¶
如立蜂房，如生蟻壤。乾坤之外，亦有乾坤。六合之内，豈無六合。¶
惟乾坤之理、六合之義，求之於身則一。身之中天地旣立，則靑¶
華之都，肝之正宫；赤明之府，心之正室；素輝之景，肺之正位；黑¶
玄之郡，腎之正樓；脾位乎中，名曰黃庭。以金爲屋，以玉爲門，門¶
玉如瑴，色如蒸栗。有眞人焉，金縷之衣，如童子，坐金蓮，名蕋珠，¶
字瑶仙。識其面者，可使與天齊年。守其宫闕，念之常存，故能入¶
<pb:CK-KZ_JY152_02p007a>¶
於玄玄。¶

*** 　　虛四谷章第三¶

眼爲神光之谷，耳爲和聲之谷，口爲靈泉之谷，鼻爲眞香之谷。¶
知中黃之道者，使眼無非視而神光熒熒，使耳無非聽而和聲¶
殷殷，口無妄食而靈泉淸，鼻無妄聞而眞香馨，自然而已。惡欲¶
不至，則正氣明。正氣明，謂之虛恬。虛恬者，如槖籥可上可下，而¶
正氣交錯，不忤於中。中扄廣漠，洞然開濶，不流於妄，卽是眞作。¶
旣曰卽眞，可以得道。道非他求，本自我身。四谷不虛，所以失道。¶
虛以爲用，中扄圓融。光照内反，發乎泰定。如有巨室，四窗高明。¶
於中居止，可謂明白。故正中黃。中黃者，虛四谷也。¶
<pb:CK-KZ_JY152_02p007b>¶

*** 　　塞二兌章第四¶

二兌者，氣精泄之門戸也。人之所以夭折易衰者，前兌傷其精，¶
後兌傷其氣。傷精而精不固則妄淫，是名橫流之兌。喪氣則氣¶
易耗而妄發，是名賊流之兌。善養精氣者，以精出乎思，思本乎¶
脾，於是絶思。以炁出乎食，食本乎脾，於是絶食。絶思則眞精内¶
固，不以好色而蕩摇。絶食則眞炁内全，不以美味而敗㪚。識二¶
兌之正理，則中田固而有養。中田固矣，所以長夀。故正中黃者，¶
必塞二兌。¶

*** 　　開二洞章第五¶

二洞者，神宫之正位也。仙藥之本源，炁液之道路。頂爲乾靈之¶
<pb:CK-KZ_JY152_02p008a>¶
洞，能開之，則氣出入之門戸也。上腭爲玉神之洞，能開之，則氣¶
液出入之關鍵也。能守中黃者，旣四谷虛而外邪不侵，二兌塞¶
而内正不發，則無思絶食。舉無而向上，則慶雲出入於乾靈之¶
門，可以飛神。取液而潄咽，則靈液出於玉神之泉，可以灌漑金¶
鼎，於此而嘉禾植。善得中黃開洞訣，方始明爲大列仙。比其要，¶
知其要，得道之本也。¶

*** 　　立八柱章第六¶

身者，神之舍也。以形言之，謂之眉宇。以炁言之，謂之炁宇。以性¶
言之，謂之泰定之宇。故身者，神之所舍。欲神舍之長存者，莫善¶
於立柱。柱者，屋室之主也。元炁者，礎也。元炁爲礎，而八柱立。何¶
<pb:CK-KZ_JY152_02p008b>¶
謂八柱。虛四谷是謂之五明之柱，塞二兌謂之兩極，開二洞謂¶
之輔棟。以元炁爲基，以精神爲覆幬，而後居焉，以安吾之性，以¶
全吾之道。道者，大而無外也。不沉不浮，得所住，知所生，知所定，¶
適所安，正所正，而賓主之道立矣。賓猶鉛汞也，主猶心腎也。心¶
腎正，鉛汞生，而後可以安金鼎、爲大烹也。故善學者，以身爲安¶
宅，以見聞覺知爲風雨，立八柱，安垣墉，而風雨之患消矣。所以¶
先識其道，次明其景。立基定方，如王建國，面南背北，嚮明而治，¶
此其道也。¶

*** 　　正位章第七¶

道者，適乎中正。得正中之道，則洞然而已。何謂洞然。如彼卜宅，¶
<pb:CK-KZ_JY152_02p009a>¶
各安其居。宜前堂後室，各適其居。左靑龍，右白虎，前朱雀，後玄¶
武，各守其方。於是布八卦，定三田，知升降，審節候。明自明也，而¶
吾以不明明。白自白也，而吾以不染染。不明明，則莫大之明。不¶
染染，物不得而染。以之適正果。全正眞、超正路、出正途，泰然圓¶
融，怡然不動。此名正位之本，識鼎之所。旣識所，還丹可取。¶

*** 　　正性章第八¶

有正性，有妄性。性本一也，未嘗有二。守一去二，得其正性。如性¶
之正，不失所正。正而不泥，何事於正。正者，正也。正所不正，不正¶
乃正。隨其所正，合乎正眞，是名正性。性自恬和，以和故通，以通¶
故達，以達故明。明明之性，是謂正性也。¶
<pb:CK-KZ_JY152_02p009b>¶

*** 　　渾含章第九¶

中黃本非意立，惟渾含斯識中黃。八柱本非精思，惟中黃斯有¶
八柱。柱立而宅成，礎堅而柱穩。惟渾含，而天地之理得矣。天地¶
之理得，而成位乎中正矣。故不知中黃，未可以言人也。一飲食¶
之肥瘦，亦中黃矣。一是非之絶累，亦中黃也。知中黃，而大道彰¶
矣。¶
<pb:CK-KZ_JY152_02p010a>¶

** 　洞神上品經¶

*** 　　無上始靑篇第一¶

太極無上，大羅始靑。中有眞人，不死不生。天中之尊，是名三淸。¶
玉淸宫中，元始天尊。上淸宫中，靈寶天尊。太淸宫中，道德天尊。¶
是爲三景，各有眞人。爲之典丞，左右丞相。玉童玉女，典經典吏。¶
掌籍學士，釋文謄籍。法官御史，中丞總領。宇宙主宰之君，是爲¶
玉皇。承三淸之命，察紫微之庭。侍衞之官，承受三淸。紫微之庭，¶
樞紐百靈。小事專掌，大事申呈。玉皇之宫，以定章程。執事之臣，¶
上應三淸。外有加員，一一有名。南北二斗，生殺之君。左有太微，¶
右少微君。玄都主判，天樞紀綱。七十四司，喉舌之官。都錄錄事，¶
<pb:CK-KZ_JY152_02p010b>¶
紏察善良。名曰會府，尙書五部。大微少微，玄都主宰。是爲三省，¶
是爲六曹。行壇判官，亦如前數。知其名位，可以覺悟。修吾道者，¶
可應員數。參侍玉宸，三五飛步。¶

*** 　　天宫列次篇第二¶

大道統御，森列天官。天官之星，朝迎帝鄉。修吾道者，上達玉皇。¶
名位若此，超俗離常。或以文品，或以武官。左右朝列，金佩珠璫。¶
參玉帝之輿，侍紫微之傍。或以官署，諸天丞相。左日右月之曹¶
屬，二十八宿之掾官，皆名眞人，得步流綱。黃白黑道，必識其機。¶
知吾道者，可平步雲飛。何名金公。何名木妻。修眞鍊氣，以得玄¶
微。倬倬孝弟，忠義不虧，雖無大藥，亦可以悟法，名列巍巍。或行¶
<pb:CK-KZ_JY152_02p011a>¶
符咒水，給藥度危，是爲下品，皆未若吾以孝弟而服炁。事雙，親¶
養一身，不尸解，卽超眞。此孝道服鍊，所以列次於天人。天人非¶
難，人自難之。爲仙之非難，則不危其身，不忤其親，所以善濟於¶
人。不治身，不事親，是曰貧而欲黃金。天官列次，不易書名，不難¶
書名。不難不易，至道之精。若夫朝禮求神，此未易明，而皆出於¶
鍊形。¶

*** 　　入道眞品篇第三¶

人之初生，父母遺體。知其所養，知其所貴，知其所事。父母之身，¶
天尊之身。能事父母，天尊降靈。欲拜星辰，友恭弟兄。兄弟之身，¶
諸天眞人。凡知此者，可以燒丹篆符，百鬼畏名。不能此者，未可¶
<pb:CK-KZ_JY152_02p011b>¶
入道以奉三淸，夜义食其肉，魔刹戮其神。雖有丹書萬卷，未可¶
以昇眞；符篆萬篋，未可以役鬼神。百魔萬怪，一切妖精，皆笑而¶
欲吞噬之。及其死也，酆都考戮，百斷千刑。刑之又刑，安有魂神。¶
南宫上仙，惡聞其名，掩鼻塞耳，切齒不聽。惟知忠孝，可以學道。¶
道甚易知，不爲難也。悔悟學道，是爲上善。不孝爲孝，可全至孝。¶
至孝非難，過而卽攺。前日犯親，不敢再犯。今日之後，誓以不犯。¶
如此，則上帝遣眞人降於世，授之眞訣。修身濟物，積行以爲仙。¶
不悟此，則是無筏而欲濟，永刼輪轉、沈於下鬼者也。¶

*** 　　入道修己篇第四¶

大道甚夷，未嘗不易。迷於向背，遂隔流綱。爰有入道之序，茲爲¶
<pb:CK-KZ_JY152_02p012a>¶
棄俗之門。固有父母同升、夫妻同列。愛身行孝，推以爲忠。本自¶
性根，固於山岳。凡夫摇蕩，遂致顚危。輕於養炁，昧於事親。元氣¶
淪亡，大恩泯絶。又安得事於君上而自契於帝衷。所以罪積於¶
江河，㝠官考覈者也。凡我赤子，願聽我言。我如欺人，使我雙目¶
盲，兩耳聾，鼻塞口喑，手足不仁，不履帝庭，不上昇雲，億千萬世¶
酆都考刑。但願我赤子，孝順長在心。居家奉父母，在朝忠於君。¶
不爲貪淫行，泄㪚精與神。福來如流泉，派派自然明。日夜念此¶
經，魂炁自然靈。或有骨肉災，病者自然平。或薦諸魂爽，滯魄脫¶
幽㝠。念念天尊力，天尊度世人。世人昧生理，五逆存於心。心旣¶
存五逆，天尊淚如傾。天尊非棄汝，汝可察我誠。¶
<pb:CK-KZ_JY152_02p012b>¶

*** 　　修己奉教篇第五¶

紏察三界，五岳三官，日遊神君，十天魔王，總簿罪福，天樞都錄，¶
佐有七人，統七十四員之曹屬。無大不載，無細或遺，三元三會，¶
申呈南北之司。南北定其輕重，以上紫微。其小者送於二十八¶
宿、十二辰宫、三十二天，同爲別明。大則玉皇專達，或處斷於三¶
淸，如鏡之明，如水之平。修吾道者，持戒而成。旣以事親爲骨髓，¶
鍊形爲皮肉，救度爲毛髮，功德爲衣服。如有貪財貪色，陰險巨¶
毒，推而下之，心貪食肉。他人之財，如君王之粟，汝不可私蓄。他¶
人之妻女，如己之母女，汝不可淫欲。他人之善，汝敬事而不可¶
慘毒。下至百獸，與夫六畜，各念之如子，忍食其肉。是以我願學¶
<pb:CK-KZ_JY152_02p013a>¶
仙眞童，十善具足，全茲五福，生爲陸地仙，死入黃金屋。不食烟¶
火，不食五穀，魂在朱陵，受鍊停蓄，履茲玉虛，神仙爲屬。¶

*** 　　奉教修眞篇第六¶

學道有基，昇仙有梯。必知祕訣，方達玄微。身乃無所愧，心則無¶
所疑。無爲寂莫，夜㝠靜思。五臟神君，一一騰飛。上造天樞，會要¶
之司。過旣無有，功亦可知。晝服日精，夜餐月液。魂魄澄鍊，自然¶
有益。飛神三五，上明天極，自然名達天魁。南北之君，以子之名，¶
以子之身，引見於宸庭。天門天敢逆，天樞百僚迎。以此上䝉巨¶
福，而後下積元功。書符召雨，叱咤風雲。生則遥授眞職，死則正¶
入仙宗。不墜惡道，不係幽司。身爲上天眞宰，管勾下界攸司。上¶
<pb:CK-KZ_JY152_02p013b>¶
光九祖，亦登天倪。下廕九孫，皆有仙資。不受凍餒，自然福隨。無¶
以吾言祕不使人知，教我赤子各改是以去非。念誦此經，以上¶
昇眞。或爲國王帝主上消兵戈，或爲父母兄弟親屬預種宿緣，¶
或爲死者以度尸形，皆得如意，以從爾心。爾心不退，可以學道。¶
學道之子，謹奉吾教。¶

*** 　　昇眞受符篇第七¶

學道昇眞，乘雲飛昇。天書來降，仙官奉迎。仙官爲誰，諸位眞人。¶
雙龍御車，力士捧節。前呵後衞，大力天丁。玉童玉女，執綬執印。¶
銀璫小臣，口傳帝命。於此無悸，於此無驚。自然魂魄，受鍊朱陵。¶
朱陵大將，流火金鈴。入天之界，天有四門。東華之門，門管之司。¶
<pb:CK-KZ_JY152_02p014a>¶
中有主宰，日直元君。中有主判，錄事尊神。中有主閽，金剛力士。¶
三位眞仙，問子名字。考汝罪犯，第汝功績。不謬不錯，子方可入。¶
錄事二人，引子上昇。南斗北斗，各有眞君。錄事旣退，眞君奉迎。¶
次第奏達，紫微之庭。如此之時，仙道已成。稽首大羅，元始玉淸。¶
昊天玉皇，三景天尊。不可以見，惟覩祥雲。玉童傳勅，彷彿可聽。¶
賜汝丹藥，金佩珠纓。汝如得之，禮拜舞忭。自有眞仙，教汝朝見。¶
此經無玅，故說其畧。心宜存思，愼無乖錯。念念眞經，神官賜藥，¶
上受天爵。¶

*** 　　行淺屍解篇第八¶

末學道淺，屍解昇仙。於未死時，必有善緣。塵刼已盡，東岳落藉，¶
<pb:CK-KZ_JY152_02p014b>¶
西岳落名，社令神君中有二使追引魂神。汝於此時，長記汝因。¶
旣見㝠官，冥關之庭中有刑獄，可畏可驚。汝無畏懼，直述汝情，¶
道其緣由，無隱實誠。惡薄無姓，善薄有名。中有東極救苦眞人，¶
問汝好辭，歡喜而迎。同上玉輿，輜軿四輪。左右之神，一如昇眞。¶
當識其姓，當識其名。送汝神魂，受鍊朱陵。次第階列，逍遥上昇。¶
登天之門，入紫微庭。或有丹藥，或有眞經。玉童傳詔，一似飛昇。¶
汝之骸骨，塊然遺形，如蛇蟬之脫，臭腐而馨。曰子曰孫，塟以盡¶
誠。蓋遺恩愛，未易離人，習氣尙爾。時歸一臨，子孫啼哭，不見子¶
形。子於此時，未能忘情，當以塵寰是念，不入幽冥，不受埃塵，割¶
恩舍愛，立汝道基。爾子爾孫，或得賴之，仙超䝉蔭，亦昇仙梯。仙¶
<pb:CK-KZ_JY152_02p015a>¶
梯在目，而人不知。¶

*** 　　列班昇籍篇第九¶

尸解雲昇，同道異路，皆曰超凡，名書眞簿。或有在生遥授，或因¶
死後超注。遥授而不超注者有矣，未有超注而無遥授者也。有¶
在天樞吏職，有在天樞鋪陳。各有入等，出無上始靑。中有所載，¶
中有所名。上品以孝，中品鍊形，下品救度，皆出世塵。元綱流演，¶
自然列班。昇藉記名，簡而不繁。左右二司，太玅禁壇。中有近禁，¶
紫微靑壇。中有要地，金闕赤壇。三淸侍臣，左右之丞。三十二天，¶
亦有上相，爲有寰局。文武之官，文武之勳，大使微使，使名雜使，¶
眞人統軍，六職十二。¶
<pb:CK-KZ_JY152_02p015b>¶

上帝加恩，各有秘字。以少爲貴，其言不華。切當爾心，不能疪瑕。¶
雲車雲馬，三淸之家。如玉就琢，如金去鑛，可以陶成器類，不就¶
毁斥者也。諸名上仙，仙位之列，文武有籍，自然分別。太上簡易，¶
不必紙墨。念念眞經，心不生惑，魂神旣熟，自然有得。¶

*** 　　列班入等篇第十¶

人有先後，上學通眞，中學積行，下學著功。或爲九宫淸職，或作¶
下位吏員。補任以力，名在諸軍。三天河源，六府吏兵，不論强劣，¶
男子女人，念念隨緣，得此勝因。玉童光顯，善因學起，學以戒成。¶
初修戒愼，無爲力役。習此文藝，積其諸德。在生所學，死後之力。¶
雲路列班，幽冥受職，各遂其長，自然無忒。其上有善，不能而能，¶
<pb:CK-KZ_JY152_02p016a>¶
不識而識，不知而知。十善之力，是以或虗。淡然自養，名在散官。¶
上帝符下，委事看詳。或列禁近，或作冗官。或爲玉童，晨極帝房。¶
或爲典者，奔走殿廊。有作力士，甲盾生光。上將軍位，統兵作行。¶
或作將軍主掌，或作䘚伍之卿。八九福地，六六洞天，洞海山岳，¶
皆有其名。隨功而受，毫髮無私。天樞典籍，都錄主事，稽考出入，¶
百事不違。¶

*** 　　成道志學篇第十一¶

成道之人，亦當志學。不私不曲，不犯邪欲。有一念之，冥官考戮。¶
天憲神機，本自幽微。堅固其形，無蕩無遺。保其長命，不隨塵世。¶
塵世之人，帝王之身，百僚貴戚，以及農人，凡在下界，亦各有因。¶
<pb:CK-KZ_JY152_02p016b>¶
隨業以受，或貴或貧，或賤或富，不出於心。諸天之神，亦卽世人。¶
世人學道，卽爲天神。天神失學，復責世塵。學以不墮，守戒能循。¶
五十萬刼，天蓬尊神。二十萬刼，眞武將軍。一十萬刼，救苦眞人。¶
一十五刼，日値元君。此非化身，世上之人，死而爲神，仙而上昇。¶
天官記姓，地官錄名，水官記官。天樞都府，錄其官爵。有功無過，¶
經刼不落。三元考第，名在異等。玉皇之命，高其德行。如此大仙，¶
多不可記。畧舉一二，以述吾意。凡我後學，志學無替，天中有文，¶
天中有籍，可以興功，可以贖罪。幸有鎡基，毋或自棄。餓鬼畜生，¶
各非異類，亦各本人，罪犯而致。地獄天堂，不可輕視。¶

*** 　　天道秘書第十二¶
<pb:CK-KZ_JY152_02p017a>¶

凡學上仙，必知所止。天中隱名，天中隱字。太上三淸，空同赤耳。¶
玉皇紫微，致遠仲智。南北二斗，三台所記。子辛子寅，庚戊丁壬，¶
子癸之神，孟叔孟良，仲寶仲卿，季玉季乾，是乃二庭。三台之中，¶
雲育齊景，奉良請乞，四聖神君。太陽太陰，日月尊星，其名晅朒。¶
五行之神，是亦別稱。水星名衍，火星名熒，木星名苖，金星名堅，¶
土星名鎭，重領諸權。二十八宿，三十二天，恭華摇伯，楊琯倘玄，¶
目局紫臺，阿那洞玄，亶法長駕，職後衮騰，砂刼那醜，囘員陽邅，¶
此其隱名，字載《度人》。諸宗立鞠，傳統魁輪。喬資美禁，首善特靈。¶
岳什寶駕，逢慮注延。裨俸德淑，此其經星。五星緯列，有其化身。¶
天樞之主，是謂道陵。該括地象，皆是主首。五岳四瀆，皆有其機。¶
<pb:CK-KZ_JY152_02p017b>¶
具列《靈書》，念之消災，百鬼所畏。沙河人名，不出其紀。¶

*** 　　靈書上品篇第十三¶

怛他蘇伽俱知瑟尼勃地鞞弊沙合囉婆迦喃盧雞波那羯唎¶
陀彌[广/互]提離瑟勃赧悉多毗地奴抄訶帝野拏盤遮三暮般刺¶
悉泥毗俱茶輸西那曳都翳曇揚岐羅㕹囉比計叱陀你利般¶
𠻳邪[亻*甯]莬㘕懴囉都盧虗遮瞻婆那它麽䅋䅋多罔迦毗刺那¶
槃遮摩地扇遮波剎那啒補稚視多拏虎𤙖嚧雍波瑟悉地騰¶
崩伽梵阿弊跋夜茶余闍夜檐訖埵彌泮吒弊久演吉合曳乾¶
質閉㘑藥义烏什伐羅輸藍質多地栗刺吒瑟質夜那夜波沙¶
提甕莎尼釤那俱只地嚧呼鳴唵句底那羅刀底刹那雲風居¶
<pb:CK-KZ_JY152_02p018a>¶
那合蘇嚕那曇迦靑那彌嚧合邪靑莫嚧牯伴居訶邪悉怛賴¶
耆彌喇婆訶¶

*** 　　靈書下品篇第十四¶

軌糜亨釤跢揭毖赧刺飄嚂吒赭[亻*甯]啒莬掘𤙖甖椊蒿堙昵辮¶
樺詛嘇天刳蠢蠕[虫*免]蝦梟塊胤鈌累鑽䧟涎複毅濫攬忤悃鶴¶
鉞撾戮促摝𧎥[務/心]餒矟潰士𩳕愗㱯魘蠱俍誣殫熠樞紐灣㜸¶
綴秉岐岐霰褫驅邪割暴忿坦毳涎靴揖詈誅咄怛吽嚩密羅¶
婆訶唵戸盧尾引摩怛他刀唎本蜆魁鬼歆呵飄籠矟那謹謹¶
沙那銅蛇蝎那風輪火車帝居怛訶風火交加梵翳微銷九梁¶
橫梟揖巵泄誅靴詃弦訶詈奸吽嚩只知那怛唎拏加三炁陀¶
<pb:CK-KZ_JY152_02p018b>¶
羅帝利蛇闍雲目帝那吠伽婆帝翳婆伽多只岐囉撾毗只知¶
他翳帝夷帝羅义底南喝喝刹婆雞利女訶風輪火車¶

*** 　　靈書釋梵篇第十五¶

太上渾沌，中有神仙。神仙之中，諸位大仙。森羅列宿，四象周員。¶
本在人世，修習眞詮。赫然成功，忽爾飛騰。天帝命官，賜之几筵。¶
上帝賜名，靈書隱玄。靈書之紀，仙之主司。怛他蘇伽，是爲其仙。¶
念之一篇，釋解惡緣。聞汝呼召，一時至前。或乃雲衣彷彿，或卽¶
玉佩鏗然。或有道士，或有官員。或作力士，或作虎賁。護爾念經，¶
經義甚玄。玄之又玄，閉目靜思。三十二天，昇眞元神。魂魄旣熟，¶
自然入局。我有寶圖，後有寶籙。有能行此，自然道足。鍊形之方，¶
<pb:CK-KZ_JY152_02p019a>¶
修眞之訣。救人之藥教人之福本乎孝弟以至輔翼天中之光¶
天中之精天中之丹天中之英行此而後汝可得之誦之萬遍¶
身在南宫名聞上帝乘風馭空翛然往來或西或東有諸後學¶
願聽法服如所度籙値詣人門丁罡而入丁罡三步升一級壇¶
自壇左行念吾神咒直向地戸復亦左行念吾神咒直入天門¶
入天之門如有仙人仙人二人玉童玉女侍香傳言以度於汝¶
長跪閉目若有神人乘五色雲服衣上淸傳玉帝符呼子之名¶
復有一人執彼瑶爵瑶爵之中有玉霞漿北斗之中有一黑氣¶
南斗之中有一赤氣日月之中有彼紅氣有彼白氣華葢之中¶
有五色氣流入杯中汝能受之再拜而飲放訣下壇右旋而出¶
<pb:CK-KZ_JY152_02p019b>¶
出念吾咒自然有益庚申甲子三元三會勤而行之則元綱流¶
演之括祕也¶

疏　祖師立淨明忠孝之教開光明鏡出幽苦途使學者得淨¶
　明忠孝之體而踐淨明忠孝之行嗟夫此身原是淨明忠孝¶
　之身自元始分判之先來不染去不觸一箇光明之體無善¶
　無惡本不執於淨明忠孝又何違於淨明忠孝及至父母分¶
　身以來心性不滓於情識言行不滯於事物内外貞白無是¶
　無非本不減於淨明忠孝又何增於淨明忠孝如是而用之¶
　身自修命自立心自明而性自靈矣如是而體之谷自虗兌¶
　自塞洞自開中黃自立矣如是招攝之淸甯之炁自歸如是¶
<pb:CK-KZ_JY152_02p020a>¶
　超脫之三淸之景自游矣感而應教而化祖師心祖師行余¶
　何敢贅¶

　衍　天文家以二十八宿各有常度而無更變名曰經星吾¶
　淨明宗教錄首錄四經葢取其主有常度而無變更傳于千¶
　世萬世前聖後聖只是這一箇道心爲主强名之曰道元正¶
　印經曰道本常在心了性明此乃三教同源之旨何如直㨗¶
　所謂神中有伸伸而不屈超達飛昇此乃道元正印之玅用¶
　也悟此道者四規明鑑朗然洞徹聖功生焉神明出焉一感¶
　而鉛汞生再感而黃芽茁三感而龍虎交觀其感通元本忠¶
　孝以立其基及至寶鼎安矣慶雲生矣以吾之忠使人之不¶
<pb:CK-KZ_JY152_02p020b>¶
　忠者盡變而爲忠以吾之孝使人之不孝者盡變而爲孝其¶
　功德可勝言哉中黃八柱經曰心腎正鉛汞生而後可以安¶
　金鼎爲大烹矣故善學者以身爲安宅以見聞覺知爲風雨¶
　立八柱安垣墉而風雨之患消洞神上品經曰倬倬孝弟忠¶
　義不虧雖無大藥亦可以悟法名列巍巍或行符咒水給藥¶
　度危未若吾以孝弟而服炁事雙親養一身不尸解卽超昇¶
　不治身不事親是曰貧而欲黃金天官列次不易書名不難¶
　書名不難不易至道之精嗟夫是四經者之在琅函流傳已¶
　久諸學仙童不知凝神何以變化身形得我寶圖元炁之本¶
　流演之綱昇仙之藥昇仙之方得之云何孝弟六親能孝弟¶
<pb:CK-KZ_JY152_02p021a>¶
　者可行吾書吾書非常上帝之符帶書佩圖忽然乘虛又云¶
　太上簡易不尙紙筆念念眞經自然有得信傳之千世萬世¶
　前聖後聖同符一軌而無變更者也願執經者忽爾飛騰咸¶
　劵靈書而膺寶籙矣¶
<pb:CK-KZ_JY152_02p021b>¶
¶	
<pb:CK-KZ_JY152_02p022a>¶

** 　眞詮¶

*** 　　大道敦本章第一¶

夫淨明大道昭昭在人性所同具非由外鑠乃先天一炁之宗¶
旨混元無極之根元也故¶

太上垂慈設教道立中黃功旋八極一陰一陽本乎淸淨一動¶
一靜克盡虛明道以持内修七九返還之秘法以治外鍊三五¶
飛步之奇輔正摧邪相爲表裏者也因世人塵欲未滌照心罔¶
拭未體天地之心以立絳宫崇道德之本以資深造耳豈知淨¶
明之玄玅不外人心忠孝出忠入孝卽是修身之徑存誠居敬¶
乃爲入道之門¶
<pb:CK-KZ_JY152_02p022b>¶

凡吾弟子自聞大道悔悟追省維孝維忠克淨克明培靈根於¶
太始護覺性於秉彝以神合眞守一無爲之貞靜以心契道包¶
萬有於弘深於以合天地於以通神明藏身爲大本顯用爲大¶
經矧玄階高峻欲參宸極而御帝庭者必須呼吸有根返還有¶
本豈徒虛玄爲學枯寂爲功罔識敦本之道哉語云一宰萬殊¶
萬殊歸一靜言思之自獲至理¶

*** 　　存心養性章第二¶

道之爲道身且不有何有於物物不相䝉何有於妄妄念不生¶
正念自得心性無鑿精神自足以未發之性歸之太極内無煩¶
惱以己發之性守之太和外無是非意攝身而不紊心攝性而¶
<pb:CK-KZ_JY152_02p023a>¶
無爲動而靜也炁凝神而如寂靜而動也神抱炁而若虛還之¶
三無之舍元神洞徹返乎九有之盧眞息淵微淡淡然不浮游¶
於榮辱嶷嶷然不顚倒於夢寐圓融無礙山水皆宜任事物之¶
紛錯我自得夫樞機斯時也有而不有爲而非爲惟存之以不¶
動養之以湛如道在是與¶

*** 　　明善誠身章第三¶

天下事理之大者莫大於善天下珍奇之重者莫重乎身若善¶
不知爲身不知修徒參心性心何以神性何以明神明未達何¶
以曰道我願學道者上達三元下弘萬化以淸淨爲基以無爲¶
爲體以存誠爲用以柔弱爲守以堅忍爲行以精進爲心以决¶
<pb:CK-KZ_JY152_02p023b>¶
烈爲志以廣大爲歸視天地萬物無一事不在我心性之中視¶
天地萬物又無一事可爲我心性之礙以我心之眞淨化天下¶
之貪染以吾心之光明化天下之䝉昧以吾願之必忠化天下¶
之迷罔以我力之無怠揚我教之無邊不希心於陽福不惑志¶
於陰愆不縈情於物累不畏刺於人言惟以至誠爲本克挽世¶
人於至善則率自誠以見性由自明以立教不偏不倚成始成¶
終斯可以謂始得淨明之旨也如識見未超學力未到僅知有¶
道而不知道之德統乎天僅知有我而不知我之身備萬物者¶
則末矣必也變通無礙曲成不遺乃爲淨明之神化¶

*** 　　樂天知命章第四¶
<pb:CK-KZ_JY152_02p024a>¶

道言無一物非天無一物非命故㝠默有自然之宰枯榮爲一¶
定之衡誠不可爲不可致不可測不可分之理也世人罔識玄¶
微偏欲以妄勝天以貪爭命此無往而不獲其悔吝者夫天與¶
命修之猶播穀也成之猶收稼也田有肥磽嵗有豐歉未可以¶
彼此而生異同勉强而䝉尤悔惟盡我耕鋤之勤以任自然之¶
獲乃爲達者不觀聖人窮理盡性見機明决知天道之惡盈也¶
先含之以虛知人事之無常也先存之以退知順境之難繼也¶
先本之以謙知事理之難能也先行之以愼知福分之難邀也¶
先守之以足知艱險之可慮也先持之以易知時數之有窮也¶
先權之以變怡怡然不以得失而先後其心坦坦然不以窮通¶
<pb:CK-KZ_JY152_02p024b>¶
而損益其節乃爲通玄深造之道若道未進乎高明身先溺於¶
煩惱將見萬緣在前不能鎔之爲玄郤盡化之爲業也可甚悲¶
夫¶

*** 　　懲忿窒慾章第五¶

道莫貴乎自明功莫切乎自省故炎炎者勿直任其氣滔滔者¶
勿過溺其情且我之炁養之周流萬物我之情藏之茂對羣生¶
豈可以先天之眞性受制於物豈可以未鑿之良心受制於情¶
彼無妄之魔能撓我以動不能撓我以靜無明之火能滅我以¶
濁不能滅我以淸故曰天地雖大能役於有形而不能役於無¶
形陰陽雖玅能合於有氣而不能合於無氣總心之所至氣卽¶
<pb:CK-KZ_JY152_02p025a>¶
從之形之所寓情卽引之若人能置此身於太虛化萬物於無¶
有過而不留動而能定與物往來無營無擾何有於忿何有於¶
慾也哉悟斯道者臣可無禍於朝子可無罪於家不廉者知分¶
而不貪不忍者知和而不辱不愼者知謹而無過不裕者知足¶
而能守不柔者知退而不觸不節者知嚴而愼獨修此則水火¶
不相違行藏自安適豈非淨明之眞經濟長生眞藥餌乎¶

*** 　　一問五炁朝元¶

五炁者五行之眞炁得其眞正凝而爲一也身不動精固而水¶
朝元心不動炁固而火朝元性常寂魂藏而木朝元情自忘魄¶
伏而金朝元四大安和意定而土朝元五家得其地而安甯則¶
<pb:CK-KZ_JY152_02p025b>¶
五家歸其眞而宗祖矣¶

*** 　　一問三關¶

三關者三元之機關也身不動錬精化氣升發尾閭謂之初關¶
心不動練氣化神停留夾脊謂之中關意不動練神還虛升騰¶
玉枕謂之上關身心意合爲一處三家相見不激不違卽是金¶
丹種子¶

*** 　　一問九還七返¶

九乃金之成數還者還元之義此以情攝性而己情屬金情來¶
歸性萬有皆空故曰九還初還内景精氣神似有若無次還内¶
景精氣神混而爲一三還内景精氣神交會玉爐四還内景精¶
<pb:CK-KZ_JY152_02p026a>¶
氣神圍旋太乙五還内景精氣神含元神室六還内景精氣神¶
光耀瓊扉七還内景精氣神凝歸一息八還内景精氣神共守¶
太虛九還内景精氣神深入玄微此是玄關克應¶

七乃火之成數返者返本之義此鍊神返虛而已神屬火以心¶
制心鍊神還虛故曰七返一返水歸命蒂二返火歸性根三返¶
神歸眞室四返炁歸眞一五返精歸眞竅六返神歸眞虛七返¶
息歸眞定此是玄功準繩¶

*** 　　一問藥物¶

元氣含眞精而生藥遇眞火鍊之而成木中之液更得眞土制¶
之而成水之炁採取爲丹故曰藥物¶
<pb:CK-KZ_JY152_02p026b>¶

*** 　　一問先天一炁¶

先天未判之先一點眞陽同乎虛無同乎呼吸只有往來初無¶
分別故曰一炁自後天知識亂之因而爲二服鍊者須渾渾穆¶
穆乃見天眞有升無降若忘若存守乎生根命蒂之間者是也¶

*** 　　一問子母¶

金爲水之母水爲金之子以乾金而藏於坎水之中猶母隱子¶
胎之理如神爲身之母神藏身中不可測識得眞炁達之而始¶
見故曰子母相見會於玄微之極¶

*** 　　一問賓主¶

性是一身之主心是一身之賓以心鍊性化剛爲柔心主而性¶
<pb:CK-KZ_JY152_02p027a>¶
賓也以性鍊心由靜制動性主而心賓也¶

*** 　　一問淸濁¶

心火不動則水歸源逆於上者倍淸脾土不固則水妄流順乎¶
下者倍濁¶

*** 　　一問玄關一竅¶

夫玄關一竅至玄至玅至隱至微實有所存非有所著不落四¶
維上下爲竅得聖人執中之旨便可窺動靜眞機只就火土相¶
見心脾交感之際神欲靜而攝於已靜之後者誰意欲動而萌¶
於未動之先者誰推此便知關捩易之所爲寂然不動感而遂¶
通是玄關之體用也¶
<pb:CK-KZ_JY152_02p027b>¶

*** 　　一問眞種子¶

洪濛未剖本先天一炁以爲生學道者亦取先天一炁爲眞種¶
子從物欲未交之時識情未動藴眞精於祖竅恍恍惚惚渾渾¶
穆穆從微至著達上旋下包絡虛無之内者充之卽可成變化¶
而同位育也¶

*** 　　一問内藥外藥¶

大凡火候必先從外藥推測然後内藥自明外藥卽交感之精¶
呼吸之氣思慮之神内藥卽先天至精虛無眞炁不壞元神外¶
藥可以治病積之可以長生久視内藥可以超越鍊之可以出¶
有入無但内藥無爲無不爲外藥有爲有不爲内藥無形無質¶
<pb:CK-KZ_JY152_02p028a>¶
而實有外藥有體有用而實無外藥之生取先天眞陰之精也¶
内藥之生取先天眞陽之炁也眞陰者卽坤中一陰遇乾而成¶
離眞陽者卽乾中一陽交坤而成坎金爲父土爲母同歸太極¶
交鍊大藥是爲旣濟¶

*** 　　一問眞金¶

先天眞金藏入水中得眞火煅鍊復還無極厯劫不壞愈鍊愈¶
明謂之眞金¶

*** 　　一問元形水火¶

天以日月爲水火易以坎離爲水火聖人以明潤爲水火醫以¶
心腎爲水火道家以精氣爲水火火生而靜木浮則動水生而¶
<pb:CK-KZ_JY152_02p028b>¶
動土固則靜然動極盛炎水不能制水亦化而爲火靜極無波¶
火俱平息火亦降而歸水動靜之機在人心一念之勃然一念¶
之轉境¶

*** 　　一問火中有水水中有火¶

從來神水出高原以理言之水不能自潤須仗火蒸而成滴以¶
法象言之火旺在午水之胎氣亦在午推之火中有水明矣若¶
以身言之由眞陰之火烹鍊正陽之炁炁中有液便是火中水¶
也一片氷心在玉壺氷心火也玉壺水也非空明之内有炎熾¶
之寓乎以理言之日從海出以法象言之水旺在子火之胎氣¶
亦在子以身言之眞一之精化成眞一之炁炁中有火便是水¶
<pb:CK-KZ_JY152_02p029a>¶
中火也¶

*** 　　一問旣濟未濟¶

眞陽足而水升眞陰伏而火降混合精舍懲忿窒欲謂之旣濟¶
懲忿則火降窒慾則水升是無弊巳眞炁㪚於表眞精竭於裏¶
神氣不能守謂之未濟總邪火上炎虛水下注水火不交積而¶
成病¶

*** 　　一問抽添¶

火有餘神非眞一謂之抽火不足炁非眞定謂之添水火固濟¶
神凝炁結謂之還元所以取坎中之陽補離中之陰而成乾者¶
卽謂之採精固炁以實塡虛之道也¶
<pb:CK-KZ_JY152_02p029b>¶

*** 　　一問烹鍊¶

大凡混元眞炁當身心欲合未合之際若有一毫相擾便以剛¶
决之心制之爍塵囂於鼎外收靜定於爐中是武鍊也迨身心¶
旣合精氣旣交須柔和守默養元和之氣於丹田透神慧之光¶
於鼎上是文烹也訣在降伏身心忘情養性萬緣頓息百慮俱¶
空神凝炁結照見本來歸根復命卽是丹成之效驗¶

*** 　　一問胎息¶

蒲團功候旣入太㝠尙未喻鴻䝉一竅則子猶惑於神氣之微¶
也豈知神氣相合全在守乎眞息眞息機關只從夫唱婦隨間¶
覔取渾涵不動漸遠漸微之朕故天地呼吸於微乃能不動而¶
<pb:CK-KZ_JY152_02p030a>¶
變人能效天地呼吸於内亦可與天地同其運用但呼之根出¶
於心而還於肺吸之蒂入於腎而返於肝呼則接天根而軸轉¶
生門吸則接地脈而機迎宻戸上下得其樞紐濳窺金鼎獨握¶
中央之胎脗矣胎者彚日之精入於海底聚月之華上於崑崙¶
息者眞神伏於下腎氣不上升總混合太和祇有微氣從臍輪¶
往來絶無妄象從鼻中動靜如嬰兒在母腹一般所以謂之胎¶
息然此段玄玅要在守定眞一忘機絕念虎嘯風生内氣不出¶
龍吟雲起外氣不入神與氣相忘氣與神相守自然而然同歸¶
大定別無󰆷毫强住停留之障方能探其微而測其隱獲不感¶
而應無爲而成之效騐若情識未忘心念不住則神行氣悖氣¶
<pb:CK-KZ_JY152_02p030b>¶
轉神游欲求凝靜便千難萬難永不能造其極已故修鍊之士¶
必求功胎息方好說氣歸元海如僅僅操存未能含光守默則¶
呼吸往來依然口鼻司事神氣游移猶爲漏泄比如純坤月令¶
天地不閉塞蟄䖝不坯戸草木不保合欲來嵗之發育暢茂難¶
矣¶

*** 　　一問如何立志¶

修行人當立决定志時時刻刻常勤修鍊外不存未來妄心内¶
不存現在勝心凡在動處靜處一切境界裏行住坐卧變幻生¶
死念念在道逄魔能破遇害不遷安穩處亦如此險巇處亦如¶
此拚着一身更無囘頭精進直前生死不懼方是箇立志的人¶
<pb:CK-KZ_JY152_02p031a>¶
也¶

*** 　　一問如何治心¶

修行人常要把心上從來染習的偏倚的執着的難遣的易放¶
的二六時中宻加探取一朝擒定卽便按病下針不可寬去絲¶
毫之過必除細微之功必積從此萬緣斬斷一念眞常永劫綿¶
綿始無變壞此是治心之法¶

*** 　　一問行住坐卧作何收攝¶

修行人物來要勘破境來要應過隨機措事圓融無障粉骨碎¶
身惟心不動乃爲虛靈不昧纔得死心活機之法蓋外緣雖假¶
不可不應應而無我心體虛空事來無礙則虛空不礙萬事萬¶
<pb:CK-KZ_JY152_02p031b>¶
事不礙虛空如天地間萬象萬物皆自動作俱無障礙若心存¶
我相事來必對便動自心自心一動便不平穩雖作苦終日勞¶
而無功也故守心應事之人居大眾中若有作爲惟專防自心¶
不可有動常搜已過莫管他非纔不爲妄緣所觸也參之¶

*** 　　一問操守¶

白雪虛無黃芽寂靜全從三田温養水火得冝如智士之先知¶
能人之善察皆謂窮理盡性之事也一飡一寐俱爲損益之源¶
一行一言堪爲禍福之路卽今收心簡事能持其末不若體靜¶
心間善守其本雖修道立身未臻脫化取資衣食事有不可廢¶
物有不可棄者仍不免營求然雖有營求之事莫生得失之心¶
<pb:CK-KZ_JY152_02p032a>¶
有事無事心常安泰與物同求而不同貪與物同得而不同積¶
與物同功而不同弊與物同流而不同滯不貪故無憂不積故¶
無失不弊故無病不滯故無障迹每同人心常異俗此卽身體¶
力行之宗要勉而行之¶

*** 　　一問功到何時方有着落¶

得道眞實積之千日成在一朝但要守好三田種子耳如山有¶
玉草木以之不凋人懷道形骸以之永固資薰日久鍊形同炁¶
返還自然鍊炁同神形神入微與道冥一智照無邊形超罔極¶
去來無滯動靜無失性有虛融體無變滅形與道同神與身一¶
此爲着落知其說者運色空而爲用含造化以成功眞應無方¶
<pb:CK-KZ_JY152_02p032b>¶
便是大訣¶

*** 　　一問定力¶

工夫到處自有定持如有心問定而究無所定無心於定而無¶
所不定故制而無着放而不逸處喧雜而不厭涉事變而無惱¶
者眞定也然學問到此須要歸空不可因涉事無惱故求多事¶
處喧無惡强來就喧取滋障礙引入浮沉此其害也能以無着¶
爲眞常有事爲應迹則心有定力矣¶

*** 　　一問慧根發露¶

定與慧名異而理同也功非一旦豁然卽得之九年面壁大凡¶
心有天定竅卽有天光蓋心爲道宇虛極靜篤則道居而慧生¶
<pb:CK-KZ_JY152_02p033a>¶
也慧發本來非自今有人以貪愛濁亂遂至昏迷苟澡雪柔嘉¶
復歸純靜則慧根漸露矣然慧根雖闢不用爲難慧而不用謂¶
之忘名慧而不用益資靜慧能悟道者以智養恬而大德日生¶
以恬養智而大道日滋以德生福以福生智以智生慧漸臻天¶
境如急急求慧則神游傷定傷定則無慧學者在從容中道當¶
不求慧而慧日生不求定而定自得矣¶

*** 　　一問身心時候道中效驗¶

心有五時身有七候道有九徵心有五時者一動多靜少二動¶
靜相半三靜多動少四無事則靜事觸還動五心與道合觸而¶
不動修持至此始得安樂罪滅垢盡無復煩惱身有七候者一¶
<pb:CK-KZ_JY152_02p033b>¶
舉動順時容色和悅二宿疾漸消身元輕爽三補塡虛損形神¶
壯健四鍊形爲氣結就胎仙五鍊氣成神金丹永固六形神俱¶
玅保證地仙七煉神合道名曰眞人道有九徵效驗者隱則形¶
同於神一也顯則神同於氣二也踏水火而無害三也對日月¶
而無影四也疾雷破山而不驚五也白刃交頭而不懼六也視¶
名利如過隙七也知生死如去來八也形神俱玅與道合眞存¶
亡在己出入冥無九也¶

** 　　玉眞靈寶壇記¶

鍾靈之靈鍾大寶於西山厥惟兹山萃古今精氣實上下神仙¶
一大區宅有道之士率由是出自吾得太上淨明吾與張洪崖¶
<pb:CK-KZ_JY152_02p034a>¶
胡拔俗等其人也龍沙有䜟松沙有記一皆爲是西山中靈寶¶
祕前翔鸞後鶴峙奠烏晶紹仙裔斯靈伊何太素始名太極判¶
精靈寶現形此一靈寶也在天爲中黃在地爲烏精在人爲丹¶
扄惟寶斯靈弗寶弗靈有道之士克寶斯靈者自有重重樓閣¶
内景黃庭三五飛步神奏玉京符千年之嘉運備八百之仙數¶
騎鶴玉府烹鳳瑶池其視塵世寶珠直天地間一瓦礫耳吾有¶
弟子玉眞子受吾記囑來尋舊迹克寶斯靈克寶厥晶八百羣¶
眞一曰玉眞二曰隱眞三曰洞眞靈眞寶眞一眞萬眞眞眞聚¶
神金烏誕靈靈寶聚精玉兎誕形天降斯道地升斯寶珍之作¶
之天地爲一率是羣眞克紹吾勳有道之士無累俗氛或克輔¶
<pb:CK-KZ_JY152_02p034b>¶
之斬蛇馘鯨道窮宇宙功超玉淸頋不偉歟乃繫之以銘曰¶

#+BEGIN_VERSE
 　　金烏流晶
 　洪井肖形
 　鍾陵聚靈
 　龍沙首英¶

 　　八百八百
 　靈寶斯獲
 　玉眞隱德
 　奚立厥宅¶

 　　垂世八寶¶

 忠　　忠則不欺
 　　　　孝　　孝則不悖¶

 廉　　廉而罔貪
 　　　　謹　　謹乃無失¶

 　　修身如此可以成德¶

 寬　　寬則得眾
 　　　裕　　裕然有餘¶

 容　　容而翕受
 　　　忍　　忍則安舒¶

 　　接人以此怨咎滌除¶
<pb:CK-KZ_JY152_02p035a>¶

#+END_VERSE

** 　　松沙記¶

余自修道方明氣術爲先陰功爲首頃獲靈劍掃蕩妖精虵蜃¶
之毒傷害於民[玄*袁*玄]潭之上鑄鐵纂以封蜃穴夜使鬼神鑄二鐵¶
柱暗鎻豫章一柱在城南又於西嶺恐蜃奔衝䧟溺庶民立一¶
柱在西山東面雙嶺之前斬大蛇於西平建昌之界有子從腹¶
而出走投入江遂飛神劍逐之緣此蛇子無過致神劍不誅上¶
足吳猛云蛇子五百年後當准前害於人民但當以松壇爲記¶
松枝低覆於壇拂地合當五百年矣吾當自下觀之若不傷害¶
於民吾之靈劍亦不能誅之今來豫章之境五陵之内相次巳¶
去前後有八百人皆於此得道而獲昇仙當此之時自有後賢¶
<pb:CK-KZ_JY152_02p035b>¶
而降伏之吳君云將何物以爲記答曰豫章大江中忽生沙洲¶
漸長延下掩過沙井口與龍沙相對遮掩是也其得道者漸修¶
之各自成功相次超昇金闕及爲洞府名山主者道首人師當¶
出豫章之地大揚吾道吾著炁法醫書都五十卷流傳於世子¶
請不憂耳上足廻劍斬南湖石獸飛劍入獸眼中其獸雖吐氣¶
如雲祗引出其面受誅獸不動眼知此獸無過劍不加之收劍¶
而囘以此之功故號靈劍子而傳授後來得仙之士豫章河西¶
岸尋獲魏夫人洪崖先生舊迹入其内得金錢丹藥亦重宣氣¶
術陰功學道之士初廣佈陰騭先行氣功持丹内長生久視之¶
法氣成之後方修大藥自古得道超昇之士尸觧之徒皆以陰¶
<pb:CK-KZ_JY152_02p036a>¶
隲爲先或濟貧拔難或暗行施惠將救飢寒種種方便以滿三¶
千功司命司錄言奏於上玄大藥可修矣¶

** 　　道誡¶

道以淸淨爲本德以陰騭爲先切斷嗜慾知足而成焉絶谷味¶
以爲實腹腹實無滯而易行則腹實矣淸虛心腹是道之常初¶
修之人目不視色慾耳不聽哀聲口不納珍味鼻不取異香身¶
不染穢濁是上眞俱惡此也謂之六根不漏矣人能如此依戒¶
斷絶則爲大仙矣凡初學勿便頓絶但將淡食爲之俗食俗務¶
兼廢人事亦漸希之恐人覺悟又乃動眾驚恐常流禍來逼身¶
致太陰之下白骨作堆此則學道禍刑滅身也佯顚佯狂毁改¶
<pb:CK-KZ_JY152_02p036b>¶
衣裝外從垢膩此並渾世淘蕩陰滓保惜於命深了玄趣洞達¶
幽微道氣成矣欲傳後學依格付之出度一人師減氣功一年¶
授一人更度一人減氣功二年二人不行此法得此法不信不¶
修疑惑師減氣功三年三人得道成功傳授此文師增夀半紀¶
凡欲傳度先觀其人行行心有慈悲口常談道德孝敬中外信¶
義忠良仁和禮善卑遜德行聰明英秀異志高見有如此之功¶
方可傳授本訣與之爲弟子如不入此格付之減夀奪功矣¶

** 　　勸誡詩　八章章四句¶

天德高無量昭昭自古今到無聞見處脗合聖賢心一念存忠¶
孝靑篇早記名終身常不忒恩詔定來迎丹書傳鐵劵金火示¶
<pb:CK-KZ_JY152_02p037a>¶
眞符但得凡情盡方纔棄鼎爐頻磨三尺劍靜聽作龍吟試看¶
星文動常當着意擒道德弘淸淨法源廣大成東漢有章教功¶
果保忠貞家珍垂八寶處處放光明抱璞誰酬價龍沙會首英¶
日究眞詮義無言義亦無無中眞境現乃與道爲徒道海西江¶
濶風輕水自平羣眞扶正炁八索永縱橫¶

祖師由長沙昭潭復還豫章以劍授施岑削平蛟黨乃云此地¶
蛟螭所穴不有以鎭之且復出爲患人不能制也乃役鬼神於¶
牙城南井鑄鉄爲柱下施八索鉤鎻地脈祝之曰鉄柱若凹其¶
妖再興吾當復出鉄柱若正其妖永除由是水妖屏迹城邑無¶
虞復慮後世奸雄妄作故因鉄柱以爲䜟記云地勝人心善應¶
<pb:CK-KZ_JY152_02p037b>¶
不出奸雄若起謀心者終須不到頭祖師慮後世之深有如此¶
者¶

** 　　胡洞眞述淨明大道說(胡惠起字警俗武則天時人)¶

淨明者無形大道先天之宗本也在上爲無上淸虛在天爲中¶
黃八極在人爲丹元綘宮此三者同出而異名同謂之玄玄之¶
又玄眾玅之門明此理者淨明也淸則淨虛而明無上淸虛之¶
境謂之淨明中黃八極天心也丹元綘宫人心也故天立中黃¶
八極而報無上之本人當忠孝而答君親之恩忠孝大道之本¶
也是以君子務本本立而道生孝弟也者其爲人之本與有不¶
務本而修鍊者若大匠無材縱巧何成惟有大舜比干不修鍊¶
<pb:CK-KZ_JY152_02p038a>¶
力忠孝不求道道自備下則豺狼有父子螻蟻有君臣物且尙¶
能忠孝况於人乎况於志士乎淨明大道同理同源不同形同¶
理者誰能出不由戸何莫由斯道也同原不同形者是道生一¶
一生二二生三三生萬物萬物之中惟生人最貴不忠不孝不¶
如豺狼螻蟻乎不能淨明者不如𧏙蜋飲露乎物得忠孝大道¶
體學者豈不知吾奉　太上設忠孝大道之門甚易知甚易行¶
勉而行之人能弘道非道弘人要不在參禪問道入山鍊形貴¶
在乎忠孝立本方寸淨明四美俱備神漸通靈不用修鍊自然¶
道成信斯言也直至淨明¶

** 　　胡洞眞述淨明道法說¶
<pb:CK-KZ_JY152_02p038b>¶

無極無形大道生一一生兩儀兩儀生四象四象生八卦曰中¶
黃八極九宫也道立其中黃法布於八極一陰一陽一動一靜¶
相爲表裏者也正道在於内布法治其外一正八治天淸地甯¶
統曰無極淸虛曰淨明道在其中曰中黃法布八方爲八極會¶
四象朝三天曰三五飛步正其内治其外曰正一斬邪學者欲¶
治其外先正其内欲正其内先去其欲無欲而心自正一正心¶
而道法備矣¶

** 　　郭景純述淨明法說¶

無極而太極無極者淨明之謂也經云無名天地之始有名萬¶
物之母故自太極判兩儀立人斯生而人於天地間爲最秀此¶
<pb:CK-KZ_JY152_02p039a>¶
所以並天地曰三才焉然天地以好生爲心則人體天地心爲¶
心先天之世人心與天地一淸靜而無爲中天以來無者不能¶
不顯於有而淨明之教猶未甚冺也後天之後有爲者萬殊千¶
致與夫無名天地之始者異矣太上推好生之德憫人生之不¶
齊不得不彰其法則垂慈立教夫法者律也律不善以歸於善¶
律不仁以歸於仁律不忠不孝而歸於忠孝淨明者太上授之¶
於日月二君二君授之於許太史許太史復宣布而傳流之凡¶
吾弟子行積莫大方遇至教其當守律勿失仰之如神明畏之¶
如雷霆奉而行之囘後天而先天復有名而無名殆猶日月晦¶
而明天地夜而旦四時冬而春道在其中淨明之教周流八荒¶
<pb:CK-KZ_JY152_02p039b>¶
雖許太史道尊德貴功蓋九州而吾弟子功成行滿洞隱玉眞¶
備符淨明無爲一也¶

** 　　郭景純玉眞壇疏¶

天靈地寶成大道藏玉眞其生也無名其出也有數今就黃堂¶
山立壇奉道祝國夀報親恩如是道在其中矣師眞君作記銘¶
璞具疏而成之疏曰龍沙仙䜟八百始自玉眞烏晶麗景三千¶
中藏靈寶將周氣運用立壇場須教白水眞人大家慫惥便看¶
黃山處士特地功成籍桂名香卽日均書玉府蟠桃性熟他時¶
共宴瓊居¶

** 　　純陽吕眞人自記¶
<pb:CK-KZ_JY152_02p040a>¶

吾京川人唐末三舉進士不第因遊江湖間遇火龍子授延命¶
之術尋又遇苦竹眞君傳日月交並之法久之適終南山再見¶
鍾離子得金液大丹之功年六十四道始成身長五尺二寸面¶
黃白鼻聳直左眉有黑子服白襴衫繫皂絛變化不可測或爲¶
道士或爲兵世多稱吾能飛劍戮人者吾聞之笑曰慈悲者佛¶
也仙猶佛耳安有取人命乎吾固有劍蓋異於彼一斷貪嗔二¶
斷愛欲三斷煩惱此其三劍也吾道成以來所度者何仙姑郭¶
上竈二人性通利吾授之以歸根法吾嘗謂世人奉吾眞何若¶
行吾行旣行吾行又行吾法不必見吾自成大道不然日與吾¶
遊何益哉此記見江州望江亭¶
<pb:CK-KZ_JY152_02p040b>¶

盧山眞寂觀道士侯用晦見一道人臨砌淬劍問之曰先生劍¶
何所用曰地上一切不平事以此去之侯心異之曰先生道貌¶
淸高必非風塵中人道人曰無相窮詰以筯書詩四首於壁曰¶
欲整鋒芒敢憚勞凌晨開匣玉龍噑手中氣槪氷三尺石上精¶
神蛇一條奸血默隨流水去凶豪今逐漬痕消削平浮世不平¶
事與爾相將上九霄虎將龍軍氣宇雄佩符持甲去匆匆鋪排¶
劍㦸奔如電羅列旌旂疾似風活捉三尸焚鬼窟生擒六賊破¶
魔宫河淸海晏乾坤淨世世安居道德中紅爐迸濺煉金英一¶
點靈珠透室明擺動乾坤知道力逃移生死見功程逍遙四海¶
留踪跡歸去三淸立姓名直上靑雲雲路穩紫鸞朱鳳日來迎¶
<pb:CK-KZ_JY152_02p041a>¶
時人若要學長生先是樞機晝夜行恍惚中間專志氣虛無裏¶
面固元精龍交虎變三周畢兎走烏飛九轉成鍊出一爐神聖¶
藥靑雲歸去路分明題畢初見若無字而墨跡燦然透出壁後¶
侯大驚再拜因問劍法曰有道劍有法劍吾道劍飛臨之地立¶
化爲琳宫紺宇員嶠丹邱有默符道運上應天機者吾則親爲¶
之接引以導其返本還源法劍則以其術治之此俗眼之所共¶
見者但能除妖去祟耳侯曰此眞仙之言也未審道劍飛何地¶
出何時可得一與聞乎曰吾前詩悉之矣侯曰願聞姓氏曰吾¶
純陽也言訖因擲劍飛空中隨之而去¶

** 　　五言律詩二首¶
<pb:CK-KZ_JY152_02p041b>¶

要覔長生路除非認本源都來一味藥剛至數千般丹鼎烹成¶
汞紅爐鍊作鉛依時服一粒白日上冲天¶

古往諸仙子根元占甲庚水中聞虎嘯火裏見龍行進退窮三¶
候相吞用八紘冲天功行滿寒暑不能爭¶

** 　　眞人蟾玉隆宫會仙閣記¶

山圖海誌述符䜟多矣方言古語於推步有焉昔九州都仙太¶
史高明太使許君上昇之日垂語有云後吾一千二百四十年¶
間五陵之内當有地仙八百人出世而師出豫章以郡江龍沙¶
生塞驗之今將如所謂矣浦雲吳君適際其逢郡將聞有道以¶
起之主席玉隆爲黃冠者轄四方風巾雨帽如蟻斯集舊有雲¶
<pb:CK-KZ_JY152_02p042a>¶
堂矣吳君俄然視其危將壓焉及撤而新之耳建閣其上以龍¶
沙仙會扁之仙人好樓居固其所也已而紫淸白玉蟾道入桂¶
航三湘浮沔江厯盧阜人言玉隆爲天下第一眞仙之居綿厯¶
風雨微賢至人十綱九頺今有人焉克振墜緒鼎然勃興帝后¶
聞而賜之緡錢侯伯見而爲之藩庇黃冠師咸敬慕之廉頑立¶
懦謂之吳浦雲者玉蟾曰浦雲君者吾別已有年伺謁者至則¶
君爲倒屣茗餘導行閣中諭以名閣之意且[艹/䘚]其徒而勉之曰¶
此西山神仙之會府江漢湖海之士不遠而來旣以飽烟霞飫¶
風月矣知豫章之師不在兹乎請錄其勸進之語而爲之記¶

** 　　玉隆萬夀宫雲會堂記¶
<pb:CK-KZ_JY152_02p042b>¶

昔余嘉定戊寅來西山與道士羅適菴胥晤良宻旣而與彭玉¶
隆作道院記凡宫觀冠偈之原亦曰有可考矣兹焉胡止菴攝¶
領宫事復以雲會堂見屬爲文以記之夫有道之士恨山不深¶
林不宻惟恐人聞其名若夫跡接縉紳心交利祿不預焉嘗議¶
之矣砭世劑俗之道未若鏟聲華窆心跡爲人不可爲然後起¶
人之敬吾道頼以不朽也吁有是哉道之爲道冲如春煥如夏¶
漠如秋嚴如冬大如天地湛如虛空未足以言道矣人學道者¶
當如何巢居穴處木食草衣僕麋鹿而吏猿猱友麖麞而隣雉¶
兔風餐芝朮雨卧烟霞所養胎仙所儲氣母俄而丹熟名香道¶
成行著四方同志一旦沓來方欲拒之彌久弗去或出力斬菅¶
<pb:CK-KZ_JY152_02p043a>¶
以薪其炊或發心刈茅以廬其止執篲趨走頓首後先凡可以¶
放心竭力彌月漫嵗覬有金箆刮膜之語使獲階仙陌聖之程¶
烏有所謂華宫殿美飲饌温毡凉簞明牕淨几精巾簞奇枕衾¶
也玉隆雲會堂久矣方兹求記姑以道家可語者吿之且使止¶
菴槌鼓升堂以聲其眾曰汝黃冠師此堂現成行住坐卧受用¶
此堂折旋俯仰如意自適汝能於此灰心冺慮形如槁枿鍊心¶
還丹脫胎神仙則汝何殊於徐來勒魏伯陽矣後之張用成石¶
得之無媿之也汝能於此修鉛辨汞擇地結友鍊九轉藥換骨¶
飛仙則汝何殊於旌陽尹勾漏令矣後之徐抱黃劉海蟾亦無¶
媿矣如所否者丁公縱姹女以晨逸黃婆抱嬰兒而夜奔九城¶
<pb:CK-KZ_JY152_02p043b>¶
被圍五官受侮泥丸崩裂精海翻枯六賊擅權於朱宫三彭搆¶
妖於黑域勞人費賄喪命失身汝又否乎如此而琴悟成連海¶
水之鳴於此而碁參王喬斧柯之旨更不然者能如陶隱居役¶
心禪那陸修靜留神蓮社至若聯石鼎而誚侯喜下嵩阜而過¶
昌黎運六丁之兵而助諸葛孔明出五解之書以授長孫無忌¶
猶賢乎哉否則鶴辭竹林鹿竄松壑山靈抵掌廟鬼聞驚吾恐¶
失汝爲黃冠之義矣汝黃冠師葢亦知乎風符雨印龍兵虎騎¶
濟生度死通眞達靈此所謂法噀蜂化鴿誘蟻呼龜飛劍斬星¶
投簡擾龍此所謂術該法術而言之亦知斗杓爲萬法之功曹¶
耶天罡爲萬術之媒師耶法術之玅不過乎是得之則可以馘¶
<pb:CK-KZ_JY152_02p044a>¶
洪都之毒虬縶博羅之點虎起白骨於芳草束黃魂於蒼郊天¶
[鬼*首]效奴石妖請罪嶽祗乞命井女獻珍汝黃冠師生當末世弗¶
遇匠師何如且究三洞四輔之書七元六甲之法於此而上可¶
凭扶摇泛汗漫三龍四虎朝屯暮䝉五龜二蛇晝姤夜復六月¶
而息三冬以成彼有烟瓢雨笠寄跡四方雲衲風巾褁粮千里¶
爲何事哉不如吾言定應沽利名釣榮遇者也或貽怒於其師¶
資或取侮於親隣不得已而曰吾爲方外之遊每到楓村水館¶
烟嶼風房有米無鹽衝寒冒𤍠未免有去國懷鄉之思則其尋¶
師訪道之志淺矣入此堂者雖人不媿汝汝不自媿乎知有此¶
堂有利有害有損有益乎何以言之及其卧酣睡蛇蝕心及其¶
<pb:CK-KZ_JY152_02p044b>¶
坐穩夢蝶萦晝至於靜處心路生雲所以素飱性根受蠧曾不¶
思星冠月帔神仙中人霧閣雲牕風塵表物昔之在天不能爲¶
神仙墮而爲人今復不能爲人則將墮而爲鬼長夜萬苦去夫¶
凡塵又復不能爲鬼則㪚而爲萬趣之殊吾不知矣主此堂者¶
居此堂者能調碧玉之弦能吟碧雲之章朗詠步虛淸磬摇空¶
閉光垂簾金花聚鼎講究玄牝知天地根握摛陰陽鍊日月髓¶
燃燈於海底鏤氷於火中知黃帝之金砂得廣成之黃轝辨張¶
正一之明窗飲吕純陽之刀圭授魏華存之一匕如是則餐靑¶
餌翠苦節昭昭衣紫曳黃淸姿濟濟聖胎圓熟道果馨甜則有¶
所謂火鈴賫詔於柏庭太帝降經於玉局矣葛仙翁云神仙可¶
<pb:CK-KZ_JY152_02p045a>¶
以學得不死可以力致近年而言百嵗之内有升舉有尸解有¶
坐脫有立亡者居多可不勉㫋抑又思之内藴至美外宗汙狂¶
人皆怪之此堂亦不可以處之也所以者何爲規儀人心藥石¶
後進而設又奚庸汝所謂狂且怪而敗羣哉余舊聞老子之道¶
今日觀之正所謂道德有負於初心聰明不及於前時尙能以¶
所授於師爲有力於學者吿¶

** 　　許旌陽贊¶

曾傳諶母鍊丹訣夜夜西山採明月壺裡滿盛烏免精劍尖尙¶
帶蛟龍血一自旌陽解組歸拔宅騰空入金闕但留行道八百¶
人未教他喫東華雪¶
<pb:CK-KZ_JY152_02p045b>¶

** 　　題玉隆宫壁詩¶

旌陽歸去太康年石竈灰寒古洞前笑斬白龍橫蓼岸醉騎黃¶
鶴步雲天金丹玉屑不復得鐵臼石函猶宛然四十二口家何¶
在猿嘯西山栢樹烟¶

　䟽闢鴻濛乃見混沌之心返混沌而得造化之體心爲用行¶
　爲體造化之元也心爲體行爲用沌混之元也故聖人心常¶
　混沌不爲造化所觀造化常混沌不爲萬物所執得其元本¶
　無爲而無所有爲有所爲有所不爲也靜觀此心天道也觀¶
　天之道淨明也執天之行忠孝也體淨明忠孝之心合天道¶
　法日月星斗之華成文章始昭昭然開塗苦之黑暗烱烱然¶
<pb:CK-KZ_JY152_02p046a>¶
　見事物之眞機得日之旨始炁陽生妙合萬物之神得月之¶
　旨元炁陰長玅合萬物之精得斗之旨玄炁佈化日月合明¶
　玅合萬物之炁則文明之德備矣淨明忠孝之道著矣淨明¶
　忠孝之教立矣當日都仙與其諸弟子演眞詮於千百世之¶
　前又頼列祖羣仙敷揚於後今日學者心逢此道若同日而¶
　同堂也千百世之後力行此道亦同日而同堂也仰見諸祖¶
　之立文垂訓繼往開來莫不同此心同此炁天地我人運會¶
　其中天人合發文字見之道德扶之功行培之淨明忠孝之¶
　文章昭昭乎不可掩矣¶

　衍淨明忠孝得一之學也天下之至䌓至怪變幻離奇而不¶
<pb:CK-KZ_JY152_02p046b>¶
　可窮詰者惟文字爲然善學者觀其至簡至易正大光明而¶
　昭垂萬古者惟祖師之文章爲寶鑑矣仰推伏羲畫卦倉頡¶
　著書原爲發明至道之淵深乃河出圖洛出書乃見顯然至¶
　理之昭著而文之所以成文字之所以成字章之所以成章¶
　者卽鬼神亦不能遁其情至妖魔愈不能逞其變矣遥觀自¶
　昔元始洞玄靈寶赤書玉篇眞文靈圖開化玄象推遷結氣¶
　浮空乘機應會言乘玄運之機正道宜行之時也合之符䜟¶
　之說葢有所自來矣稽之都仙神霄伏蛟鉄劵〓　　卽此¶
　一字便有無限變幻離奇而不可窮詰者至於靈寶赤書玉¶
　篇眞文其神化莫測有大不可思議者在夫至道之淵深至¶
<pb:CK-KZ_JY152_02p047a>¶
　理之昭著彌宇宙貫古今而無窮而文章又乃道理之燦然¶
　煥然列星宿排海嶽照耀煇煌洵爲嫓美聞之辨玉貴選無¶
　瑕淘金精求無滓况金丹豈常滿鼎玉粒何必盈倉所以吕¶
　祖師文集與白眞人文集俱家傳戸誦僅錄其數篇以見其¶
　同符淨明忠孝之旨非棄尺璧而寶珮玦也高明其原之¶
<pb:CK-KZ_JY152_02p047b>¶
¶	
<pb:CK-KZ_JY152_02p048a>¶

* 純陽祖師降示詩¶

斗中原有孝悌王孝弟存心自克昌若向松沙忙覔路雲天近¶
泛一慈航¶

　子不記爾乃靈寶内院侍書一童子因隨金臺老母往覲¶
　玉淸與玉女聞天樂之鏘音貪樂忘返忽動塵念尋路亂踏¶
　致衝天仗爲靈官所叱鞭下黑潭墮爲毒蛟肆水渰溺良民¶
　田禾房舍又墮爲松山之黑虎因遇藍眞人往流沙路見一¶
　聲喝醒復得爲人至讀書六旬愽一明經授婺州廣文終於¶
　一禪再世而爲秦大夫又再世而爲南岳之方士今世且得¶
　二縣尹矣孝思頗誠存心尙正有此夙根尙可還元惜狂在¶
<pb:CK-KZ_JY152_02p048b>¶
　柳柳花花之風今倘不振背自悟汗下通身不知何所底止¶
　矣吾故於二子之一請卽降子能以名心爲道心以利欲心¶
　爲天理心則近道矣亦可以許龍沙之選矣子再去自已囘¶
　照得本來面目果眞蠲情薄性果至誠極吾不惜再來一度¶
　也吾於此一度陸光旭一度蔣[石*然]一度劉餘霖等共六人皆¶
　受度中怠又度賈藻此老本性誠原根行不淺如今已副吾¶
　教也尋得了眞道路矣子等皆天所賦昇之靈又有宿根豈¶
　猶不能一受度乎天然吾度之廿二年還誠吾度之七年二¶
　子皆體吾之心行吾之事薄守吾之道已成踵息不死之眞¶
　安得人人而俱如之哉吾於龍沙可無憂矣還誠汲引心切¶
<pb:CK-KZ_JY152_02p049a>¶
　吾是以降而娓娓少選另有一盤星老實至言爲子二人現¶
　破也¶
<pb:CK-KZ_JY152_02p049b>¶
¶	
