#-*- mode: org; -*-
#+EXPORT_ID: JY178
#+TITLE:金丹四百字 Jindan Sibaizi
#+WITNESS: CK-KZ JYE
#+BASEEDITION: YP
<pb:CK-KZ_JY178_01p050a>¶

* 金丹四百字序¶

七返九還金液大丹者，七乃火數，九乃金數，以火鍊金，返本還¶
元，謂之金丹。以身心分上下兩弦，以神氣別冬夏二至，以形神¶
契坎離二卦。以東魂之木，西魄之金，南神之火，北精之水，中意¶
之土，是爲攢簇五行。以含眼光，凝耳韻，調鼻息，緘舌氣，是爲和¶
合四象。以眼不視而魂在肝，耳不聞而精在腎，舌不聲而神在¶
心，鼻不香而魄在肺，四肢不動而意在脾，故名曰五氣朝元。以¶
精化爲氣，以氣化爲神，以神化爲虛，故名曰三花聚頂。以魂在¶
肝而不從眼漏，魄在肺而不從鼻漏，神在心而不從口漏，精在¶
腎而不從耳漏，意在脾而不從四肢孔竅漏，故曰無漏。精神魂¶
<pb:CK-KZ_JY178_01p050b>¶
魄意，相與混融，化爲一氣，不可見聞，亦無名狀，故曰虛無。煉精¶
者，煉元精，非淫佚所感之精，煉氣者，煉元氣，非口鼻呼吸之氣；¶
煉神者，煉元神，非心意念慮之神。故此神氣精者，與天地同其¶
根，與萬物同其體，得之則生，失之則死，以陽火鍊之則化成陽¶
氣，以陰符養之則化成陰精，故曰見之不可用，用之不可見。身¶
者，心之宅；心者，身之主。心之猖狂如龍，身之[犭*甯]惡如虎。身中有¶
一點眞陽之氣，心中有一點眞陰之精，故曰二物。心屬乾，身屬¶
坤，故曰乾坤鼎器。陽氣屬離，陰精屬坎，故曰烏兔藥物。抱一守¶
中，煉元養素，故曰採先天混元之炁。朝屯暮䝉，晝午夜子，故曰¶
行周天之火候。木液旺在卯，金精旺在酉，故當沐浴。震男飲西¶
<pb:CK-KZ_JY178_01p051a>¶
酒，兌女攀北花，巽風吹起六陽，坤土藏蓄七數，故當抽添。夫採¶
藥之初，動乾坤之橐籥，取離坎之刀圭，初時如雲滿千山，次則¶
如月涵萬水，自然如龜蛇之交合、馬牛之步驟。龍爭魂，虎爭魄，¶
烏戰精，兔戰神，恍惚之中見眞鉛，杳冥之内有眞汞，以黃婆媒¶
合，守在中宮。鉛見火則飛，汞見火則走，遂以無爲油和之，復以¶
無名璞鎭之，鉛歸坤宮，汞歸乾位，眞土混合，含光默默。火數盛¶
則燥，水銖多則濫，火之燥，水之濫，不可以不調勻，故有斤兩法¶
度。修煉至此，泥丸風生，絳宮月明，丹田火熾，谷海波澄，夾脊如¶
車輪，四肢如山石，毛竅如浴之方起，骨脈如睡之正酣，精神如¶
夫婦之歡合，魂魄如子母之留戀，此乃眞境界也，非譬喻也。以¶
<pb:CK-KZ_JY178_01p051b>¶
法度煉之則聚而不散，以斤兩煉之則結而愈堅。魂藏魄滅，精¶
結神凝，一意冲和，肌膚爽透，隨日隨時，漸凝漸聚，無質生質，結¶
成聖胎。夫一年十有二月，一月三十日，一日百刻，一月總計三¶
千刻，十月總計三萬刻，行住坐臥，綿綿若存，胎氣旣凝，嬰兒顯¶
相，玄珠成象，太乙含眞。三萬刻之中，可以奪天上三萬年之數，¶
何也？一刻之功夫，自有一年之節候，所以三萬刻可以奪三萬¶
年之數也。故一年十二月，總有三萬六千之數。雖愚昧小人，行¶
之立躋聖地。奈何百姓日用而不知，元精喪也，元氣竭也，元神¶
離也。是以三萬刻，刻刻要調和，如有一刻差違，則藥材消耗，火¶
候虧缺，故曰毫髮差殊不作丹。是宜刻刻用事，用之不勞，眞氣¶
<pb:CK-KZ_JY178_01p052a>¶
凝結，元神廣大，内則一年煉三萬刻之丹，外則一身奪三萬年¶
之數，大則一日結一萬三千五百息之胎，小則十二時行八萬¶
四千里之氣，故曰奪天地一點之陽，採日月二輪之氣。行眞水¶
於鉛爐，運眞火於汞鼎，以鉛見汞，名曰華池；以汞入鉛，名曰神¶
水。不可執於無爲，不可形於有作，不可泥於存想，不可著於持¶
守，不可枯坐灰心，不可盲修瞎煉。惟恐不識藥材出處，又恐不¶
知火候法度，要須知夫身中一竅名曰玄牝。此竅者，非心、非腎、¶
非口鼻、非脾胃、非穀道、非膀胱、非丹、田非泥丸，能知此之一竅，¶
則冬至在此矣，藥物在此矣，火候亦在此矣，沐浴亦在此矣，結¶
胎亦在此矣，脫體亦在此矣。夫此一竅，亦無邊旁，更無内外，乃¶
<pb:CK-KZ_JY178_01p052b>¶
神氣之根，虛無之谷，在身中求之，不可求於他也。此之一竅，不¶
可以私意揣度，是必心傳口授，苟或不爾，皆妄爲矣。今作此《金¶
丹四百字》，包含造化之根基，貫穿陰陽之骨髓，使煉丹之士，尋¶
流而知源，舍妄以從眞，不至乎忘本逐末也。夫金丹於無中生¶
有，養就嬰兒，豈可泥象執文而溺於旁蹊曲徑？然金丹之生於¶
無，又不可爲頑空，當知此空乃是眞空，無中不無，乃眞虛無。今¶
因馬自然去，講此數語，汝其味之。紫陽張伯端序。¶
¶	
¶	
¶	
<pb:CK-KZ_JY178_01p053a>¶

* 　金丹四百字¶
宋紫陽眞人張伯端著¶
　　　　　　　　　　明西陵一壑居士彭好古註解¶

** 眞土擒眞鉛眞鉛制眞汞鉛汞歸眞土身心寂不動¶

　人之初生天一生坎水爲腎腎水沈重象鉛腎生氣氣中一¶
　點眞一之精是爲眞鉛地二生離火爲心心飛揚象汞心生¶
　液液中一點正陽之氣是爲眞汞坎中有戊土離中有巳土¶
　水本陰而陰中有眞陽火本陽而陽中有眞陰是爲眞土陰¶
　交於陽陽交於陰全憑眞土眞鉛卽身中之氣眞汞卽身中¶
　之神眞土卽身心中之意也誠能運吾之眞意使汞嘗迎鉛¶
<pb:CK-KZ_JY178_01p053b>¶
　鉛嘗制汞鉛汞歸眞土則神氣渾融性情合一而身心寂然¶
　不動矣雖曰不動其實如如之中有了了冥冥之中有昭昭¶
　妄心已除而炤心不昧肉身若死而法身常生非墜頑空而¶
　甘枯槁也¶

** 虛無生白雪寂靜發黃芽玉爐火温温鼎上飛紫霞¶

　虛無寂靜下手採藥之功夫白雪黃芽吾身藥生之景象然¶
　以白雪歸虛無以黃芽歸寂靜亦自有辨白雪自虛空而生¶
　黃芽須待火養而生以火能生土也時當姤卦天交於地虛¶
　無則白雪自生時當復卦地交於天寂靜則黃芽自發正如¶
　天地之間陽極而陰則白雪自天而飛陰極而陽則黃芽自¶
<pb:CK-KZ_JY178_01p054a>¶
　地而長玉爐卽黃庭火卽神以神馭氣火在玉爐之中温温¶
　者行火之候鼎者乾位神之本宮黑變紅爲紫火飛上爲霞¶
　霞與火非二物也玉爐火温温乾宮之神炤入於坤宮之内¶
　至於鼎上飛紫霞則坤受乾火反飛於坤宮之外矣¶

** 華池蓮花開神水金波靜夜深月正明天地一輪鏡¶

　紫陽本序云以鉛見汞名曰華池以汞入鉛名曰神水卽此¶
　而觀華池爲命蔕神水爲性根欲性命渾融始以汞投鉛次¶
　以鉛制汞坎宮眞一之精載正陽之炁而上升離宮正陽之¶
　炁隨眞一之精而下降至時之將子水淸金白而性命神氣¶
　兩相渾合矣故曰天地一輪鏡只在以性合命凝神入氣穴¶
<pb:CK-KZ_JY178_01p054b>¶
　是也昔人謂煉丹無别法但引神水入華池萬事畢矣正言¶
　此意¶

** 硃砂煉陽氣水銀烹金精金精與陽氣硃砂而水銀¶

　硃砂是液中正陽之氣水銀是氣中眞一之精補離宮之陰¶
　液中採取正陽之氣取坎宮之陽氣中採取眞一之精金精¶
　與陽氣以陽火煉之則如硃砂以陰符養之則如水銀非二¶
　物也¶

** 日魂玉兔脂月魄金烏髓掇來歸鼎中化作一泓水¶

　太陽木火爲日魂魂藏神而陽中有陰陰卽月魄日非月無¶
　以生其光故曰玉兔脂脂從精也太陰金水爲月魄魄藏精¶
<pb:CK-KZ_JY178_01p055a>¶
　而陰中有陽陽卽日魂月非日無以成其體故曰〓〓髓髓¶
　從神也猶硃砂是日中之精中感月華而生眞汞水銀是月¶
　中之華中感日精而生眞鉛大修行人上士以神化氣以氣¶
　化精中士以精留氣以氣留神精神渾合調和於寶鼎之中¶
　則甘露自降而化爲一泓水矣¶

** 藥物生玄竅火候發陽爐龍虎交會時寶鼎產玄珠¶

　玄竅卽玄牝玄陽而牝陰總謂之玄竅人身下爲爐乃神之¶
　所棲火發於此故曰陽爐爐上則鼎也靜極而動藥物自生¶
　時當採取得藥之後苟無火候以烹煉之其藥復散玄珠何¶
　從而產哉是必撥轉頂門關捩子奪取驪龍頷下珠藥卽是¶
<pb:CK-KZ_JY178_01p055b>¶
　火火卽是藥藥火合一則龍虎交會而懸胎寶鼎自產黍米¶
　之玄珠矣然必玄竅生藥方可陽爐發火若機未至而先助¶
　長則外火雖行内符不應適以自焚其軀耳大抵神氣和融¶
　則玄竅自見玄竅旣見則火候自知火候旣知則龍虎自倂¶
　龍虎旣倂則玄珠自成其妙在動靜之間不差毫髮可也¶

** 此竅非凡竅乾坤共合成名爲神氣穴内有坎離精¶

　此竅卽上玄竅以其不屬有無不落方體超乎身心之外出¶
　乎恍惚之間故曰非凡竅人身上乾而下坤乾之中爻索坤¶
　而成坎坎寄坤位而氣居之坤之中爻索乾而成離離寄乾¶
　位而神居之神者心中之汞也氣者身中之鉛也心爲神室¶
<pb:CK-KZ_JY178_01p056a>¶
　身爲氣府故曰名爲神氣穴身中有一點眞陽之氣氣屬離¶
　心中有一點眞陰之精精屬坎故曰内有坎離精¶

** 木汞一點紅金鉛四斤黑鉛汞結成珠耿耿紫金色¶

　心中一點眞陰之精名曰木汞木數三内涵眞陽之氣爲一¶
　故曰一點木能生火火色紅故曰一點紅身中一點眞陽之¶
　炁名曰金鉛金數四故曰四斤鉛色黑金水同宮故曰四斤¶
　黑初以紅入黑次煉黑入紅紅黑相投結成黍米之珠於寶¶
　鼎而耿耿如紫色矣紅與黑相間其色紫故曰紫金色然鉛¶
　汞非有定物紅黑非有定色一點四斤亦非有定數也得意¶
　者當自知之¶
<pb:CK-KZ_JY178_01p056b>¶

** 家園景物麗風雨正春深耕鋤不費力大地皆黃金¶

　家園者身中之眞土也景物者身中藥物景象也一陽來復¶
　之際鼓巽風以吹坤土引神水以潤華池及至三陽交泰之¶
　時不費採取之力但勿忘勿助而大地黃芽自土中而迸出¶
　矣謂之金者言其結成金丹也¶

** 眞鉛生於坎其用在離宮以黑而變紅一鼎雲氣濃¶

　腎生氣氣中眞一之水爲眞鉛眞一之水卽離中正陽之氣¶
　見液相合氣中收取眞一之水非液中採取正陽之氣使母¶
　子相逢兩相顧戀則金隱於水無由上升蓋以神馭氣千古¶
　傳心之要訣也故曰其用在離宮體在坎而用在離也鉛曰¶
<pb:CK-KZ_JY178_01p057a>¶
　以火而出水則以黑變紅藥卽是火但見自三關路頭以抵¶
　九重天上油然而興霏然而升翕然而蒸藹然而凝而其氣¶
　如雲之濃上升鼎内矣¶

** 眞汞產於離其用卻在坎姹女過南園手持玉橄欖¶

　汞雖產自離宮然非得北方之正炁以制伏之則常欲去人¶
　不得凝聚故曰其用卻在坎姹女者汞也南園者離也離中¶
　之汞一見坎中之鉛則鉛汞相投將舍離宮而同降坎位故¶
　曰過南園一過南園而汞成白雪矣玉者象其色之白也橄¶
　欖者象其不方不圓也¶

** 震兌非東西坎離不南北斗柄運周天要人會攢簇¶
<pb:CK-KZ_JY178_01p057b>¶

　震東兌西離南坎北八卦之方位天道運行無時休息而斗¶
　柄轉移逐月各指一方陰陽寒暑不愆其期人身一天地也¶
　自玄谷上泥丸復下重樓以歸北海謂之周天其斡旋之機¶
　亦由乎斗柄一年十二月一月三十日共三百六十日一日¶
　一百刻一年計三萬六千刻一日之功可奪三萬六千刻之¶
　氣言修丹之士運周天火候於一日之内以一日易一年以¶
　十二時易十二月攢年於日簇月於時惟隨斗柄以爲運轉¶
　而東西南北不必言矣斗柄一差則時令乖忒愼之愼之¶

** 火候不用時冬至不在子及其沐浴法卯酉時虛比¶

　火之爲物太大則炎太小則冷要在調和得中故火必曰候¶
<pb:CK-KZ_JY178_01p058a>¶
　一時有六候候者吾身之節候何時之有吾身靜極而動在¶
　月卽爲冬至在日卽爲子時迎此機而與之俱動則火候在¶
　此矣大端一陽升爲子一陰降爲午陽升陰降爲卯陰升陽¶
　降爲酉所謂不刻時中分子午非必以冬至爲子夏至爲午¶
　兔鷄之月爲卯酉也如外丹進火爲子抽火爲午不增火不¶
　減火爲沐浴不拘子午亦不拘卯酉之時¶

** 烏肝與兔髓擒來共一處一粒復一粒從微而至著¶

　人稟天地眞元之炁三百八十四銖其重一斤八兩日之精¶
　故曰鳥肝卽木液也八兩月之精故曰兔髓卽金精也金木¶
　間隔假戊己爲媒娉用火煅煉日生一粒如黍米大重一銖¶
<pb:CK-KZ_JY178_01p058b>¶
　八釐自微至著積銖而成兩三十日重三十八銖四絲三百¶
　日重三百八十四銖方圓一寸而重一斤矣¶

** 渾沌包虛空虛空括三界及尋其根源一粒如黍大¶

　有世界則有三才有三才則有虛空有虛空則有渾沌未有¶
　天地之先渾渾沌沌渾沌包虛空虛空括三界及尋吾身受¶
　氣之初不過一粒大如黍米此人生之根源而修丹者之所¶
　當知也故曰有人要覓長生訣只去搜尋造化根¶

** 天地交眞液日月含眞精會得坎離基三界歸一身¶

　心液下降腎氣上升液與氣總名曰液天地交眞液也魂爲¶
　鳥精魄爲兔髓精與髓總名曰精日月含眞精也坎屬陰坎¶
<pb:CK-KZ_JY178_01p059a>¶
　中藏戊戊爲陽土是陽者坎之基也離屬陽離中藏已已爲¶
　陰土是陰者離之基也會得坎中戊土基始於陽離中已土¶
　基始於陰則身中天地身中日月皆由眞土爲之運用而三¶
　界歸於一身矣¶

** 龍從東海來虎向西山起兩獸戰一場化作天地髓¶

　心中正陽之氣爲龍木能生火震屬木故龍從東方來腎中¶
　眞一之精爲虎金能生水兌屬金故虎向西山起若使龍吟¶
　雲起而下降虎嘯風生而上升二獸相逢交戰於黃屋之前¶
　則龍吞虎髓虎啖龍精風雲慶會混合爲一而化爲天地之¶
　髓矣¶
<pb:CK-KZ_JY178_01p059b>¶

** 金花開汞葉玉蔕長鉛枝坎離不曾閑乾坤經幾時¶

　金花本眞鉛借汞成胎玉蔕本眞汞借鉛成形人身汞爲神¶
　鉛爲精金花開汞葉者恍恍惚惚水中生神也玉蔕長鉛枝¶
　者杳杳冥冥火中生精也得訣者坐至金花顯露玉蔕滋萌¶
　則鉛汞之枝葉已茂此時正宜採藥進火使坎離運行於東¶
　西乾坤周迴於上下一往一復一升一降如環無端不可有¶
　頃刻之停葢未得藥時須要認汞葉之開與鉛枝之長旣得¶
　藥後又要知往復之妙升降之宜方爲始終兼盡而聖胎圓¶
　成矣苟乾坤坎離不循環於十月之中則鼎器藥物暫得竟¶
　失金花鳥保其不謝玉蔕鳥保其不凋矣¶
<pb:CK-KZ_JY178_01p060a>¶

** 沐浴防危險抽添自謹持都來三萬刻差失恐毫釐¶

　一年十二月共計三萬六千刻以此三萬六千刻攢簇一日¶
　之内十二月之中十月行火候陽生則採藥於子宮而使之¶
　逆升謂之抽鉛陰生則退火於午位而使之順降謂之添汞¶
　其餘兩月卯月益水安金酉月行火止水只行水候不行火¶
　候謂之沐浴以卯月生中有殺酉月殺中有生防火之太燥¶
　而有危險也除兩月六千刻止十月三萬刻故曰都來三萬¶
　刻三萬刻工夫毫釐有差則陰陽差互惟旣防危險又知謹¶
　持專心致志於一圈之中與動俱出與靜俱沒期可以養成¶
　嬰兒而爲超脫之仙矣¶
<pb:CK-KZ_JY178_01p060b>¶

** 夫婦交會時洞房雲雨作一載生箇兒箇箇會騎鶴¶

　夫婦者身中眞陰眞陽也眞陰眞陽得眞土爲媒娉結爲夫¶
　婦洞房交接雲騰雨施一年之内十月懷胎兩月沐浴胎完¶
　氣足產箇嬰兒便跨鶴自泥丸宮出矣九載生九箇故曰箇¶
　箇千百億化身無非一身非眞有九箇也嬰兒爲孩亥子交¶
　會合爲孩字此結胎下手之要也¶
¶	
¶	
¶	
¶	
<pb:CK-KZ_JY178_01p061a>¶

* 　　石橋歌(附)¶

吾家本住石橋北山鎭水關森古木橋下澗水徹崑崙山下有¶
泉香馥郁吾歸山内實堪誇徧地均栽不謝花山北穴中藏猛¶
虎出窟哮吼生風霞山南潭底隱蛟龍騰雲降雨山濛濛二獸¶
相逢鬬一場玄珠隱伏是禎祥景堪羨吾暗喜自斟自酌醺醺¶
醉醉彈一曲無弦琴琴裏聲聲教仔細可煞醉後沒人知昏昏¶
默默恰如癡仰觀造化功夫妙日還西出月東歸天是地地是¶
天反覆陰陽合自然識得五行顚倒處指日升霞歸洞天黃金¶
屋白玉椽玉女金童日侍前南辰北斗分明布森羅萬象現無¶
邊無晝夜要綿綿聚散周天火候全若問金丹端的處尋師指¶
<pb:CK-KZ_JY178_01p061b>¶
破水中鉛木生火金生水水火須分前後隊要辦浮沈識主賓¶
鉛銀砂汞方交會有剛柔莫逸意知足常足歸本位萬神齊和¶
太平年恁時國富民歡喜此箇事好推理同道之人知此義後¶
來一輩學修眞只說存養幷行氣在眼前甚容易得服之人妙¶
難比先且去病更延年用火烹煎變陽體學道人去思已休問¶
旁門小法制只知目下哄得人不覺自身暗憔悴勸後學須猛¶
縶莫徒抛家住他地妙道不離自家身豈在千山并萬水莫因¶
循自貪鄙火急尋師覓玄指在生若不學修行未知來生甚胎¶
裏旣有心要終始人生大事惟生死皇天若負道心人令我三¶
塗爲下鬼¶
¶	
