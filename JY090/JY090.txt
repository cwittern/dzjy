#-*- mode: org; -*-
#+EXPORT_ID: JY090
#+TITLE:太上洞玄靈寶紫微金格高上玉皇本行集經闡微 Taishang Dongxuan Lingbao Ziwei Jinge Gaoshang Yuhuang Benxing Jijing Chanwei
#+WITNESS: CK-KZ JYE
#+BASEEDITION: YP
<pb:CK-KZ_JY090_01p001a>¶

萬天至尊金闕玉皇上帝勅命曰於戲天道無親惟佑善人人¶
道貴華必隆賜予古今不爽於茲爲烈况以大勳旣集世道攸¶
關吾典垂成人心有賴太平之兆行見有基國家之興由茲綿¶
遠天淸地甯人和三才建極儒典玄宗佛教三門同興仗玅典¶
以爲之樞箋釋有道幸眞法旣已觀成剞劂莫遲庶幾早回人¶
心速移世道有志者得遂靑雲無緣者亦通懴悔朕心早慰諸¶
天於是咸安道法重新萬地因而共泰非同小可莫辭煩勞此¶
日加意小心奉命惟謹他時施恩破格受福無窮今特命吾殿¶
前天猷大元帥佑聖眞君前來奉勅示諭好生加意小心謄錄¶
成帙陸續可付刋刻朕准爾等下方有好善矢誠之士幫助凡¶
<pb:CK-KZ_JY090_01p001b>¶
矢志幫助速完刻本之人准其功名卽速成就後福漸次增加¶
爾等無妨以此大緣勸諭善人共成天事共受天福流行之處¶
一方俱准免瘟㾮受持之士卽速免其本身災星臨照惡病不¶
纏一家福惠一人受持一家免難一家受持一方免難在位之¶
人受持俱令其所治之地若一方若一國若天下若四海皆得¶
刀兵永息瘟㾮永免太平百年受持之人不惟一身受福准將¶
來度上南宫受鍊進位天階勅命一下天上地下神員勿得違¶
慢若有疑惑不信謗毁經文並疑惑爾等侍演執筆之事其人¶
卽刻身體困倦惡病纏染若有疑惑加意謗毁並攺眞本以從¶
俗本者著令雷部嚴察先斬後奏爾壇中人俱宜加意小心勸¶
<pb:CK-KZ_JY090_01p002a>¶
戒惟謹其有不信是經者爾等不必與之爭論但須拭目俟之¶
看其受災受報又此經所在之處著令雷吏護衞是經是人一¶
切惡魔不得侵近有違之者朕命所至化爲飛塵永無超生又¶
或儒宗士子執其偏見慢易是經俱准神員令其功名滯塞永¶
無上達衣食坎坷窮困終生子孫無發達之期死後有考掠之¶
咎隨其生平作爲超生受報又或玄宗只信俗本不信眞本其¶
罪更宜嚴重此爲明知故犯理所不容又或禪宗疑惑不信是¶
經者俱准打入魔道永失正覺又或謗毁是經者其罪與十惡¶
不善者同科其罪不通懴悔天律不赦如或有人戲侮吾像其¶
罪尙可懴悔赦除若戲侮此經及戲侮傳經傳法之人其罪猶¶
<pb:CK-KZ_JY090_01p002b>¶
如戲侮謗毁吾金闕至尊眞身永無解免之條再無懴悔之路¶
又此不信之人非是與經爲難實是與朕爲難所在一切神祗¶
嚴肅治之不必奏聞此等罪報祇須年終彙奏可也凡爲朕之¶
人民者宜自愛而勿蹈此罪焉欽哉¶
　乙丑十二月二十日戌時諭¶
<pb:CK-KZ_JY090_01p003a>¶
@fw1重刋道藏輯要¶

* 太上洞玄靈寶紫微金格高上玉皇本行集經闡微卷上¶

** 　玄藴咒¶

大哉¶

元始無量度人演淸淨教登引天眞玄座説法寂然無聲¶
玉帝放光喜慶難言是爲心傳亦曰天根大圓滿咒瑤章洞文¶
集以成書敷落神眞(臣)今東向誦願與天齊并存亡俱證果永¶
度愛河津¶

** 　　淸微天宫神通品第一¶

道言¶
<pb:CK-KZ_JY090_01p003b>¶

元始天尊昔在淸微天中玉京金闕七寶玄苑¶
玉皇宫殿昇光明座與無鞅數眾宣説靈寶淸淨眞一不二法¶
門¶

*** 　　應運説法章第一¶

　天師張眞人曰　　元始天尊無上法王是道祖也卽祖炁¶
　也　　玉皇上帝總握萬天卽　　元始祖炁之所發皇大¶
　道之眞身法門之主宰無鞅靈聖之宗師也其實　　元始¶
　祖炁　　萬天宗主是一是二故在　　天尊説法之時¶
　　玉皇宫殿與七寶玄苑淸微天宫互相輝映然非由¶
　靈寶淸淨玅道不能透此玄機入斯玅境蓋淸淨則眞一眞¶
<pb:CK-KZ_JY090_01p004a>¶
　一則不二不二乃入法門躬朝　　上帝而道契　　玉淸¶
　至尊無上粤義開宗高著眼孔至理重重¶

**** 　　箋釋¶

　正陽帝君曰　　玉淸一現卽是　　玉皇氤氲祖炁發爲¶
　休祥照耀天地一十七光淸微天上巍峩帝鄕玉京山内時¶
　有天香玄玄寶座恒演天章這般玅理若個親嘗天樞上宰¶
　闡發輝煌羣眞奉命再爲發皇眞機秘密口訣精詳引彼後¶
　學直達天堂流傳不息後嗣必昌¶

　白祖仙師曰　　玉帝　　玉淸本一家淸微玅有兩光華¶
　眞機秘訣傳　　元始道範德輝被海涯金闕巍巍爲¶
<pb:CK-KZ_JY090_01p004b>¶
　帝座玉京朗朗散天花法門無上超無上足下生雲絢彩霞¶
　海蟾帝君曰讀得　　尊經做得仙　　玉淸　　玉帝盡¶
　通玄法門不二歸眞一至德無鞅總萬天　　靈寶瓊書參¶
　祖炁淸微　　帝座復先天天師代代眞人出玅法於今要¶
　徧傳¶

　文昌帝君曰玉京金闕本巍峩　　上帝　　天王玅理多¶
　萬有羣生歸太極瓊編玉笈隱天和靈臺淨處通靈寶愛慾¶
　無沾出愛河莫道文光揚七曲　　帝光無盡　　道君哦¶
　孚佑帝君曰玄座説法玅無倫大羅天上選羣眞超然無上¶
　眞風徧其數無鞅　　帝座人一部　　尊經全付汝萬端¶
<pb:CK-KZ_JY090_01p005a>¶
　玅義盡通神往代天師重演法　　聖朝留得億年春¶

**** 　斗母天尊頌曰¶

#+BEGIN_VERSE
　大道無言　　三教咸尊　　經傳元始　　朝帝有門¶
#+END_VERSE

是時¶

玉皇尊帝與諸眞聖飛天大聖無極神王靈童玉女九千萬人¶
淸齋建節侍在側焉¶

*** 　　乘機與會章第二¶

　天師張眞人曰　　玉皇尊帝　　元始之分身總握萬聖¶
　還與萬聖尋源返本依然從祖炁而來其實諸眞聖眾又爲¶
　　　玉皇尊帝之分身靈童玉女依然爲　　玉皇尊帝諸¶
<pb:CK-KZ_JY090_01p005b>¶
　眞聖眾共有共具之眞靈眞秀眞陰眞陽故一齊皆從淸微¶
　天宫聽法九千萬人不嫌其多咸集　　元始會下尙嫌其¶
　少淸齋建節禮儀輝煌逐隊成羣忠貞不二蓋　　元始以¶
　心印　　玉帝　　玉帝卽以心印諸聖自然嬰姹同靈老¶
　陽生生是誠天地開闢以來第一法會讀經者當默會此玄¶
　機¶

**** 　　箋釋¶

　玄天上帝曰　　玉皇尊帝萬聖之宗皆從　　元始禀具¶
　金容汞爲玉女鉛是靈童八十一數玅義重重其光晃朗其¶
　氣和融紛紛紜紜惟　　帝是從返本還元淸微天中¶
<pb:CK-KZ_JY090_01p006a>¶
　元始説法卽在爾躬淸齋純一建節崇隆諸眞聖眾久侍瓊¶
　宫　　上帝招攝恩惠無窮俱在　　帝心祖炁之功惟¶
　　皇建極廣博無窮會萬歸一聽法來同九千萬人總一蒼¶
　穹　　天尊演法玅有眞空高高證果永播眞風¶
　正陽帝君曰　　元始説經　　玉帝聽靈童玉女盡神靈¶
　本來一道源流合莫怪羣眞拜舞慇建節揚旛揚至德淸齋¶
　仰道仰明君九千萬人皆會集一心一志頌鴻文¶
　麻祖元君曰誰爲玉女與靈童自己家珍莫看空但使九千¶
　萬人集乃知十七　　帝光同淸齋建節從天道聽法參玄¶
　爲我躬一部　　尊經何人受帝主分明在絳宫¶
<pb:CK-KZ_JY090_01p006b>¶
　文昌帝君曰　　元始分身是　　玉皇高高無上十七光¶
　靈童得處從神女眞陰永駐結元陽書傳玅有層層奥氣播¶
　坤輿處處香悟得　　帝身歸祖炁手攀丹桂狀元郎¶
　孚佑帝君曰此身卽是　　帝分身　　帝身還從　　玉¶
　淸神上蟠下際皆吾道食德飮和盡聖人聽法慇懃還建節¶
　淸齋專一試捫心九千萬人皆　　元始童是眞陽女是陰¶

**** 　斗母天尊頌曰¶

#+BEGIN_VERSE
　結得陰陽　　讀得瓊章　　九九數合　　咫尺帝鄕¶
#+END_VERSE

於是¶

玉帝知時欲至卽於會前舉六通力放大光明徧照諸天無極¶
<pb:CK-KZ_JY090_01p007a>¶
梵刹一切境界皆大震動十方無極一切世界俱同琉璃玻瓈¶
無有隔礙¶

*** 　　知時放光章第三¶

　天師張眞人曰　　玉皇尊帝會　　元始之座聽　　元¶
　始之法卽現　　元始之神通而照耀　　元始之法界何¶
　莫非　　元始無礙之光明夫　　帝身卽道身卽　　元¶
　始之分身不可以常身論然非由常體不能顯露眞體彼在¶
　常體能轉六識爲六神通則圓融無礙自然洞徹三界十方¶
　上天下地不隔一塵佛國天宫自然感動况　　玉皇尊帝¶
　會　　元始祖炁無極大道之金身建豎乾坤首出庶物之¶
<pb:CK-KZ_JY090_01p007b>¶
　德範其光明自然昭著如慧曰之照臨如靑天之圓湛究之¶
　無聲無臭無色無相乃是　　玉皇尊帝眞體穆穆深遠冺¶
　厥思慮甯有言詮然而包舉六合之力量收攝無極世界之¶
　光明自不能掩所以隱顯隨時動正由心其卷而歛之也則¶
　渾然一炁不露其端其放而露之也則灼然萬象瑩徹無礙¶
　　　帝德所至之處卽　　帝光所到之處有何境界可以¶
　障礙者乎於戲覩此光明已令人欣歎不已而猶未竟其靈¶
　通也有欲近　　上帝之琉璃玻瓈光者請從是經讀起¶

**** 　　箋釋¶

　正陽帝君曰皇矣　　上帝大道之樞神通無上照耀坤輿¶
<pb:CK-KZ_JY090_01p008a>¶
　六牕無塵六洞皆虛六根淸淨六塵難拘如中天日如出海¶
　珠光明一現萬里無殊琉璃境界亦比玻瓈十方梵刹一氣¶
　連枝神力扶天何况羣黎德光返照三境相齊何况十方國¶
　界東西或南或北十極穹廬不能收攝同體而居圓明無礙¶
　　　帝德規模知時不違心手相符浩氣包含玉體光敷默¶
　朝　　上帝捧讀瓊書¶

　何祖元君曰　　帝有眞身現六通光明無礙十方同知時¶
　乃與眞機應光被無非祖炁融梵刹三千金世界王居百萬¶
　玉帡幪三才萬象歸皇極個個發生雨露中¶

　白祖仙師曰惟　　帝高居白玉京上通　　元始下蓬瀛¶
<pb:CK-KZ_JY090_01p008b>¶
　西天境界歸南極北海鯤鵬到　　太淸總無一物相隔礙¶
　都由　　聖力太充盈地軸天關輕舉處往來變化任遊行¶
　文昌帝君曰稽首吾　　皇十七光光明放處燭無疆八𡒕¶
　八極歸皇極萬炁萬方總上方南北東西金色界木金水火¶
　玉龍堂六通　　聖力神明德證得琉璃到　　帝鄕¶
　孚佑帝君曰　　帝有眞身顯六通我憑至德玉光融不染¶
　一塵　　彌羅境眞歸三境太微宫琉璃本相玻瓈映身世¶
　眞修色象空上天下地遙相接誰云無分步玄穹¶

**** 　斗母天尊頌曰¶

#+BEGIN_VERSE
　聖力開天　　神光燭地　　玅境分明　　眞經夀世¶
#+END_VERSE

<pb:CK-KZ_JY090_01p009a>¶

十方來眾並乘五色瓊輪琅輿碧輦九色玄龍十絶羽蓋麟舞¶
鳳唱嘯歌嗈嗈靈𡚱散花金童揚烟讚謠洞章浮空而來¶

*** 　　十方來集章第四¶

　天師張眞人曰十方之眾皆自　　元始一炁分形本與¶
　　玉皇尊帝同具玅體然而一實萬分則萬有不齊萬殊各¶
　異雖與　　帝同體而流派各別安能返本還元一自¶
　帝降恩光普攝無窮於是十方皆能返照聖眾皆能復性乃¶
　知　　玉皇尊帝卽體以攝用十方聖眾卽用以歸體一理¶
　流通一氣招攝一光煥朗自然脫去凡塵離彼繫滯且能默¶
　運斗車潛轉天輪御九陽之眞氣蔭十方以慶雲由是鳴鸞¶
<pb:CK-KZ_JY090_01p009b>¶
　嗈嗈祥麟隊隊金童爲之揚紫氣玉女爲之布絳華淩空步¶
　景浮游三界上天門而朝　　玉皇尊帝歌洞章以頌¶
　帝力於何有是顯用歸體之時非　　帝光被及不能讀是¶
　經者有不欲親近　　帝光者乎猛省猛省¶

**** 　　箋釋¶

　玄天上帝曰三界十方不知其數聖眾紛紛來集何故爲因¶
　有形秀靈全賦　　玉帝同光　　玉淸理具物蔽氣拘漸¶
　失故步　　上帝好生天光滿布招攝無窮示光明路見光¶
　而來返還本處萬殊會一體正用彰咸朝　　帝座倍有輝¶
　光麟舞鳳唱盡發休祥金童玉女皆服瓊裳鈞音振響逸韻¶
<pb:CK-KZ_JY090_01p010a>¶
　琳琅乘雲爲馭輦道非長飛蓋揚旌已到　　帝鄕共歌聖¶
　德拜禮　　元皇瞻雲就曰遇此慈航延億萬春尋我眞常¶
　　　天尊訓語捧讀莫忘¶

　觀音世尊曰西天佛子到南雲只爲天光布處均一德輝煌¶
　無盡劫十方來集　　帝庭春金童玉女神通大瑞鳳祥麟¶
　氣象新寄語學人須鄭重本根原與　　帝同神¶

　正陽帝君曰十方無盡更無邊跨鳳乘龍到　　帝前不有¶
　金童歌法曲安能玉女產眞玄鳳麟皆是靈機毓乘駕莫非¶
　正氣傳大洞眞風歸　　帝典十方來集十方仙¶

　文昌帝君曰　　玉皇總握萬天中光被無邊拜舞同總爲¶
<pb:CK-KZ_JY090_01p010b>¶
　一元無別物自然一日會瓊宫祥麟自可招鳴鳳金女必須¶
　接聖童君聖臣賢歸有道九天無處不春風¶

　孚佑帝君曰十方久已共蒼虛今曰何因返　　帝廬總爲¶
　色塵傷墮落當從光照覓安居金童玉女皆和協威鳳祥麟¶
　入畫圖那怕雲程隔萬里瓊輿來往似通途¶

**** 　斗母天尊頌曰¶

#+BEGIN_VERSE
　遙遙帝京　　不隔雲程　　十方來集　　乃見眞情¶
#+END_VERSE

是時¶

梵天一切金仙大乘菩薩四眾八部承斯光照皆乘碧霞九靈¶
流景飛雲玉輿慶霄四會三辰吐芳飛香八凑旋遶道前雨眾¶
<pb:CK-KZ_JY090_01p011a>¶
玅花如雲而下徧覆會前¶

*** 　　金仙普至章第五¶

　天師張眞人曰　　梵天爲釋教歸宿之所金仙卽其所證¶
　之體尊重之爲大乘明非二乘之所能及普濟焉爲菩薩明¶
　非獨善之所能仰四眾卽其支流派別八部卽其護衞維持¶
　似與玄教無涉嗚呼分門別戸三教不能歸宗交謗互嘲一¶
　道徒興剌謬泥乎語言文字誰能返本還元不知性命兼修¶
　爲大道仙佛同體爲口訣何爲大羅之金仙何爲大乘之法¶
　寶本同而末異殊流而滙源故三教之道合之則是離之則¶
　非何况乾體金剛卽金丹之本體金身丈六卽金丹之發現¶
<pb:CK-KZ_JY090_01p011b>¶
　所以步九光之霞舒三辰之華八極飛香四維布彩禪理淸¶
　淨何故層層皆是玄家玅用况　　帝身卽是佛身菩薩之¶
　心必契　　上帝之心光明洞達之時自然兩相照耀天花¶
　繽紛如雲雲駕浮游來會一氣感通一道同居有深信者自¶
　然與　　毘盧遮那印合¶

**** 　　箋釋¶

　伯陽魏眞人曰梵天釋教號曰如來如如不動好結靈胎金¶
　花布彩可上蓬萊金身丈六直上瓊台金蓮萬朶捧獻金階¶
　金容有喜選佛場魁休哉　　帝光照耀八垓三世諸佛咸¶
　曰善哉承光覲揚圍繞千迴凌霄殿上許坐無猜本來一理¶
<pb:CK-KZ_JY090_01p012a>¶
　　　元始栽培　　毘盧現在孔孟道該擎天玉柱平地良¶
　材是眞佛子何用徘徊金門出入九棘三槐娑羅樹下¶
　帝德當懷¶

　達摩祖師曰玅有雲宫　　古佛場老僧也去覲　　恩光¶
　萬二千言眞玅典一十七種太輝煌三世諸佛相印證大千¶
　沙界共吉祥莫道枯禪難入聖西天不隔白雲鄕¶

　正陽帝君曰百種修爲百種殊徒笑空門四果徒豈知¶
　上帝心相印自爾朝天理不虛照耀未空佛子國袈裟飛錫¶
　聖人都不有金丹甯丈六人身乾體本非誣¶

　文昌帝君曰七曲衡文古大儒也從玄釋做工夫法場選佛¶
<pb:CK-KZ_JY090_01p012b>¶
　掄元手　　帝座昇仙奪錦徒九十七化宏三教百千萬種¶
　護　　皇都　　尊經法席傳眞道定慧如來卽是吾¶
　孚佑帝君曰圓通文尼是道身禪理精微玅無倫雲盡水窮¶
　傳眞諦西天南國播　　皇仁一家何用分玄釋十地甯能¶
　外紫宸寶馭雲車朝　　帝座本來不是外邊人¶

**** 　斗母天尊頌曰¶

#+BEGIN_VERSE
　帝總三教　　何分玄釋　　大乘菩薩　　咸通玉籍¶
#+END_VERSE

是時其光徧照諸天下燭下方無極世界同玄都境凡彼人間¶
上近九天通接交連至親至邇凡彼下方無極世界山陵坡坂¶
溝澗溪谷緬平如掌六合至邇三境非遼天寶臺殿星羅人間¶
<pb:CK-KZ_JY090_01p013a>¶
瓊瑰羅列朗耀雲衢七寶欄楯以界道路玉樹仙花蒨燦珠實¶
景秀丹田芝草覆綿時彼下方皆見諸天鈞天玅樂隨光旋轉¶
自然振響又復皆見鸞嘯鳳唱飛鳴應節龍戲麟盤翔舞天端¶
諸天寶花零亂散落徧滿道路¶

*** 　　光照下方章第六¶

　天師張眞人曰是卽　　帝光徧照之處極其量而言之其¶
　奥玅處上數章已明可知　　玉皇尊帝總握萬天主張造¶
　化下通萬地生成民物近其光者皆得長生得其光者皆入¶
　玅境是以上下有交通之象遠近無隔越之時坡坂山陵皆¶
　關道玅草木鳥獸盡啟玄機三境卽在人間城國如在天上¶
<pb:CK-KZ_JY090_01p013b>¶
　六合遼遠不異掌上觀紋萬象森羅皆是天心發現一時人¶
　民何慶何幸遊此景化之中不異胥華之國鈞天樂奏皆是¶
　一德自然宣揚天寶奇花皆是一德自然秀實所以諸天稽¶
　首萬聖踧踖凡彼下方日在堯天舜日之中不識不知順帝¶
　之則須當信及自己一點靈光原與　　玉皇尊帝天懷不¶
　隔心香朝謁朝乾夕惕欲淨理純之時自然透此景象乃知¶
　　　帝光時時照耀人間處處樂國人人化宇無窮奇異盡¶
　在當前¶

**** 　　箋釋¶

　九天應元雷祖天尊曰惟　　皇上帝一十七光上天下地¶
<pb:CK-KZ_JY090_01p014a>¶
　莫不輝煌一時民物皆在　　帝鄕耳聞目覩靈異非常險¶
　夷一致道路皆香鳥含奇花獸舞天端玄歌玅樂一時發皇¶
　人間天上一掌平觀三田珠煥七寶爲欄鏡光圓徹世界平¶
　安億人兆人　　帝賜寶丹各承　　帝澤就日非難九光¶
　龍戲五色麟盤和氣所布發育胥殫自己心君保固須完然¶
　後契合　　上帝恩光自可乘雲上謁　　天皇莫負這種¶
　栽培恩長雷尊所示讀者參詳¶

　正陽帝君曰　　上帝光明世界通人間盡在玄都中緬平¶
　一掌蠶叢䧟景秀丹田玉樹紅鳳唱麟盤和氣應花飛樂奏¶
　道機融無量度人恩無盡光圓寶鏡與誰同¶
<pb:CK-KZ_JY090_01p014b>¶

　白祖仙師曰六合同春帝子家　　恩光煥朗被無涯欄開¶
　七寶弦須合芝呈三秀鼎生芽珊珊玉骨鈞天樂灼灼珠光¶
　滿路花莫謂塵凡隔天境分明分得　　帝光華¶

　文昌帝君曰盡在堯天雨露中堯天舜日兩相融耕田鑿井¶
　民生遂摩義漸仁物性通擊壤歌中皆祝華卿雲爛處盡呼¶
　嵩中天泰運當前是拜舞八方格被同¶

　孚佑帝君曰讀得　　尊經做得仙仙家景象倍生妍天光¶
　顯露民生泰　　帝德加臨夀算延但使三田芝結秀自然¶
　七寶路生烟玄都玅境高瞻處六合成家上下連¶

**** 　斗母天尊頌曰¶
<pb:CK-KZ_JY090_01p015a>¶

#+BEGIN_VERSE
　六合三境　　本是一家　　文明照耀　　處處瓊霞¶
#+END_VERSE

是時凡聖駭異幽暗開光天人悅慶踴躍懽忻凡夫學士盡得¶
飛昇仰觀劫仞寶臺俯眄紫雲彌羅是諸世界一切人民咸臻¶
道炁白首面皺皆得化度紺髮朱顏少壯幼穉轉得形容光澤¶
美好苦惱痊平普蒙解脫安樂快然天下歌謠欣國太平¶

*** 　　神通感效章第七¶

　天師張眞人曰　　帝光無盡　　帝德無盡也　　帝之¶
　神通無盡　　帝之恩澤無盡也試觀六合之内何處不是¶
　　　帝力運轉　　帝道含宏發現處卽是生機沾被處卽¶
　成靈藥雖蠉飛蝡動亦荷天光何况禀　　元始祖炁以成¶
<pb:CK-KZ_JY090_01p015b>¶
　人者靈秀獨鍾淸明不闕本與　　帝心聯屬有不近廓落¶
　之光而有明效大驗者乎是以老者換顏幼者潤身爲士者¶
　直上天階求玄者早登雲路由是俯仰皆煥朗之光歌謠樂¶
　太平之世然　　上帝度人無量本欲盡十二類眾生而共¶
　爲接引乃自礙其光明因自外於　　上帝之光明本原皆¶
　差眞性難復則滿地荆棘舉步榛莽本予以解脫之法自己¶
　少安樂之曰則夫忽焉駭異忽焉悅慶忽焉快然者當於自¶
　已身中領取斯不辜負　　上帝放光嘉會¶

**** 　　箋釋¶

　正陽帝君曰巍巍　　帝境卽在人間紫雲常覆惡劫永删¶
<pb:CK-KZ_JY090_01p016a>¶
　日月交煥仙聖淸閒卽是三境卽是靈山淸明元氣被及千¶
　般食其光者皆得換顏近其光者災劫不干從此解脫萬載¶
　平安上蟠下際皆大還丹寵錫大賚承受非難不可自悞背¶
　日求寒要當悅慶智慧求完自與　　帝光交映萬端讀是¶
　經者永度急灘¶

　麻祖元君曰　　上帝神通有萬端神通到處卽平安皤皤¶
　鶴髮還成少怯怯童年已得丹天下如身歸有道太平無地¶
　不平寬淸光復處天光合化度飛昇本不難¶

　白祖仙師曰惟　　皇恢漠大神通明效般般世界同老幼¶
　平安歸化曰天人悅慶坐春風玉爐璀璨天光協金鼎輝煌¶
<pb:CK-KZ_JY090_01p016b>¶
　道化融滿目生機須記取一分雨露十分紅¶

　文昌帝君曰天開地闢盡生人形體雖分不異神神與¶
　皇天非濶絶光分　　上帝自懽忻性情旣定容顏換雨露¶
　無偏世界新總是陽光頻照耀凡夫學士一家親¶

　孚佑帝君曰本是家親當外人可憐墮落幾千春自非¶
　上帝光明現安得人間雨露新老幼不分皆化度天人同體¶
　盡歸仁欣國太平緣有道天下分明在爾身¶

**** 　斗母天尊頌曰¶

#+BEGIN_VERSE
　帝德昭明　　法界充盈　　人無智愚　　被者長生¶
#+END_VERSE

當爾之時神風遐著萬炁揚津天震地裂枯骨更生沉尸飛魄¶
<pb:CK-KZ_JY090_01p017a>¶
皆起復形酆都鐵圍長夜九幽卽時破壞地獄眾生化生諸天¶
三惡道苦一時解脫時諸罪輩以斯光力得生十方諸大天宫¶

*** 　　枯朽化生章第八¶

　天師張眞人曰　　帝光無盡不惟能引聖離凡並能轉凡¶
　爲聖不惟能發生有情之物並能發生無情之物不惟能接¶
　引淸淨無塵之體飛昇天上並能化度罪業滿盈之輩而直¶
　上天宫蓋由酆都鐡圍眾生造成桎梏長夜九幽眾生自趨¶
　黑暗乃得　　帝光照臨則神風遐著而不遺萬炁揚津而¶
　得度一時頃間刀山劍樹盡變爲羽蓋霓旌馬面牛頭倐轉¶
　爲靈童玉女罪孼雖積若邱山巳消黑簿善功雖小如涓滴¶
<pb:CK-KZ_JY090_01p017b>¶
　皆記瓊書所以沉尸飛魄皆復本體朽骸枯骨知返眞元天¶
　關震動而陽神出現地戸崩裂而陰濁普消於是全體皆金¶
　玅用同天朝元日到延億萬年化生十方諸大天宫不過返¶
　自己家園然非由　　帝光一點金丹駐鼎何能枯木生春¶
　陰魄變神有志登雲而求金丹大道之士可自外於　　上¶
　帝之靈光明德而空言爐鼎者乎¶

**** 　　箋釋¶

　九天應元雷祖天尊曰　　帝光下臨萬物皆春沉尸飛魄¶
　起復爲人枯朽老病面貌若新酆都山䧟鐡圍城崩九幽長¶
　夜俄頃光明地獄罪輩得上瑤京蓋有眞體與　　帝無分¶
<pb:CK-KZ_JY090_01p018a>¶
　眞風遐著點石成金萬炁歸元陽體無陰天宫超證地獄無¶
　因更生永活萬劫千春學道之士勿錯用心佳哉　　帝光¶
　沾被功深金鑪有此寶鼎有根朝謁無虛是　　帝最尊¶
　　尊經一部一念存存　　帝恩深重許爾朝元¶
　正陽帝君曰堪嗟世上物芸芸死到臨頭不返根　　上帝¶
　好生光普被金丹有分命歸元萬炁雖紛今得度眞風遠播¶
　體皆存九幽長夜莫愁苦返照分明道是門¶

　何祖元君曰命由自己亦由天天光照處己身妍眞風遐著¶
　歸眞一萬炁揚津證萬仙志氣淸明無地獄身軀朗潤結芝¶
　田三惡道中無名姓只因叅透　　玉皇篇¶
<pb:CK-KZ_JY090_01p018b>¶

　文昌帝君曰眞風一到氣歸源結得靈丹自返元長夜九幽¶
　除死籍天宫三境茂生根沉尸也有飛昇日枯骨重逢化度¶
　門　　本行眞經卽妙藥羣生㸃活盡存存¶

　孚佑帝君曰　　佛爲三界大醫王　　上帝靈丹更有光¶
　一十七般隨錫予百千萬姓要親嘗死期已至猶能活枯樹¶
　逢春也有香從此斷除三惡道乘雲跨鶴到天堂¶

**** 　斗母天尊頌曰¶

#+BEGIN_VERSE
　煌煌帝典　　句句丹經　　濟生度死　　隨用隨靈¶
#+END_VERSE

爾時¶

玉皇卽分其身徧於十方諸大天宫令諸天宫自然化現白玉¶
<pb:CK-KZ_JY090_01p019a>¶
爲京黃金爲闕七寶玄苑大光明殿具光明座幢節幡蓋異寶¶
奇花徧布是處¶

*** 　　分身化現章第九¶

　天師張眞人曰　　帝德光明普攝一世事亦奇矣而其悲¶
　願猶未止也而其神靈猶未竟也於是游戲三昧大顯神通¶
　以一德而恢宏爲萬德滿諸乾坤之内卽以一身而分爲眾¶
　身圓全天地之數分合由心變化無窮夫以十方諸大天宫¶
　分理萬方國邑城郭其數可量乎而玄範總於十方斯又奇¶
　矣乃復於十方天中各各化現白玉天京黃金寶殿各各俱¶
　有七寶玄苑光明寶座一身貴重則百億化身自然莫不貴¶
<pb:CK-KZ_JY090_01p019b>¶
　重一方如是治理則千萬方亦當如是治理究之玄境無爲¶
　輝煌彌布皆自　　上帝天心中成就　　帝德如是圓通¶
　　　帝光如是照徹而　　帝力亦復如是神運要皆一元¶
　大道之玅用如是　　帝身卽道身豈不信然讀是經者其¶
　深叅之¶

**** 　　箋釋¶

　玄天上帝曰　　上帝神通無所不有變化隨心般般美好¶
　黃金爲闕白玉爲京金容玉體隨地而分光明座上處處分¶
　明幢節幡蓋種種充盈萬殊一本一可萬端十方治理萬地¶
　皆安萬幾日理惟仁惟寛隨用皆靈隨予皆眞栽培傾覆馭¶
<pb:CK-KZ_JY090_01p020a>¶
　物惟均六龍御天處處生春眾生稽首夙夜惟寅隨方化現¶
　邇室彌親自己絳宫　　帝降威神十號圓滿普應十方志¶
　氣淸明默朝　　玉皇在　　帝左右親近　　帝光現身¶
　之處不斷心香吾總玄天蕩魔天尊亦是如此玄玅之門時¶
　時鑒察惟此爲眞我卽　　上帝金闕化身¶

　觀音世尊曰三十二應是吾身眞心早與　　帝同神金闕¶
　玉京分處處朝天禮　　聖自頻頻恩光南海西天普德範¶
　瞻雲就日親無盡芸生無盡惠十方萬地一時均¶

　正陽帝君曰人人各有一天君靈異俱從　　上帝分¶
　上帝分身無盡藏天宫萬化不紛紜馭物隨心能變化御天¶
<pb:CK-KZ_JY090_01p020b>¶
　有道更神靈寶幡絳節誠心供一點丹心達　　帝庭¶
　文昌帝君曰大道神靈在　　帝心　　帝心靈應更淵深¶
　全憑一理生天地總有眞機作鑒臨信手方方生白玉因時¶
　處處長黃金莫云金闕太遼濶化現諸天爾室尋¶

　孚佑帝君曰信是　　天皇有異能十方化現十方承玉京¶
　處處朝儀鳳金闕高高引大鵬九萬里程風助力百千種道¶
　我歸眞我亦化身千萬億方方稽首　　帝威神¶

**** 　斗母天尊頌曰¶

#+BEGIN_VERSE
　淸微天中　　大顯神通　　帝身無量　　處處瓊宫¶
#+END_VERSE

爾時¶
<pb:CK-KZ_JY090_01p021a>¶

玉皇卽以所分之身徧於是處白玉京中黃金闕内七寶玄苑¶
大光明殿光明座上普爲十方演説淸淨解脫之道¶

*** 　　分演玅道章第十¶

　天師張眞人曰大道一元塞滿天地渾渾淪淪流爲民物乃¶
　芸芸眾生日遊行於大道之中而自離於大道之外蓋自拘¶
　於形氣蔽於物欲濁而不淸[禾*嵗-丿]而不淨所以不能解脫自在¶
　遊行且三惡道中淪墮無休可憐苦海無邊何日登出頭之¶
　岸煩惱萬端何在非投網之慘解脫之難言也久矣幸哉¶

#+BEGIN_VERSE
 　　帝恩無盡
 　　帝德難名
 　　帝身無盡
 　　帝之度人¶
#+END_VERSE

　亦無盡所以一身説法猶恐不能徧及必須化現多身一境¶
<pb:CK-KZ_JY090_01p021b>¶
　説法猶恐不能徧度必須化現無量之境然而　　帝身與¶
　　　帝境雖曰無窮無盡而所示之玅法只是此一元之大¶
　道是道之體本來淸淨必不染一塵者方能復還能復還一¶
　元大道者卽眞解脫旣能解脫則陰陽不能拘形體不能囿¶
　且將與　　玉皇尊帝異體同神然非　　玉皇尊帝金口¶
　宣揚誰能迴光返照識認自己眞體而超昇解脫欲聞法者¶
　從後叅觀¶

**** 　　箋釋¶

　彌勒世尊曰靈鷲山中我　　佛説法芸芸眾生得大解脫¶
　千萬億身皆稱正覺我在梵天主治兜率　　佛治大羅巍¶
<pb:CK-KZ_JY090_01p022a>¶
　巍金闕是曰　　玉皇無上　　帝尊萬天教主總握乾元¶
　度人無量　　佛願周圓不遺一人個個成仙道身無量¶
　　佛法無邊十方度盡皆示眞傳性是菩提命更幽玄解脫¶
　之道惟此爲先千經萬典十聖三賢舍此一法難脫迍邅乃¶
　在前曰玅理昭宣今日吉慶又啟法筵一理三教大道無偏¶
　我　　佛説法拈花微笑綱舉目張無非奥玅我得　　金¶
　旨顯在當來略説半偈助緣成胎我是眞佛不必徘徊在此¶
　説法多寶塔開　　毘盧遮那歎曰善哉¶

　觀音世尊曰這般大緣非容易彌勒尊佛到此來只爲¶
　釋迦卽　　玉帝遂令眞　　佛下雲階龍華勝會他爲主¶
<pb:CK-KZ_JY090_01p022b>¶
　解脫法門今又開得此佳緣還不悟説法先爲歎幾回¶
　正陽帝君曰解脫門開度有緣無緣怎得讀瓊編誠心感得¶
　靈山佛玅法重興　　玉帝筵　　金口宣揚猶不信蒼生¶
　煩惱苦徒煎　　玉皇慈憫方方顯若個得成上上仙¶
　文昌帝君曰我説三家本一家學人都笑語言差不知解脫¶
　歸天道總在神明無障遮淸淨無爲私欲淨經書實踐性情¶
　和闡揚玄道關三教莫使吾　　皇歎奈何¶

　孚佑帝君曰眞經眞法在吾家句句精微理不差不二法門¶
　全是道　　天尊大闡信無遮良緣會合傳丹訣一氣淸明¶
　返太和赫赫　　王言須跪聽君還不信奈君何¶
<pb:CK-KZ_JY090_01p023a>¶

**** 　斗母天尊頌曰¶

#+BEGIN_VERSE
　帝坐瑤京　　悲憫羣生　　分身説法　　解脫功成¶
#+END_VERSE

時化¶

玉帝各以無量天眞大聖玅行眞人靈𡚱玉女侍列左右是諸¶
玉女顏容姝玅端嚴奇特天珍異寶莊嚴身相言音淸徹眾所¶
樂聞如是諸女其身復出微玅解脫自然之香是香芬馥周徧¶
諸天極玅樂土及餘大地一切福處六道一切眾生聞是香者¶
普蒙開度所謂天道人道魔道地獄道餓鬼道畜生道若諸天¶
道一切天人或有能聞是此香者五衰四相永得除滅轉增天¶
福若諸人道王臣兆庶或有能聞是此香者卽得人天長夀之¶
<pb:CK-KZ_JY090_01p023b>¶
樂身或滅度卽得脫殻尸解之道若諸魔道一切諸魔或有能¶
聞是此香者安處天宫鬬戰之苦各得休息若諸地獄道一切¶
眾生或有能聞是此香者離地獄苦得淨土樂若諸餓鬼道一¶
切餓鬼等或有能聞是此香者卽得飽滿無饑渴惱若諸畜生¶
道一切畜生或有能聞是此香者脫畜生苦得智慧樂¶

*** 　　聞香解脫章第十一¶

　天師張眞人曰　　玉帝化身徧滿虛空旣以神通化現玅¶
　境復以神通化現種種嚴飾且各有一切侍宸賢聖未嘗缺¶
　少法音一時周徧萬天天香一時芬馥萬境異哉至德發皇¶
　如是奇特至道精微於此可會矣蓋一元大道之精神命脉¶
<pb:CK-KZ_JY090_01p024a>¶
　現爲　　玉帝大道之精華孕毓現爲眾聖故化　　玉帝¶
　神通卽能令諸聖化身　　玉帝所現之處卽諸聖所現之¶
　處且諸聖所在之處何莫非　　玉帝鑒臨之處體用交輝¶
　源流互顯道本如是　　玉帝之神通如是諸聖之化身亦¶
　如是也然　　聖德發揚之光卽　　聖德太和之氣光能¶
　普徧照耀氣自流動充滿和祥之極馨香之至矣　　德光¶
　旣能變朽回春則德馨自能轉苦爲樂試思世間沉檀諸品¶
　不過土木和氣所發且能感召天神融洽肢體何况　　上¶
　帝至德所發玉女同體太和有不能徧滿乾坤而超脫六道¶
　眾生者乎天人安處天和靈蠢同遊化宇上下一德幽冥交¶
<pb:CK-KZ_JY090_01p024b>¶
　濟德光與道炁共被於無窮非吾　　天尊上帝何能充滿¶
　其量如是¶

**** 　　箋釋¶

　玄天上帝曰巍巍　　聖主至德發皇郁郁奇氣至道宣揚¶
　太和充溢處處吉祥謦欬珠玉吐屬馨香眾生有緣決不荒¶
　唐飲　　帝之和被　　帝之光食　　帝之德挹　　帝¶
　之芳玉女同心道味開張至哉坤元乾德彌彰眞風鼓盪丹¶
　桂同揚何欣蘭蕙何愛沉檀聞者得生嗅者皆安鼎爐有此¶
　可結金丹諸天同道左右盤桓神通互顯救度無難六道眾¶
　生災永不干從此超證度出惡灘酬　　帝之德拜舞天端¶
<pb:CK-KZ_JY090_01p025a>¶
　正陽帝君曰動有奇光靜有香乾坤總是　　帝休祥道機¶
　翔洽同蘭蕙德味縈迴徧廟廊六道眾生咸感仰諸天萬聖¶
　久深嘗神風再著眞經顯撥動天和萬世芳¶

　麻祖元君曰　　帝坐天宫總道機神通種種更玄微香焚¶
　案上金童掌香散人間玉女飛寶鼎温温看火候旃檀處處¶
　示眞機輪迴六道無窮苦得共諸天侍　　帝幃¶

　文昌帝君曰玉女能揚　　帝德芬諸天侍列擁祥雲生機¶
　處處馨香達元氣霏霏世界薰六道安甯皆證度天宫瑞靄¶
　總氤氲桂香寶殿歸吾手也是吾　　皇身上分¶

　孚佑帝君曰諸天爲　　帝久揚芬故此朝朝現彩雲玉女¶
<pb:CK-KZ_JY090_01p025b>¶
　坤貞乾道協奇香天應地輿薰道意淵微春發育德馨流布¶
　氣氤氲桂子蘭孫今接踵淸芬須向　　帝光分¶

**** 　斗母天尊頌曰¶

#+BEGIN_VERSE
　至德馨香　　學者親嘗　　精神煥發　　瓊籍流芳¶
#+END_VERSE

爾時諸生天罪眾旣得生是勝天宫已緣承慈光攝受之故便¶
得覺悟各各明了罪福因緣與諸眷屬作天伎樂來詣¶

帝前是諸眾等各各含悲俱發聲言前後經千劫萬劫不見三¶
光常處黑闇三惡道中多受苦惱伏蒙¶

玉帝方便放光愍救我等皆生天上是諸惡業悉皆滅盡無諸¶
繫滯皆得往生仰朝¶
<pb:CK-KZ_JY090_01p026a>¶

玉帝各到道場是諸生天一切罪眾説是語已稽首復位¶

*** 　　承香覺悟章第十二¶

　天師張眞人曰悲哉眾生大道之分形禀　　上帝之神以¶
　爲神承　　元始之炁以爲炁乃不能振拔復還遂令千萬¶
　劫中常處黑闇三惡道中常爲繫滯苦不可言何望解脫至¶
　是乃明了罪福因緣不亦晚乎然以後來之眾生論則猶尙¶
　爲早也至於眾生生天則天中人矣神矣仙矣聖而賢矣佛¶
　菩薩矣而猶未免含悲聲言似乎不必乃眞情發露自然心¶
　酸若至今日則又當以含悲自己者爲後來之眾生含悲遂¶
　不禁大聲疾呼聲言於眾曰爾等何爲千劫萬劫不見三光¶
<pb:CK-KZ_JY090_01p026b>¶
　墮落惡道何時出離吾當示爾眾生以解脫法門須各受持¶
　　　玉皇本行集經一部以爲生天復位之本肯深信否猛¶
　省猛省¶

**** 　　箋釋¶

　九天應元雷祖天尊曰雷祖發聲大眾齊聽千生墮落萬劫¶
　伶仃三光不見長夜晦㝠呼天不應呌神不靈永無出期坐¶
　卧寒冰若要漿水對曰不能　　上帝慈憫幽闇生光廣施¶
　　　恩惠密布馨香盡出地獄直上天堂一念回轉萬惡深¶
　藏一念眞誠萬善咸彰全體陰濁變成純陽記名仙籍侍列¶
　　　玉皇此等眾生復位天宫志氣神異淸明在躬聖賢仙¶
<pb:CK-KZ_JY090_01p027a>¶
　佛早早成功後來眾生性命與同切莫再墮三惡道中留心¶
　經法朝禮蒼穹自有天尊鑒爾丹衷接引提拔玅境無窮¶
　文殊世尊曰可歎幽陰苦眾生人間世上不知名幸從¶

　帝力生機轉遂使靈臺善念盈依舊蓮花泥不染至今寶殿¶
　座無塵眞心一現含悲意迴首當年悞萬春¶

　正陽帝君曰因何墮落萬千春一念差遲苦不伸　　帝光¶
　照鑒眞光現道氣薰蒸善氣純有脚春回昇　　帝座無笙¶
　曲唱運洪鈞從茲不必含悲意俯視羣生眉又顰¶

　文昌帝君曰總爲蒼生繫此心此心悲憫深復深三塗墮落¶
　無春夏上界昇遷少信音一自　　帝光通十極遂從和氣¶
<pb:CK-KZ_JY090_01p027b>¶
　脫寒陰因緣自古無差錯善士升兮惡士沉¶

　孚佑帝君曰地獄餓鬼與畜生這般苦楚何時平陽光動處¶
　天香發惡念消時善果成方寸靈臺通　　帝座當前迴首¶
　卽瑤京證到瓊宫無上位　　御前猶自表眞情¶

**** 　斗母天尊頌曰¶

#+BEGIN_VERSE
　明明帝前　　赫赫經筵　　回心皈命　　離苦生天¶
#+END_VERSE

爾時¶

玉帝出大玅音普吿十方諸天聖眾汝等諦聽此諸罪輩曠劫¶
以來縱無明性造十惡業六塵徧染三業縈纏肆意任心曽無¶
覺悟陰罪陽過日積月深背道違眞順邪棄正舉心運念動結¶
<pb:CK-KZ_JY090_01p028a>¶
愆尤遂使命過之後身落三塗不得解脫若非今日遇是法筵¶
何由出離¶

*** 　　玅音開度章第十三¶

　天師張眞人曰　　玉皇尊帝以　　元始祖炁神通發爲¶
　光明融爲馨香抑且動爲聲音是大玅音卽是一元大道之¶
　鼓動太和翔洽之節奏矣故被是光者性體自然昭融聞是¶
　香者生機自然勃發則聽是法音者心地自然智慧可知蓋¶
　此眾生厯劫墮落六根三業日積日深陰罪陽過愈趨愈下¶
　總忘卻自己本來面目甚且漸消漸磨將太極一點靈光散¶
　盡嗚呼背覺合塵舍正歸邪一團黑氣自斷本根　　上帝¶
<pb:CK-KZ_JY090_01p028b>¶
　好生實所不忍所以普度無窮　　神力大顯放光不已引¶
　以德香天香普播不已猶必明宣　　天旨啟　　金口指¶
　示因緣宣秘傳明開生路不得已而自道其實曰若非今日¶
　遇是法筵何由出離爲己得生天之眾生歎乎實欲彼未得¶
　復位之眾生共聞也讀是經者曽覺悟否¶

**** 　　箋釋¶

　正陽帝君曰　　天尊上帝最神最靈放光普度法界熒熒¶
　布香大覺聞者開明人人解脫俱證玉京君臣一德相慶¶
　　帝庭　　天顏有喜出玅音聲諸眞稽首肅敬咸聽言言¶
　金玉句句分明要淸三業要淨六根十惡永斷眞性存存立¶
<pb:CK-KZ_JY090_01p029a>¶
　命有基入道有門瓊霄證果紫炁朝元昔何愚蠢今亦聖尊¶
　惟時眾聖有歎無論迴首思惟不覺心驚　　帝恩深重報¶
　答惟誠昔曽自悞再無悞人　　天尊睿訓爲眾敷陳聞者¶
　須信莫悞自身萬劫留傳此言是眞¶

　觀音世尊曰十惡三業並六根千秋萬劫盡沉淪迷津不渡¶
　何人渡心地常昏性不昏玅音朗徹三千界眾等超昇十二¶
　門維　　皇指示分明在那用靈山問世尊¶

　白祖仙師曰墮落幽陰不計年今朝也得到靑天若非¶
　帝力歸　　元始那得凡身做上仙十惡斷時三業淨六根¶
　空處五行全　　天尊金口明明示萬劫千秋永正傳¶
<pb:CK-KZ_JY090_01p029b>¶

　文昌帝君曰　　帝坐瑤京理萬方人歸地府失眞陽寒冰¶
　惡浪層層陷劍樹刀山處處傷一念回春憑　　帝力三田¶
　毓秀得天香度人無量　　恩無盡謦欬於今震十方¶

　孚佑帝君曰諸眞聖眾用心聽　　上帝宣揚句句靈若要¶
　瑤京通名姓可曽靈府轉幽陰法筵得會憑　　天力寶鼎¶
　生春結紫金吩咐眾生須學我瓊編秘語用功深¶

**** 　斗母天尊頌曰¶

#+BEGIN_VERSE
　大道無言　　於穆帝尊　　羣生開度　　口訣爲門¶
#+END_VERSE

爾時諸天化身¶

玉帝卽以神通不動其所移接天人皆令得至淸微天宫玉淸¶
<pb:CK-KZ_JY090_01p030a>¶
聖境¶
元始會下是諸眾等不覺不知是時¶
天尊眾會見是十方¶
玉帝化身普皆來集¶
天尊會前如無邊明鏡照諸影像互相容入時諸大眾稽首瞻¶
仰¶

玉帝化身聖中最尊增長淸信益加志樂心無退轉起大堅固¶
時諸天人邇得生天忽覩¶

天尊勝會道場淸淨第一無爲功德之所莊嚴踊躍歡喜一時¶
作禮歎未曽有¶
<pb:CK-KZ_JY090_01p030b>¶

*** 　　顯露法性章第十四¶

　天師張眞人曰　　玉帝卽道體也旣已化現玅身自然承¶
　載法性大放光明性之現也大布馨香性之和也大發玅音¶
　性之節也則夫普度無量移接天人皆是性眞力量諸眞聖¶
　眾於是皆復其性矣蓋諸眞聖眾以　　玉帝之性爲性超¶
　昇玅境則是還性本原不知　　玉帝又以眾聖之性爲性¶
　眾聖能復其性則　　上帝性中之用已歸體矣　　上帝¶
　能攝受眾聖以歸其體則用中之體盡歸元矣此理奥玅竊¶
　恐眾聖不知故於　　天尊會前卽以化身顯露眞身眾身¶
　顯露全身體用交輝性光互映居然寶鏡瑩徹彼此通融虛¶
<pb:CK-KZ_JY090_01p031a>¶
　明之體靈湛之用未曽隔越惟時眾聖乃悟自已根原與夫¶
　　　玉帝光明普現馨香四達聲音朗徹皆一性之所發現¶
　卽皆人人一性之所咸具者也見此景象倍生覺悟方悔往¶
　日十惡三業障礙靈明無限今幸滴滴歸源得歸正覺起大¶
　堅固永無退轉説法度人少報　　上帝普度深恩¶

**** 　　箋釋¶

　白祖仙師曰性之一字上古未聞降衷恒性乃有眞文¶
　尊經古奥渾而不言儒家闡發成性存存佛家叅悟見性爲¶
　門吾家玄玅性命爲根性在命中命因性定性命雙修虛靈¶
　神應天師慈憫示人眞傳特標法性以明先天　　玉帝化¶
<pb:CK-KZ_JY090_01p031b>¶
　身靈異百出明鏡周圓互相容入以體攝用卽用顯體體用¶
　交輝精微玄理大千世界皆在鏡中纎塵不隔彼此交融復¶
　還性體快樂無窮　　上帝開化以身示教法性周圓¶
　尊經妙道惟爾學人眾聖爲師承　　帝之光祖炁爲基飽¶
　　　帝之德定爾心思聞　　帝之音絶玅言辭得未曽有¶
　再莫差遲我來箋釋觀者信之¶

　正陽帝君曰法性圓融處處通光明無盡亦無窮無邊寶鏡¶
　含沙界一片瓊蟾朗萬空本體旣眞無滯礙千般作用總歸¶
　宗羣眞何幸逢嘉會周旋琉璃佛光中¶

　長春杜眞人曰性是儒門眞實理分明三教共根宗光明無¶
<pb:CK-KZ_JY090_01p032a>¶
　礙天光玅色象莫粘萬象空一月普照千江水萬水還涵一¶
　月中玄理玄玄何處顯　　帝光處處見圓融¶

　文昌帝君曰性是菩提處處融無邊明鏡照虛空但能體用¶
　相輝映乃信乾坤闢混蒙萬象虛明含滿月一眞顯露協蒼¶
　穹玄玄玅理人難識　　玉帝分身顯一宗¶

　孚佑帝君曰體用歸源要性空十方化現十方同交光互顯¶
　重重月無礙生明處處通總是先天眞景象要看神室透蒼¶
　穹乾坤一鏡相涵入玅旨眞傳　　帝座中¶

**** 　斗母天尊頌曰¶

#+BEGIN_VERSE
　先天後地　　煥朗通圓　　總歸性海　　萬鏡高懸¶
#+END_VERSE
<pb:CK-KZ_JY090_01p032b>¶

爾時十方諸化¶

玉皇俱復一體從法席起北向長跪天尊言曰往昔去世有國¶
名號光嚴玅樂其國王者名曰淨德時王有后名寶月光其王¶
無嗣嘗因一日作是思惟我今將老而無太子身或崩歿社稷¶
九廟委付何人作是念已卽便勅下詔諸道眾於諸宫殿依諸¶
科教懸諸旛蓋淸淨嚴潔廣陳供養六時行道徧禱眞靈已經¶
半載不退初心忽夜寶月光皇后夢¶

太上道君與諸至眞金姿玉質淸淨之儔駕五色龍輿擁耀景¶
旌蔭明霞蓋是時¶

太上道君安坐龍輿抱一金容身諸毛孔放百億光照諸宫殿¶
<pb:CK-KZ_JY090_01p033a>¶
作百寶色幢節前導浮空而來是時皇后心生歡喜恭敬接禮¶
長跪道前白¶

道君言今王無嗣願乞此子爲社稷主伏願慈悲哀愍聽許爾¶
時¶

道君答皇后言願特賜汝是時皇后禮謝¶

道君而乃收之皇后收已便從夢歸覺而有孕懷胎一年於丙¶
午𡻕正月九日午時誕於王宫當生之時身寶光燄充滿王國¶
色相玅好觀者無厭幼而敏慧長而慈善於其國中所有庫藏¶
一切財寶盡將散施窮乏困苦鰥寡孤獨無所依怙饑饉癃殘¶
一切眾生仁愛和遜歌謠有道化及遐方天下仰從歸仁太子¶
<pb:CK-KZ_JY090_01p033b>¶
父王加慶當爾之後王忽吿崩太子治政俯念浮生吿勅大臣¶
嗣位有道遂捨其國於普明香嚴山中修道功成超度過是劫¶
已厯八百劫身嘗捨其國爲羣生故割愛學道於此後經八百¶
劫行藥治病拯救眾生令其安樂此劫盡已又厯八百劫廣行¶
方便啟諸道藏演説靈章恢宣正化敷揚神功助國救人自幽¶
及顯過此以後再厯八百劫亡身殞命行忍辱故捨已血肉如¶
是修行三千二百劫始證金仙號曰淸淨自然覺王如來教諸¶
菩薩頓悟大乘正宗漸入虛無玅道如是修行又經億劫始證¶
玉帝説是語已法筵淸眾異口同聲歎未曽有¶

*** 　　發明本行章第十五¶
<pb:CK-KZ_JY090_01p034a>¶

　天師張眞人曰　　玉帝以道化身自然而然不假修證何¶
　有本行蓋道無定體以大生廣生之羣生爲其體　　帝有¶
　全身卽以萬物萬形之萬體爲眞身所以厯劫行化劫劫分¶
　明從實度人實實踐履以一身入萬身之中而爲之質幹卽¶
　以一炁融羣形之内而爲之主宰所以治理平成經綸不歉¶
　醫療教化泛應兼長作止因時隱顯有道接待則貴賤平等¶
　貧富一心且忽焉化現王公忽焉化現修士忽焉舍庫藏而¶
　不惜卽捨血肉而不吝乃一心不退於多劫苦行厯徵諸百¶
　世通萬古如一息顯眞常於億劫今者總握萬天無爲致治¶
　高居　　金闕夀量無疆迴憶降生之年直如前日事也雖¶
<pb:CK-KZ_JY090_01p034b>¶
　曰三千二百劫不過略説其苦行之規格而已可易量其度¶
　人無量之實際乎至於抱送金容則表其從道而來國王皇¶
　后則表其毓秀天地光嚴自然玅樂至寶允矣月光夢覺表¶
　感召於無形胎孕表生成之有候丙午則陽德全亨光燄則¶
　金花滿地於是九廟之世德享獻無疆兆庶之歸仁依怙有¶
　託斯皆道化實際非我　　元始天尊何能明示根原於是¶
　眾生復位之諸眞聖眾愈信　　上帝之神通玅化先天地¶
　萬劫以前後天地萬劫以後眞無聖人焉能幾之矣¶

**** 　　箋釋¶

　正陽帝君曰大哉　　帝身大道流行旣靈旣秀亦神亦靈¶
<pb:CK-KZ_JY090_01p035a>¶
　乃文乃武可權可經龍威鳳彩象力雷精扛舉天地生成兆¶
　民允恭克讓惟寛惟仁多劫演道厯世化身　　帝德廣運¶
　　　帝力難名千萬億劫實踐躬行所過者化所存者神乾¶
　坤鍾毓　　金體全眞光燄燭天功德在人朝野上下莫不¶
　尊親普明山中異蹟猶存丹爐俱在風景常温不貪萬乘勵¶
　志修行今總萬天早證大乘厯厯可記劫劫堪徵　　元始¶
　天尊指示原因朝　　帝者證眾聖諸眞¶

　觀音世尊曰三千劫證法王身這話須當嚇煞人豈料¶
　御天從億劫曽於沙界救生民功修八百還嫌少祥發王宫¶
　不計春本行經傳須八萬惟有　　天王識　　帝眞¶
<pb:CK-KZ_JY090_01p035b>¶
　何祖元君曰　　玉帝法身卽道身曽經億劫與千春¶
　釋迦文佛親修證　　元始天王顯玅因五色雲中龍鳳輦¶
　普明山裏鼎鑪金經傳本行層層實讀者眞叅要用心¶
　文昌帝君曰玅樂國内毓　　眞王普明山裏建法場進退¶
　唯時全是道往來無礙早垂裳　　道君而下誰知聖毫孔¶
　之間也放光億劫以前眞本行羣生厯厯早聞香¶

　孚佑帝君曰道身無證亦無修本行眞居上上頭捨已何曽¶
　惜血肉爲人也費好春秋當年苦志寒山雪滿願高居白玉¶
　樓劫後劫前如一劫至今猶錫度人舟¶

**** 　斗母天尊頌曰¶
<pb:CK-KZ_JY090_01p036a>¶

#+BEGIN_VERSE
　無窮無盡　　惟皇本行　　今日眞叅　　當年實証¶
#+END_VERSE

爾時眾中有一玉女名曰夜光從座而起嚴整衣冠從容雅步¶
長跪道前白¶

天尊言(臣)宿昔何幸仰侍御前親奉供養已經億劫三淸境界¶
金闕玉京寂淡逍遙快樂自在嬉遊聖域餐聽法音未嘗見此¶
希有之事不審向來光内所現十方諸天變現聖境皆有¶
玉帝應化法身天眞大聖玅行眞人靈𡚱玉女以爲侍衞是諸¶
玉女相貌端嚴形體姝玅出眾玅香無與等者復蒙¶

玉帝神通移接今皆普集在淸微天未審今此玉女以何因緣¶
得證如是無上色身恩惟聖慈示以未悟爾時天尊謂夜光玉¶
<pb:CK-KZ_JY090_01p036b>¶
女言汝固初入聖流雖有智慧未能明了此諸玉女乃自往昔¶
無量劫中修諸玅行具解脫門同淸淨信同淸淨解同淸淨念¶
同淸淨行同淸淨身同淸淨心同淸淨意同淸淨果同淸淨報¶
同大慈心同大悲心覆護眾生如母撫念愛於赤子奉戒專一¶
冥心大道淸齋𢎞誓千萬劫中尊奉¶

玉帝此諸玉女非實是女皆天至眞爲度羣生現玉女身是故¶
身色神通智慧隱顯變化與¶

帝同焉爾時夜光聞是説已心得開悟稽首歡喜默然復位¶

*** 　　表示貞一章第十六¶

　天師張眞人曰　　玉帝法身本從道化道爲太極本具陰¶
<pb:CK-KZ_JY090_01p037a>¶
　陽二體而陰陽固無始也本含動靜兩境而動靜固無端也¶
　然陽主長養陰主生育動爲流行靜爲貞一貞一含流行之¶
　機流行歸貞一之體入道者不主於流行而主於貞一蓋貞¶
　則永固一乃精專有此力量乃能厯劫常存萬載如新試觀¶
　天行運轉不息則生氣乃行地體敦艮常甯則生質乃定夫¶
　天地本於大道天地之體如是則大道之體亦如是也大道¶
　之體如是則　　玉帝之法身亦如是也故　　帝以發育¶
　萬物者致其用必先以凝靜一致者立其體昔在普明山中¶
　修行已曽從先天之坎離配先天之夫婦復還先天之乾坤¶
　再立先天之天地結成至寶光明灼天馨香被物玅音震動¶
<pb:CK-KZ_JY090_01p037b>¶
　自是而後十方行化而眞身晏坐　　玉京眞一玅道靈應¶
　如是　　天尊乃因　　帝座之玉女化現之天眞厯劫苦¶
　行與　　皇躬千載一心萬劫一德身色神通智慧隱顯變¶
　化一致無殊者點明玅旨可謂精微無比矣夜光當日亦是¶
　從此證人必待　　天尊指示乃能開悟則自夜光而下者¶
　可知讀者當著眼觀¶

**** 　　箋釋¶

　正陽帝君曰大道永貞一體流行生育長養地甯天淸赫赫¶
　　　皇躬生而神明靈變百端發育羣生行健卽天安敦卽¶
　地淸淨無爲誰與同志一息萬載誰識眞意奇哉玉女道本¶
<pb:CK-KZ_JY090_01p038a>¶
　於坤凝然至靜貞一永存厯劫修行具解脫門順承天命發¶
　　　帝德馨天香法界樂國天庭始終一德與　　帝同靈¶
　職何以故昭事專精赫赫金容亦有神通色相玅好種種從¶
　同惟時夜光反起疑惑同具女根彼更安樂明啟　　天尊¶
　乃見眞確感歎良久自悟根因億載侍宸爲　　帝臣鄰希¶
　天有志致主以身明德馨香夙夜惟寅　　尊經要旨明告¶
　斯人¶

　觀音世尊曰我是玅莊國王女也曽證過帝王身竺落皇伽¶
　天中主端嚴色相世間親説經　　元始傳眞法入聖夜光¶
　識本因億劫以前原有我至今事　　帝亦心眞¶
<pb:CK-KZ_JY090_01p038b>¶

　麻祖元君曰莫笑麻姑是女身九重天上本天眞誠心奉¶
　　主經千劫立志希天有萬春同氣猶如眞父子一堂還是¶
　古君臣　　尊經修證堪承受　　帝有神通也與人¶
　文昌帝君曰有志希天要用心當前莫負好光陰馨香達處¶
　田生玉血氣通時體有金具解脫門天道顯同淸淨信聖功¶
　深天眞化現因慈惠男女能修死不侵¶

　孚佑帝君曰陰陽皆是道之精男女能修自著靈奉事多生¶
　同苦志神通無量在天庭夜光疑惑　　天尊釋玉女功夫¶
　　　上帝臨説到眞修人不信乾坤鼎内有黃金¶

**** 　斗母天尊頌曰¶
<pb:CK-KZ_JY090_01p039a>¶

#+BEGIN_VERSE
　先天一炁　　純陽根陰　　抽鉛潻汞　　帝光照臨¶
#+END_VERSE

爾時高虛淸明天主與諸天眷屬馭八景鸞輿蔭九光寶蓋奏¶
玄歌玅樂詠無量洞章散天寶花噴天眞香飛步遊空來詣道¶
前承¶

**** 天尊¶

玉帝威神之力是諸寶花卽於空中化一寶蓋蔭覆大眾無不¶
周徧是時高虛淸明天主見此希有稽首長跪白¶

**** 天尊¶

玉帝言賤臣懈怠後會法筵今日吉慶興此法橋幽顯聖凡普¶
霑聖澤放大光明現希有相上照諸天四梵六慾一切樂土諸¶
<pb:CK-KZ_JY090_01p039b>¶
眞聖眾覩此光明悉皆雲集下照下方無極世界同玄都境近¶
接九天靈風奏樂宫商相和激朗雲庭皆成洞章一切眾生咸¶
臻道化酆都鐵圍長夜九幽一切地獄受苦眾生盡承光力皆¶
生諸天得受快樂今日所散天寶奇花旋結成蓋徧覆大眾盡¶
乃斯光威神之力臣等千劫良因九天運會皇道蕩蕩正法興¶
隆今日大吉咸仰玄功是時¶

**** 高虛淸明天主以偈讚¶

玉帝曰¶

#+BEGIN_VERSE
　金闕玄穹主　高上玉皇尊　玅相冠諸天　慈光燭三界¶
　眞聖玅道師　天人依仗師　大乘垂法語　眞一指迷途¶
<pb:CK-KZ_JY090_01p040a>¶

　功德若虛空　讚揚無窮盡¶
#+END_VERSE

是穹蒼主浩劫之尊玅見玅知無等無倫湛寂眞靜杳亡杳存¶
上聖上靈大神通光明藏大丈夫開化人天教道無窮大慈大¶
悲流煥法輪爲度羣生是號¶

玉皇穹蒼眞老玅圓淸淨智慧辯才至道至尊開度眾生故演¶
是光爾時¶

高虛淸明天主説偈讚嘆已¶

*** 　　寶蓋蔭覆章第十七¶

　天師張眞人曰高虛淸明天主九天生神上帝之一禀承¶
　　天尊　　玉帝道命主治生人承其治者靈光不斷肢體¶
<pb:CK-KZ_JY090_01p040b>¶
　永存夀命綿延根性煥朗荷　　玉帝之光聞　　天尊之¶
　法而來諸天皆其眷屬左右最多嚴飾咸集　　帝前各伸¶
　供養八景九光俱是法天象地威儀玅樂洞章俱是履中蹈¶
　和節奏寶花現彩皆性體之精英馥郁天香總性眞之密布¶
　以此伸供養於　　天尊　　上帝之前得未曽有矣乃¶
　　天尊　　上帝卽以其人之道還治其人之身以性證性¶
　卽以神通永命所以萬華團結蔭覆大眾無不周徧居然萬¶
　法歸一生成兆庶無所遺漏夫　　元始爲道之根　　上¶
　帝爲道之主高虛淸明又爲生生之主性命合一自然發生¶
　萬彙不料放光之後又有此一段光彩天主那得不盡情吐¶
<pb:CK-KZ_JY090_01p041a>¶
　露極力發皇而呈獻頌揚之辭要之舉一天主則凡　　上¶
　帝之所化度十方之所來集與夫億劫無盡之所解脫者亦¶
　莫不如是讚揚之語廣博淵深其精叅之¶

**** 　　箋釋¶

　玄天上帝曰高虛淸明主治九天生神不息性命克全眷屬¶
　極多個個金仙　　元始法會　　玉帝經筵光明感召飛¶
　步而前蓋蔭九光上法天圓乘輿八景下擬地方乾坤建立¶
　來往吉祥眞風顯露樂韻琳瑯眞炁洞達皆成洞章手散天¶
　花口噴天香輝煌雲路來朝　　天王　　天王恩重綴錦¶
　聯芳如天蓋覆萬彙含藏性體歸源永保無疆大哉　　帝¶
<pb:CK-KZ_JY090_01p041b>¶
　力道顯其光觸手生春無不發揚凡具性者不必慌忙朝元¶
　有日保守無傷寶蓋會中與子偕臧誰人信及直下承當朝¶
　夕受持如是瓊章¶

　正陽帝君曰九天帝主能生神個個人民乃有身圓蓋方輿¶
　安爐鼎玅樂天花返性眞德澤如天能廣覆神通動手卽生¶
　春萬華寶蓋　　天王用付與　　玉皇福萬民¶

　麻祖元君曰崑崙山上建雲宫寶傘莊嚴覆無窮那比瓊花¶
　連朶朶天然生炁擁重重性光乃與天光合萬理還歸一理¶
　中讚偈莫非陳供養生神聊以報蒼穹¶

　文昌帝君曰淸明天主會金筵一路生光顯碧天錦繡層層¶
<pb:CK-KZ_JY090_01p042a>¶
　抒玉蕊繽紛處處湧金蓮眞吾旣返眞宗室性體全歸性海¶
　源至此方知天上澤九州萬國總春温¶

　孚佑帝君曰萬劫千秋惠不窮十方八極一帡幪靑靑寶蓋¶
　咸瞻仰朶朶名花少異同萬姓如星還拱北一眞同水必朝¶
　宗　　昊天原有開天力頌揚難盡惠重重¶

**** 　斗母天尊頌曰¶

#+BEGIN_VERSE
　萬劫生神　　萬聖歸宗　　萬華蓋下　　禮頌從容¶
#+END_VERSE

天尊普吿四眾云是¶

帝身卽道身也非常體也是無量功德之身是淸淨自然之身¶
是神明堅固不壞眞空無上法身威靈恢廓名聲周徧無幽不¶
<pb:CK-KZ_JY090_01p042b>¶
開神奇堂堂難可稱焉是¶

**** 帝非有爲功德之所熏修而¶

帝昔雖下生人間多劫行化示大神通而身淸淨未嘗不在金¶
闕分身變化應現隨方利濟羣生超昇道岸普垂教法開悟後¶
人依按奉行登眞成道以斯功德之所莊嚴是故光明常充諸¶
天神智玅達莫可度量是身光明皆具玅號所謂大神通光大¶
慈悲光大喜捨光大忍辱光大平等光大柔和光大自在光大¶
利益光大如意光大智慧光大吉祥光大解脫光大歸依光大¶
功德光大圓滿光大無礙光無能勝光¶

*** 　　光明徵實章第十八¶
<pb:CK-KZ_JY090_01p043a>¶

　天師張眞人曰　　元始天尊厯厯宣説　　玉帝本行神¶
　通變化靈驗之事至矣盡矣於此章乃特標明之曰是道身¶
　也非常體也再明之曰是無量功德之身是淸淨自然之身¶
　是神明堅固不壞眞空無上法身爲　　玉帝之體讚乎卽¶
　爲一元大道之體讚也讀經者至此當知顯權歸實從流探¶
　源攝萬會一將前數章所説之種種功能種種力量種種功¶
　德三界十方之所攝受千生萬劫之所化度者其根原皆明¶
　明顯露矣蓋惟其爲道身乃能有功德無量淸淨自然及神¶
　明堅固不壞眞空無上之體段乃能有普徧之種種光明而¶
　或以常身疑之謂其假於熏修假於有爲功德之所莊嚴可¶
<pb:CK-KZ_JY090_01p043b>¶
　乎　　天尊恐人不明此旨故因高虛淸明天主讚揚之後¶
　不覺觸動　　天懷再爲稱揚實爲品題著其體則厯叙種¶
　種法身著其用則厯叙種種光明又合體用而著之曰下生¶
　人間多劫行化而身淸淨未嘗不在　　金闕非所謂充滿¶
　法界普現羣生之前應感咸周不離菩提之座者乎有不知¶
　一元大道者當卽　　玉帝法身以觀之有不知　　玉帝¶
　法身者當卽　　元始宣説以觀之¶

**** 　　箋釋¶

　九天應元雷祖天尊曰一元爲道在　　帝之身顯道爲法¶
　歸　　帝之神道惟光明有　　帝敷陳道最靈應惟¶
<pb:CK-KZ_JY090_01p044a>¶
　帝爲能大哉至道今古誰承大哉　　玉帝卽道光明一十¶
　七種厯厯分明照鑒萬天萬地晶瑩照燭萬劫鑒影日光¶
　　帝惟有此法體輝煌巍巍無上不壞眞空神明堅固功德¶
　無窮淸淨自然誠哉道身無幽不顯所度在人神通變化馭¶
　物惟靈化現萬方詎離　　帝庭大哉　　元始法語叮[喧-旦+血]¶
　宣揚　　帝德大眾齊聽禮　　帝金容讀　　帝眞經命¶
　根性主　　玉帝　　玉淸從今叅悟大道分明¶

　正陽帝君曰十七光明在　　帝身照萬方兮度萬人名聲¶
　周徧神通廣功德周圓本體眞玅道眞空原不壞有爲作意¶
　那能神　　天尊慈憫明明示依按熏修作　　帝臣¶
<pb:CK-KZ_JY090_01p044b>¶
　靈佑帝君曰　　帝身靈異本非常功德神通不可量法性¶
　圓融周法界眞空不壞乃眞常乾坤重泰春秋永日月交輝¶
　十七光往者紛紛來者眾優游化宇　　帝垂裳¶
　文昌帝君曰十七光明是　　帝庥淵淵穆穆坐瓊樓眞機¶
　顯露　　三淸境玅相輝煌四部洲道有全身　　皇極建¶
　尊無二上　　聖功優自然堅固眞空體不假作爲不假修¶
　孚佑帝君曰從今識得道機深始悔當年錯用心無上光明¶
　頭上顯先天景象後天尋幸從　　元始聞眞法惟向¶
　瑤京覔好音玅號重重非譬喻熏修自可結黃金¶

**** 　斗母天尊頌曰¶
<pb:CK-KZ_JY090_01p045a>¶

#+BEGIN_VERSE
　大道何在　　一段光明　　一十七種　　法體難名¶
#+END_VERSE

是故汝等欲見是¶

帝乃不可得者緣以汝等尙於身口不捨結習煩惱行業由是¶
障故不能得覩是¶

帝慈顏吾今爲汝時會眾等宣示斷障之法汝等大眾宜各奉¶
行時諸大眾不勝喜躍各於¶

至尊几前稽首作禮俱欲願聞¶

天尊言曰斷障之法當生大悲無起疑惑無起貪嗔無起淫慾¶
無起嫉妒無起殺害無起凡情無起凡思無起貪妒無起聲色¶
無起是非無起憎愛無起分別無起高慢無起執著凝神澄慮¶
<pb:CK-KZ_JY090_01p045b>¶
萬神調伏心若太虛内外貞白無所不容無所不納無令外邪¶
亂其至道牽失眞宗敗其靈根盜其至寶致爾萬劫永墮凡流¶
透入俗網萬魔來攻百千萬劫不聞玅法鬼神執誅從生入死¶
是故汝等應當志心善護眞宗無令喪失如前所説如是諸障¶
汝等各各當除斷之身得淸淨超度諸難是名道寶持法棟樑¶
更當修奉是此經典如近是¶

帝生尊重心著想¶

尊容稱揚名號然後汝等得覩¶

慈顏咸蒙護度普聞玅法親奉供養永無流轉是時四眾聞已¶
歡喜歎未曽有¶
<pb:CK-KZ_JY090_01p046a>¶

*** 　　斷障見帝章第十九¶

　天師張眞人曰　　元始祖炁化現　　玉帝並化現一切¶
　大眾故大眾莫不各有道體法身但能道體法身莫不顯露¶
　則　　元始　　玉帝精神已通當前明現自然移接¶
　瑤京聽法　　淸微得大解脫起大堅固天尊聖果程功超¶
　證奈何明明道體一墮人間種種諸障牽連而起卒使道身¶
　墮爲披毛戴角之身法體淪爲痛苦傷殘之體萬劫幽陰三¶
　光不見萬重羅網何日出離悲哉然而　　天尊慈憫普示¶
　玅法　　上帝好生開度無盡因於放光顯瑞寶蓋蔭覆之¶
　後卽厯厯稱揚　　上帝功德猶恐入道者心不堅固離道¶
<pb:CK-KZ_JY090_01p046b>¶
　者心不速悔於是再爲四眾開示斷障之法夫障有多般道¶
　無二致心含一道塵去則鏡自明沙去則水自淸障斷則道¶
　自現道現則法身顯而本體明矣本體旣明則眞宰無爲自¶
　理祖炁復還不失由是乾金剛大之體重建頂天立地朝¶
　　上帝而證位　　玉淸是亦道體也是亦諸眞聖眾也是¶
　乃眞見　　帝光親聽法音實聞玅香而朝夕悅慶於天花¶
　寶蓋之下果有誠心尊奉是　　帝則當佩服　　天尊法¶
　言勿以斷障爲難¶

**** 　　箋釋¶

　玄天上帝曰悲哉眾生惡貫滿盈牽失眞宗黑籍書名敗其¶
<pb:CK-KZ_JY090_01p047a>¶
　至寶永隔蓬瀛斷其本根滅性流情往來惡道徒苦哀鳴籠¶
　中刀上誰管怨聲何以至此可憐眾生總爲一障濁而不淸¶
　牽連滋長愈障愈深甯有貞白惟墮幽陰愈趨愈下異類傷¶
　心今幸覺悟得聞玅法　　元始金言率履無越如是諸障¶
　當實斷之心君爲主一善爲師昭事　　上帝再莫差遲默¶
　想　　金容誦持　　寶號境若太虛神明來告萬炁調伏¶
　一眞獨抱　　上帝鑒誠明傳法要親見是　　帝超證道¶
　玅急早回頭終須有靠悲哉眾生誰皈　　聖教¶

　何祖元君曰障礙百千悞我身致令萬劫受沉淪　　天王¶
　慈憫諸天少　　上帝光明普世仁至寶維持誰敢盜眞宗¶
<pb:CK-KZ_JY090_01p047b>¶
　調護不留塵　　金容觀想　　徽稱熟斷萬魔兮伏萬神¶
　正陽帝君曰離道都由障礙多慾心妄想動邪魔重重陷阱¶
　重重網步步氷霜步步波口訣留傳須早斷　　帝恩深重¶
　轉天和眞宗至寶眞心護煞鬼毒龍奈我何¶

　文昌帝君曰鬼國魔山幾萬重隔住靈光永絕蹤　　帝境¶
　崇高何日到先天悠遠那年通陰雲掃盡看紅日蔓草難圖¶
　仗劍鋒縱有樊籠須跳出乘鸞跨鶴是英雄¶

　孚佑帝君曰　　帝心原與我心通障礙千層不少空劖斷¶
　靈根因愛慾原無悔意叩蒼穹虛言寂待庚方月妄想高乘¶
　閬苑風勇決當天發誓願纎塵不染出樊籠¶
<pb:CK-KZ_JY090_01p048a>¶

**** 　斗母天尊頌曰¶

#+BEGIN_VERSE
　靈根毓秀　　皇路聯登　　全憑慧劍　　斬斷葛籐¶
#+END_VERSE

太上洞玄靈寶紫微金格高上玉皇本行集經闡微卷上終¶

<pb:CK-KZ_JY090_01p049a>¶

* 太上洞玄靈寶紫微金格高上玉皇本行集經闡微卷中¶

** 　　太上大光明圓滿大神咒品第二¶

爾時天地始祖五老上帝稽首長跪白¶

天尊言伏聞¶

高上玉皇慈念蒼生普放神光照燭法界六凡四聖普叨道蔭¶
竊以凡夫短景劫運將終正道宜行以濟兆民使修眞之子有¶
期輕舉末代烝民俱獲夀考¶

*** 　　表揚五老章第二十¶

　天師張眞人曰一元大道卽　　元始也穆處無爲而付其¶
　權於　　玉皇上帝則　　帝又爲道之主矣所以總握玄¶
<pb:CK-KZ_JY090_01p049b>¶
　綱推數劫會生成民物其政治俱歸之　　大羅金闕然尊¶
　無二上何以復有五老上帝物無兩大何以又有天地始祖¶
　嗚呼玄教之精微在是矣夫大道一元劫終不變劫始不遷¶
　卽萬劫以前之萬劫萬劫以後之萬劫俱是不搖不動但卽¶
　現在之劫而言混沌之後忽焉生天忽焉生地忽焉生人生¶
　物有何具乎蓋道本一理中有動靜道本一氣體分陰陽動¶
　靜互爲根陰陽兩相濟有動靜乃有消息終始元會運世年¶
　月日時刻分之循環有陰陽乃有寒暑燥濕淸濁高下剛柔¶
　徤順顏色骨肉之分四時五行之數人能外此五行乎五行¶
　根乎陰陽陰陽根本乎道彼元始祖炁道也陰陽五行之祖¶
<pb:CK-KZ_JY090_01p050a>¶
　也陰陽五行又爲天地之祖也不有陰陽不有五行有天地¶
　乎是故言道者不知天地之始祖在陰陽在五行又何以結¶
　撰五行交會陰陽而建立天地以立性立命故於此經發揚¶
　主宰大道之　　帝種種神靈不測化理有經旣於上卷極¶
　力敷揚因於　　紫微金格中提出　　上帝當曰宣付五¶
　老玅旨以明經理天地之大道而特標之曰天地始祖五老¶
　上帝乃知五老卽五行之精神實爲穹蒼眞老運御乾坤之¶
　大臣所以慈憫眾生與　　帝同德代眾求請問法救濟而¶
　願　　玉皇上帝時時普放神光¶

**** 　　箋釋¶
<pb:CK-KZ_JY090_01p050b>¶

　九天應元雷祖天尊曰五老上帝五行之精主治五方最神¶
　最靈根本　　元始禀治　　帝庭乾坤以正氣運不停召¶
　龍止水保劫延齡順序三辰斡運萬星各安職守興國太平¶
　法會放光常繫厥情爲眾悲憫代眾經營進叩　　元始奉¶
　法施行蒸民永濟運會常亨眞機將轉道運將興兆民有主¶
　　　上帝有臣神咒流行天下同仁經標意旨叅悟在人傳¶
　經教主大法將伸乘時校正以濟斯民吾爲箋釋學者良因¶
　正陽帝君曰五德乾元亨利貞五行金木水火土雙修性命¶
　有眞傳烹鍊鼎鑪要眞主　　玉皇本行經最微天地始祖¶
　悉皆歸五炁朝元今有日啟問　　天尊啟慧機¶
<pb:CK-KZ_JY090_01p051a>¶

　麻祖元君曰五老原從一老來乾坤得此永無災淸甯合撰¶
　民生泰上下歸眞意氣偕南北東西歸　　皇極木金水火¶
　會天階惟有　　天尊知奥玅眞經啟問莫疑猜¶

　文昌帝君曰信是　　天王會説經五方五老叩天庭地天¶
　交泰星辰序金土無差水火甯玅法須叅圓滿咒眞機全在¶
　　　玉皇經蒸民夀考當千劫化度光明感眾靈¶

　孚佑帝君曰因何感得眾眞來舊日天光尙繫懷解脫方方¶
　皆錫福政權處處不生災眞功圓滿眞言力道玅機關道祖¶
　裁總爲蒸民維劫運天門進叩爲君開¶

**** 　斗母天尊頌曰¶
<pb:CK-KZ_JY090_01p051b>¶

#+BEGIN_VERSE
　五氣流精　　天地淸甯　　赤文當顯　　再請帝庭¶
#+END_VERSE

自昔¶

元始洞玄靈寶赤書玉篇眞文生於元始之先空洞之中天地¶
未根日月未光幽幽冥冥無祖無宗無氣無象無色無名無形¶
無緒無音無聲混沌太無靈文菴靄乍存乍亡二儀待之以分¶
太陽待之以明靈圖革運玄象推遷乘機應會於是存焉¶

*** 　　赤文玅藴章第二十一¶

　天師張眞人曰赤書玉篇眞文卽顯露一元大道之精藴也¶
　著其光彩則曰赤書至陽之氣本赤條縷可會則爲書著其¶
　秀靈則曰玉篇至粹之精如玉實有片段則爲篇著其體用¶
<pb:CK-KZ_JY090_01p052a>¶
　則曰眞文至靈之理有信莫不結搆以成文是道也卽¶
　太上洞玄靈寶之所掌者也生於　　元始之先空洞之中¶
　可知其玄玅獨出精光獨顯莫先於　　元始而猶居其先¶
　則又　　元始之所以爲　　元始劫終而不見其終劫始¶
　而無與爲始者矣浩浩難名𣺌𣺌誰説自非五老上帝親身¶
　厯證孰能知之然難名而必欲名之難説而必欲説之則但¶
　想諸天地未根日月未光之際只有一幽幽冥冥氣象而是¶
　赤書玉篇眞文已存乎其中卒之微玅難識把捉無據似有¶
　似無誰聞誰見是先天之景象也無極之義理也太無之機¶
　緘也混沌赤文今古罕聞無迹可見微𣺌何存冥冥無光空¶
<pb:CK-KZ_JY090_01p052b>¶
　洞無根旣無方所惟有推遷奥矣玅矣靈焉神焉叅悟到此¶
　乃契玄玄大哉赤文吾道精傳¶

**** 　　箋釋¶

　正陽帝君曰赤書玉篇天下玄文微玅難識精藴誰聞大道¶
　體段雲篆氤氲乾坤正氣默運流行幽幽誰見蕩蕩難名無¶
　終無始亦充亦盈全無迹象惟有眞誠先天之先後天之後¶
　主宰維持自然結搆順理成章金石能透撰於　　玉淸宰¶
　於　　玉帝宣於五老包乎天地時時發現世人罔識罔識¶
　其機入道無力無力入道　　聖文遂隱經旨明標振裘絜¶
　領玄門奥義最上上乘叅悟實見　　帝境可昇¶
<pb:CK-KZ_JY090_01p053a>¶

　無量洞空天帝曰平地成天一卷書最尊最貴是文儒性情¶
　已正陰陽合倫理無虧志氣殊手訂赤篇今尙在　　帝傳¶
　雲篆古無虛水精之子衰周出五老同叅定世符¶

　長春杜眞人曰玄教明明闡赤書儒家惟此是工夫五經四¶
　子皆天道玉軸瓊編是　　帝符天文煥爛人文顯　　帝¶
　德輝煌　　帝世熙本行　　皇經標要旨　　先師明証¶
　五老知¶

　文昌帝君曰儒典佛經總是書　　天王秘授更同符昌明¶
　文教遵經寶貝葉文傳護　　帝都五老宣揚傳道玅萬方¶
　歸極仰　　皇謨先天景象從茲見混沌赤文存太無¶
<pb:CK-KZ_JY090_01p053b>¶
　孚佑帝君曰當年曽讀數行書歸宿玄門也不殊實證先天¶
　赤炁顯秘傳口訣玉文符象天象地存眞象無色無名隱太¶
　無這段機關人不識也虧五老闡靈圖¶

**** 　斗母天尊頌曰¶

#+BEGIN_VERSE
　先天奥玅　　總在赤文　　根原顯露　　誰見誰聞¶
#+END_VERSE

玉帝授臣靈寶秘篆大不可思議神咒故天地得之而分判三¶
景得之而發光靈文鬱秀洞映上淸發乎始靑之天而色無定¶
方支勢曲折不可尋詳¶

元始鍊之於洞陽之館冶之於流火之庭鮮其正文瑩發光芒¶
洞陽炁赤故號赤書靈圖旣煥萬帝朝眞飛空步虛旋行上宫¶
<pb:CK-KZ_JY090_01p054a>¶
燒香散花口詠靈章是時天降十二玄瑞地發二十四應上慶¶
九天之靈奥讚三天之寶明神風旣鼓皇道咸暢¶

元始登命太眞按筆玉𡚱拂筵鑄金爲簡刻書玉篇¶

五老掌錄秘於九天靈都之館玉女典香太華執巾玉童侍衞¶
玉陛朝軒九天上書非鬼神所聞¶

*** 　　雲篆功用章第二十二¶

　天師張眞人曰雲篆卽赤文也赤文言其實雲篆著其用實¶
　本乎道用發於人昔在　　元始天王立於天地未生之前¶
　觀於日月未光之會尋得其詳知洞陽之炁赤達玄象之推¶
　遷上淸洞映色無定方天地因之而分判日月因之而光明¶
<pb:CK-KZ_JY090_01p054b>¶
　於是摹其靈紋播爲靈圖取其光芒法其規模鍊之於洞陽¶
　之館冶之於流火之庭成爲秘篆凝聚靈秀惟時陽光煥發¶
　陰德安貞乾體高明瑞氣布於二六之辰坤體博厚祥光映¶
　乎三八之節品物因之而毓秀鬼神不得而知聞秘之靈都¶
　之館藏之無上之宫五老上帝曽受之於　　穹蒼眞老至¶
　是又欲行於下世故特表其功用述其因由以傳來學乃知¶
　雲篆之文如是貴重如是神奇識之者神明煥發得之者造¶
　化在手其實微玅難言　　玉淸貴重　　上帝鑒臨當會¶
　之於言思擬議之表不可忽視赤書玉篇本無正文摹爲雲¶
　篆煥朗氤氲演爲神咒流傳古今尊爲誥命一畫千金¶
<pb:CK-KZ_JY090_01p055a>¶

**** 　　箋釋¶

　九天應元雷祖天尊曰赤書煥發赤炁光明赤心一點通達¶
　　　三淸其玅難識其理難名先天之象秘在瑤京惟茲雲¶
　篆品節分明支勢曲折功用神靈五老而外誰傳其精¶
　元始摹繪顯於始靑掌於　　上帝品物咸亨三辰照耀天¶
　地淸甯性眞玅用大道眞形洞陽之館流火之庭鍊筆成圖¶
　役使萬靈字皆一丈藏之杳冥色無定方象有定體叅悟在¶
　斯實關倫理　　玉皇寶誥惟是爲眞玄玄神功玅用惟人¶
　正陽帝君曰千古誰識雲篆文光輝朗耀氣氤氲乾坤日月¶
　眞形體神鬼魔𡨚敢聽聞分判陰陽同五典維持義理過三¶
<pb:CK-KZ_JY090_01p055b>¶
　墳安爐立鼎丹房内安鎭方隅要用君¶

　虛靖天師曰龍虎山中別有春丹房丹竈日相親鍊成至寶¶
　同雲篆冶就黃金獻　　玉宸　　元始洞陽施彩筆先天¶
　赤炁在眞人維持王化全歸我五老薪傳佩服神¶

　文昌帝君曰虎符龍劵總吾身大洞法籙更覺神總是先天¶
　雲篆結再看五老授圖眞乾坤自此無災劫　　元始而今¶
　錫是人玅用神功當識認氤氲流布萬年新¶

　孚佑帝君曰玅用神功歸雲篆氤氲繚繞鎭乾坤不因¶
　元始瓊宫鍊誰識吾家玄道尊玉律金科同奥玅馬圖龜書¶
　冺言論維持王化憑眞一五老眞傳要秘存¶
<pb:CK-KZ_JY090_01p056a>¶

**** 　斗母天尊頌曰¶

#+BEGIN_VERSE
　洞陽赤炁　　篆就法雲　　攝歸靈府　　絳華揚芬¶
#+END_VERSE

故天寶之以致浮地秘之以致安五帝掌之以得鎭三光乘之¶
以高明上聖奉之以致神高尊賞之以致眞五嶽從之以得靈¶
天子得之以致治國祚享之以太平實靈文之玅德乃天地之¶
玄根威靈恢廓普加無窮蕩蕩大化爲神明之宗其量莫測巍¶
巍乎太空明眞有格今當以行是時¶

元始革運玄象開圖靈文鬱秀神表五方分判天地開化萬靈¶
此太宗之業可得暫披於靈韞乎今皇道敷暢澤被十方仰觀¶
劫運眞風宜行臣私心實欲使雲蔭八遐風灑蘭林寒條仰希¶
<pb:CK-KZ_JY090_01p056b>¶
華陽之繁朽骸蒙受靈奥之津仰對元慈下伸丹懇惟願哀憫¶
俯念蒼生不審靈寶玉篇眞文可得見授下教於未聞者乎¶

*** 　　玄根玅德章第二十三¶

　天師張眞人曰凡物莫不有其根故自天地之大以至一民¶
　一物之細必有恃以爲堅固依憑之本而後各安其位各效¶
　其神獨是萬物正性命於天地之中則其恃天地以爲根也¶
　可知然天地又何所恃乎知天地之所恃則上如三辰之煥¶
　朗凡麗乎天而以氣相屬者下如山嶽之聳峙海湖之淵渟¶
　凡麗乎地而以形相托者與夫鍾毓發生於天地之中而效¶
　靈呈異者莫不分明蓋天地所恃者道也卽其玄根也其實¶
<pb:CK-KZ_JY090_01p057a>¶
　皆一氣也儒家卽彜倫修道雖言窮理盡性至於命而養氣¶
　之學遵之者少禪家卽空性言道惟從靜修頓悟入門又決¶
　不言氣惟我玄家所重在氣蓋有氣則精可固而神可存再¶
　立性命而與天地同體與大道同符故學者當養氣以求復¶
　性不可遺氣而空言性夫天地之大不過大道一元之靈氣¶
　運建眞氣生發梵炁主宰浩炁流衍在昔　　説經教主或¶
　表爲赤文或摹爲雲篆或演爲神咒莫非指是洞陽之赤炁¶
　示人欲其恃爲根本能固之則爲立命能全之則爲復性本¶
　來尊貴本來神靈本來鎭安本來眞實順之則治逆之則亂¶
　凝之則久傷之則暫得之者尊失之者賤具之者靈剝之者¶
<pb:CK-KZ_JY090_01p057b>¶
　蠢天無此何以輕淸上浮徤行不息地無此何以重濁下凝¶
　而永貞不墜言天地則聖人可知矣天子可知矣國祚可知¶
　矣吾於此章特標是義以明赤書雲篆玄根之實際閱者珍¶
　之天地玄根靈寶玅德赤炁靈文寶哉勿失陰陽眞精五靈¶
　毓秀立鼎安鑪乾坤依舊　　尊經明闡入道有門極玄玄¶
　學極玄玄根¶

**** 　　箋釋¶

　玄天上帝曰玄教廣大儒釋同歸流及後世或依或違忘其¶
　根本採其枝葉本根旣忘枝葉亦失愈趨愈下墮落愈遠性¶
　命不知色身不穩理氣不分工夫盡紊三教學人何以言修¶
<pb:CK-KZ_JY090_01p058a>¶
　試觀天地厥有玄根玄玄常運玄玄常存玄玄無上玄玄無¶
　淪何以玄玄本於先天先天之炁後天附焉氣本浩然流行¶
　萬古氣爲眞機萬靈之主果有眞氣修爲有基盡性至命保¶
　固維持天地之根惟此爲眞聖賢所恃爲靈爲神充塞宇宙¶
　安鎭萬春保劫御極興國太平煌煌天經赤文雲篆制御五¶
　方功勳無上五行眞精是曰五老求請靈圖爲民頌禱根原¶
　是陳再立坤乾暫披靈韞安固延年維斯經旨八萬劫傳返¶
　求鍊己自契玄玄¶

　關聖帝君曰天地生根聖有根頂天立地鎭存存全憑浩氣¶
　行千古先有丹心到孔門一部春秋淸亂本九重　　聖主¶
<pb:CK-KZ_JY090_01p058b>¶
　總乾元赤書雲篆先天炁鼓盪充周命不淪¶

　正陽帝君曰三教聖人歸一理全憑正氣保無疆法雲慧力¶
　通三世文教英風正五常道啟玄元揚赤炁經傳奥玅放天¶
　光玄根玄處先天體天地淸甯在洞陽¶

　文昌帝君曰乾坤日月皆吾炁赤炁揚輝處處靈爲有玄根¶
　同太極自然煥發合天經流行萬古兼千古合撰淸甯永太¶
　甯　　靈寶洞陽敷玅德眞機運動不留停¶

　孚佑帝君曰浩然之氣大而剛充塞乾坤顯一陽自此昇平¶
　千萬世恒安熙皥樂無疆赤炁靈圖皆煥發瓊書雲篆善鋪¶
　張天地有根因有此玄玄玅玅見眞常¶
<pb:CK-KZ_JY090_01p059a>¶

**** 　斗母天尊頌曰¶

#+BEGIN_VERSE
　天道玄玄　　地道安安　　根原不朽　　一氣周完¶
#+END_VERSE

於是¶

元始天尊撫几高抗凝眞遐想觀時已至普謂時會一切眞聖¶
論定陰陽推數劫會移校河源檢錄天度選擇種人指拈太無¶
嘯朗九玄永無開聽於陳辭有若閉礙求眞之路是時¶

五老上帝啟問不已良久¶

元始天尊乃垂盼眥之容慨爾歎曰微乎深哉子今所叩豈不¶
遠乎此¶

元始¶
<pb:CK-KZ_JY090_01p059b>¶

靈寶之玄根空洞自然之眞文生天立地開化神明施鎭五嶽¶
安國康民靈寶玄玅爲萬物之尊天發玄瑞靈應自然今三天¶
盭運六天道行雜法開化當有三萬六千種道以釋來者之心¶
此法運訖三龍之後庚子之年雜氣普消諸天慶會吾眞道乃¶
行今且可相付當錄於上館未得行於下世玄科有禁不得便¶
傳子可詣¶

靈都紫微上宫視天音於金格取俯仰於神王然後當使得備¶
天文以總御¶

元始之天也¶

*** 　　眞文顯運章第二十四¶
<pb:CK-KZ_JY090_01p060a>¶

　天師張眞人曰至眞之文卽赤書之字雲篆之篇爲天地之¶
　玄根亦卽　　元始　　靈寶之玄根與運推遷而主持劫¶
　運因運顯晦而保持運會是故運逢其會則與運俱興會非¶
　其運則與運偕藏甚且爲之轉移匡正維持安甯乃見眞文¶
　之玅用夫眞文卽眞道也卽正氣也眞道興則一切外道皆¶
　絕正氣運則一切雜氣皆平夫邪正不兩立眞僞不並行顯¶
　晦不同時治亂不同機究之反否爲泰易危爲安移亂爲治¶
　回死作生者卽眞道也正氣也卽總御　　元始之天之眞¶
　文也　　天尊慨然興歎鄭重其辭非吝於開度而靳乎流¶
　傳也惟恐違時則流行無機非時則功效無凖是故論定陰¶
<pb:CK-KZ_JY090_01p060b>¶
　陽推數劫會移校河源檢錄天度選擇種人皆所以重乎眞¶
　文而進退必俟乎其時也至於昌期一轉大道流行時會一¶
　新正文絢爛學道者尙其因時而動見機而作應運而興乎¶
　則眞指拈太無嘯朗九玄生天立地開化神明爲萬物之尊¶
　握玄科之禁掃淸雜法待五子歸庚之時而親受　　元始¶
　之眞文矣穆穆玄宗蕩蕩　　皇風一眞無僞終始皆同應¶
　運而顯開闢混濛靈圖靈書福惠無窮¶

**** 　　箋釋¶

　正陽帝君曰吾門大道惟有一眞眞宗誰啟　　太上¶
　玉宸眞風誰主　　金闕聖君眞機何在無見無聞眞文何¶
<pb:CK-KZ_JY090_01p061a>¶
　在雲篆氤氲是曰靈圖亦曰靈書傳得眞訣與道而居做得¶
　眞人大乘大儒眞氣運動眞理無虛康濟兆民眞意如如無¶
　所不眞立天地根總御　　元始爲聖中尊五老啟問撥轉¶
　天門眞心叅悟眞性存存太眞御几永不沉淪¶

　麻祖元君曰眞心眞性是眞人獨抱一眞在我身去妄存眞¶
　眞乃得借假修眞假亦親眞陽一動生天地眞陰至靜孕黎¶
　民眞文指示玄玄道　　元始　　先天辨假眞¶

　觀音世尊曰世上萬般皆是假靈光一點認眞身山河大地¶
　終須壞星月燭天無久因生機不斷通三世活佛修成度萬¶
　民　　本行集經眞訣示眞文無體自然神¶
<pb:CK-KZ_JY090_01p061b>¶

　文昌帝君曰世間何物不歸眞大地山河總一仁活潑生機¶
　康世界纏綿至性協疎親詩書禮樂躬行實草木禽魚艷麗¶
　春順理成章雲篆秘先天氣象被無垠¶

　孚佑帝君曰斗室周遭坐萬神問君爲假與爲眞一誠感動¶
　連三界一氣流行延萬春應運眞文當世出　　先天玅法¶
　後來陳　　尊經奥義還須闡五老靈圖救世人¶

**** 　斗母天尊頌曰¶

#+BEGIN_VERSE
　吾有心傳　　秘在先天　　靈圖旣煥　　顯露眞詮¶
#+END_VERSE

於是¶

五老上帝與諸眞聖淸香執戒徘徊雲路嘯命十天上詣上淸¶
<pb:CK-KZ_JY090_01p062a>¶
太玄玉都寒靈丹殿紫微上宫受俯仰之格乃知天眞貴重難¶
可卽聞還乃更詣¶

元始天尊諮以禁戒之儀遜謝不逮是時¶

天尊慈顏愍喻靈關廓開登命五老上帝開洞陽玉館披九光¶
八色之韞雲錦之囊出¶

元始¶

靈寶赤書玉篇眞文金書玉篆微玅祕密運御乾坤大光明圓¶
滿大神咒玉章以付¶

五老上帝及諸眞聖使依玄科按法以傳¶

*** 　　玉篇祕受章第二十五¶
<pb:CK-KZ_JY090_01p062b>¶

　天師張眞人曰玉篇隱密玉篇尊貴天地之至寶仙聖之性¶
　命三教聖賢之眞傳古今　　皇王聖帝之治統而興國太¶
　平　　大羅三境東海西極洞天福地一切瓊仙之眞訣然¶
　而祕在形山知之者少得之更難所以　　上天愛惜不許¶
　輕傳凖時擇人必也當其時則一傳得其人則祕受而非至¶
　誠純眞内外眞白毫無塵垢游心希夷精神協太和之元會¶
　悟在無言無説無音無聲無色無象無思無慮之表純是先¶
　天之境契合　　元始之心如是至人不妄傳也故惟秘藏¶
　洞陽玉館之中鑄之金簡載在錦囊衞以九炁之祥光護以¶
　八方之正色團結成雲絢爛成霞藏是玉篇之處眞意如春¶
<pb:CK-KZ_JY090_01p063a>¶
　眞機契道時時天樂宣揚八威鼓舞光燭萬天香遍法界乃¶
　知　　上天至寶不易窺聞在昔　　元始天尊祕撰成書¶
　授之　　玉宸道君維持天地運御乾坤開度萬方普福萬¶
　世我　　道君本紀所稱度人有如塵沙之眾者恃乎此也¶
　　　靈寶之稱有自來矣　　五老上帝慈憫世人願深化¶
　度欲覩太平同符大道故在　　元始會下求請再三復傳¶
　禁戒於　　上淸乃見　　紫微之金格於是　　玉皇眞¶
　誥出現於世淸香執戒雲路徘徊嘯命十天靈圖廓開微玅¶
　秘受親手携來瓊編法嗣從此瓊臺¶

**** 　　箋釋¶
<pb:CK-KZ_JY090_01p063b>¶

　玄天上帝曰太玄玉府　　玉宸所居上淸眞境總握靈圖¶
　承命　　元始保固坤輿抱送　　玉帝發祥之初如是玉¶
　編親授非虛主張大道永秘玄都天下太平億載唐虞茲當¶
　　　聖朝泰運臨諸大道降眞當播瓊書　　玉皇玅典校¶
　正無疎　　靈寶金格箋釋朗如以彰道法以啟鴻儒三教¶
　重光謗議當除護國愛民慈念有餘北極玄天勅命非誣法¶
　筵降臨有道之廬猶憶往劫五老帝君遵奉玄科求請靈文¶
　　　玉淸秘訣不易窺聞按法以傳瑞現卿雲五方氣正萬¶
　物歸仁　　尊經玅旨事理皆眞金科玉律吿爾世人¶
　正陽帝君曰玄門玅道不輕傳傳者飛昇治九天朝謁¶
<pb:CK-KZ_JY090_01p064a>¶
　三淸三境上調和萬氣萬方圓無思無慮金書得宏道宏仁¶
　玉笈全五老　　玉淸親授受眞風又播校經筵¶

　白祖仙師曰　　玉淸　　五老會天宫秘密眞機印合同¶
　聖種自堪承　　聖法　　皇經由此播皇風金編顯¶
　處乾坤位玉字輝時氣運通萬國九州堯舜日不知不識¶
　　帝光中¶

　文昌帝君曰　　元始眞文皆秘授何人再得契　　天心¶
　天心淸淨　　天心契天道昭明　　天道深　　五老傳¶
　書皆赤字兩儀會集結黃金億年又見　　皇風轉寂閴之¶
　時遇好音¶
<pb:CK-KZ_JY090_01p064b>¶

　孚佑帝君曰玄都玄境有玄文可歎𨶒浮不得聞　　五老¶
　抒誠經旨授　　大羅秘義玉編眞蒼生赤子延生命化日¶
　光天有日新順　　帝之則忘思慮這般玅道授於人¶

**** 　斗母天尊頌曰¶

#+BEGIN_VERSE
　大羅玉篇　　義藴幽玄　　天尊憫世　　得人而傳¶
#+END_VERSE

是時東方安寶華林靑靈始老蒼帝所受神咒誥命¶
東方九炁始皇靑天碧霞鬱壘中有老人總校圖籙攝炁舉仙¶

　右二十四字靑帝秘文書於九天元臺主召九天上帝校神¶
　仙圖籙¶

𡻕星輔肝角亢鎭眞氐房心尾四景迴旋箕主七辰正斗明輪¶
<pb:CK-KZ_JY090_01p065a>¶
承炁捕非掃除災羣¶

　右三十二字秘文書於紫微宫東華殿主召星官正天分度¶

東山神咒攝召九天赤書符命制會酆山束魔送鬼所誅無蠲¶
悉詣木宫敢有稽延¶

　右三十二字秘文書於東華玄靈之館主攝鬼魔正九天炁¶

下制東河溟海水神大劫洪災蛟龍負身水府開道通徑百千¶
上帝赤文風火無間¶

　右三十二字秘文書於九天東北玉闕丹臺主攝東海水帝¶
　大劫洪災召蛟龍及水神事¶

　右東方九炁　　靈寶玉篇眞文合一百二十字皆　　太¶
<pb:CK-KZ_JY090_01p065b>¶
　上無上大光明圓滿大神咒空洞自然之書一名生神保眞¶
　洞玄章一名東山神咒一名靑帝八威策文¶

東方靑帝符¶
靈寶九炁天文化生赤帝炁¶
三天九眞太空尊神¶
東方安寶華林靑靈始老蒼帝符命日月以定山林以開三天¶
大慶羣眞徘徊¶

元始靑帝眞符¶
直符區更生無上大眞¶
(咒曰)元上靑精九炁大靈神光遐散流映東靑華景鬱勃灌我¶
<pb:CK-KZ_JY090_01p066a>¶
身形宫府安鎭寶魂自生洞達八朗飛昇玉庭¶
東方安寶華林靑靈始老蒼帝三元符命¶
九駕命天龍符保眞多川災水不敢彌天¶
中山神咒易爲神臣度人命籍萬災不纏¶
西山上王命爲保眞一人有道位事九眞¶
右¶

玉皇誥命以錫東方安寶華林靑靈始老蒼帝九炁天君令統¶
御東方諸天諸地日月星宿名山靈洞水府泉宫上聖高尊眞¶
仙聖眾一切威靈符命所臨如誥奉行¶

南方梵寶昌陽丹靈眞老赤帝所受神咒誥命¶
<pb:CK-KZ_JY090_01p066b>¶

南方丹天赤帝玉堂中有大神號曰赤皇上炎流烟三炁勃光¶
神仙受命應會太陽¶

　右三十二字赤帝秘文書於九天洞陽之館主召九天神仙¶
　圖籙金名¶

熒惑輔心井鬼守房柳星張翼統御四鄕軫總七宿迴轉天常¶
召運促會正道驛行¶

　右三十二字秘文書於三炁丹臺題於西南正陽主召星官¶
　明度數正天分¶

赤文命靈北攝酆山束送魔宗斬滅邪根符教所討明列辠原¶
南山神咒威伏八方羣妖滅爽萬試摧亡¶
<pb:CK-KZ_JY090_01p067a>¶

　右四十字秘文書於西南陽正玉闕主制北酆正鬼炁¶

南河水帝太伯龍王神咒流行普掃不祥洪水飛災止召蛟龍¶
開除水徑千道萬通敢有干試攝送火宫赤文所吿莫不有從¶

　右四十八字秘文書於西南陽正西闕主攝南海水帝大運¶
　交期洪水四出召蛟龍及水神事¶

　右南方三炁　　靈寶玉篇眞文合一百二十五字皆¶
　太上無上大光明圓滿大神咒空洞自然之書一名南雲通¶
　天寶靈經一名九天無上之上咒一名赤帝八威策文¶

南方赤帝符¶
靈寶三炁天文化生黃帝炁¶
<pb:CK-KZ_JY090_01p067b>¶
王事司斗正屯己身¶
南方梵寶昌陽丹靈眞老赤帝符命玉音吐炁素奏以御保命¶
定仙玉厯定封¶
元始赤帝眞符¶
直符昌中上道統御¶
(咒曰)丹華流映寶芝生光神精徹幽散靈八方直符攝炁嘯命¶
朱童三精敷煥注我絳宫赤神安鎭五香溢充洞映形外表裏¶
發光身生水火獨步飛行¶
南方梵寶昌陽丹靈眞老赤帝三元符命¶
正一命人長生上天¶
<pb:CK-KZ_JY090_01p068a>¶
萬川洪流符吏水母竭焉¶
日月力出王平山東火災不起人民臣¶
右¶
玉皇誥命以錫南方梵寶昌陽丹靈眞老赤帝三炁天君令統¶
御南方諸天諸地日月星宿名山靈洞水府泉宫上聖高尊眞¶
仙聖眾一切威靈符命所臨如誥奉行¶
中央寶劫洞淸玉寶元靈元老皇帝所受神咒誥命¶

中央總靈黃上天元始生五老中皇高尊攝炁監眞總領羣仙¶
典錄玄圖宿簡玉文摧運上炁普吿萬神¶

　右四十字黃帝秘文書於太玄玉寶玄臺主召神仙玉簡宿¶
<pb:CK-KZ_JY090_01p068b>¶
　名總歸仙炁¶

鎭星輔脾[辶*冋]度北元魁𩲃主非截邪斬根𩵄䰢魓𩳐掃[禾*嵗-丿]除氛¶
魒正玄斗明度天關九天符命金馬驛傳¶

　右四十字秘文書於玄都玉臺主攝星官正天度數¶

勅攝北帝遏塞鬼門剪除不祥莫有當前¶

　右十六字秘文書於玄都玉臺主攝北帝正天炁檢鬼精¶

中山神咒召龍上雲制會黃河九水河源不得怠縱善惡悉分¶
千妖萬奸上對帝君敢有干試大陽激燌赤書玉字宣吿普聞¶

　右四十八字秘文書於玄都玉臺四壁以攝中海水帝四界¶
　之水洪災涌溢之數主召水神止蛟龍事¶
<pb:CK-KZ_JY090_01p069a>¶

　右中央一炁　　靈寶玉篇眞文合一百四十四字皆¶
　太上無上大光明圓滿大神咒空洞自然之書一名寶劫洞¶
　淸　　九天靈書一名　　黃天大神咒一名黃帝八威策¶
　文¶

中央黃帝符¶
靈寶一炁天文化生白帝炁¶
山陽之日正斗屯一有物子申爲上仙元¶
中央高皇玉寶元靈元老皇帝符命總召天地九天以制同係¶
五炁上帝遙觀¶
元始黃帝眞符¶
<pb:CK-KZ_JY090_01p069b>¶
直符中非三天靈文¶
(咒曰)總元高靈回神四鄕黃上散花五帝交芳流精散漫十二¶
重光混合我形萬神相迎安鎭黃脾養氣中方保齡度劫永鎭¶
無窮¶
中央高皇玉寶元靈元老皇帝三元符命¶
天徊月移劫運無衰¶
丁均有命勿句存玃爲無育見乾坤出陽入陰壞山川九土欲¶
崩符不聽頽¶

右¶
玉皇誥命以錫中央寶劫洞淸玉寶元靈元老皇帝一炁天君¶
<pb:CK-KZ_JY090_01p070a>¶
令統御中央皇天后土日月星宿名山靈洞水府泉宫上聖高¶
尊眞仙聖眾一切威靈符命所臨如誥奉行¶

西方七寶金門皓靈皇老白帝所受神咒誥命¶

西方素天白帝七門金靈皓映太華流氛白石峩峩七氣氤氲¶
上有始生皇老大神總領肺氣主校九天檢定圖籙制召上仙¶

　右前四十八字白帝秘文書於九天素靈宫北軒之上主召¶
　仙炁舉仙道也¶

太白檢肺奎婁守魂胃昴畢觜主制七關參總斗魁受符北元¶

　右前二十四字秘文書於金闕玄窗主攝白帝星官正明天¶
　度¶
<pb:CK-KZ_JY090_01p070b>¶

赤書玉字九天正文攝召萬炁普歸帝君¶

　右十六字秘文書於九天金闕三圖之館以攝六天鬼炁¶

西山神咒八威七傳符水上龍召山送雲在所校得同到帝門¶
輔衞上眞斬滅邪源若有不祥截以金關赤書符命風火驛傳¶

　右四十八字秘文書於九天金闕三圖之館主攝西海水帝¶
　制水中萬怪惡毒之精召雲龍以防水旱之災也¶
　右西方七炁　　靈寶玉篇眞文合一百三十六字皆¶
　太上無上大光明圓滿大神咒空洞自然之書一名　　金¶
　眞寶明洞微篇一名西山神咒一名　　白帝八威召龍文¶

西方白帝符¶
<pb:CK-KZ_JY090_01p071a>¶
靈寶七炁天文化生黑帝炁¶
上止五道乙勿人迴遊兆子三天門¶
西方七寶金門皓靈皇老帝君符命策駕五老西盼九都億劫¶
同會明定九河¶
元始白帝眞符¶
直符曲正洪災度人¶
(咒曰)金靈七炁素華流芬金精童子首建元巾帶符攝炁萬神¶
會門寶光奕奕照我命根安鎭肺華萬劫長存¶
西方七寶金門皓靈皇老帝君三元符命¶
西方注鬼煥乎九天醜力難逼斬以金闕¶
<pb:CK-KZ_JY090_01p071b>¶
日爲正王陽生三斬殺萬魔雲龍間上盈事已人身三道在一¶
一保人身¶

右¶
玉皇誥命以錫西方七寶金門皓靈皇老白帝七炁天君令統¶
御西方諸天諸地日月星宿名山靈洞水府泉宫上聖高尊眞¶
仙聖眾一切威靈符命所臨如誥奉行¶
北方洞陰朔單鬱絕五靈玄老黑帝所受神咒誥命¶

北方玄天五炁徘徊中有黑帝雙皇太微總領符命仙鍊八威¶
靑裙羽䙱龍文鳳衣¶
上帝所舉制到玉階¶
<pb:CK-KZ_JY090_01p072a>¶

　右四十字黑帝秘文書於鬱單無量玄元紫微臺北軒之内¶
　主召諸眞人神仙圖錄¶

北辰輔腎斗牛衞扉女虛危室豁落四開壁總七星執凶糾非¶
卻災掃[禾*嵗-丿]明道動輝¶

　右三十二字秘文書於天心北元玄斗中主攝北方星官正¶
　天炁也¶

北山神咒激揚起雷流鈴煥落玃天鎭威北酆所部萬妖滅摧¶

　右二十四字秘文書於北方洞陰朔單鬱絕元臺主攝天魔¶
　北帝制伏惡神萬鬼事¶

九河傾訖鳥母羣飛蛟龍通道水陌洞開赤文玉書驛龍風馳¶
<pb:CK-KZ_JY090_01p072b>¶

　右二十四字秘文書於洞陰朔單鬱絕元臺以攝北海水帝¶
　制水中萬精主召蛟龍興雲致雨以負身¶
　右北方五炁　　靈寶玉篇眞文合一百二十字皆　　太¶
　上無上大光明圓滿大神咒空洞自然之書一名本命紫微¶
　元神生眞寶明文一名北山神咒一名黑帝八威制天文¶

北方黑帝符¶
靈寶五炁天文化生靑帝炁¶
三炁高王易遷川人司萬言¶
北方洞陰朔單鬱絕五靈玄老帝君符命羅天北斗定會九期¶
景散八極明石玄滋¶
<pb:CK-KZ_JY090_01p073a>¶
元始黑帝眞符¶
直符尹豐開道赦鬼¶
(咒曰)北上太玄五炁徘徊寶華五重流光煥暉雲景鬱香洞映¶
太微仰注我身腎府鮮開安鎭靈宅萬神總歸身生羽服舉形¶
自飛¶
北方洞陰朔單鬱絕五靈玄老黑帝三元符命¶
上王適月命天仙戊己多力士辟水源¶
三命正戊入力人任曰遣惠無爲君¶
適百百九君有臣三千此度己身¶

右¶
<pb:CK-KZ_JY090_01p073b>¶
玉皇誥命以錫北方洞陰朔單鬱絕五靈玄老黑帝五炁天君¶
令統御北方諸天諸地日月星宿名山靈洞水府泉宫上聖高¶
尊眞仙聖眾一切威靈符命所臨如誥奉行¶

*** 　　帝誥御世章第二十六¶

　天師張眞人曰　　太上大光明圓滿大神咒皆　　上帝¶
　之誥命也誥命到處星辰順度神祇安甯魔鬼潛踪水旱不¶
　作災疾不干天淸地甯國泰民安此皆天地自然之正氣所¶
　結絢爲雲篆結爲赤字序爲眞文合爲玉篇集爲赤書表其¶
　感應不爽轉移最神應時如心符合天地之機大道之運則¶
　曰大神咒此神咒玉字皆一元赤炁所結非臆説也有人伐¶
<pb:CK-KZ_JY090_01p074a>¶
　木中有楷書天皇太平四字其體獨堅不受斧刃觀者異之¶
　以此知天地秀靈之氣何所不有陰陽造化之妙何處非奇¶
　是故天文絢爛則如星雲地文璀璨則如流峙人文光華則¶
　如詩書况赤炁生成天地其精神煥發更必有萬倍神奇者¶
　不能絢而成文乎夫人民何自而生聖賢何自而成不知自¶
　己之玄根安能知天地之玄根不知自己之赤炁安能知天¶
　地之赤炁且自己不能有大光明圓滿之願安能知天地大¶
　光明圓滿之大神咒　　天降殊恩妙法流行校正經文諸¶
　天詮解普福一世利益後人請勿詫異篤信受持以完全自¶
　己之赤炁玄根斯不負　　上帝所錫之大光明圓滿大神¶
<pb:CK-KZ_JY090_01p074b>¶
　咒天地有心民物生成聖人有願世道太平經功圓滿大道¶
　流行眞言在處帝放光明¶

**** 　　箋釋¶

　藥師瑠璃光王世尊曰天下有四聖教有三萬理以定萬國¶
　所瞻各有志願明説一番示爾眾生信吾法門四大部洲統¶
　於一元三家聖賢學者宜遵教雖分門共此根源聖同此心¶
　滿願誰論願在安懷儒者本根願在救度佛子本原菩提慈¶
　心超絕語言　　玉皇上帝我佛世尊玄綱總握運御乾坤¶
　三教之主下定崑崙治四天下億載無更慈心廣大億兆生¶
　生靈哉　　帝子治世太平梵炁融結梵唄音聲梵天宗仰¶
<pb:CK-KZ_JY090_01p075a>¶
　梵典流行梵王功大拜上　　瑤京口誦靈章逸韻誰賡摩¶
　訶般若吽泮分明集大神咒圓滿吾心藥乂神將護持功深¶
　瑠璃光中　　帝鑒慈忱同心救度災劫不侵吾有眞言¶
　　帝有玅音舌根圓滿教化至今三教經書莫非神咒萬理¶
　歸源不遺不漏本行集經超乎宇宙包盡文章團結靈秀一¶
　切語言誰出其右順星治魔留淸去垢諷誦眞言人天護佑¶
　諸天詮解經旨獨透我降靈壇不先不後賜以箋釋禪關誰¶
　扣　　毘盧家風依然靈鷲神咒流行　　帝光依舊我是¶
　藥師琉璃光王觀照世間同　　帝恩光一十七種十二大¶
　願交朗互發無虧無欠稽首皈依莫尤莫怨成仙成佛總要¶
<pb:CK-KZ_JY090_01p075b>¶
　大緣諷誦神咒福惠自天今日吉慶又啟法筵聖賢仙佛感¶
　應百千觀音勢至文殊普賢　　先天凖提定慧光圓各抒¶
　玅解各示眞傳神咒圓滿世界三千讀是經者吾爲摩頂受¶
　記不遷必來指引一切咸聽凡夫短景速證速修大羅天境¶
　吾願如是爾誠必秉敬奉　　帝書夙夜凛凛詮經説法醒¶
　乎不醒留示後人當躬深省¶
　正陽帝君曰佛門立教重威音音宜梵唄意思深眞傳普作¶
　眞言誦神玅秘於神咒吟圓滿　　帝光開至教宣揚赤炁¶
　正天心　　毘盧秘旨　　藥師授　　五老傳來度古今¶
　觀音世尊曰從聞思修義理深聞處分明有道臨舌吐靑蓮¶
<pb:CK-KZ_JY090_01p076a>¶
　傳佛法潮平素月見天心輪王日日宣神咒　　帝座明明¶
　說梵音經傳五老觀音釋大悲心契無絃琴¶
　文昌帝君曰願心圓滿何須咒功不圓兮咒必眞尊勝楞嚴¶
　徵佛力靈書赤字頌　　皇仁聲音顯處光明現效驗靈時¶
　梵唄神三教從來歸一理詩書誦讀道歸身¶
　孚佑帝君曰眞言也放大光明圓滿　　皇心處處行一十¶
　七般皆秘咒百千萬世坐　　瑤京有聲不似無聲好無效¶
　都由有妄生五老眞傳傳世上木金水火永無傾¶

**** 　斗母天尊頌曰¶

#+BEGIN_VERSE
　金石琳琅　　宣揚帝光　　保持劫運　　圓滿瓊章¶
#+END_VERSE

<pb:CK-KZ_JY090_01p076b>¶

道言是大神咒者¶
元始之妙言¶
玉皇之眞誥上淸自然之靈書九天始生之玄札空洞之靈章¶
上聖之秘語¶
玉宸之尊典成天立地開張萬眞安神鎭靈生成兆民匡御運¶
度保天長存上制天機中檢五靈下策地祇嘯命河源運役陰¶
陽召神使仙此至眞之玅文神應自然致天高澄令地固安保¶
鎭五嶽萬品存焉¶

*** 　　咒力圓滿章第二十七¶

　天師張眞人曰至哉神咒大哉咒力奇矣玅矣敻乎絕矣無¶
<pb:CK-KZ_JY090_01p077a>¶
　以復加矣詮經者至此安能再贊一辭惟當冺厥言論無思¶
　無慮默會　　元始立説之心神遊天地未根日月未光之¶
　際安固本根可也又安敢浪費紙墨徒供後人覆瓿之用災¶
　梨禍棗徒供後人謗議之資然旣説到此處旣無説亦當勉¶
　强立説雖有説亦仍如無説這般大道到底教吾從何處説¶
　起雖曰詮經半部於此大道尙只説著三分讀經者至此試¶
　觀　　説經之聖於此大道不得已尊爲神咒又解之曰此¶
　　　元始之玅言　　玉皇之眞誥　　上淸自然之靈書¶
　乃復又明之曰九天始生之玄札空洞之靈章上聖之秘語¶
　　　玉宸之尊典不嫌言重語複亦爲於此大道無窮無盡¶
<pb:CK-KZ_JY090_01p077b>¶
　無可執捉渾渾淪淪無可攀援至神至玅無可贊美挂一旣¶
　恐漏萬分疏不勝繁多由是可知道之爲道矣由是可知道¶
　之神力矣吾於此章勉强分　　玉宸之尊典以上數句爲¶
　表揚神咒成天立地以下數句爲表揚神咒之力上制天機¶
　以下數句爲表揚神咒之圓滿以下總讚之拘牽文義不可¶
　説道天語渾淪略指其要赤文玉字　　帝道愈光功圓行¶
　滿力量無疆¶

**** 　　箋釋¶

　九天應元雷祖天尊曰　　天尊憫世下降宏文文本赤炁¶
　縹緲氤氲輝煌絢爛結篆成雲迴環字勢團結縈紋集字成¶
<pb:CK-KZ_JY090_01p078a>¶
　書是播靈圖有用則靈力量有餘上中下際三才同居保劫¶
　禦災處處甯諸是大神咒秘在　　帝都有得之者處處安¶
　居度人無量功德深醕綿彼　　皇祚享億萬春太平立見¶
　生成兆民丹室有此丹道通神爲民福主爲　　帝名臣神¶
　力獨運本量無垠鬼精破膽　　聖道彌眞天機秘密制御¶
　淸甯五方之神安固其形地祗紛紛呵護莫停山林永鎭河¶
　海淵渟陰陽太和仙聖效靈萬有萬安咸會　　帝庭靈意¶
　玄札天地之根靈圖秘語至道之門讀是經者契協乾元神¶
　咒流行普掃不祥五氣調和萬範開張天威不測天道咸彰¶
　旣全天德佩服天章天功浩大天語煌煌　　上天恩重瑞¶
<pb:CK-KZ_JY090_01p078b>¶
　啟南天天開文運天啟法筵本行集經解釋成箋雷從地起¶
　　　雷祖在天詮經而下天語雷傳是經神玅受持無遷神¶
　咒力量護持無偏雷尊有願保護聖賢得是經者各宜勉焉¶
　關聖帝君曰立德立功學聖賢修眞修佛與昇仙全憑自已¶
　無窮力卓爾英雄孰敢先赤字玉章皆助道眞文秘語絕言¶
　詮敷揚無盡神通廣舉地安人更補天¶

　正陽帝君曰舉鼎移山更負舟這般力量不爲優開天闢地¶
　憑雙手引聖生仙據上游自此羣生知　　帝力須教苦海¶
　變瀛洲分明神咒神通大何不歸家自已修¶

　文昌帝君曰扶得乾坤做得人無虧人道做仙眞仙眞力量¶
<pb:CK-KZ_JY090_01p079a>¶
　無窮盡力量周圓絕垢塵玉字赤書卽我性制天策地卽靈¶
　神這般力量眞然少　　元老法燈五老薪¶

　孚佑帝君曰學道何須力量强全無力量配柔剛無爲無作¶
　先天體若愚若呆夀命長試看　　尊經揚玉訣只憑赤炁¶
　顯陽光這般力量君須記圓滿之時佐　　玉皇¶

**** 　斗母天尊頌曰¶

#+BEGIN_VERSE
　神咒力强　　保制功高　　處處周圓　　不缺絲毫¶
#+END_VERSE

玉帝昔授五老上帝是時五帝跪捧其章秘題靈都之館天眞¶
皇人昔書其文掌之於上淸眞境太玄玉都寒靈丹殿紫微上¶
宫累經劫運而其文保固天根無有毁淪與運推遷是大神咒¶
<pb:CK-KZ_JY090_01p079b>¶
混之不濁[禾*嵗-丿]之愈淸毁之不滅滅之極明大有之文天眞所尊¶
自無金名帝圖刻簡來生斯文隱秘不得闚聞有得之子保萬¶
炁長存勤行修奉刻致神仙¶

*** 　　玅道體相章第二十八¶

　天師張眞人曰不圖爲説之至於斯也道本難説而　　説¶
　經教主竟自明明説出種種光彩種種眞實並種種神異居¶
　然日月星雲煥文章於碧落山嶽河漢佈境界於坤輿何文¶
　不顯何理不明前章已言至矣盡矣不能讚一辭矣乃讀至¶
　此章殊覺神志淸虛明見先天之體神思煥發實闚祖炁之¶
　根可以上會萬劫以前之萬劫下知萬劫以後之萬劫莫遠¶
<pb:CK-KZ_JY090_01p080a>¶
　於四大部洲舉目若在當前莫微於太末小蟲回觀皆我分¶
　内乃知聖賢千經萬典三教正説喻説皆我心中本有者也¶
　尙不早思解脫固我天根速讀　　聖經保此赤炁　　天¶
　恩深重不可辜負自身重大要當愛惜吾卽此一章經文而¶
　論之　　玉帝昔授五老明此玉文赤炁原有主宰之¶
　帝必須　　帝宰降臨而後五帝順治一元密布而後五德¶
　歸宗一氣淸甯而後五行發育爲之溯其本原則皆自先天¶
　祖炁而來故説於開天首出之　　元始而傳於　　太上¶
　靈寶之玉宸証以神明天縱之皇人心心印合而猶必秘藏¶
　　　上淸眞境太玄玉都之内寒靈丹殿紫微上宫之中可¶
<pb:CK-KZ_JY090_01p080b>¶
　知明有本原凝會之所並非虛擬其曰保固天根無有毁淪¶
　則自天而下之根可知矣與運推遷則其運之長短久暫時¶
　刻杪忽可驗矣大哉大有之文莫過於神咒神咒之眞卽所¶
　以傳此赤炁混之不濁[禾*嵗-丿]之愈淸明其體之眞實也毁之不¶
　滅滅之極明明其體之堅剛也合併讀之曰混之不濁[禾*嵗-丿]之¶
　愈淸毁之不滅滅之極明則體用交輝本源顯露彼凡得此¶
　赤炁以爲根者其體段亦當如是可知孰意藐哉一身具此¶
　玄微奈何任意戕賊自撥本根况天眞所尊則人不得不重¶
　之矣自無金名則萬理萬端萬有萬眞隨取隨擕隨用隨顯¶
　不拘一格難定文字卽　　太上道君所謂吾不知其名强¶
<pb:CK-KZ_JY090_01p081a>¶
　名曰道者也斯文隱秘不得闚聞則闇修秘悟惟有一段天¶
　機而非泥乎語言文字亦非假乎言語論説者也果有保萬¶
　炁長存者乎則當勤行修奉如是之大神咒吾知天眞皇人¶
　薪傳不替　　毘盧古佛可以受記　　元始天尊金書立¶
　至矣道卽赤文千聖一門三才建立惟是爲根一得永得永¶
　不沉淪¶

**** 　　箋釋¶

　北極玄天上帝曰嗟爾眾生原有天根奈何不悟萬劫沉淪¶
　天根何在赤炁存存存得此炁保爾千春萬載不息以靈以¶
　神爲民福主爲　　帝大臣天宫尊貴淸淨絕倫自然快樂¶
<pb:CK-KZ_JY090_01p081b>¶
　煩惱無因旣無惡魔亦無凶人賢聖往來左右羣眞雲嗷樂¶
　奏逸韻堪聽祥麟鼓舞瑞鳳齊鳴前執絳節後擁霓旌星軿¶
　鶴駕玉殿金城佛國無異極樂無邊玄玄玅境在大梵天奈¶
　何不悟自惹迍邅墮落無盡迴首何年　　上天憫世傳示¶
　玉篇民𡻕臘日吾降經筵　　尊經奥玅開闡有仙箋釋經¶
　義世有大縁果能尊重如是經文如是神咒修奉更勤吾必¶
　默佑衞以慶雲災殃永斷惡劫不臨靑雲路上報爾眞心天¶
　宫玅寶隨意而獲舉步安車隨處樂國爾等試思樂好苦好¶
　死好生好人好禽好凡好仙好自己心驚速尋好路勤奉眞¶
　經如此　　金言句句神靈况有箋釋開導分明世界眾生¶
<pb:CK-KZ_JY090_01p082a>¶
　俯首咸聽吾卽金闕　　上帝化身好生救劫來此度人是¶
　亦神咒謗者必嗔雷部聽令念佛不神¶

　九天應元雷祖天尊曰一聲震動卽回心枉把千經萬典尋¶
　到此乃知神咒力從茲不敢一塵侵皈誠向道天根固去濁¶
　留淸萬劫存修奉勤行如是法維持護衞有雷尊¶

　正陽帝君曰正陽帝果吾修證保得天根萬劫存任爾[禾*嵗-丿]汚¶
　淸更顯隨人毁滅體難淪　　尊經修奉得神咒金格流傳¶
　顯道門法嗣從今天下出當遵玅旨復乾元¶

　文昌帝君曰吾自天香殿上來天香隨我正縈迴闡揚神咒¶
　眞機透開導羣生　　元始偕去濁留淸功已久生明少[禾*嵗-丿]¶
<pb:CK-KZ_JY090_01p082b>¶
　福當加瓊林宴上誰居首當代哲人吉士家¶

　孚佑帝君曰人世從來不信神分明　　帝主語言眞旣有¶
　天香爲後驗當憑神咒助前因不生不滅禪機透萬炁萬年¶
　至道親幸有眞心還赤炁再從七曲覲　　皇人¶

**** 　斗母天尊頌曰¶

#+BEGIN_VERSE
　至道淵微　　體相分明　　帝圖修奉　　萬載生生¶
#+END_VERSE

<pb:CK-KZ_JY090_01p083a>¶

** 　　洞玄靈寶玉皇功德品第三¶

爾時玉虛上帝白¶
天尊言惟願慈悲願爲四眾帝釋等及四梵天王一切諸天一¶
切諸仙及未來一切眾生持是經人説利益事¶

爾時¶
天尊告玉虛上帝言快哉斯問不亦善乎汝以慈悲愍念眾生¶
故請問於我¶

天尊言曰若有三界十方無量國土及國王大臣或兵戈並起¶
疫氣大行水旱蟲蝗凶災饑饉是其國君后𡚱太子宰輔大臣¶
當發慈悲爲其黎庶遍勅國内州縣鎭宰令諸道流淸淨嚴潔¶
<pb:CK-KZ_JY090_01p083b>¶
於其觀内設大齋醮六時行道爲轉此經當得國土淸平五穀¶
豐熟黎庶安泰¶

*** 　　請經保國章第二十九¶

　天師張眞人曰　　天尊憫世　　上帝度人説此經法傳¶
　斯玅道有道乃有經則求道於其經經在則道在故讀經以¶
　明道持經以修道從來法不孤起教無往授故我　　元始¶
　天尊　　玉皇上帝高處天宮晏坐無爲皇皇穆穆巍巍蕩¶
　蕩依然天地未根日月未光時氣象雖曰玄機默運濳孚萬¶
　方其神明則度人無盡而足跡要未嘗有所偏著力量未嘗¶
　有所震動體相未嘗有所滯礙又何假於言説自非有誠心¶
<pb:CK-KZ_JY090_01p084a>¶
　向道進求秘密者專懇之忱迫爲肫切指示則何處又尋大¶
　藏法寶來　　玉虛上帝親與法會見　　上帝之光聞玉¶
　女之香聆　　上帝之法音於寶盖會下至是又見　　五¶
　老上帝爲眾心切求請經法與聞神咒之力量本原惟恐已¶
　入門者或生退悔未入門者難起信心故欲以修奉力指利¶
　益功庶乎道不虛行經不虛讀惟時　　天尊感動爲眾說¶
　法於是　　玉皇功德品著矣夫經以演道道在經求道以¶
　救人人惟求經其實經者徑也道之階梯也讀經而不知道¶
　經又何爲故凡讀經之士當明經旨何在經語何爲是此經¶
　也卽是此道也昔阿難尊者於佛將湼槃時請問結集經文¶
<pb:CK-KZ_JY090_01p084b>¶
　首置何言佛云但置如是我聞四字試思語尙未發如是二¶
　字果何所指乎我聞者又何在乎玅哉佛乎可謂善於立言¶
　矣非卽指此不能説而又不可不説之道乎非卽指此人人¶
　共具一人各足之道乎不然吾門經首所謂道言者此道字¶
　將何所指一切道經中所謂轉誦此經者豈在口中喃喃之¶
　語乎哉且所謂國土淸平黎民安泰轉禍爲福轉死爲生者¶
　豈口中喃喃遂足以致之乎所謂轉之云者運行之謂也所¶
　謂此經者卽言語中所指當身中所具之奥玅也然則經可¶
　不必轉誦乎非也誦之者求其理也轉之者詣其實也今於¶
　請經保國章特明此意以爲讀經者之勸試觀經云十方國¶
<pb:CK-KZ_JY090_01p085a>¶
　土遇災逢劫爲轉此經必云先發慈憫又曰六時行道果何¶
　所指耶卽云圓滿大神咒神而且靈所謂圓滿者何在也神¶
　而且靈者何在也知吾此説則讀此經得之矣卽讀三教之¶
　經亦得之矣不然舍本求末反曰經之言不驗可乎至於眞¶
　經保國自然之事不必疑惑¶

**** 　　箋釋¶

　協天大帝關聖帝君曰一部　　尊經　　玉皇心印以順¶
　氣機以順時令以御乾坤可神感應故誦之者宜昭誠敬悲¶
　此眾生舍本求之經言義理不肯修持惟徒口誦爲衣食資¶
　建立道場愈滋疑惑託言祈年託言祝國或以禳星或以祛¶
<pb:CK-KZ_JY090_01p085b>¶
　疫聚歛貨財充已私槖假公濟私何嘗有益虛名動眾全無¶
　誠心徒延法眾酬經以金福利不得災禍已深不知聖人立¶
　説立經總爲度人共樂　　帝庭災劫不作國土淸甯正道¶
　旣興五穀豐登一心皈善樂境必昇示諸眾生度之無量成¶
　就保持終超無上善心圓滿秘語如神要知此義讀誦無愆¶
　　　天師慈憫發此言詮經旨大明是爲眞傳吾是漢代關¶
　聖帝君德可協天天威共聞保持國土扶助黎民災難我救¶
　𡨚抑我伸我還扶助孝子忠臣功在萬世心在億人詮解¶
　　尊經教訓皆眞不是僞撰信念當純讀是經者我皆降臨¶
　保佑到底不負眞心讀是經者凛我法音¶
<pb:CK-KZ_JY090_01p086a>¶

　阿難尊者曰山海慧自在如來一切佛書親手裁可恨世間¶
　徒口誦遂令天上共悲哀　　毘盧又闡　　釋迦行玅典¶
　今傳神咒開説不盡　　玉皇功德稽首經筵歎善哉¶
　正陽帝君曰仙聖當筵欲哄堂一點眞誠動十方解到天機¶
　皆爛熳自然法界普馨香從來三教難歸一由此千眞永不¶
　忘總在昭昭明明處窮經共見　　帝輝光¶
　
文昌帝君曰七曲山中著述多胥疑僞造奈人何不知皆自¶
　　　天經出從此堪平苦海波救劫眞心今道出延年玅道¶
　咒非訛　　聖君賢相同修治如意揮時轉太和¶
　
孚佑帝君曰孚佑帝君慈願多説經救度又如何眞言秘語¶
<pb:CK-KZ_JY090_01p086b>¶
　傳沙界保國安民絶險波今朝詮解咸歸一後世聽聞自不¶
　訛全是天眞靈性發天香鼓動播天和¶
　
**** 斗母天尊頌曰¶
　
#+BEGIN_VERSE
　心誠願滿　　國泰家甯　　煌煌天語　　運轉通靈¶
#+END_VERSE

若復有人入諸山林遇毒惡獸但能存想一念眞經山神衞護¶
猛獸自退終不害己若入江入海採寶求珍値遇惡風如法持¶
念是此眞經風浪頓止安穩達岸若在軍陣戈㦸旣接兩刄相¶
交存心默念是此眞經是諸惡賊悉自退散若在牢獄枷鎻之¶
中淨心定慮存念眞經𡨚枉自伸卽得解脱若爲邪精鬼賊眾¶
苦所加如法持念是此眞經眾邪遠避自然除愈若人爲求嗣¶
<pb:CK-KZ_JY090_01p087a>¶
息如法尊重持念此經¶

帝勅天曹明檢丹籍九品之内四果仙人運應數合謫降下生¶
爲其作子才辯明慧人中尊貴若婦人臨難之月如法持念是¶
此眞經卽得母子平安生福德男女人所愛敬若爲求官進職¶
爵祿亨達貴遇人君如法持念是此眞經卽得職務遷轉子孫¶
榮遇世世不絕若人欲求資財殷富如法奉持是此眞經卽得¶
財寶充溢衣食自然慶流子孫傳之萬世若人被諸惡星之所¶
照臨困苦床枕如法持念是此眞經是諸惡星返降吉祥若人¶
命過應入地獄注名惡籍父母師長夫妻男女當爲亡人持念¶
眞經或安置道場旛花供養卽得亡者鬼籍盡除神生淨土同¶
<pb:CK-KZ_JY090_01p087b>¶
苦罪眾咸蒙護度承斯勝利皆生天上¶
　
*** 　濟生度死章第三十¶

　天師張眞人曰人生世上何事爲大生死爲大夫生死人之¶
　常也生則隨之而生死則隨之而死生有何歡死有何懼但¶
　恐生也徒生則生爲虛生死也徒死則死爲浪死斯眞無歡¶
　而有懼矣何謂虛生以大道全具之身不能信及自爲戕賊¶
　旣不肯忠主孝親廣行慈惠由義居仁動循典則而所行者¶
　皆是殘忍詭譎貪饕貨利害眾成家謀人利己之事是舍天¶
　地之生氣而取天地之敗氣矣如是之人生爲虛生而猶自¶
　鳴得意不知死則浪死而猶望好處託生蓋人以爲浮浪而¶
<pb:CK-KZ_JY090_01p088a>¶
　死消歸烏有故生前任意作孼不知其生也有因其死也有¶
　果旣不能勤於修持叅悟大道則還元無日何處出頭背覺¶
　合塵全歸情念蓋人有性情道分情想節情乃能復性純想¶
　乃能無情故禪家亦謂九情一想則墮落純想無情則大覺¶
　純想者念念不斷純眞九情者節節全流愛欲故　　聖人¶
　説經指出種種景象種種境界種種法則無非欲人收此放¶
　心消磨情愛斯可守一而還貞留淸而去濁則生氣勃發生¶
　機活潑生命延而鬼路絶矣故曰但能存想又曰一念持經¶
　皆是欲人心上洗滌心君有道五官順令萬神調伏萬魔退¶
　散一身之萬神調伏萬魔退散則外來之神自然調伏外來¶
<pb:CK-KZ_JY090_01p088b>¶
　之魔自然退散此亦明義理之自然以見經功之浩大山神¶
　衞護風浪頓止内則氣固血榮外則水陸胥安也惡賊退散¶
　𡨚枉解脫内則惡念消而鬱氣伸外則惡人退而直道行也¶
　母子平安福德男女職務遷轉子孫榮遇内則十月功圓脫¶
　胎神化無位眞人天爵寵錫外則德門善人嗣續不絶也財¶
　寶充溢返降吉祥内則德可潤身道乃富有善氣迎人外則¶
　令聞廣譽災難不干也凡此皆由死致生生而順其生死而¶
　得其安者也惟經能濟之至於注名惡籍神生淨土同苦罪¶
　眾護度生天内則敗氣不存本命延長快樂無邊百體胥安¶
　外則煞鬼退避族類康榮同度善道也惟經能度之¶
<pb:CK-KZ_JY090_01p089a>¶
　
**** 　箋釋¶

　正陽帝君曰堪嗟世人不了生死形山不顧死而後已苦海¶
　無邊浮游還喜刀劔叢中快活過日枉道徇人也爲色身羅¶
　刹鬼國出離無因生死不明卑賤爲榮忘身事人願財豐盈¶
　雖足衣食慶退災臨惡星纏度惡籍書名同苦罪眾同墮幽¶
　陰三光不見直到於今甚至淪墮爲獸爲禽要想解脫再無¶
　信音大哉　　帝力玅哉神咒一念轉移回心向道持念眞¶
　經脫離有靠或驅猛獸或除毒龍或伸𡨚抑或避羣凶或退¶
　　邪眾求子保宗資財充溢貴遇人君死者欲度生者求榮皆¶
　如所願道協人情皆由經力諸難皆平千祥百福性命咸亨¶
<pb:CK-KZ_JY090_01p089b>¶
　生死受賴　　恩自瑤京悲哉眾生速速轉移得此至寶出¶
　離有資殷勤遵奉黽勉修持如志如願不必驚疑經功浩大¶
　爲我證見神咒流行　　上帝默鑒布吿學人光陰有限¶
　觀音世尊曰一念吾名百難平况讀　　尊經念　　帝名¶
　咒顯大悲悲觀遠書留赤字字光盈箕風畢雨人殊好怕死¶
　貪生世共情到此方知神咒力教君如意自咸亨¶

　麻祖元君曰世人情念太繁多萬種千般是網羅一念精誠¶
　消眾念心魔退散遠邪魔總由　　上帝眞經力何怕𨶒羅¶
　記姓訛有願皆償生共死不皈大道奈君何¶

　文昌帝君曰不知死也不知生生死爲皆富貴營採寶求珍¶
<pb:CK-KZ_JY090_01p090a>¶
　求顯達逢魔遇鬼遇災星償他萬種千般願方信赤文玉字¶
　靈案有　　尊經卽樂土迴光誦讀莫留停¶

　孚佑帝君曰無窮無盡願欲繁舉世因之障道門生死惟知¶
　貪富貴營求還欲庇兒孫　　皇天有靠終如願寶訣多靈¶
　不待言何似當初學大道玉虛門下不勞煩¶
　
**** 斗母天尊頌曰¶
　
#+BEGIN_VERSE
　上帝威權　　栽培傾覆　　如願相償　　讀經去垢¶
#+END_VERSE

又此經所在之處常有十天至眞大聖無極飛天神王侍衞供¶
養持是經人當得自稱爲正一眞人是人在處自得十方至眞¶
至聖金剛力士潛護其人如護已身若出若入遊行之處百邪¶
<pb:CK-KZ_JY090_01p090b>¶
避路魔鬼殄除精靈伏藏一切災殃不能侵近是持經人命欲¶
終時更不見諸地獄惡相卽見天宫一切玉女持幢下迎而生¶
天上如天福盡下降人間卽得千生萬生中常爲帝主令國土¶
淸平人民樂業兼得爲王獲宿命通遵奉大道展轉修持至登¶
道岸是持經人獲福如是¶
　
*** 　保登道岸章第三十一¶

　天師張眞人曰茫茫大道並無津涯故佛曰性海曰香水海¶
　曰七寶池或曰海會一切功德法力皆以海名儒曰逝者如¶
　斯不舍晝夜盈科而進成章而達遊於聖人之門者難爲言¶
　亦必觀於海也吾門淸淨不受一塵所謂混之不濁[禾*嵗-丿]之愈¶
<pb:CK-KZ_JY090_01p091a>¶
　淸毁之不滅滅之愈明者非性海乎非香水海乎非七寶池¶
　乎一切經文卽總池之海會矣然又何曰道岸蓋眾生淪於¶
　愛河墮於慾海實安身於此岸之中而不知有彼岸之樂¶
　　上天不忍涕泗無從將欲拔諸污[禾*嵗-丿]寒冰之處而置諸高¶
　明淸淨之天故　　太上　　元始化現萬天以待學人化¶
　號萬方以教學人又以一理分爲三教隨方化導因風氣以¶
　立科條因性情以廣接引是故中國爲文明之地降生¶
　孔聖以廣詩書禮樂之傳以正倫理以立性命或爲聖賢或¶
　爲忠臣孝子浩氣充滿於宇宙之間正氣扶助乾坤之體安¶
　懷一世黼黻　　皇猷以開太平繼往開來永千聖之薪傳¶
<pb:CK-KZ_JY090_01p091b>¶
　而宏仁於萬世如是以登道岸西方天竺禀天地之金氣爲¶
　多其地尙音降生釋迦而以梵音立教所傳諸經諸咒神靈¶
　無比故曰威音又曰雷音又曰一音蓋耳根洞達徹乎三界¶
　本體分明感應自然言爲心聲吐於廣長之舌六通洞達音¶
　韻爲多由是叅悟以登道岸吾門爲大道之宗而　　尊經¶
　又爲一切典籍之宗故赤文播爲文教玉音卽是梵音神咒¶
　統乎眞言所以　　帝光無所不被寶蓋無所不覆佛門以¶
　華嚴爲圓教儒門以羲易爲通靈吾門則以　　皇經爲圓¶
　滿本於大洞開乎道德黃庭千經萬典千法萬門而宏廣大¶
　度人之願如是以登道岸所以　　玉經尊貴無比供養之¶
<pb:CK-KZ_JY090_01p092a>¶
　處千眞侍衞受持之人惡魔遠避萬聖維持命終之時玉女¶
　下迎受生之劫尊貴無比國土淸平獲宿命通輾轉修持至¶
　登道岸則是經眞苦海之慈航迷津之寶筏矣正一自稱豈¶
　虛言乎¶
　
**** 　箋釋¶

　九天應元雷祖天尊曰　　天師奉　　勅降校　　尊經¶
　神來法席理契天庭周旋萬聖左右千靈共詮　　帝典言¶
　玅理精法傳當世義本始靑三才會集三教一家世人不信¶
　毁謗諠譁豈知世界皆　　帝光華國王帝主富貴無加學¶
　士大臣聲勢交加民生年𡻕　　帝澤休嘉莫非　　上帝¶
<pb:CK-KZ_JY090_01p092b>¶
　主持幽遐所以世界安樂千春讀書士子須養性眞不究根¶
　本不固眞身泥於文字謗毁斯頻金章闡發大稱吾心吾爲¶
　箋釋一字千金遵循福至毁謗罪深莫聞莫見動有雷霆各¶
　遵教法各固本根各養性情莫泥語言生順死安光大其門¶
　保爾後來道契玄元道岸必登位列十天見是經者修誦誠¶
　䖍雷祖保護在爾身邊一念歸正如在　　帝前一念邪妄¶
　歘火卽傳性命難保何言昇仙天尊指示記在心間諸眞詮¶
　解不可妄刪言言口訣大道攸關應接不暇如在寶山空手¶
　而回道岸何攀吾言不謬信者勉焉¶

　玄天上帝蕩魔天尊曰欲往靈山拜世尊不知　　帝典鎭¶
<pb:CK-KZ_JY090_01p093a>¶
　玄門包含三教無窮理總括千眞萬聖言眞言秘語咸持受¶
　度死安生再不淪北極玄天爲保護巍巍道岸大眞人¶
　正陽帝君曰上天一理分三教此語人間孰信之詮解眞經¶
　明闡發精微玅道斷羣疑地天泰運從茲轉教化文明自此¶
　基道岸先登安國土明明　　上帝是嘉師¶

　文昌帝君曰吾爲三教大宗師典籍經書盡總持賴有¶
　尊經爲明証幸從詮解去人疑巍巍道岸誰先入處處天心¶
　爾自知正一眞人非浪許天經聖典不差池¶

　孚佑帝君曰天經玅義誰能識解釋紛然孰信之豈料筆花¶
　飛爛熳皆從天性作根基人稱正一人人愛字刻瓊瑤字字¶
<pb:CK-KZ_JY090_01p093b>¶
　宜吾願化身千萬億接登道岸總無疑¶
　
**** 斗母天尊頌曰¶
　
#+BEGIN_VERSE
　法性無邊　　藏諸壬癸　　渡出迷津　　最尊最貴¶
#+END_VERSE

又若有持是經人若雨下時起大悲心如法向空念此經三卷¶
一遍其雨所霑面所向方一切眾生五逆十惡一切重罪悉皆¶
消滅一切重病便得痊癒是諸眾生命終之後不墮地獄神生¶
淨土蓮花化生何况持是經者又若有持是經人若行於道路¶
值大風起吹是持經之人觸身之塵是塵所霑一切眾生一切¶
惡業悉皆滅盡更不墮三惡道當生天上故知持經功德不可¶
思議是持經人若在江在河在海沐浴其身是水所霑其中眾¶
<pb:CK-KZ_JY090_01p094a>¶
生魚鼈黿鼉一切水族是諸罪眾悉得除滅盡此一報之身命¶
過之後更不受胎卵濕化一切等身是持經人口出一切語言¶
或善或惡一切天魔外道聞者皆是淸淨法音是持經人若遇¶
諸神廟能爲其神誦詠是經是諸鬼神得聞是經卽脫鬼趣登¶
眞仙道恭敬是人如奉是¶
帝¶
　
*** 　有象圓滿章第三十二¶

　天師張眞人曰此與下章皆是發明經功圓滿判此章爲有¶
　象圓滿判下章爲無象圓滿蓋因　　帝光圓滿則　　帝¶
　圓滿神咒圓滿則　　帝力圓滿故經在處則其功德自¶
<pb:CK-KZ_JY090_01p094b>¶
　必圓滿而此圓滿之功德不能盡説下章所謂雖窮劫難言¶
　者也於是先卽有象者以形之夫持經者得昇道岸則其人¶
　之心卽　　上帝之心其人之身卽　　上帝之身其人之¶
　瞻顧動作與夫服用器具無往非　　上帝之運用矣是以¶
　到處皆神用處皆靈執持履渉之處皆霑勝利存思想望之¶
　時莫不圓滿先卽有象者論之雨霖降處皆　　帝恩澤而¶
　持經者迎機運法自然潤澤下土生活焦枯則謂雨所到處¶
　卽　　帝澤之所到　　帝澤所敷之處卽持經人惠利所¶
　敷之處可也然則雨可盡乎經之功德可盡乎至於風動之¶
　塵細小輕微何關乎撮土又何論乎大地而卽風動之輕塵¶
<pb:CK-KZ_JY090_01p095a>¶
　莫非人間之福利則撮土於大地可知矣持經之功德可盡¶
　乎若夫水更普徧更非雨澤之涓滴輕塵之微細繁多無比¶
　彼夫天一之精能載坤輿萬彙滋生則皆　　帝之恩波也¶
　而持經者隨身挹注霑被無窮澤及水族則人可知矣夫雨¶
　也塵也江河海也猶有形之有定者也若言語則可聽而不¶
　可執且隨時隨地隨用而不可盡矣而恩澤又被及於無形¶
　之靈異經之功德可盡乎然則天下雖大盡乎有形者而皆¶
　利益可知地水火風皆　　上帝功德之具胎卵濕化皆由¶
　　　上帝功德化形何論乎人何論乎持經之眞人以此形¶
　容功德之圓滿則眞處處圓滿矣若從丹理佈置則須彌甘¶
<pb:CK-KZ_JY090_01p095b>¶
　露起死回生也戊己運於眞氣生生不斷也天一華池眞精¶
　布滿運動皆春卽四生業盡也口訣秘傳逆順合度吐屬皆¶
　金卽語言或善或惡六道輪迴永脫也經義無窮正説喻説¶
　皆精閱者其深叅之¶
　
**** 　箋釋¶

　正陽帝君曰玅哉　　聖經最神最靈功德圓滿盡乎有形¶
　雨雨風風皆施福惠刹刹塵塵仁深品彙江河淮海拔出風¶
　波一切水族胥霑太和胎卵濕化可憐四生魔趣鬼趣六道¶
　咸亨一切惡業除籍勾名盡此一報返本還原當生天上或¶
　極樂國况持經人不能脫卻一切鬼神皈依大覺如奉是¶
<pb:CK-KZ_JY090_01p096a>¶
　　帝尙且誠恪况在其人一家眷屬比閭姻黨國邑眾族不¶
　能福惠予以安樂令其皈依勿滋疑惑同修善道同讀靈書¶
　同近　　帝光同到　　帝都得是經者不可糊塗勤行修¶
　奉功德非虛有形有象普度非誣經功圓滿無量無邊我許¶
　是人巍巍上仙¶
　觀音世尊曰四生六道一光中直到而今度不窮　　帝勅¶
　靈書傳世界還原返本盡和融山河大地皆春雨言語得聞¶
　盡惠風總是持經功不盡得丹圓滿證圓通¶
　白祖仙師曰化雨和風處處施恩波流到楚王祠語言誦詠¶
　宣　　天勅人鬼神祇普　　帝慈盡此一身還苦報遂離¶
<pb:CK-KZ_JY090_01p096b>¶
　惡業步天梯經功到處皆圓滿正一眞人福惠齊¶
　文昌帝君曰明有人兮暗有神總多惡業染埃塵春風春雨¶
　生機轉魔苦魔身脫殻新全要　　天經爲解釋乃能¶
　帝座勢嶙峋從今莫慢窮經士出語浴身係上眞¶
　孚佑帝君曰誰稱正一大眞人一部　　尊經玩味眞出語¶
　浴身皆係道四生六道認爲親有形有象全沾惠無量無邊¶
　廣播仁如此方能天意合功圓行滿不沾塵¶
　
**** 斗母天尊頌曰¶
　
#+BEGIN_VERSE
　有形有象　　處處生機　　經功圓滿　　普錫銖衣¶
#+END_VERSE

若人在世不孝父母不敬三寶殺生偷盜邪淫妄語作種種極¶
<pb:CK-KZ_JY090_01p097a>¶
重罪業將命終時若有道心正信眾生於其亡者未氣斷時起¶
大悲心於其頭邊念帝尊號或一七二七三七四七乃至百遍¶
千遍是其亡者生前所造諸不善業悉得消滅更不墮諸惡趣¶
神昇九天何况受持是此經者又若復有人自從往劫乃至今¶
身輪轉人天漂沉世域積千愆萬過在於已身若遇是持經人¶
影暫映其身如爲¶

帝光之所攝受或與同語或聞其聲如奉¶
帝言道語慰諭彼人罪障永得除滅又若持是經人造作長旛¶
書¶

帝名號於其旛上懸諸長竿或是觀宇或在家庭是旛被諸風¶
<pb:CK-KZ_JY090_01p097b>¶
吹所指方面一切眾生皆霑勝利一切惡業悉得除滅又若有¶
持是經人書¶

帝名號在一切有聲物上或鐘或磬鈴鐸鐃鈸一切道具法事¶
之屬或以道場或以戯擊或被風觸是聲出時或遠或近一切¶
眾生聞是聲己所有罪障悉得淸淨又若有持是經人了悟生¶
死深入山林修眞學道或時登臨上山顧望目所及處山林溪¶
谷含生品類有形無形胎卵濕化動植飛潛種種諸類所有罪¶
業永得除滅身心淸淨命終生天何况受持是此經者當知是¶
人卽是道藏功德身也¶
　
*** 　無象圓滿章第三十三¶
<pb:CK-KZ_JY090_01p098a>¶

　天師張眞人曰此章發明無形無象者經之功德無不圓滿¶
　甚矣無形無象其誰見乎其誰聞乎其誰可得而言之乎又¶
　何以圓滿功德無怪讀道經者詆吾門爲虛無之學將¶
　太上指示先天氣象杳杳㝠㝠之語亦爲訾議嗚呼誤矣夫¶
　大道一元其體爲先天其用爲後天先天之境不容思慮自¶
　然而然只可默會而不可以言傳卽儒經所謂隱也後天之¶
　用生發開舒化形造有錯雜紛紜呈露於宇宙之間卽儒經¶
　所謂費也然後天不能離先天之體先天不能不發後天之¶
　用故洪濛未判之景象至今猶在卽祖炁也卽赤炁也夫旣¶
　曰炁可得而見之乎卽神也卽機也其可得而言之乎然以¶
<pb:CK-KZ_JY090_01p098b>¶
　不可言不可聞見之處而經功無不被及則　　玉皇之功¶
　德爲何如圓滿乎持經之人至於無形無象之處亦運慈心¶
　而普惠利則持經者之功德其圓滿又何如乎於是舉心運¶
　想無非普　　上帝之恩光指顧周旋無非揚　　玉皇之¶
　道玅啟口皆運靈機持行無非玅義所謂信手拈來頭頭是¶
　道隨心動作處處生春游戲散爛熳之天花行坐擁高虛之¶
　寶蓋維持有力聲音笑貌盡含生轉移如神謦欬語言皆作¶
　福隨人予返魂之神香隨地施延齡之玅藥金丹一點滿地¶
　皆金春光乍回盈園布錦斗柄移而璇璣自轉朝暾出而萬¶
　戸皆温駕無象之慈航拯眾生出離慾海灑無聲之甘露蘇¶
<pb:CK-KZ_JY090_01p099a>¶
　萬彙活彼枯株所以造罪無邊之眾生死期將至之惡業皆¶
　遇之而得生皆逢之而得果山林溪谷品類含生動植飛潛¶
　色身復性居然攝受以　　帝光而爲　　帝言之所慰諭¶
　前章云正一眞人非卽此道藏功德身乎然而功德無盡效¶
　騐神奇厯劫難言正説不盡反從積惡眾生以形持經者之¶
　境界則其神騐當何如以是有象無象二意釋經功之圓滿¶
　則眞隨取隨擕隨用隨靈旣不遺於一息亦不懈於百年旣¶
　不遺於一物亦不有間於天地則眞無不圓滿之經功無不¶
　圓滿之神咒無不圓滿之　　帝光矣¶
　
**** 　箋釋¶
<pb:CK-KZ_JY090_01p099b>¶

　正陽帝君曰大道無形精微奥玅大德無窮淵默爲要况此¶
　氣機更覺幽微捉執無物境界何歸不可目見不得耳聞其¶
　實運動春意氤氲無色無象無形無名來焉不覺去焉不明¶
　不識不知自然發生潛移默運品物咸亨玅哉經功如是如¶
　是持經之人同歸一致登臨顧望四境吉祥山林溪谷品彙¶
　含光建壇梵唄寶蓋長旛鐃鈸法具鐘磬笙簧但書名號¶
　　高上玉皇聞者罪滅見者吉昌或與同語觸彼衣裳身形¶
　暫映流連徬徨如　　帝同語如近　　帝光如聞上界不¶
　斷天香經功圓滿福被無疆可知　　帝號如是輝煌可知¶
　　　帝典必須頌揚誦是經者德不荒唐無象圓滿有象愈¶
<pb:CK-KZ_JY090_01p100a>¶
　彰功德至此惟滿惟圓不可思議　　帝澤無邊¶

　觀音世尊曰無形無象亦無名奥玅天經是梵聲受持圓滿¶
　功須證微玅機緘物亦生性是菩提潛運用氣因神咒更安¶
　甯游戲登臨皆佛事眞空至理更神靈¶

　麻祖元君曰誰訾吾道是虛無無象居然太極圖不見不聞¶
　機自轉造形造色理偏殊語言動作皆天道游戲登臨奉¶
　　帝書只要䖍心書　　帝號潛移不必費工夫¶

　文昌帝君曰性靈開處筆生花天道回時世界嘉只要一眞¶
　通萬界自然海角會天涯天香密布無形影大慧發生那障¶
　遮可信先天圖奥玅　　帝經靈驗不爭差¶
<pb:CK-KZ_JY090_01p100b>¶

　孚佑帝君曰詮解　　尊經景不同一番和氣一番風無形¶
　無象先天合成象成形玅道融彩筆贈君堪奪錦天香啟慧¶
　自生紅無邊迹象何曾著玅悟决然處處通¶
　
**** 斗母天尊頌曰¶
　
#+BEGIN_VERSE
　先天大梵　　赫赫無象　　品物流行　　恩施浩蕩¶
#+END_VERSE

爾時¶
天尊謂玉虛上帝言今我略説未盡其玅若廣説之凡流邪見¶
疑惑不信是經功德窮劫難言爾時玉虛上帝聞是説已心生¶
歡喜不勝踴躍瞻仰慈顏稽首讚歎而作頌曰¶

九天之上謂之大羅玉京金闕雲層峩峩中有¶
<pb:CK-KZ_JY090_01p101a>¶

天帝仁慈惠和至道無敵降伏眾魔天寶靈符玉律金科神仙¶
億萬幢幡眾多聞者罪滅永出愛河是號¶

玉皇穹蒼眞老玅圓淸淨智慧辯才至道至尊三界師混元祖¶
無能勝主四生慈父高天上聖大慈仁者十號圓滿萬德周身¶
無量度人拔生死苦爾時玉虛上帝説是頌及十號已是諸天¶
異口同音歎未曽有¶
　
*** 　帝號圓滿章第三十四¶

　天師張眞人曰　　上帝之德無不圓滿則　　上帝之號¶
　自然無不圓滿何以至此處而始曰圓滿夫　　天尊明明¶
　説出今我略説未盡其妙若廣説之凡流邪見疑惑不信是¶
<pb:CK-KZ_JY090_01p101b>¶
　經功德窮劫難言試思窮劫難言者非道乎我以爲　　玉¶
　帝之功德亦是窮劫難言若廣説之人卽見信亦自説不能¶
　盡不惟我一人説不能盡卽千經萬典任其橫説直説正説¶
　喻説或多言説或少言説亦説不能盡也故　　天尊玄座¶
　説法可謂無不詳盡而猶以爲我略説之夫　　天尊尙自¶
　以爲我略説之則必無有能盡説之者矣然則　　玉帝之¶
　功德可易量乎不可量而必欲廣説之則雖獻一萬二千三¶
　十六偈讚不爲多頌揚　　法號符乎一萬二千五百當朞¶
　之數符乎十兆九萬五千九百四十二之數猶以爲少而僅¶
　獻以十號可乎不知此卽略説之意也約略説之則稍舒敬¶
<pb:CK-KZ_JY090_01p102a>¶
　獻之忱稍明臣子之意略序其萬分功德中之一分而巳我¶
　於是卽　　玉虛上帝所獻之十號而略明之所謂　　穹¶
　蒼眞老者至誠無息莫出其右其功德上繼乎　　老君而¶
　下開乎五老也玅圓淸淨者玄微通融無僞無雜其功德若¶
　天體之充周天光之明潔也智慧辯才者明無不照睿無不¶
　入宣萬變之理以開化萬方制萬幾之宜以臨御萬天也至¶
　道至尊者全備一元之理以歸於神化總握玄綱之運而極¶
　其崇高也三界師則千眞萬聖皆受法混元祖則天地日月¶
　不能先無能勝主言攝伏乎萬魔修羅四生慈父擬惠育乎¶
　崑崙四部高天上聖則巍蕩之德同乎　　元始大慈仁者¶
<pb:CK-KZ_JY090_01p102b>¶
　則好生之德洽於萬世具天地生成之數於無疆則曰十號¶
　圓滿説不能盡而總該之曰萬德周身則合聖賢仙佛之道¶
　而全盡無量度人拔生死苦乾元不息大生廣生卽略説之¶
　而已廣大充周如是安能盡言斯眞大無不包小無或遺遠¶
　無不到近無或忌者矣我故曰　　帝號之圓滿可以明¶
　　帝德之圓滿¶
　
**** 　箋釋¶

　正陽帝君曰大哉　　帝主玅哉　　帝經功德圓滿積於¶
　無形有形有象倍覺神靈無量無邊窮劫難言可知大道無¶
　有言説能説之者卽非道德但在眾生成性存存經功到處¶
<pb:CK-KZ_JY090_01p103a>¶
　遍滿乾坤人物各正滴滴歸元經功如此　　帝德玄焉所¶
　以感戴出於諸天普放神光救度周圓寶蓋會下被覆無偏¶
　神咒流行普示周全　　帝德無盡　　帝號無邊處處充¶
　滿處處周圓天經奥理叅悟眞焉拔生死苦度人無量約略¶
　説之已超無上可知道法惟在心悟心體淸明不失故步自¶
　無魔擾敦樸守素吾言不煩後人謹記¶

　白祖仙師曰從來　　帝力最通神成地開天事事眞十號¶
　聲稱説不盡千靈敬仰頌皆誠任君廣説無窮劫由爾朝叅¶
　億萬春説經　　教主猶略説存心默朝免傷神¶

　何祖元君曰饒君聰慧過顏閔不斷𡨚魔也徒然　　帝德¶
<pb:CK-KZ_JY090_01p103b>¶
　在身千聖保天心莫亂萬般圓濟生度死無私意滿行圓功¶
　慶　　昊天從此靈臺須潔洗䖍恭侍演聽眞詮¶

　文昌帝君曰學眞志士莫輕言一念差失悞入門旣奉¶
　天經爲秘旨須除妄念滙心源千眞傳法非容易十號周天¶
　也不繁可是一眞無百僞　　穹蒼眞老許歸元¶

　孚佑帝君曰萬般世事靠於天天道十分人要全天縱神明¶
　猶要學眞身大道總無偏　　皇經秘義君叅得外道邪魔¶
　那許纏不是千眞同在坐空遭毒手又何言¶
　
**** 斗母天尊頌曰¶
　
#+BEGIN_VERSE
　十號圓滿　　帝德無邊　　速修速證　　玉軸金編¶
#+END_VERSE

<pb:CK-KZ_JY090_01p104a>¶

太上洞玄靈寶紫微金格高上玉皇本行集經闡微卷中終¶

<pb:CK-KZ_JY090_01p105a>¶

* 太上洞玄靈寶紫微金格高上玉皇本行集經闡微卷下¶
　
** 　天眞護持品第四¶
爾時¶
昊天上帝聞説經法從座而起長跪帝前白言¶
玉帝願爲大眾及諸人天持是經人説利益事爾時¶
玉皇尊帝興方便意開利益門宣玉匱科傳靈寶法告於¶
昊天上帝言汝今諦聽當爲汝説受持功德扶危拔苦利益存¶
亡神玅之事眾眞稽首俱發聲言(弟子臣等)今日幸聞湛然常¶
住之法莫不上福三界諸天下消三途毒害惟願慈悲愍(臣等)¶
故演斯玅義¶
<pb:CK-KZ_JY090_01p105b>¶
　
*** 　請常住法章第三十五¶

　天師張眞人曰此爲天眞護持品首章前兩卷闡發　　玉¶
　皇上帝放千載常煥之天光發萬刦不散之玅香宣億年有¶
　韻之法音橫則結三百六十五度四分一之寶蓋以蔭覆十¶
　二萬九千餘年之天人而竪則傳萬刦以前萬刦以後大光¶
　明大圓滿之大神咒以爲天地之玄根不朽仙聖之薪傳誠¶
　所謂混之不濁[禾*嵗-丿]之愈淸毁之不滅滅之極明者也不得湛¶
　然常住之法何以至此凡一時在　　天尊玄座聽法¶
　上帝光明座下稽首者若夜光玉女高虛淸明天主五老上¶
　帝玉虛上帝莫非寂淡逍遙以經億劫周徧十方不損一毫¶
<pb:CK-KZ_JY090_01p106a>¶
　是皆得湛然常住之法者一時大眾雖聞　　天尊説持經¶
　功德之圓滿而猶欲　　上帝之俞允故　　昊天上帝當¶
　機啟請猶恐不知説經本意遺卻指歸眾眞於是爲大眾對¶
　越　　上帝而特申明之曰今日幸聞湛然常住之法欲大¶
　眾迴光返照須從自已湛然之心源以歸湛然之性海而永¶
　住於淸淨泓之境則凡傳玉匱科得靈寶法者可忘卻自已¶
　之光明乎¶
　
**** 　箋釋¶

　正陽帝君曰　　天尊憫世垂此宏文諸天大眾何幸得聞¶
　放光發慧　　帝乃分身玅音宣布寶蓋庇人圓滿神咒功¶
<pb:CK-KZ_JY090_01p106b>¶
　德胥眞是玉匱科是靈寶法湛然光明常住不滅　　尊經¶
　奥旨一言包括畫龍點睛一網千目旣舉宏綱眾條皆悉道¶
　本玄微功必歸一亦不險怪亦不神奇心源瑩湛保守無虧¶
　玄根自固性體維持永劫不壞三途不迷不負　　天尊諄¶
　切提撕　　昊天上帝殷勤啟請　　金口宣揚乃得要領¶
　　　天尊上帝開利益門受持功德明示元元眾眞稽首俱¶
　發聲言請演玅義普福無垠吿播天下共樂長春惟斯功德¶
　何以爲報惟有誠心遵奉　　聖教教導斯人皆歸道玅爾¶
　等眾生洗滌心思勤行修奉天眞護持¶

　麻祖元君曰　　昊天稽首　　玉尊前利益門開福萬天¶
<pb:CK-KZ_JY090_01p107a>¶
　不有光明圓湛體安能億萬百千年家常言語皆精藴永住¶
　蓬萊是正傳説到西天成佛事畫龍畫餅豈眞傳¶

　白祖仙師曰今古何人得正傳從赤松遊億萬年玉匱金科¶
　靈寶法守先待後子孫賢門開利益誰人信　　帝普慈悲¶
　示爾玄説到西天吾不許自今再莫妄談禪¶

　文昌帝君曰理學通明古大儒何須佛地覔安居眞空雖是¶
　先天體精實方得象罔珠靈鷲雷音多喻説金科玉匱範眞¶
　吾　　玉皇寵錫天言秘希少慈悲報有餘¶

　孚佑帝君曰人間惟有道爲尊這段佳文爾屢言誤入虛空¶
　羅刹國何能眞實我家門金科　　靈寶傳眞法玉匱¶
<pb:CK-KZ_JY090_01p107b>¶
　天王總一元萬法千門歸一是從今方寸滙眞源¶
　
**** 斗母天尊頌曰¶
　
#+BEGIN_VERSE
　金科玉匱　　上帝心傳　　湛然常住　　普福無邊¶
#+END_VERSE

玉帝吿曰若有眾生孝養父母恭敬三寶竭忠於君不殺不盜¶
不淫不妒不嗔不恨不驕不詐奉戒持齋冥心大道生尊重心¶
持誦是經我卽勅下周流沙界徧傳十方無極世界我勅東方¶
東華帝君靑騎神仙兵馬無鞅數眾悉令下降覆護受持是此¶
經者我勅東南扶桑大帝與其部眾神仙兵馬無鞅數眾悉令¶
下降覆護受持是此經者我勅南方朱陵大帝赤騎神仙兵馬¶
無鞅數眾悉令下降覆護受持是此經者我勅西南太華元老¶
<pb:CK-KZ_JY090_01p108a>¶
與其部眾神仙兵馬無鞅數眾悉令下降覆護受持是此經者¶
我勅西方皓靈皇老白騎神仙兵馬無鞅數眾悉令下降覆護¶
受持是此經者我勅西北皇天上帝與其部眾神仙兵馬無鞅¶
數眾悉令下降覆護受持是此經者我勅北方紫微帝君黑騎¶
神仙兵馬無鞅數眾悉令下降覆護受持是此經者我勅東北¶
沖虛天君與其部眾神仙兵馬無鞅數眾悉令下降覆護受持¶
是此經者我勅中央天皇大帝崑崙蒼老黃騎神仙兵馬無鞅¶
數眾悉令下降覆護受持是此經者我勅上方來和天君名山¶
大洞神仙兵馬無鞅數眾悉令下降覆護受持是此經者我勅¶
下方一切金仙四眾八部及諸眷屬悉令下降覆護受持是此¶
<pb:CK-KZ_JY090_01p108b>¶
經者我勅十方飛天神王飛天大神三官四聖二曜九星北斗¶
南斗東西中斗二十八宿周天眾星金剛力士神王等眾各與¶
部眾悉令下降覆護受持是此經者我勅降魔力士四天門王¶
五嶽四瀆及餘諸山四海九江十二河源山林川澤一切主者¶
令與眷屬覆護受持是此經者諸險惡處令得安穩我勅所在¶
一切土地靈官并溝渠等一切諸大力鬼王皆令覆護受持是¶
此經者令眾魔外道悉皆懾伏潛形遁跡高飛海外遠避他方¶
如是山林社稷廊廟血食之屬一切鬼神當自消滅五方行病¶
瘟疫鬼帥諸惡鬼神並風王水怪孼龍妖神土精木魅盡自消¶
滅五虛六耗夢寐乖常野道咒詛蠱毒之類皆自消滅心欲願¶
<pb:CK-KZ_JY090_01p109a>¶
者一切如意皆得滿足¶
　
*** 　覆護圓滿章第三十六¶

　天師張眞人曰前章　　天尊所示種種經法廣大無比神¶
　驗無比至奇至玅要不過教大眾各各完全此一段湛然性¶
　體以永住眞常永不墮於生死苦海中以致淪於異類卽¶
　　玉帝之玉匱科靈寶法也彼不知湛然常住之法者爲之¶
　奈何如有一旦覺悟知色身無常而欲尋湛然眞常之性體¶
　又或愛慕　　天尊所説經功圓滿之神驗於是信向是經¶
　擔當承受持守眞修雖其人眞心求道知必不爲效驗然而¶
　天眞之護持所必加也卽由愛慕效驗而後持此經則天眞¶
<pb:CK-KZ_JY090_01p109b>¶
　之護持亦必如其願也夫　　上帝　　金口宣揚　　龍¶
　章勅命千靈默護萬聖保持利益無窮神玅無比若廣説之¶
　厯劫難盡今略就　　上帝金言而論之或問吾何以判此¶
　章爲護持圓滿蓋大道本來圓滿故　　帝之光明圓滿¶
　　帝之功德圓滿經之光明圓滿經之功德亦圓滿則受持¶
　此經者其功德亦無不圓滿可知於是乎護持之功德亦圓¶
　滿矣所以覆護盡十方之聖眾保持盡眾聖之眷屬可謂一¶
　氣感通所在如意且能魔鬼消滅心欲願者一切如意皆得¶
　滿足則覆護尙有遺漏而不圓滿者乎至若　　帝曰生尊¶
　重心持誦是經必曰孝順父母恭敬　　三寶竭忠於君以¶
<pb:CK-KZ_JY090_01p110a>¶
　敦人倫又曰不殺不盜不淫不妒不嗔不恨不驕不詐以淨¶
　其身奉戒持齋冥心大道以淨其心似乎持經之人皆得遵¶
　守又何必分言之不知人持　　帝經則已能置其身於¶
　　帝光赤炁赤文之中是　　元始祖炁　　帝宰無上之¶
　功德已合而爲一已之性與命亦合而爲一矣斯時也眞炁¶
　歸體眞理歸元則十方之眞炁自蓬蓬勃勃而歸於我故五¶
　色交輝無非水火金木土之彩主與眷屬象五德眞精華采¶
　之殊騎按五色顯五氣萬神之布悉皆下降眞炁自天上而¶
　來退散諸魔則死炁從地祇而滅由是至寶歸鑪朝元有日¶
　斯眞傳玉匱科靈寶法者非實行忠孝淸淨諸條又何以至¶
<pb:CK-KZ_JY090_01p110b>¶
　此乃知所謂經者卽道也卽靈丹也是經道理廣大任人深¶
　用淺用皆可故下章又就眾生根器而淺説之非我所謂覆¶
　護圓滿者乎¶
　
**** 　箋釋¶

　伯陽魏眞人曰　　靈寶玄科金笈玉匱秘於　　上淸掌¶
　於　　玉帝金口宣揚覆護眾生眾生有幸處處咸亨十方¶
　聖眾勇騎良兵眷屬不少來會　　玉京悉奉　　帝命覆¶
　護安甯蓋以是人受持　　帝經　　帝經功大最神最靈¶
　四方響應四維來庭天上地下一切咸聽不敢怠慢左右無¶
　傾惡魔永斷鬼籍無名從此保守可達　　三淸昊天¶
<pb:CK-KZ_JY090_01p111a>¶
　上帝叩請維誠　　帝宣玉勅布散紛紜保護維持悉覆慶¶
　雲心欲願者咸許如心一切滿足不吝加臨可知是人功德¶
　最深我是漢代伯陽仙翁爲釋　　帝經特下雲中言雖淺¶
　近心與　　帝同慈憫斯世勸諭由衷要愛性體太和冲融¶
　湛然淸淨無翳無蒙眞常乃固稽首天宫持經證道福利無¶
　窮切莫自誤戕賊其躬吾言雖繁穆如淸風大眾遵守舉頭¶
　蒼穹明明照鑒必報爾躬千眞護持太和冲融¶

　正陽帝君曰眞炁眞文天上來有人得此性眞回十方神聖¶
　皆歸我八景冠裳盡結胎已注生門離死戸高超人類趂天¶
　懷　　玉皇勅命紛紛下許爾爲鹽和鼎梅¶
<pb:CK-KZ_JY090_01p111b>¶

　白祖仙師曰曽爲天上狀元來且向人間往復回爲奉¶
　帝書傳玅道保君赤炁結靈胎神仙兵馬無鞅眾外道邪魔¶
　敢入懷衣鉢親傳親覆護高高穩取上林梅¶

　文昌帝君曰上林梅子一枝紅得者終須入　　帝宫給爾¶
　七騶通御道看人一路笑春風干戈平靜烽烟息魔鬼潛藏¶
　覆護同總是　　帝經無盡德自然安穩太虛中¶

　孚佑帝君曰未曽箋釋笑嘻嘻秘語人間總不知校正¶
　尊經宣玉匱聯登雲路漸天逵十方兵馬神仙眾無數歸來¶
　覆護宜從此人間宏福澤邪魔懾伏露生機¶
　
**** 斗母天尊頌曰¶
<pb:CK-KZ_JY090_01p112a>¶
　
#+BEGIN_VERSE
　玄玄帝宰　　惠及十方　　赤炁降臨　　精邪滅亡¶
#+END_VERSE

是持經人或不依科教未能修齋未具淨戒以能信受尊重景¶
慕是此經典并同修齋護淨戒者是人功德坦然無礙自在逍¶
遙號人中聖德慧長新同諸眞人¶
　
*** 　功德無礙章第三十七¶

　天師張眞人曰此章亦是覆護圓滿中事就此章言愈見覆¶
　護持經功德之圓滿夫入道者必依科教必修齋醮必具淨¶
　戒而今皆無之似無與乎道矣乃以信受尊重景慕是此經¶
　典并同修齋護淨戒者經之言毋乃任人之褻侮乎非也蓋¶
　人之入道而成聖者心也旣能景慕是經則其心已具信根¶
<pb:CK-KZ_JY090_01p112b>¶
　尊重是經則其心已具卓識特見而有超然無上之想信受¶
　是經則已承受實行是其人本體湛然眞常可以永住以視¶
　夫徒依科教修齋以祈福持守規戒以安身者遠矣况得見¶
　是經實有大緣勤行修奉自登道岸所謂舍末而圖本棄流¶
　而尋源遺跡而求眞者故與修齋護戒者同其功且在修齋¶
　護戒之人果能一誠無僞感格　　皇天純是淸淨乃爲法¶
　器不然則無功有過尙懴罪之不暇又何功之有反不如專¶
　一信受敬慕是經者矣　　上帝恐人疑惑是經功德故再¶
　説此章爲持經而不修具文者明吿之曰是人功德坦然無¶
　礙可知受持是經之不拘何人也自在逍遙號人中聖可知¶
<pb:CK-KZ_JY090_01p113a>¶
　覆護是經之同一格矣德慧長新同諸眞人可知持經功德¶
　之同一圓滿也其曰并同修齋護淨戒者可知同一覆護并¶
　不禁人之修齋護淨戒矣總之天之爲天因材而篤栽者培¶
　傾者覆果能信受是經則大道有根　　上帝自必培之原¶
　不拘乎具文也不然人中之聖不易稱同諸眞人亦不易致¶
　而可輕以許人乎總之以是經爲湛然常住之法以勤行修¶
　奉求爲人中之聖同諸眞人自不遺於天眞覆護之圓滿者¶
　已是之謂功德無礙又前章八方及上方之説人無疑惑惟¶
　下方二字人猶不解蓋大道一元充滿天地天包地下地居¶
　其中則天體上下皆是一色日月星辰運行或上或下皆在¶
<pb:CK-KZ_JY090_01p113b>¶
　空虛之處上方有神下方亦有神故佛典有從地湧出寶塔¶
　之事是之謂十方以此言覆護則眞圓滿矣則眞無礙矣¶
　
**** 　箋釋¶

　玄天上帝曰經垂明訓　　聖有眞傳眞傳不朽明訓無邊¶
　何爲明訓訓者皆明何爲眞傳傳者皆眞眞爲心法眞爲秘¶
　訣秘訣授人比訓更切有心信受心志當决大哉玅經尊重¶
　無比得讀之者緣大無比受持之者功德無比誠格　　皇¶
　天覆護無比信受景慕是此眞經心田淸淨性體熒熒湛然¶
　常住必到　　帝庭其功甚大坦然無礙其德已全逍遙自¶
　在號人中聖神化無倫三界十方同諸眞人乃知修道不在¶
<pb:CK-KZ_JY090_01p114a>¶
　修齋遵依科教必求本懷能具淨戒必結靈胎靈胎是道團¶
　結乃來道爲何物卽是赤炁赤炁赤文先天一致讀是經者¶
　心在　　帝前修是經者道全先天先天無礙功德圓滿圓¶
　滿功德巍巍無上　　上帝好生發大慈心興方便意處處¶
　遙臨説利益事爲世功深凡爾眾生聽吾法言治世福神勸¶
　教宜遵誦是經者各求本根必來接引朝覲　　天門¶
　正陽帝君曰修道修心那在齋修齋那得結靈胎靈胎皆是¶
　先天物經旨全將赤炁該覆護無窮無所礙持行有德有仙¶
　來功圓行滿同成道個個堪擕到上臺¶

　麻祖元君曰修齋個個誦　　皇經那個知得義理精神咒¶
<pb:CK-KZ_JY090_01p114b>¶
　赤文何所指神仙兵馬便欲臨心君有道方方應命體還丹¶
　處處熒　　玉皇玉旨須遵奉淸磬木魚自此停¶

　文昌帝君曰　　皇經不誦不爲仙科教徒遵也枉然但使¶
　眞心求赤炁何難　　帝勅下諸天勤行修奉人中聖眞行¶
　滿圓地上仙自在逍遙無礙日方知覆護不虛傳¶

　孚佑帝君曰到底　　皇經讀不讀忽然撤去木魚聲總因¶
　俗見忘根本遂使眞人變性情赤炁赤文皆是道　　玉淸¶
　　　玉帝本同行人中稱聖諸仙合自在逍遙達　　上淸¶
　
**** 斗母天尊頌曰¶
　
#+BEGIN_VERSE
　天有大道　　人求玄根　　眞叅實證　　帝啟天門¶
#+END_VERSE

<pb:CK-KZ_JY090_01p115a>¶

爾時¶
昊天上帝聞是説已卽於¶
帝前乃爲歌曰¶
大哉至道無形無名𣺌𣺌億劫黃道開淸神淸朗耀九魂吐精¶
玉虛澄輝太霞高明玉皇開化普度天人三元道養二象攝生¶
朽樹故根已枯使榮蠢動蜎息長生化形懷胎含孕俱得生成¶
亡者命過魂歸三淸魄受鍊度南宫飛昇今日大吉皆得光明¶
五帝鑒映普吿萬靈天神地祇及與河源五嶽四瀆及諸名山¶
洞玄洞虛洞空洞仙無極大聖至眞尊神無窮無極普監度生¶
惡根斷絕玄都記名眾眞班列咸聽帝言經是帝勅保誦持人¶
<pb:CK-KZ_JY090_01p115b>¶
至度道岸無使災侵我奉帝命一切咸聽¶
　
*** 　頌揚帝勅章第三十八¶

　天師張眞人曰　　昊天上帝　　玉帝分身主治天下名¶
　號同新體用交徹互顯其神樞機並運普度天人慇懃啟請¶
　利益無垠　　帝乃鑒誠宣勅金庭普吿萬聖慰諭眾靈龍¶
　章寵錫鳳詔莫停布吿天下與道同貞蓋此大道咸在眾生¶
　類有萬品一理而分奈何不悟不慕玉京墮落萬劫何日三¶
　淸仁哉福主　　昊天上帝爲民迎祥　　天言宣示大哉¶
　王言如綍如綸天書　　帝謂恩溥乾坤　　帝勅在經覆¶
　護法門上天下地仙聖神明手捧瓊章下觀太平保誦持人¶
<pb:CK-KZ_JY090_01p116a>¶
　億載咸亨眾生當知大道無名無迹無象得者長生蓋能持¶
　經以結金丹圓滿神咒赤炁歸垣天根永固會合三元眞陰¶
　眞陽至此同原天上地下黃道開淸神明煥發九炁吐精魄¶
　受鍊度魂更神靈死者忽生枯者忽榮乃知金丹大道留形¶
　形有光明揚於王庭十方五帝萬聖千靈山河大地朗朗熒¶
　熒普監度生萬炁歸身先天景象處處皆眞別有天地上界¶
　仙人　　昊天上帝受　　帝心傳開化來學普賜眞詮大¶
　道如是丹道更玄金丹卽道本性周圓眞功眞候本命如天¶
　性命雙修道玅無邊切莫自誤謗議招愆切莫墮落苦海萬¶
　年頌揚　　帝勅接引羣仙是言不謬印證　　帝前以開¶
<pb:CK-KZ_JY090_01p116b>¶
　來學信受無遷可知大道人人本有旣已覺悟卽當保守保¶
　守在身卽是還丹丹卽赤炁固結盤桓丹卽眞性全卽復還¶
　丹卽眞命流炁保安丹卽大道一陰一陽絪緼化醕萬物光¶
　昌交媾凝結億載吉祥道在　　尊經經卽丹法廣大浩瀚¶
　正説喻説橫説竪説更覺溥博以事顯理理明事彰以言屬¶
　事奇事奇言以明大道包括乾坤以顯金丹句句口訣經籍¶
　奥妙至此路絶最上上乘無有言説吟咏此章層層明白¶
　　勅命無虛率履無越天師保任必朝　　金闕¶
　
**** 　箋釋¶

　正陽帝君曰大道無名品物滿乾坤之内金丹無象陰陽歸¶
<pb:CK-KZ_JY090_01p117a>¶
　鑪鼎之中七返九還不過復本來之面目千經萬典莫非是¶
　入聖之玄功慨自吾道不行玅法指爲虛無之説天光欲轉¶
　　　尊經必須校正相同開龍藏之寶函求秘旨於洞玄金¶
　格闡金丹之秘旨降神咒於　　紫微上宫理有源流其淵¶
　源必歸諸　　帝載義分本末其根本咸宰之蒼穹昔焉授¶
　受無虛萬聖永薪傳於不絶今也差訛必正千眞揚道化以¶
　俱通念啟教於　　昊天復傳於　　昊天上帝頌錫恩於¶
　　　高上必酬乎　　高上　　皇躬　　帝勅傳來莫匪¶
　是金丹之口訣　　帝歌宣處要皆望大道之專攻惟爾學¶
　人當知火候工夫不易從茲入室居然懷胎含孕相融蓋自¶
<pb:CK-KZ_JY090_01p117b>¶
　赤文成輝憑黃道之開淸爲主太霞朗映斯九魅之歸正皆¶
　紅二象三元攝歸靈府故根朽樹皆遇春風由是萬炁朝宗¶
　蠢動蜎息皆活　　三淸受度身形魅魄同豐由是大地山¶
　河神靈獻瑞玄都日月享受非空列衞千眞幸天心之歸有¶
　道保安萬劫知　　帝勅之錫大功歌曰我奉　　帝命一¶
　切咸聽俱信王言之不謬解曰天師保任必朝　　金闕同¶
　明至理之由衷誦經者當知人身之難得入道者須憑祖炁¶
　以爲宗切莫視爲閒言自干罪戾何難超出三界實受褒崇¶

　麻祖元君曰　　帝勅傳來聽　　帝歌言言字字播天和¶
　先從黃道回眞性必自南宫斷死魔二象三元通九炁故根¶
<pb:CK-KZ_JY090_01p118a>¶
　朽樹沐恩波芳名記在玄都早大地神靈無奈何¶

　白祖仙師曰大地千眞奉　　帝靈傳來　　勅命要咸聽¶
　從茲不違眞人命自此常隨　　上帝經總爲金丹融赤炁¶
　遂令身畔有雷霆歌傳　　帝子皆眞訣讀者實修證紫庭¶
　文昌帝君曰讀得　　天皇一部經神通廣大役千靈三元¶
　二象皆歸我玄苑南宫早記名至此方知丹道妙自今九炁¶
　亦流精太霞朗映三淸境大地光明大地盈¶

　孚佑帝君曰詮經法席有神靈議論風生瑞氣盈讀得¶
　帝歌知　　帝勅開淸黃道卽黃庭三才會集三元協二氣¶
　光明二象形朽樹故根皆可活九魅那得不揚精¶

<pb:CK-KZ_JY090_01p118b>¶
　
**** 斗母天尊頌曰¶
　
#+BEGIN_VERSE
　無窮道化　　光明睿藻　　秘訣眞修　　千春不老¶
#+END_VERSE

爾時¶
昊天上帝説是歌已吿大眾言此玉皇玅法語諸聖秘密言路¶
絶道斷微玅難思巍巍大範爲神明之宗保鎭國土拔度生死¶

爾時¶
昊天上帝説是語時法筵淸眾咸仰道言溥得開悟¶
　
*** 　開悟秘密章第三十九¶

　天師張眞人曰前章　　玉皇以天眞覆護無量地靈皆絶¶
　惡機明持經者之功德圓滿是湛然常住之玅法語諸聖之¶
<pb:CK-KZ_JY090_01p119a>¶
　秘密言也蓋以事顯理卽權徵實卽效驗爲工夫學者當卽¶
　言以見道在諸聖則恐致輕褻之咎故惟秘密而傳幸得¶
　　昊天上帝保鎭國土拔度生死之念切啟請　　上帝得¶
　聞如是之玅法語然而言辭廣大義理幽深聞者須驚叅者¶
　難悟於是譜爲歌音藉頌揚之微權以發幽玄之實際其實¶
　際已於　　上帝法語　　昊天頌揚中略爲指示學者閱¶
　之自明今但卽此章而論之當知　　玉帝與　　昊天一¶
　庭授受開悟無窮有韻淸詞寄託更遠　　上帝所傳者爲¶
　玅法語非徒然鋪張神驗　　昊天所歌者爲秘密言非徒¶
　然極力頌揚况復爲之叮[喧-旦+血]諄復惟恐法筵淸眾之不悟也¶
<pb:CK-KZ_JY090_01p119b>¶
　而明解之曰此　　玉皇玅法語也此諸聖秘密言也路絶¶
　道斷則在千經萬典中爲最上乘無有能出其右者矣微妙¶
　難思則非閉戸叅求盲悟卽可入室不待眞傳口訣卽可登¶
　眞者矣是誠巍巍大範雖有靈文不能出其軌則神明之宗¶
　雖有妙悟亦當奉爲楷模以此理爲之保鎭則一人有道而¶
　四海同風以此理爲之拔度則遐齡頻增而苦海永離一時¶
　法筵淸眾不覺開明悟入方知諸聖所傳者此也　　玉帝¶
　所示者此也此卽金丹大道也此卽湛然常住之道也此卽¶
　神咒種種圓滿之道也此卽法會放光分身救度玅香薰染¶
　玅音宣示寶蓋覆庇之道也其實皆赤炁也是法筵淸眾之¶
<pb:CK-KZ_JY090_01p120a>¶
　所咸有卽四天下之人之所咸有也咸仰道言則溥得開悟¶
　矣夫世人之情厭故而喜新惡常而好奇喜聞秘密之言不¶
　欲聞眞實之語若讀此經則以爲常道可也卽以爲眞實可¶
　也卽以爲神奇秘密之言亦可也含無盡之眞機示生民以¶
　法眼雖有瓊編吾不敢請矣亦惟讚之曰路絶道斷微玅難¶
　思巍巍大範爲神明之宗¶
　
**** 　箋釋¶

　正陽帝君曰教啟玄元　　太上傳金丹之旨書藏金格¶
　　紫微秘赤炁之篇良以天地玄根非赤炁不能建立鼎鑪¶
　玅藥外赤文那得成仙可知赤炁卽先天之祖炁金丹求祖¶
<pb:CK-KZ_JY090_01p120b>¶
　炁於先天祖炁凝時大地山河盡赤先天返處一身形體皆¶
　乾初則取坎塡離全由於留精保氣繼則法天象地當賴乎¶
　添汞抽鉛看月出庚方卽是陽生之候喜日昇東海運諸黃¶
　道之間戊已眞精與丙丁同歸皇極木金不合驅龍虎並伏¶
　法筵由是正炁歸於五方萬神敬仰赤文命諸天上萬界皆¶
　圓十月功成詫丈夫之有孕九宫門啟驚雷鼓之忽宣由是¶
　死裏逃生嬰兒現相人焉入聖毛髮皆研變化如龍隨心應¶
　手虛空皆碎擁霧乘烟夀量綿延淸閒似鶴身軀廣大坐臥¶
　俱蓮天詔下臨上蓬萊東華考校玄功遠被登　　金闕上¶
　帝瓊編語皆秘密事更幽玄昔在　　帝前稽首之歌有據¶
<pb:CK-KZ_JY090_01p121a>¶
　今臨法會開明之語當傳微妙難思允矣巍巍之大範道途¶
　卓絶誠哉上上之眞詮神明之宗有在眞常之道勉旃¶
　麻祖元君曰路絶道斷有眞傳聞者俱登上上仙大範巍巍¶
　包萬象靈機秘秘透千天拔死度生安國土淸言咸仰悟幽¶
　玄自今證果何人力心印相傳　　上帝前¶

　白祖仙師曰　　玉帝金言秘秘宣　　昊天於是永眞傳¶
　保安國土歸皇極開悟羣生坐法筵玉軸金編包括盡神明¶
　大範道途玄分明一部尊經裏口訣眞機句句圓¶

　文昌帝君曰巍巍大範是玄宗玄理幽深總不同天地一元¶
　壺裏會陰陽萬象掌心融眞經玉訣須秘授　　元始眞機¶
<pb:CK-KZ_JY090_01p121b>¶
　也暗通説到眞修原不易眞言開悟要眞功¶

　孚佑帝君曰吾家處處播皇風大範巍巍此是宗微妙難思¶
　天道現眞靈開悟道機融最上乘法超最上無窮義更玅無¶
　窮皈誠稽首　　黃金殿如是秘言處處通¶
　
**** 斗母天尊頌曰¶
　
#+BEGIN_VERSE
　秘密眞機　　難思難議　　開悟羣眞　　皈依上帝¶
#+END_VERSE

於是¶
天尊而説偈曰¶
玉帝功德大玄理極幽深生於浩劫前運化於古今我今説玅¶
經愍念諸有情此誠極玅法功德中功德名號最上乘無比爲¶
<pb:CK-KZ_JY090_01p122a>¶
第一大光明王尊威德聖希有能破暴惡魔皆令心降伏能滅¶
極重罪皆令得淸淨若人聞是經或聞是帝名稽首生恭敬一¶
切罪消滅十惡四重罪五逆於父母信心一稱名隨聲盡消滅¶
保護人天眾四相與五衰三塗極重苦人間見厄難凶年饑饉¶
喪毒藥及厭魅刑獄與𡨚家軍陣鬬戰苦山林惡道中虎豹豺¶
狼等江海毒龍類迅雷風雨雹水火及盜賊蠱毒所中心失志¶
發狂亂蛇蝎毒惡蟲邪魔凶怪神伺求人便者由持是眞經普¶
皆自散滅惡病久沉綿夢寐亦不安非理欲殘命殄滅不爲殃¶
緣遇是經故安穩得自在所有希求願財寶及富貴以此經功¶
德如意皆稱遂神威自在仙諸天十一曜三十二天主二十八¶
<pb:CK-KZ_JY090_01p122b>¶
宿星靈𡚱玉女等天神及地祗三界虛空神江海諸龍王水火¶
及風神宫殿與宅舍山林樹木眾溝渠井泉神由持是經故一¶
切皆擁護衣食常自然子孫居富貴出言人希聞所至皆恭敬¶
若爲求男女持誦此眞經帝詔下天曹落籍天仙人謫降生其¶
家爲其作男女顯貴人崇重七祖盡昇仙光大慶其門延及父¶
母親吉祥常熾盛災障不能侵是故我今説大眾宜諦聽慈悲¶
度一切皆令達¶
上淸¶
　
*** 　元始偈讚章第四十¶

　天師張眞人曰天地卽道體也而必本於先天之祖炁¶
<pb:CK-KZ_JY090_01p123a>¶
　玉帝卽道身也而必本於　　元始之玄德故　　元始之¶
　道非　　玉帝不能主宰流行而　　玉帝之道非　　元¶
　始無從禀承印證所以　　玉帝則天地之玄綱　　元始¶
　則天地之玄根此品於　　玉帝親示玅法之後　　昊天¶
　上帝爲親傳玅法之嫡派法筵開悟之淸眾則爲　　玉帝¶
　親傳玅法之流衍故於前章述　　昊天上帝歌音以明與¶
　　　玉帝印合之意故其證果必與　　帝號相協歌中所¶
　示之玅法與　　玉帝所示之玅法不異至此章又述¶
　元始之偈讚明　　玉帝之道不異於　　元始而　　元¶
　始之道盡傳於　　玉帝兩相印證同歸一道此義不待¶
<pb:CK-KZ_JY090_01p123b>¶
　　玉帝自明而　　元始早已爲之闡發矣且爲之極力歌¶
　詠而讚揚之矣爰讀其偈而深究之偈中之意分作兩層首¶
　四句讚揚是正説然言簡意該已覺至矣盡矣其曰　　玉¶
　帝功德大玄理極幽深則廣大玄玅幽微精深已盡其莫圉¶
　之體生浩劫前運化古今則又明其不可限之量是四言已¶
　足矣何能再加一辭故於下盡述其功德而反以眾生形之¶
　處處圓滿人人圓滿不覺天語之繁也蓋圓滿之道惟¶
　玉帝能行之亦惟　　元始能言之故特以偈讚印合且夫¶
　玄座説法　　玉帝侍側明明探本尋源而爲之返本還元¶
　至是　　元始偈讚極力稱道明明大道交付同德同心試¶
<pb:CK-KZ_JY090_01p124a>¶
　觀　　天尊口中自言我今説玅經愍念諸有情卽　　玉¶
　帝無量度人之道也自明之曰極玅法最上乘無比第一功¶
　德中之功德不過是説大光明之　　帝尊威德希有無量¶
　度人之實事愈知　　上帝之功德不外　　元始之功德¶
　而　　元始之功德亦不外於　　上帝之功德至是乃知¶
　　　元始與　　上帝同一道　　元始與　　上帝合爲¶
　一人矣至於偈中分能破暴惡魔以下爲降伏如意滅罪如¶
　意功德保護人天眾以下爲保護如意功德所有希求願以¶
　下爲希求如意功德若爲求男女以下爲嗣續如意功德此¶
　皆救度圓滿實事卽以丹家功候次序按之亦無不合今不¶
<pb:CK-KZ_JY090_01p124b>¶
　盡述¶
　
**** 　箋釋¶

　伯陽魏眞人曰大哉　　元始大道之祖綱維浩劫流衍今¶
　古萬法千門以時而傳上天下地無不周圓蓋此　　道祖¶
　本於先天先天之先萬劫之前生而神靈功德玄玄惟是玄¶
　德再傳何人大哉　　玉帝功德更神主持運會救苦行仁¶
　功德無量世無知人亦自浩劫以至於今分身救度費盡苦¶
　心持經受福亦或稱名受誦　　帝號稽首皈誠凡一切願¶
　必遂其情罪惡雖大奉事心眞普爲消滅許其自新罪滅迎¶
　祥有苦卽伸一切神靈救護無垠一切惡道猛虎毒龍水火¶
<pb:CK-KZ_JY090_01p125a>¶
　賊盜迅雷疾風凡害身者悉安其躬一切珍寶降自天宫乃¶
　知吾門玄道不同破惡滅罪護善除凶萬方正氣攝引交融¶
　隨取隨擕如願不空胎孕含靈聖子賢孫謫仙下降光大其¶
　門鍾靈毓秀道爲根原大道旣得自契乾元如是功德皆由¶
　　　上帝無量度人普天匝地蓋此玄德本於　　元始¶
　　元始眞傳惟　　帝而已　　尊經無上功德幽深¶
　元始偈讚以心印心一心一德玅義難尋後有學人誰是知¶
　音¶

　正陽帝君曰玄理幽深境不同萬天總在一天中任君存下¶
　般般願有　　帝卽能處處通浩劫前生經萬劫　　皇風¶
<pb:CK-KZ_JY090_01p125b>¶
　一到盡春風　　天尊心印　　天皇得説偈雖多讚豈窮¶
　白祖仙師曰大哉生於浩劫前度人無量亦無邊幽深玄遠¶
　　　皇天道廣大慈悲　　元始傳誦號稱名皆利益讚功¶
　説偈總眞玄　　上淸已達眞機合又向人間説玅篇¶
　文昌帝君曰　　元始眞傳　　玉帝宫幽深玄遠道無窮¶
　一經稽首生恭敬萬種心思再不空浩劫以來施玅德大千¶
　沙界播　　皇風至今叅得　　尊經玅自有雲梯到碧穹¶
　孚佑帝君曰　　元始天尊坐玉淸眞傳秘訣總　　瑤京¶
　任他浩浩無窮劫説出般般有道行除惡消愆兼祈嗣誦經¶
　禮懴更稱名不差毫黍償心願處處原來賀太平¶
<pb:CK-KZ_JY090_01p126a>¶
　
**** 斗母天尊頌曰¶
　
#+BEGIN_VERSE
　玉皇偈讚　　大洞雲章　　功德無量　　浩劫嘉祥¶
#+END_VERSE

於是¶
天尊普吿四眾凡人持念此經受持¶
帝名皆道根深重宿有善緣此經尊玅普度天人但精心恭奉¶
家國安甯保命度災掃諸不祥天子王侯得奉之者致國太平¶
凶寇自夷邊域不爭兆民歌唱普天興隆運推數周正道當行¶
有得之者天眞玅重秘之秘之¶
　
*** 　正道普度章第四十一¶

　天師張眞人曰　　元始以己心印合　　上帝故説前章¶
<pb:CK-KZ_JY090_01p126b>¶
　廣大功德玄理幽深運化古今俱有實事此章又以己心印¶
　合大眾其意若曰　　上帝之度人無量莫過於此經則吾¶
　之普度天人亦不能外於此經矣故雖貴如　　天子王侯¶
　賤如天下兆民皆不能外此經以爲開度之道爰爲四眾印¶
　證之曰精心恭奉則吾必保其家國安甯保命度災掃除不¶
　祥若在　　天子王侯則吾保其致國太平禍亂永免人民¶
　樂業天降休祥且是經在處卽　　天尊所在之處亦卽¶
　　上帝所在之處彼夫　　帝光普放天香流布千眞拱衞¶
　萬炁歸元太和立應將見俄頃之間轉殺機爲生機轉死氣¶
　爲生氣自能變惡人爲善人轉凡爲愚仙聖矧　　上帝分¶
<pb:CK-KZ_JY090_01p127a>¶
　身之所親臨卽大道元機之所降眞故明之曰運推數周正¶
　道當行則凡爲國廣祝釐之願爲身卜安甯之休者不能外¶
　是經矣蓋家國天下同在大道之中原不出於　　上帝光¶
　明之外根緣淺薄總由惡業障礙不覩　　帝經不聞¶
　帝號何望乎種種休祥然則得覩　　帝經得聞　　帝號¶
　其道根深重宿有善緣可知彼其陰陽太和氣機自順沴氣¶
　自消惡鬼不逢在一國則天地肅淸民物安泰國祚綿延正¶
　道當行於天下在一人則血氣融和百體泰甯萬神保護正¶
　道當行於一家此固　　天尊探本窮源之指示路絕道斷¶
　之眞言吾正道普度之解誠哉不誣¶
<pb:CK-KZ_JY090_01p127b>¶
　
**** 　箋釋¶

　正陽帝君曰　　上帝度人法號天經齊降　　天尊憫世¶
　赤文神咒昭垂歌詠稱揚皆是明　　天皇之至德保持覆¶
　護莫非廣大道之敷施念自天地旣分　　帝王首出全憑¶
　陰陽迭運兆庶咸熙然必遠播　　皇風自回心於凶寇果¶
　能永光　　帝德斯甯靖乎外夷總由　　皇極建中不悖¶
　一元之太極於是時幾共凛不差日理之萬幾　　上帝光¶
　明鑒一人之有道　　皇天感應回普世之生機莫謂舜日¶
　堯天難再見中天之景運試看和風甘雨分明樂稔𡻕之佳¶
　時蓋天眞盡玅重乎是典斯人世必信重乎誥詞宿有善緣¶
<pb:CK-KZ_JY090_01p128a>¶
　知者當早爲修奉欲歸道化聞者須不懈矜持正道當行¶
　　元始天尊所言有準天人普度王侯兆姓自己深推果信¶
　此煌煌　　天經則宇宙回太和之運奠安上下默朝乎赫¶
　赫　　帝座則身心致百福之來感應神奇¶

　白祖仙師曰　　元始天尊也太慈叮[喧-旦+血]普吿繼淸詞已稱¶
　　　帝德重重顯又降　　恩光處處施保國甯家天下治¶
　王臣　　帝主兆民宜總因勤奉　　尊經力入道昇仙自¶
　可期¶

　何祖元君曰這段機關總不知天經轉處事攸宜陰陽協極¶
　和風應道德歸身兆姓熙轉殺爲生眞火候避刑從德慧心¶
<pb:CK-KZ_JY090_01p128b>¶
　思靈丹一顆朝　　天子天上光明我不虧¶

　文昌帝君曰四大部洲皆祖炁　　慈光降處共長春一人¶
　有道家家活眞主回天個個親喜見歌謠民擊壤還因崇奉¶
　　　帝威神太和一播陰陽協正道當興體驗眞¶

　孚佑帝君曰　　天尊有勅下人間凶寇外夷一槪刪從此¶
　中州稱樂土自然四境同靈山天機一轉歸鑪鼎正道當興¶
　顯洞陽喜見天人皆普度天京朝　　帝詠瓊章¶
　
**** 斗母天尊頌曰¶
　
#+BEGIN_VERSE
　天放光明　　蔭庇帝京　　生機轉動　　正道當行¶
#+END_VERSE

<pb:CK-KZ_JY090_01p129a>¶
　
** 　洞玄靈寶報應神驗品第五¶

爾時慈悲度厄眞人尋聲救苦眞人濟生度死眞人萬福護身¶
眞人俱從座起越班而出俱白¶
天尊言若諸世末凡夫雖宿有善緣得遇是經被諸邪障之汙¶
本末疑惑不信是經功德如是之人見在過去於諸地獄得何¶
罪報惟願聖慈説其報應惡趣之苦¶
　
*** 　罪報因緣章第四十二¶

　天師張眞人曰此章序四眞人當機啟請以明如是經法莫¶
　非慈悲度厄莫非尋聲救苦莫非濟生度死莫非萬福護身¶
　夫機以理應事因人顯明指出一經大意讀是經者當知¶
<pb:CK-KZ_JY090_01p129b>¶
　　天尊玄座説法以至正道普度章　　玉帝放光分身以¶
　至覆護圓滿章種種奥義詳示法門莫非爲是人慈悲以度¶
　厄救苦而尋聲莫非爲是人濟生而度死萬福以護身¶
　二聖人爲人如是之切救人如是之盡此亦如天地之生人¶
　旣與以命必與以性旣廣其生必贍其生且旣命　　天子¶
　爲之主致治平亂保護而安全焉又必命聖人立之教詩書¶
　倫理戒董而誘掖焉在上古則穴居野處使知上棟下宇飲¶
　血茹毛使知耕種粒食至於今則婚姻死喪無不遂也衣冠¶
　禮樂無不華也干戈貨財無不足也無一非聖人引導之天¶
　地之生人可謂費盡苦心矣而　　二聖人之慈憫如是又¶
<pb:CK-KZ_JY090_01p130a>¶
　如父母生子自胎孕以至生育自幼小以至成人由弱而之¶
　强由愚而之智由貧賤而之富貴其間保護愛惜更非一端¶
　而　　二聖人之用心亦如是試思發慈悲以度厄不難尋¶
　聲而立至其生也則濟之其死也則度之無非欲其萬德周¶
　身自爲保護此説法度人分身衍道之苦心也况經中所説¶
　無所不通在上根法器者讀之必於言下了悟全此大道在¶
　中等人讀之自能因事明理因言解義而漸幾乎上達卽下¶
　等人讀之亦能懴悔積孼消滅重罪求福如願種下善根以¶
　爲超度輪廻之本隨人隨心無不如願隨時隨地無不通天¶
　蓋以其人得乎大道之原也禪家以華嚴爲圓教謂其塵塵¶
<pb:CK-KZ_JY090_01p130b>¶
　刹刹莫非法性形形色色皆歸性海吾則以此經爲吾門之¶
　圓教盡天下之人盡天下之理有能出其範圍者乎然非果¶
　報分明則空虛之理人或疑而不信信而不堅四眞人慈深¶
　願重名與德顯爲眾生啟問果報又觸動　　天尊慈憫不¶
　覺又大爲開示於是乃有下文諸章¶
　
**** 　箋釋¶

　正陽帝君曰三教同源儒者不言果報玄門示法凡爲皆有¶
　因緣蓋善有善因惡有惡因修因時必當愼重而善得善報¶
　惡得惡報受報者自己牽連草木當春其根荄必生枝長葉¶
　風雷應候其聲勢自動地驚天旣然種下芳田自收成之有¶
<pb:CK-KZ_JY090_01p131a>¶
　望未曽金埋密處雖鋤掘之徒然總之一飲一啄莫非前定¶
　或生或死徒自焦煎夫天降眞經原爲慈悲而度厄乃人難¶
　信法反爲褻慢以招愆於是上界眞人憫下方而啟請天宫¶
　　　福主開人世以眞傳地獄幽深慢經者於諸地獄得何¶
　罪報天宫高遠退道者在彼天宫豈無罪愆須信天網恢恢¶
　疎而不漏當知天威赫赫苦不能捐然罪報雖由於自取而¶
　消釋實賴乎　　上天所以聖澤無窮重演　　玉皇之本¶
　行　　天心有在只遵金格之靈編靈寶洞玄文存報應本¶
　末疑惑報必迍邅五品昭然仙子則當機而問法一經大旨¶
　世人須信受以求全¶
<pb:CK-KZ_JY090_01p131b>¶

　麻祖元君曰禍福休祥降在天也從人世自牽連眞經不信¶
　難辭苦春繭作絲自己纏幸有眞人求玅典還從人世説因¶
　緣濟生度厄尋聲至求福莫輕玅有篇¶

　何祖元君曰禍福因由更問誰行藏檢點自家知眞經玅典¶
　還難信萬劫千生少出期報應品中明報應仁慈世上普仁¶
　慈　　天尊玉律眞人啟神驗無虛要信之¶

　文昌帝君曰休祥禍福皆天定惹罪招愆在自家　　上帝¶
　尊經還不信陰司苦海自無涯尋聲救度眞人福慢道顚連¶
　一念邪至此方知天上澤眞文捧讀少虛花¶

　孚佑帝君曰君説人間何事好算來惟有　　玉皇經一疑¶
<pb:CK-KZ_JY090_01p132a>¶
　退去千般福有慢必登十殿庭地獄幽陰無赤日天堂高遠¶
　有雷霆眞人救苦求眞法從此勤修自有靈¶
　
**** 斗母天尊頌曰¶
　
#+BEGIN_VERSE
　赤炁赤文　　解脫幽陰　　眞人度厄　　萬福來尋¶
#+END_VERSE

是時¶
天尊謂四眞人云若諸世間剛强暴惡不善眾生終日竟夜對¶
諸道像無恭敬心出誹謗語是罪當墮五無間獄若得值遇是¶
持經人設諸方便誘引勸諭如是之人暫滅惡心信向是經彼¶
人罪業淨盡無餘又若有邪見愚執惡人覩持是經生諸惡逆¶
偏眼邪視乃至起一惡心發一惡言謗讟如是持經之人其罪¶
<pb:CK-KZ_JY090_01p132b>¶
過是命終之後墮大地獄永無出期何况世間眾生得遇是經¶
不生敬仰[禾*嵗-丿]手污觸葷口讀誦牀榻不淨便將安置或讀是經¶
講習俗語共同戯笑以爲常典如是之人命過之後墮無間獄¶
永無出期殃緣九祖受考酆都累及後世害纏子孫是人於地¶
獄中厯無量劫受大苦惱遇無邊聖累承救拔罪惡小減又遇¶
聖人救拔得出生餓鬼中厯千萬劫不聞漿水之名鬼報得出¶
生畜生中畜生報出若生人中更生邊夷外域而復女身貧窮¶
困苦癃殘百病受無量苦人所棄擲求生不得求死不得輕斯¶
經故獲罪如是¶
　
*** 　毁謗致罪章第四十三¶
<pb:CK-KZ_JY090_01p133a>¶

　天師張眞人曰經卽道也道在經也謗經者慢道毁經者失¶
　道是輕一己之道而不知已輕　　天尊　　上帝之道矣¶
　夫　　天尊道之祖也　　上帝道之主也二者均有慢焉¶
　其自外於道爲何如夫　　天尊　　上帝方千方百計萬¶
　法千門引誘是人入於是道之中而人乃終日竟夜積惡造¶
　罪自越於是道之外悲哉不知修因者結果修善因則成善¶
　果修惡因則成惡果有果則有報矣蓋天地之大不過一陰¶
　一陽迭運而不息而陰又必隨乎陽故大道以陽爲主而以¶
　陰載之至於陰陽偏勝則發爲沴氣苟非有道主於其間則¶
　乾坤或幾乎息矣其在陽之性則發舒而淸明陰之性則斂¶
<pb:CK-KZ_JY090_01p133b>¶
　抑而濁暗在人之造罪雖有陰惡陽惡之不同而皆屬乎陰¶
　陰濁之氣一行則地獄之相自己結成陰暗之氣自己凝聚¶
　陰冷之地自己驅入此十二大地獄五無間獄之所以日䧟¶
　日深並非冥司之所設也是故謗毁經書輕慢道德雖有剛¶
　惡柔惡之分種種不同皆所以自滅陽光自撥根本至於淸¶
　明之氣淸夜無存則濁暗之陰成矣所以毁謗之罪自己作¶
　成則地獄之苦自己承擔雖然人苟不淪於禽獸則尙可轉¶
　移故人雖惡貫滿盈而　　天尊　　上帝又望其懴悔向¶
　善漸引入於是道之内所以稱誦　　帝號崇奉是經皆有¶
　莫大利益乃不能感悟而反爲之毁謗且不一其人不一而¶
<pb:CK-KZ_JY090_01p134a>¶
　足焉奈何今姑就經文而繹之終日竟夜對諸道像蓋指有¶
　象之道像其實卽無象之法像也試思大道充塞天地間不¶
　以天上而必有不以人間而或無不以大廷廣眾而必有亦¶
　不以暗室衾影而或無舉目卽在明現當前彼終日竟夜與¶
　之相對而乃終日竟夜侮慢百端任其造惡非種無間地獄¶
　之因者乎至於信向是經而罪業滅盡者道心一現而萬惡¶
　盡滌也得見是經而謗讟致罪者惡業旣深則一隙之光明¶
　不能勝也况乎肆無忌憚不生敬仰則心不淸淨[禾*嵗-丿]手汙觸¶
　則體不淸淨葷口讀誦則舌根不淸淨牀榻不淨便將安置¶
　則居處不淸淨講習俗語共同戯笑以爲常典則口三業一¶
<pb:CK-KZ_JY090_01p134b>¶
　時俱犯矣卽一經而十惡業成焉其罪可懴改乎殃緣九祖¶
　受考酆都累及後世害纏子孫俱是慢經實報若以理論之¶
　則上不能返還乎祖炁而下必受累於千生由是三惡道成¶
　則世間一切苦境皆以一身親厯之冥司無量果報皆以是¶
　人親受之轉移不能則曰求生不得迴避不能則曰求死不¶
　得苦哉何讐於自己之玅道而不信是眞經也哉¶
　
**** 　箋釋¶

　玄天上帝曰天有慈悲救眾生不遭惡劫人無志氣對¶
　上帝且少欽思一部　　尊經視爲常典千般惡事造就陰¶
　司夫目擊則道存原不離乎語言文字况言輕則事悖何論¶
<pb:CK-KZ_JY090_01p135a>¶
　乎眞實修爲朝於斯夕於斯全是毁經謗道口不淨心不淨¶
　莫非慢法淩師旣天眞之盡失斯地獄之攸宜地獄十二重¶
　又有三十六重苦深無間天經共五品分爲五十二節讀要¶
　精思受苦無窮受累無窮尙有何人替得報善如是報惡如¶
　是全在自己裁之莫言遼遠天宫原與人間隔越須信神靈¶
　玉律全爲經語維持　　天尊慈憫人間羅列品品大眾愛¶
　憐自己日夜孳孳不悖　　天經自必　　天垂默鑒果叅¶
　大道必須大錫恩施嗟爾眾生何人見信靈哉　　帝主雷¶
　令饒誰欣玅典之將成執事者可稱勤苦看　　天經之永¶
　布勤持者必爲提擕有始有終　　上天灼見愼言愼行大¶
<pb:CK-KZ_JY090_01p135b>¶
　眾莫疑¶

　九天應元雷祖天尊曰可憐大眾不回心徒費　　天尊惠¶
　澤深造就千般無盡業自然一命墮寒陰輕經謗道全忘己¶
　褻地讟天苦盡侵求生不得難求死何用雷尊處處尋¶
　正陽帝君曰地獄天門上下開昇天入地任人裁勤行修奉¶
　功無盡謗毁輕淩禍必來羅網重重難解脫傷殘種種但悲¶
　哀何爲自外眞經法一墮三途永不回¶

　文昌帝君曰　　天經本爲救斯民何爲輕言謗毁頻一語¶
　違心千𡻕苦百般毀道萬年因層層地獄層層䧟劫劫三途¶
　劫劫身幸有　　天尊明指點勤修那得畏艱辛¶
<pb:CK-KZ_JY090_01p136a>¶

　孚佑帝君曰大道分明在眼前舉頭卽已見靑天大含細入¶
　方方顯口慢心非事事全造就幽陰諸地獄多因褻慢是瓊¶
　編三途並少出頭日千生苦楚自交煎¶
　
**** 斗母天尊頌曰¶
　
#+BEGIN_VERSE
　言行俱非　　造就鐵圍　　皈依三寶　　跨鶴而飛¶
#+END_VERSE

又若復有人初雖信受後復慢易善惡童子上奏三官黑簿添¶
名靑編減算身殁之後拘閉幽牢往復三途無由解脫或於見¶
世受種種病疥癩癰疽以爲果報憂悲苦惱日夜相煎而身或¶
被橫逆所加或牢獄繫鎻非分自害誤食毒藥或被虎狼毒蛇¶
之所食噉或爲𡨚家之所讎對或行山林值遇惡人被他屠割¶
<pb:CK-KZ_JY090_01p136b>¶
推落崖岸或被邪精魍魎之所殘害或值水火之所焚漂或被¶
刀兵之所橫誅輕斯經故橫喪天年獲如是果獲如是報可不¶
悲歟可不痛歟故報汝等依此奉行勿生邪念若諸念不生萬¶
緣頓息塵沙惡業隨心消散一切災魔自然殄滅此之功德不¶
可思議是誠無比最上玅法諸經之王有大利益非人勿示¶
　
*** 　堅固信心章第四十四¶

　天師張眞人曰人自道中來斷未有不愛慕是道者故極惡¶
　之人亦有善心儒經云苟志於仁矣無惡也非言道心一現¶
　則塵沙惡業隨卽消散乎又曰仁遠乎哉我欲仁斯仁至矣¶
　非言道心在内迴光返照道體卽顯露乎又曰萬物皆備於¶
<pb:CK-KZ_JY090_01p137a>¶
　我矣非言上蟠下際充滿宇宙萬有萬形之道皆全具於我¶
　心乎以此知千經萬典之義理千聖百王之心法莫非我一¶
　人分内事世界之大人物之眾皆與我一體故古人云六經¶
　皆我住腳梵典亦如是也卽我玄典亦如是也然心雖有道¶
　道本無爲必待人之力量以運之道有體用本體雖淸明而¶
　流行之用必堅固不失初由一念之淸明必堅固其力使之¶
　念念淸明初則信心之甚篤必堅固其力使之永久其信至¶
　於全體皆道眞信無息造到無思無慮無作無爲之天卽是¶
　先天之境於此乃得祖炁之因赤文之實不然一念之淸明¶
　不勝其萬念之黑暗暫時之信受不勝其無盡之戕賊及乎¶
<pb:CK-KZ_JY090_01p137b>¶
　人罹惡報乃曰爲善無益持經無用罪上加罪何日解免悔¶
　不常悔何時出離經云初雖信受後復慢易善惡童子上奏¶
　三官以受種種苦報明乎信心不堅固之罪也諸念不生萬¶
　緣頓息則非慢易者比矣塵沙惡業隨心消散一切災魔自¶
　然殄滅明乎堅固信心者之大功德也此皆是實事實報未¶
　嘗或誣再就經文而思之退悔道心者死後沉淪地獄决然¶
　之事若於眼前道心旣退則其身中口中心中無往非造惡¶
　之所眼耳鼻舌身意何能有淸淨之根以惡召禍以禍償惡¶
　故身業則致害於身口業則致害於口心業則致害於心况¶
　六根不淨則萬惡咸聚萬苦交煎卽三惡道之根本也則畔¶
<pb:CK-KZ_JY090_01p138a>¶
　經者見世受報何待後來故尊是經爲諸經之王有大利益¶
　則種種不可思議功德而求無比最上玅法者不能外是經¶
　矣非人勿示其卽謂此信心之不堅固者乎¶
　
**** 　箋釋¶

　玄天上帝曰咄哉眾生敢大膽輕經慢典惟茲㝠府爲上天¶
　收獄加刑夫　　上帝恩深乃垂此煌煌之上法　　天尊¶
　慈憫全賴茲赫赫之天經不惟成聖成賢接引人超昇天界¶
　亦以消災解厄庶免爾逢遇雷霆萬劫幽陰一念之淸明頓¶
　解千層苦海道心之退悔彌深良由自撥本根則花葉枝柯¶
　何靠枉抛珠玉則艱難困苦相尋不修三業不淨六根處處¶
<pb:CK-KZ_JY090_01p138b>¶
　皆蠶叢鳥道難見三光難容兩大層層皆血浪寒冰或爲水¶
　火漂焚總是逆陰陽之運或爲虎狼噉食全因害億兆爲能¶
　納人於罟擭䧟阱之中報在推落崖岸奸心設魑魅魍魎之¶
　計償以呑咽銅針讐對𡨚家疾善如讐之報癰疽疥癩當天¶
　呌苦無音説不盡種種因緣皆由退道任憑爾時時疼痛難¶
　轉吾心蓋地獄冥冥或難見信須當前之共警天威赫赫法¶
　在必懲看雷令之親臨¶

　正陽帝君曰眾生困在三惡道輕經慢法是其因層層地獄¶
　俱親厯種種𡨚家報爾身百苦交煎何日解萬年墮落少人¶
　尋諸經之王功德大解免皈誠莫悔心¶
<pb:CK-KZ_JY090_01p139a>¶

　麻祖元君曰太陽一現萬方明一點眞心萬罪淸何故違心¶
　頻變計居然退道失眞情三官黑簿須添計東極靑編早落¶
　名自此人間千萬苦交攻總爲把經輕¶

　文昌帝君曰五刑之屬有三千玉律金科更可憐一墮幽陰¶
　須萬劫難逢日月有千年人無可取違眞道罪莫大於讟上¶
　天桎梏堅牢羅網密自家退悔自家纏¶

　孚佑帝君曰萬典千經爲救人　　尊經一部更爲神奈何¶
　退悔淸明意遂使幽牢纏害身解脫雖然難藉口轉移還要¶
　自修因從茲穩坐靈山塔消盡𡨚魔拜　　帝眞¶
　
**** 斗母天尊頌曰¶
<pb:CK-KZ_JY090_01p139b>¶
　
#+BEGIN_VERSE
　覓得衣珠　　什襲深藏　　塵緣淨處　　萬載輝光¶
#+END_VERSE

若諸天人五衰四相輪迴侵逼能捨除妄想受持是經坐招自¶
然天福益固身度三界與道常存是此經典無與等無能勝是¶
大威德大神咒能令一切枯槁便生枝葉花果茂盛能除眾生¶
極重苦惱能令短命眾生而得長夀此經功德不可思議歎莫¶
能盡若不宿植道種廣種福業乃至名字亦不得聞何况得見¶
是經依三洞眞格八萬劫一傳此淸都至眞上聖所寶秘於玉¶
京金闕宸宫甚爲微玅難可得遇此經宿有仙骨當爲九天眞¶
仙之人得遇斯文承斯緣故後當齎金寶從師告盟受之方當¶
承機應運乃可付焉不得輕泄敬之愼之¶
<pb:CK-KZ_JY090_01p140a>¶
　
*** 　傳授不易章第四十五¶

　天師張眞人曰經法之顯晦關乎道運之通塞夫道自流行¶
　於宇宙之間何以云有通有塞則氣運爲之也蓋道本先天¶
　無極無爲因氣機之動以爲動因氣機之靜以爲靜故氣運¶
　當其通則斯道因之而明氣運當其塞則斯道因之而晦此¶
　一定之理也故天地因道建立萬物乘運發育而仙聖神靈¶
　亦乘機應運以揚道化儒釋二教經書因方化導隨人授受¶
　不有隱秘處處流通惟吾玄門斡運陰陽主張造化以保天¶
　地之玄根而維持無盡之劫運故金書玉篆秘於玄都不得¶
　輕洩考大度人之眞文則六萬劫一傳此經則八萬劫一傳¶
<pb:CK-KZ_JY090_01p140b>¶
　八萬劫者蓋謂　　玉帝自浩劫以來修行證果經八萬劫¶
　自子字起每三字爲一劫此可易量乎天地一開則此文一¶
　傳此文傳於下世斯人方得乘機應運藉此證眞故道藏有¶
　準度二十四萬人之語過此數之後已當未字末會則氣機¶
　將塞道運將晦矣彼時氣機不全道將隱晦仙聖神靈至此¶
　不能度人卽修之者亦不能上昇矣茲幸猶當　　盛世道¶
　運亨通但能回心向道愛此時光速叅性命早求解脫以充¶
　彼二十四萬人之數中自與大道同符在當初墮下一點靈¶
　光至此復還統體太極之内而全先天之祖炁永免墮落於¶
　幽陰矣然而石火電光之中誰是能保此淸明者慾海愛河¶
<pb:CK-KZ_JY090_01p141a>¶
　之中誰是能迴頭到岸者夫大道本欲徧傳而人之根器有¶
　殊大眾皆可昇度而人之緣分各別道不可輕洩而又不可¶
　私匿故仙之求人更甚於人之求仙果有仙骨當爲九天眞¶
　仙之人自然得遇是眞文而修奉之則心在道中身全萬德¶
　其緣大矣自有眞師當機一撥口訣親付盟誓而修入室用¶
　功密密結搆故曰乘機應運乃可付焉此章從化度天人説¶
　起以明天人尙欲藉此經以求超脫輪迴况世人乎於是再¶
　爲稱歎是經不易聞見不易傳授以引誘乎學人¶
　
**** 　箋釋¶

　正陽帝君曰大道流行斯天地有開通之候眞機運轉斯乾¶
<pb:CK-KZ_JY090_01p141b>¶
　坤有合撰之符念自太極未分則陰陽五行渾淪無迹一自¶
　後天啟運則日月萬象燦爛非虛其實先天隱於後天之中¶
　莫謂洪濛太遠所以無極存乎太極之内須知義理無殊教¶
　啟玄宗有性命雙修之訣經傳本行存神靈赤炁之書是有¶
　玄根兩儀之迭運因之不息總歸　　帝德金丹之要旨於¶
　焉不誣大放光明知機者卽承光於玉鼎天傳神咒知時者¶
　卽寫咒於金鑪歸眞炁於十方天眞護道説玅經於五品道¶
　玅非虛　　元始讚揚八萬劫一傳之典當重羣眞傳授三¶
　千界獨出之人當扶齎金寶以從師自己家珍非是眞師愛¶
　寶符靈圖而應運低言口授全因氣運開圖密密鍊密密修¶
<pb:CK-KZ_JY090_01p142a>¶
　不得輕泄層層功層層候全恃天樞不可思議之功不可思¶
　議之德歎莫能盡若非宿有仙分若非宿有仙骨亶其然乎¶
　故得人而傳依三洞之眞格蓋上聖所寶秘九天之玄都試¶
　看天人四相五衰不畏輪迴侵逼雖然塵俗五行三界居然¶
　解脫安居莫愁傳授爲難惟宿植乎道種自可慈悲普及看¶
　穩坐乎鸞輿¶

　白祖仙師曰　　玉帝生於浩劫前今修八萬有餘年¶
　尊經至此方行世得者斯能證九天金寶從師承口授吿盟¶
　度世契眞玄眞師規格依三洞不是仙胎不妄傳¶

　何祖元君曰天人何故轉輪迴未鍊金丹墮下來三卷¶
<pb:CK-KZ_JY090_01p142b>¶
　尊經能受誦大羅天境可延捱勸君早具仙人骨與我同看¶
　劫仭臺八萬劫傳須愼重赤文速速結靈胎¶

　文昌帝君曰誰是九天仙子骨從師傳得　　玉皇經曽經¶
　八萬春秋永早度天人𡻕月新金寶齎來鑪鼎物吿盟發願¶
　性情眞從茲不畏輪迴逼丹果瓊花喜遇春¶

　孚佑帝君曰一臨壇席笑嘻嘻此意人間總不知大道有傳¶
　傳不朽求眞如子子偏奇吿盟何用齎金寶附耳偏然有¶
　　帝師三界輪迴堪解脫瓊花先奪　　上林枝¶
　
**** 斗母天尊頌曰¶
　
#+BEGIN_VERSE
　八萬餘劫　　赤文一出　　吿盟親傳　　宿有仙骨¶
#+END_VERSE

<pb:CK-KZ_JY090_01p143a>¶

於是¶
天尊重宣此義爲説偈曰¶
設使江河水波浪能生蓮慈烏毛能白如經故難遇設使龜生¶
毛堪採爲衣服夜月能消冰如經故難遇設使蚊蠓足堪搆爲¶
舟橋能載一切重如經故難遇設使黃口雀能啣諸太山擲之¶
他方界如經故難遇設使一葉舟力能載崑崙浮渡於大海如¶
經故難遇設使諸水蛭口能生巨齒其大如象牙如經故難遇¶
設使蓬蒿葉能覆無鞅界蔭庇無鞅眾如經故難遇設使烏梟¶
類同樹一巢棲啣食共相飼如經故難遇設使兔生角堪用爲¶
梯磴上窮有頂天如經故難遇設使鼷鼠等緣於兔角梯至天¶
<pb:CK-KZ_JY090_01p143b>¶
能食月如經故難遇設使驢顏脣色如蘋婆果復能作歌舞如¶
經故難遇設使蠅蟲等能飲鍾石酒迷荒而沉醉如經故難遇¶
　
*** 　玄機無礙章第四十六¶

　天師張眞人曰惟宇宙之無窮莫非一元道化歎機緘之旣¶
　轉斯成有象眞形神矣天經形形色色包含無盡奇哉¶
　帝力刹刹塵塵充塞莫圉試看天地之間何所不有須信神¶
　奇之事原匪無徵夫至味無味至文無文故先天歸於平淡¶
　乃不靈而靈不幻而幻這玄機更覺分明要皆一道之所爲¶
　乃百出而不竭蓋此玅道原巳塞滿天地知無一物不在大道¶
　之中惟茲玄理旣能生成民物自爾萬變皆有玄機之運活潑¶
<pb:CK-KZ_JY090_01p144a>¶
　潑觸動處卽是眞靈看種種發現時皆成玅道所以大可爲¶
　小小可爲大有者能無無者能有造形隨心蠢者能靈靈者¶
　更靈弱者能强强者更强生成如意於是鳥獸草木各成其¶
　性而可互相爲用山林河海各效其靈而更交呈其變以此¶
　爲圓則眞無缺䧟之處以此爲滿則眞無間隙之時説不盡¶
　般般靈異讚不完種種神奇隨手拈來皆關玅緒舉目望處¶
　盡是靈機允矣頭頭是道誠哉面面靈通玄莫玄於此矣功¶
　更何有礙焉眞是泥丸土塊皆放光明馬勃牛溲盡成丹藥¶
　故根朽樹可以結果而開花頑石層崖可以點頭而飲羽怪¶
　事紛然更幻於齊諧之記矣然讀此偈者當知道之靈玅變¶
<pb:CK-KZ_JY090_01p144b>¶
　幻無窮取擕不竭而在　　上帝則造化在手運用皆神卽¶
　以此種種奇事形容大道之靈機卽以此種種之靈機形容¶
　眞經之難遇體用互顯事理皆神誠能遍觀而有悟焉則知¶
　此經之玄機無礙卽知大道之玄機無礙矣偈中比喻玄玅¶
　今不能徧釋之請　　諸眞分解之以示學人是望¶
　
**** 　箋釋¶

　正陽帝君曰鯨波湧十丈之紅蓮根株更穩古木棲聯巢之¶
　烏雀潔白生輝卜則灼龜長羽翰而六銖可服人欣望月掃¶
　霜雪而一陽來歸莫笑蚊蠓足可任人來往不輕黃雀山須¶
　任彼推移崑崙爲萬嶺之宗在泥洹直如一葉象王爲百獸¶
<pb:CK-KZ_JY090_01p145a>¶
　之長其牙齒不如蝤蠐人𠷣飛蓬不賓放神通則須彌可覆¶
　最恨黠梟食母感孝鳥則反哺同飛奇矣瓊蟾不踏雲梯而¶
　朝　　玉闕怪哉鼷鼠竟隨兎角而拜嫦娥有子題驢能變¶
　色而共相歡笑看蠅入甕竟沉酣而不望提擕凡此皆人間¶
　之奇事而亦動　　古聖之品題以之形道則不測之機緘¶
　互顯形形色色以之讚經則無雙之靈玅居然怪怪奇奇乃¶
　知天地之間無所不有惟在聰明之子自爲叅稽¶

　麻祖元君曰江河波浪能生蓮穩坐如來更自然反哺憂親¶
　毛變白演疇致主服當玄淩陰深錮日長至蚊蚋頻驅夜泛¶
　船天機秘秘誰人識山禽黃口莫輕傳¶
<pb:CK-KZ_JY090_01p145b>¶

　白祖仙師曰太山一夜載虛舟逆溯崑崙上上頭爲探河源¶
　防蛭齒還從象罔看靈榴無鞅世界蓬蒿葉莫大須彌燕子¶
　樓鳥鼠同穴山下過天機叅悟正夷猶¶

　文昌帝君曰玉蟾引爾去朝天鼷鼠相爭亦枉然月到滿時¶
　餐桂子梅當尋處著驢鞭蘋婆難比瓊林杏歌舞還圍御苑¶
　仙洗髓伐毛非一日天機到處自生妍¶

　孚佑帝君曰三醉岳陽人不識洞庭回首望紅蓮龜毛兎角¶
　皆虛語黃雀蚊蠓不許喧承載崑崙力比象包含大海量同¶
　天莫管烏梟食蓬葉給騶賜果拜　　君前¶
　
**** 斗母天尊頌曰¶
<pb:CK-KZ_JY090_01p146a>¶
　
#+BEGIN_VERSE
　道化敷揚　　處處生光　　惟靈惟玅　　無上瓊章¶
#+END_VERSE

爾時¶
天尊宣説偈已普告四眾是故持是經人名功德身一切有情¶
被其蔭故持是經人名神通身一切吉祥咸臻集故持是經人¶
名淸淨身是諸惡業不能侵故持是經人名威德身天魔異道¶
不能攝故持是經人名無等身上帝謠唱萬神敬故持是經人¶
名堅固身惡劫大難不能損故持是經人名道藏身口出語言¶
鬼神仰故持是經人名慈悲身六道眾生賴其善故持是經人¶
名大道身出入所在無畏怖故持是經人名良醫身善行玅法¶
安樂人故持是經人名光明身常爲帝光所攝受故持是經人¶
<pb:CK-KZ_JY090_01p146b>¶
名自在身天宫玅境神能遊故持經功德説不可盡¶
　
*** 　勤修證位章第四十七¶

　天師張眞人曰上文言傳授不易又言機會難遇幸得聞是¶
　經法遇此機會請於石火電光之中急速受持振拔於五濁¶
　惡世之内留此眞身身從道來還從道去身從太極分形而¶
　來還從太極合形而去保守眞主尋求祖炁以證天階大眾¶
　果能信及則禮　　帝爲師受持經文夫經卽　　帝身受¶
　持是經卽是親奉是　　帝則　　帝之道德我亦得而全¶
　具之矣　　帝現光明無量之身而我亦自然顯露法身法¶
　本無盡故身亦無盡修明一德顯露一法則化現一身修明¶
<pb:CK-KZ_JY090_01p147a>¶
　萬德顯露萬法則化現萬身佛家以三身圓備而證大覺蓋¶
　萬劫眞常不動之本體名淸淨法身卽玄家之祖炁也以當¶
　前實證實具實受實修之體爲圓滿報身卽此時修因種果¶
　之身也千百億化身卽謂後來萬德周圓萬化隨心萬方救¶
　度萬劫流行之體也彼其證大覺時各以自家圓滿功德證¶
　名法號故楞嚴會上二十五位大士各明圓通以表法位况¶
　萬德周身千百億化身者其名位可易量乎我　　元始天¶
　尊十方化號度人無盡懿號𡽪稱無窮無盡具載法典實有¶
　可證雖然持經者旣奉萬德周身之　　帝則一人已備萬¶
　德似當證位無量然頌揚者只以十號圓滿該之故　　天¶
<pb:CK-KZ_JY090_01p147b>¶
　尊開示證位亦只以十二身槪之人苟能傳授經法遇此機¶
　會則當速修速證變凡體爲聖體自轉色身爲道身無位之¶
　眞人廣錫無量之懿號非虛擬也至於持經者有是修卽有¶
　是德有是法卽有是號體用互顯德位相符　　天尊指示¶
　分明無庸贅解¶
　
**** 　箋釋¶

　正陽帝君曰大道一元統萬方而布化經功無盡全萬德以¶
　周身普功德於有情四方受蔭廣神通而無上百福咸臻惡¶
　業盡時則淸淨法身顯露天魔退處則尊嚴威德證眞自少¶
　等倫　　玉勅宣而萬神恭敬安然堅固法身到而大難無¶
<pb:CK-KZ_JY090_01p148a>¶
　因口出語言鬼神敬仰則身爲道藏行皆福善眾生倚賴則¶
　號協慈仁大道在身斯出入之時無畏怖良醫頌德因安樂¶
　之法惠黎民蓋嘗攝受於　　帝光可謂光明無礙抑且神¶
　遊於玅境無慚自在瓊眞法號無窮須憑眞功爲據休稱相¶
　協實徵本性惟均浩大經功收緣結果輝煌　　帝訓變俗¶
　爲神吾綴淸辭以示後不欺無位之眞人¶

　九天應元雷祖天尊曰功德神通淸淨身無上威德無等倫¶
　玅體堅貞袪大難赤書宣布動羣神慈悲道體良醫法¶
　上帝光明自在人種種𡽪稱全是德眞經成就出凡塵¶
　玄天上帝曰　　尊經讀得最爲神一個人超十二身有情¶
<pb:CK-KZ_JY090_01p148b>¶
　吉慶咸臻集惡道天魔敢等倫遇難有神爲眾賴逢驚施藥¶
　布　　皇仁天宫玅境神遊處萬德周身號聖人¶

　文昌帝君曰萬德周身是　　帝尊　　尊經秘義示千門¶
　勤修果位超無上圓滿神通絶語言從此萬方揚萬化只憑¶
　乾德運乾坤𡽪稱十二還難盡略示人間玅法門¶

　孚佑帝君曰千百億身無盡藏還從本體覔良因祖炁先天¶
　無一物赤文神咒役羣神莫向他方求治績只憑　　帝典¶
　認吾眞慈憫　　天尊今授記瓊樓十二坐凡身¶
　
**** 斗母天尊頌曰¶
　
#+BEGIN_VERSE
　帝經修奉　　道在一身　　萬方化現　　萬劫良因¶
#+END_VERSE

<pb:CK-KZ_JY090_01p149a>¶

又若道士至人能結壇誦經著新淨衣於夜半後閴寂獨處淸¶
淨室中叩齒九通東向端坐誦詠是經於是時也太眞御几玉¶
𡚱拂筵萬神班列諸天臨壇三界侍衞五帝司迎然後閉目靜¶
思存想是經不覺身處五雲之内俄見其身光明赫奕上昇天¶
宫眾眞下迎心有所請一切應奉仙丹玅寶隨意自得故當依¶
科閉心奉行此經乃至三世金仙十方大聖皆從此經依按修¶
奉故頓得超證無上玅道¶
　
*** 　遵式證度章第四十八¶

　天師張眞人曰玄家玅法本於天機無非道化卽莫非眞性¶
　眞命眞實不虛神靈有驗原無影響之談亦非機鋒逗㨗皆¶
<pb:CK-KZ_JY090_01p149b>¶
　是仙聖自己親身閱厯有功有效以其所得力望學人用力¶
　以同證無上玅道凡一切經典皆然而在此機會難逢傳授¶
　不易之心法更覺神奇更覺奥玅以一理而貫三才以一心¶
　而通萬象千靈默助萬神護衞保固玄根凝合赤炁其工夫¶
　效驗必有超出一切者吾自得力於是經乃知句句皆是本¶
　體句句皆是工夫句句皆是玅用卽句句皆是秘秘口訣而¶
　此章者又口訣中之口訣也卒之口訣秘秘要當心受故再¶
　卽法事以顯玅理卽實境以俟叅悟簡簡數言而一經中本¶
　體工夫效驗運用之法胥歸結於此可謂叮[喧-旦+血]吿戒良工心¶
　苦矣今略説之首云道士至人則是道體全具德行神明當¶
<pb:CK-KZ_JY090_01p150a>¶
　證九天眞仙之位者能結壇界已是法天像地供養眞宰契¶
　合　　法王前後左右不染一塵著新淨衣已能内外眞白¶
　全露淸淨法體於夜半後子時則取一陽來復之候冺棄聞¶
　見屏絶世累叩齒九通以集陽神東向端坐以受生氣口中¶
　持念如是眞訣則己身先天至陽之炁現而太眞御几己身¶
　先天純陰之炁現而玉𡚱拂筵已身先天萬炁皆靈而萬神¶
　班列於是上宫之眞靈下觀三界之天人皈命五德純備五¶
　炁朝元而五帝司迎矣於斯時也垂簾下視無作無爲全以¶
　神會故惟靜思存想天宫玅境森然現前仙靈降眞所願應¶
　奉吾之得無上之仙丹成天地之至寶其在此時乎此等科¶
<pb:CK-KZ_JY090_01p150b>¶
　法眞是秘密口訣得之者自當死心踏地實力奉行　　天¶
　尊又引三世金仙十方大聖以爲明證見凡超證無上玅道¶
　者只有此一法餘二卽非眞篤信眞功滿上界作仙人¶
　
**** 　箋釋¶

　正陽帝君曰從來玅典玄科全從口授天機眞訣豈許人窺¶
　羽士道流庸下者徒安口食凡夫俗子乖張者還售奸欺憑¶
　爐火以結壇水銀硃砂積成鉛汞耗資財而結界諷經禮懴¶
　妄想提擕甚且打坐叅禪寂想猶思證果盲修瞎鍊何須再¶
　拜眞師不知本體不明空説明心見性工夫未實何能靜坐¶
　默思夫仙眞未示眞傳任你豪傑英雄終歸一死况　　上¶
<pb:CK-KZ_JY090_01p151a>¶
　天未錫恩澤憑你按摩吐納轉益羣疑試思道本先天惟復¶
　還乎祖炁德歸　　帝典自叅悟而矜持從此進修功德無¶
　上由茲證度實有可期普勸道士至人種德平生感格天眞¶
　求口訣試看金仙大聖遵科修奉傳燈學者共言辭五色雲¶
　中吾輩朝朝勤接引　　尊經壇裏何人實實去修爲借詮¶
　經而示訓冀學者之深知¶

　麻祖元君曰傳來口訣做真仙至此方知大道玄赤炁凝時¶
　還祖炁後天定處復先天玅寶神丹隨意得金仙大聖共心¶
　傳師恩無盡眞難報酌水獻花拜几筵¶

　白祖仙師曰　　元始天尊玅道玄　　尊經一部卽眞傳¶
<pb:CK-KZ_JY090_01p151b>¶
　向東端坐朝生氣得訣密修感萬天三世金仙皆一道十方¶
　大聖契言詮五雲之内光明合䖍誠禮謝　　至尊前¶
　文昌帝君曰千經萬典皆歸道三世諸佛總是仙不有眞師¶
　來指引枉費工夫拜几筵個裏玄機惟一撥壺中春色有千¶
　年　　天尊口訣　　皇經是按法遵科自契玄¶

　孚佑帝君曰萬典千經皆口訣學人不悟自生疑暗中一撥¶
　還須我個裏通玄不靠師几後筵前皆有聖爐高鼎下要無¶
　差金光赫奕卿雲擁大聖金仙還是誰¶
　
**** 斗母天尊頌曰¶
　
#+BEGIN_VERSE
　千聖同途　　三教同居　　赤文有式　　密密臨爐¶
#+END_VERSE

<pb:CK-KZ_JY090_01p152a>¶

是此¶
帝也諸佛之師眾聖之王是故凡夫值遇是經致五帝輔翼召¶
使神仙御役神官運導陰陽千靈敬仰萬神懾伏百邪避路羣¶
魔束形命過之後卽得南宫受鍊飛步上淸逍遙自在與道常¶
存¶
　
*** 　與道常存章第四十九¶

　天師張眞人曰大矣哉其道乎生天地生仙佛生聖賢生人¶
　物綱維宇宙無一物不在無一時或息得之者保萬劫不死¶
　失之者無一息可活修之鍊之卽是靈丹採之取之卽爲玅¶
　藥任千經萬典説之不盡到無思無慮或可摸著　　太上¶
<pb:CK-KZ_JY090_01p152b>¶
　不知其名强名之曰道　　梵天不能立其名强字之曰佛¶
　以其神化不可測度强謂之曰聖神以其永劫長存而號之¶
　曰仙靈以　　玉皇上帝像其本體以　　元始天尊像其¶
　本眞而　　二聖人之精神命脉不嫌説與大眾以爲還元¶
　之本乃成爲此經然則經非言此乎諸佛不能外此而別有¶
　眞傳眾聖不能舍此而別有威權讚之曰諸佛之師眾聖之¶
　王固以是　　帝主宰綱維乎此以御天五帝輔翼爲此也¶
　千靈敬仰爲此也卽萬神懾伏百邪避路羣魔束形亦莫不¶
　爲此也此者何也道也道在經則經卽道也召使神仙御役¶
　神官皆所以運導陰陽莫非爲此道維持補救整運而發光¶
<pb:CK-KZ_JY090_01p153a>¶
　勤行修奉之人則是道已全於其身彼其身非凡人矣非世¶
　間人矣將見南宫受鍊而佩服眞文飛步　　上淸而朝謁¶
　乎　　玉宸於是道之眞常本體旣相傳於萬劫以前之萬¶
　劫而仍在自必流通於萬劫以後之萬劫而愈新是何如之¶
　夀量是何如之元神而此讀經者之法身眞體亦將與之永¶
　永而同春¶
　
**** 　箋釋¶

　正陽帝君曰大道一元其量無邊陰陽迭運今古相傳氣之¶
　重濁下凝者爲地氣之輕淸上浮者爲天日月五星麗天而¶
　成象崑崙四海附地而無遷開闢以來人物紛繁聖人首出¶
<pb:CK-KZ_JY090_01p153b>¶
　結繩而後典籍分明教法昭宣雖三教之不同其主宰胥由¶
　乎　　上帝卽千經之互異其歸趨惟重乎　　玉篇何處¶
　無仙靈併爲功於玅道四方有教化皆默運乎眞玄所以明¶
　道開天有本體有大用皆必明爲指示况且統天行道無窮¶
　盡無歇息自當永此𡻕年十二萬九千餘年之春秋爲之添¶
　籌者何氏三百八十四分度之顏貌相與同老者皆仙夀量¶
　無窮有其父必有其子精神不朽若者聖若者爲賢吩咐學¶
　人佩赤文乃可益算傳留爾輩得赤炁自可延年稱爲諸佛¶
　之師眾聖之王不過以此經爲口訣保爾南宫受鍊　　上¶
　淸受籙要當奉　　帝勅爲眞詮　　元始之言信矣帝君¶
<pb:CK-KZ_JY090_01p154a>¶
　之解眞焉與道長存值遇是經者有分得經飛步有心大道¶
　者勉旃¶

　何祖元君曰道包天地人三才萬聖千眞孕毓來不老靈根¶
　常作主會分赤炁早成胎無春無夏無寒冷無愁無苦無悲¶
　哀逍遙自在千千𡻕日日相擕笑幾回¶

　長春杜眞人曰一貫眞傳　　孔氏書於今　　上帝啟靈¶
　圖眞經眞法皆言道天理天年也在儒漢武枉尋千𡻕藥秦¶
　皇空想萬年謨赤文在手春秋永別有乾坤貯玉壺¶

　文昌帝君曰延來三萬六千日共喜春秋有百年誰信天宮¶
　新日月無窮聖力永坤乾瀛洲慣食蟠桃果　　元始恒膺¶
<pb:CK-KZ_JY090_01p154b>¶
　玉籙篇上古厯元推甲子我侍　　天皇御几前¶

　孚佑帝君曰羣仙惟我有奇思翻案偏然有玅辭那管春秋¶
　過十萬只將旦暮以窺之全憑赤炁爲靈藥那有閒心種紫¶
　芝玅道纔爲眞父母精神力量庇佳兒¶
　
**** 斗母天尊頌曰¶
　
#+BEGIN_VERSE
　先天夀量　　無春無秋　　跨鶴登雲　　玉壺優游¶
#+END_VERSE

又設復世間眾生曽聞是經心常渴仰能於家中擇淸淨處畫¶
帝尊像日夜䖍䖍晨昏濟濟香花燈果尊重供養稱名瞻禮是¶
人當得三十種上玅功德¶
　
*** 　勸發信受章第五十¶
<pb:CK-KZ_JY090_01p155a>¶

　天師張眞人曰　　天尊慈憫大露天機將　　玉皇尊帝¶
　種種功德種種神通本體玅用精神命脉合盤托出又恐眾¶
　生不信説盡種種神玅種種靈驗以引誘之豈天宫清閒偏¶
　管此閒事乎總爲眾生墮於苦海不想拔出反視爲安樂之¶
　地何異食河魨之美味俄頃戕生飲鴆酒之馨香必傷性命¶
　生前不信鬼神死後懊悔不來壯年不肯回心老病徒然呌¶
　苦試思自古及今厯盡多少春秋成就多少賢聖而此一身¶
　何爲仍然煩惱若説無緣除去禽獸但有人身者卽是有緣¶
　若推不閒但淨心地時卽是淸閒人人本有之玅道不能自¶
　悟　　上帝爲之啟悟人人可證之玅果不能信及　　上¶
<pb:CK-KZ_JY090_01p155b>¶
　天爲之引誘則此經者全是自己一段靈光經中所説如光¶
　明如天香如玅音如寶蓋皆與自己本來性體流通而神咒¶
　赤文卽本來性體之靈異也惟其如是所以舉心動念與¶
　　上天通運用周旋有　　上天鑒善惡分明報應不爽俱¶
　是自己感召而福之降也　　上天代爲之喜禍之降也¶
　　上天代爲之悲世人一生之中自生至死自幼至老無時¶
　不臨鑒於　　上天而人乃欲脫逃而躱避不思　　上帝¶
　雖穆處天宫人無見聞不知舉頭卽在所謂湛湛靑色者非¶
　　　帝乎此部經卽湛湛靑色者之寶誥也則　　天尊叮¶
　[喧-旦+血]吿戒惟恐一人不知此等大緣説已盡矣人自得而信之¶
<pb:CK-KZ_JY090_01p156a>¶
　矣而又再説勸發信受一章值遇此經而不肯瞻禮受持者¶
　非人也見受持此經而非笑之者非人也然猶望乎共發慈¶
　心普爲勸諭必使　　帝光無不徧及無不化度以慰¶
　天尊　　上帝之天心是望一瓣心香一縷烟乘風飛達¶
　　至尊前至誠引得天香出瑞氣氤氲播九天(一)心花開處¶
　供天經五色紛敷大地馨寶蓋周遮添一朶春光萬載共安¶
　甯(二)智慧光明卽是燈舒華結蕊彩雲騰　　帝光下鑒遙¶
　相接好與同心一日昇(三)交棃火棗飛騰藥此果隨身色亦¶
　丹滿貯玉壺充貢物　　龍章殊錫下翔鸞(四)¶

**** 　箋釋¶
<pb:CK-KZ_JY090_01p156b>¶

　九天應元雷祖天尊曰大道降眞此地校非常玅典　　玉¶
　皇開化羣生遇無上瑤篇喜萬聖千眞共發慈悲而解釋看¶
　五品三卷必須刋刻以流傳得遇是經者坐招天福得聞是¶
　典者早脫塵緣普願眾生莫負此般提接豈無善士有心是¶
　典眞玄能於家中擇淸淨處誦經瞻禮必於世上得三十種¶
　受福綿延所以皈命一心必晨昏之濟濟開函頻誦須日夜¶
　之䖍䖍借物抒誠丹果共法燈交映隨心供養名香間玉蕊¶
　生妍舉目靑天湛湛光明卽　　帝座護持心地常常淸淨¶
　是經筵從此　　帝座相通百福駢臻而千祥雲集試看經¶
　筵滿願　　三天詔下而萬載春綿報應無差吉慶終歸有¶
<pb:CK-KZ_JY090_01p157a>¶
　道時光難待轉移又待何年　　天旨非輕讀者信矣雷尊¶
　認保見者勉焉¶

　協天大帝關聖帝君曰　　帝恩深重降天經校正將完報¶
　　　帝庭八萬劫來纔一遇五十章内總千靈開函持誦剛¶
　三卷其地馨香護萬星三十包盡無窮福皈依瞻禮再莫停¶
　正陽帝君曰洗手浴身展法筵晨朝濟濟夜䖍䖍香花燈果¶
　隨心供誦詠瞻依一念圓報德酬功三十種延生錫算百千¶
　年靈通　　元始精誠格坐臥皆同拜　　帝前¶

　文昌帝君曰説到沉檀不是香心中至德要敷揚萬華寶蓋¶
　天花結一朶瓊英性體芳寶炬琉璃俱是假赤文煥爛乃眞¶
<pb:CK-KZ_JY090_01p157b>¶
　常黃芽長處丹成實誰想人間碩果嘗¶

　孚佑帝君曰三十種兮功德滿百千萬種在其中稍酬日夜¶
　䖍䖍力略報晨昏濟濟功燈果香花隨力量瞻依誦讀在淵¶
　衷莫言凡體無緣分一念精誠　　帝座通¶
　
**** 斗母天尊頌曰¶
　
#+BEGIN_VERSE
　瓊章勸發　　無盡天慈　　功德圓滿　　實受恩施¶
　
 　　一者諸仙讚重　
 　　二者先亡生天¶　
 　　三者宿殃解脫　
 　　四者所往通達¶
 　　五者無盗賊事　
 　　六者所求遂心¶
 　　七者除水火厄　
 　　八者橫事潛消¶
<pb:CK-KZ_JY090_01p158a>¶　
 　　九者夜夢吉祥　
 　　十者疾病不臨¶
 　　十一者智慧聰明　
 　　十二者人見歡喜¶
 　　十三者衣食豐盛　
 　　十四者子孫榮貴¶
 　　十五者六親見喜　
 　　十六者門族和睦¶
 　　十七者除三惡報　
 　　十八者轉女成男¶
 　　十九者形容端嚴　
 　　二十者爲國大臣¶　
 　　二十一者生爲帝子　
 　　二十二者鬼神欽仰¶
 　　二十三者得宿命通　
 　　二十四者諸神護念¶
 　　二十五者九族受蔭　
 　　二十六者處世長年¶
 　　二十七者有情賴善　
 　　二十八者魔王保迎¶
<pb:CK-KZ_JY090_01p158b>¶
 　　二十九者決超三界　
 　　三十者白日上昇¶
#+END_VERSE

爾時¶
天尊復吿四眾此經功德能碎鐵圍諸山竭苦海水破大地獄¶
拔重罪苦降暴惡魔䕶諸國土能滅一切惡鬼能除一切重病¶
能解一切惡毒能離一切惡人能伏一切毒獸能摧一切邪道¶
一切諸天皆令降伏其餘功德説不可盡¶
　
*** 　功德圓滿章第五十一¶

　天師張眞人曰　　帝典最難持受非人不肯持受總因傳¶
　受不易機會又難則有見有聞而能持能受者誠不易得蓋¶
　能持受此經則其人之功德吾知必然圓滿非擬議之也試¶
<pb:CK-KZ_JY090_01p159a>¶
　想是經原是發皇　　上帝之功德　　上帝之功德本是¶
　圓滿處處通達無一空𨻶彼持受此經者是眞能以　　帝¶
　心爲己心備　　上帝之功德以爲自己之功德自然同一¶
　圓滿故　　天尊分明羅列以佑啟世人比前所説種種善¶
　報尤爲眞實不虛此章三十條是言錫福功德長行爾時¶
　　天尊復吿四眾以下是言救苦功德末句再曰其餘功德¶
　説不可盡明明將　　上帝之圓滿功德悉舉以與人而令¶
　其功德圓滿矣在得聞見此經者猶然弗願乎哉　　上帝¶
　深恩無處報只憑案上一爐香換來功德無窮盡滿滿圓圓¶
　大吉祥(一)天體圓圓包萬象地形滿滿塞中央其中有我來¶
<pb:CK-KZ_JY090_01p159b>¶
　扶助全靠　　天尊　　上帝光(二)　帝有光明照十方¶
　　　天尊宣説更輝煌持經且荷光明力照破𡨚魔萬世昌¶
　(三)何况鼻中更有香馨香呼吸要端詳鼻端有白終爲幻有¶
　此方爲快活方(四)天香不盡玅音揚徹地通天韻更長往古¶
　來今聽逸韻無聲無𦤀有宫商(五)團團寶蓋結芬芳全是仙¶
　家性體裝採得好花勤獻　　帝黃蜂粉蝶少奔忙(六)神咒¶
　秘傳數十行當年赤炁貯縑緗輕輕付與羣黎讀自此人間¶
　保萬昌(七)天眞保護莫荒唐此係天家大道場玉相金容分¶
　體在　　皇經一部要珍藏(八)誦讀之人不可傷工夫圓滿¶
　上天堂且喜今朝先賜福春光在後更無疆(九)生機一轉露¶
<pb:CK-KZ_JY090_01p160a>¶
　眞陽好事臨門不必慌從頭至尾與君説莫與他人説短長¶
　(十)天機密密少徬徨事到其間自主張主張大道全由我冷¶
　熱寒温要徧嘗(十一)關門閉戸讀瓊章自有赤書下　　帝¶
　鄕功德與他三十種天神地祗少遺忘(十二)¶

**** 　箋釋¶

　正陽帝君曰萬劫千生報不盡　　上天功德十方三界人¶
　須信大道輝光照破幽陰不怕層層慾海潔淸肢體頻聞陣¶
　陣天香道體無窮幸　　尊經盡爲闡發　　帝光莫量如¶
　赤炁無不敷揚發玅音聲自然神驚鬼怕宣圓滿咒立時惡¶
　退魔亡到得上獻天花寶蓋結成時少不得我心花攢錦果¶
<pb:CK-KZ_JY090_01p160b>¶
　能䖍遵　　帝典羣眞覆護處也只要你彝典全彰讀三卷¶
　五品之靈文工夫圓滿盡一萬二千之赤字德性輝煌三十¶
　種説不盡　　帝恩廣大百千劫須要信本體悠常功也圓¶
　德也圓有始有終可謂漸入佳境報不盡説不盡能解能㧞¶
　何難直上天堂種下信根自然能信能受收來福果可知錫¶
　福錫祥諸仙讚重以至白日上昇原非異事鐵圍摧碎自然¶
　諸魔懾伏更覺周祥朗若列眉須當顧諟應如桴鼓從後商¶
　量¶
　
　麻祖元君曰諸仙稱歎好奇哉何故先年墮下來自此宿殃¶
　當解脫從茲處處坐春臺(一)盜賊何因不遂心無端水火亦¶
<pb:CK-KZ_JY090_01p161a>¶
　加臨今宵忽得吉祥夢橫事從茲永不侵(二)智慧聰明人不¶
　如都來歡喜賀安居豐衣足食從茲起有子有孫入仕途(三)¶
　六親自此慶家門九族從今無語言和氣致祥無惡報轉女¶
　成男益子孫(四)容貌端嚴古大臣幫扶帝子事羣神陰陽推¶
　算皆前定自有吉神護祖親(五)處世長年更有情誰道魔王¶
　不保迎決然保爾超三界白日高昇朝　　帝京(六)¶

　何祖元君曰何因讚重有諸仙讀得　　尊經報祖先先世¶
　宿殃皆解脫隨心來往不牽纏(一)從今盜賊不臨門讀得尊¶
　經一世尊水火無情皆永斷潛消橫事受　　皇恩(二)年來¶
　夢裏不慌張讀得尊經大吉祥疾病不侵肢體泰聰明智慧¶
<pb:CK-KZ_JY090_01p161b>¶
　善文章(三)見人都是笑顏開讀得尊經善氣回衣食無端豐¶
　且盛子孫榮耀列三台(四)六親再無閒言語讀得尊經感動¶
　眞門族於茲永和睦三般惡報不沾身(五)轉女成男主何因¶
　讀得尊經感吉神換得形容端且正且許將來作大臣(六)生¶
　來富貴是天潢讀得尊經鬼亦驚命裏諸神皆護念甯憂世¶
　代不膺榮(七)平安處世享長年讀得尊經契上天莫説有情¶
　皆賴善魔王保舉　　帝尊前(八)決然超證出三界讀得尊¶
　經白日昇功德周圓三十種也虧花果與香燈(九)¶

　文昌帝君曰種種功兮種種德百千萬億説難全三十分明¶
　合地數人間享受並非天(一)天宫報應更分明萬載千秋樂¶
<pb:CK-KZ_JY090_01p162a>¶
　自然　　玉皇案畔天花舞親手燒香散瑞烟(二)　　帝主¶
　分身我亦分分身也是雲中君與　　帝方方施教化大千¶
　世界好宏文(三)玅音動處十方驚朶朶天花獻　　玉京三¶
　十六天花盡放團團結蓋護昇平(四)　　帝德神兮咒力神¶
　圓圓滿滿御羣眞　　天尊親手咸傳汝保衞當朝作大臣¶
　(五)保衞維持盡十方神仙兵馬更無鞅工夫做到圓通處水¶
　遶山環盡吉祥(六)功圓行滿跨翔鸞隊隊霓旌下廣寒接引¶
　持經皈道者　　帝前好獻大還丹(七)説到經功眞無盡千¶
　秋厯劫亦難完　　上天福報原非假若不讀經難上難(八)¶

　孚佑帝君曰三十種功還嫌少　　帝君道大德同天果然¶
<pb:CK-KZ_JY090_01p162b>¶
　要辦眞功德乃得天家福滿圓(一)吩咐寰中苦眾生焚香稽¶
　首望瑤京　　尊經一部咸持誦天風來接步虛聲(二)有頓¶
　挫兮有抑揚聲聲羽角協宫商天宫感得　　天皇喜玉女¶
　飄來滿地香(三)從此凡身成玉骨赤文赤炁好商量大圓滿¶
　咒功無盡句句天音普萬方(四)普萬方兮化萬身　　尊經¶
　皆爲度斯人我身旣得䖍持奉有日朝天棄俗塵(五)棄得俗¶
　塵性體明金芽玉蕊擁羣英馨香上獻原無礙寶蓋於茲結¶
　得成(六)帡幪萬有徧羣生普被於茲慶太平功德分明圓且¶
　滿神仙護持有天兵(七)一德周圓萬德眞萬德全處萬功神¶
　若少勤修持誦力虛花一世枉爲人(八)¶
<pb:CK-KZ_JY090_01p163a>¶

**** 斗母天尊頌曰¶
　
#+BEGIN_VERSE
　報德酬功　　福庇無窮　　天經靈異　　親到帝宫¶
#+END_VERSE

爾時¶
道場大眾金仙菩薩眞聖眷屬聞是説已歡喜踴躍稽首敬禮¶
而作頌曰大哉至道無宗上眞上度諸天下濟幽魂上無祖師¶
惟道爲身丹臺紫府金闕玉京秘此玅法溥福含靈滅我萬罪¶
増我遐齡萬神朝禮魔王保迎功德昌盛黃籙書名𣺌𣺌億劫¶
使我長存¶
於是眾等説是頌畢稽首皈依奉辭而退¶
　
*** 　收緣結經章第五十二¶
<pb:CK-KZ_JY090_01p163b>¶
　
　天師張眞人曰　　天尊説經至此道體圓滿功德圓滿可¶
　謂闡發詳盡無以加矣而　　天尊以爲猶未説盡何以言¶
　之上卷説功德時明明説窮劫難言前章末亦説其餘功德¶
　説不可盡夫功德難言以道體之本難言也道體難盡不惟¶
　　　天尊難盡言卽　　上帝分身萬億説法萬億劫亦説¶
　之不盡也然道雖無盡前已説過氣有陰陽機有動靜自然¶
　有始終之運有開閤之候斯又一定之理也卽如子會生天¶
　丑會生地寅會生人到戍亥之會必有下落然而到子會又¶
　生天矣收緣有日生生不窮在天地之大數且然何况説法¶
　度人亦不過望其收緣而結果然則讀經者不望到收緣結¶
<pb:CK-KZ_JY090_01p164a>¶
　果之時則一部　　尊經依然錯過此處要當猛省悟入尋¶
　思體貼　　天尊　　上帝何以説法何以放光何以示大¶
　神咒何以示種種功德非望其收緣而結果乎雖然到底收¶
　緣何在結果何在天師莫要誤人請觀下面太極原含陰與¶
　陽陰陽會合我中央靈光一點同天地萬彙於茲大吉昌(一)¶
　這點靈光卽是果此果成時遍地芳任他落在塵埃裏恐怕¶
　千年苦莫當(二)苦莫當兮也要當上有雷霆下𨶒王饒君經¶
　厯千千劫這段靈光苦未忘(三)這段靈光是何人四肢百骸¶
　此爲眞雖然墮落神靈在萬劫千生徒染塵(四)不染纎塵卽¶
　是仙這段靈光到底全收拾靈光要藥物五行顚倒立坤乾¶
<pb:CK-KZ_JY090_01p164b>¶
　(五)上有乾兮下有坤鼎新重建契玄元總要靈光安置好自¶
　然雷鼓動天門(六)靈光卽是赤文化赤文字字寫分明劫後¶
　劫前原有我造業何爲要滿盈(七)從今潔淨讀天經放下屠¶
　刀立地靈　　上帝自來傳口訣立地教君到　　帝庭(八)¶
　到得　　帝庭是收緣結得金丹果自圓算來總要　　尊¶
　經力圓滿之時夀萬年(九)¶

**** 　箋釋¶
　
正陽帝君曰無上慈悲大道場金仙眾聖遶中央詮經詮到¶
　成功日喜喜歡歡拜　　帝光(一)大哉至道本無宗諸地諸¶
　天一氣中師祖原來歸　　元始原有眞身在　　帝躬(二)¶
<pb:CK-KZ_JY090_01p165a>¶
　丹臺紫府秘眞法金闕玉京貯　　帝經溥福含靈滅萬罪¶
　誦持靈處益遐齡(三)萬神朝兮萬魔迎功德自此著天經羣¶
　仙校對　　天皇案黃籙篇中寫姓名(四)從茲十萬有餘年¶
　暮暮朝朝在　　帝前迴首塵寰惟浩歎何人如我得朝天¶
　(五)説到朝天非容易也須勤苦幾多春世上萬般歡樂事不¶
　敢微沾一點塵(六)塵緣棄盡顯光芒淸淨家風自己當冷冷¶
　淸淸多少日今朝始得朝　　元皇(七)　　皇宫綺麗更輝¶
　煌日月雲霞　　玉座傍還有皇𡚱拂　　玉几時時布散¶
　滿天香(八)¶

　麻祖元君曰　　天尊説法完三卷五品五十零二章包盡¶
<pb:CK-KZ_JY090_01p165b>¶
　古今賢與聖都呈瑞氣散天香(一)一萬二千三十六字字俱¶
　從赤炁文文中傳得長生訣見者俱能拜紫宸(二)五千四十¶
　零八數圓滿之時也自豪報上天庭　　天顏喜誥命重重¶
　下九霄(三)九九八十單一數工夫火候要周全個中交結分¶
　文武毫髮差殊難作仙(四)¶

　白祖仙師曰上中下卷按三才五品全將五行排五十二數¶
　河洛理龜書馬圖鳳啣來(一)一萬二千三十六星辰日月共¶
　雷霆山河大地都安頓還引羣生上　　帝庭(二)相傳藏數¶
　要分明五千四十八纔盈但能一念精誠接爲數無多感¶
　　玉京(三)十二萬九千餘年終始包完地與天果有眞功還¶
<pb:CK-KZ_JY090_01p166a>¶
　赤炁保君不與劫牽連¶
　
　文昌帝君曰放光之後又分身處處開天又化民到得瓊花¶
　結成蓋那時方悟本來因(一)神仙兵馬護無鞅總爲斯人得¶
　　　帝光　　帝光圓滿成功德三十六種快活方(二)五方¶
　五老早歸元笑彼六天不是門　　天尊慈憫赤文出淸甯¶
　萬劫鎭乾坤(三)列品分章皆有數可知火候難差殊収緣結¶
　果丹成熟圓湛如天裹地輿(四)¶

　孚佑帝君曰天開子兮地闢丑人生寅兮今到午未字將完¶
　最可憐酉兮戍兮難鼓舞(一)儒家有道在綱常佛示眞空奥¶
　旨藏惟有玄門眞性命劫前劫後放毫光(二)四大部洲何處¶
<pb:CK-KZ_JY090_01p166b>¶
　好神州赤縣好安身禮樂文章叅造化堯天舜日共長春(三)¶
　意貌堂堂是丈夫筆花墨彩號通儒如何不讀　　皇經奥¶
　𡻕序如流日月除(四)¶
　
**** 斗母天尊頌曰¶
　
#+BEGIN_VERSE
　三卷五品　　玉皇尊經　　收緣結果　　稽首天庭¶
#+END_VERSE
¶	
¶	
¶	
¶	
太上洞玄靈寶紫微金格高上玉皇本行集經闡微卷下終¶
<pb:CK-KZ_JY090_01p167a>¶

先天斗母大聖元君圓明天尊勅命曰混沌一元分剖時開天¶
立地煇煌三教興隆處覺世牖民可惜別戸分門不能合一因¶
之交譏互詆胥失本眞况在教啟玄宗玄玅寄於符籙須信天¶
垂大化靈通全是鬼神雖明示綱常必神其機於感應故幽爲¶
主宰皆玅其用於明禋信之者祠禴嘗烝不忒猶不廢乎朝乾¶
夕惕疑之者雷霆雨露皆虛更何有於日月星辰究之疑惑一¶
心雖寶籙金章弗信信從無志雖神言天語無因然而福善禍¶
淫皇天有道予災錫慶萬古如新茲者校正¶

天經諸(子不)惜維艱之力幸覩闡揚大道攴天何嫌示訓之諄¶
嘗念道卽先天爲後天之根本道歸¶
<pb:CK-KZ_JY090_01p167b>¶
金闕宏¶
玉闕之慈仁以形體言謂之天實有主宰之¶
帝以性情言謂之乾須歸默運之神流衍玄綱歸¶
一人之有道維持劫會賴¶
上帝以長春堂哉皇哉¶
玉帝爲賢聖神靈之統至矣盡矣¶
皇經爲語言文字之精雖玄典實範圍乎儒釋幸¶
天言同震動乎雷霆上可以保持¶
國祚翊佑¶
皇躬當億劫萬年不息中可以順正星辰安奠河嶽爲四洲八¶
<pb:CK-KZ_JY090_01p168a>¶
極效靈下則保護人民遂生復性廣則繼持劫運太順太甯其¶
奥玅關係天地之玄根雲篆紛敷皆赤炁其精微散作生靈之¶
恒性赤書開闡駐黃庭禮樂詩書皆此眞機運用華嚴般若莫¶
非是理昭明仙靈賢聖同歸昭事¶
上帝此爲要訣古今智愚錫極無聲¶
帝載此有眞形一萬二千三十六之靈書字字雕金言言刻玉¶
一藏五千四十八之秘受煌煌赤日朗朗明星萬德周身滴滴¶
歸源其薪傳傳諸人世十方化號玄玄晏坐其本體體在幽冥¶
合一元十二萬九千有餘年皆是¶
天皇治理總周天三百六十五度四分莫非是¶
<pb:CK-KZ_JY090_01p168b>¶
帝神靈大哉四大部洲胥歸道化奇哉一小民命皆奉¶
天經茲當¶
熙朝泰運¶
聖帝乘乾當綿太平之機於不朽應溥¶
湛恩之󰄯於無邊保我民人熙熙皞皞永茲德澤綿綿延延所¶
以神明感應¶
帝主降筵文運將啟南天金馬碧雞重肇瑞¶
帝光恒臨北闕靈書赤字示眞傳雲馭共臨乎法席星軺咸降¶
乎南滇惟茲弟(子司昭志)趨孔孟誦法聖賢屋漏之中廣眾之¶
際神明已經厯試艱苦備嘗力行備至諸天不懈矜憐默啟靈¶
<pb:CK-KZ_JY090_01p169a>¶
機已成功於校正新沾¶
帝澤當揚播乎言銓統率同志成此金編所望天下英哲天下¶
聖賢收斂才辨聰明叅茲¶
玅典當許千秋嗣續千秋發達皆爲忠孝廉節上奉高天改換¶
心術性情朝眞事¶
帝不斷香燈花果祝國祈年一人受持一家免難原非虛語¶
天子崇奉天下太平總是誠䖍無盡頌揚説之不盡有緣際遇¶
總要天緣莫云受持容易當知錯過眼前誦持者不在木魚淸¶
磬力行者卽是古聖神仙惟爾人民皆自梵天中流出養茲心¶
性何難¶
<pb:CK-KZ_JY090_01p169b>¶
帝座前聯翩無量度人仙佛有願有情賴善信受無偏不爽休¶
祥何須疑惑自然感應總不顚連咸使聞知布吿中外惟求信¶
受赦除罪愆欽哉備矣朂也愼焉¶
　　丙寅夏五月¶
斗降之辰十五日諭¶
<pb:CK-KZ_JY090_01p170a>¶
九天應元雷聲普化天尊示曰夫大道降眞誠千古難逢之會¶
故玄文傳世爲萬天未有之祥况本行集經讚揚¶
上帝圓滿神咒布列威光化被無窮十七光包含盡矣威靈難¶
狀三卷經統攝無疆合觀¶
靈寶無盡之靈文靈通無比統論¶
教法有三之教典教化非常所以諸天敬重大地發揚不能外¶
是典以爲證眞之路且將藉是經以爲御世之方¶
誥命流行萬聖千靈聽¶
命天香噴發芸生庶類皆香分身爲千百億化之身景象放光¶
卽日月星光之肇端且也寶蓋會用歸原帡幪不漏玅音隨風¶
<pb:CK-KZ_JY090_01p170b>¶
霏玉闡發須完莫奥於玅有玉淸朝叅有路莫顯於人倫日用¶
契合無難句句皆¶
元皇之心印言言是¶
上帝之神丹證以儒典佛經眞機一貫合之大洞道德玅訣同¶
叅是誠修眞之正路而入聖之雲驂然而八萬劫一傳允矣天¶
機難遇三千年再降奇哉¶
帝德非凡憶自子房校正以來差訛不少雖彼眞人接連廣演¶
改正無緣茲者¶
帝澤無垠不遺於四大部洲而中華爲最¶
天光所照不限於一莖草木而人道爲先憫此眾生淪墮三塗¶
<pb:CK-KZ_JY090_01p171a>¶
五趣垂茲¶
金臂引登樂境高天惜無其人躭擱有曰簡彼有道厯試多年¶
見有弟(子司昭者)叅究儒宗久爲¶
七曲元皇默鑒考求玄典已蒙¶
先天斗母矜憐諭以䖍開法席潔治經筵芸館淸幽¶
仙聖於焉普降靈機契合朋從也曉眞傳乙丑嘉平垂成寶典¶
丙寅溽暑刻就¶
金編諭其早早流通拔眾生出愛河同登彼岸自此方方持受¶
荷¶
天光卽凡體共證瓊仙莫説¶
<pb:CK-KZ_JY090_01p171b>¶
聖典玄微擔承不敢莫説天機奥玅翻閱多愆不知奥玅天機¶
可以眞心契合玄微¶
聖典皆從自己敷宣舍自己無位眞人而別求天眞謬之已謬¶
外天宫最靈¶
法典而別求玅法偏而愈偏須信舉動行持原係靈機玅用歌¶
吟誦讀皆爲兎蹄魚筌惟求聞之見之者信而又信莫愁福之¶
庇之者玄而不玄神仙兵馬護持何人¶
上帝不虛勅命讚重超昇三十餘種¶
天尊豈有誑言吾言畢矣敢有不遵刋諸簡末鑒在雷門¶
　　丙寅夏五月二十四日亥時諭¶
<pb:CK-KZ_JY090_01p172a>¶
北極玄天上帝蕩魔天尊示曰夫¶
皇經者¶
金闕至尊玉皇上帝之典型也宣自¶
元始天尊金口載之¶
靈寶瓊宫爲玄門第部眞文生成天地法式聖賢流衍玄綱¶
主持劫會修仙入聖之正路而盡性至命之寶筏也昔者傳於¶
漢初留侯張子其家輩輩嗣法主持玄教世出眞人代襲天師¶
目今數十輩矣其家誦習眞本原係¶
太上洞玄靈寶紫微金格正文奈自往代妄爲刪改以惑生民¶
致令受持弗靈眞修未覩甚至肆行詆毁其不致焚於煨燼之¶
<pb:CK-KZ_JY090_01p172b>¶
中者幾希嗚呼嬴政已往虐熖方熄是亦玄教之厄運而天下¶
後世生民之不幸也茲幸¶
盛朝泰運大道重光國祚當延¶
天恩頻降旣干戈水旱之弗驚看熙皞和祥之致福所以眞機¶
轉運眞法流行眞經迭降眞靈輩出而¶
玉皇本行集經乃見眞本矣經文句句眞訣字字靈機已得諸¶
眞詮解無一剩義矣但在得是經而誦讀受持之者當愛若拱¶
璧奉若蓍蔡恃爲起死回生之路信爲歸根復命之由夙夜寅¶
淸不斷誦閱隨時體認如近¶
天皇果能以絳府心君時通¶
<pb:CK-KZ_JY090_01p173a>¶
帝座自可以復還祖炁永固命基試想人非禽獸安忍自爲戕¶
賊身具赤文奈何弗知保固見此經而疑惑不信者無緣也見¶
此經而隱秘不傳者斷絶眞道也吾知其罪當如¶
上帝勅命不貸何况妄加改易肆行詆毁吾恐身非木石斷未¶
有敢於試法者至於種種功效種種靈異種種神奇所謂窮劫¶
難言者經中已明言之矣¶
上帝乃又親爲提命詳示規條於前¶
先天斗母¶
雷祖天尊復申論叙於後吾以職分所在再爲眾生吿戒一番¶
然是語也終難爲不信神明者吿也試問昭事對越者何物不¶
<pb:CK-KZ_JY090_01p173b>¶
愧爾室屋漏者何物且福善禍淫降殃降祥神玅不測轉移自¶
然者又何物天有靈明卽此明神人有靈明卽此眞心斷絶自¶
已之靈明自必外於天地之靈明此卽不信之眾生也若肯返¶
求自已之靈明自能契合天地之靈明此卽有緣之眾生也至¶
於神無不格原非杳𣺌神道設教化育攸關原不得已之事以¶
仙聖淵穆無爲豈願自爲輕褻以致眾生之輕褻乎弟(子司昭¶
者)非異人也非道士也非禪僧也乃誦法孔孟修明道德之儒¶
人也其誠旣與明神相契合其身自爲靈神所簡拔故降演¶
大洞仙經¶
玉皇尊經皆出其手此卽吾所謂有緣人也茲因彼約同志善¶
<pb:CK-KZ_JY090_01p174a>¶
士刋刻¶
寶典將成吾復降臨其家而再示之如此信與不信亦在乎人¶
欽哉¶
　　丙寅秋七月¶
帝降之辰七日平旦諭¶
¶	
¶	
