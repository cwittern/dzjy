#-*- mode: org; -*-
#+TITLE: 洞玄金玉集
#+DATE: 2011-11-02 10:43:54
#+PROPERTY: kxid KX197
#+PROPERTY: title 洞玄金玉集
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1149
#+PROPERTY: id JY199
#+PROPERTY: JUAN 1
#+PROPERTY: JUAN 006
#+PROPERTY: JUAN 006
<pb:CK-KZ_JY199_02p001a>¶
@fw重刋道藏輯要¶
　
* 洞玄金玉集¶
崑嵛無爲清淨丹陽馬眞人述¶
　
** 六言詩¶
　　
*** 題怡老亭二首¶
我有一巵芳酒待與知音同友看來塵世忙忙無似清閑野叟¶
落魄婪躭因酒酒飲醉醒曾有有人問我誰家家祖扶風莘叟¶
(祖諱覺字莘叟)¶
　　
*** 復用前韻贈隴州魏司判¶
好飲長生仙酒好向無中尋有好禮自心爲師好做物外清叟¶
<pb:CK-KZ_JY199_02p001b>¶
　　
*** 繼胡公講師韻¶
張非爲妙語舉世間談話句不如不話默默中妙話(拆口字起)¶
　　
*** 讚史先生¶
史公得遇得遇重陽重陽傳授傳授玄黃玄黃至理至理不忘¶
內持修鍊外絕炎凉水火旣濟日月交光龍吟離位虎嘯坎房¶
木金間隔嬰姹圓方刀圭爛飲知味聞香神丹結正晃耀晶陽¶
風仙來度顯出嘉祥歌舞三日辭别街坊唯云歸去趍赴蓬莊¶
復入菴內奄然而亡觀者雲集事理匪常一靈眞性班列仙行¶
　
** 歌¶
　　
*** 濟度歌(借東坡韻)¶
<pb:CK-KZ_JY199_02p002a>¶
我無去就心何處不搖不動三陽宇一志超然不外求萬事俱¶
忘常內顧自衒無拘落魄人逍遙坦蕩樂清貧身如野鶴無縈¶
繫意似孤雲無點塵無功無法心打坐閑是閑非耳邊過人來¶
請我求追薦再三再四難阻面環墻結夏應加持日禱一齋非¶
下賤眞經默念起慈悲救苦咄開地獄門孤魂滯魄脫枷鎖狂¶
歌狂舞亂紛紛承斯功德得遷轉祥雲引赴瑤池宴我觀世事¶
忒煞空又把世人當酷勸求財求財須重義不義之財如刀利¶
不如照破事情疏猛棄妻男大丈夫莫忘初志休生退日就月¶
將如我輩視無所見聽無聲不視不聽得視聽法體無形形自¶
現法鼓無聲聲自鳴出門入戸自迎送迎送往來通妙用重陽¶
<pb:CK-KZ_JY199_02p002b>¶
傳授與山侗我今轉付與諸公自然霞彩通車軾自然準望神¶
仙職到此不分西與東何愁無分繼扶風人還悟此玄玄理方¶
信蓬瀛指顧中¶
　　
*** 慈惠歌(藏頭拆字)¶
然幸遇重陽仙我俱忘半拖袂冠不整效師家羊不食非邊裔¶
訣傳來十三歲戟心腸久已無滅煙消三吉髻行大善起慈悲¶
念哀人懃勸世靈無染永清清氣調勻常細細常細細種丹田¶
仙踵繼綿紬絹敵風霜惠貧人任破敝筆不侵利與名舌奚言¶
犬與彘來靈物吐紅輝顯教門詩曲綴有鶴䟽來請予甯對我¶
專發誓其追薦救亡靈志可憐慈可惠神默禱本師眞此申聞¶
<pb:CK-KZ_JY199_02p003a>¶
陰府詣下孤魂滯魄甦天超度如舟濟聲歌詠九皋禽有青鸞¶
赤鳳唳(拆人字起)¶
　　
*** 普救歌(藏頭拆字)¶
色水流梁棟間烏月兔來共處誠守道得眞懽意常清通妙語¶
論傳玄鍾與吕訣復授王風仙侗得遇獲深趣觀玉姹洞中歌¶
喜金嬰空裏舞空裏舞年陜右居環堵來月往猿停馬滅煙消¶
龍纏虎然牒發到山東德人來禱內補冠重整來追薦之加持¶
報鄕土齊魂魄出黃泉歷雲遊歸紫府歸紫府之雲鶴不我拒¶
哉普救免輪回子超昇仙盡與¶
　　
*** 發嘆歌¶
<pb:CK-KZ_JY199_02p003b>¶
芝陽道友訪文登非是尋芳覓翠榮具說宰公投尺牘邀予掌¶
醮救亡靈救亡靈事最好有些小事當分剖惟恐後進相傚顰¶
赶齋赶醮不修道不修道怎了仙了仙須鍊氣綿綿倒捲轆轤¶
燈樹落斡旋宇宙性靈圓性靈圓當積行引人回首歸清淨慈¶
悲援溺布橋梁惻隱扶危立梯隥立梯隥作渡舟度人物外做¶
眞修柰何道友求追薦孜孜禱我救陰囚救陰囚如何是予乃¶
無爲清淨士未嘗趁醮和天尊不會登壇行法事行法事請黃¶
冠潔己登壇作內觀予應加持處環堵默禱本師天僊官天仙¶
官重陽也發嘆起慈行憫化千重地獄枷鎖開一切亡靈罪情¶
舍罪情舍暨孤魂同遊紫府入僊門不夜鄕中得眞樂長春洞¶
<pb:CK-KZ_JY199_02p004a>¶
裏捧金樽¶
　　
*** 和胡講師韻¶
重陽眞人尋友東遊甯海三髻懶漢選仙西訪長安長安大道¶
如何者哉堪放落魄宜棄嬰孩旣通玄趣當補形骸抽添運用¶
次叙挨排飛烏走兔雙戲俱皚煙消火滅銳挫强摧斷除煩惱¶
洗滌塵埃心無染著齒免𪙉𪙉金花要賞玉樹栽培火生慧草¶
水長靈荄常教靈焰潑潑無令神水潰潰常教命燈明朗無令¶
性燭沉埋尋訪同心同德講論有倚有挨三尸拜降方寸六賊¶
難會九垓要斡旋壺中日月須倒顛洞裏山隈得自然愛慾星¶
散得自然人我星䂷大藥清靈于玉鼎胎仙歌舞于瑤臺堪嘆¶
<pb:CK-KZ_JY199_02p004b>¶
利名之切切堪嘆生死之哀哀好把塵緣大家勘破休教走骨¶
時暫狂乖決要鍊形如同槁木決要降心有若死灰異日丹成¶
九轉㩦雲同赴蓬萊¶
　　
*** 立身法¶
立身之法分明說破意馬牢擒心猿緊鎖戒斷慳貪伏降人我¶
節慎語言隄防口過莫起風波休生煙火忙裏偷閑鬧中趖趓¶
修仁藴德消災滅禍退己進人亦成仙果¶
　　
*** 十了功乃內事非眼前境界眞清眞淨自然得之¶
項中霞彩流眼中光明流耳中沖和流鼻中玉柱流口中甘津¶
流心中眞火流臍下黃河倒捲流木金隨波運轉流自然天地¶
<pb:CK-KZ_JY199_02p005a>¶
兩交流十分功滿性風流¶
　　
** 聯句¶
擺脫名韁三島客掣開利鎖十洲仙長生路徑當修補不死根¶
芽好鍊烹修心要做長生客鍊性當爲活死人鍊氣氣和神踴¶
躍修眞眞淨性玲瓏專心學道須通道堅志修仙決遇仙誰知¶
神秀過才秀我覺心明勝眼明心没攀緣神彩秀氣無凝滯性¶
靈圓水中焰迸三丹結火裏蓮生一性靈學道男兒無我相修¶
仙烈士没人情志上博來心上悟道中通得妙中玄夢裏曾收¶
無影劎法中去了有情心塵中無染心中悟道上通玄性上靈¶
陰裏藏陽陽烜赫命中養性性玲瓏學道須憑心決烈修仙全¶
<pb:CK-KZ_JY199_02p005b>¶
在志堅剛石女吹簫鸞鳳舞泥牛入海虎龍和玲瓏玉姹敲龍¶
角惺灑金嬰跨虎腰瑤池殿下青鸞舞閬苑宫中白鶴飛袖裏¶
青蛇三尺劍腹中白虎九還丹青霞宫裏收紅雪碧玉巖前賞¶
赤松心清意淨天堂路意亂心荒地獄門斡旋決仗無爲力造¶
化全憑清淨功一袖拂開沙世界三丹結正大羅仙捉住亘初¶
靈底物得觀元始本來眞六六陰消丹燦燦三三陽聚性靈靈¶
雲根水骨歸金鼎汞髓鉛精聚玉爐速把我人山放倒急將龍¶
虎穴衝開踏碎龜蛇眞活計和調龍虎好生涯若要姹嬰雙戲¶
鼎須教日月兩同宫鼎內精金生五彩爐中美玉結三光兔走¶
烏飛投氣海龍吟虎嘯入神京心猿緊鎖丹無漏意馬牢擒性¶
<pb:CK-KZ_JY199_02p006a>¶
自明降住天關并地軸斡旋坎虎與離龍猿顛馬劣難成道虎¶
遶龍蟠易見眞心中事少憂愁少性上塵多疾苦多有有有中¶
非有有無無無裏有無無¶
　　鈺因與僧燭律師殿試范壽卿於郡城之北三教堂一日¶
　　焚香宴坐有王大師抱琴而來鼓之日昃作琴操歸山操¶
　　蓋鈺有歸眞之意也¶
能無爲兮無不爲能無知兮無不知知此道兮誰不爲爲此道¶
兮誰復知風蕭蕭兮木葉飛聲嗷嗷兮雁南歸嗟人世兮日月¶
催老欲死兮猶貪癡傷人世兮魂欲飛嗟人世兮心欲摧難可¶
了兮人間非指青山兮當早歸青山夜兮明月飛青山曉兮明¶
<pb:CK-KZ_JY199_02p006b>¶
月歸饑餐霞兮渴飲溪與世隔兮人不知無乎知兮無乎爲此¶
心滅兮那復疑天庭忽有霜華飛登三宫兮遊紫微¶
　　癸卯歲師父重陽眞人一日俄肆筆而書名曰委形贊是¶
　　歲果蟬蛻故集於是¶
衛身之光照耀非常衛身之獸風雲前後大哉登眞委形而壽¶
紺髮青眉紅頰素肌如龍換骨如蟬蛻皮不作易性奚爲空衣¶
兀然若睡臥簣而歸大哉登眞路入青溟麟隨絳節鳳撁朱軿¶
鳴鸞佩玉履虛步雲超受眞誥上登玉宸天路何長天人飛翔¶
摐金拊石散花燒香聲動三界衆來十方羣魔欽仰六丁驚遑¶
靈穎斯成幸無災螟卻顧松柏非爲遐齡山有時崩海有時田¶
<pb:CK-KZ_JY199_02p007a>¶
天長地久永爲列仙¶
<pb:CK-KZ_JY199_02p007a>¶
#+PROPERTY: JUAN 007
<pb:CK-KZ_JY199_02p007a>¶
　　
** 論恩¶
天地日月父母恩不能使我脫沉淪弟兄姊妹暫相識妻妾兒¶
孫愈不親幸遇風仙傳秘訣致令馬鈺得良因斷情割愛調龍¶
虎絕慮忘機產鳳麟玉內生金丹結寶水中養火氣安神師恩¶
深重終難報誓死環墻鍊至眞¶
　　
*** 十報恩(本名瑞鷓鴣)¶
山侗一願報師恩物外生涯世罕聞鍛鍊玉鑪三澗雪修完金¶
鼎一溪雲　蛟龍宜向火中溉猛虎堪於水裏焚一粒神丹光¶
透璧不神神彩獨超羣¶
<pb:CK-KZ_JY199_02p007b>¶
　　又¶
山侗二願報師恩立誓修行志鍊心火焰滅除火養木水銀枯¶
盡水生金　木金三間通玄路水火同流結寶岑久視大丹成¶
不漏㩦雲歸去絶昇沉¶
　　又¶
山侗三願報師恩鍛鍊靈胎在玉京鉛汞烹煎先有驗虎龍交¶
媾豈無聲　三光並秀超三昧五嶽同峰出五行三五丹成眞¶
造化自然雲步訪蓬瀛¶
　　又¶
山侗四願報師恩天地收來入寶瓶日月山川添壯觀虎龍嬰¶
<pb:CK-KZ_JY199_02p008a>¶
姹得安甯　清輕濁重陰陽正博厚高明品物靈赫赤丹成全¶
性命超然跨鶴過天庭¶
　　又¶
山侗五願報師恩酒色氣財誓不侵便把日烏先赶退次將月¶
兔更牢擒　月輪重顯無圓缺日色增輝没縮沉功滿丹成何¶
處去得超雲漢絶陽陰¶
　　又¶
山侗六願報師恩坦蕩逍遙不惹塵識破假軀端的假研窮眞¶
性的端眞　方知可道非常道始覺不神所以神清淨丹成乘¶
赤鳳大羅天上賞長春¶
<pb:CK-KZ_JY199_02p008b>¶
　　又¶
山侗七願報師恩掌握虛無死水銀滿目牛羊當道臥一軒風¶
月證人純　清清淨淨難迷假淨淨清清易見眞龍虎丹成無¶
九轉自然永永做仙人¶
　　又¶
山侗八願報師恩返覆陰陽仗鍊烹火降水昇抛雪浪龍吟虎¶
嘯發雷聲　玉鑪瑞雪重重結金鼎祥光靄靄生無價丹成無¶
老死長生路上法身輕¶
　　又¶
山侗九願報師恩意淨心清路坦平便把無爲爲造化不憑有¶
<pb:CK-KZ_JY199_02p009a>¶
作作經營　恰如逗引龍和虎還似般調姹與嬰活樂丹成蓬¶
島去和公師叔遠來迎¶
　　又¶
山侗十願報師恩劈碎金枷玉杻情久視門中修久視長生路¶
上得長生　昏昏默默澄澄湛杳杳冥冥淨淨清響喨丹成蓬¶
島去重陽師父遠來迎¶
　　
*** 述懷¶
利名場上没縈牽人我叢中絶焰煙舉意遊山山嶺上興心樂¶
水水雲邊　往來飄逸孤如鶴去住安閑靜似蟬據此逍遙能¶
有幾從教人道活神仙¶
<pb:CK-KZ_JY199_02p009b>¶
　　
*** 上街求乞¶
人人休惜一文錢好與貧兒且結緣暗暗還賢增萬倍明明助¶
我養三田　捨慳自是開心地割愛方能達妙玄一日悟來離¶
苦海逍遙物外共修仙¶
　　
*** 勉門人¶
道人活計不相侵各自衣飡各自尋莫爲閑言閑鬥氣休爭俗¶
事俗縈心　搜玄絶慮龍隨虎索隱忘機水養金清淨色身全¶
法體一爐丹熟步瑤岑¶
　　
*** 道友問在家能修行否¶
神仙要做戀妻男忙裏偷閑道上參清淨門庭無意認婬情術¶
<pb:CK-KZ_JY199_02p010a>¶
法入心貪　欲求家道兩全美怎悟寂寥一著甘莫待酆都追¶
帖至早歸物外住雲菴¶
　　
*** 贈李校尉¶
一身便做箇丹丘於內常常雲水遊離坎交宫眞子午甲庚易¶
位没春秋　五行四象皆無用三島十洲卻有由功行無虧雲¶
鶴引大羅天上列仙儔¶
　　
*** 遇禁煙道友索¶
禁煙禁火禁心猿眞息調來永永綿雲水不遊芳草徑身心豈¶
著杏花天　爲人勿作墳中鬼學我能修物外仙異日大丹成¶
九轉騰空何必打鞦韆¶
<pb:CK-KZ_JY199_02p010b>¶
　　
*** 贈涇陽張書表¶
六旬有四卦將休猛悟灰心離俗遊訪我搜眞歸正覺搜玄索¶
隱做持修　頭分了髻雲霞友手顯擎拳風月儔稽首更明珍¶
重理自然得去赴瀛洲¶
　　
*** 贈段先生¶
公物外好生涯火相逢結大砂女盤桓看大藥牛哮吼戲靈葩¶
　雲鋪地丹爐赫子觀天碧眼華有三生君省悟中無事步煙¶
霞(拆段字起)¶
　　
*** 甯海長春菴主姜公同眾道友憐予行歩艱難造一奚車¶
　　工旣成日就福山來投故作是詞以報焉¶
<pb:CK-KZ_JY199_02p011a>¶
青牛白鹿與黃羊穩駕雲輿晝夜忙運載乾坤常會合推般日¶
月永交光　法輪響喨投玄窟雲輅玎璫入道場九轉功夫如¶
省悟自然得繼馬丹陽¶
　　
*** 文登縣黃籙醮贈道眾¶
崑嵛三髻馬風歌得遇修仙厭事多我處無爲酬本願人求追¶
薦苦相魔　加持助醮居環堵救拔亡靈上大羅滯魄孤魂求¶
有幸一齊超度喜無過¶
　　又¶
一從得遇樂清貧忻住環墻怕惹塵鍊氣氣和神戀氣頤神神¶
爽氣安神　宰公請我求追薦小子慈心奉善因救拔亡靈超¶
<pb:CK-KZ_JY199_02p011b>¶
上界孤魂滯魄總朝眞¶
　　
*** 爇心香(本名行香子)¶
　　
**** 夫婦分離¶
你是何人我是何人與伊家元本無親都緣媒妁遂結婚姻便¶
落癡崖貪財產只愁貧　你也迷塵我也迷塵管家緣火裏燒¶
身牽伊情意役我心神幸遇風仙分頭去各修眞¶
　　
**** 上街化導¶
師父重陽眞箇眞師教馬鈺專做貧兒生涯清淨活路無爲應¶
撫心琴調龍虎飲刀圭　誓不山東緣在關西且和光混俗隨¶
時笊籬閑把惟望人知願不蚤歸休空過疾修持¶
<pb:CK-KZ_JY199_02p012a>¶
　　
**** 示眾師兄¶
未至丹陽怎敢爲師對同流說破些兒長生妙處似有施爲聚¶
五彩雲五行氣五方圭　酉雉生東卯兔生西是木金間隔之¶
時淨中意會清裏心知願早清心早淨意早行持¶
　　
*** 勸衆師兄求乞殘餘¶
物外飄蓬餒在其中驀然聞撞動齋鐘殘餘求乞禱告玄宗念¶
出家兒無家地道家窮　麻麥充餐消滅尸蟲覺虛心實腹和¶
沖嬰兒跨虎姹女騎龍在虛無中來無跡去無蹤¶
　　又¶
悟道翛然出世因緣但聞人修建齋筵長舒臂膊立在傍邊便¶
<pb:CK-KZ_JY199_02p012b>¶
乞殘羹覓殘飯度殘年　無恥無羞滅火消煙便留心搜妙搜¶
玄闡開玉蘂攢結金蓮覺氣神清精神秀做神仙¶
　　
*** 贈王五先生送環牆內飲膳¶
教去當除爭辦齋厨弟兄懣錯用功夫不如休歇早認元初便¶
覓雲根尋雲腳履雲衢　喘息如龜似有如無覺沖和來往寬¶
舒斡旋山嶽呼吸江湖得產仙胎成仙質赴仙都¶
　　
*** 詠香¶
不爇沉香閑爇心香布仁風處處聞香人人向善箇箇崇香願¶
處無爲常清淨自然香　妙洞雲香虎嘯噴香更龍吟吐出馨¶
香玉爲寶篆金結丹香得赴蓬瀛超三界獻眞香¶
<pb:CK-KZ_JY199_02p013a>¶
　　
*** 詠鶴¶
雖處雞羣如鳳毰毸自丁令化現如斯霜毛朱頂玉羽瓊肌唼¶
太湖萍潭鼻栗唳雲霓　朝戲芝田夕飲瑤池待王喬來控當¶
歸舞呉市顯乘衛軒奇便指蓬壺朝金闕赴丹墀¶
　　
*** 勸世¶
顏貌蒼蒼髭鬢斑斑愈愚迷嫉妬貪慳不憂自己撫謂妻男便¶
巧心生無心肯放心閑　苦海波中火院常躭運機謀積業如¶
山不求大道一向癡頑筭有誰知修仙易養家難¶
　　
*** 善惡報¶
造惡之人兇橫無過細尋思最易柰何生遭官法死見閻羅向¶
<pb:CK-KZ_JY199_02p013b>¶
獄兒囚碓兒搗磑兒磨　積善之人恭順謙和細尋思卻總輸¶
他難收黑簿怎入刑科更神明祐家門慶子孫多¶
　　
*** 題仵先生東廊¶
六月嚴凝臘月炎蒸這眞功顛倒分明陽中陰極陰裏陽生出¶
五行中誰行到我行程　萬朵金蓮火裏常榮水中看紅焰昇¶
騰兩般攢聚一性圓成便戴三花梳三髻禮三清¶
　　
*** 贈張劉二都料¶
奉勸清河酷告彭城暨諸公休苦勞神速離火院早出迷津縱¶
水雲遊歸物外作閑人　端的修行洗滌心塵以雲朋霞友爲¶
親研窮久視講論長生便悟玄玄通妙妙得眞眞¶
<pb:CK-KZ_JY199_02p014a>¶
　　
*** 謝興平縣李公翁母布施一子學道¶
布施非凡出俗因緣捨嬌兒入道搜玄人人稱善箇箇稱賢便¶
遠揚名名揚遠出秦川　父母深恩要報聽言我人除擒捉心¶
猿氣通八脉功滿三田救九玄尊七祖父共成仙¶
　　
*** 客人樊公索¶
三髻山侗嘆箇樊公販淄礬苦海波中要除煩惱助一帆風便¶
棄繁華離燔火出凡籠　眞箇逍遙眞不迷蒙守眞清眞淨眞¶
功眞眞相濟眞性玲瓏便得眞風成眞趣顯眞容¶
　　
*** 贈彭官人¶
昨日官人今日仙儔悟浮生水上浮漚忽生忽滅難保難留便¶
<pb:CK-KZ_JY199_02p014b>¶
做風狂成風雅騁風流　心意清閑雲水遨遊以氣財酒色爲¶
讎法名得得道號休休認本來如無來去好來由¶
　　
*** 贈扶風縣楊公馬公¶
但願人人識破浮生速抽身猛棄塵情休妻別子絶利忘名便¶
灑然惺豁然悟頓然明　虎嘯龍吟氣爽神清做眞修汞鍊鉛¶
烹心平行滿丹結功成得跨雲霓朝¶
玉帝住蓬瀛¶
　　
*** 岐陽鎮張同監問修行¶
休問因緣各做修行古人言兩句堪聽人人有分箇箇圓明但¶
事情疎心清淨達長生元　氣盈盈大法成成創初觀日月停¶
<pb:CK-KZ_JY199_02p015a>¶
停光輝瑩瑩龍虎平平覺本眞眞常寂寂永甯甯¶
　　
*** 贈閻知宫¶
此箇知宫本是神仙外修持錯了因緣聽予勸化索隱搜玄便¶
棄繁華離塵境訪林泉　淨意清心耕種丹田更常常鍊息綿¶
綿命燈燦爛性月團圓待行功成超達去得昇天¶
　　
*** 寄白水馮公淄陽長老¶
白水馮公甯海扶風更淄陽長老仙翁三人一意一志三通便¶
勦妖魔擒猛虎捉蛟龍　俗慮俱忘眞氣和沖得自然曉達靈¶
蹤金丹燦爛玉性玲瓏待行功成超上界住蓬宫¶
　　
*** 寄柳巨濟學錄¶
<pb:CK-KZ_JY199_02p015b>¶
奉勸書生早悟浮生捨榮華物外遊行無思無慮無愛無憎便¶
縱閑心尋霞友訪雲朋　常處常眞常淨常清做修持自是靈¶
明鉛爲汞藥汞乃鉛精鍊大丹成乘鸞去赴蓬瀛¶
　　
*** 贈三水三老先生¶
猛悟無常頻絕慳貪脫輪回戀甚妻男出離火院放肆婪躭更¶
頭如蓬面如垢語如憨　萬事俱忘志鍊行菴滅尸蟲敷布雲¶
曇幽微窮究道德相參便講玄玄搜六六論三三¶
　　
*** 贈靈陽子李大乘¶
悟徹陽元便把陽牽要陽陽徹地通天陽穿八脉陽透三田覺¶
一陽周一陽就一陽全　水養靈煙火養靈泉更靈靈眞秀相¶
<pb:CK-KZ_JY199_02p016a>¶
傳靈砂無漏靈物牢堅便結靈光成靈寶做靈仙¶
　　
*** 贈華亭張大悟¶
大悟之人能放心閑棄利名愛海恩山食無求飽居不求安更¶
不狂思不下忽不高攀　恊氣橫橫甘露珊珊用牛羊車載循¶
還坎離交結龍虎盤桓得至精微水精熱火精寒¶
　　
*** 華亭縣西菴主王公請住方丈¶
誓戒肥甘欣乞餘殘以惺惺變作癡憨不居方丈不住華軒把¶
浴堂來爲睡室且彎跧　外樂無心內養眞顏嘆塵中獨占清¶
閑將來功滿離了凡間向大羅天雲霞洞列仙班¶
　　
*** 悟黃糧(本名鷰歸梁)¶
<pb:CK-KZ_JY199_02p016b>¶
詞名本是燕歸梁無理趣忒尋常馬風思憶祖純陽故更易悟¶
黃糧　百年一夢暫時光如省悟棄家鄉常清常淨處眞常累¶
功行赴蓬莊¶
　　
*** 終南居環堵¶
董宣强項豈尋常如鷰頷卽非殃掀髯虛長不名瘡無破處又¶
何妨　道家貧後計多方無腋袋用皮囊搘頤懸掛度炎凉裏¶
面有萬般香¶
　　
*** 贈興平楊先生¶
宻宻相傳理最深向水裏自生金箇人無口解哦吟能雲步曳¶
雲襟　尋思今古修仙道今如古古如今古今難得遇知音知¶
<pb:CK-KZ_JY199_02p017a>¶
音者似予心¶
　　
*** 戰掉醜奴兒(本名添字醜奴兒)¶
　　紫極宫加持忽聞左右宰猪之聲因作是詞¶
萊州道眾修黃籙各各虔誠無不專精邀我加持默念經救亡¶
靈　柰何鄰舍屠魁劊不顧前程宰殺爲生猪痛哀鳴不忍聽¶
最傷情¶
　　
*** 贈醮首劉大官¶
彭城兄弟皆官樣富貴之家酷好榮華未解回心悟落花路途¶
差　吾親若肯搜玄理別有生涯爐鍊丹砂大藥燒成迸彩霞¶
泛仙槎¶
<pb:CK-KZ_JY199_02p017b>¶
　　
*** 贈劉叔建馬長吉¶
吾親叔建并長吉兩箇同監未解婪躭來往奔波名利貪似癡¶
憨　勸他早把元陽整戀甚妻男卓箇雲菴一句玄言匪俗談¶
離塵參¶
　　
*** 贈萊州平等會首¶
世傳斑竹佳人淚語話皆非因擊三尸血染斑斑事最奇馬風¶
知　專投正直無私杖休笑輕微最好閑㩦屏盡妖魔玉性輝¶
赴瑤池¶
　　
*** 詠笻杖¶
願君粧點逍遙客鶴膝同隨閑步雲霓笑傲清風明月谿樂希¶
<pb:CK-KZ_JY199_02p018a>¶
夷　海蘆尚有三三節陽數明知與道相宜好伴雲遊風馬兒¶
莫推辭¶
　　
*** 自嘆¶
念身破舊如茅舍雨漬風掀惹火招煙鼠竇蛇鑽柱腳偏悉牢¶
堅　遇師變作銀霞洞修整雲軒懸掛珠簾賞翫光明不夜天¶
決成仙¶
　　又¶
悟來修鍊身中寶不騁髯掀唯喜沉煙施布仁風無黨偏願心¶
堅　勸人識破浮生夢戀甚華軒更不觀簾隨我扶搖入洞天¶
做神仙¶
<pb:CK-KZ_JY199_02p018b>¶
　　
*** 自戒¶
我因醉裏曾疏脫誓不啣盃識破浮財氣不閑爭色怎埋免非¶
災　重重得遇修行做洗滌靈臺保護靈胎直待靈珠變箇孩¶
赴蓬萊¶
　　又¶
前生不種今生福求乞街前凍餒迍邅心似湯鍋沸鑊煎願哀¶
憐　明明捨一文錢與暗暗還賢最大因緣自古慈悲總做仙¶
不虛言¶
　　又¶
茶來酒去人情事匪道根由惟獻惟酬酒去無茶回奉休便爲¶
<pb:CK-KZ_JY199_02p019a>¶
讎　憐貧設粥非求報建德如偷更好眞修定是將來看十洲¶
步雲遊¶
　　又¶
恤飢共設三冬粥稽首諸公但願家豐些小慈悲米濟窮好那¶
容　道心長在常行善性命圓融自是心通縛馬擒猿引虎龍¶
赴蓬宫¶
　　又¶
世人箇箇便宜愛爭要便宜鬥使心機贏得便宜卻是虧少人¶
知　勸他好把便宜捨建德施爲非是愚癡暗積洪禧達紫微¶
做仙歸¶
<pb:CK-KZ_JY199_02p019b>¶
　　又¶
浮雲聚散如財物不義之財休要貪來那底招殃惹禍災好生¶
乖　不如心地行平等各不傷懷遠勝持齋定是將來免落崖¶
赴蓬萊¶
　　又¶
三冬設粥宜長久歲歲如然惻隱心堅種下今生眞福田不虧¶
賢　雖然出了些兒米獲福無邊積行功圓定是將來證果仙¶
上青天¶
　　又¶
齋前收拾行香火供養飢貧當辦辛勤決定於中隱好人莫相¶
<pb:CK-KZ_JY199_02p020a>¶
輕　我今已得眞消息說與人聽須要虔誠恭謹如同祭祀神¶
遇眞眞¶
　　又¶
街頭凍餒求乞者歡喜哀憐供養如仙惟恐中間隱聖賢要精¶
專　勝如修建十壇醮別種因緣福行周圓定是將來步碧蓮¶
去朝元¶
　　又¶
三冬設粥當周急飢者堪憐美事堪傳他處人聞此善緣亦如¶
然　濟貧拔苦慈悲福功德無邊勝爇沉檀定是將來得上天¶
做神仙¶
<pb:CK-KZ_JY199_02p020b>¶
　　又¶
當厨聽取扶風勸煮粥休稀稠厚些兒慎勿謾他人肚皮起慈¶
悲　朝朝日日心休倦好趁辰時兼解寒威積此眞功莫要虧¶
得洪禧¶
　　又¶
慈悲道友憐貧乏設粥三冬總獲眞功更啓虔誠有始終逐年¶
供　惠而不費人聞得但願家豐肯濟貧窮管取將來不落空¶
赴仙宫¶
　　又¶
千門萬戸人聽勸好結良因恤念飢人共設三冬粥濟貧福彌¶
<pb:CK-KZ_JY199_02p021a>¶
臻　一抄半撮慈悲米功行非輕遠勝看經惻隱之心達玉京¶
注仙名¶
　　又¶
風刀雪箭三冬苦當恤貧兒身上無衣口裏無飡常抱飢忒孤¶
悽　人人正好修功德當起慈悲拯溺扶危設粥都來百日期¶
立仙梯¶
　　
*** 冬天設粥益利甚多煩孫公副正留心無令斷絶甚荷奉¶
　　呈小詞二闋¶
三冬設粥來宫觀善事光臨休起愁心悟取慈悲行最深足人¶
欽　休生倦怠常甯耐勝爇檀沉妙處閑尋水火相生玉裏金¶
<pb:CK-KZ_JY199_02p021b>¶
上瑤岑¶
　　又¶
孫公副正居何處紫極之宫待客謙恭高下相看動己躬似張¶
弓　勸賢早認眞修鍊斡運靈宫省可恭恭錦箭如絲射寶躬¶
不須弓¶
　　
*** 離苦海(本名離別難)謹繼重陽師父韻¶
緣遇離苦海修眞寂眞寥向眞風裏捉眞飆種琪瑤眞眞瑞滿¶
青霄引眞箇玉兔眞箇金雞自是能消更收聚眞龍眞虎繚繞¶
眞象肯偏饒　眞恍惚眞彰昭見眞嬰眞姹相招訪眞離眞坎¶
眞處要眞眞相濟服靈苗忽結亘古眞容因眞清淨功力和調¶
<pb:CK-KZ_JY199_02p022a>¶
蓬島去拜禮重陽師父永逍遙¶
<pb:CK-KZ_JY199_02p022a>¶
　　
#+PROPERTY: JUAN 008
<pb:CK-KZ_JY199_02p022a>¶
　　
*** 鬭修行(本名鬭百花犯正官)¶
同流宜鬭修行鬭把剛强摧挫鬭降心忘酒色財氣人我鬭不¶
還鄉時時鬭悟清貧逍遙放慵閑過鬭要成功果鬭没纖塵鬭¶
進長生眞火鬭鍊七返九還燦爛丹顆鬭起慈悲常常似鬭無¶
爭鬭早得携雲朵¶
　　
*** 島鍊子(贈雲中子蘇鉉)¶
雲中子是蘇公聽予休要頭髼鬆頂華陽巾九峯當行化代山¶
侗雲遊西北訪崆峒闡善緣立教風¶
　　
*** 勸眾師兄訪道¶
<pb:CK-KZ_JY199_02p022b>¶
馬風子未通玄性昏識昧不翛然倚仗予枉了賢聽予勸莫推¶
延速當離我便參禪就有道而正焉¶
　　
*** 離塵¶
離塵網出凡籠髼頭垢面類愚蒙眼如盲耳如聾金爲箭玉爲¶
弓木人射透水晶宫赴蓬瀛玉路通¶
　　
*** 贈中條山無爲子¶
志爲劍慧爲刀石娥劈玉見金鼇戲青蓮躍碧濤刀圭飲勝香¶
醪六三公子著緋袍繫雲腰萬萬遭¶
　　
*** 華州王待詔乞詞¶
王待詔善傳神日常心意在他人便都忘自己身如省覺出迷¶
<pb:CK-KZ_JY199_02p023a>¶
津逍遙坦蕩囉哩㖫樂清閑得悟眞¶
　　
*** 贈清淨散人¶
休執拗莫癡頑休迷假相莫慳貪休起愁莫害慙聽予勸訪長¶
安逍遙坦蕩得眞懽守清淨結大丹¶
　　
*** 贈京兆藍黨謝敬人¶
休執著莫貪求心頭休要起閑愁住行處常自由能如此應眞¶
修擒猿捉馬鍊霜毬行功成赴十洲¶
　　
*** 贈李舍人¶
張都料最奔波蓋因手作忒僂儸惹僂儸没柰何聽予勸離巢¶
窩閑閑閑裏鍊沖和得眞修上大羅¶
<pb:CK-KZ_JY199_02p023b>¶
　　
*** 贈終南三道友¶
張謙天慕子遷李公實等戀家緣怎生得通妙玄離俗海水雲¶
邊會仙莊上種金蓮行功成性月圓¶
　　
*** 贈三水賈仙¶
炎炎火滚滚湯中間一點忒清涼更玲瓏分外香生祥瑞吐祥¶
光瑞祥光彩結紅霜產胎仙現¶
玉皇¶
　　
*** 贈醴泉三畢先生¶
外休著外休搜外邊竝没好因由外無眞外事休內堪補內堪¶
修內中清淨水雲遊內光明內貌周¶
<pb:CK-KZ_JY199_02p024a>¶
　　
*** 隴州蕭防判言將來宜人分免是兒是女有無災難索詞¶
好性子好性懷不須香火不須齋戴雲包免了災內修箇不凡¶
胎忘機絶慮屏塵埃產靈童有大才¶
　　
*** 連珠¶
光好補骸無破漏固靈胎清清箇孩兒耍得乖疏偏怕色和財¶
無地埋¶
　　
*** 贈華亭完顏知縣¶
知縣女箇眞眞年將二六樂天眞敢求乞任求眞天賦性慕修¶
眞將來功滿內全眞跨祥雲禮¶
上眞¶
<pb:CK-KZ_JY199_02p024b>¶
　　
*** 宻州李節副求拄杖¶
靈壽杖寄何人隴西節副撥紅塵剔開道離苦津常携執永爲¶
親擒猿捉馬氣和神挑圓相現本眞¶
　　又¶
靈壽杖獻夫人撥開世網剔開塵助行步出愛津打有著拄爲¶
親敲昏琢暗永清神挑明月顯至眞¶
　　
*** 贈五會道眾¶
心平等壽延長修完七寶聚三光悟全眞萬事忘玉花綻金蓮¶
芳馨香滋味滿齋腸行功成現¶
玉皇¶
<pb:CK-KZ_JY199_02p025a>¶
　　
*** 贈甯海州于清一¶
玄中妙没言傳勸君休縱馬猿顛爇心香達聖賢聖賢喜賜良¶
緣暗中細細剔根源性靈靈得做仙¶
　　
*** 贈文登馬彥高¶
長壽酒安樂盃能醫百病正當時助清吟樂道歸將進酒鳳𠾑¶
杯香山會上惜芳時醉仙吟月下歸¶
　　
*** 贈張無塵先生¶
擒雲馬縱雲驂行歌蹈舞放婪躭任傍人笑我憨明六六悟三¶
三三三六六味香甘廣收拾不屬貪¶
　　
*** 臨江仙(和趙殿試)¶
<pb:CK-KZ_JY199_02p025b>¶
訪庚辛成造化常清淨童顏哉表裏得翛然生眞水紖去復牽¶
還　子投賢賢不面菴辱教來干分修鍊在三關人眞宿契悟¶
放心閑(拆木字起)¶
　　
*** 和無名先生韻¶
玉往來神氣住翁穩跨青騮風譚氏與劉丘心歸正覺箇本環¶
洲　火相生鉛汞結人已達清幽侗不日上雲頭風牢把捉下¶
好吞鈎(拆金字起)¶
　　
*** 清心鏡(本名紅窗迥)¶
我當初爲菴主勤勤接待雲朋霞侣時時地疏遠塵緣漸漸成¶
覺悟　悟心開便得遇本師遣我專來化度闡妙玄穿鑿愚迷¶
<pb:CK-KZ_JY199_02p026a>¶
要薦歸蓬府¶
　　又¶
善芽生爲菴主終日相倍不凡之侣得自然獲種良緣覺心頭¶
開悟　心頭開決遭遇端的修持更憑師度應仙舉功行無虧¶
跨雲歸紫府¶
　　
*** 得遇¶
遇風仙論長便棄掉妻男不宜再面向物外坦蕩逍遙離眾生¶
識見　大丈夫志勇猛肯爲酒色氣財荏苒仗慧刀割斷攀緣¶
修胎仙出現¶
　　
*** 棄家¶
<pb:CK-KZ_JY199_02p026b>¶
解名韁敲利鎖愛海恩山一齊識破棄家緣路遠三千似孤雲¶
野鶴　有勝心忒煞大今日對眾須當說過啀寂寥忍辱清貧¶
更不許兩箇¶
　　
*** 樂眞風¶
馬風風風得好擺脫家緣無煩無惱自今後不做猖狂便一心¶
辦道　淨神鑪清丹竈鍊汞烹鉛屏除陰耗一陽生大藥靈靈¶
有分居蓬島¶
　　
*** 嘆前非¶
初出家訪道友恰似猛虎下山遊走未曾經鍛鍊頑心輕觸著¶
哮吼　衒多能誇好手抄錄名方專行拯救平胃散雖則全無¶
<pb:CK-KZ_JY199_02p027a>¶
窮氣藥煞有¶
　　
*** 喜今是¶
法燭兒任來爇無我無人煙消火滅專修箇忍辱神仙肯是非¶
分別　無嗔怒無喜悅拍拍塞塞滿懷冰雪自然得心地清涼¶
怎教我發熱¶
　　
*** 搜己過¶
搜己過搜己過自入道來別無大過只不合說破玄機是十分¶
罪過　自知過自知過要免前𠎝將功補過處無爲心起眞慈¶
望聖賢恕過¶
　　
*** 祖菴環堵¶
<pb:CK-KZ_JY199_02p027b>¶
一蓮池二霞友三松四檜五株垂柳卓環墻圍遶雲菴屏繁華¶
內守　青龍飛白虎吼玉姹金嬰自然清秀超造化結就神珠¶
待聖賢來成就¶
　　
*** 詠長安¶
論長安多美事端的日有三仙向市滿城人半做經商半修鍊¶
眞氣　壽長人最多矣因知罪福早閑心地興善緣年例何如¶
見千道會起¶
　　
*** 寄譚劉邱三師兄鹿衣¶
長眞兄劉邱弟長生長春法親同輩顯懶衣體掛鹿皮本師教¶
恁地　弟雲包兄丫髻早悟三覺一通明義我願心普化羣迷¶
<pb:CK-KZ_JY199_02p028a>¶
拯內容出世¶
　　
*** 贈鐵李先生¶
隴西公苦得別六月鑪頭掉鎚打鐵養渾家都要清閑獨自受¶
炙熁　火燒瘡汗滴血萬苦千辛何時是徹馬風風誘引回頭¶
向道門中休歇¶
　　又¶
悟冤親猛離別男兒志氣斬釘截鐵水雲遊誓不回眸趖火院¶
逼熁　得清凉無汗血清淨玉壺自然瑩徹覺亘初一點靈靈¶
絶塵緣心歇¶
　　
*** 贈老程先生¶
<pb:CK-KZ_JY199_02p028b>¶
這程公頓然悟家有六子六賊之數細尋思總是冤家便不宜¶
團聚　棄紗巾冠戴取捉住馬猿易調龍虎待一朝丹藥靈靈¶
跨祥鸞歸去¶
　　
*** 贈京兆周七官¶
周官人家豪富長安通檢最爲上戸十年間興廢何如無劄錐¶
去處　嘆利名不堅固使我灰心轉生開悟行大道一志無移¶
修不來不去¶
　　
*** 寄長春邱師兄¶
君樂山予樂水樂水樂山筭來何濟都不如淨意清心鍊沖和¶
眞氣　坎離交木金戲產無影姹嬰五明宫裏便頓覺丹結靈¶
<pb:CK-KZ_JY199_02p029a>¶
靈得眞懽無比(早來因戲水頓釋其非復作此詞以示堂下恐有執著者)¶
　　
*** 贈小李仙¶
李宜僧僧學道道要玄機日常尋討討論得常淨常清清心意¶
最好　好降心心塵掃掃除淨自是通明祕奥奥旨在走玉飛¶
金金玉結丹寶¶
　　
*** 贈鄠縣小楊仙¶
修行人先禁眼見他婦女不宜顧盼牢擒捉意馬心猿休緩縵¶
緩縵　我人除事情簡清貧柔弱逍遙散誕謹遵依國法天條¶
永不犯不犯¶
　　
*** 寄西菴李法師¶
<pb:CK-KZ_JY199_02p029b>¶
李法師聽予勸休苦哀人自先救援把心燈剔正光明照箇中¶
宫殿　大丹成功夫徧惺灑靈童自然出現等紫書玉詔來宣¶
訪瑤臺閬苑¶
　　
*** 贈嚴先生¶
大丈夫眞烈士斬釘截鐵一心無二做修行誓不還鄉遇危難¶
發志　清淨中玄妙至日月交光虎龍參時飲刀圭保養神丹¶
應重陽奥旨¶
　　
*** 贈侯明一¶
侯姑姑心開悟六旬有九纔方修補眾人言晩了時光馬風道¶
未暮　氣不斷神可固先把馬猿用功擒住自然得性命停停¶
<pb:CK-KZ_JY199_02p030a>¶
管成仙歸去¶
　　
*** 京兆全眞菴¶
皮張仙修造主一身兩役兼爲化主修菴舍獨辦一間禱長安¶
施主　論修行分賓主悟取氣神與身爲主是性命速了根源¶
做蓬萊洞主¶
　　
*** 贈長安李先生¶
李先生忒執拗全眞堂下最難訓教學修行不尚扶犂道我咱¶
偏好　再三勸再四告認取五色祥雲自然耕道種紫芝燦爛¶
靈光便得歸蓬島¶
　　
*** 贈薛道清¶
<pb:CK-KZ_JY199_02p030b>¶
做修行細搜刷清淨家風便是大乘妙法下無爲無作眞功心¶
鏡上摋抹　自然明自然達把九玄七祖盡行救拔向蓬瀛坦¶
蕩逍遙冠裳似菩薩¶
　　
*** 贈劉先生¶
箇青牛引白犢向曹溪深處往來相逐更時時卧月眠雲疎凡¶
間草木　餐三陽投九畜子母温柔免勞看牧待一朝得赴蓬¶
瀛顯本來面目¶
　　
*** 贈魏害風¶
風姑姑懷祕奥意淨心清頭頭是道自然得眞樂眞懽竝無些¶
煩惱　不謟詐不倨傲玉花叢裏結成金寶便等候紫詔來宣¶
<pb:CK-KZ_JY199_02p031a>¶
應通明仙號¶
　　
*** 贈孫可道¶
孫先生能放下兀兀騰騰通眞棄假處心與萬物無私略無些¶
謟詐　樂清貧得清雅逗引靈童惺惺灑灑到如今好結善緣¶
水雲遊行化¶
　　
*** 聞吳解元昆仲身化¶
嘆浮生心灰盡小吳解元昆仲少年清俊又爭知半月中間便¶
一齊殂殞　人還悟人還省撇下家緣完全性命眞清淨脫免¶
輪囘得長生有準¶
　　
*** 興平郭姑來投全眞堂下修行¶
<pb:CK-KZ_JY199_02p031b>¶
郭姑姑男子志割𢬵塵情畏其生死遠本夫縫合陰門自古今¶
無二　慎其終如其始自有聖賢暗中提爾處無爲清淨徹頭¶
同麻姑居止¶
　　
*** 蒲城陸先生¶
嘆箇人破舊𤮴不顧危亡更把道門相玩尚由自不悟前愆怎¶
免他大難　聽予言休著絆恩愛塵情壹刀兩叚銷舊業再做¶
修持博馬風照管¶
　　又¶
頭如蓬面如垢萬事俱忘心無塵垢恣情慵放肆婪躭乞殘餘¶
展手　幸知無甯著有無無亦無神丹無漏訪蓬萊功滿三千¶
<pb:CK-KZ_JY199_02p032a>¶
得縵垂雲袖¶
　　
*** 薄待詔求問¶
薄待詔能捏塑誇妙手奇功不曾停住騁精神漉水拖泥爲養¶
家之故　心還省性還悟閑閑供養本眞父母淨清中結就神¶
丹跨青鸞歸去¶
　　
*** 楊待詔求問¶
楊待詔塑得好弄泥弄水何曾養浩休厮鬨休乞詩詞好留心¶
向道　細研窮細尋討淨裏清中自通玄奧氣神精無漏丹成¶
跨雲歸蓬島¶
　　
*** 少華薄公丈丈索¶
<pb:CK-KZ_JY199_02p032b>¶
薄丈丈薄丈丈八旬有四因甚發心修養看重陽文集全眞得¶
知些味況　勿言老休壽相外貌蒼蒼內容倜儻氣不斷亦可¶
修持速澄心爲尚¶
　　
*** 贈馬守清¶
馬姑姑復歸去日用無爲清閑養素休講論女姹嬰嬌更虎龍¶
鬥處　屏塵緣得眞趣火滅煙消氣神堅固內雲遊功滿三田¶
上蓬萊仙路¶
　　
*** 內修圃贈徐先生¶
獨自固修園圃踏畦踏壠卽非行步把玉鑪倒捲靈波又何曾¶
手舉　澆灌頻芽甲吐漸漸馨香滿園堪覩蘂珠宫迸出霞光¶
<pb:CK-KZ_JY199_02p033a>¶
性燭　到亭川窑裏宿不意中他土津火毒欲要解四假違和¶
鍊身中金玉¶
　　
*** 治病¶
氣不通脚膝患雲母膏敷貼常常備辦破傷風要可何如花蕊¶
石細摻　治心病清神散醫性僻附子理中丸彈靈寶丹服得¶
太多和骨骰更换¶
　　
*** 贈鞠得一¶
河州鞠聽予說把般般術法便當一撇論自然大道無爲豈在¶
乎細捏　清心鏡常瑩徹照破萬縁無生無滅這本來一點元¶
明便朗如秋月¶
<pb:CK-KZ_JY199_02p033b>¶
　　
*** 贈馬先生¶
好爽利好豁暢坐卧住行逍遥坦蕩細尋思名利之人怎知此¶
味況　向閑中搜修養鍜鍊一顆神珠晃朗筭三次海變桑田¶
是仙家一餉¶
　　
*** 贈華亭十殿試¶
尹虞卿樊祖訓明仲季蒙子恂子潤漢卿共信仲官人乃清河¶
一姓　程德容李漢臣十箇吾儕盡皆文俊勸諸公名利灰心¶
早修完性命¶
　　
*** 贈靈陽子李大乘¶
靈陽子來告别送行不似相迎時節聽予囑遊必有方待孀母¶
<pb:CK-KZ_JY199_02p034a>¶
效神翁歸去¶
　　
*** 內採藥贈隴州老田先生¶
學修行如採藥携箇清淨籃兒竝無染著向白雲深處遊行又¶
何曾用钁　呼青鸞引白鶴踏開寶陸自然輝霍見九轉一粒¶
丹成便收歸碧落¶
　　
*** 內耕種贈木張先生¶
處孤清內耕種心意安閑不搖不動杳冥中見箇金牛向溪田¶
深𥧡　清雨降紫芝聳赤鳳烏龜前來看供麻麥結黍米神珠¶
上碧霄進貢¶
　　
*** 贈王菴主¶
<pb:CK-KZ_JY199_02p034b>¶
養家時甚情況被妻男逼得有如心恙競利名來往奔波忒勞¶
躟勞躟　學道來常坦蕩除性命二字別無妄想占清閑自在¶
逍遙好豁暢豁暢¶
　　
*** 予在終南居於環堵颵腿赤腳竝無火燭相僅六年矣瞥¶
　　然心動信步雲遊西至華亭投宿於窑埪偶中土津火毒¶
　　吐血發嗽病勢來之甚緊眾道友饋藥拜而受之不敢嘗¶
　　又謂予曰當食生葱釅醋可解其毒予再三思之道家有¶
　　病他人莫能醫當以自治乎修鍊身中至寶厥疾自瘳因¶
　　作清心鏡小詞一闋拜呈道眾希采矚¶
馬風風五旬六雲水飄飄灑然清獨運天風搖曳靈光轉增明¶
<pb:CK-KZ_JY199_02p035a>¶
緊切　我人除煙火滅莫忘初志旋添決烈行大道開闡亘初¶
邀清風明月¶
　　
*** 贈劉小官¶
一青牛二條尾三隻眼兒仰觀俯視四箇蹄雪白如銀五方中¶
嬉戲　六慾七情俱總廢八味瓊漿飲來光明遍體九鼎內變¶
作神丹十分功圓備¶
　　
*** 贈寂然子¶
修行人聽子細齋食不可美之又美更何須異饌多般但一味¶
而已　恬惔中常遂意萬神調暢姹嬰懽喜得自然結就金丹¶
占蓬瀛仙位¶
<pb:CK-KZ_JY199_02p035b>¶
　　
*** 道友問修行¶
雲朋詢霞友答性命事大自當救拔免輪回決在今生可細搜¶
細刷　青蓮開白蓮發蓮花帳內姹嬰仰觀俯察向蓬萊路上¶
前行舞六么十八¶
　　
*** 華亭嚴因院主¶
劉子温性通達父子三人盡皆落髮便不殢有相行持認無爲¶
妙法　箇內淨清靈寶塔玉象金獅繞圍七匝驀然間響喨玎¶
璫顯妙音菩薩¶
　　
*** 道友問予甚家門戸¶
道友詢甚門戸答之清淨別無作做皆笑道此是頑空執把在¶
<pb:CK-KZ_JY199_02p036a>¶
甚處　要執把說與汝意馬心猿常擒穩住得自然地湧醴泉¶
更天降甘露¶
　　又¶
湧醴泉降甘露上下昇降不曾停住得自然滋潤三田紫靈芝¶
敷布　善芽生慧苗吐潑焰焰兮晃搖瓊路便化爲一粒神珠¶
指蓬瀛歸去¶
　　
*** 勉門人¶
休虛誕休虛誕不可倚而不倚道中相玩全性命不比尋常下¶
的端了幹　出家兒呈手段把從前愛底頓然猛𢬵發一志決¶
烈修持與神仙作伴¶
<pb:CK-KZ_JY199_02p036b>¶
　　
*** 贈裴大器¶
修行人要心善奈業障相魔裂他不轉十二時馬劣猿顛起没¶
巴避惡念　辦堅志常鍜鍊勦除絕跡永無征戰氣神和清淨¶
丹成得胎仙出現¶
　　
*** 贈荔菲大隱¶
修行人休失錯仔細尋思外樂不如內樂常清淨自有清懽本¶
來眞踴躍　無憂愁無染著自在逍遙氣神輝霍行功成顯箇¶
胎仙便舞歸碧落¶
　　
*** 瓜李諭¶
喜浮苽恐沉李說破浮苽自然悟理自今後休衒文章更不須¶
<pb:CK-KZ_JY199_02p037a>¶
講禮　水雲遊遠鄉里休修外表唯修向裏定喘息永永沖和¶
飲長生仙醴¶
　　又¶
蒂苦瓜香甘李去苦就甘自通至理滅無明混俗和光且閑施¶
俗禮　訪長安經槐里心歸物外氣收補裏要無中養就嬰兒¶
飲天然玄醴¶
　　又¶
這儒生俗姓李悟無爲清淨自然玄理應¶
玉皇仙舉爭魁勝孔鯉問禮　聽予言歸故里再住環墻慇勤¶
修裏碧桃熟自有瓊漿傲申生飲醴¶
<pb:CK-KZ_JY199_02p037b>¶
　　又¶
菜重芥菓珍李悟生死之苦懶窮文理薄滋味遠除色聲更倦¶
看周禮　聚三光放三里認三髻談論清淨表裏氣精神三寶¶
丹成管三清賜醴¶
　　
*** 顯決烈¶
出家兒要決斷一口咬碎無明火鑽道萬事不繫剛腸堪稱箇¶
鐵漢　志無移心不亂認正古今神仙公案累功行不怕艱難¶
待直超彼岸¶
　　
*** 以示同流如此修持決證仙果¶
出家兒要決斷萬種塵緣一齊割𢬵便忘機絕慮修仙把性命¶
<pb:CK-KZ_JY199_02p038a>¶
了幹　外愚癡內光燦聲音笑貌有如憨漢樂清貧歌舞街前¶
欣披蓆把椀¶
　　又¶
修行人休失錯仔細尋思外樂不如內樂靜清中眞樂眞懽笑¶
靨生花萼　無憂愁無染著神氣沖和心無怨惡生大善救度¶
愚迷同超昇碧落¶
　　又¶
遇冤讎當和解酒色氣財永除永戒行大道剪截萬緣便畧無¶
罣礙　莫欺心休捏怪認取眞常逍遙自在處無爲心起悲心¶
這功行没賽¶
<pb:CK-KZ_JY199_02p038b>¶
　　
*** 寄四舍弟馬運甫¶
與人和休打鬥慎勿迷迷博奕飲酒暗風病諕殺傍人疾些兒¶
拯救　要病除須拂袖物外持修亘初清秀更有般眞箇長安¶
待來時成就¶
　　
*** 戒捏怪¶
做風狂脫家累脫了家緣要清心地休捏怪詐做好人莫謾神¶
諕鬼　寒與暑須當避志道休恥惡衣惡食遵國法莫犯天條¶
稱修仙活計¶
　　
*** 戒掉粉洗麵¶
出家兒貪美饍不顧抛撒掉粉洗麵喫素簽包子假黿甚道家¶
<pb:CK-KZ_JY199_02p039a>¶
體面　美口腹非長便麤茶淡飯且填坑壍樂清貧恬惔優游¶
別是般識見¶
　　
*** 示當厨造麫者¶
造麫人聽予屬硬搓薄赶挨刀細㔅燒鍋竈不可遲遲便頻添¶
火燭　覺馨香良久熟甜惔調和虛心實腹齋罷後慎勿狂思¶
清本來面目¶
　　
*** 勸醉者¶
休放醉休放醉想賢豈敢對他官員恁地修修行上士無爭實¶
無心罪你　休恣意休恣意省可貪盃早崇善事把性命下手¶
完全做神仙活計¶
<pb:CK-KZ_JY199_02p039b>¶
　　
*** 詠三教門人¶
九陽數盡通徹三教門人乍離巢穴探春時幸得相逢别是般¶
懽悅　也無言也無說執手大笑無休無歇覺身心不似寒山¶
這性命拾得¶
　　
*** 眞實語¶
不言名不說利酒色氣財竝無留意人間事總不關心别認些¶
活計　要全眞須養氣淨裏清中虎龍嬉戲得自然箇內斡旋¶
產胎仙出世¶
　　
*** 勸僧道和同¶
道毁僧僧毁道奉勸僧道各休返倒出家兒本合何如了性命¶
<pb:CK-KZ_JY199_02p040a>¶
事早　好參同搜祕奥鍊氣精神結爲三寶眞如上兜率天宫¶
靈明赴蓬島¶
　　
*** 戒華麗¶
出家兒聽仔細居止慎勿修來壯麗要創置悅目園亭與俗人¶
何異　人問予如何是竹籬茅舍柴門破碎更衣裝紙襖麻衣¶
是道家活計¶
　　
*** 贈趙先生¶
出家兒自摧挫箇箇待要伏降人我柰從前罪業深深頓裂他¶
不過　願心開早識破萬事皆空相爭甚麽鍊我相便是功夫¶
管將來證果¶
<pb:CK-KZ_JY199_02p040b>¶
　　
*** 勸門人問道¶
做修行除妄想細細尋思漸成嘉況早離我訪道參禪我難爲¶
倚仗　長安中有高尚是古月先生羊皮師長便謹謹侍奉他¶
家學些兒修養¶
　　
*** 贈郭法師¶
馬風風閑遊冶過靖遠鎮被他弓兵羅惹便捉爲探子之人更¶
不容分說　惱後畢難施設解在虢略受他縲紲非保人恩府¶
郭公啀甚時是徹¶
　　
*** 嘆世¶
嘆人人識見短只知萬貫多如千貫豈思量大限臨頭似傾山¶
<pb:CK-KZ_JY199_02p041a>¶
碎卵　如省悟家緣𢬵向物外更不前思後筭鍊氣神須要光¶
明做蓬萊仙伴¶
　　又¶
西施容潘安貌達者觀之一場失笑假大風地水成形終不免¶
坑窖　願省悟願明曉騁甚濟濟蹌蹌外表有內容深可修完¶
得性命了了¶
　　
*** 贈張先生¶
張先生名無欲表德無爭自然不俗更相稱道號無塵樂清貧¶
孤宿　玉中金金中玉金玉冲和異香馥郁大丹成穩駕雲軒¶
享蓬瀛仙福¶
<pb:CK-KZ_JY199_02p041b>¶
　　
*** 嘆世¶
嘆人人忒騁銳得時休笑失時之輩爭知得失時之人曾得時¶
如你　嘆浮名嘆浮利有若浮雲卽非久計念生死訪道參禪¶
修長生久視¶
　　
*** 贈文登宋法師¶
行法籙救疾苦足知賢家行深昭著更宜乎急急修眞認氣神¶
宗祖　鍊汞鉛調龍虎木金間隔逕流子午得自然結就靈珠¶
指蓬萊歸去¶
　　
*** 贈益都府李進¶
隴西公名去病表德去華道號去塵最緊待悟來去盡般般當¶
<pb:CK-KZ_JY199_02p042a>¶
修完性命　心常清意常淨法名更作谷神相應號通一亦是¶
相宜字仙卿相稱¶
　　
*** 嘆世¶
嘆人人忒拙計競蝸角虛名蠅頭薄利纔爭得粟米頭高早笑¶
他低底　厮是非講閑氣豈悟修行超凡出世了性命些子功¶
夫占蓬瀛仙位¶
　　又¶
養家人無箇省各衒惺惺慳貪鄙悋天來大割捨驚人敢不惜¶
性命這　性命於身緊一息不來身爲土糞願省悟疾速修持¶
固氣精神仙準¶
<pb:CK-KZ_JY199_02p042b>¶
　　
*** 贈馬彥壽¶
兩親家各開悟把從前愛底觀如猛虎認無爲清淨家風並無¶
些作做　不慳貪不喜怒調息均勻綿綿內補待一朝行滿功¶
成共㩦雲歸去¶
　　
*** 贈靈一子¶
何先生聽仔細未到髼頭且梳了髻亦未至求乞殘餘待悟來¶
許你　得定慧入初地憑仗無染無著無爲活計心清淨通妙¶
通玄得永成仙契¶
　　
*** 因何先生往甯海作詞以寄鄉人¶
勸鄕人當省悟浮利浮名不堅不固妻男是走骨行屍自身是¶
<pb:CK-KZ_JY199_02p043a>¶
臭腐　早回頭投眞趣學取馬風樂然歸去向物外耕種心田¶
做神仙伴侣¶
　　
*** 贈韋先生¶
公清火戲虛寂寂虎隨龍憩蓮綻勝似羣花緣行周濟　悟囘¶
頭眞自喜訣無爲清淨自然通祕自得休別追求人免不諱(拆韋¶
字起)¶
　　
*** 白觀音(本名白鶴子)贈吳知綱¶
謔號不勤勤名爲養拙人穿衣慵舉臂喫飯懶抬唇面垢但尋¶
水頭髼倦裹巾塵勞不復夢悟徹箇中眞¶
　　又¶
<pb:CK-KZ_JY199_02p043b>¶
久視長生法須當萬事忘守心猿易滅防意馬難狂引虎居龍¶
窟調龍住虎房兩般成一物跨鶴赴蓬莊¶
　　
*** 鴈靈妙方(本名雙鴈兒)謹繼重陽師父韻¶
幸遇風仙別東州無縈繋縱雲遊得眞懽樂恣情謳這塵緣一¶
旦休　倣傚田單用火牛駕金木倒顛流大丹光顯不持修在¶
迷津作渡舟¶
<pb:CK-KZ_JY199_02p043b>¶
#+PROPERTY: JUAN 009
<pb:CK-KZ_JY199_02p043b>¶
　　
*** 五靈妙仙(借柳詞韻)¶
馬風甯海遇重陽十八憨憨地就中奸黠六塵絕縱逍遙自在¶
開懷豁暢雲遊水歷瓊瑤路如冰滑補天缺　下功收五彩經¶
營活雪調龍虎撞關衝節得眞悅見晴空瑩淨圓圓正正光輝¶
<pb:CK-KZ_JY199_02p044a>¶
晃朗元來自家心月¶
　　
*** 贈蓬瀛散人¶
願賢增壽筭家豪散八兒孫孝盡皆奸黠總超絕效龐公許氏¶
全家頓悟同登彼岸長生路途清滑兔角缺　往來遊戲看天¶
花瑞雪金莖秀迥無枝節箇中悅是靈童應淨眞樂無愁可解¶
唯吟絳霄風月¶
　　
*** 贈趙八先生¶
馬風詞拜上眞甯趙八常清淨內容嬌黠馬猿絕處無爲無作¶
通玄達妙瓊漿得飲馨香味兼甘滑没盈缺　自然神氣壯眠¶
氷卧雪欺寒暑不拘時節這般悅自心知意解難言難說逍遙¶
<pb:CK-KZ_JY199_02p044b>¶
坦蕩清了洞天眞月¶
　　
*** 贈扶風縣淡公¶
悟來降我相街前乞八飍飍地似癡如黠萬緣絕淨清中恣飲¶
刀圭爛醉靈臺皎潔惺灑自然光滑本無缺　玉鑪金鼎內黃¶
芽白雪眞龍虎遶蟠關節姹嬰悅把崑崙頂戴衝開雲霧天無¶
晝夜長顯一輪明月¶
　　
*** 贈眾道友¶
馬風重懇告諸公道友休迷假內容堪守要長久用眞功全在¶
清心淨意擒猿捉馬休令暫時遊走得無漏　氣精神會合丹¶
砂結就無中相自然開口論無有這玄玄妙妙怡然悟解元來¶
<pb:CK-KZ_JY199_02p045a>¶
卻是眞師暗中傳授¶
　　
*** 翫丹砂(本名浣溪沙)讚師叔玉蟾普明澄寂和公眞人辭世¶
樸住虛無撮住空豈分南北與西東丹砂只在笑談中　性命¶
不由天地管一聲珍重別山侗羽輪飈駕赴蓬宫¶
　　
*** 起慈悲¶
馬鈺常憑佛作爲無爲心內起慈悲尋聲救苦做行持　一切¶
女男如父母見他生死十分危須當立箇上天梯¶
　　
*** 立法梯¶
立箇上天眞法梯無形無影亦無基一條捷徑入無爲　自在¶
逍遙眞活計常清常淨樂希夷自然天地悉皆歸¶
<pb:CK-KZ_JY199_02p045b>¶
　　
*** 贈于先生¶
性燭光輝晃玉壺心香馥郁裊金鑪刀圭爛飲醉眞如　花萼¶
樓前橫走馬華陰縣裏倒騎驢五靈年少捧神珠¶
　　
*** 贈郝先生¶
大悟浮生不戀家大乘體調不奢華大通玄妙不矜誇　大德¶
建修眞活計大丹烹鍊好生涯大功成就步煙霞¶
　　
*** 贈堂下道人¶
閑是閑非不可聽那堪日日自談論暗傷功行損氤氲　舌是¶
禍根牢鎖閉尋常省起禍之門自然性命得長存¶
　　
*** 自詠¶
<pb:CK-KZ_JY199_02p046a>¶
破戒山侗說一場喫人恥辱不慚惶邇來酷好飲瓊漿　玄玉¶
玄金盈寶鼎眞男眞女滿丹房貪心更待住蓬莊¶
　　
*** 述懷¶
外樂何曾內動心箇中無口會哦吟聲聲清雅透瓊林　善聽¶
要聽聽不得如聾似瞽可追尋恁時仙佛作知音¶
　　
*** 贈甘張二先生¶
清淨無爲鎖密機金波玉灧結刀圭奇哉妙矣至幽微　捉住¶
杳冥昏默處能餐能飲更能携無中養就化生兒¶
　　
*** 贈朱先生¶
一飽馨香野菜羹臨溪對竹自吟賡不妨斡運甲和庚　何是¶
<pb:CK-KZ_JY199_02p046b>¶
道人眞活計日當卓午打三更連雲和月一齊耕¶
　　
*** 贈甯海于瓦𤮴¶
水狗噴煙罩玉軒火牛入海種芝田白蓮花朵間青蓮　碧眼¶
胡僧眉拂地霜毛兔子角衝天如來圓相本來圓¶
　　
*** 贈堂下道人¶
捨了家緣更捨身卽非喂虎濟飢鷹幻軀識破自忘形　無恥¶
無羞無染著逍遙坦蕩氣神清心中眞佛現光明¶
　　
*** 贈華亭李濟川¶
十一吾儕一箇來十人緣絆未心灰莫教失腳落輪回　早早¶
投玄離苦海閑閑鍊氣養靈胎功成同去赴蓬萊¶
<pb:CK-KZ_JY199_02p047a>¶
　　
*** 贈張仙¶
決烈修持大丈夫專心致志免三塗冰清玉潔箇塵無　空裏¶
人頭懽笑落壺中斗柄斡旋舒丹成九轉駕雲輿¶
　　
*** 贈王劉二先生¶
莫把修行作等閑身閑不似放心閑運行日月莫教閑　保養¶
下丹無漏泄方遷絳闕鍊中丹上靈宮滿得三丹¶
　　
*** 復用前韻¶
養就三丹未得閑化人入道認清閑眞懽眞樂應眞閑　更把¶
三丹通一鍊行功圓滿顯神丹胎仙捧出紫金丹¶
　　
*** 贈堂下道人¶
<pb:CK-KZ_JY199_02p047b>¶
意惡心頑煙火生口張舌舉是非生傷人害己過潛生　辯者¶
自然爲不善善人不辯善芽生無爭上士得長生¶
　　
*** 贈閻先生¶
捨了榮華物外居的端妙處用功夫坎離宫內弄清虛　猛虎¶
口中敲玉齒驪龍頷下奪神珠這般手段稱吾徒¶
　　
*** 平等會(本名相思會)繼古韻¶
信口便胡轟不管無腔調暢我情懷歌舞一任人笑還童返老¶
志在無憂惱向妙處下功搜細勘校　瓊漿恣飲元氣充來飽¶
鍜鍊神丹無大無小胎仙養就捧出靈芝草便自衒這番兒道¶
決了¶
<pb:CK-KZ_JY199_02p048a>¶
　　
*** 洞中天(本名鷓鴣天)寄呈馬運甫¶
休賭休飲休保人减些煙焰少婪塵能搜己過爲長便不見他¶
非獲好因　驚寵辱樂清貧修心養性惜精神常憑如此成功¶
行明月清風作友眞¶
　　
*** 贈員先生¶
驀想浮華痛我心暫時榮顯落沉淪爭如物外逍遙客豈似寰¶
中自在人　忘俗慮樂清貧住行坐卧囉哩㖫鍊烹玉鼎長生¶
藥保養金鑪不死眞¶
　　
*** 贈昭然子¶
勸公休要戀迷津華陽巾換皂羅巾不爲汨没塵中客得做逍¶
<pb:CK-KZ_JY199_02p048b>¶
遙物外人　修道德固精神虎龍蟠遶嘯吟頻汞鉛自是成丹¶
藥跨鶴騰雲禮至眞¶
　　
*** 全眞菴丹井¶
穿鑿須當二九深甘泉自有應清吟更祈治病名丹井相稱山¶
侗普濟心　人聽勸作知音重陽妙趣好追尋紫芝氣熖生形¶
象碧眼眞如上寶岑¶
　　
*** 玉樓春借柳詞韻贈雲中子¶
洞天無夜還無曙常有紅光并紫霧靈波裏面見金鼇背上銀¶
絲千萬縷　二神贔贔驂風馭離坎相交傳密語鑿開造化至¶
幽微會得眞功顛倒數¶
<pb:CK-KZ_JY199_02p049a>¶
　　
*** 寄長春子¶
何須求富并求貴不必文章如白侍研窮性命好生涯保惜根¶
源眞活計　藏機隱密玄中最肯向人前誇提對瓊漿玉液飲¶
千鐘霞友雲朋酬一醉¶
　　
*** 寄長安子¶
洞中日月無朝夕晃朗雲衢通寶陌上明紫腦承三清下照黃¶
河常五色　自然霞結玲瓏宅內有長生三島客未彰雲外去¶
時蹤已到眼前來顯跡¶
　　
*** 寄長眞子¶
清中悟徹祥中瑞堪做風仙端的裔廣收白雪與黃芽鍜鍊神¶
<pb:CK-KZ_JY199_02p049b>¶
丹烹鼎沸　靈童營養如瓊膩通曉玄玄眞仔細明知天上二¶
三年暗換人間千萬歲¶
　　
*** 贈磻溪張先生¶
元陽烹鍊金光闕不使暗魔來盜竊常持清淨有功能永結神¶
丹無漏泄　閑心一片如冰雪自有長生無夜月蓋因離坎虎¶
龍調消盡我人猿馬歇¶
　　
*** 蓬萊閣(本名秦樓月)贈𡵟山前譚二翁¶
譚公急急迎物外逍遙客逍遙客專來緣化幸無阻隔　焚燒¶
船網無心測四方稱譽難名溺難名溺諸餘守舊轉增利息¶
　　又¶
<pb:CK-KZ_JY199_02p050a>¶
投玄急投玄做箇聰明客聰明客靜清心月不教雲隔　死生¶
生死無人測傚予入道能超溺能超溺虎蟠龍遶性停命息¶
　　
*** 贈譚公¶
于卽急留心長在船頭客船頭客殺魚鰕命罪根非隔　把予¶
言語休胡測速燒船網冤魂溺冤魂溺要全靈物踵間通息¶
　　又¶
熬煎急熬煎煎逼熬煎客熬煎客妻男魔障妙玄墻隔　遇予¶
便把清涼測清涼路上難緣溺難緣溺氣通和氣息調傳息¶
　　
*** 贈譚公子¶
人人急人人海上爲船客爲船客業緣長做福緣長隔遇　予¶
<pb:CK-KZ_JY199_02p050b>¶
勸化深宜測焚燒船網難功溺難功溺福緣善慶業緣除息¶
　　又¶
猿急猿不動眞吾客眞吾客傳靈榭金間隔　眞修鍊非凡測¶
珠光瑩難塵溺難塵溺生靈焰消煙息(拆心字起)¶
　　
*** 讚重陽眞人¶
離西漠重陽來訪蓬萊閣蓬萊閣祥光浮動果然侵廓　闡揚¶
教典勝施藥道尊自是師嚴惡師嚴惡僻人歸正要超碧落¶
　　
*** 述懷¶
離沙漠頓忘甯海軍中閣軍中閣我無回顧志清天廓　虛無¶
撮住堪丸藥虎龍哮吼從教惡從教惡勸人修道救人崖落¶
<pb:CK-KZ_JY199_02p051a>¶
　　
*** 讚尹眞人¶
無煙漠集仙觀裏飛仙閣飛仙閣巍巍高聳半侵雲廓　尹眞¶
法體方圓藥人還心敬消諸惡消諸惡本來靈物免教流落¶
　　
*** 詠海市¶
雲煙漠紅光紫霧成樓閣成樓閣鸞飛鳳舞往來瓊廓　神仙¶
隊仗迎丹藥虛無造化龍生惡龍生惡蓬萊三島橫鋪碧落¶
　　
*** 借張修祖殿試韻¶
還鄕急關西牒發山東客山東客三千餘里關山遙隔　當時¶
枉把予閑測而今且恁身如溺身如溺他年重話修仙眞息¶
　　
*** 贈馬彥高¶
<pb:CK-KZ_JY199_02p051b>¶
都同急務場無本爲愁客爲愁客禱他官長免教虧隔　遇予¶
呪酒忘憂測能醫百病如扶溺如扶溺更宜規措自然增息¶
　　
*** 贈吳菴師¶
菴師急菴師和尚迎仙客迎仙客香煙繚繞把予眸隔　如麻¶
觀者難籌測良緣共結功無溺功無溺龍華三會熙熙消息¶
　　
*** 贈門人¶
修仙急超然一志非常客非常客值魔遭難蕩關衝隔　精微¶
妙處心頭測轉增開悟難迷溺難迷溺鶉居鷇食念忘情息¶
　　
*** 贈趙公¶
當周急慣曾爲侣偏憐客偏憐客成人之美自無障隔　遇予¶
<pb:CK-KZ_JY199_02p052a>¶
好把精微測拯危救苦扶持溺扶持溺自然通道氣神和息¶
　　
*** 勸宋公輔¶
儒家急儒家不悟行屍客行屍客鑽研活路無遮無隔　令人¶
泛海誇强測豈思風浪扁舟溺扁舟溺此般甯忍勸君休息¶
　　
*** 勸囘¶
休急急儒家本是蓬瀛客蓬瀛客謫居塵世暫時仙隔　亘初¶
一點慇懃測搜來端正難焚溺難焚溺囘光返照修眞調息¶
　　
*** 贈宋六郎¶
波波急波波急急憂愁客憂愁客恩山愛海萬遮千隔　遇予¶
出路須當測利名場上休投溺休投溺進修仙道塵情俱息¶
<pb:CK-KZ_JY199_02p052b>¶
　　又¶
宋六急急謀生計爲船客爲船客洪波大浪竝無遮隔　風濤¶
惡處如何測好燒船網隄防溺隄防溺不如閑坐謾調龜息¶
　　
*** 贈姑水遲二翁¶
遲二急代予開導爲知客爲知客勸人歸善不辭山隔　人焚¶
船網何曾測這般功行誠難溺誠難溺名傳世上自然無息¶
　　又¶
修持急修持裏面眞賓客眞賓客內懷心鏡暫時形隔　要通¶
靈顯須憑測亘初悟徹能離溺能離溺自然昭著萬緣齊息¶
　　
*** 贈邴三翁(聯珠)¶
<pb:CK-KZ_JY199_02p053a>¶
邴三急隨物外修眞客修眞客聽予勸公塵隔　塵自是能眞¶
測眞修鍊難歸溺難歸溺沉無慮忘猿息¶
　　又¶
迷迷急氣財酒色愚癡客愚癡客遇予囘首一齊撥隔　搜玄¶
搜妙深深測玄機旣悟何愁溺何愁溺鼻調眞氣往來匀息¶
　　
*** 贈看焚船網人¶
行化急堪嗟背道愚迷客愚迷客是非海裏利名關隔　遇予¶
速把玄玄測澄心絶慮難情溺難情溺精光神氣終身將息¶
　　又¶
人來急相隨相從林泉客林泉客化人行善業緣攔隔　網船¶
<pb:CK-KZ_JY199_02p053b>¶
焚毁無疑測慈悲功行難爲溺難爲溺看人獲福殺心皆息¶
　　
*** 贈門人¶
知心急佩韋做箇超凡客超凡客萬緣堆裏超然離隔　逍遙¶
物外玄機測鍊成丹寶無憂溺無憂溺猿心馬意自然停息¶
　　
*** 赤岸橋頭勸燒船網¶
緣行急前迎後送仙家客仙家客幢旛寶蓋香花相隔　數船¶
網罟焚無測度仙橋上難沉溺難沉溺濟人道路往來甯息¶
　　
*** 贈于疃化網楊法師¶
行法急留心行法奔波客奔波客外行救治內忘通隔　木金¶
三間當搜測居於物外能趖溺能趖溺氣和神暢子安母息¶
<pb:CK-KZ_JY199_02p054a>¶
　　又¶
行法急斬妖斷祟書符客書符客振威叱喝有傷和隔　遇予¶
好把修行測修仙自是無仙溺無仙溺蓋因修鍊念忘心息¶
　　
*** 勸道¶
魔急魔怎亂修仙客修仙客談玄妙男遠隔　求寸祿人休測¶
鄕無漏難漂溺難漂溺儀運轉行眞息(拆心字起)¶
<pb:CK-KZ_JY199_02p054a>¶
　　
#+PROPERTY: JUAN 010
<pb:CK-KZ_JY199_02p054a>¶
　　
*** 金蓮出玉花(本名減字木蘭花)贈畢大先生¶
畢公好志官障私魔心不二決烈修持能可移山志不移　塵¶
緣一削世上榮華無染著可稱仙徒堪許完全大藥鑪¶
　　
*** 勸劉法司放鸚鵡¶
<pb:CK-KZ_JY199_02p054b>¶
緑毛紅觜因爲能言還自累奉勸休何語得分明愈著魔　不¶
如省覺緘口藏機懷卓犖人總嫌伊得出凡籠自在飛¶
　　
*** 寄張知觀¶
張公知觀性命堪搜常作觀勘破囂塵灰了凡心出世塵　內¶
修內鍊眞汞眞鉛常鍛鍊要見金蓮須是深深種玉蓮¶
　　
*** 寄任節級¶
任公節級肯救危難常濟急此去淳于報得專專獻鉢盂　山¶
東馬鈺詞寄賢家收養玉玉裏生金無口能言話古今¶
　　
*** 贈劉公見惠鞋以詞贈之¶
贈予鞋履我賜賢家玄妙理休別猜疑早離塵緣得所宜　論¶
<pb:CK-KZ_JY199_02p055a>¶
其元首清淨精光牢固守性不沉流決繼海蟾的祖劉¶
　　
*** 姜公惠蒲扇¶
蒲編線定救苦成功生異景熱惱無憂招引風來夏變秋　休¶
言是草雖則物輕人意好感謝姜侯惠我清涼免上樓¶
　　又¶
金汞定富人榮非我景子何憂嘆浮生鬢染秋生慧草早　修¶
心端的好道勝侯袖携雲訪玉樓(拆木字起)¶
　　
*** 萊州倉使盧武義¶
盧公倉使意在留心風馬二未解修丹送我勞勞到武官　速¶
囘車馬欲要全眞先棄假功行須周定是將來看十洲¶
<pb:CK-KZ_JY199_02p055b>¶
　　又¶
直饒呼使怎比清清修不二會鍊三丹遠勝爲人得好官　牢¶
擒意馬緊鎖心猿甯著假靈物圓周得看壺中萬萬洲¶
　　
*** 贈清淨菴主劉公¶
彭城菴主喜捨花園菴舍做設此良緣種下將來福祿田　全¶
家修善正是修行眞地面更好清心神氣沖和上寶岑¶
　　
*** 贈劉同監¶
圭爛飲後玄機宜再審上田田了眞功得自然　中蓮綻是爲¶
仙無失陷了心休繼海蟾的祖劉(拆刂字起)¶
　　
*** 繼張修祖殿試韻¶
<pb:CK-KZ_JY199_02p056a>¶
傳天際小金嬰能補綴白絨清物隨針繡我心　靈無影八刀¶
圭誰可飲友張翁客邀觀七寶宫(拆口字起)¶
　　
*** 繼酒同監韻(聯珠)¶
心數歲久休心成妙最好心磨琢心開疾似梭　飛玉性上無¶
瑕眞自淨有何愁惱吾官心不休¶
　　
*** 清眞子姚公索¶
命中養性水裏生金眞本柄虎遶龍蟠走玉飛金結作團刀圭¶
恣飲產箇胎仙端更正别是生涯出入騰空步翠霞¶
　　
*** 贈范明叔㯶扇¶
㯶絲爲扇堪與閑人常作善驚諕蚊蠅款款輕搖免殺生　添¶
<pb:CK-KZ_JY199_02p056b>¶
成幽雅相助逍遙塵不惹拂盡攀緣意淨心清性月圓¶
　　
*** 于疃于吉先索¶
于公聽勸世事無涯難歷徧好認玄微稍稍知空達妙機　家¶
緣撇掉雲水遨遊修大道異日功成跨鶴㩦雲赴玉京¶
　　
*** 牟平縣劉穩欲自焚身遂作此詞急救其性命¶
劉公聽勸學佛修仙憑識見割棄心塵不在焚燒捨𢬵身　些¶
兒修鍊鍛鍊神丹須九轉功行圓周相繼海蟾的祖劉¶
　　
*** 姜公惠故紙¶
然傳旨下清吟專謝紙帛遷延筆書箋钁見前　開微寡擘慳¶
心當捨下惠群仙卻酬君詩百篇(拆丿字起)¶
<pb:CK-KZ_JY199_02p057a>¶
　　
*** 桃源憶故人重陽師父相引登蓬萊閣¶
風仙同我蓬萊宴翫蓬萊清淺海市蓬萊出現虎嘯蓬萊苑¶
龍吟蟠遶蓬萊殿鶴馭蓬萊鳳輦丹顯蓬萊九轉堪應蓬萊選¶
　　又¶
崑嵛山近蓬萊廓連接蓬萊雲腳異景蓬萊輝霍霞變蓬萊鶴¶
　金風吹轉蓬萊閣自有蓬萊丹藥仙子蓬萊眞樂不負蓬萊¶
約¶
　　又¶
馬風得遇修仙舉不羨人間富貴築箇環墻居住且避風霜雨¶
　靈光晝夜常修補異日功成歸去得住蓬萊洞府侍奉吾師¶
<pb:CK-KZ_JY199_02p057b>¶
父¶
　　
*** 寄譚劉郝三師友¶
譚風劉郝雲霞友自在逍遙閑走興盡好歸陜右共話無中有¶
　常清常淨常無漏便覺虎龍交媾箇內不神神秀得飲長生¶
酒¶
　　
*** 得遇¶
馬風曩日肥家子緣甚黜妻屏子便做飄蓬貧子因遇重陽子¶
　從斯道號丹陽子塵事竝無些子悟徹男兒產子決定成仙¶
子¶
　　
*** 自悟¶
<pb:CK-KZ_JY199_02p058a>¶
父兄未老先亡過已後不須發課決定輪排到我生死如何趓¶
　悟來便做飍飍麽一任人猜心破認正箇中些箇有分携雲¶
朶¶
　　
*** 思遼陽高巨才¶
桃源憶故人歸去别後常懷無緒未審官遊何處忘了當初遇¶
　我今物外修行做但願他家開悟猛棄榮華貴富共結雲霞¶
侣¶
　　
*** 贈孔菴主昆仲¶
孔公四箇親兄弟小者二人傾逝已後不須卜筮想著先垂淚¶
　死生生死如何避早把家緣猛棄物外行功積累得得成仙¶
<pb:CK-KZ_JY199_02p058b>¶
位¶
　　
*** 勸長安三壇李法師¶
李公知觀聽予勸只恁未爲長便悟取水雲清淺玄妙心通顯¶
　木人手段非凡箭便把三乘救援射透箇中宫殿得見如來¶
面¶
　　
*** 桃源遁客問道¶
桃源遁客專來到問我些兒玄妙說破坎離顛倒水火同鑪竈¶
　虎龍蟠遶成丹寶五色祥雲開導引出胎仙不耄和住蓬萊¶
島¶
　　
*** 五臺月長老來點茶¶
<pb:CK-KZ_JY199_02p059a>¶
五臺月老通三要便把三彭除勦運用三車皎皎般載三乘妙¶
　龍華三會心明曉頓覺三光竝照箇內三壇設醮自己三清¶
了¶
　　
*** 贈蔡先生翁母(攢三字)¶
夫婦聽裁斷好生捨𢬵男兒休管俄然斷恩愛無縈絆漸令火¶
鍛明明光燦山侗喚¶
　　又¶
鴛鴦未老頭先白有甚因緣難測說破自然會得蓋爲貪迷色¶
　人還省悟溪山驀物外專修道德清淨神仙法則得住蓬萊¶
宅¶
<pb:CK-KZ_JY199_02p059b>¶
　　
*** 贈老姚先生¶
修行先把家緣捨莫順人情談話慎勿攀高忽下休著纖毫假¶
　心猿意馬無令耍眞淨眞清幽雅神氣和調惺灑功滿丹無¶
價¶
　　
*** 何先生欲遊海島以竹杖贈之¶
道家攀送呈玄趣膝上自然琴撫聲透九霄妙處引下青鸞舞¶
　流霞滿酌休辭訴九節靈枝携去相助亘初行步直上蓬萊¶
路¶
　　
*** 寄趙公綽殿試¶
今朝傳出些修鍊外把萬緣鍛鍊鍊過更宜重鍊識破何勞鍊¶
<pb:CK-KZ_JY199_02p060a>¶
　纔方向裏閑烹鍊六賊三尸頻鍊鏡滅心忘丹鍊得得成眞¶
鍊¶
　　又頌¶
人在萬緣鎖若是勘得破又更識得破修行做得過¶
　　
*** 寄張知觀(聯珠)¶
岐陽鎮上丹霞觀主張公手段段丹田照管顧常明燦　然內¶
景眞堪看透性無紊亂道祝賢遐算得神仙伴¶
　　
*** 贈古劉二先生¶
前程合有修仙分競利爭名喫頓遏意逆情愁悶逼得回頭緊¶
　算來貪甚浮華境不若完全性命直認無爲清淨管取成仙¶
<pb:CK-KZ_JY199_02p060b>¶
準¶
　　
*** 寄主簿王彥文¶
前程合有修仙契分外難求名利所措莫能如意激出修行志¶
　算來生死無人替肯把自身家累要占十洲仙位清淨功夫¶
累¶
　　
*** 贈李四官¶
閑思今古回頭底是非功成名遂往往事無如意猛悟尋歸計¶
　超然拂神無家累物外行功積累博得聖賢懽喜蓬島安排¶
你¶
　　
*** 贈鄭先生¶
<pb:CK-KZ_JY199_02p061a>¶
有心入道當回首況流年六九性命宜乎早救莫待身枯朽¶
無爲清淨功夫守自是神丹無漏天地可同長久永作雲霞友¶
　　
*** 贈亭川衆道友¶
塵中箇箇貪名利要賽石崇富貴爭柰前程不諱莫也難逃避¶
　悟來詐做飍飍地便是脫家奇計鍊氣全神圓備得赴蓬瀛¶
位¶
　　
*** 贈董先生(藏頭連珠)¶
予屬付須當認取本源清淨意清心除境滅心忘盡　形八戒¶
持來正洽靈靈心印結光輝禪定是神仙準¶
　　
*** 贈董先生¶
<pb:CK-KZ_JY199_02p061b>¶
泉西裏雲朋董訪扶風鈺洞話眞鉛眞汞火如何弄　分清淨¶
功能總蟻穿珠九孔午倒顛成珙性眞堪寵(拆龍字起)¶
　　
*** 贈華亭仙大師(攢三)¶
仙老眞禪老萬緣拂掃下心最妙俄然了　神氣精三寶閑烹¶
鑪竈丹成驚早眞如好¶
　　
*** 赴黃籙醮贈道眾¶
尋聲救苦酬予願海角天涯心遍暗誘人離火院物外眞修鍊¶
　尋思地獄心寒顫救拔亡靈經念枷鎻自然脫免總赴蓬萊¶
宴¶
　　
*** 舍弟運甫有書議葬事以詞答之¶
<pb:CK-KZ_JY199_02p062a>¶
在生已是爲來錯死後形骸醜惡合避三光寥廓埋了休拾掇¶
　子孫辦孝如媒妁遷葬分明嬉謔併骨共同棺槨顯露貪懽¶
樂¶
　　又¶
悟來頓覺從前錯怎敢起心生惡斡運蓬萊銀廓箇內如擡掇¶
　無中嬰姹憑媒妁須用黃婆爲謔和會出離瓊槨天上長安¶
樂¶
　　
*** 天道無親(本名甘草子)勸眾道友¶
唯願想像莊周夢蝶飛輕粉悟徹本無親天道堪憑信　一志¶
寂寥修行緊便莫惜假軀嬌嫩捐棄家緣須陡頓作女男妻恨¶
<pb:CK-KZ_JY199_02p062b>¶
　　
*** 勸董公道友¶
奉勸離俗修持自有清清雨雨變雪花飛得見青蓮浦　陪伴¶
脫塵雲霞侣不要起攀緣心緒莫戀金籠共鸚鵡聽馬風眞語¶
　　
*** 傳妙道(本名傳花枝)借柳詞韻¶
山侗正撫心琴仙調驀然想道契仇香姓趙願吾官早開悟事¶
皆顛倒匿　智慧裝懵懂咄去奸俏便倣傚許氏龐公全家物¶
外箇箇總了了¶
又清心淨意通禪明道遥樂永無憂惱縱狂歌任下士聞之大¶
笑　笑則笑怎知得內貌忒好待異日行滿功成管決有紫書¶
來到¶
<pb:CK-KZ_JY199_02p063a>¶
　　
*** 滿庭芳迷碁引¶
口倖謾人手談胡指暗懷奸狡心腸只圖自活一任你咱亡得¶
勝無聲之樂笑他家不哭之喪無慈念殺心打劫一向騁乖張¶
　偶因師點破回心作善入道從長便通玄知白守黑離鄉絕¶
慮忘機養浩鍊神丹出自重陽行教化闡揚微妙詩曲滿庭芳¶
　　
*** 嘆名利¶
利惹心猿名牽意馬無晝無夜奔馳波波劫劫來往没休期一¶
向貪饕越煞心勞役形苦神疲休迷執一箇口裏插得幾張匙¶
　堪嗟虛幻事妻男走骨自己行屍又何須相愛相戀相隨好¶
把輪囘趖趓早參禪訪道尋師長生話有些微妙端的上天梯¶
<pb:CK-KZ_JY199_02p063b>¶
　　
*** 出樊籠贈京兆劉法司¶
掣斷名韁敲開利鎖忻然躍出樊籠無拘無管縱步任西東自¶
在逍遙活計占無爲清淨家風無情念亦無憎愛到處且和同¶
　不唯身坦蕩心中豁暢性上玲瓏更不搜嬰姹坎虎離龍方¶
寸澄清湛寂得自然神氣和沖神仙事何愁不了決定赴蓬宫¶
　　
*** 重遇吟¶
重遇風仙重增開悟一心專做癡愚掀髯勢已且恁觜盧都罷¶
了高談闊論疏筆硯不講經書從今後孤雲野鶴鷇食更鶉裾¶
　寒來求紙布忻來歌舞飢覓殘餘似孤舟不繫有甚程途自¶
在逍遙坦蕩更無著無染無拘人來問看予活計何必更詢予¶
<pb:CK-KZ_JY199_02p064a>¶
　　
*** 贈趙先生母蓬瀛散人¶
京兆城中章臺街裏有箇豪富楊姑道菴創置與子不塵居燕¶
處逍遙快樂戴雲包酷好清虛陰德積憐貧愛老設獄祭魂孤¶
　環墻修十座衣飡獨贍三處安厨壽長年出自道力相扶臘¶
月下旬有二與眞人降誕無殊功行累將來定是跨鶴赴仙都¶
　　
*** 覺覺覺¶
道法彌高教門洪大東西南北無邊闡開玄徑剔正路無偏行¶
步逍遙坦蕩塵情事不許縈牽明三覺精神氣湧清淨遞相傳¶
　自然成造化木金間隔水火潺湲定虎龍交媾嬰姹牢堅結¶
正金丹大藥銀霞內燦爛光圓飛騰勢往來出入逗引大羅仙¶
<pb:CK-KZ_JY199_02p064b>¶
　　
*** 離苦海贈張二官¶
人喜生兒誰知替你被他奪了精神繫伊心意唯恐不成人養¶
大留心何處惜妻男忘了伊恩休惆悵聞身强健别覓箇良因¶
　怡然離苦海斷情割愛絕慮忘塵訪雲朋霞友月伴風鄰講¶
論長生久視通玄妙固蔕深根金丹結功成行滿跨鶴去朝眞¶
　　
*** 論金玉¶
玉洞玄玄金鑪燦燦清中金玉希奇金龍玉虎玉走與金飛撞¶
透金門玉戸見金蓮玉蘂爭輝金玉好天風搖曳玉葉與金枝¶
　錡錡金與玉金嬰玉姹玉步金闈顯金光玉艷玉貌金衣此¶
箇靈金靈玉結金丹玉性無虧眞金玉鈺成玄寶出自本師知¶
<pb:CK-KZ_JY199_02p065a>¶
　　
*** 處自然¶
清淨眞功無爲大道自然體用惺憁先天靈物元本在吾胷南¶
北東西相會慧眸開論甚矇矓壺中景水生玉虎火內長金龍¶
　祥光敷宇宙三田丹秀八脉神通且披蓑頂笠有似漁翁闡¶
出玄玄妙趣勸人人氣養和沖同修鍊功成行滿相逐赴仙宫¶
　　
*** 氷雪亭題晏子禮¶
瑞靄浮浮祥氛冉冉捲簾縞夜幽光清奇峻潔有類布濃霜恰¶
似山侗內景瓊花綻玉蘂芬芳瑤瑛結連城寶氣璀璨射珪璋¶
　何須沉與麝自然馥郁不比尋常見銀蟾吐耀斡運圓方姑¶
射眞人放浪弄風行玉珮玎璫胎仙現白雲深處恣意飲瓊漿¶
<pb:CK-KZ_JY199_02p065b>¶
　　
*** 赴萊州黃籙大醮作¶
口口相傳眞眞相濟悟來意解心通玄中妙趣明月應清風師¶
祖鍾離傳吕吕公得傳授王公王公了祕傳馬鈺眞行助眞功¶
　彭城并道友邀予追薦數次途中更同知節使節副相容跪¶
領尊官台旨加持在紫極之宫亡靈福超昇天界了了道深崇¶
　　
*** 刀圭法¶
日月交宫虎龍共處不分南北東西五方秀氣攢聚結刀圭十¶
二時中鍜鍊尖鋒上迸出光輝堪安欛住行坐卧恣意倒顛携¶
　添鋼增刃快斷除六賊消滅三尸便往來揮動剖判昏迷誰¶
信無中妙用變成箇惺灑嬰兒修眞理因師傳授轉付友人知¶
<pb:CK-KZ_JY199_02p066a>¶
　　
*** 和張飛卿殿試韻¶
七赴皇都三經殿試怎知鍊氣綿綿心猿休歇意馬罷强顛燕¶
處申申快意仗清淨固住靈源玄玄處三光竝秀照耀洞中天¶
　勸君開覺悟休馳才俊聽取余言有逍遙妙路無說無傳決¶
烈一刀兩段絕緣慮自是通玄眞功就留侯的裔繼踵作神仙¶
　　
*** 讚重陽眞人顯異¶
憫化眞人重陽師父頭頭物物皆通歸期預指語話似心風果¶
應南京行上昇霞後教訓臧公(師父重陽眞人當日昇霞至暮時分臧公在南京遇之尚不知¶
昇霞猶以爲生後方知之其速有如此者)岐陽鎮頂冠下界爲我再傳功　華亭城¶
西現救予疾苦氣布身中在文登雲上顯出慈容縣宰尼厖虎¶
<pb:CK-KZ_JY199_02p066b>¶
見經頃刻復返天宫眞實事古今希罕自是足人崇¶
　　
*** 退姜四翁所惠團襖¶
一紀環墻數年赤腳啀他寒冷如囚超然一志決要行功周感¶
得神仙下界向身中布氣如流無凝滯沖和上下相應好因由¶
　關西牒發我遠來東土恣意貪求做天來大錯敢受綿裘結¶
裹身如圌囤招譴責厥疾難瘳還團襖瀟瀟灑灑襤褸顯眞修¶
　　
*** 嘆憨漢¶
鏡內蒼顏梳間白髮猶然騁俊剛求不愁自己貪爲子孫憂日¶
日爭名競利時時地籌運機謀堪失笑這般憨漢直待死方休¶
　人還依我勸無常事緊性命堪搜願諸公惺灑慷慨囘頭莫¶
<pb:CK-KZ_JY199_02p067a>¶
說蓬萊路遠心開悟咫尺瀛洲眞清淨無爲功滿得去列仙儔¶
　　
*** 心自笑¶
學道修仙累功積行常愁行少功虧勸人作善於道最相宜稍¶
稍緣行端正早傍人别意猜疑心自笑圖他功行怎避是和非¶
　華山陳處士不侵耕織山下行稀尚有人相毁發嘆吟詩清¶
正無私無曲任前程寵辱災危隨緣過騰騰兀兀歌舞樂希夷¶
　　
*** 黃縣金玉菴¶
東寺西城南山北海心中好結良因菴名金玉堂建號全眞廊¶
舍清風明月園無漏不落沉淪門清淨雲朋霞友燕處得申申¶
　無爲環堵裏小松疎竹初種新新向寶花臺上異事驚人眺¶
<pb:CK-KZ_JY199_02p067b>¶
望蓬萊山島又何必别覓長春堪圖畫芝川一境馬鈺略鋪陳¶
　　
*** 證仙果¶
牝鎻玄通龍奔虎走微微調息綿綿清風透戸不放馬猿顛姹¶
女嬰兒相遇論清淨至妙根源無作做自然成道決上大羅天¶
　愚男專懇告十方父母聽取兒言願茶坊酒肆遞互相傳莫¶
以狐言貉語是端的祕密幽玄憑斯用人人有分箇箇做神仙¶
　　
*** 贈君唐括氏兒捨子出家以詞贈之¶
冒雪行車迎風訪道投余特地參同說些修養不論虎和龍講¶
甚嬰兒姹女無龜蛇日月交宫無水火亦無嗽嚥更没按時功¶
　的端眞妙用無爲活計清淨家風鎖心猿意馬勿縱狂疎鍊¶
<pb:CK-KZ_JY199_02p068a>¶
息綿綿來往自然得子母和同全性命紫書來詔直赴大羅宫¶
　　
*** 不看謁¶
不謁公侯不疎貧賤不求富貴榮華不飡美膳不敢厭衣麻不¶
發無明火燭不著境亦不思家般般不不忘師旨鑪鍊白朱砂¶
　逍遙眞自在清閑活計雲水生涯對風鄰月伴滿泛流霞悟¶
徹長生久視又何必馳騁矜誇將來去祥雲瑞靄步步襯蓮花¶
　　
*** 夜叉婆¶
撲粉施朱畫眉補鬢巧言令色柔和暗藏機狡名喚夜叉婆面¶
善心乖性惡纖纖指鷹爪無過誇體段取人性命入夜騁僂儸¶
　遇師方省覺要逃業障須避冤魔縱水雲遊歷遠離巢窩急¶
<pb:CK-KZ_JY199_02p068b>¶
急完全神氣累功行豈敢蹉跎酬心願勸人修鍊功到洞仙歌¶
　　
*** 覺前非¶
不待人詢須當自問如何用意圖財若非奸狡無有自然來心¶
起慳貪嫉妬嚀思想橫禍非災欺天地暗懷狠毒怎不落深崖¶
　陰司懸業鏡難謾難諕難閃難推卻不如聞早省悟心灰物¶
外追陪霞友論長生脫免輪回修功行不忘初志定是赴蓬萊¶
　　
*** 懷修鍊¶
物物心休般般事已進人退己從長無爭上士柔弱勝剛强垣¶
蕩逍遙度日處清淨成就圓方懷修鍊亘初靈物決要鼎中藏¶
　難忘唯是道如飢思飯如渴思漿似嬰兒尋母專一思量急¶
<pb:CK-KZ_JY199_02p069a>¶
救自家性命調眞息不要忙忙常細細綿綿來往功到赴蓬莊¶
　　
*** 悟生死¶
七十韶華暫時光景尋思一向沉吟酸辛入鼻苦痛事攢心生¶
死都來兩字旣生身有死相臨堪養氣要逃生死物外去搜尋¶
　心開通妙用火中養木水裏生金把乾坤骨髓收向朱林龍¶
虎變成嬰姹靈靈顯豈論陽陰無生滅眞眞了了跨鶴上瑤岑¶
　　
*** 傀儡諭¶
養贍渾家貪求活路身如傀儡當場被他名利把戲引來忙牽¶
惹千頭萬緒使作得舉指猖狂誇體段搖頭弄影馳騁好容光¶
　遇師親說破行屍模樣走骨趨蹌氣懸絲相似莫有無常急¶
<pb:CK-KZ_JY199_02p069b>¶
認壺中雲水叩玄關麻麥馨香龍蟠虎汞鉛烹鍊丹結做蓬郎¶
　　
*** 自破坐¶
執法行功按時打坐柰何不得惺憁睡魔返倒頭點點占胸鼻¶
氣如雷響喨纔驚覺眼又矇矓予自勸恁般修進怎鍊虎和龍¶
　斯言如不信偷觀同輩定是心通見搖船身分自愧梢翁好¶
認無爲大道心清淨神氣和沖靈光結三丹踴躍晃郎五明宫¶
　　
*** 降心魔¶
熟境纏綿心魔返倒下功決要降心住行坐卧晝夜志防心方¶
寸雖然不大起塵情萬種牽心當識破上天入地好弱總由心¶
　從今生覺悟牢擒意馬緊鎖猿心把凡心裂另要見眞心日¶
<pb:CK-KZ_JY199_02p070a>¶
日澄心遣慾更時時校勘身心無私曲自言心正方可合天心¶
　　
*** 骷髏樣¶
樣子骷髏偏能販骨業緣去去來來騁馳伶俐不肯暫心灰轉¶
換無休無歇騰今古更易形骸空貪壽饒經萬劫終久打輪回¶
　遇師親指教創修一點免落千崖屏七情六慾保護三台玉¶
虎金龍並凑青蓮內捧出嬰孩無生滅大羅天上仙位得安排¶
　　
*** 忍忍忍¶
刄下挑心心頭插刃認來堪作良因無明降住有辱不生嗔憶¶
昔清河公藝尚垂涕書此和親無爭士常行大善不敢暫傷神¶
　人猜埿捏塑逢刀坦坦遇藥申申便是非不辯强弱無論師¶
<pb:CK-KZ_JY199_02p070b>¶
父重陽教我消煙火悟假修眞常忍耐觸來勿競端的做仙人¶
　　
*** 得眞樂¶
落魄閑人逍遙懶漢的端酷厭榮華怕躭火院不會養渾家萬¶
種塵緣拂盡仗心閑鑪養丹砂松峰下水邊石畔遣興飲流霞¶
　一靈常皎潔優游恬惔眞樂無涯論比之明月月有雲遮若¶
比孤雲自在風飄蕩牢落堪嗟予親遇得超彼岸快活更無加¶
　　
*** 和芝陽靈元子衛信道韻¶
放懶生涯欣慵活計起心念念慈悲而今不肯摘葉更尋枝撇¶
下之乎者也的端認蓮出青泥閑閑裏捫心自忖有似遇良醫¶
　逍遙眞自在要成仙福憑仗心師志堅如山嶽不許胡移日¶
<pb:CK-KZ_JY199_02p071a>¶
用無爲清淨自然得捉住東西些玄妙悟來通曉雖老不爲遲¶
　　
*** 復用前韻¶
弔孝之人送終之輩當思兔死狐悲青春漸老休要戀花枝好¶
把精神收拾超彼岸出水騰泥皈正覺自心有病物外去尋醫¶
　良醫無藥餌劈昏鑿暗便是明師要心無染著熟境遷移神¶
淨虎龍交媾任紅日東出還西無憂惱長安路上行道不遲遲¶
　　
*** 離眾生示門人¶
盡說煙消皆言火滅觸來總起無明不知不覺怎得離眾生道¶
本易行易曉柰心違難曉難行心魔障未成大善方寸不能靈¶
　同流聽囑付是非休辯人我休爭嘆行屍走骨何辱何榮急¶
<pb:CK-KZ_JY199_02p071b>¶
救自家性命氣神和清結眞形靈靈語瑤臺閬苑蓬島是前程¶
　　
*** 混元劉法師昇化以詞讚之¶
幼則隨羣長而異眾一心法籙行持書符呪水治病救災危建¶
德如偷不顯厭華麗糲食麤衣親曾遇重陽師父傳授入希夷¶
　自知功行滿速來訪我徑就歸期便怡然拂袖應限宜時此¶
者彭城了了馬風風當賦新詞長生得携雲仙去跨鶴赴瑤池¶
　　
*** 讚重陽眞人出現¶
古郡登州望仙門外畫橋車馬難通重陽師父對眾顯家風預¶
說逢何必壞經一紀太守何公嫌嶮峻令人拆毁命匠別興功¶
　文登重出現白龜蓮上端坐空中宰公尼厖虎得遇眞容忽¶
<pb:CK-KZ_JY199_02p072a>¶
見囘身側卧祥雲動復往仙宮人爭畫家家供養處處總欽崇¶
　　又¶
妙行眞人重陽師父遇師吕祖玄通十年了道歸去得乘風一¶
紀三番下界性正直凡事依公天上現無爲手段超顯自然功¶
　全眞文集裏藏機隱密妙在其中論龍吟虎嘯嬰姹嬌容玉¶
內金光燦燦神丹結躍出靈宫人還悟速修清淨休受世間崇¶
　　
*** 贈辛五翁姜四翁¶
豪富過人作爲異眾萊陽姜鑑辛通文登趁醮不憚冒霜風來¶
往近乎千里投壇告馬鈺姜公持孝道宰公聞得惠酒勞奇功¶
　虔誠逢感應醮儀纔罷仙現雲中命丹青妙手傳寫奇容從¶
<pb:CK-KZ_JY199_02p072b>¶
此住行坐卧搜斡運陰裏陽宫忘塵事鄕人欽羨相重更相崇¶
　　
*** 贈萊陽縣眾醮首¶
高密鍾眞萊陽姜鑑廢坊辛氏名通邀予追薦不避雪和風捧¶
示眾官書疏跪領外承順諸公居環堵一餐薄粥須辦十分功¶
　加持非草草玉山踏碎金藏頤中要虎龍交媾產出元容整¶
頓精神惺灑救亡靈盡赴蓬宫人聽勸齊心樂善釋道一般崇¶
　　
*** 赴登州黃籙大醮¶
松栢巖前煙霞洞裏清風吹動靈苗水昇火降大藥自然燒歌¶
舞相陪童稚利名棄不讓漁樵忘人我清貧爲樂怕底是塵囂¶
　人來求追薦千言萬語苦苦相邀便加持齋戒遙拜雲寮禱¶
<pb:CK-KZ_JY199_02p073a>¶
告重陽師父救亡靈得上青霄鸞鶴引孤魂滯魄相從總逍遙¶
　　
*** 文山七寶會眾剏菴告名因而示詞¶
七寶菴中三清門裏全眞堂建相當東西廊舍堪可做雲房鑿¶
石名爲丹井水甘美有若瓊漿玄玄處修眞環堵幽雅不尋常¶
　雲朋并霞友微中講論妙裏斟量處身心清靜便是仙方調¶
息如同龜息命燈內性月圓光齋場上文山道友唱此滿庭芳¶
¶
¶
¶
¶
<pb:CK-KZ_JY199_02p073b>¶
¶
¶
¶
¶
¶
¶
¶
¶
¶
¶
