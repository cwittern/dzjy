#-*- mode: org; -*-
#+EXPORT_ID: JY257
#+TITLE:元皇大道眞君救劫寶經
#+PROPERTY: pinyin Yuanhuang Dadao Zhenjun Jiujie Baojing
#+WITNESS: CK-KZ JYE
#+BASEEDITION: YP
<pb:CK-KZ_JY257_01p018a>¶
* 元皇大道眞君救劫寶經¶
　　　　　　　　　　　　　　@by大興朱　珪石君敬校¶
　　　　　　　　　　　　　　@by睢陽蔣予蒲夢因重訂¶
眞君曰：吾道德圓通，久證眞位。兹以劫運可念，遂願救度衆生。¶
壬申𡻕七月七日，時西晉懷帝永嘉六年，琅輿羽軒、麟車鳳駕、¶
玉童玉女、神將天兵、樂隊旌旗百萬引從侍衞森列，樂音震天，¶
蒙天帝令，爲太玄無上上德眞君，同中書門下平章事，上主三¶
十三天仙籍，中主人間夀夭禍福死生貴賤，下主十八重地獄¶
輪迴。拜命訖，空中大震七聲，天旋地轉。吾以劍一指，天地停車，¶
日月停輪。頃刻間，紫雲上衝，黑氣盤結。有二童子以善惡簿進¶
<pb:CK-KZ_JY257_01p018b>¶
曰：『寅卯而後，劫運可駭，承旨預定善惡。敢以簿進。』吾閱善簿，得¶
忠孝功德、陰隲修行者若干人，閱惡簿，得十惡五逆、臣民官吏、¶
士農工商、僧道雜流爲惡若干人。吾愍劫運之臨世，人造惡無¶
有窮已。今遣十惡大魔三百萬、飛天神王三百萬、神兵神將一¶
千六百萬，以五道雷神主之，收取惡人。又大風、大雨、大水、大火、¶
大疫並作，以收惡人，用充劫運，罪罰不遠，深可哀憐。吾今爲度¶
脫衆生，私露天機，略具善惡簿中曾有功過者，以爲生人警戒。¶
今勸世人每日侵晨持誦¶
玉皇大天尊玄穹高上帝¶
尋聲赴感太乙救苦天尊¶
<pb:CK-KZ_JY257_01p019a>¶
九天應元雷聲普化天尊¶
玉虛師相玄天上帝金闕化身天尊四位聖號，朔望誦《救劫經》¶
並《太上感應篇》一遍，以消罪愆。先當遵此六章修行，庶持念聖¶
號、靈篇，得以感應。如此則自然福祿無量，子孫榮昌，金車入門，¶
仕宦卿相。若不遵此六章修行，徒口誦經，欲免罪愆，名曰瀆天，¶
其罪尤重，愈不可解。吾今降下此經，流傳於世，所在之處，以三¶
千神兵衞之。其誦讀此經而不信受與前信受。後有悔心者，仰¶
飛天大神卽時收取，以充劫數。如有祕藏此經而不傳者，其罪¶
惟均，各宜省悟。¶
** 　　天下通行警戒章第一¶
<pb:CK-KZ_JY257_01p019b>¶
眞君曰：哀哉。今世之人，子不孝於親，弟不敬於兄，下不順於上，¶
婦逆於舅姑，子弟凌師長，士虧實行，官恣貪謀，農趨末作，工競¶
浮華，僧道誑俗，自毀眞敎。罪罰不遠，深可哀憐，各宜遵吾警戒，¶
勇猛修行，以逃劫運。¶
** 　　天下通行孝感章第二¶
眞君曰：人之立身，以孝爲本。　東京趙居先，父年九十一𡻕，母¶
年九十四𡻕，性皆嚴急。居先夫婦侍奉勤謹，孝行克諧，每夕焚¶
香，爲父母祈禱。三尸上奏，天遣飛天大神，逐日監察，見其心專¶
意一。孝行動天，七子三婿，皆列殊科，居先身證仙界。　茂州黎¶
瓊棄父貪淫酒色，三年淹母，殯者五載，被雷焚之。　徽州李氏¶
<pb:CK-KZ_JY257_01p020a>¶
女名善瑜，適葉元贊長子，年三十自十。八侍舅姑極孝，家貧，已¶
雖饑寒，凡飲食不敢嘗啖，以奉舅姑。舅姑病甚，家貧不能召醫，¶
自爲祈吿天地，願以身代舅姑。適遇三官巡察，空中聞之，奏聞¶
玉帝，奉旨加其舅姑夀一紀，仍賜錢八千萬，注名祿籍；二子賜¶
品官。後一𡻕，一旦，門未啟，忽見廳上金玉滿堂變易，果得錢八¶
千萬。其鄰居秦氏女，年二十，恃其長舌，抵觸舅姑。李氏嘗勸之¶
而不聽。李氏受錢日，秦氏爲雷火焚燒。善惡之報，昭然可畏。¶
** 　　天下通行士行章第三¶
眞君曰：吾一十七世爲士大夫，未嘗虐民酷吏。今人衣冠紛紛，¶
日讀其書，恃其文章，而行已法度、孝行陰功略，不加意。或兄弟¶
<pb:CK-KZ_JY257_01p020b>¶
分爭，或宗族相毀，或夫妻反目，或父子憎嫌。或倚恃富勢而欺¶
凌小民，或矜持才能而欺侮前輩，或口誦佛老而薄於父母，或¶
貌敬天地而中萌欺詐，或敎人爭訟而破散人家，或巧言妄語¶
而助人之過。或破人婚姻，或誹謗同類，或播人是非，或埋藏陰¶
毒。此等罪犯，難可解雪。倘或回心，庶幾免咎。　衢州范元之，素¶
貧，盛暑江浴，拾得金銀一袋於岸。歸謂子曰：世人以財爲命，萬¶
一此人失此，自經於溝壑，枉喪性命。翼旦，父子攜於岸以待之。¶
果見一婦悲號而至。元之詰其故。曰：『夫坐獄當死，易田得銀，至¶
此失之。』元之卽以還之。婦與分，亦不肯受。旣而鄉里多薄之，謂¶
其不能經營生理，空自守貧。元之笑而不答。次年，父子登第，至¶
<pb:CK-KZ_JY257_01p021a>¶
今十二世爲二千石。　瀘州李挺先，才高自爲第一，以兄弟參¶
商，好毀人婚姻，發人私密。遂降其籍。　信州林茂先，才高過人，¶
已捧鄉書，家極貧，閉戶讀書。鄰家巨富婦，厭其夫不學，私慕茂¶
先才名，夜奔之。茂先呵之曰：『男女有別，禮法不容。天地鬼神，羅¶
列森布，何可以此污我。』婦慚而退。茂先次舉登第，二子皆登第。¶
見聞者，各宜悛戒。¶
** 　　天下通行曰用章第四¶
眞君曰：凡今之人，毒惡殘忍，巧詐不常，難爲指名。姑示一二勸¶
戒。　杭州王用先家貲百萬，置大小二斗、大小二秤，較量出入，¶
以欺陷人。止及十年，遭禍被刑，家財破散，子孫作丐。　福州福¶
<pb:CK-KZ_JY257_01p021b>¶
清縣文紹祖與柴公行議親。旣問名，柴女忽中風。紹祖欲更之，¶
其妻大怒曰：『我有兒，當使其順天理，自然長久，悖禮傷義，是爲¶
速禍。』大斥紹祖。卽娶柴女歸。次年，紹祖子登第，柴女瘋亦痊，生¶
三子，皆登第。　何元益與趙明夫議婚已定，而趙女失明，家計¶
寥落。元益易其親，與單子文爲婚。次年，父子俱喪明。趙女適士¶
人葉惟先。惟先登第，三典大郡。　階州孫仲可欺奪寡婦之田，¶
繼與通姦。中年聾盲，子孫齟齬。　建州揚進多廣田園，百計吞¶
併，交易不明。至少子鐘仲不肖，三年，破敗蕩盡，拘惡簿。　元秀¶
家財四十萬，生子四人。其餘諸妾所出，不問男女，並瘞埋之。一¶
日，夢見數十輩來追殺人賊。元秀大驚，起，兩手兩足已爲牛蹄¶
<pb:CK-KZ_JY257_01p022a>¶
展轉，於牀大呌。三日，頭斷而死，陰府申聞。天曹帝大怒曰：『性根¶
不壞，方得人身，天神誦章，始離母腹。愚人不禁情慾，嬰兒有何¶
罪愆。揆以正條，倍於故殺殺人償命理所應然。』天曹牒下，陰府¶
判斷元秀受罪外，拘囚地獄，在生四子，注籍刑名，四十萬財，沒¶
入官府。近者四方奏牘，類此者衆。下酆都別置一籍，收錄此等¶
名字，差北方飛天神王統領神兵，巡行天下。有似此者，卽許便¶
宜施行，不待事終，赴十獄考鞫。¶
眞君曰：人子不孝，自有天條誅戮；無罪殺兒，是殺天下人民也。¶
故元秀身墮地獄，四子犯刑，家財沒官。且人厭多兒，何不節慾？¶
乃敢殺人。不顧今世之如元秀者，何地無之？吾觀酆都城中以¶
<pb:CK-KZ_JY257_01p022b>¶
此受罪者，不可勝數。各宜省悟，不可自取天譴。若元秀永囚地¶
獄，萬劫受罪，子孫受刑。可不悲夫。禍福無門，惟人自召。¶
** 　　天下通行官守章第五¶
眞君曰：士之居官，以忠爲先。今世大異，上而卿相，下而一命，賄¶
賂公行，公道不立，皇天震怒。何况侵民膏血，自肥一家，扼人襟¶
喉，自謀進取。不公不法，不仁不義，快一勝於目前，結無窮之冤¶
業。劫數來時，福力盡處，果報昭彰。若速悔心，猶可免戾。故顯官¶
子弟多不振，勢位之家多破殘。上天之報昭然，人苦不自覺耳。¶
　葉知遠知嵐谷縣夀限將終。其春首，知遠之子與一巨室同¶
謀，私受財物，妄入人罪，誣以劫掠。其勢炎炎，罪及千家。知遠覺¶
<pb:CK-KZ_JY257_01p023a>¶
其情，並其子申於朝，力爲明辨，遂免千家之罪。城隍申奏，知遠¶
延夀一紀。一年内，妻妾生二子，皆榮顯。然則善簿所記，存心如¶
知遠者，有何人？知遠若私其子以害民，必自受責，其禍當何如？¶
今遣童子三百萬，巡察四方官吏善惡，各行果報。¶
** 　　天下通行道釋章第六¶
眞君曰：僧道出家，名爲離業垢。今世可駭，纔入道塲，逆料施利¶
之多少，加減法事。或醉酒飽肉，或蓄妻私寮。穢德彰聞，有負上¶
聖救世之心。如此等類，厯劫不赦。　通州海門縣景覺之有子¶
名佛孫，九𡻕出家，名祖惠。二十八爲長老，濫稱禪師，而不明本¶
性，罪惡又多。其伯景識之有女名蓮眞，年十八出適與其夫失¶
<pb:CK-KZ_JY257_01p023b>¶
歡而回故家。僧祖惠出入伯氏時，或遇宿，與蓮眞通姦。其伯以¶
一家無間，初不知覺。僅及兩月，司命大怒，徑奏上蒼。適遇雷公¶
奏事，奉命碎祖惠屍首於通衢，拷其魂於酆都地獄。萬劫受罪¶
不舍晝夜。又以雷火三繞蓮眞，三焚之，不令死，大書其背曰『亂¶
倫怪獸。』求生不得，求死不得。如是三年，方令入地獄受罪，配入¶
禽獸道。識之夫妻，以閨門不肅，各減夀一紀，惡疾而終。蓮眞之¶
姑，中間知覺，私受二百貫，大風刳其目、截其鼻。旦夕自稱曰『我¶
黨同亂倫怪獸，使我至此。』伽藍土地，以失申奏，亦拘繫獄府，日¶
受鞭笞，責以重罰。黑氣二十四，其中一道是僧道淫穢䙝瀆上¶
眞事，一道是世人殺所生男女冤氣衝天。其他皆罪惡所積，今¶
<pb:CK-KZ_JY257_01p024a>¶
通都大邑，有敗禮之家。或至親或宗黨旣出家者，往來私家，男¶
女雜遝無間。不知僧道壞俗，俗壞僧道，亂上天人倫，背至尊敎¶
法。天地震怒，罪入惡籍。侮滅三敎如此等罪，何時可懺耶？今遣¶
飛天大聖統御鬼魔四十萬，以雷公主之，巡行四方，日夕申奏。¶
如有亂敎法者，仰雷公便宜施行。大道與佛，初無負人，而人自¶
負之。　壬申𡻕，世人以誦經修行證道成佛者七千人。蓋自清¶
心寡慾，先修人事，不犯人倫科戒、積德累功，諸惡不作，然後得¶
此。今勸世人，若能遵此六章，行之乃可免禍而得福。背吾所言，¶
天條不赦。¶
眞君曰：混沌未分，吾統天地人之道。自太極判，吾與大道俱顯。¶
<pb:CK-KZ_JY257_01p024b>¶
吾上則替天行道，下則濟度萬民，故證斯果。吾統天地人，何神¶
不攝，何事不該，何物不佑，何罪不罰，何祈不應，何劫不定。吾哀¶
世人造惡不已，或心生，或口語，或敎人，或自作。晝則不足，夜以¶
繼之。今大劫可駭，不生悔心，不覺不知，流浪苦海，生而害身滅¶
家，死後萬劫受罪，作禽獸身，昏昏默默永無出期。深可悲哉。每¶
家各宜書寫此經一帙，日夕瞻視。依此六章修行，每日侵晨誦¶
四大天尊聖號及《感應篇》。行之二年，萬罪消滅；行之四年，百福¶
皆集；行之七年，子孫賢明榮登科第；行之十年，夀命延長；行之¶
十五年，萬事如意；行之二十年，子孫爲卿相；行之三十年，注名¶
仙籍；行之五十年，天神恭敬，名列仙班。不依此六章加意修行，¶
<pb:CK-KZ_JY257_01p025a>¶
或作或輟，今日行明日廢，人事旣乖，心田日暗，雖口誦經而其¶
心不悟。是爲瀆天，罪不容赦。欽哉。一違吾言，斷不容恕。詩曰：爲¶
官清正强修道，愛老憐貧勝出家。作事莫瞞天地眼，自然心似¶
白蓮花。又曰：行藏虛實自家知，禍福因由更問誰。善惡到頭終¶
有報，只爭來早與來遲。閒時檢點平生事，靜坐思量日所爲。意¶
馬心猿當繫縛，自然天地不相虧。又曰：心不明來點甚燈，意不¶
公平看甚經。大秤小斗喫甚素，不孝父母齋甚僧。妙藥難醫冤¶
業病，橫財不富命窮人。利己害人終損夀，積善修身蔭子孫。人¶
惡人怕天不怕，人善人欺天不欺。暗中陰隲分明有，遠在兒孫¶
近在身。說話莫談他人短，自短何曾說與人。生事事生君莫怨，¶
<pb:CK-KZ_JY257_01p025b>¶
害人人害汝休嗔。欺心折盡平生福，行短天敎一世貧。爐中有¶
火休添炭，扇遇涼時莫使風。立心若不行方便，念盡彌陀總是¶
空。又曰：饒一著，添子孫之福夀；退一步，寛隙駒之易過；忍一言，¶
免駟馬之難追；息一怒，養身心之精神。¶
¶
