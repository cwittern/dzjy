#-*- mode: org; -*-
#+TITLE: 太上妙始經
#+DATE: 2011-05-31 15:53:26
#+PROPERTY: kxid KX065
#+PROPERTY: pinyin Taishang Miaoshi Jing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0658
#+PROPERTY: id JY068
<pb:CK-KZ_JY068_01p062a>¶
* 太上妙始經¶
太上老君曰道出於無形無名無聲無色無味淡然以虛無爲¶
宗自然爲生以清微玄元之氣爲本有無極之功無表無裏亦¶
無上下無有前後靜爲一體先天地而生其要妙廣遠彌漫不¶
可得名故字之曰道合則爲元氣散則天地天地三千六百億¶
萬嵗一合會數窮於三五七九而天地壽盡壽盡之時陽精化¶
爲火陰精化爲水先以火燒其上至六天下至九地然後以水¶
平之混而歸一復三千六百億萬嵗一開方復分別元氣清者¶
爲天濁者爲地天玄而清地濁而黃太陽之精爲日太陰之精¶
爲月復分日月之精爲星辰二十八宿天有四時五行六甲十¶
<pb:CK-KZ_JY068_01p062b>¶
二時天地之氣交合然後人民禽獸草木蝖行蠕動森然皆生¶
乃有五嶽四瀆三十六山興雲布雨置立三皇五帝胤胄百姓¶
更相產孺如此元氣一合一開無有窮極從始至終益已數千¶
百萬嵗開合不可復計天地終訖之時萬物形像皆成虛無惟¶
眞人道士功德無量能千變萬化鍊易其形在九天玄元之上¶
乃解窮天地數千百萬變易有此無極之氣耳當此之時惟有¶
神明元氣元氣以道爲先故天下莫大於道夫天地六合其外¶
如雞子又似車輪元氣繞之如日之暈元精之所散也六合中¶
央廣方各一萬八千里此山盡黃金瑠璃水晶爲之上宮室草¶
木禽獸皆有七寶之形其上卽天帝之所主主錄天下三萬六¶
<pb:CK-KZ_JY068_01p063a>¶
千神萬物死皆屬之崑崙山上復有九天九天都名耳有數千¶
萬重天但大域窮於九九是數之極也諸天宮室皆懸在空虛¶
中言天中人皆有空虛之身能飛行目能微視耳能微聽變化¶
三天是無上正眞道界最有功德乃得生此天中此天以下各¶
隨功德多少所生各有重界崑崙山以下有九地地下有一重¶
水水下有風如是風水之地各各有九重更相擎持今之地動¶
者是風水搖也王者有大功德若有𡨚酷故天地爲之動鬼神¶
爲之感此九地之下各有諸鬼宮府及諸地獄九天中亦有獄¶
九天之上仙聖所住九天之下鬼神之所住卽是今之邪官邪¶
僞之所統其中各有君王更相主錄無有毫差也天門在西北¶
<pb:CK-KZ_JY068_01p063b>¶
地戸在東南天門地戸正相對之神東名曰鈞天有八十一國¶
縱廣八萬一千里今之土國也山之南名曰炎天有六十四國¶
縱廣六萬四千里山之西名曰素天有四十九國縱廣四萬九¶
千里山之北名曰玄天有二十五國縱廣二萬五千里如此四¶
天之民土界各異別日月星辰五嶽四瀆二十六山彼三天所¶
生不同在人罪福故書所不載自今及古天生聖人不使書說¶
正在此一國土君臣父子尊卑善惡此天之民最苦耕織賦役¶
有飢渴疾病官府死生之痛人生時能備道科或死七日後皆¶
主諸天中福舍安穩之處長在道氣氣中無復謫罰福流子孫¶
能解脫七世重罪若下生人中必爲豪貴子孫生時惟惡無善¶
<pb:CK-KZ_JY068_01p064a>¶
死時入地獄考治魂魄苦痛備至歸罪謫罪以力償人若出爲¶
人必生下賤癡愚之中崑崙四天以外有鐵圍山山外有日月¶
所不照名曰八冥界則泰山府君之位統領諸獄人死歸之簡¶
錄罪福然後分遣其人入於諸獄中獄中有鑊湯轉輪銅柱鐵¶
錐刀劒諸苦痛不可具言過此九天九地崑崙四方六合窮此¶
此外惟有元氣周帀虛無所復有聖賢所不能辯地氣黃黃主¶
中央故崑崙山者如車轂六合施之也今之日月出從湯谷湯¶
谷中有木名扶桑日出時上其上半天而行暮沒時入濛汜濛¶
汜湯谷皆水名耳與地一重水相通故今地與日月相逮而行¶
出入長短虧盈機衡之數從此而始天地死生變化窮六合之¶
<pb:CK-KZ_JY068_01p064b>¶
內一生一死輾轉相起誡子欲離三官憂苦但當備持法戒存¶
師念道道不欺人道常在世間世世救度一切眾生或爲帝王¶
或爲下吏或爲凡人或爲躓人或爲乞兒或爲禽獸或爲老物¶
或爲星辰故人莫能知之諸賢者若能行善無惡功德備足者¶
可得白日昇天尸解神仙自不能爾命過壽終其當歸死人有¶
宿命不可怨道也又諸天中之人身長丈三人之形長八尺以¶
還鬼之形長五尺以還人與天地正等有三萬六千神萬八千¶
宮府三百六十機關故十月而生取天地十方數也人面有五¶
嶽四瀆之形有八卦五行六甲十二辰有四象四象者風水火¶
土也合此四氣然後成人故人生必受父母陰陽和合萬神具¶
<pb:CK-KZ_JY068_01p065a>¶
足乃得爲胎生胞衣中謂之羅網羅網未脫之時皆識昔日由¶
來一生能啼之後入人道則盡忘之也故能來動搖血脉骨肉¶
温暖此皆四象之所爲也故死時氣絶風去身冷火去血聚水¶
停堅强土住也六畜亦受陰陽五行但不盡備知以爲下賤耳¶
人生之時有和氣合其形死之時勁風解其身也故曰生死也¶
故諸天道之法自然是以人生之時施行善惡而罪福自應如¶
影之隨形響之應聲也子當思眞念一道可遇此也故其法清¶
嚴不可妄施道常在人間不去須臾但人不知之耳月朔十五¶
日月晦此三日天帝當遣六部都錄使者案行天下主書人之¶
善惡可不愼之可不愼之¶
<pb:CK-KZ_JY068_01p065b>¶
老子曰吾自開闢以來所說諸經有數百萬卷或有藏在蘭臺¶
玉函石室之中秘不出世者不可計數至周幽王時衰亂吾乃¶
至函谷關教關令尹喜道術喜得道爲眞人將尹喜西入胡國¶
先至罽賓闇崛山中行道爲國王所燒不以爲困道見虛空之¶
身項負日光體有金剛七十二相八十一好國王服受其道復¶
爲胡作四萬言經名曰般若波羅密道德五千文三十品復與¶
尹喜入舍衞四月八日化生爲王國太子年十五去國學道道¶
成曰釋迦佛佛胡語漢言仙也關令尹喜易名曰阿難沙門弟¶
子學其法者千二百五十人稱菩薩菩薩者胡語今之道民也¶
教化胡畢以五月十五日尸解託入泥丸泥丸無爲也道無常¶
<pb:CK-KZ_JY068_01p066a>¶
名無有常形或稱釋迦文佛或稱維摩詰或稱轉輪王如此分¶
身别氣輾轉教化化有萬端故明法効其形立浮屠作泥人美¶
采木象也還漢中而號太上大道無爲太上者言無復過其上¶
者老君言先天地而生有無極之氣故稱老也道法無爲樂生¶
惡殺以慈心爲大世人不知乃殺生禱祀以求生棄無爲之事¶
更作有爲之業故令世人疫癘縱廣疾病彌起不時太平吾當¶
演出正一盟威之道統領八極四海之內三萬六千神羣仙兵¶
馬將吏軍士六丁八史等威伏羣邪降魔伏鬼皆上就眞一天¶
上天下無復爲邪祅惡羣魔一朝罷息道之教化以師爲主故¶
授張鎭南正一之法令世世子孫執持文教化喻萬民布置男¶
<pb:CK-KZ_JY068_01p066b>¶
女道士化領民庶天地變易之時道當點持名籙更相救度諸¶
賢者明聽經戒道之本起三洞經戒科律甚眾恐人不能悉備¶
故出盟威正法以救凡俗今以相示子宜愼之¶
¶
¶
¶
¶
¶
¶
¶
