#-*- mode: org; -*-
#+TITLE: 太上九眞妙戒金籙度命拔罪妙經
#+DATE: 2011-11-02 11:07:25
#+PROPERTY: kxid KX261
#+PROPERTY: pinyin Taishang Jiuzhen Miaojie Jinlu Duming Bazui Miaojing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0181
#+PROPERTY: id JY273
<pb:CK-KZ_JY273_01p059a>¶
* 太上九眞妙戒金籙度命㧞罪妙經¶
爾時元始天尊在九清妙境三元宫中御三炁之華寶雲玉座¶
騫林之下與諸大聖太上道君太上老君九皇上眞飛天大聖¶
妙行眞人四司五帝天龍神鬼無鞅數眾一時同會劫仞寶臺¶
十方來眾皆駕五色瓊輪八景琅輿玄靈翠節飛雲素蓋麟駕¶
羽軒龍旂鳳葆獅子白鶴嘯歌邕邕燒香散花遊空飛步誦詠¶
洞章朝讚¶
天尊總校圖籙拔度諸苦時三元上宫光明照耀洞朗太空靈¶
都紫微輝映十方下及無極境界長夜九幽地獄之中善惡命¶
根光中煥然一切玄司無不照耀一一天宫皆見元始天尊與¶
<pb:CK-KZ_JY273_01p059b>¶
諸大眾敷弘至妙開化人天標記善功注名黃籙金格玉簡陳¶
列¶
三清一一地獄之中皆見十方救苦天尊入於九幽拔度諸苦¶
敕命北帝三官九府百二十曹五帝考官察命童子司命司錄¶
司功司殺土皇九壘及四明公賓友僚屬五嶽掾吏執罰神兵¶
巨天力士天騶甲卒牛頭獄吏威劒神王三界大魔九億鬼王¶
皆集九幽地獄之中同稟教戒爾時酆都北帝及諸鬼官咸皆¶
震悚各作是念我等積罪身爲鬼官統御冥司常居黑暗動經¶
億劫不見光明今日何緣忽感上聖威光朗耀普照重昏欲有¶
啟問懷疑未敢爾時普掠獄中有諸罪人名入黑簿牛頭獄卒¶
<pb:CK-KZ_JY273_01p060a>¶
驅上刀山皆悉身首爛壞五體零落其中獨有一人循山上下¶
逐樹高低履鋒踐刃無一傷損所有刃㦸變成蓮花爾時北帝¶
心大驚怖稽首禮謝上白天尊弟子先緣不幸身任冥司自處¶
酆都已經億載屢見罪人受諸苦惱亦見東方風雷之獄常有¶
黑風震雷霹靂飛戈飄㦸衝突罪人分散肢體穿穴五臟萬劫¶
受苦不捨晝夜又見南方火翳之獄有諸罪人吞火食炭爲火¶
所燒頭面焦燎頭戴火山皮膚骨肉節節生火萬劫受苦不捨¶
晝夜又見西方金剛之獄有諸罪人金鎚鐵杖亂拷無數肢體¶
爛壞筋骨零落鐵义穿腹金鎚塞心萬劫受苦不捨晝夜又見¶
北方溟泠之獄有諸罪人沈沒丘寒之池冰㦸霜刃衝斷筋骨¶
<pb:CK-KZ_JY273_01p060b>¶
百毒之汁以灌其上五體零落心腹破壞萬劫受苦不捨晝夜¶
又見中央普掠之獄有諸罪人身被拷掠痛毒難忍斷筋流血¶
悶絕擲地於是獄卒方以鐵义义刺令諸罪人各各巡上刀山¶
劍樹八達交風吹樹低昂足履刀山掛身劍鍔萬劫受苦不捨¶
晝夜又見東南方銅柱之獄有諸罪人身上銅柱大火猛𤔵令¶
諸罪人手抱足登表裏焦爛腹背膿潰萬劫受苦不捨晝夜又¶
見西南方屠割之獄有諸罪人身被倒懸刀劍割體四肢筋脈¶
皮膚五臟皆有刀刃割切其中罪人血流滿地非可堪忍萬劫¶
受苦不捨晝夜又見西北方火車之獄有諸罪人五車裂體四¶
肢分散或身處火車東西南北一一車輪皆有刀刃隨輪運轉¶
<pb:CK-KZ_JY273_01p061a>¶
割切罪人加諸猛火燒炙焦爛萬劫受苦不捨晝夜又見東北¶
方鑊湯之獄有諸罪人身被鐵义义入鑊湯五體煮漬四肢潰¶
爛膿血臭穢不可堪忍萬劫受苦不捨晝夜未審今此罪人以¶
何因緣循上刀山劍樹了無傷損刀㦸鋒刃變成蓮花相好端¶
嚴獨步無畏眾苦所加莫能害者忽感上聖迴駕天眞降集一¶
切震懼莫能所知惟願天尊大慈大悲普濟普度令諸九幽受¶
苦眾生拔除眾罪自識宿命捨惡從善得出九幽身處光明輪¶
轉福報長得解脫永離三塗爾時九幽地獄眾生聞是北帝廣¶
爲啟請心生悔過願求拔罪舉聲悲呌響振梵天於是十方救¶
苦天尊大悲觀心普及一切度身威光假六通慧令諸罪人閉¶
<pb:CK-KZ_JY273_01p061b>¶
目靜思俄頃之間自識宿命各各明了生存之日造諸惡業或¶
手弑君父不孝二親或誹謗大道背眞就僞或殘傷兄弟謀反¶
師尊或六親通同淫犯骨肉或爲劫賊殺害人命或屠割眾生¶
自饒一身或以彊淩弱以貴虐賤或浮好三寶執心不專或輕¶
慢法師穢賤靈文或心懷陰賊安忍嫉姤或惡口兩舌鬬亂善¶
人或殺生淫祀躶露三光或心生或口語或自作或教他積劫¶
以來所有諸罪一時頓憶各各明了倍增悲惱願求解脫¶
天尊普告四眾汝等諦聽此諸罪人曠劫已來不信經教惟罪¶
是修惡惡相牽過滿罪定遂使名書惡簿身沒九幽淪滯三塗¶
未應解脫賴於其中有此一人生存之時曾立九幽大齋受持¶
<pb:CK-KZ_JY273_01p062a>¶
金籙白簡九眞妙戒標名金格列字玉清德重功高感通上界¶
我以神力隨念救護今當普宣禁戒絕諸惡根咸使汝等一時¶
解脫爾時北帝聞是說已心大歡喜不勝踴躍瞻仰尊顏而作¶
頌曰¶
　善哉元始尊　眾生慈父母　傾光紫微宫　曲映九幽戸¶
　峩峩邱寒庭　迴照廓冰浦　炎炎烈火𤔵　霈然灑法雨¶
　圓通大哀智　常善濟眾苦　拔度長夜魂　今得稽首禮¶
爾時北帝說是頌已諸天大眾同聲稱善鈞天伎樂萬種互作¶
幢蓋香花廕覆一切於是元始天尊復告四眾汝等諦聽靜念¶
在心吾當爲汝顯說九眞妙戒金籙白簡受持功德拔難濟苦¶
<pb:CK-KZ_JY273_01p062b>¶
神力難思眾靈稽首伏受教命¶
天尊吿曰¶
　　一者克勤忠於君主　　二者敬讓孝養父母¶
　　三者不殺慈救眾生　　四者不淫正身處物¶
　　五者不盜推義損已　　六者不嗔兇怒凌人¶
　　七者不詐謟賊害善　　八者不憍傲忽至眞¶
　　九者不二奉戒專一¶
¶
¶
¶
<pb:CK-KZ_JY273_01p063a>¶
¶
¶
¶
¶
¶
¶
¶
¶
¶
¶
<pb:CK-KZ_JY273_01p063b>¶
元始符命金籙白簡救苦眞符告下十方無極世界三官九府¶
百二十曹五帝考官九幽地獄巨天力士執領神兵司録司命¶
司功司殺牛頭獄卒三界大魔拔度亡過某靈魂出離地獄永¶
辭長夜覩見光明萬罪蕩除𡨚仇和釋承此九眞妙戒拔度功¶
德上生天堂一如告命風火驛傳¶
　　太𡻕　　年某月某朔某日齋壇告下¶
¶
¶
¶
¶
<pb:CK-KZ_JY273_01p064a>¶
¶
¶
¶
¶
¶
¶
¶
¶
¶
¶
<pb:CK-KZ_JY273_01p064b>¶
元始符命金籙白簡長生靈符吿下南方丹天世界朱陵火府¶
南昌上宫長生大君韓君司馬司命司録延壽益筭度厄尊神¶
迴骸起死監生大神超度亡過某靈魂上登朱宫流火之庭玉¶
眸煉質黃華蕩形書名紫册受化更生承此金籙度命功德時¶
刻昇遷一如告命風火驛傳¶
　　太𡻕　　年某月某朔某日齋壇告下¶
汝等若能受持金籙白簡九眞妙戒長生靈符救苦眞符當消¶
九幽大罪標名九宫察命童子護戒威神五帝直符六宫掾吏¶
自當隨逐簡文覆護受戒弟子天尊又曰若有國土兵災不息¶
疫毒流行是其國主后妃太子王公及以兆庶亦當修設九幽¶
<pb:CK-KZ_JY273_01p065a>¶
大齋各各受持九眞妙戒金籙寶符兵災靜息妖惡自屏天人¶
稱悅忻國太平若在山林曠野爲虎狼猛獸之所奔突便當甯¶
心存思金簡靈符察命童子受戒法師護法神王猛獸自退終¶
不害己若入大海遭遇惡風亦當存念風浪靜息得達於岸若¶
在軍陣白刃之中亦當存念兵仗伏匿不有害傷若在牢獄枷¶
鎖之中亦當存念𡨚枉自伸必得解脫若爲邪精鬼賊眾苦所¶
纒亦當存念鬼魅消滅自然瘥愈若人命過應入九幽名書黑¶
簿夫妻男女門人同學當爲亡人立九幽大齋書名白簡爲受¶
九眞妙戒燒除黑簿彼諸罪人應時解脫魂昇九天因緣輪轉¶
得爲九宫眞人天尊又曰金籙妙戒長生靈符威禁至重若能¶
<pb:CK-KZ_JY273_01p065b>¶
如法修行其福無量若復有人起心誹謗生輕慢想當知此人¶
積惡萬劫罪障深重名書惡簿身沒鬼官命過之後必當淪陷¶
九幽地獄備受諸苦綿綿長夜不可解脫設復有人初雖信受¶
後起慢心察命童子奏上三官削除金簡注名死録或在見世¶
身受惡病蟲癩癰疽人所棄擲求生不得求死不得憂惱自煎¶
無由解脫或復長被橫惡所加或犯王法或犯刀兵或犯虎狼¶
或犯水火或犯惡人口舌呪詛室家不和門族起爭𡨚家牽引¶
一失眞道長淪惡趣是故汝等依科遵奉勿生異念宣告男女¶
咸使聞知是時北帝及諸四眾九幽罪人聞是說已心開悟解¶
各生善念眾苦消釋身心泰然皆發道意性不退轉是時九幽¶
<pb:CK-KZ_JY273_01p066a>¶
黑簿一時焚燼火山息𤔵冰池靜波吞火食炭化爲甘露金鎚¶
鐵杖變成蓮花飛空步虛而作頌曰¶
　稽首無上道　歸心元始尊　至眞妙應主　開化飛玄門¶
　妙戒怡五靈　金書警萬神　察命定籙籍　靈符度苦魂¶
　乘雲朝玉帝　齊契玄中人¶
太上九眞妙戒金籙度命拔罪妙經(終)¶
¶
¶
¶
¶
<pb:CK-KZ_JY273_01p066b>¶
¶
¶
¶
¶
¶
¶
¶
¶
¶
