#-*- mode: org; -*-
#+EXPORT_ID: JY297
#+TITLE:華蓋山三仙真經 Huagai Shan Sanxian Zhenjing
<<<<<<< HEAD
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 01
>>>>>>> cc399419a54ac8bb3f7e496efeab7a17cca5c7ac
=======
#+WITNESS: CK-KZ JYE
#+BASEEDITION: YP
>>>>>>> 7c1e8918503342d8f540d9108f89e4bcf4ec73d8
<pb:CK-KZ_JY297_01p001a>¶
* 太華蓋山三仙祖師記文(謹按巴陵令霍童崔世召纂輯　華山秇文志恭錄)¶
** 　　橋仙觀碑記　　　　　　　　　　(唐)顏眞卿譔¶
粤以江南之地，佳麗垂名，山嶽之間，宛有仙洞。余祇膺聖澤，廉¶
察臨川。一日，按地理圖得属邑崇仁縣華蓋山，有王、郭二眞君¶
壇存焉。欣覩異事，未原其始。他日公餘，因令軍將往山，訪求碑¶
銘，果得一石，記乃隋開皇五年焚修，道士李子眞於壞碑上再¶
錄出其文，則知王、郭二眞者。仙不顯名，王則方、平之再從，郭乃¶
王之族弟也。始於金華山修道，以圖輕舉。尋遊洞府，自玉笥山¶
將之麻姑洞，中道悅一山，問故老曰：『此爲何山？』對曰：『巴陵華蓋¶
山也。』二眞君相與言曰：『此山福地，名亦異焉。』因求卜止，再鍊神¶
<pb:CK-KZ_JY297_01p001b>¶
丹。山下父老，請而再拜曰：『敢問眞人之名字？』曰：『吾等修致於虛¶
無，不欲述焉。』後有一道士來謁，『敢問眞人之師？曰：『吾師浮邱先¶
生，則上界大仙也。頃於金華山遇焉。』二眞君能走石飛符，興雲¶
致雨。或有人疾苦暴亡，往而告之，卽飛符以救之，嵗將大旱，卽¶
致霖雨。以濟之。至晉惠帝元康二年二月一日，綵雲連晝，仙樂¶
喧風，二眞乃驂鸞駕鶴，冉冉上昇。今上昇之壇及浮邱先生之¶
壇存焉。其後立觀焚修，境邑將旱，若詣壇禱之，則雲雨立應。美¶
乎，故事昭然，仙蹤儼若。雖遺史籍，安泯聲華，鸞鶴對飛，共作壺¶
中之客，林巒疉秀，別含象外之春。因與府官議崇觀宇，永例焚¶
修。尋差官將以公用錢詣山，換殿宇門廊。不日而回，云：『工畢矣。』¶
<pb:CK-KZ_JY297_01p002a>¶
余德慚好道任，忝分符原始要終，罕測沖天之日：飛文染翰，用¶
貽終古之芳。　銘曰：元牝之門，澄心養神。學則彼衆，得者幾人。¶
冉冉千古堂堂二眞。丹成巖谷，道應穹旻。綵雲色煥，仙樂聲勻。¶
遲日初麗，桃花正新。驂鸞拔俗，駕鶴超雲。言歸紫府，笑別芳辰。¶
山存華蓋，長含異春。恩流豐澤，用濟烝民。浮雲世速，好月生煇。¶
儼若聖址，永播清芬。金紫光祿大夫行撫州刺史上柱國魯郡¶
開國公顏眞卿撰并書。唐大厤四年己酉正月二十五日立石。¶
** 　　三眞君記　　　　　　　　　　　(宋)李沖元譔¶
臨川山秀水靈，頗多前代神仙遺跡。丹井仙壇，往往雜出，於圖¶
記文字間，可以攷信而崇仁。華蓋山王郭二眞君祠，靈跡尤著。¶
<pb:CK-KZ_JY297_01p002b>¶
唐顏魯公，取隋開皇五年舊碑所載事，爲記弗詳，示名姓及州¶
里世系。蓋神仙家素不欲顯述，故如此。惟二眞君曰從事浮邱¶
公得旨，偕入金華後居此山。能飛符走石，興雲致雨，使死者生，¶
病者愈。以晉元康二年上昇。當時人問眞君名姓者，秘而不言。¶
後州縣嵗時水旱，禱之立應，而郡人男女疾疫祈禳，無不之焉。¶
至走旁郡數千里外，皆恭敬齋潔，然後登山。不爾，風雷、雨雹、虎¶
豹、蛇虺、蜂蠆之立至。祠中祀浮邱公像，山上有浮邱公壇。熙甯¶
中州以王、郭異事，上之朝廷，神宗皇帝詔封王爲沖應眞君、郭¶
爲誠應眞君，而偶遺浮邱公事。故旌號不及。元符二年仲夏，洪¶
州不雨，民有憂色。右正言王公桓以漕使，權領州事。聞三眞顯¶
<pb:CK-KZ_JY297_01p003a>¶
應如此乃疏食齋居，遣崇邑主簿葉祖文詣祠，請迎眞像至撫¶
城。率僚屬迓於城門外，館於天慶觀中。陰雲隨至，焚香請禱，雨¶
卽大霔。三日始霽，稼穡勃興。郡人歡呼，嘆未曾有，莫不德公之¶
賜。公以浮邱爲二眞之師，而褒禮未加，甚非所以嚴奉高眞之¶
意，乃符臨川主者，具浮邱始末。將請命朝廷，而属門吏李沖元¶
考覈其事而記之。沖元謹按劉向《列仙傳》稱王子晉遇浮邱公¶
接以上嵩山；而《漢書》言浮邱伯吕后時猶在長安，與楚元王友¶
善，因授《詩》學於申公，蓋齊人也。唐林寶《元和姓纂》亦載浮邱伯，¶
云子晉師之，而子晉乃周太子。然則浮邱公蓋出於子晉之先，¶
實莫究其來之遠近也。嗚呼，神仙之學，古未有也。然軒轅採銅¶
<pb:CK-KZ_JY297_01p003b>¶
鑄鼎而騎龍上天，女媧鍊石補天而不改舊物，則導引之書，有¶
不可得而泯滅也。自秦皇漢武，好方士長生久視之妙，世始知¶
有神仙。劉向因之，爲《列仙傳》獨載王子晉師浮邱公，而浮邱公¶
反無傳焉。然則當向時已莫得而考矣。王、郭於晉元康時遇浮¶
邱，則疑常在人間，豈有意接引於後來耶？夫神仙之學，大抵宗¶
本黃帝、老子，以清靜無爲、虛心寡欲爲本，而佐以陰功密行及¶
煉丹服氣之術。要之，非超邁灑落者，不能也。方其混迹人間，未¶
有顯稱，大抵以名爲深戒；迨其仙去，始著異跡，使人知所慕而¶
已。此其用意，豈淺狹之量者所能彷彿。而秦漢之君，富有天下，¶
窮兵黷武，心侈意盈，神荒氣蠹，乃欲長生不死，果足以出造化、¶
<pb:CK-KZ_JY297_01p004a>¶
越古今乎？然近世爲此學者，反以沽名賈利，僕僕公卿之間，求¶
獻其說。且偃然居之不疑，自謂已嘗經崑崙、涉太虗、游恍惚之¶
庭矣。聞其風者至，或危坐敬聽，不敢竊議，曾不察其人眞超然¶
世表者乎？厯觀前代諸仙，皆卓絕不羣，擺脫塵累，率有造微參¶
寥之志，雖未御風乘雲、絕迹人間，而已不與世俗並軌方駕矣。¶
推是心以往，庶或近之。王公高明、厚德君子，頗以鄙言爲然。故¶
序浮邱公事而并記之。瀛州防禦推官充江西路轉運司管句¶
帳司李沖元撰并書。通直郎充江西路轉運司管句文字事王¶
資篆蓋。左朝奉大夫、知撫州軍兼管内勸農、上柱國、賜紫金魚¶
袋狄明遠立石。皇宋元年七月二十七日。¶
<pb:CK-KZ_JY297_01p004b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY297_01p005a>¶
@fw1重刋道藏輯要¶
* 太華葢山三仙眞君解寃滅罪度人心經¶
** 　持經懺要訣¶
　　凡誦是經懺，必要精誠。先齋沐心身，然後思眞，如對陞壇。¶
　　以左足先登就位，叩齒集神，左手上香三柱，禮拜，五體投¶
　　地，唪誦宜音韻和平。如法莊嚴，天人交慶。誦經懺總贊。¶
天地羅萬象，　斗極司斡旋。　人生覆載内，　心含萬化原。¶
君父恩高厚，　忠孝當所先。　循性各自盡，　塵寰卽洞天。¶
** 　持經懺十二眞律¶
*** 　　消愆¶
<pb:CK-KZ_JY297_01p005b>¶
心地光明，吉神呵護。思想邪妄，惡魔侵侮。算減祿削，憂患疾苦。¶
猛省自悔，回頭是路。¶
*** 　　立功¶
人生於世，暫來暫去。富貴榮華，春冰朝露。幻身忽敝，茫茫無措。¶
生無福田，瞑目何據。¶
*** 　　奉戒¶
心爲形役，乃獸乃禽。虧心虧心，罪大滅身。惡小勿積，過知勿行。¶
貞明持戒，忍辱自懲。¶
*** 　　持齋¶
耽嗜葷羶，黶氣傷魂。三宫穢積，六腑垢溷。研味至道，嚼爾菜根。¶
<pb:CK-KZ_JY297_01p006a>¶
識趣高曠，廓然清神。¶
*** 　　保命¶
陰陽二氣，形得以生。戰退四凶，乃絕死根。健順五德，性賦以成。¶
修身盡性，始全天眞。¶
*** 　　潔身¶
悲爾萬姓，來自穢中。貪嗔癡怨，益以濁蒙。名韁利鎖，往來憧憧。¶
棄緣割愛，脫離樊籠。¶
*** 　　明心¶
人心惟危，如虎之猛。降伏馵羈，勿使妄逞。道心惟微，如種之萌。¶
栽培滋長，道果自成。¶
<pb:CK-KZ_JY297_01p006b>¶
*** 　　淨意¶
志學之士，道念常貞。嗜欲紛華，相對無情。初防意惡，甚於守城。¶
嚴密武毅，斬欲將萌。¶
*** 　　養氣¶
氣本浩然，充塞兩儀。行有不慊，俯仰滋虞。惟心無疚，不憂不懼。¶
至剛至大，徧覆太虗。¶
*** 　　凝神¶
神惟無妄，妄則非神。庸愚私邪，自與鬼隣。聰明正直，純乎天性。¶
死而不昧，列於仙品。¶
*** 　　開慧¶
<pb:CK-KZ_JY297_01p007a>¶
維兹方寸，至虛至靈。本無二物，光潔圓瑩。棲泊無思，心常清淨。¶
暗室明鐙，圓靈水鏡。¶
*** 　　成道¶
閑邪存誠，欲盡理全。積功累仁，民樂物安。萬善旣備，福德無邊。¶
三界保衞，玉書臨軒。¶
*** 　　大金光呪¶
混沌浩蕩，一炁初分。金光正氣，號曰玉清。元始立像，混然至尊。¶
青白交射，始立上清。七寶闕内，玉宸道君。三炁化結，洞耀太清。¶
祥光瑞殿，五靈老君。中央一炁，玉帝化生。六波天王，梵炁天君。¶
丹霞碧落，雷祖九宸。三景内外，萬聖千眞。三十二天，四維四靈。¶
<pb:CK-KZ_JY297_01p007b>¶
五方五老，日月列星。輝光交耀，分布乾坤。清炁上騰，濁質下凝。¶
妙用入海，水帝溪眞。三才四象，陰陽合形。北酆九壘，嶽瀆威靈。¶
内有霹𩆝，雷神隱名。諸天釋韻，五帝監生。十天太乙，罡運乾坤。¶
中山青帝，萬象森森。靈君赫赫，日月之精。哼唎達哩，元眞合英。¶
赤帝隱韻，元明子欽。大有玉字，雷電轟轟。𠱀囉[口*癸]囉，永保長生。¶
啒律嚤訶，密多嗗哪。吽吽攝衞，喗𠻗吱婆。律厯賀唎，唭噒哩他。¶
急急如¶
玉皇光降律令勅。¶
** 　　開經懺讚¶
度人心懺，滅罪眞經，二十四等說人心，善惡悉分明，一十九等，¶
<pb:CK-KZ_JY297_01p008a>¶
勸化矢冰清。¶
二境化身天尊。(三稱九拜。)¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY297_01p008b>¶
¶	
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY297_01p009a>¶
* 太華葢山三仙眞君解寃滅罪度人心經¶
** 　　淨心神咒¶
太上台星，應變無停。驅邪縳魅，保命護身。智慧明淨，心神安甯。¶
三魂永久，魄無喪傾。急急如律令。¶
** 　　淨口神咒¶
丹朱口神，吐穢除氛。舌神正倫，通命養神。羅千齒神，卻邪衞眞。¶
喉神虎賁，炁神引津。心神丹元，令我通眞。思神鍊液，道炁長存。¶
** 　　淨身神咒¶
靈寶天尊，安慰身形。弟子魂魄，五臟元冥。青龍白虎，隊仗紛紜。¶
朱雀元武，侍衞身形。急急如律令。¶
<pb:CK-KZ_JY297_01p009b>¶
** 　　安土地神咒¶
元始安鎭，普告萬靈。嶽瀆眞官，土地祇靈。左社右稷，不得妄驚。¶
回向正道，内外澄清。各安方位，備守壇庭。太上有命，搜捕邪精。¶
護法神王，保衞誦經。皈依大道，元亨利貞。¶
** 　　啟雷神誥¶
仰啟雷門諸司將、　符圖法錄衆天君、　歘火都天鄧元帥、¶
雷霆猛殺辛天君、　飛捷報應張使者、　五方五炁五雷君、¶
龐劉苟畢神通大、　馬趙温康顯威靈、　雷部田崔劉陶高、¶
五府陳馬朱蕭鄭、　北極三光楊元帥、　地司太𡻕殷將軍、¶
無私上將温太保、　捉縳枷栲衆天君、　都天糾罰王靈官、¶
<pb:CK-KZ_JY297_01p010a>¶
酆都内外衆祇靈、　功曹土地直符使、　神虎何喬五道神，¶
隊仗森森列左右，　旌旗閃閃耀乾坤；　劍㦸戈矛常在手，¶
鎗刀斧鉞盡隨身；　祈晴禱雨并䤋祟，　封壇破廟及伸寃；¶
天雷霹𩆝驚鬼膽，　雷火燄燄燒鬼營；　敢有不順吾道者，¶
押赴雷部滅眞形；　掃蕩罡風迎¶
帝旨，　　　　　　護持道法濟生民；　焚香啟請望來臨，¶
大賜雷威加擁護。¶
** 　　淨天地神咒¶
天地自然，穢氣分散。洞中玄虛，晃朗太元。八方威神，使我自然。¶
靈寶符命，普吿九天。乾羅怛那，洞罡太玄。斬妖縳邪，殺鬼萬千。¶
<pb:CK-KZ_JY297_01p010b>¶
中山神咒，元始玉文。持誦一徧，卻鬼延年。按行五嶽，八海知聞。¶
魔王束首，侍衞我軒。兇穢消蕩，道炁常存。急急如律令。¶
** 　　金光神咒¶
天地玄宗，萬炁本根。廣修浩劫，證吾神通。三界内外，惟吾獨尊。¶
體有金光，覆映吾身。視之不見，聽之不聞。包羅天地，養育羣生。¶
誦持萬徧，身有光明。三界侍衞，五帝司迎。萬神朝禮，役使雷霆。¶
鬼妖喪膽，精怪亡形。内有霹𩆝，雷神隱名。洞慧交徹，五炁騰騰。¶
金光速現，覆護壇庭。急急如律令。¶
** 　　香雲浮葢天尊¶
道由心洽，心假香傳。香爇玉爐，心存九天。眞仙下盼，仙斾臨軒。¶
<pb:CK-KZ_JY297_01p011a>¶
令臣所啟。咸賜如言。¶
** 　　開經偈¶
寂寂至無宗，　虛峙劫仞阿。　豁落洞元文，　誰測此幽遐。¶
一入大乘路，　孰計年劫多。　不生亦不滅，　欲生因蓮花。¶
超凌三界途，　慈心解世羅。　眞人無上德，　世世爲仙家。¶
爾時¶
太上老君化生諸天諸帝、三界羣眞、十方聖衆、一切神仙，聖名¶
元始靈寶尊、　玉帝天皇帝、　紫微蒼光帝、　大羅諸天尊、¶
金闕諸帝眞、　三十二天帝、　一切諸天尊、　三省五師君、¶
四聖靈寶師、　天師張眞君、　萬法眞武神、　救苦諸天尊、¶
<pb:CK-KZ_JY297_01p011b>¶
三官五帝君、　三百六十天、　九府神仙衆、　十方諸天尊、¶
名山洞府仙、　天上諸龍王、　地下諸龍王、　雷霆鄧辛張、¶
諸司官將吏、　解厄度人仙、　風伯雨師神、　五方蠻雷使、¶
三十六雷公、　百萬諸雷神、　司命土地神、　三界功曹使、¶
十方諸童子、　諸天諸地神、　酆都大帝君、　地府十王君、¶
五嶽諸聖衆、　泰山諸聖衆、　閻王諸判官、　地獄諸聖衆、¶
牛頭馬面神、　夜叉諸鬼王、　陽間諸聖衆、　海國諸聖衆、¶
城隍里社神、　太嵗諸神殺、　東斗衆星君、　南斗衆星君、¶
西斗衆星君、　北斗衆星君、　中斗衆星君、　普天衆星君、¶
九天諸聖衆、　天曹諸神仙、　十方救苦仙、　浮邱王郭仙、¶
<pb:CK-KZ_JY297_01p012a>¶
三十六仙官、　雷聲普化尊、　修眞得道人、　天上諸羣仙、¶
地下諸羣神、　至聖大成師、　日月三光神、　鎭宅諸龍神、¶
十方大眞人、　傳法度人師、　河沙諸佛祖、　三界羣仙衆。¶
十方諸聖衆，　從吾一氣生。　天上爲吾主，　地下爲吾尊。¶
三界十方事，　玉帝都總權。¶
勅命天雷十二、地雷十二、人雷十二、五帝雷公、陰陽雷公、四令¶
雷公、六甲雷公、霹𩆝雷公、發水雷公、八風雷公、十雨雷公、六道¶
雷公、閃電雷公、興雲雷公、行雨雷公、五嶽雷公、四瀆雷公、八節¶
雷公、六候雷公、大川雷公、谿谷雷公、江河雷公、四海雷公、鳴鼓¶
雷公、轟輪雷公、火車雷公、移山雷公、走石雷公、火輪雷公、興風¶
<pb:CK-KZ_JY297_01p012b>¶
雷公、灑雨雷公、行雪雷公、佈霜雷公、行瘟雷公、破陣雷公、驅邪¶
雷公、光明雷公、黑暗雷公、火印雷公、三十六雷、無量天兵，日夜¶
巡游，照察閻浮。災殃競起，水旱兵戈，人民不安。爾時雷師告¶
天尊言：『世間二十四等人心，一十九等之人常行惡心，敗壤賢¶
良，天下不甯。敢告¶
天尊，哀憫衆生，開度一切。』是時¶
太上老君化身下降，生於浮邱、王、郭三仙掌判雷霆，出遊三界，¶
放大光明，照耀十方，掃除不祥。¶
玉帝言：『勅與浮邱、王、郭三仙斬人鬼，驅天雷，滅邪巫。知大道，不¶
顯青篇，不爲大道，故顯青篇是知大道。』元始天尊說三仙寶號¶
<pb:CK-KZ_JY297_01p013a>¶
曰：¶
玉清高聖，　虛皇至眞。　混元仙主，　應化分靈。　含眞體道，¶
功行圓成。　驅雷役電，　福國康民。　輔佐忠孝，　滅罪延齡。¶
華葢祖師人天教主僉書雷霆三省上相金闕大仙孚祐顯靈¶
　超應護國浮邱眞君、九天掌祿上卿高明上帝。¶
祖師妙道教主三五飛步正佑妙靈沖應太虛王仙眞君、南極¶
　註生仙卿元明上帝。¶
祖師克誠教主九一上清顯佑感靈誠應妙遠郭仙眞君、北極¶
　考較仙卿太明上帝。¶
三境化身天尊(三稱九拜。)¶
<pb:CK-KZ_JY297_01p013b>¶
是時諸仙衆等、三十六仙，聞是經典，上詣大羅¶
元始天尊前，奉命禁戒人心，皆當首謝，上白¶
元始天尊：『於諸衆生云何救護？云何禁戒？』天尊言：『浮邱眞君、王、¶
郭二仙，濟生度死，游行太空。仙童玉女、三十六仙、百萬雷兵，侍¶
從浮邱、王、郭二仙，乘雲跨鶴。九天聖衆，放大光明，徧照十方，斬¶
滅妖邪，蕩除兵戈，天下太平。』爾時¶
天尊救苦大仙，放大光明，照開地獄，超度孤魂，普度天人。浮邱¶
眞君、王、郭二仙，衞護衆生，保奏¶
玉帝，改旱至冬，秋夏散雨，庇蔭豐年。人豈知之。¶
天尊言：『浮邱眞君、王、郭二仙燒丹煉藥，普救羣生。三十六仙，隨¶
<pb:CK-KZ_JY297_01p014a>¶
願感應，十八土地，在處靈通。能誦《心經》；王、郭二仙，役使雷霆，斬¶
滅鬼精，三仙賜福，眾神護門，宅舍光明，災殃永息，罪業清淨。』¶
天尊言：『浮邱眞君、王、郭二仙，各分其身，徧散十方，神通廣大，功¶
力無邊，移山走石，天地震動，日月照臨，光映十方。三十六仙，發¶
大光明，無量度人。』¶
天尊言：『浮邱眞君、王、郭二仙，在天降雨，在地救民，《心經》在處，土¶
地守護，志誠安奉。浮邱感應，寃讐和釋，魂神超度。王、郭二仙，怒¶
發天雷，穵地斬精，焚燒廟社，剿滅邪佞，處斷不仁，官符永息。』¶
天尊言：『浮邱眞君、王、郭二仙，修眞發願，願救衆生。一切衆生，看¶
誦心經，王、郭二仙，通天感應，解釋寃尤，道氣資扶，十惡諸罪，自¶
<pb:CK-KZ_JY297_01p014b>¶
然清淨。』¶
天尊言：『浮邱眞君、王、郭二仙，常施金丹，有緣感應，仙官解厄，百¶
病離身，起死回生。』是時浮邱眞君、王、郭二仙，與諸仙眾、三十六¶
仙，齊到¶
元始天尊前，稽首長跪，諦聽經典。¶
天尊謂玉帝曰：『人有二十四等之心，云何禁戒，云何說爲經科？』¶
爾時¶
玉帝勅¶
浮邱眞君、王、郭二仙，宣說《心經》二十四章。眞君言：『鬼心毒意，心¶
生百計，邪言妄語.教唆詞訟，致敝男女，罪犯天曹。是致魔王鬼¶
<pb:CK-KZ_JY297_01p015a>¶
神、木精石怪、孤魂夜鬼搥門抛石，迷害男女。』¶
眞君言：『獸心貪毒，不孝父母，不敬大小，不恤孤貧，不識内外，不¶
分人財，鬬合是非，敗壞眾生。人所怨罵，人所嫌害。是致天誅地¶
滅，男女顚狂。』¶
眞君言：『勾心敗眾，倚勢因公，哄蠢害善，剝削饑貧，謀他田地，占¶
他男女，屠割生靈，渰死性命，枉亡告天。是致馘斬其人，子孫衰¶
敗。』¶
眞君言：『曲心揑詞，懷奸說計，劫掠眾生，瞞昧一切。是致水府追¶
收，天神地神，遣究曲心，聚沈江河；五方蠻雷，行風湧浪，浸死不¶
仁。有福放生，無福浸死。』¶
<pb:CK-KZ_JY297_01p015b>¶
眞君言：『謀心狼戾，心如刀劍，蛇牙虎口，殺生害命，謗言譖語，架¶
說鉤愆，塗賴眾生，寃枉一切。是致善惡童子，上奏天曹，地獄追¶
收，難保長生。』¶
眞君言：『屈心害眾，盜竊財糧，放火推落，致愚毒藥，攪逼性命，誤¶
死無邊。是致雷霆下降，風火焚體，電光灼身，誅斬罪人，送歸泰¶
山。』¶
眞君言：『黑心百計，使心昧心，借寄不還，返訴猖狂，沈塗發誓，誑¶
惑多端，昧心逆理，寃寃相報。是致世世相逢，輪迴輾轉，亦復如¶
是。』¶
眞君言：『賊心結黨，常行惡事，日遊諂聽，夜執明火，姦欺强劫，損¶
<pb:CK-KZ_JY297_01p016a>¶
命無邊。是致上帝追收，天符下降，活斬其人。輕則一身，重則一¶
門，五刑十惡，永不赦除。』¶
眞君言：『葷心觸帝，穢污眞文。是致靈官上奏，¶
元始御筆，玉帝差兵，鐵面雷公，巡察行法，刑憲道俗。或病牽纒，¶
或死喪亡，九元七祖，受苦沈淪。』¶
眞君言：『愚心蠱毒，不信鬼神，不信帝言，不敬天地，不禮三光，不¶
奉香火，破人修捨，說無神理。是致功曹上奏，玉帝降災，瘟司鬼¶
神，邀求祭祀。』¶
眞君言：『畜心混雜，絇絞内外，威逼邪淫，背違六親，嗔嫌妻子，凌¶
辱兄弟，栲勒貧窮。是致男女怨罵，誓地盟天，種種寃仇，神仙不¶
<pb:CK-KZ_JY297_01p016b>¶
救。』¶
眞君言：『邪心虎視，欺淩良善，誹謗眾生，惱亂人民，心三口四，歌¶
淫裸體，衝突三光。是致斗司降災，癆病瘵疾，蛇傷虎食。倒路無¶
蹤。』¶
眞君言：『惡心猖狂，不信罪福，不明生死，不依禮法，不甘施捨，不¶
行方便，說人長短，剮割眾生。是致天曹滅祿，閻王判官，差使鬼¶
王，剿滅罪人。』¶
眞君言：『毒心無厭，不積陰功，不辨親疎，不信經醮，傲忽萬靈，饕¶
餮辛酸，大斗重秤，割眾肥家。是致雷司上奏，九帝追取，天火焚¶
燒。』¶
<pb:CK-KZ_JY297_01p017a>¶
眞君言：『私心橫勇，棄正歸邪，不敬天道，不義朋友，不忠君王，假¶
託神明，肥家潤己。是致天雷責罰，地神降災，百病臨身，已生未¶
生，墮落幽冥。』¶
眞君言：『殺心致術，生盡機關，侵害眾生，讒擊善人，不畏天地，不¶
懼神明，攔絕欺姦，使人呌天。是致祠廟地府，飛神走鬼，故遣男¶
女，投河弔頸。』¶
眞君言：『盲心肆意，赤身裸體，向神對日，怨天恨地，罵晴嫌雨，訾¶
毀風雷，褻瀆神明，穢污高眞，抛散五穀。是致上天責罰，下鬼多¶
侵。』¶
眞君言：『精心產育，厭污水神，觸犯天仙。是致酆都地獄、九幽血¶
<pb:CK-KZ_JY297_01p017b>¶
河，腐爛身形。若有一切女人，產育之水，埋坑乾地，莫犯水神，血¶
河清淨，玉女來迎。』¶
眞君言：『鐵心孤貧，醜形奴婢，盲聾喑啞，攣跛癡愚，腰跎背曲，貧¶
窮絕嗣，富貴少兒，皆是前世，造業無邊，今生長短，有財無子。』¶
眞君言：『聖心柔忍，不嗔不怒，不怨不恨，不貪不婬，不殺不害，不¶
諂不言，不嫉不妒，不憎不愛，無挂無礙，自然仙官賜福，諸神保¶
舉，吉曜照臨。』¶
眞君言：『敬心慈憫，赤心忠良，正直無私，普爲眾生，天地包含，日¶
月照臨，自然羣仙賜福，萬神擁護，行藏叶吉，隨從紛然，與道合¶
眞。』¶
<pb:CK-KZ_JY297_01p018a>¶
眞君言：『神心正直，斬滅奸凶，孝養父母，恤念孤貧，衞護君王，解¶
釋萬民，維神正直，恭敬天地，自然¶
玉帝延生，大道庇蔭，欣樂太平。』¶
眞君言：『善心智慧，不入邪道，皈依正教，自然道慈撫育，聖益長¶
生，神仙擁護，本命星君，賜福消災，子孫昌盛，萬禍消除，富貴長¶
生。』¶
眞君言：『明心仙體，自然聰明，心合天心。天中大聖得爲金闕眞¶
君，金闕眞君得爲南宫大帝，南宫大帝得爲大道天尊，大道天¶
尊，普度無窮。』爾時¶
浮邱、王、郭三仙，宣說旣畢。衆仙心生歡喜，而讚頌曰：¶
<pb:CK-KZ_JY297_01p018b>¶
太上道德尊，　生天生萬物，　左手擎天地，　右手托日月，¶
昭耀十方界，　察人善惡心，　天兵無間地，　雷火徧虛空，¶
燒殺惡鬼神，　邪魔皆絕滅，　鐵石化爲塵，　水火游天下。¶
惡心難逃命，　虛空有神仙。　常救善人心，　男女行方便。¶
老君常在世，　護國鎭乾坤，　救度諸苦難，　無量度眾生。¶
十方皆降伏，　三界盡皈依。　不順吾道心，　天雷轟霹𩆝，¶
斬滅諸魔精。　天下有大旱，　看誦三五日，　天尊降洪雨，¶
萬物與眾生。　若有諸險難，　存心念此經，　天兵來佐助，¶
萬惡皆摧傾。　善者得長生，　死後上天堂，　地獄無苦聲，¶
羣仙來接引，　迎歸大羅天。　齋戒誦此經，　十方諸天尊，¶
<pb:CK-KZ_JY297_01p019a>¶
放出白毫光，　金光罩臣身，　五雷斬妖精，　搥碎銕圍山，¶
破開諸地獄，　拔度九幽魂，　化生十方界。　夜誦無休息，¶
太上開天門，　玉帝天書詔，　毫光忽地來，　三仙現本身，¶
接引上天庭，　朝見諸帝君。¶
天尊言：『若有善男信女，生身果薄，無力經醮，䖍心齋戒，酌水獻¶
花，皈崇大道，¶
浮邱保舉，天官賜福，地官赦罪，水官解厄，便生貴子，衣食自然。』¶
天尊言：『有諸心願，齋戒沐浴，看誦三日，太乙移文，上天下地，疾¶
速勾銷，名書上清，王仙保舉，¶
玉帝赦罪，地獄開解，十王眞君，普放幽魂，生者長年，死者超升。¶
<pb:CK-KZ_JY297_01p019b>¶
文武星臨，五福照曜。』¶
天尊言：『勤誦此經，閻王不追，雷神天將，左右跟隨，落水不沈，入¶
火不燒，牢獄解脫，枷鎖離身，刀劍自斷，邪道摧傾，世生男子，不¶
失人身。』¶
天尊言：『看誦百徧，諸天記名，魔王保舉，身有光明，看誦萬徧，五¶
帝司迎萬神朝禮郭仙，保舉。』¶
玉帝書名三十六仙，普告十方。¶
東方大仙大聖救苦難，¶
南方大仙大聖救苦難，¶
西方大仙大聖救苦難，¶
<pb:CK-KZ_JY297_01p020a>¶
北方大仙大聖救苦難，¶
東北方大仙大聖救苦難，¶
東南方大仙大聖救苦難，¶
西北方大仙大聖救苦難，¶
西南方大仙大聖救苦難，¶
上方大仙大聖救苦難，¶
下方大仙大聖救苦難，¶
十方大仙大聖救苦難。¶
浮邱眞君、王、郭二仙，普爲眾生，無量度人。經會踴躍，皆大歡喜，¶
信受奉行。¶
<pb:CK-KZ_JY297_01p020b>¶
太華葢山三仙解寃賜福滅罪眞經終¶
* 玉皇御誥¶
太上彌羅無上天，妙有玄眞境𣺌𣺌，紫金闕太微玉清宫、無極¶
無上聖，廓落發光明，寂寂浩無宗，玄範總十方，湛寂眞常道，恢¶
漠大神通。穹蒼眞老，妙圓清淨，智慧辨才，至道至尊，三界師、混¶
元祖、無爲聖主、四生慈父、高天上聖、大慈仁者，十號圓滿，萬德¶
周身，無量度人，拔生死苦。諸佛之師、眾聖之王，太上開天，執符¶
御律，含眞體道，金闕雲宫，九穹御律，萬道無爲，通明大殿。昊天¶
金闕玉皇大天尊玄穹高上帝。(三稱九拜。)¶
玉皇大帝御誥終¶
<pb:CK-KZ_JY297_01p021a>¶
* 紫元洞天三仙法懺¶
爾時，¶
太上老君於開光太初之先，集諸天神仙大聖眾、十極眞人，同¶
詣長桑林下、暘谷之壇，遶旋行道三匝，同心作禮，各就其座。須¶
臾萬變，放五色祥光，觀見眾生輪迴生死，田蠶不熟，五穀耗散，¶
疫𤸚流行，人物夭傷，兵戈競起。時有¶
妙行眞人上白¶
天尊曰：『下方人民，不敬天地，穢觸三光，出入北斗之前，種種罪¶
業，人心淺薄，背道信邪，欺師罔聖，破人善事，說誘句連，損子傷¶
胎，烹雛破卵，滋給口腹，不肯佈施，誹謗聖賢，致譴註在黑簿，善¶
<pb:CK-KZ_JY297_01p021b>¶
惡童子、四直功曹，日夜上奏，糾功校罪，報應弗差。』於時¶
元始天尊吿¶
太上道君：『眞人所說，凶殃之理，實可哀憫。欲甦愚迷，咸歸福岸，¶
諦聽訣言。』遣賜官眾，敬詣¶
三省，詔集諸仙，須臾咸集。¶
天尊吿三仙曰：『邇惟下方人民，連年困篤，累𡻕迍邅。故演經科，¶
救護羣品。勅汝化身天尊，徧爲巡察。凡遇邪氣，及有妖星，逆次¶
流傳，速須翦戮。又下人間，錄善罰惡，輔正除邪，濟拔人民，攝祛¶
妖毒，救度一切，無有枉傷。吾遣威神，分佈世間，按行救度。』凡人¶
在世，豈知輕重。或在宫觀靈壇、清淨宅舍、江河水上，䖍備香花、¶
<pb:CK-KZ_JY297_01p022a>¶
時新五果，嚴置壇場。以三元八節、甲子庚申本命生辰，請三洞¶
法師。明了經文，朝禮高眞，懺悔罪愆，免諸苦難。人各恭敬，¶
　　志心朝禮(貫每句　聖號)¶
虛皇三寶天尊、　　　昊天四帝天尊、　　　十方靈寶天尊、¶
普天星斗天尊、　　　三元三品天尊、　　　五師四聖天尊、¶
雷霆三省天尊、　　　玉清聖境天尊、　　　高聖道明天尊、¶
虛皇至道天尊、　　　至眞玉相天尊、　　　混元演教天尊、¶
仙主化身天尊、　　　應化無窮天尊、　　　分靈輔正天尊、¶
含眞孕秀天尊、　　　體道安靜天尊、　　　功行得道天尊、¶
圓成降福天尊、　　　驅雷馘祟天尊、　　　役電光明天尊、¶
<pb:CK-KZ_JY297_01p022b>¶
福國清平天尊、　　　康民祥瑞天尊、　　　輔佐上朝天尊、¶
忠孝順正天尊、　　　滅罪除愆天尊、　　　延齡降福天尊、¶
華葢空洞天尊、　　　人天演法天尊、　　　教主流傳天尊、¶
僉書錄善天尊、　　　雷霆顯應天尊、　　　三省上宰天尊、¶
上相玉容天尊、　　　金闕嵯峨天尊、　　　大仙註法天尊、¶
孚佑混合天尊、　　　顯靈助帝天尊、　　　超應羣迷天尊、¶
護國安邦天尊、　　　浮邱眞仙天尊、　　　九天遊奕天尊、¶
掌錄善功天尊、　　　上卿賜勅天尊、　　　高元大宥天尊、¶
上帝垂庥天尊、　　　妙道含靈天尊、　　　教主談經天尊、¶
二五洞眞天尊、　　　飛步上相天尊、　　　正佑顯揚天尊、¶
<pb:CK-KZ_JY297_01p023a>¶
妙靈輔正天尊、　　　沖應護佑天尊、　　　太虛無窮天尊、¶
王仙眞帝天尊、　　　南極長生天尊、　　　注生落死天尊、¶
仙卿金容天尊、　　　元明太極天尊、　　　上帝降祥天尊、¶
克誠悟道天尊、　　　教主覃恩天尊、　　　九十一華天尊、¶
上清正一天尊、　　　顯佑正揚天尊、　　　感靈除邪天尊、¶
誠應境土天尊、　　　妙遠清虛天尊、　　　郭仙眞宰天尊、¶
北極元上天尊、　　　考較三元天尊、　　　仙卿金相天尊、¶
太明淨妙天尊、　　　上帝高眞天尊、　　　三境化身天尊、¶
四靈四妙天尊、　　　紀功宥過天尊、　　　不言善應天尊、¶
賞善罰惡天尊、　　　三峯主宰天尊、　　　四觀神仙天尊、¶
<pb:CK-KZ_JY297_01p023b>¶
紫清降福天尊、　　　三十六昭仙官、　　　一十八壇土地、¶
福地洞天仙官、　　　元應如意仙眾、　　　合山朝元眞宰、¶
家居香火明神、　　　虛空過往神祇、　　　懺筵無邊列聖。¶
　　隨各信之事而祝意。¶
　　(臣)等志心皈神、皈身、皈命朝禮¶
大道眞仙、福地名山、一切眞宰聖眾。原夫人身，難得遇正法，以¶
尤希天道。貴生全本，元而甚少，念六根之未悟，故五福以長虧。¶
凡居覆燾之中，盡屬鈞陶之下。或貧窮而多子，或富貴以少兒，¶
方當受用而祿盡天年，未曉修眞而命終運限。或兵戈以暴骨，¶
或孕育以傷身，或下鬼而欺淩，或上天而譴責。或土木作犯，或¶
<pb:CK-KZ_JY297_01p024a>¶
水火爲傷，或先亡伏連，或家人移難。般般果報，種種因緣。但知¶
逐利以貪生，未識修眞而昧性。不修片善，何以寡尤，恐罪積於¶
邱山。謹心誠而齋戒，一身之内，三世以來，無義無恩，不忠不孝，¶
語言誑惑，刁詐騙欺，謀殺害之多端，行淫亂而不顧，貪嗔業障，¶
惡毒心腸，致地府之積愆，呈天曹而錄簿，陰魂受栲，死籍追形。¶
敢憑¶
上帝之垂庥，盡赦下民之多罪。誠能動物，固無感而不通，神亦¶
聽人，必有求而皆應。恭惟¶
祖師眞君、人天教主僉書三省。　闕下降生海北，已肇跡於黄¶
山，覽秀江南，遂飛昇於華葢，授¶
<pb:CK-KZ_JY297_01p024b>¶
二仙以導養。同游上清，濟羣生於顛危，盡造神妙，丹砂靈篆，留¶
恩澤於人間。天燈金船，懸圓光於雲際，風符雨印，燮理陰陽，霞¶
旌霓旛，游行天地。眼前皆赤子，普渡慈航；頭上卽神明，同登道¶
岸。三峯顯應，千里瞻崇。香繞長空，五色雲中飛縹緲；燈明碧落，¶
三千界内揚光輝。敬潔愚衷，恭陳懺悃。伏願¶
仙風道炁，鎭萬古而長存；丹井藥爐，救多生於悠久；累朝崇¶
誥勅三教盡皈依，掌天上之銓衡，爲世間之主宰。俾令(某某)父¶
母康甯，兄弟和好；現存快樂，冀福澤於無邊；過去超升，願逍遙¶
於有永。天上人間，他生今世，學道得道，求僊得仙。交易合而謀¶
望成，事爲順而功名遂。是非消㪚，災害濳除，出宦高遷，仁愛聞¶
<pb:CK-KZ_JY297_01p025a>¶
於四海；求嗣多應，賢肖誕乎百男。財帛豐亨室家咸吉，六畜繁¶
而六穀熟，萬民泰而萬物安。福庇合門，仁施一體，恩酧已竟，¶
靈貺無疆。志心稽首禮謝¶
無上至眞三寶¶
三境化身天尊不可思議功德。¶
仗此懺良因，　回向眾高眞。　降福與消災，　增延無量夀。¶
* 　　經懺後讚¶
三仙妙典字字眞，銓發明因，地澈重玄妙義個中傳，滅罪消愆，¶
賜福得長年。¶
太華葢山紫元洞天三仙眞君法懴終¶
¶	
¶	
