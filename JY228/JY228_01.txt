#-*- mode: org; -*-
#+TITLE: 虛靜沖和先生徐神翁語錄
#+DATE: 2011-11-02 10:48:10
#+PROPERTY: kxid KX225
#+PROPERTY: title 虛靜沖和先生徐神翁語錄
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1251
#+PROPERTY: id JY228
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY228_01p012a>¶
* 徐神翁語錄序¶
人生一世間其所受用有天有命有分有數絲毫不可易以不¶
能窮理故不自知之必就有道者問焉所謂先得我心者孔子¶
知伯牛之死知商瞿之有子是豈用世之占卜法哉蓋有得於¶
目擊者徐翁在海陵爲人書字示以其人平生禍福言無不驗¶
翌早時徃來江淮多聞其言嵗月深知者益少嚴之天慶觀道¶
士苗希頤翁弟子也在翁左右數十年錄其書字藏之求予删¶
次存其實以告其徒今二十七年矣希頤死其書爲人取去予¶
來守是邦獲其初藁於民間復次比之孔子曰吾不語怪力亂¶
神夫言而無驗怪也不可知神也若此可以忘言矣若言而有¶
<pb:CK-KZ_JY228_01p012b>¶
驗以禍福示人使曉然知所避就豈不可知者蓋古之得道者¶
窮理盡性而已理窮則天下之理一能盡已之性則能盡物之¶
性故謂之先知謂之先見謂之先覺世人以爲奇而有道者不¶
以爲高也然所以爲神翁豈止如是而已哉紹興戊寅三月桐¶
鄕朱翌序¶
¶
¶
¶
¶
¶
<pb:CK-KZ_JY228_01p013a>¶
** 徐神翁語錄後序¶
余舊聞海陵徐神翁異常恨未及多見其說淳熙乙巳假守是¶
邦因得訪其遺蹟而略無傳記可攷詢之其徒則曰吾鄕自漢¶
晉以來仙者接踵神翁之時又有陳豆豆周處士唐先生相繼¶
而出亦曰吾東家邱耳况神翁得道五十餘年間小夫賤隸婦¶
人孺子得其告戒者不啻以萬數曾何傳錄之有問其嘗所見¶
聞者或云翁之仙已去七十八年故老無復存矣繼有以嚴陵¶
所刊語錄示余者蓋道士苗希頤所記而朱新仲舍人爲删次¶
也雖裒集頗詳而訛繆無以攷正暇日訪諸邑子則有能道其¶
父兄與公弟子之所見聞者質之苗錄時有異同而其言則有¶
<pb:CK-KZ_JY228_01p013b>¶
攷焉又出其往時鄕老潘汝一所爲行化狀第嚴於采擇惜其¶
所記之不廣也因俾取希頤之錄證以所聞重爲編削其間舛¶
繆乖忤删正損益者殆數十處傳疑則兩存之又益以耆舊所¶
傳及東軒筆錄龍川別志孫公譚圃同安志所載凡十有八事¶
與行化狀合爲一編攻之堅木庶以傳信且使是邦家誦遺訓¶
得以去惡就善亦風俗之一助也嵗在丁未正月旦日朝散大¶
夫知泰州軍州兼管內勸農營田屯田事朱　宋卿序¶
¶
¶
¶
<pb:CK-KZ_JY228_01p014a>¶
#+PROPERTY: JUAN 001
<pb:CK-KZ_JY228_01p014a>¶
* 虚靜沖和先生徐神翁語錄¶
　　　　　　　　　　　　　　　　@by弟子苗希頤編記¶
　　　　　　　　　　　　　　　　@by宋　(朱翌朱宋卿)重編¶
徐神翁名守信泰州海陵人年十九入天慶觀隱跡于掃灑之¶
役嘗遇至人授道日誦度人經有問休咎者假經中語以告常¶
携一帚人呼曰徐二翁發運使蔣頴叔以經中有神公受命普¶
掃不祥之語呼曰神翁自是皆以神翁目之崇甯二年詔賜號¶
虛靜沖和先生凡三召赴闕大觀二年四月二十日解化于上¶
淸儲祥宫之道院年七十有六贈大中大夫勅葬本州城東響¶
林東原宣和中卽其地建昇眞觀¶
<pb:CK-KZ_JY228_01p014b>¶
嘉祐中有天台道士余元吉來寓雲堂嵗餘示癩疾眾皆惡之¶
公獨奉事甚謹元吉委化公告於海安鎭徐宗晟得棺以葬哀¶
之如師旣葬而歸復慟哭遍拜羽眾下至厮役己而造北極殿¶
前取囊衣悉焚之止衣敝袍執爨灑掃或入室閉戸終日若歌¶
若笑見人必先拜皆以爲狂耳初葬之明日徐宗晟見公來謝¶
乃取疋布千錢欲贈之公已出門相望數步間追莫能及宗晟¶
疑之後至觀詢問公實未嘗出也¶
治平中有道人狀貌醜黑龐眉廣顙幅巾布袍杖頭挂一藥瓢¶
如拳大云自二川來問其姓名但云黑道人寓趙生邸舍常至¶
觀中先見知觀陳用巳用巳每以三十金遺之次徃北極殿下¶
<pb:CK-KZ_JY228_01p015a>¶
嘿坐惟公至則與密語他人莫聞也嵗餘而去謂趙生曰吾無¶
以謝汝令汝店中暑月無蚊蚋後果如其言客寓常滿¶
熙甯中道正沖寂大師唐日嚴暮夜巡寮望廚中若有火光至¶
則無之公寢室在廚下推戸視之見公東向瞑目端坐猶不以¶
介意一日乏齋糧令公徃莊所督米公卽徃至日晡時唐至三¶
淸殿後見公枕帚而卧呼而詬之公曰來早米至矣唐怒不復¶
問詰旦運米者至云徐二哥昨日催促不得少休適已先歸矣¶
莊去郡徃返百餘里唐愕然乃爲公命名置弟子籍中人始信¶
其遇異人矣從而問休咎或書度人經語以對或不答或大駡¶
皆有所謂也熙甯末以守信被恩澤度爲道士公笑而不受曰¶
<pb:CK-KZ_JY228_01p015b>¶
我只解掃地耳力役如故¶
公每日晚間於殿堂諸處收香貼紙入房中信手書字摺疊一¶
處明日有來求字者以次取而付之悉酬所問紙盡人亦絕矣¶
公掃灑之際略無弃物木葉腐者就擁其根槁葉則收置一處¶
每醮罷收拾燈缸之餘者給晨夕碓磑之用殘炷之不可復用¶
者卽紾取膏油其滓猶不肯弃收一器中舂簸之際粞米亦聚¶
於一器遇大寒時聚丐士燃槁葉取殘炷㪚於其上而焚之仍¶
煮粞米粥與丐士同食¶
舒州眞源宫道士崔仙翁名古之字道光嘗遊石幢嶺見松下¶
二人奕碁與崔一子令吞之崔遲疑行至中路忽見公遂語其¶
<pb:CK-KZ_JY228_01p016a>¶
事示以所得碁子公取而吞之過吳塘而去後崔復至是嶺遇¶
前奕者大加叱責崔自此病狂¶
唐日嚴延接四方羽流公或肅淸雲堂翊日必有至者¶
海陵宰沈伯玉㩦幼子見公問有官祿否公不答固問之公曰¶
金水在命祿在二十七年後沈令日者推之二星果在命後授¶
官之年如公言¶
沈宰妻病求字公書無惒觀音四字再請之又書誦之十過是¶
年十月妻病死沈後看度人經注無惒音乃掌長夜之錄者¶
致仕查駕部與沈宰同見公公不出查叩戸甚久公曰只見沈¶
官人不見查官人二人遂去未幾查卒¶
<pb:CK-KZ_JY228_01p016b>¶
觀主首以屋宇敝壞而求見公者日眾遂置櫃于公之座側期¶
布施修造公許之遠近施金日或至萬數然亦有虛日封緘不¶
動而所收如常¶
熙寍中嵗飢觀門缺乏公每旦自出數百金遺知事市蔬僕輩¶
意公有私藏欲竊之俟公出濳啟其戸有盆水在內足蹶而仆¶
盡濡其衣方振衣間公忽坐牀上笑曰教你休開盜者狼狽而¶
走¶
郡守張次山有故舊在成都守官有書來云成都有一道人衣¶
弊衣稱㤗州天慶觀徐二翁¶
元豐中蔣頴叔爲發運初見公問會何事公云不會問知禍福¶
<pb:CK-KZ_JY228_01p017a>¶
否云不知問看度人經還通曉否云不曉問我爲官如何云官¶
人好聰明再三問之云宜減刑不減刑如何公以手捫背曰瘤¶
子痛說不得也蓋蔣背有瘤盛怒則痛至不能語未嘗告人也¶
乃命二吏掖公而拜之曰眞人也經云神公受命普掃不祥公¶
可以當之遂呼爲神公因留詩曰持帚掃諸塵經今三十春憐¶
渠獨行意雌靜不先人爲公立守雌堂或云吕吉甫贈詩有爲¶
止矜夸獨守雌之句故蔣公取以爲名也蔣又見殿側有樂子¶
長眞人碑題詩曰瑤壇三級滿蒼苔想像眞人飲赤杯颯颯仙¶
風動杉檜只應飈馭暫歸來子長舊宅在今沖眞坊樂眞橋之¶
側蓋飛昇之地梁大同中建樂眞觀至唐大中時徙而東之今¶
<pb:CK-KZ_JY228_01p017b>¶
天慶觀是也又公所居亦在樂眞橋之東故蔣詩謂公乃子長¶
再來也¶
蔣頴叔嘗求字書龍字問何故不全曰後來添之是年除龍圖¶
閣直學士再問之曰且得久而再叩之乃加三點問背瘤如何¶
曰閣下則下也後除龍圖閣學士瘤果移稍下又嘗求字得赤¶
天魔王字又得負天擔石字問擔得幾石曰二千石未幾移帥¶
廣州乃應赤天魔王之語後入爲樞密則負天擔石之驗¶
蔣爲發運日欲開龜山河心計之久未嘗語人一日懷此事見¶
公公遽云開則便開何須問人其意乃決¶
王荆公遣人求字書朸舒王㝋四字如此書公曰勑字內不須¶
<pb:CK-KZ_JY228_01p018a>¶
用人字也蓋經有赤書玉字之句後公還金陵舟行忽㟁側有¶
老人呼曰相公徐神翁有書接書視之亦如前四字老人忽不¶
見未幾公薨政和中追封舒王其書驗矣¶
虞尙書策元豐末罷通州倅來見公公書靑龍白虎朱雀玄武¶
獅子白鶴羅列左右日月照明洞煥室內凡二十四字公曰得¶
也得也使得此字也到闕除太常寺奉禮郎時方修禮物見排¶
列靑龍白虎等儀仗方悟策又與子沆求字得三十二過字時¶
沆年十一至元符中過省年三十二矣¶
元豐七年舉子赴南宫試求字書樂出成灰四字張正儀之子¶
大成得山嶽呑烟四字是舉試樂出虛論而貢院火¶
<pb:CK-KZ_JY228_01p018b>¶
尙書范鏜作憲使問公每日食多少曰飽便住問有夢否曰自¶
不受道正顧錢後來不曾有夢問是修行悟解惟復遇人得道¶
公不答再三問之曰遇人何年遇人曰庚戌今年庚申公度人¶
否笑而不答¶
范未有子求字公書灣灣二字嵗餘在揚州灣頭得子後再過¶
海陵見公公曰更去州東三五里接取箇秀才次日過通州方¶
至塘灣又得一子¶
錢舍人勰持母服寓居泰州大甯寺見公求字書上明七曜摩¶
夷天七字俄遭回祿其子東美嘗得公書齊到帝前四字會勰¶
使三韓東美偕行同日謝辭去¶
<pb:CK-KZ_JY228_01p019a>¶
經義所檢討布衣劉谷與公早相識嘗造樂眞人堂問眞人安¶
在公指像之鼻端示之劉嘿會其意謂樂之出沒一氣往來耳¶
劉作詩云來來來問箇空因一向低頭獨拂塵却指鼻端泥一¶
點笑言便是樂眞人¶
谷嘗與公以草藉地宿於厨中一夕光耀如晝見公張口瞪目¶
而坐空中聞人語云徐禧入蕃直立死吕惠卿喫著枸杞夾子¶
時禧經營邊事而吕猶持服維揚二人皆谷所善者其後禧有¶
永樂之禍而吕更元祐之貶紹聖甲戌方復官¶
待制吕益柔未第日其父見公公曰五十四好又云第二人後¶
益柔第二人登科五十四乃其排行也¶
<pb:CK-KZ_JY228_01p019b>¶
承議王仲京遣人求字書身字再問公公云速入道亦恐不及¶
是年卒¶
孫升簽判任滿別公公曰做官時著緋後兩任不赴遇覃恩賜¶
緋爲御史¶
王和甫求字書三山字後提舉嵩山崇福宫¶
提舉林虙初在京師見泰州蔣道士有公所書字虙對公像焚¶
香禱而拈之得回度五常四字後除常州教授再任首尾五年¶
劉谷壻蔣靜待制元豐中謁公云初見公醮壇上觀其屈伸狀¶
貌人也察其神宇則古所謂與造物游者靜默然無言鷙立揚¶
眥以卜之公方掃地遂舉帚以對靜揖之卽肩帚下壇去於是¶
<pb:CK-KZ_JY228_01p020a>¶
知其眞所謂抱一勿失不以卜筮而知吉凶者¶
范推官遷以書干李南公久未有報疑以問公公書石字後數¶
日南公以緡錢諉石丕遺之¶
李宣德詩法言以未有子問公公曰買底祠部不如賜底又書¶
孔孟二字後果得二子李赴楚州鹽城宰見公公曰汝臨替著¶
緋尋遇元豐乙丑覃恩改服色拜勑日乃交印時也周裕熙甯¶
三年登進士第久在選調一日見公公書八京兩字裕雖知經¶
有八景㝠合之句而未曉公曰此回名合也是年權淮陽軍宿¶
遷縣尉獲賊改秘書省校書郎蓋選階七等至京秩爲八也¶
元祐初侍禁王勝因押綱求見公公無語令飲水三盃辭不能¶
<pb:CK-KZ_JY228_01p020b>¶
飲公曰三盞水不能飲况他飲一河水耶勝皇恐不敢隱蓋其¶
妻李氏妬溺一婢於水欲作醮解之公云如此却好醮畢之夕¶
勝與李氏皆夢所溺婢云神翁度我我寃釋矣¶
宣徽使張安道休致而病目遣人賫香求字公書回鹿劉玄四¶
字與之經有回蹠流玄之語張以書謝曰蒙示四字一見體會¶
來意將俸暦焚訖曠刧以來貪吝之心使隨此火光消滅自此¶
目疾漸愈¶
參政吕吉甫元祐初母服闋除郡聞有臺章求字公書建節二¶
字吕云方虞罪逐敢有是望公曰終須建節俄貶建甯軍節度¶
副使至紹聖改元召帥延安尋自觀文殿學士拜保甯軍節度¶
<pb:CK-KZ_JY228_01p021a>¶
使¶
吉甫初來拜公公顧曰善守善守皆謂使之善守富貴也巳而¶
降藩府固辭降之單州則單守之應相繼遷謫則又使善守之¶
意也¶
吕嘗得公字云北都泉曲府中有萬鬼群但欲遏人筭斷絕人¶
命門後自延安得謫¶
內相蘇子瞻初起知登州來求字公書來王守三字又問學道¶
之要公云閑好蘇公見許道士求解字許曰經云赤書玉字勑¶
乃王命公作來字書則王命將下果召爲內翰復出守揚州蘇¶
公疑閑好之言再遣人求字公不書後謫惠州遣子過求字公¶
<pb:CK-KZ_JY228_01p021b>¶
不見子由謂吾兄信其言而不能用也¶
蘇黃門子由自績溪遣人求字公書運當滅度身經太陰俄被¶
召𠪾侍從至門下侍郎元祐末出知袁州再遣人問之書曰十¶
遍轉經福德立降謂來使曰過去十見在十子由聞之曰日者¶
謂予戌運多福酉運多厄豈十年後有再生之理乎未至袁遷¶
嶺表元符末乃還¶
道士潘奉眞元祐中累試經未中公書三十二日四字後試中¶
時年三十二¶
三衢進士江緯欲更名汝眞來見公未及語公曰汝姓江去工¶
字安女字卽隹江遂易名後登第¶
<pb:CK-KZ_JY228_01p022a>¶
客省使劉爰元祐中與其父被謫求字得執玉把節四字未幾¶
與父皆得召爰除內東門司其父知內侍省經中有執錄把籍¶
同到帝前之語公以錄爲玉以籍爲節蓋二公皆中貴人爲節¶
度留後也¶
宿州陳助教求字公不書但連叱之仍命巨觥盛水飲之數四¶
陳生辭不能復飲公曰汝不能飲此况他飲湖水耶蓋嘗利人¶
之財其人溺水無救心也陳皇恐謝公曰爾負財負命到此不¶
省是難教化也陳生遂入道¶
有一武臣爲邊將其家久不得信來求字公書重屋二字旣而¶
訃至官爲護柩以歸始悟二字乃千里尸至¶
<pb:CK-KZ_JY228_01p022b>¶
齊巡檢元祐辛未求字書羞字齊母丑生不踰旬而亡再見公¶
公書羡字未幾齊卒蓋以羡字之上爲羊字其下爲次字羊者¶
未年次者相次也¶
郡守周邠初赴任舟次泗上公以書遺之及啟封止云殺人放¶
火周到任三日郡有殺人放火三盗皆得¶
元祐癸酉江陵舉子見公公曰今年八口得解後榜出姓名有¶
口者八人¶
姑蘇舉子赴省來求字公曰汝無慮華亭土地已備禮迎迓矣¶
是舉中第注華亭簿¶
供奉和鉉有親戚相約同見公和意不欲往因曰人豈不自知¶
<pb:CK-KZ_JY228_01p023a>¶
不得已遂同來公一見謂和曰官人豈不自知¶
陳古元祐中率眾造帳座獻東嶽約郝綖秀才偕行郝猶豫來¶
求字得居字陳謂郝曰居者安之兆也事畢回至高郵郝以疾¶
卒陳載其柩歸始悟居字乃古載尸歸也¶
元祐中駙馬都尉張敦禮以公名奏聞賜紫服及賜號圓通大¶
師公不受常服如故¶
公嘗書一偈示眾云天地一尺四海一滴把眼一眨不見蹤跡¶
又嘗寫詩云遙望南莊景色幽前人田土後人收後人不用心¶
歡喜更有收人在後頭汲汲光陰似水流隨時得過便須休兒¶
孫自有兒孫福莫與兒孫作馬牛富貴貧窮各有由宿緣分定¶
<pb:CK-KZ_JY228_01p023b>¶
莫剛求不曾下得春時種空守荒田望有收南莊北宅眼前花¶
好兒好女莫謾誇我若一朝身死後又屬張三李四家¶
元祐四年郡吏陳德儀亡失海陵宰李元規印紙限一月尋訪¶
求字公書𠂇如此字至限滿前一日於門首官道上獲之是日¶
乃十一月十一日蓋月建在子所得𠂇字加子爲存字十一爲¶
在字¶
揚州市戸鍾靜元祐中暴卒將斂而甦云初被追至陰府證事¶
放還至中途護送鬼吏云何以謝我靜曰唯有齋牒一道吏曰¶
此物亦可乃以片紙易之欣然持去及甦手中有小紙淡墨細¶
書兩行字不可曉乃以示公公曰此陰府當錢貼子其上云齋¶
<pb:CK-KZ_JY228_01p024a>¶
牒一道當錢五百貫汝速歸買紙錢並貼子焚之¶
通州海門人鄥慶販魚過海陵來求字得禁字慶謂所販槁魚¶
何禁之有比至錢塘遇盜所有蕩盡後獲盜之人乃林小二¶
道士李八師守柔善釋公字元祐初徃揚州作龍華會道俗以¶
事公之禮待之公忽以片紙書字摺之與許道正云候李八師¶
歸與之後數曰李抱病歸許以字授之書云已攝北羅酆守柔¶
連呼死罪竟卒¶
右班殿直賈賓元祐中求字得馮字又加四點於其下後得漳¶
泉福興四州軍巡轄馬遞鋪¶
宣德郎周景元祐末感寒疾夢一老人授之以藥曰我特來救¶
<pb:CK-KZ_JY228_01p024b>¶
爾及覺病良已是時猶未識公後於給事喬執中家始見公像¶
乃所夢者至紹聖丙子來見公公一見揖之曰久別安樂周始¶
悟昔年之疾得公救之¶
成都道士蹇拱辰元祐戊辰冬錄賈善祥所撰神公傳記來求¶
字公一見曰何煩作傳記人生無計多事耳且先作一頌當爲¶
寫字拱辰頌云神公神公如月滿空不以目視照見無窮公遂¶
書夀德動經四字公云爾父母安樂不須問德字則爾母何氏¶
陰德福爾動則動靜歇滅經字少工宜精進賈師得地祇兩字¶
賈果曾夢授符命除亳州太淸宫土地¶
僧智通未度時詣觀求出家問公公云汝可爲僧書陳字與之¶
<pb:CK-KZ_JY228_01p025a>¶
智通後於資福寺出家長老道圓度爲僧道圓俗姓陳也旣而¶
來謝公公云資福今則寂寥後有人修造在向後更有樓臺殿¶
閣又書道字與之智通謂道字其師名也道圓死繼之者乃法¶
道創修資福極華煥後二十八年詔郡府各以一寺之甲者改¶
神霄玉淸萬夀宫郡以資福應詔知宫則道淸大師印若紳也¶
又攺塔爲鬱羅蕭臺殿堂門廡皆更新之公之言驗¶
大夫陳祥作信倅時贈公詩曰朝擕一帚隨我身暮擕一帚掃¶
我室朝朝暮暮掃不停塵埃掃盡眞仙出¶
進士周獲元祐八年失解求字公書佃字後三年陸農師守泰¶
州周預薦¶
<pb:CK-KZ_JY228_01p025b>¶
常州劉道元祐中來出家公曰汝不當住此書九日乾三字日¶
字在左後數年於京師建隆觀九曜院爲道士經中有九日導¶
乾之語¶
蔣講元祐中與眾人見公公獨招蔣授以片紙曰汝用得此字¶
乃葬字李八師解之云豈有兩葬事未了乎其一卯生其一巳¶
生蔣泣曰講父母皆未葬實卯與巳生也卽日襄厝不敢緩¶
維揚城東人姚文質初未識公在元豐初忽見老人扣門獨持¶
一帚云我泰州徐二翁也我有一帚生在你後園中可徃看之¶
姚與公往園中公指一處曰此我帚也姚隨所指見藂竹一莖¶
生如帚狀回視已失老父所在遂來見公如所見老父而公未¶
<pb:CK-KZ_JY228_01p026a>¶
嘗出也公曰彼處可卓菴修行他日求觀中修造姚卽於生帚¶
處結庵繪公像奉香火有疑則禱之無不驗至元祐中來建三¶
淸殿¶
文質謀遷葬父母先得一低地又得一高處心不能決各取土¶
一掬封袖間以問公文質未及言公卽云用低地文質出二土¶
囊公指其一曰此土隹視所封乃低處也¶
錢端叔之妹無子端叔擕以見公公書元始上帝四字其妹云¶
我已自曉止得女子爾其後果然蓋始字女台也¶
元祐中王㯳未仕來見公公卽呼曰王官人莫愁前程謂一道¶
士曰請官人道正處喫茶及再見公公撫其背曰他時爲州官¶
<pb:CK-KZ_JY228_01p026b>¶
日照顧觀門一事㯳亦唯唯而已後二十年爲泰州理椽適本¶
觀主首有公事憲司送司理院㯳悟前語爲盡心焉¶
杭州人范小五擕一娼姓吕來求字公大書云吕氏無夫范氏¶
無妻皆皇恐而退¶
如臯人籍天從欠茶客三百千客訟於官久無所償於其家竹¶
園中自縊有丁生救之而免客聞而憐之復告于官乞寬其限¶
天從自此生計復興其後以五百千償客客不受餘金而去天¶
從因病煉服秋石元祐末見公公曰爾非籍三乎批其頰而叱¶
之曰何故食至穢之物爾記得竹園中否譬如彼時更何戀耶¶
天從遂悟乞住觀中奉事公公許之曰爾可爲我作勝事積少¶
<pb:CK-KZ_JY228_01p027a>¶
善緣遂令同姚文質作糾首造三淸殿更修觀宇天從至崇甯¶
五年七月感疾求公呪水公不與問爾姓甚曰姓籍問籍字如¶
何寫曰竹頭下從耒從昔公曰只用昔字更使得一夕字子卽¶
歸去天從於二十一日夜坐亡是日乃已巳蓋昔字二十一日¶
也一夕從已則死矣¶
公一日謂修觀道士曰速去眞州買木遂如其言至眞州問之¶
市人云今早有木栰甚大欲得一千六百貫長蘆僧酬一千五¶
百貫客未售道士如其價而得之長蘆人再來巳不及矣¶
秀州進士鄧巘元祐中赴舉求字公書羊一夕巳四字是年不¶
第至辛未年卒¶
<pb:CK-KZ_JY228_01p027b>¶
寶籙侍宸程若淸初在儔眾人無識者元祐中別公歸濳山公¶
以詩餞之曰破布襴衫結角提退毛鸞鳳不如雞蚌蛤雖然無¶
顏色內有寶珠人不知後二十年程與公赴召同居上淸賜號¶
寶籙先生¶
提舉劉誼遣人求字書林下人三字誼喜曰我奉道昨夢雙童¶
飲乳乃知余實林下人也後至楚州卒¶
郡守熊臯之兄待制本以病訪醫且欲歸鄱陽臯以問公公曰¶
丁字曰也作得丁字也作得下字只挑腳是丁字更添口作可¶
字若添人作何字又曰使此何字不得只添三點則使得數日¶
後又來求字公書道言此三字後得信知其兄至眞州丁字河¶
<pb:CK-KZ_JY228_01p028a>¶
卒其幼子次日又卒乃驗道字缺二畫之意而丁河之微隱若¶
此¶
主簿柳卞嘗驗尸不實州將平其事來見公欲正月起行公曰¶
明年正月卞不以爲然會運使李琮牒州拘留劾奏明年正月¶
始得脫去¶
殿院林旦爲淮南漕求字公書上尙當黨宛陵六字唯宛字多¶
一畫後移漕河東卒於上黨¶
佛印大師了元住金山致書於公公不開緘只云好好又於封¶
皮上書金字十四箇兩兩相並授來人持去復遣人求字公書¶
二七佛三字後住金山凡十四年¶
<pb:CK-KZ_JY228_01p028b>¶
江陰布衣劉谷元祐庚午冬或諷村民以田事進狀訟谷事下¶
淮東憲司谷懼禍來見公公書天字七箇並列者三其一綴於¶
六字之下谷默領其意乃變姓皇甫逃於廬山嘗至饒州安仁¶
壻蔣靜官所淮憲以聞有旨治靜谷逃三年至紹聖而田事直¶
靜亦會恩乃免¶
元祐甲戌四月中公杜門不出道眾請之曰候改年候則出數¶
日果改紹聖元年¶
內翰王明叟嘗得公書啟封有吕字作吕如此書後喪一幼子¶
一長女復遣人問公公書季秋霜降四字逮除刑部侍郎乃九¶
月也¶
<pb:CK-KZ_JY228_01p029a>¶
紹聖初海陵舉子問公得失公曰陸侍郎來滿城著綠次舉何¶
昌言榜郭觀張知常李彬郭元瑜登科時陸農師典郡開宴召¶
之中奉查應辰賦詩有竚看黃覇徵爲相須信徐翁語有神之¶
句¶
李彬朝奉未第時母姜氏問公公一見卽曰今年未旺爾祖有¶
陰德姜再問之公曰候木旺却來相見是年彬獲薦張復見公¶
公曰却是木旺也彬果登科¶
紹聖丙子尙釋之赴維揚試問公公曰我箇裏自擔却一箇亥¶
生底在尙是年獲薦而海陵魁王山乃與尙皆辛亥生也¶
秀州天慶觀道士夏日時紹聖中求字得上聞三十三字是時¶
<pb:CK-KZ_JY228_01p029b>¶
年二十五後八年卒¶
進士陸表民見公公曰與爾箇實字視之作寅如此書又曰汝¶
不可用與汝父可也已而陸喪祖母¶
如臯令劉海陵簿蔡興化尉陳同見公公書矢字顧劉曰爾添¶
口爲知顧蔡曰爾添巨爲矩顧陳曰爾添豆爲短未幾陳病卒¶
劉嘗任智故警之蔡名居厚後爲從官¶
蔣道感疾求字書萌字十月十日亡¶
州吏孫氏妻見公未及語叱之曰爾何面目來箇裏便還他物¶
亦不及矣嫗惶恐而去翊日爲官所捕乃數日前利邢氏女子¶
衣物而殺之¶
<pb:CK-KZ_JY228_01p030a>¶
尙釋之以小疾訪公公與語曰道生一一生二二生三三生萬¶
物及送出連呼馬牙硝其意似有戒飭及歸有醫留藥其湯使¶
用馬牙硝¶
運使張祖求字書壠字張自云龍在士爲失水且壠墓也尋以¶
疾卒¶
曹判官舜元見公得婦夫擔石字家有二婦人懷孕也經中有¶
負天擔石之語夫者二人也¶
權教授鮑由與理掾吳竝見公公曰二官人三教並通竝云正¶
爲未通望先生指示一門公曰有圓通門般若門又𠪾說三教¶
事吳云雖然如是當從何門入公曰旣是三教並通又却問從¶
<pb:CK-KZ_JY228_01p030b>¶
何門入¶
吳一日諸公作醮旣至觀慮所擕鏹未敷欲增之意未決往見¶
公公遽云捨便捨又何須問¶
鮑教授見公公問內字上加水爲甚字鮑曰無此字又問內字¶
下加水字爲甚字曰亦無此字又問傍加水如何鮑曰汭字公¶
笑曰今日正用得此字旣歸太守召食西樓方卽席觀壁間有¶
東坡留題內陳汭字適與日相値云¶
山陽富人楊公佐家一日聞異香忽有一老父持帚過庭下適¶
有淮揚道姑徐道生在焉楊驚而問之道生曰此徐神翁也公¶
佐前揖已失所在唯一木斗在地乃與道生來見公卽所見者¶
<pb:CK-KZ_JY228_01p031a>¶
詢其斗則三官殿前柱口斗也公曰欲修此殿公佐施錢數十¶
萬重建¶
高郵桑正國將赴舉問公公書黃綠簡三字經云黃籙白簡公¶
去白字而以籙爲綠是嵗果中第¶
胡主簿思問侍其父致政歸泰州公曰主簿與潘主簿一般先¶
是潘亦侍父致政歸鄕父卒未幾胡之父亦卒¶
曾司戸湛重九日訪公及退謂公曰開春當復拜見公曰相見¶
明年今日湛以事濡滯比再至則次年重九日也¶
老圃馮旺繪公像於家日薦飲饌偶一日忘之翊日自負蘿蔔¶
來施庫下公見之曰我倚得爾好昨日若不得錢家飯便不餓¶
<pb:CK-KZ_JY228_01p031b>¶
却我錢亦日以飯爲供也¶
孫氏子訪公公書日下人三字又云爾速歸今日內使得此字¶
也孫急歸得暴疾卒於日下¶
張判官璉罷官謀舟未得來見公公書吉水二字云且意就使¶
張往見郡守守云適已差周永船矣吉水則周永也¶
鄭通判詢挈家見公時一女方及笄公忽云母也戀女不得女¶
也戀母不得未幾女感疾而卒¶
報恩寺律僧惟永與數僧同見公公顧惟永取一蒲團若坐禪¶
者謂諸人曰爾等不如他會如此坐眾不能曉後惟永出世住¶
寶甯云紹聖中無爲軍湯安見公且畫公像歸奉香火久之其¶
<pb:CK-KZ_JY228_01p032a>¶
子婦有一子三嵗安夢公云可使此子出家覺而語其妻秦氏¶
秦恚以爲不祥未幾兒病死秦氏怒取公像投江中後秦氏感¶
時疾得軟臂疾安復來見公公云爾妻弃我於江中謂溺死矣¶
我却到長蘆上得來安大愧謝而去繼有潭州賈人劉眞見公¶
公遽云昨謝汝相救劉眞言頃至長蘆見文書一軸浮水上取¶
之乃公像也¶
陸羲一日遇公於觀後門公問汝姓甚曰姓陸公曰爾何不出¶
門外坐有親戚來覷你也又曰三日二日羲歸三日果有一親¶
戚時生至其家感疾羲復叩公公以閄字授之又三日時生殂¶
於羲之門外¶
<pb:CK-KZ_JY228_01p032b>¶
承務郎王安中嘗書姓名年甲求字公於王安中三字周回書¶
靑龍白虎朱雀玄武八字曰只此是也至京遇大禮差行事郊¶
壇見四獸旗正在安中所立處左右前後也又嘗求呪水公云¶
此不須呪水五月五日却用得楊枝水後歸至杭州以女子病¶
有儈治之持楊枝呪水誦呪是日女子卒乃重午日也¶
丞相張天覺嘗泊舟維揚山光寺前見岸側有道人浣手且於¶
中指間取箆掠髮神彩甚異亟邀至問之曰適見掠髮者無乃¶
劒乎道人唯唯張云一觀可否道人如前於指甲間取一箆子¶
如白金色長三寸許以氣吹之歘然成劍張接視之劍也坐間¶
遽失道人所在後詣海陵見公欲問所遇未及語公出片紙授¶
<pb:CK-KZ_JY228_01p033a>¶
之有洞文二字洞字中一畫移下則爲洄字回乃二口則知水¶
側道人乃吕公也¶
公暇日多立於香櫃之側忽有兩美婦擕手而來歌唱自若直¶
抵公所眾皆駭愕久之而去有陳李二翁在傍問公何人耶公¶
曰何蔣二仙姑也眾急追及門而隱¶
龔深甫司業初起謫籍遣人求字公書興屍起死白骨成人八¶
字經云回骸起死¶
天慶觀主首作疏化緣請公爲糾首公曰此疏遇有口者卽了¶
矣凡入疏者或姓或名多有口焉¶
李七翁者常釋公所書字一日問公求字公書是非二字作是¶
<pb:CK-KZ_JY228_01p033b>¶
[非/非]如此書李莫能曉有許道士曰公以爾所釋字少是多非也¶
公笑¶
陳七翁者亦常解公字一日侍公側公以片紙與之書過度三¶
界字陳大喜謂經之下文云位登仙翁也有道人薛谷曰此非¶
吉也谷是有病鶴在庭下公祝之曰過度三界誦之數遍鶴數¶
曰死未幾陳果卒¶
姜堰傕綱司將校沈福紹聖初得渭州方士張子皐符水絕粒¶
近兩月來見公公書以其尚食稅之多七字與之公意戒其絕¶
粒爾沈不悟月餘而死¶
袁承議符赴通州海門宰挈家見公符自烹茶一盞奉公公飲¶
<pb:CK-KZ_JY228_01p034a>¶
一呷卽授與符曰爾等一切喫喫了安樂符未喫間道正來揖¶
符卽授與妻兒等遍飲及歸船家人問曰適先生令一切喫茶¶
獨知縣不飲何也符方省不曾飲亦不介意至海門卒舉家飲¶
茶者皆安¶
紹聖甲戌天慶作上元醮三夕十六日齋畢道士王善祥等在¶
醮器庫眎滌見一人形貌磊落衣布袍至庫前長揖善祥等皆¶
不介意旣去公至問曰何不請道人喫茶善祥曰爲忙公咄之¶
曰此吕公訪我耳善祥追之不及¶
信州竹宗隱求字卜出家公書三界五帝字曰可往眞州遂投¶
儀眞觀後遇試經得帝列二字經頭是年試中披戴蓋所挑經¶
<pb:CK-KZ_JY228_01p034b>¶
頭上則三界五帝下則列言上淸¶
四明舉子陳生累舉不第問公公曰若見張果老乘鐡船過海¶
卽過省也後免解赴省試在景德寺坐間見壁畫在後視之其¶
畫如公所言者是年擢第¶
道士劉守甯募緣鑄鐘問何日可成公云三火方得已而再鑄¶
不就復問公公云須是通州遂往靜海得張冶子者欲皷韛間¶
忽見公來眾欣然迎之輙不復見遂一鑄而成¶
<pb:CK-KZ_JY228_01p034b>¶
#+PROPERTY: JUAN 002
<pb:CK-KZ_JY228_01p034b>¶
公自紹聖乙亥九月旦扄戸不出不飲不食道眾叩戸寂無音¶
響十一月七日郡守陸農師至令道正擊戸有頃聞謦欬之音¶
陸呼曰佃在此久矣士民自公不出憂惶頗甚遂出相見陸問¶
<pb:CK-KZ_JY228_01p035a>¶
之公曰作少緣事故爾數日有人獻紫花石柱四¶
公初閉戸未出道正許守節亦叩戸拜請公旣出謂陸守曰侍¶
郎此人難教化也遽索酒陸守疑其素不飲今索之必有謂亟¶
取酒至公亦不飲乃曰此壞人之物也陸云在神公莫不然否¶
公曰也則不得此與財無異至此不戒是難教化也蓋專以戒¶
守節耳又索紙筆寫云或先品空二字守信生多吉難感謝泰¶
州許夀澄提擕向后去不得野進退艱難遂髮䖍心追薦先亡¶
久遠紹聖二年十一月初七日爲據共五十二字授與守節曰¶
今日使得後數日復取去皆莫能曉先是元祐末重建三淸殿¶
公謂守節曰爾可退卻名目將衣缽盡施造殿守節不從至此¶
<pb:CK-KZ_JY228_01p035b>¶
又戒之亦不悟明年十一月初七日守節死¶
姜堰兵子王立病將死其妻入郡市喪具邂逅鄰媪李氏同見¶
公公云王家家計卻是李家底及歸王立病愈而李氏子亡遂¶
以王氏棺殮之¶
王惠問公擇日種早稻公云六月初二日好道眾云莫大晩否¶
惠信受有素遂歸俟之會嵗旱先種者皆槁五月未得雨遂以¶
六月二日種所收倍於常年¶
海門翟元以大銀爐施公公叱之曰豈不誤他和尙元再三乞¶
留公不納元退與道士言初作此爐欲往泗上施僧伽大士今¶
輟以施公故有是語也卽復見公公云爾不須見我且與傑老¶
<pb:CK-KZ_JY228_01p036a>¶
一處說話元歸至家病死元有長子名元曾字孝傑死未葬¶
子同室殯厝¶
韓舜言有二子同染疫問公公書生字舜言大喜後一子亡一¶
子愈李八師釋之曰病愈者必丑生生字從牛從一也舜言云¶
然¶
淮揚軍村居常淸富於財境有山西接符離石礦甚多不入用¶
一日有老父扣門見之云此山有錦石汝能取施泰州天慶觀¶
結大勝緣否淸笑曰此山安得錦石耶老父云爾取之勿疑遽¶
失老父所在語其妻曹氏云爾試鑿之果有石紋如紫錦淸夫¶
婦來見公卽所見老父也未語間公書化生諸天授之淸與妻¶
<pb:CK-KZ_JY228_01p036b>¶
拜公曰未曾化得一物何拜淸曰欲化何物公曰石條石柱淸¶
遂還淮揚取之不逾年而就泛海而來遇暴風雨舟人不能措¶
手淸呼公護持忽大暗霧電光中若見神物拏舟甚速翊日風¶
止已達海門入江至柴墟淸先來見公公曰路中驚怖不易若¶
不然不如此速也¶
宣德郎耿純欲與長子娶婦累問不答一日書角引二字且云¶
與爾祖母同後娶通州張氏其祖母亦張氏也¶
釋譚永住揚州石塔退院歸天台別公公書香字授之後至四¶
明住香山¶
大資張邃明除帥揚州未視事謁公公取紙大書一亡字傍作¶
<pb:CK-KZ_JY228_01p037a>¶
四十九點邃明至揚州未踰月而薨其季成後四十九日亦卒¶
江東巨商李氏見公公汲水飲之數盃李辭以不能多飲公云¶
彼飲一江水汝乃不能飲數盃耶李愧謝乞作大齋醮以滌前¶
過公許之李昔與一商共泛江利其厚貲至中流醉墜於江¶
進士陳護有女子十五嵗拜香於公前公兩嚙其頸後欲嚙之¶
女號懼而逃是夜自縊死詰旦護問公公云此女爲宿寃所纒¶
吾欲三嚙之汝女自逃吾知不免矣汝驗其繩可見也護歸驗¶
之則所縊之繩三股中斷惟一股存¶
左丞陸農師守泰見得報除曾子開爲代而陸未有新命疑而¶
問公公云陸侍郎替曾侍郎曾侍郎替陸侍郎陸云某在金陵¶
<pb:CK-KZ_JY228_01p037b>¶
嘗與曾侍郎爲代公言如初又云海上好守官經旬日報除海¶
州其後子開自泰移海又相爲代陸嘗剡奏於朝問公公書鄭¶
字復云鄭字加手爲甚字陸云擲字公云擲了也陸憂之公云¶
過三年後卻不擲了及離海陵曰別公云此去如何公云道眾¶
多也菜又貴也後自海移蔡未幾被召遂除丞轄蓋前所陳不¶
下至是獲伸故大用始驗三年之語陸又嘗得負天擔石四字¶
乃執政之驗¶
陸在朝遣人求字公書終老二字後守亳州老君祠在焉陸旣¶
感疾復遣人問公得上三十二二凡五字又云下而二字做得¶
天字左丞也不須使人字也竟薨于亳乃三月二十二日¶
<pb:CK-KZ_JY228_01p038a>¶
林靈噩紹聖中求字得林下人三字政和初自楚州應詔¶
天慶重建三淸殿上梁道眾白公公云上了下下了上巳而陸¶
侍郎至仰視梁記乃書道正勸緣陸曰神公之力他人何與亟¶
令下之別書神公姓名而後上焉眾謂公言應矣其後改仙源¶
萬夀宫別建三淸殿以舊殿爲講堂遂下殿牌而立堂額政和¶
戊戌復以講堂爲殿奉安聖祖又下堂額而立殿牌¶
道士闞若拙往山陽省親別公公書去野二字至山陽而亡¶
周稙妻裴氏病書妻生月求字裴六月生公於六字下添十字¶
裴竟不起¶
沈侍郎錫嘗求字云願示平生休咎公書待經五帝且云向上¶
<pb:CK-KZ_JY228_01p038b>¶
去不得也侍字作三重人其後子昭爲侍郎兼侍講又兼侍讀¶
遂出領郡子昭服金石藥獨喜飲水不能乾食作書問公欲進¶
少乾食以自養方待報間一夕夢公以蒸餅令食再三不能嚥¶
公云汝强食之僅食其半翊日遂能食乾物¶
佴光順每見公公云爾在城後住何不移居城東凡三四年但¶
云力未能動公怒之光順卽問公擇日公曰五月五日好後因¶
大水遷居乃五月五日又爲其子娶婦來問公公云八家都上¶
燈惟爾家不上燈遂用未上燈時納婦時里巷娶婦者九嵗餘¶
八家皆有事故惟光順家無恙¶
光順女七嵗得驚疾見公公曰速問戴道士見陳秀才光順問¶
<pb:CK-KZ_JY228_01p039a>¶
之戴云吾無藥聞陳秀才近合至寶丹專治此疾遂往求之比¶
得藥已不救灌之不效復見公公曰賀喜但爾不作婦翁耳及¶
歸女子已蘇後出家爲女冠¶
有錢臻者暴卒心微温家人不忍殮五日而蘇自云初爲人追¶
至一官府有據按治事者今往如臯縣東監治道路旣畢吏白¶
尙有一路欲就令此人監治官曰臻神公會下人可令速歸卻¶
追臻璿許臻監治臻旣蘇許臻方自外歸忽頭痛是夕暴卒¶
殿直楊公佐赴天台監酒來見公公書重午二字後五十五嵗¶
卒自殯至葬又五十五日僧法勝初來見公求出家公曰汝作¶
觀音菩薩不得且作地藏菩薩後往寺中出家試經中落髮蓋¶
<pb:CK-KZ_JY228_01p039b>¶
觀音乃頂冠地藏則獨示頂相爾¶
黃杞未有子求字公書元台平育四字作元月干云如此書竟¶
無子蓋胎育不全耳又嘗以堂妹病問公公云汝妹不安吾將¶
奈何數日而亡¶
翟平病其妻問公公曰較也較也比歸平巳卒方悟其言乃窖¶
藏之窖爾¶
浙人孟軫善軌革欲改業圖仕進見公公書質心依舊格五字¶
軫悟以舊術遊都城其術盛行¶
卞德往泗上燒香巳及境忽失道西行里餘見枯骨無數似非¶
人行處有老父呼曰不是路也可從此來遂得官道旣歸見公¶
<pb:CK-KZ_JY228_01p040a>¶
公云汝等燒香也錯了路¶
常州洞靈觀道士陳宗式紹聖中書姓名見公求字公無語止¶
於宗字上加一山字再三問之公曰只是如此也宗式旣迴中¶
道聞洞靈闕人邑人乞於縣宰以宗式焚修及得帖乃名崇式¶
宗式曰名誤也吏曰以邑令所諱故改之爾¶
王少卿碩甫紹聖間字鄱陽遣人求字得夀字闕其口行次金¶
陵改除夀州赴官日得長兄之訃乃應闕口¶
吕大卿直甫爲漕日見公公書垚字已而除知宿州改明州又¶
改饒州自謂三守土也在饒時一日自外歸仰視州額方悟垚¶
字吕又嘗挈家將歸龍舒別公公云彼有并否云居有數井公¶
<pb:CK-KZ_JY228_01p040b>¶
云井多卽好至舒州遭回祿¶
吳敞紹聖甲戌求字得三三閉字時吳未仕而素有符籙之志¶
丙子嵗侍其父官於江淮於延昌觀麻姑山王法師處授天心¶
正法王曰吾適悟公所得字乃經中有上聞三十二天心拜三¶
十二過閉目靜思之語公於此三句中隱天心秘三字謂天心¶
秘法也閉則秘也¶
元符中蔡承議似爲六合簿丁母憂見公公問甚處居云儀眞¶
公曰可來此居且教化我箇病孩兒似次年遂擕家來其長子¶
幼患足不能行捨與公爲侍者公以善仁名之踰年遂能行後¶
四年侍公赴闕爲道士¶
<pb:CK-KZ_JY228_01p041a>¶
蔡妻張氏見公公書道言正月長齋魂神澄正萬氣長存不經¶
苦惱身有光明凡二十二字惟惱字作[忄*(㐫/川)]書不數日舉家病遣¶
人問公公以林檎十數枚李子一枚授來人云每人與林檎一¶
箇惟二娘子與李子遂食之凡食林檎者皆安惟食李者亡¶
蔡嘗以張氏病求呪水飲之而愈因施金帛公不受云要汝作¶
大緣事在再叩之曰且得至崇甯中挈家來謁公引至度人經¶
畫壁觀變相又書身經太陰四字後數日似感疾問公公曰作¶
福則無害時方重建玉皇閣遂許化萬人緣造玉皇及三十二¶
天像似旣安遂歸錢塘募緣彫木像及侍從供器花果之類來¶
施後享夀十七年¶
<pb:CK-KZ_JY228_01p041b>¶
蔡壻田佑以母病見公書山川林木其母亡¶
元符已卯全彥博赴秋試榜未出前三日公遣道童周希元至¶
其家曰神公令來報捷問來時更有何語希元曰公語我時惟¶
立大指榜出以魁選¶
成都謝公舉元符間作商至眞州諸物皆貨盡惟餘數獨木舟¶
貨未得見一老人云何不往海陵謝詢之則鹽場所用也遂至¶
海陵市之及見公乃所見老人也¶
泰興宰吳嘉成見公公卽隱去嘉成退而登三淸殿公出呼從¶
者曰爾官人何故不行吏云未辭州行未得公曰今日行不得¶
明日更行不得也翊日忽得軟足疾¶
<pb:CK-KZ_JY228_01p042a>¶
大卿齊湛見公公問年幾何湛曰六十五公曰更五年卽七十¶
矣至七十而卒¶
忠節將校濮眞中風不能行乘卧轎見公且策杖令數婦人掖¶
至堂上公一見大怒云養兵千日爾病如此將何用以杖擊退¶
扶掖者又以杖擊眞眞走避不覺弃杖遂行如故¶
淮東張幹楚執䂓見公公遽曰尊文朝議已得利州差遣也已¶
而見報除利州路提刑¶
葛光感疾未汗令人祈於公公書帝元育齋四字與之經有帝¶
元育齊京之語光卽詣觀修齋翊日中汗而愈¶
光未有子問公云監生大神像壞光欲改塑不知儀容如何公¶
<pb:CK-KZ_JY228_01p042b>¶
曰作後生端嚴相光受教次年得子如所塑狀後又得二子皆¶
端嚴¶
祝昭彥憂居鉛山邑宰請主學因人至海陵求字公書二十四¶
二十四凡六字與之學之生徒適二十四人後增三數人頗疑¶
不驗已而有去者率不過二十四人特未曉疊書之意鄕老云¶
前此一官人持服來此主學亦未嘗過二十四人¶
有董慶者元符間自謀於天慶出家爲眾滌溷未能勇決一日¶
見公公方飯卽握其手擕飯盂直抵溷舍公自取籌百十枚汲¶
水以濯且濯且飯慶感悟乃作禮曰願躬此役自此留觀中終¶
始不懈¶
<pb:CK-KZ_JY228_01p043a>¶
元符三年冬有街坊道士自淮西歸忽發狂大寒中單衣持箒¶
語言異常或呻吟如被考掠自言所造愆惡又持箱篋至公堂¶
上以其所藏物列布座前叩頭祇哀公以拳擊其心數下忽仆¶
地流汙如雨始醒¶
金壇崇眞觀道士明素大師史懷勝嘗與一李道士同事神公¶
爲街坊李嘗匿錢於履中以試公懷勝曰不可旣同見公公發¶
其隱由是公有點化懷勝之意公羽化後懷勝居崇眞觀能豫¶
言人休咎甚驗作詩頌甚敏紹興丁卯年八十七而終嵗餘有¶
趙德明在常州遇之如平生後乃知其卒巳久矣¶
元符中哲廟以聖嗣未立遣中使賫香問公公書吉人二字以¶
<pb:CK-KZ_JY228_01p043b>¶
對中使私謂吉字十一口也巳而徽廟卽位蓋祈御名也¶
王諶元符三年赴南宫試其妻見公公曰且喜王峴一子了當¶
是年登第¶
王待制古爲運使日見公公書行字笑曰此字內好使箇魚字¶
但恐未得他底其後知衡州又嘗得五年字移帥廣東¶
吕金部和卿元符初自維揚來見公公一見杜門不出吕連日¶
作齋醮至第七會公忽出云謝金部作緣事可速歸來早到家¶
卽賀喜吕以郡官留食次日晚行至揚州則其家正罹回祿救¶
之不及¶
和州朱滂澤民元符初問科舉公不答再叩之公云秀才自寫¶
<pb:CK-KZ_JY228_01p044a>¶
得不須討字固問之公笑曰交休不肯休直待雨淋頭後霍仁¶
仲榜登科¶
澤民嘗携吕眞人等三畫像見公初展吕公像問曾來否云曾¶
來問如何待之云以山東客待之展蔣仙姑像問之亦曰曾來¶
但差肥耳如何待之云以庸婦待之展申先生像問之如前公¶
云曾來以常人待之三人孰優云吕公且得¶
楚州鹽城時襄元符中見公公云爾速歸九月間有道者來爾¶
善待之仍須布施襄歸至九月中旬夜燒香聞戸外有人乃羣¶
盜也襄悟開戸迎之列酒肴羅金帛遺之家人悉免驚怖¶
襄得公呪水二瓶公指示曰此一瓶與家人時時飲之此一瓶¶
<pb:CK-KZ_JY228_01p044b>¶
候村中疫疾時施之襄如公言留其一凡三年封緘如故忽大¶
疫襄取水施疫者新香異常飲者皆愈水盡瓶中有鼠骨一副¶
其白如雪不知所從來也¶
元符三年秋道士許若谷徐若虛等數人從公行殿廡間公忽¶
謂許曰爾不可壓徐師許皇恐而避時許爲道監徐在眾列至¶
政和間徐被命爲右街都監而許爲道正宣和初許授金壇郎¶
而徐除凝神殿授經簽書左街道錄院事再遷凝神殿校籍¶
蔡相元符未落端明龍圖學士提舉洞霄宫來見公方至觀門¶
公卽出迎蔡求字公書齊到帝前而帝字直下一畫分二腳又¶
嘗遣人語之曰東西二府樞密相公至崇甯初與元度俱被召¶
<pb:CK-KZ_JY228_01p045a>¶
而拜相而元度除樞密又嘗得三十二天字後除丞旨遷左轄¶
拜右相皆十二日也¶
元度嘗得仙道貴生字又嘗得昭相字又得慶相字後拜昭慶¶
軍節度使開府¶
御史中丞安惇初有長沙之命來見公公但問請俸幾何安不¶
曉公徐言曰不到長沙未幾果召還又嘗密叩所疑公曰速往¶
見蔡家兄弟時二公方去朝廷疑爲戲語俄二公召還長二府¶
安亦繼召爲執政¶
道士徐希純黃若厚元符中未披度公一日各以令紙摺而與¶
之開視各得陳字崇甯改元郡守陳了翁訪公詢左右有何久¶
<pb:CK-KZ_JY228_01p045b>¶
侍公者主首以徐黃二人對陳曰此觀興修皆神公之力二弟¶
子何不與披度遂令常住進納披戴¶
葆光法師全若水元符間爲天慶觀道籍夙有符籙之心公常¶
以法師呼之乙酉嵗問公欲退道籍職公曰好法師全過潛山¶
以符水救人監司以名聞後趨闕賜號葆光法師¶
蔡相嘗擕家見公公指徐夫人曰夫人倒地也扶起夫人眾不¶
曉至錢塘徐以疾不起又嘗得軍字除鄆州得坤字除成都得¶
北字除內翰成都坤維之地內翰北門學士也¶
元符三年上元張燈前二日公以杖盡擊毁之數日哲廟遺詔¶
至¶
<pb:CK-KZ_JY228_01p046a>¶
建州舉子朱劉二人赴南宫公各書一吉字與之比至都下朱¶
以疾卒劉登第蓋劉所得從士下口朱所得者從土下口而墨¶
色晦¶
姑蘇舉子吳經赴省試公書云七十三逮放榜第七十三名¶
¶
¶
¶
¶
¶
¶
<pb:CK-KZ_JY228_01p046b>¶
¶
¶
¶
¶
¶
¶
¶
¶
¶
