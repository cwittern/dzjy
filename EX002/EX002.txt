<pb:CK-EX_EX002_06p001a>¶
太上無極太道三十六部尊經註解下卷上¶
　　　　　　　　　　　　　　　　孚佑帝君註解¶
　　志心皈命禮¶

太清仙境。大赤天宮。巍巍金闕之高。渺渺重霄之上。降生於無¶
量數劫。說法於萬二千天。五千秘言。融三才之妙道。八十餘度。¶
接六趣之眾生。聖德崇高。玄功廣博。大悲大願。大聖大慈。無量¶
度人。降生天尊。¶

太清尊經(十二部)¶

　　太清經第一。(言傳此經時在太清之外也故因以名篇)¶

皇天之炁悉下生。后土之炁悉上養。五行之炁悉相生。四時之¶
<pb:CK-EX_EX002_06p001b>¶
炁悉相通。凡天下之民均同是性。¶

　註(太上道君生於無極之始後因三教鼎立復降生於商其
　母懷胎八十一年而始誕降生於李樹下因以李為姓名¶
　耳又名聃號伯陽子後人稱為太上老君皇大也下生天炁
　下降也上養地炁上騰也相生如水生木之類相通如春去¶
　夏來秋去冬來是也性同
　如孟子性善之說是也)¶
　解(降生天尊日天下之事一道而已矣天下之道一炁而已
　矣彼夫皇天雖以炁之清者浮於上而其實天之炁悉皆¶
　下降以生夫萬物也后土以炁之濁者凝於下而其實地之
　炁悉皆上騰以養夫萬物也天地判而五行分而五行之炁¶
　則悉以相生天地奠而四時定而四時之炁則悉以相通故
　凡天下之民受天地之炁以生形雖不同而性無不同殆均¶
　同是性也凡若此者皆不外夫陰陽二炁吾故曰
　天下之事一道而已矣天下之道一炁而已矣)¶

天性既善。悉生萬物。無不置也。地性既善。養生萬物。無不置也。¶
聖人悉樂理天下。而實法天地。故萬物皆受其功。大善神仙真¶
<pb:CK-EX_EX002_06p002a>¶
人助天地而不敢輕。尊之重之愛之佑之。悉與元氣同。與天心¶
相符。與地輿相得。故獨長吉而無凶也。¶

　註(置立也安也理治也聖人效天法地栽成輔相補
　其不及於是天地位萬物育聖人實功參造化也)¶
　解(夫天炁下降是天以生物為心而天之性既善矣天性既
　善故悉能滋生萬物而萬物無不置於所覆之中也地炁¶
　上騰是地以養物為懷而地之性善矣地性既善故悉能養
　生萬物而萬物無不置於所載之中也然天地雖能生養萬¶
　物而不能無所缺陷於是乎有聖人出焉悉能樂以天下立
　政以使民遂其生立教以使民復其性將見無一夫之不獲¶
　而鳥獸魚鱉咸若矣聖人之心亦天地生養萬物之心也然
　則聖人之治天下豈自用其心哉而實崇效天以遂其生物¶
　之念卑法地以達其養物之仁故萬物皆得以受其功是聖
　人亦天地也不亦與之參乎夫所謂聖人者即大善神仙真¶
　人也其敷演教化皆助天地之所不及隨在敬謹而不敢有
　輕忽之心恐一節未審有悖好生之德其於道也則尊之重¶
　之其於民也則愛之佑之大善神到真人之心悉與元氣相
　同初無稍異也何以見之彼天炁以下生為心今則與天心¶
<pb:CK-EX_EX002_06p002b>¶
　相符也地炁以上養為念今則與地輿相得也
　故於凡民之中獨得長吉而無凶害有以夫)¶

古者聖賢之人深思遠慮。乃知天道。故專行善。不敢為惡。後世¶
巧偽。務行惡業。而欲去凶遠害。不可得也。¶

　註(天道福善禍淫聖賢行事
　符夫天道故吉小人反是)¶
　解(吉凶之道徵諸往古而愈確古者聖賢之人深思夫天地
　之道遠慮夫禍福之幾知天道福善禍淫故專行善事不¶
　敢稍萌為惡之心是聖賢亦天地也後世人心奸巧詐偽染
　著塵網以行惡業為專務則大拂天地之心矣而欲去凶遠¶
　害其可得乎吾知
　其不可也必矣)¶

且欲示子一法。可以終古自養而極至者。不可暫忘也。¶

　註(了者聞法者言蓋自養之道不容稍忽須臾故欲說
　法以示之而先戒其輕忽之心以為受道之基也)¶
　解(子今在此聞法我且說一法以示子恐子信道不篤辜負
　吾樂育之懷也蓋此法也不可以等閑目之乃終古自養¶
<pb:CK-EX_EX002_06p003a>¶
　之道誠為極至而無以復加者子其
　善誡之不可暫忘以失其所養也)¶

今人欲去凶而遠害。得長壽者。本當保其自愛自好自親。以此自¶
養。乃可無凶害也。自得長保。¶

　註(此總冒以起下二段也自好伏
　下飲食段自親伏下閉門段也)¶
　解(今之世去古遠矣世人之所為大異乎古之聖賢矣吾想
　今此之人欲去凶而遠害效夫古聖先賢以得長壽者本¶
　當保其精氣而自愛其身凡屬自好者不可過節凡屬自親
　者不可過勞時時以此自養則精不耗而神不疲炁可聚而¶
　不散矣庶幾乃可無凶害
　而自得以長保其身乎)¶

飲食以時調之。不多不少。是其自愛自養也。¶

　註(飲以養陽食以養陰因時而進則二炁調和矣○
　此承上文自好之意而言則不多意重不少意輕)¶
　解(試以自好者言之夫禮始諸飲食人之大欲存焉如飲所
　以養人之陽食所以養人之陰人當饑渴之時宜以此調¶
<pb:CK-EX_EX002_06p003b>¶
　其陰陽之炁然而太過則滯不及則餒惟是適可而止不多
　不少一一俱中夫節則吾身之炁順疾病無由而生矣是其¶
　自愛自養者當
　明飲食之道也)¶

閉門戶居內。不與俗事。是其自愛自養也。(與去聲)¶

　註(此承上文自親之意而言也孟子曰耳目之官不思而蔽
　於物物交物則引之而已矣閉戶居內則聲色無自而呈¶
　形不勞而神魂安保
　身之道為已得矣)¶
　解(試以自親者言之大凡色慾之乘見於目而役於心聞於
　耳而動於念因而勞其形骸而精神為之憊也惟是閉其¶
　門戶以居內室則制之於外者自可安其內蓋事為我躬之
　所盡者不使一節偶疎而有缺陷之端至於一切俗事與我¶
　不相干涉者也則不與之焉如是則身之所親者
　無幾形不勞而神自靜矣是其自愛自養之道也)¶

而盡日求道根源。安貧樂賤。無憂而已。是其自愛自養也。¶

　註(此總節上二段之意盡日竟一日也屏
　卻一切俗緣得專務求道而以自養也¶
<pb:CK-EX_EX002_06p004a>¶
　解(夫飲食不能過度則疾病不生俗　不能縈心則精神專
　注當此時也胸襟磊落澹泊足以適其天性地光明塵穢¶
　無由擾其座於是盡一日之功用以求大道根源雖口未嘗
　膏梁之味而貧者正礪我之資也則安之雖身未受圭組之¶
　榮而賤者正益我之助也則樂之夙夜之閒泰然
　自得但覺其無憂而已是其自愛自養之道也)¶

若以此而為自愛自養。不可也。¶

　註(此指一切紛華靡麗言
　此段反結上以起下也)¶
　解(觀其自愛自養皆不在乎此而修道者可知己乃不從事
　乎彼而乃專務乎此以為自愛自養焉吾知其必不可得¶
　也)¶

夫自愛之道在誠。雖應世而不見其擾。雖處靜而不見其拘。見¶
人之過不以為過。而還自視。未嘗須臾離之。是自愛之道也。¶

　註(此言自愛之道蓋人之修道不外一誠故聖門曾子以此
　而得一貫之傳此乃聖學之功修身之要學者所宜盡心¶
<pb:CK-EX_EX002_06p004b>¶
　也)¶
　解(夫自愛之道果何在哉惟在夫一誠而已矣蓋此誠也○
　無時不真正不得以常變而有所殊雖有時此身應酬事¶
　幾而心不見其擾是動亦誠也無處不然正不得以經權而
　不知變雖有時此身獨處靜室而心不見其拘是靜亦誠也¶
　然此誠者發之則為忠推之則為恕若或見人之有過也不
　得以為人過遂從而指謫之惟恐吾身亦有是過而未及察¶
　於是還取而自視焉有則改之無則加勉持身行己
　之間殆未嘗須臾稍離此誠也是為自愛之道也)¶

夫自養之道在於無憂。晝夜運動。未嘗役於其心。是自養之道¶
也。¶

　註(此言自養之道凡人欲養其身先養其心
　若一無所著則心不役於物而身可養矣)¶
　解(夫自養之道又何在哉在於無憂而已　夜之間凡心之
　所運動者皆是空空洞洞不著於物則心靜神適而未嘗¶
　有外物以役之矣
　是自養之道也)¶
<pb:CK-EX_EX002_06p005a>¶

若能信是而行。萬劫受用。無有窮盡。我自天地未判之先。太清¶
之外。不可稱計。虛無自然。渾合真理。一切無有。汝等若非吾設¶
大法教。普為宣說。無復得聞如是要法。¶

　註(道在無極之時虛含至理而已迨夫太極判而陰陽分道
　已發見於外矣太上具此大道廣為流傳故此要法得聞¶
　於人
　間也)¶
　解(自愛自養之道吾已言之詳矣子若能信是而行則此身
　已不生不滅雖萬劫受用無有窮盡者矣想我之於此道¶
　也自無極之始已成之矣吾想是時囫囫圇圇乃天地未判
　之先而在太清之外陰陽未闢焉有三光萬物其景象則不¶
　可稱太極未分烏有四象八卦其年數則不可計虛無之際
　具此自然之道與天地合為一包羅兩間真理乾坤尚為無¶
　形凡天地間一切之所有者斯時俱屬無有矣而汝等不待
　言也若非吾設大法教普為宣說雖有如是要法無復得聞¶
　矣子今得聞
　尚其勉之)¶
<pb:CK-EX_EX002_06p005b>¶

視之不見。聽之不聞。若言有。不見其形。若言無。萬物得之以生。¶
百億變化。浩浩蕩蕩。無前無後。無圓無方。無去無來。無生無滅。¶
無形無像。無高無下。自然空玄。¶

　註(此言道之體也蓋道無形體之可見而實
　充塞於兩間凡萬事萬物莫有能外之者)¶
　解(試以道體言之將欲見其形也視之則不能見焉將欲聞
　其聲也聽之則不能聞焉若謂為有此道也何以不見其¶
　形若謂為無此道也萬物非道不能生茲何以百千萬億之
　眾悉得之以變化乎是道也幾不知其所在矣然而天地之¶
　間無物不有無時不然蓋浩浩乎其廣大也蕩蕩乎其深遠
　也充塞兩間而道果何在哉將以為在前而前無可見將以¶
　為在後而後無可指謂道為圓而無圓以為規謂道為方而
　無方以為矩無見其去亦無見其來無以為生亦無以為滅¶
　無形之可似無像之可名無高也無下也道之體
　段不可狀如此蓋其自然之理實為空深乎遠也)¶

分形之後。方有天地日月星辰。道法開明。一切羣生。得聞是法。¶
<pb:CK-EX_EX002_06p006a>¶
快樂自然。無有邊際。本性皆空。非觀心照。等於虛空。自悟本性¶
因緣。無有他想。平等無有異念。¶

　註(此言道之用也天地賴道以開闢日月星辰賴道以成象
　人若本性空明以一心周夫法界之內則能包羅萬象養¶
　育群生與天地同其功
　用矣方為自愛自養也)¶
　解(試以道之用言之無極而太極道由太極之炁分而為二
　則為陰陽分形之後道以炁之清者為天炁之重者為地¶
　是天地賴道以開闢道復分太陽之精炁為日太陰之精炁
　為月道復分日之餘炁為星辰是七政賴道以成象也由是¶
　道法開明徧虛空界一切羣生若能得聞是法而因以修持
　其快樂此自然之道吾知其無有邊際也何言之蓋心中聞¶
　此要法則智慧開闊本性必然皆空矣然而謂之見性者非
　用目以觀之也亦惟心目之際返觀內照耳則見其心中一¶
　無所有等於虛空界自能悟其本性與夫一切因緣也舉凡
　聲色貨利不得以中之而無復他想矣然是道也謂為高遠¶
　不可謂為卑邇亦不可但存平等之心以
　為修習遠諸種種色慾無有異念而已)¶
<pb:CK-EX_EX002_06p006b>¶

若能志心念誦。深心受持。則能滅除一切宿障。皆得和合。厄難¶
俱消。身心清靜。¶

　註(此言人能誦持此經則能免一切冤業
　俾身心清靜亦為自愛自養之道也)¶
　解(若能得聞是法便志心念誦此經深心受持要法則一切
　宿障俱能消滅陰陽二炁皆得調和與道合真矣厄難既¶
　已俱消而身心自得清靜矣子
　其以此為自愛自養焉可也)¶

而說偈曰¶

　　　　樂求勝法。　　　　斷色斷識。¶
　　　　具足行之。　　　　遠慾遠貪。¶
　　　　如是果報。　　　　無礙無障。¶
　　　　清靜自然。　　　　無有餘穢。¶
<pb:CK-EX_EX002_06p007a>¶
　　　　樂法為妻。　　　　愛經如玉。¶
　　　　慚愧之心。　　　　常生回向。¶
　　　　心意柔軟。　　　　所說修行。¶
　　　　多增智慧。　　　　以為覺悟。¶

太清經靈符¶

<pb:CK-EX_EX002_06p007b>¶
(空)
<pb:CK-EX_EX002_06p008a>¶
(靈符)
<pb:CK-EX_EX002_06p008b>¶
(靈符)
<pb:CK-EX_EX002_06p009a>¶

　　徹視經第二(徹者無幽不燭之意言修道者當內外徹視
　　　　　　　不使一毫污穢以玷厥躬此經悉言修道之¶
　　功用學者
　　宜詳究焉)¶

學道修真。極道濟度。應當發心學道。從初至終。念念持齋。心心¶
不退。忘心滅心。終始運意。行坐動形。寂若死灰。同於枯木。¶

　註(極至也忘心者心中一無所有舉凡一切聲色貨利俱忘
　之也滅心者凡私之所發隨即滅之不使潛滋暗長也運¶
　意者運其自然之炁使之周流無間無非意之所起也如五
　行之相生四時之相繼去而復來周而復始也寂若死灰滅¶
　盡心頭火而貪嗔痴愛不得以累之矣同於
　枯木言此心等於枯木初無有葫蘗之生也)¶
　解(降生天尊曰予人以可由者謂之道因道而受度者謂之
　真是欲修真端有賴於學道也矣設使道造其極不惟可¶
　以自度而且以濟度世人在在俱能如願以償道之有益於
　人如此人可不汲汲以求之哉故凡人之在世也應當發其¶
　善心以學夫大道然又不可或作而或輟乍離而乍合也須
　從初至終念念持齋傷生害理之事不作心心不退揚鞭策¶
<pb:CK-EX_EX002_06p009b>¶
　馬之勇時賈彼聲色貨利皆所以擾吾心也則盡忘之貪嗔
　痴愛皆所以役吾心也則盡滅之惟是閉戶獨居不與世俗¶
　之事屈膝靜坐常探大道之源竊思天地之所以長存者炁
　而已矣吾身之炁或滯不與草木同枯乎於焉效法天地吐¶
　納陰陽降太上十方之道炁以歸丹田鍊先天五方之真炁
　而朝碧殿終而復始周而無間然而此等功修非可實用其¶
　力於其間也不過以意運之順其自然之理而已矣是道也
　不以常變而有殊不以迫豫而稍異凡一行一坐雖形為之¶
　動而心則寂若死灰餘燼之火不能然同於
　枯木萌蘗之生不能見學道者不當如是耶)¶

滅一切想。滅一切念。滅一切心。則隨念隨忘。神行不繼。歸心於¶
寂。¶

　註(心為應事之府豈盡無外緣之接而妄想雜念或因之而
　起要在隨起隨滅不能使之潛伏於中務期歸之於寂而¶
　後
　已)¶
　解(夫出入無時莫知其鄉心之謂也豈易得湛然常寂之時
　也或要在隨時檢點無令遂過而已方寸之地如或乍萌¶
<pb:CK-EX_EX002_06p010a>¶
　一切妄想也即起而滅之不使稍緩須臾如或忽生一切雜
　念也即從而滅之無俟姑寬時刻凡有一切七情六慾等心¶
　當前即滅之務期其必盡如是則隨起一念隨即忘之雖前
　口未參大道妄念頻生而神與事之俱行今既滅之必不繼¶
　於其後夙夜之間惟
　歸此心於寂然而已)¶

真至道塲。謂迴心至道。翹真玄真至道。福澤無窮。災消未兆。隨¶
力修行。¶

　註(翹仰望也兆見也言人之如是修行者原望其至於真道
　以希福澤耳今乃屢見其災害不可遂存退悔之心當隨¶
　力心修
　行也)¶
　解(學道者如是修行可為修真已至道場庶不虛設矣吾取
　修道者之意而代為籌之蓋謂夫人之回心向善修崇至¶
　道者原翹首以望全夫真玄真一之至道以獲福澤之降於
　天者為無窮耳今何以福澤不惟不降而具災害未見其消¶
　除其故何哉學道者之意如此吾為計之不可以不獲
　其報而遂自廢其功也更為隨力以修行焉而後可)¶
<pb:CK-EX_EX002_06p010b>¶

惟竭一心。丹心瞻望十極。燒香禮拜。運身運心。歸身歸命。恭敬¶
道祖三寶。抽捨淨財。市諸香油。八珍百味。營饌供養。請命道士。¶
歸心啟告懇祈。¶

　註(丹心極言其肫誠之意十極十方也運身即整飭儀容之
　意運心運其心之誠慤也師身者此身不染一毫色慾歸¶
　禮上聖也命以所受於天者言歸命者還其自然
　之性以達其誠也市買也此言其奉道虔誠之意)¶
　解(隨力修行其道果何在哉惟竭盡一已之心務使塵污悉
　去俾丹田如日遙對天堦而瞻望十方無極聖眾以燒香¶
　禮拜焉猶慮精誠之難達也於是整爾躬飭爾容以運身焉
　戒其偽除其妄以運心焉此身不染色慾歸身以事上帝此¶
　命還其固有歸命以表寸哀爰恭敬闡教之道祖即世之所
　謂道經師三寶也其始事已極誠矣然而焚香雖可以昭敬¶
　而誠享亦在夫多儀則抽捨潔淨之財出而市諸香油及八
　珍百味等物歸而命諸庖人營辦齋饌以供養列聖其享祀¶
　已豐潔矣由是請命有道之士歸其一心不使稍有他
　適為之啟告三界神祗懇祈諸天仙眾以免諸厄難焉)¶
<pb:CK-EX_EX002_06p011a>¶

至真如此運心。洗諸塵累宿根罪惱。生死愆尤等。一至誠齋修¶
萬善。內外洞徹。遍照萬方。命諸眾生。同得瞻視。其福無量。不可¶
思議。¶

　註(至真道士而言以彼之學道有得故謂之至真也此言道
　士如法修祟不惟修齋者災消福集而眾生亦蒙其澤矣)¶
　解(夫有道之士即可謂之至真也果然如此運心洗諸塵累
　代人懇祈則奉道之家宿根罪垢一切苦惱俱能解脫矣¶
　舉凡見在之生者過去之死者所積種種愆尤今因舉家奉
　道之心等於一致同出至誠自然可以消滅矣未建齋修道¶
　原為悔過消愆今孽緣既息而萬善不已俱備乎將見一身
　之間內外虛白洞徹朗耀也於是放大光明以遍照萬方令¶
　諸一切眾生同得瞻視其光明以消諸罪
　障其福德之無量殆不可得而思議也)¶

若或齋戒。精思上道。萬慮都泯。物我齊忘。虛室生白。真靈玄應。¶
此最上道所修。¶

<pb:CK-EX_EX002_06p011b>¶
　註(虛室指心而言生白者無塵污之意此言人若無
　力修崇能盟心奉道其功德力亦無有能上之者)¶
　解(若或有人無力以備香油供饌等物而道又將何以奉之
　哉夫天地神祗非貪人間血食也人之備辦齋饈者不過¶
　以將己之意耳與其誠不足而禮有餘不如誠有餘而禮不
　足倘能齋戒其心時時俱懷寡過之意念念皆體好生之仁¶
　精思無上大道晝夜修持舉凡貪嗔痴愛不得以擾於懷來
　喜怒哀樂不能發於俄煩此心空空洞洞而萬慮都泯也由¶
　是己所不欲勿施於人忠恕之念時存所惡於上毋以使下
　絜矩之道常在見人之得如己之得見人之夫如己之失不¶
　己物我齊忘也乎功夫至此純是天理初無一毫人欲虛室
　之間凡一切魔障業障悉皆去之第見其如鑑之明如月之¶
　朗而生白矣如是則三尸諸厭化為九真五方大魔變為九
　靈其感應之玄妙有難舉以告人者此最為無上大道非異¶
　人所能也斯人而能若是
　又何遜於竭心供養者哉)¶

若復有人。發無上心。欲有歸向。皆須持齋。始啟本心。上救七祖¶
窮魂下及已身。禳災度厄。增延福壽。獨運至誠。設齋開度。必使魂¶
<pb:CK-EX_EX002_06p012a>¶
超九夜。爽鍊三清。命遠年長。神仙得道。¶

　註(此言奉道者得
　以陰陽二利也)¶
　解(若復有人焉道成於己發傳無上大道之心欲一切眾生
　几有歸身向道者皆須令其持齋始能啟發其本來固有¶
　之心以為善而去惡是諸奉道眾生若慮過去七代宗祖恐
　落地獄道餓鬼道而為幽徑窮魂無緣度脫而上以救之又¶
　慮見在一己身軀或時罹凶災受苦厄而欲增延福壽不能
　禳度而不以及之於是獨運一心極其至誠修設齋筵開度¶
　生死罪苦必能使七祖窮魂魂超九夜以得睹光明爽鍊三
　清而脫諸罪咎是死者得其利益矣是人則命遠年長不生¶
　不滅得道之後可證神仙之品是生者受其
　利益矣大道方便如此人何為不修之也哉)¶

思賢慕道。以彼之有。開此之無。以彼之德。開此之愚。破其慳貪。¶
成其高行。¶

　註(此即見賢思齊之意慳者己之所有不
　欲捨之也貪者己之所無必欲得之也)¶
<pb:CK-EX_EX002_06p012b>¶
　解(然進修雖在夫一己而借鑑有賴於他山蓋天下之義理
　無窮而一人之知識有限正不得以己有所得遂自滿足¶
　也惟是夙夜之間常思親近英賢之人企慕有道之士而相
　與共處夫思之慕之果何為哉蓋以彼之領取夫道者所謂¶
　有也恐我不能有諸己而以開此之無以彼之有得於心者
　所謂德也恐我不能得於身而以開此之愚耳觀其有觀其¶
　德則能破我之慳貪開其無開其愚則能
　成我之高行賢道者之益我豈淺鮮哉)¶

清靜身心。神氣運用。往來無窮。無有滯塞。¶

　註(此承上思賢慕道
　而見諸實際也)¶
　解(夫思賢慕道非僅有是心已也凡賢道之所有者而我未
　能有焉此心何以得遂凡賢道之所得者而我未能得焉¶
　此身何敢稍寬於是清靜其身無令倫常之有缺清靜其心
　不使客念之或萌神則運用於心使之時昇紫府氣則運用¶
　於身使之共朝碧霄周而復始往來無窮凡三關五戶俱無
　有滯塞也庶幾賢道之有亦為我有賢道之德亦為我德也¶
　乎)

<pb:CK-EX_EX002_06p013a>¶
祈告天地。啟告明靈。須絕妖氛。精潔內外。¶
 
　註(此乃發宏誓願以
　天地神靈為証也)¶
　解(道成於己雖建諸天地而不悖質諸鬼神而無疑矣於是
　祈告天神地祗以鑒己之慇懃啟告神明萬靈以納己之¶
　誠悃非諂媚以邀福也實則發宏誓願務須絕
　去一切妖氛以令吾身之內外俱精白清潔也)¶

皆欲泯其萬境。息此六情。普洗煩心。遍證諸想。¶

　註(此總結上
　文之意)¶
　解(合而觀之或設齋開度或慕道思賢或自修或祈禱皆欲
　泯滅其萬境之塵氛絕息此六情之纏擾也惟是普洗一¶
　切煩惱心清清靜靜務使竅竅光明徧證一切諸妄想色
　色空空務令念念無礙若而人者方不愧修真之士也乎)¶

故學道者。不勤行業。不修齋戒。難達至真。徒勞山林。¶

　註(此言出家學道者若不慇懃修持以
　求明心見性雖寂處山林終無益矣)¶
<pb:CK-EX_EX002_06p013b>¶
　解(故凡學道者須精進不退以期明心見性也若不勤修行
　業而時時歸依不修齋戒而念念受持雖名為學道實難¶
　以達夫至真即靜處山林徒
　勞而已安能以得乎道哉)¶

凡持齋。嚴奉戒律。務欲行道。歸奉上清。求真學道。鍊氣延生。普¶
及人天。徧資凡聖。然上士所行。非凡下能奉。¶

　註(戒律凡三歸九戒皆本之玉律也此
　言持齋之法正學道者之功修也)¶
　解(夫學道者必何如則始為有得也哉大凡持齋者於玉律
　中之戒條　嚴為奉持不可稍犯其行道也不以半途是¶
　晝不以一得郎止務欲修其正法歸身以奉上清其發願已
　大矣其用功也不為外道所感不為旁門所誤務欲求其真¶
　諦學道而成妙果其辯論己嚴矣至於功修果何如哉鍊其
　真氣以延生無使往來之或滯不疾也不徐也取之不多勿¶
　忘也勿助也發之不暴其行持何其慇懃歟若夫功德之所
　見更有難言焉者普及於人天無處不被其恩惠徧資夫凡¶
　聖無人不賴其裁成其利益何其廣大歟然此乃上士所行
　之道殆非凡下所能奉者矣欲學道者當先勉為受道之人¶
<pb:CK-EX_EX002_06p014a>¶
　焉可
　也)¶

夫金籙科品。保鎮國祚。消災延壽。玉籙要品。保安社稷。永絕干¶
戈。黃籙正範。開魂度爽。徧及生死。¶

　註(金籙科品元始天尊所傳也玉籙要品降生天尊所傳也
　黃籙正範靈寶天尊所傳也其實三清大道俱出一源不¶
　過因時傳出以區其科
　品耳此又不可不知也)¶
　解(然人之奉道修齋而科品亦各不同如遇日月五星災厄
　或主國家之事或主兆民之災則金籙其最要矣夫金籙¶
　科品而利益果何在哉蓋能以保鎮國祚綿長消其天災以
　延人之壽算也如遇天攙天搶二星下降則主盜賊蜂起人¶
　民死傷而玉籙所當修矣夫玉籙要品其功德果何如哉蓋
　能以保安社稷永絕干戈也至於眾生不知修福死墮地獄¶
　受諸無量苦惱無有出期而奉道修齋宜遵黃籙正範蓋惟
　此方能開其九幽使死魂受鍊度諸苦爽徧及一切生死也¶
　科品之不
　同有如此)¶
<pb:CK-EX_EX002_06p014b>¶

聖凡同修。自然廣濟幽明普救一切孤滯徧救一切九幽苦爽。¶

　註(此言三科品人人俱宜修
　習以示人勉力奉道之意)¶
　解(是三科品也俱無極之大道具先天之秘旨功德甚大利
　益無窮奉道者豈必擇人以修習哉吾想天地之間人類¶
　甚多就其天資學力而論之部外聖凡兩等修斯道也為聖
　人者固可為凡民者亦無不可倘若聖凡同修將見陽和大¶
　地共安無事之天長夜孤魂各遂超昇之路自然廣濟幽明
　生死咸沽勝會見在之眾生具不必論試即九幽之罪魂言¶
　之彼夫餓鬼道中一切孤魂滯魄苦趣難言慘慘悽悽惟見
　鴉飛兔走啾啾唧唧那睹日照月臨千百劫浮沉苦海二六¶
　時依傍寒林任風雨之飄搖餐霜露而飲食不遇良因何由
　解脫今則普救之地獄道中一切苦爽拘於九幽慘毒更甚¶
　劍樹刀山說不出萬般苦楚油煎鋸解道不盡諸獄森嚴悔
　前生之惡孽難消嗟後人之善功不繼輪迴惡道難卜出期¶
　今則徧救之知度死之
　功德而利生可知矣)¶

三元八節本命生辰。學道修身。謝愆求福。救諸三途五苦八難¶
<pb:CK-EX_EX002_06p015a>¶
牢獄疾病死亡之厄。持念神咒。辟斥瘟災。時行疫厲。邪魅故氣。¶

　註(解見前篇此言三科品若能隨時修持則可以利益一切
　也神咒者乃太上老君所傳也行持念誦皆能祛邪縛魅故¶
　氣即邪
　氣也)¶ 　
　解(夫此三科品隨在俱可以修持也或遇三元或逢八節或
　本命生辰俱宜學習大道以修持身蓋道法無涯功德甚¶
　溥凡遇此等日期誠能嚴潔壇場廣置香花將見謝愆而愆
　可消求福而福自至不但已也而且能救諸三途五苦八難¶
　之災牢獄疾病死亡之厄則陰陽受苦眾生俱得受其利益
　矣又或鄉境之內瘟疫流行妖邪作祟以致一切男女不得¶
　安寧此乃陰陽之炁不調歲運所降歲氣所生也則持念太
　上神咒如法遵行自可以調其二氣辟斥瘟邪凶災舉凡天¶
　符之因時而行者春瘟夏疫秋癘冬癀不得復
　興邪魅故炁不得為害其法之利益有如此者)¶

復有金房天寶。正一太平。五鍊旨教等經。精勤行道。依奉正範。¶
各具本經。¶

<pb:CK-EX_EX002_06p015b>¶  
　註(此連舉經之名以示人轉誦之意也凡誦經非僅披
　閱其文須一一依經所行其功亦如各經之所云矣)¶
　解(雖然三科之品流傳非徒事儀文已也復有金房天寶經
　文習金籙科品者宜誦之正一太平經文習玉籙要品者¶
　宜誦之五鍊旨教經文習黃籙正範者宜誦之蓋科品其末
　而經文乃其本也修道者如於此等真經精勤依時行道而¶
　轉誦之遵科修奉正範而奉行之則其功德亦各具
　本經之所云而已吾願修道者慇懃以行持焉可也)¶

而說偈曰。¶

　　　　燒香建齋。　　　　功德無量。¶
　　　　甘露法食。　　　　解脫為漿。¶
　　　　示彼之有。　　　　現諸國土。¶
　　　　供養十方。　　　　無量道寶。¶
　　　　及諸眾生。　　　　而修淨土。¶
<pb:CK-EX_EX002_06p016a>¶
　　　　教化眾生。　　　　具習威儀。¶
　　　　施無畏力。　　　　發無上道。¶
　　　　普伸啟請。　　　　而示其行。¶

徹視經靈符。¶
(靈符)
<pb:CK-EX_EX002_06p016b>¶
(靈符)
<pb:CK-EX_EX002_06p017a>¶
(靈符)
<pb:CK-EX_EX002_06p017b>¶
(空)
<pb:CK-EX_EX002_06p018a>¶
　　集仙經第三。(集五方至真之炁鍊度成仙也)¶

夫行道皆有至行。當盡虔恭。運志運心。使真靈降感。行炁行神。¶
令人天周布。故入靖登壇。誦經禮拜。朝真謝罪。皆徧行道。遶壇¶
三匝。並依本法。¶

　註(行道者依道而行也運至者凡運神運炁皆隨其心之所
　之也運心解見前篇真靈者五方真靈之炁也行炁即五¶
　炁朝元也行神則三華聚頂也靖位也遶壇三匝者積三三
　而為九寓九轉之意也此經皆言奉道修齋之義學道者皆¶
　宜反覆
　玩味也)¶ 　
　解(降生天尊曰凡奉道修齋皆謂之行道夫行道者依道而
　行之謂也要必其人皆有至行方能以此道行之故凡自¶
　為為人消愆求福而功德自有感應然至行之士其修崇一
　切齋醮正不可玩忽以將也當盡其虔誠恭敬之心雖七情¶
　六慾屏之已久而於結壇之始尤須端其心志使大心之所
　之謂之志而運志以會其神身之所主謂之心而運心以昭¶
<pb:CK-EX_EX002_06p018b>¶
　其敬使五方真靈之炁降於丹田隨意感應無有滯礙而後
　行炁以朝紫庭令其道路通達行神而上丹霄使之情愫畢¶
　露於是令諸人天護法神王等周圍布列以防邪魔外道其
　未入壇之先而虔恭已如此故入靖登壇轉誦經文禮拜玉¶
　像朝禮聖真以謝諸罪咎皆徧行一己之道以期感格耳行
　道已畢則當遶壇三匝以示九轉功成之意凡此並依本法¶
　而行不加不減其登壇之
　後而虔恭又有如此者)¶

凡雜謝罪祈恩之會。或為天地。或為帝王或為國土或為人民¶
或為祖世。或為已身或為家門。或為三途五苦。或為六道四生¶
皆須建齋行道。燒香禮拜。誦經讚詠。凡所祈向。並須修齋。¶
    　
　註(謝罪謝其已往之罪祈恩祈其將來之恩也凡
　遇此等俱宜奉道修齋如法遵行自昭感應也)¶  
　解(夫行道者亦不外夫謝罪與祈恩耳分而論之意有專屬
　合而言之理惟一致未有罪不能謝而遂可以祈恩者亦¶
　未有僅其祈恩而不謝罪者各行其道固佳合行其道亦是
　大凡雜有謝罪祈恩之會或為天地陰陽失度或為帝王國¶
<pb:CK-EX_EX002_06p019a>¶
　祚延長或為國土不寧而刀兵四起或為人民死傷而瘟疫
　流行或為祖先世世未或超昇或為已身時時多罹災難或¶
　為家門不順弟弟兄兄無壎篪之奏夫夫婦婦寡琴瑟之歡
　禍事恆見於蕭墙橫逆時來於鄰里或未三途五苦久受沉¶
　淪或為六道四生常墮惡趣如此等類皆須建設齋筵如法
　行道燒香以禮拜真仙誦經以讚詠功德是其凡有所祈俱¶
　宜回心向道並須修設齋筵也
　庶幾罪可謝而恩可祈也乎)¶

凡國土有災。兵革四興。兆民疾疫。水旱死亡。一切兇災。皆須修¶
齋。¶

　註(此言如遇一切兇災
　俱宜修齋以禳之也)¶ 
　解(夫謝罪祈恩雖可以同其行道至有時災害頻臨正宜謝
　罪之時而齋不可以不修矣大凡國土有災其類甚多吾¶
　且即數端言之如兵戈四興此國家危急存亡之秋也兆民
　疾疫此境土困苦愁慘之會也或水為之災或旱為之虐如¶
　此等類人民之死亡者不知凡幾若遇
　此一切凶危厄難皆須修齋以禳之也)¶

<pb:CK-EX_EX002_06p019b>¶
若造經像殿宇。宮館觀室。洞府巖舍等處。建立道場。(觀去聲)¶

　註(造修也置也造經或書寫或刊刻皆是造像
　或畫或塑皆是殿宇等兼創修培補而言)¶    　解(且功德隨在皆可修崇也豈必拘夫修齋而始為利益哉
　若造諸一切善事俱可為人福果特慮人不能布施耳或¶
　書刻經典以令人轉誦或塑畫神像以使人傾心或造殿宇
　俾神聖有所依歸或造宮館使上民有所瞻仰或造觀室為¶
　奉道之所或造洞府巖舍等處為修真者之所棲身諸如此
　類或創修或補葺或一已捐貲或眾人勷贊亦視其功德之¶
　大小以報其福之輕重耳若有
　修齋者隨在皆可建立道場也)¶

或造鐘磬法器天樂。成就一切功德。¶

　註(鐘動也空也磬屬角止樂之器也皆道具之屬天樂修齋
　時八音齊鳴以和神祇如鈞天妙樂也故樂器皆能成就¶
　一切功
　德也)¶
　解(夫道場之中有禮以達其敬必有樂以和其情一切道具
　之屬固在所必需矣或造鐘磬以及法器等物均皆受其¶
<pb:CK-EX_EX002_06p020a>¶
　利益蓋行道之時八音齊奏以和上下神祇有如鈞
　天妙樂者然凡此皆能以成就一切修齋之功德也)¶

亦須恭敬。廣設清齋。虔伸啟請。誦經念道。斷諸惡想令內外增善。¶
讚嘆功德。不可思議。¶

　註(此言修齋之功德也
　清齋清靜齋筵也)¶ 
　解(夫音樂雖已齊備又不可徒事儀文也蓋誠意不足終不
　能以昭其感格亦須存恭敬之心以廣設清靜齋筵當其¶
　入壇之始先為虔伸啟請並告四府萬靈冀其光降道場主
　盟修奉然後開函誦經看念道典洪文至於轉誦之時不可¶
　雜一毫妄念須斷諸一切惡想令我身內外俱白方能增長
　善果果能如吾所言則誦經讚嘆功德不可得而思議也)¶

凡讀誦經文。禮拜行香。一依經典。三捻上香。三禮三度。九禮端¶
身。稽首讚詠玉音。令其和暢。無使不齊。欲其一切見聞。皆悉歡¶
喜。同聲讚嘆敷揚道法。如斯功德。是不可思議。(捻音聶)¶

<pb:CK-EX_EX002_06p020b>¶
　註(此言誦經之儀文也三捻上香者以達已之精炁神也三
　禮拜道經師三寶也三度拜經籍度三師也九禮拜羣真¶
　也玉音經中之
　音如金如玉也)¶
　解(誦經之法何如凡讀誦諸品經文其禮拜行香一一宜依
　經典而行不加不減方為合度當其啟請羣真之時未可¶
　遽為造次也必三捻上香以達已之精炁神然後三禮以朝
　道經師三寶又三禮以謁經籍度三師復行九禮以拜四府¶
　羣真而後端立其身重為稽首方開函以讚詠焉夫諸品經
　文皆金玉之音也轉誦之時道場眾等須息氣調聲令其和¶
　暢高低同歸一途先後均無異致無使此唱彼和稍有不齊
　凡若此者欲其一切天人見聞悉皆歡喜而已將見同聲讚¶
　嘆而言曰似此敷揚道法世所罕有如斯功德
　之力是不可得而思議也其讚嘆之言如此)¶

是無量無邊智慧。亦復以是功德。過往宗親。俱起淨境。見在眷¶
屬。受諸快樂。當來托生。常居福地淨土。衣食常自然。¶

　註(此言誦經之利益也其過去
　見在未來均受福果如此)¶
<pb:CK-EX_EX002_06p021a>¶
　解(然果能如法奉行是能生其無量無邊之智慧而大道不
　患其不聞矣亦復以是經功德利益無窮何以見之彼過¶
　往一切宗親倘生前未種善因而墮落惡趣也今則仗此經
　功俱起而超生淨境焉見在一切眷屬如夙昔未明本性而¶
　遭諸苦惱也今則聞是經文皆變而受諸快樂焉且即當來
　之世而論之是人之托生也必常居福地淨土之鄉畢生衣¶
　食常自然而饒裕也是其
　誦經之功德無窮有如此)¶

是故發是淨心。普令莊嚴。種種香花。燈燭。羅列供養。普獻於三¶
界諸天。四司五帝。三官九府。一百二十曹僚。虔伸懇請。注福延¶
生。消災度厄。營護臣身。普及一切有情。天道地道人道。畜生道。¶
餓鬼道。地獄道。一切苦惱。普皆消滅。¶

　註(此言誦經之能消災集福也四司司福司祿司壽司命也
　五帝五星也三官天地水也九府九天宮也營護侍衛也¶
　臣奏道者自稱之
　辭六道解見前篇)¶
<pb:CK-EX_EX002_06p021b>¶
　解(是故誦經功德先當發是清淨之心普令一切塵污悉去
　其誠意已發於內矣於是壇場務使莊嚴具諸種種香花¶
　燈燭羅列壇內以為供養期誠意已見於外矣夫物以將其
　敬儀以達其誠今假此齋饈普獻夫三界諸天以及四司五¶
　帝並三官九府與夫一百二十曹僚諒亦鑒此誠悃然後將
　奉道修齋之意恭錄表詞申奏虔伸列聖群真懇祈請赦愆¶
　尤與奉道誦經者注福延生消災度厄復祈威神之力營護
　臣身令其仙緣有分鬼道長除是其謝罪祈恩情已達矣又¶
　體太上慈悲之意俾六道窮魂苦爽仗此經功普及於一切
　有情所謂天道地道人道畜生道餓鬼道地獄道凡諸一切¶
　苦惱普祈群真恩澤皆爲消
　滅也誦經之功德有如此)¶

更能持齋精心。用意絕其貪取。不着聲色。隨力布施經像。勸人¶
廣作福緣。如斯利益。乃為不可思議。¶

　註(此言誦經者須依經文
　而行其利益始大也)¶
　解(誦經者若更能念念持齋時體天地好生之德常懷太上
　慈悲之心方為誦經功德也惟是色即空空即色情慾不¶
<pb:CK-EX_EX002_06p022a>¶
　能以係於懷來而絕其貪取有非有無非無耳目不能以敝
　其聰明而不着聲色至於一切善行信心奉行於是隨分量¶
　力以為布施如印造經文塑畫神像之類是也然獨善其身
　不若兼善天下爰逢人勸化令其廣作善事以為福緣倘人¶
　而轉轉告語天下又何有造孽者哉觀其
　人已交修如斯功德乃為不可思議也)¶

七世父母。離苦昇天。逍遙快樂。合門和睦。世世昌熾。與道因緣。¶
罪累蕩除。福慧圓滿。天下太平。萬國和同。一切眾生。免離諸苦。¶
同入正真。¶

　註(此誦經圓滿時
　所發宏願也)¶
　解(夫經誦既畢須當發願方能與道合真蓋修真者非願不
　成也所願維何一願七世父母共離苦海同昇天堂得以¶
　逍遙快樂二願合門老幼人等俱相和睦子子孫孫世世昌
　熾三願已身有道夙有因緣凡諸罪孽繫累悉皆蕩除俾功¶
　德智慧俱得圓滿四願皇王有道天下太平五願萬國九州
　協和同心六願一切眾生免離諸苦同入正真之門其發願¶
<pb:CK-EX_EX002_06p022b>¶
　如
　此)¶

至心稽首。無上正真三寶。讚詠功德。為諸來生。作諸善緣。開於¶
愚昧。仰受聖恩。百福莊嚴。萬善雲集。資於羣生。離苦解脫。供養¶
尊禮慈悲教典。永願受持。旦夕燒香。以求福利。流傳於世。無有¶
懈怠。¶

　註(此誦經既畢回向讚嘆之事凡
　誦經者不可不熟玩此經也)¶ 　解(發願已周次當回向於是至心稽首禮謝無上正真三寶
　蓋入壇之時既有啟請至此必須回向也夫誦經功完而¶
　必讚詠功德者何哉蓋為諸奉道者今世來生作諸善緣耳
　仗斯經力俾世世生生不迷本性以開愚昧之心而得見聞¶
　大道因而仰受羣聖之恩俾此身百福莊嚴而萬善俱備有
　如雲集焉此讚詠已之功德也並祈聖恩資於羣生令其離¶
　諸苦惱解脫愆尤同發善心供養十方三界共伸誠意尊禮
　億聖千真轉誦慈悲教典永願受持恆於旦夕之間燒香禮¶
<pb:CK-EX_EX002_06p023a>¶
　拜以求福利是其人之有是功德何莫非誦經者讚詠之所
　及哉吾願人之受此經者廣為流傳此心此念無有懈怠焉¶
　則幸
　甚)¶

而說偈曰。¶

　　　　善方便智。　　　　隨意能現。¶
　　　　成就羣生。　　　　通達無礙。¶
　　　　離有離無。　　　　無有彼我。¶
　　　　常持善願。　　　　勸人發心。¶
　　　　令求勝善。　　　　去遠惡道。¶
　　　　得無畏力。　　　　清靜法果。¶
　　　　一切無礙。　　　　普入法門。¶
<pb:CK-EX_EX002_06p023b>¶
　　　　皆有是心。　　　　悉皆得度。¶

集仙經靈符。¶
(靈符)
<pb:CK-EX_EX002_06p024a>¶
(靈符)
<pb:CK-EX_EX002_06p024b>¶
(靈符)
<pb:CK-EX_EX002_06p025a>¶
　　洞淵經第四(洞指三洞大經而言淵深也言三洞經文義埋幽深也)¶

大洞太清經。中寶雲玉座。五色祥雲遍滿虛空。無有窮盡。諸天¶
大聖。及諸仙眾。會集其中。洞明奧理。時有天童天女。奉寶來獻¶
供養正真。願請大慈。廣垂方便。講說諸經。散布道流。乃至千經¶
萬論。總是妙義。能令一切。皆得解悟。(奉上聲)¶

　註(大洞言義理精微廣大也寶雲座中所見者天童天女即
　仙童仙女也道流學道之輩也此承上經品而言其妙也)¶
　解(昔降生天尊所說大洞大清經品中時見寶雲光明於玉
　座之際夫寶雲者即所謂五色祥雲也第見其由玉座繚¶
　燒漸起於虛空俄而東西南朔無不遍滿其處是諸大光明
　雲殆無有窮盡者矣是時諸天大聖及諸一切仙眾等睹茲¶
　祥雲俱為怪異悉皆聚會集於天尊說法之處得見雲自太
　清經中勇出眾等持請此經虔誠轉誦舉皆洞明其中奧理¶
　焉於時又有天童天女等亦睹斯祥雲奉持珍寶來獻座前
　以供養無上正真三寶願請天尊發大慈心廣垂經典以開¶
<pb:CK-EX_EX002_06p025b>¶
　方便之門天尊見其向道肫誠遂逐一講說諸經奧義合其
　散布學道者流同為受持雖太上說法無有已時乃至千經¶
　萬論句句講來總是妙義能令
　一切天人皆得解悟於心也)¶

天尊是時。遂謂眾曰。凡道士女冠。出家之後。須持經戒法籙。詣¶
師參受。當竭至誠。得經之後。不敢怨道咎師。泄慢靈文。殃及七¶
祖。受考冥司。¶

　註(法籙法中之籙也凡金籙玉籙黃籙皆是詣至也求也參
　受猶言拜受也怨道稍有不得而怨恨之也咎師恚怒師¶
　傅也冥司地界主者此言持是經人固賴師傅受道之
　後宜尊崇恭敬不然必受惡報矣學者可不戒之乎)¶
　解(天尊是時見大眾等俱皆得道遂謂之曰修真者須離諸
　塵網方能有成大凡道士女冠出家學道之後晨夕看念¶
　經文非徒取課誦已也須持守經戒誦於口而會於心會於
　心而見於行遵行法籙鍊其精而化其炁鍊其炁而化其神¶
　然此要法無師不度無師不明爰詣師席參拜受持而又非
　僅進見時惟然也當其請業請益宜內盡其心情意之必篤¶
<pb:CK-EX_EX002_06p026a>¶
　外盡期禮儀文之必隆竭其至誠如是斯可為受道之人也
　若夫得經之後則經中所言者皆道也傳之於我者乃師也¶
　受其道不得不敬其師尊其師方能以重其道即所求有不
　得不敢怨道咎師焉不然非怨道也非咎師也是泄慢太上¶
　之靈文也其禍可勝言哉凡過去之九系七祖如生前廣種
　福田歸諸天道地道者今則貶斤矣若生前未種善因歸諸¶
　地獄餓鬼道者今則更慘矣是其不能尊師重道
　必殃及七祖受考冥司也學道者可不知所戒乎)¶

若有至士。罄竭丹誠。德業清素。立行正直。世代所稱身心俱淨。¶
未聞道典秘要。宜糾精心向道。求師開度。超登福果進無上道。¶

　註(罄盡也此言至心奉道之士如
　未能聞是要法宜求師參受也)¶
　解(若有至心奉道之士罄竭一己之丹誠以奉大道將見進
　德修業之際其積於中者俱清素初無一毫塵污立身行¶
　己之閒其發於外者皆正道絶無一節委曲為世代人人所
　共稱揚謂其身心俱已清靜是人也宜得夫道矣乃未聞道¶
　典秘要以為行持更宜精白乃心向夫大道求師以與之講
　明焉凡屬我之未知者賴師以深語其神化之旨凡屬我之¶
<pb:CK-EX_EX002_06p026b>¶
　未能者賴師以獎勵其就將之程時時開度自然超越塵
　世登上法橋而獲福果也於此不已進於無上大道乎)¶

既備經法。同心一意。必期冥感。不得外假威儀。內懷自足。妄稱¶
此長彼短。妄言此是彼非嫉人勝已。常懷勸誘。莫笑未達。如期¶
智慧。日日增長以至無盡。智慧難可稱揚。¶

　註(經法經中之法也冥感鬼神處於幽冥之地惟積誠方能
　感格也此言修道者當驕矜悉化人已胥忘方能增其智¶
　慧
　也)¶
　解(學道者既求師參受凡經中之法不已備知於心哉雖然
　此時又不可眼空一世旁若無人也當同心一意以如法¶
　奉持不以始終而有異不以常變而有殊必期幽冥之中俱
　能感格始為有功不得以自高自大外徒假其威儀不得以¶
　自滿自足內稍懷其矜驕道無大小功有淺深更不得以妄
　稱此長彼短而比方人物人雖不同教惟一致愈不得以妄¶
　言此是彼非而議論風雨人有其善己有不足正可借為觀
　摩之助也不得存嫉人勝己之心人有不足己有是善正可¶
<pb:CK-EX_EX002_06p027a>¶
　廣其大道之傳也須當常懷一勸誘之念人之於理有未達
　者從而啟之可也切莫取而笑之果能如斯此心純是天理¶
　而無一毫物欲以敝之自然智慧日日增長無有已時吾想
　智慧之生以至於無盡之處其智慧實令人難可稱揚也)¶

夫三清大洞。傳有年限。上聖以四萬劫方傳。上真上仙神仙以¶
四千年。或千年。或七百年。凡世以四十年。若能明是經典實為¶
不可思議。賢智尚以為難遇。況末學道淺。豈易得哉。¶

　註(三洞大經指三十六部尊經言上聖無上至聖也上真斬
　盡三尸化郤諸厭而白日飛昇者上仙剝盡羣陰丹成九¶
　轉而列玉京者神仙修道而得小壽難免輪迴者言是經之
　傳未易得遇若得遇之乃夙有因緣不可不精心受持也○¶
　愚按此經自龍漢初劫傳於下世而世人每忽焉不察雖遇
　如未遇也今奉命註解盡洩天地之秘矣倘見是經而仍視¶
　為可有可無之數者
　真不可救藥也已)¶
　解(夫此三洞大經皆為救度浩劫而傳也然劫運之臨而能
　遇之者亦鮮蓋傳之原有年限也彼傳此經者非無上之¶
<pb:CK-EX_EX002_06p027b>¶
　聖乎哉上聖必以四萬年之劫數已滿方能分神化炁而傳
　此經於世其遇之也不亦難乎或者謂上聖不能復降於世¶
　不知劫運之臨由於世道之變遷世道之變遷由於人心之
　陷溺其正人心而挽風化者非聖賢莫能補救故凡屬天真¶
　仙眾等亦各有年限以降於世彼夫不生不滅而居天宮謂
　之上真者燒丹鍊汞而得長生謂之上仙者陶魂鑄魄而得¶
　小壽謂之神仙者俱各視其功行之淺深以別年數之多寡
　降生人閒輔翼世道或以四千年或以千年或以七百年俱¶
　各復降於世其年限之不同有如此至於凡世之人不知修
　鍊種陰功布陽福以享冥福者則以四十年福報受盡亦復¶
　降生人世知真仙等之各有年限而上聖之以劫滿傳經可
　無疑矣故斯世之人若能遇之明其經典之奧義其功德實¶
　為不可思議也然而此經之傳既限以年數如此雖賢智之
　士精心求道尚以為難遇此妙法況於末學之人其於道也¶
　功修甚淺豈易
　得遇之也哉)¶

若有學士傾心。期於一會。宜須盡心。永持盟誓精感神明。不負¶
初心。久而不怠。亦能進階仙品。成無上道。惟恐無志。中道自廢¶
<pb:CK-EX_EX002_06p028a>¶
反覆害道。非惟無功又且有罪。¶

　註(仙品神仙品級也言學道者當自始至終無有懈怠方能
　有成若中道而止不惟前功盡棄而且獲莫大之罪矣學¶
　者可不
　戒哉)¶
　解(然又不得以為難遇而遂自廢其進修也若有學道之士
　傾心歸命期於與是經典一會宜須竭盡乃心永持齋戒¶
　以見歸奉之誠盟宏誓願以表精進之意務期精勤不退以
　桿格神明其始念固已誠矣然猶慮其勤始而怠終也忽即¶
　而忽離也果能行持之餘不負初心合常變而一轍統順逆
　而同歸百年如一日久而不怠雖屬凡夫亦能秩進仙階名¶
　列仙品以成無上大道也又何憂三洞經典之難遇也哉是
　知有志者事竟成善學者功必倍惟恐無志之士性不能定¶
　見異而思遷氣不能充得半而輒止辟如行路然至於中道
　非有援而止之者乃自廢其功而不為之前進則前日之詣¶
　力不亦盡棄之乎夫人之修行為其有得乎道以增福果耳
　今反覆無常恐為世所則傚實有以害夫道也非為前之進¶
　修者無功又且有今日自止
　之罪矣學者可不戒之哉)¶

<pb:CK-EX_EX002_06p028b>¶
汝等宜信吾言。遵守教法。廣度流傳。凡有所請。皆須依法受持。¶
端心正容。羅列次第。從容雅步。聽十二時鐘。持花讚引。持節執¶
爐。把旛建旆。雍容上壇。¶

　註(十二時鐘所以定時者即今之
　自鳴鐘是此言入壇之禮也)¶
　解(汝等今日遇此良因誠非易易也宜信從吾言遵守教法
　以虔為奉持因之以廣度世人俾大道之流傳焉凡有奉道¶
　之家或為消災解厄或為增福延年或為瘟疫流行而修崇
　齋醮或為水害為害而建立道場或為七祖九系不能超昇¶
　或為三途五苦不能解脫凡此等類而因以祈請於汝汝宜
　視人如己皆須依法受持不可加減法事惟是端其心志勿¶
　令情慾之或擾正其容貌莫使視聽之或偏在壇人等務有
　禮有法長者前而少者後皆抑抑乎威儀或在左而或在右¶
　俱堂堂乎衣冠羅列次第秩然不亂其壇場已有可觀矣至
　於或默或語矢口不可過躁或進或退舉趾不可過高從容¶
　雅步雍雍然以昭其儼恪其言語出入以合度矣於是聽十
　二時鐘以申子辰寅午戌六陽以行道不可時未至而遂登¶
<pb:CK-EX_EX002_06p029a>¶
　壇亦不可時已過而方入戶不先不後適當其會法師手執
　時花於三師為前讚嘆功德以導引合壇人等同聲讚嘆即¶
　將此名花供養於師壇爰請符節以右手執之左手執金爐
　以便薰香入戶復請命魔旛於左手把之更請遣帥大旆建¶
　於壇所一一於師壇請命訖然後雍容雅
　步始上正壇以闡法事焉此入壇之禮也)¶

凡道士女冠。自為乃為人。祈恩請福。懺罪消災。皆須至心。一意¶
至誠。肯禱關啟。白言皆調暢聲氣使文理正直。不得戲弄音曲。¶
高不作聲。詞音混雜。令眾恠異。或行法事。或禮謝讚唱講說。皆¶
須習使流利。不應臨時停廢文理斷續。非惟關奏有失威儀抑¶
且又招災咎。¶

　註(此言登壇之法事也
　凡學道者宜詳玩之)¶
¶
<pb:CK-EX_EX002_06p029b>¶
　解(夫依法受持一切齋醮俱宜如是也大凡道士女冠或自
　為修奉以及為人設壇無非祈恩請福懺罪消愆耳皆須¶
　屏除塵緣至心一意方見至誠懇禱當其上正壇也先宜關
　告三界十方啟白三清五帝而一切言語皆要聲氣調和暢¶
　達方能使其文理正直聽之即了然於心不得作腔做調近
　於戲弄音曲亦不得忽高忽下以作其聲氣致詞音混雜不¶
　清令同壇人等心中恠異也故夫或行諸法事以答誠悃或
　禮謝懺文以釋愆尤或讚嘆功德或唱咏詩詞或講其旨趣¶
　或說其大凡同壇之人皆須平日演習極熟使其音聲流利
　方可入壇不然必致臨時乖張將見此則高而彼或下此方¶
　起而彼忽停咿唔嘓嚕鬨然一堂不知讚唱之為何如矣奉
　道者不應登壇之時或停或廢使文理斷續不能達其情詞¶
　以負此齋功也道士女冠等若蹈此失非惟已之關召奏請
　有失威儀抑且奉道之家又招災咎夫彼本以求福今反而¶
　得禍伊誰之過歟吾知代
　人達誠者亦不能無罪矣)¶

每事專心。執按本格儀範當獲福報。無量無邊。種種利益天真¶
欣悅。眾法和美如斯功德。永臻福慶。¶

<pb:CK-EX_EX002_06p030a>¶
　註(本格儀範如消愆延壽依金籙科品保國太平依玉籙要
　品超度亡魂依黃籙正範是也此言道士女冠一一遵科¶
　修奉則祈福福至禳禍禍
　消人已俱受其利益也)¶
　解(可見道士女冠每事不可不專心也成能執按科品依本
　格儀範不加不減一一如法奉行則奉道之家當獲福報¶
　而可至於無量無邊也必能受諸種種利益概音聲調暢威
　儀卒度則誠意已達天真必然為之欣悅故以降福於無窮¶
　眾法和美而能有如斯功德同壇大眾亦能永
　增福慶是為人亦以自為矣學道者共勉之)¶

而說偈曰。¶

　　　　淨為法果。　　　　大可稱揚。¶
　　　　淨為法藥。　　　　救一切病。¶
　　　　淨心為最。　　　　安樂為至。¶
　　　　淨嚴等一。　　　　無有邊際。¶
<pb:CK-EX_EX002_06p030b>¶
　　　　世間道法。　　　　消除眾毒。¶
　　　　先救飢渴。　　　　化彼眾生。¶
　　　　令得成就。　　　　了斷諸惑。¶
　　　　當存好事。　　　　德法深重。¶

動淵經靈符。¶
(靈符)
<pb:CK-EX_EX002_06p031a>¶
(靈符)
<pb:CK-EX_EX002_06p031b>¶
(靈符)
<pb:CK-EX_EX002_06p032a>¶
　　內祕經第五(此經悉言內功需賴師以口傳祕受也)¶

諸經功德。歷劫秘藏華堂宮室寶蘊之內。不敢輕洩於下世今¶
幸得聞。若有受持之人。行道演說持誦真經。皆當以五色花。置¶
笥中。每行道唱善。則四散虛空。名為散花。以陳志願¶

　註(諸經指三洞大經而言華堂即華房也寶蘊藏
　經之所也笥小匱也散花取天花亂墜之義)¶
　解(降生天尊曰夫三洞大經上聖以四萬劫方傳下世是此
　諸經未易得遇也如能見聞其功德詎可限量哉然此經¶
　於未傳之時必有處所以藏之而果何在乎吾想諸經乃先
　天大道自無極之始而俱有者也不過未傳於下世耳蓋歷¶
　劫秘藏於華堂宮室置諸寶蘊之內珍之重之不敢輕洩於
　下世恐污此先天大道也今汝等夙有因緣幸得聞之豈可¶
　玩乎以將耶其披閱靈文要法具在若見在未來有能受持
　諸經之人或自為或為人謝罪祈恩依六時以行道演說其¶
　中奧義須存神默想將己身化為道祖之身而後開函誦之
　如當時說法天花亂墜方能有功故凡持誦三洞真經當先¶
<pb:CK-EX_EX002_06p032b>¶
　以五色名花置於小笥之中每遇行道之時唱念至於盡善
　之處則將笥中所置之花四處飛散如徧滿虛空界然名為¶
　散花是雖我之看念經文不異道祖之說法也其功德詎有
　窮哉誠能如此依法受持則道祖之所願者我亦願之而我¶
　之志願不於散花時以陳之乎所願
　維何願天人大眾總盡皈依而已矣)¶

讀誦此經。皆當先繞經一匝捻香禮拜。三禮平座。行淨水執香¶
薰淨行經思神集氣。讚詠歸依。恭伸啟請方獲福報不可思議。¶

　註(繞經一匝者將全經之義心中思想一周也行淨水者蕩
　穢也執香薰淨者以香薰壇中之穢氣令其清淨也行經¶
　即誦經也口誦心維即依經行之故謂之
　行經也思神即存神之謂集氣解見前篇)¶
　解(然欲獨誦此經未可漫然誦之也於結壇之始法師皆當
　凝神默坐先叩齒三通復鳴天鼓向東方吸取生炁以入¶
　丹田右手執劍訣以辟邪魔外道左手玉訣當心以安神魂
　將全經之義於心中繞之一匝然後登壇三捻上香朝禮三¶
　寶拜詣三師暨夫列聖羣真一一啟告畢復行三禮平身入
　座然猶未可遽為開函也特恐壇場之內妖氣未除難迓仙¶
<pb:CK-EX_EX002_06p033a>¶
　馭於是持誦敬天地神咒以淨水遍行灑於場所使諸厭悉
　化腥羶雖去壇中無馥郁之氣亦不敢迓聖迎真也爰手執¶
　信香口誦浄壇神咒四處薫之則華壇內外悉皆清浄矣由
　是口誦心維一一依經行之至存想之處即思其神看念既¶
　畢復集其氣調和聲音舉讚以詠嘆全經功德稱揚聖號三
　合以表歸依之誠是其轉誦真經必如此恭深情悃啟請神¶
　靈則受持之人方獲福報也
　其功德力不可得而思議)¶

天真隱密。不明於世。所以修真養氣之士。難知要典。我今略明。¶
汝當廳受。無復異念。乃可得聞。¶

　註(天真即上聖也指三
　寶言異念雜念也)¶
　解(夫大道雖屬至公要必擇人而授天真以四萬劫未滿故
　隱密之不明傳於下世所以一切修真養氣之士難知其¶
　中要典我今以天真之所隱秘者略明言其概汝
　當盡心聽受無復別生異念乃可得聞此要典也)¶

至士以不語為養氣。此保氣也。則失之昏。¶

<pb:CK-EX_EX002_06p033b>¶
　註(至士上士也以其修煉而言答述日語此兼言而言蓋言
　語所以達其氣必因時而出方合天地自然之理時不當¶
　言而言則耗時當言而不言則滯茲之不語者乃強制之不
　出其氣每抑鬱而不伸故失之昏如天之雨腸俱不可廢語¶
　則譬之暘也不語則譬之雨也萬物之生要必五風十雨方
　能有成若一暴十寒未有能生者矣又如一晝一夜乃天地¶
　自然之理語則譬之晝不語則譬之夜若紀是黑夜不見陽
　光如何以成世界乎故少言雖養氣之功而不知因時之宜¶
　則有意於其間矣
　所以謂之保氣)¶
　解(夫欲知要典先去其偏彼夫言語人之所不能無也躁人
　辭多故不若吉人之詞寡然時然後言亦有不得不言者¶
　此天地自然之理今至士以語多則耗氣而不語乃養氣之
　道也於是蓋以靜默為高粽心之有欲言者亦必強制之而¶
　不洩此殆非養氣也乃保
　氣也則失之昏而已矣)¶

以入清出濁為養氣。此換氣也。則失之虛。¶

　註(氣之清者為天氣之濁者為地人稟天地之氣而生清濁
　俱不可偏廢以期天能生物地能養物也若僅取其清而
<pb:CK-EX_EX002_06p034a>¶
　盡去其濁是有天而無地矣萬物何處
　以發生乎故謂之換氣而失之虛也)¶
　解(至士又以人秉氣之清者則為賢智秉氣之濁者則為庸
　愚是氣僅可取其清而不用其濁也於是呼吸之間取其¶
　外之清者而入之將其內之濁者而出之在彼以此為養氣
　之法也不知天地之道陰陽不可偏廢人身之中清濁原宜¶
　相兼今乃於宜濁者而亦使之清
　是乃換氣也則失之虛而以矣)¶

昏則氣散神狂。真靈自厭。終無所歸虛者。丹田無寶。徒勞吐納。¶
終不能住。此皆非養氣。所以招致病。認為胎息。自傷性命。如此¶
之流。誤者甚多。¶

　註(氣以神為主神以氣為輔散者言其抑而不伸陰陽之氣
　不能會合而氣自為其氣也狂以其不能受鍊言真靈指¶
　五方之氣也厭猶昏也終無所歸不能入丹
　田之意無寶指丹言胎息養胎而生息也)¶
　解(夫失之昏者果何謂哉蓋梯上三十六氣入於丹田以符
　天氣下降也地下三十六氣會於上釜以符地氣上騰也¶
<pb:CK-EX_EX002_06p034b>¶
　陰陽相合集五方真靈之氣而鍊之而後方可化神今則僅
　保其氣不能使之相配是天地之氣日為其氣五方之氣亦¶
　自為其氣矣不亦散而不聚乎吾知神失其輔則不能受鍊
　成真而為之狂矣雖真靈之氣與生俱來茲亦失其清明自¶
　厭而分散四方終無所歸宿此昏之弊也夫失之虛者果何
　謂哉蓋丹田之中五行不可偏廢陰陽貴以鄉間如能鍊之¶
　以化神而成至寶也今僅取其清而並去其濁則獨陽不長
　而寶從何而有乎雖夙夜之間時為吐納以冀歸諸絳宮然¶
　中一無所有吾知徒勞無補終不能住也在彼自以為能養
　夫氣而不知此等皆非養氣之道實所以招致百病之由乃¶
　保氣者認為如此可以結胎換氣者認為如此可以生
　息自傷性命而不能知斯世如此之流誤者甚多也)¶

上咽下搐。聚氣修神。指作還丹。自傷性命。如此之流。誤者甚多。¶

　註(咽吞也搐接也修猶化也華池之水灌注丹田本修鍊之
　功要心因時以潤之方可以養其丹如專事於此譬之陰¶
　雨太甚禾苗亦難忘秀而實且恐天
　河水乾莫能補救豈不自傷性命乎)¶
　解(丹田乾燥固宜以舞龍神水灌溉之要必因時潤之而後
　可如以上咽下搐為務則水多而丹田難注必為之氾濫¶
<pb:CK-EX_EX002_06p035a>¶
　矣乃以為能聚陰陽之氣可鍊之以化神指作此為還丹之
　功不知丹田水盛既無益而有損倘一旦天河乾涸中莫補¶
　救必自傷其性命如
　此之流誤者甚多也)¶

綿綿若存。委氣而和神。出息入息要自納之不出。閉氣而鍊形。¶
一咽復一咽。雙收兩夾以虛咽為法。是借氣取水。灌溉之術也。¶
認為已固身田。反以自虛如此之流。誤者甚多。¶

　註(此總上二項而酌取以自養也綿綿相續不斷之意委致
　也以不語失之昏而矢口之際不疾不徐致令陰陽二氣¶
　聚於丹田以和百神以入清出濁失之虛惟是僅納其氣而
　不使復出以鍊其嬰孩兩夾口之兩旁也以上咽下搐非養¶
　氣之功於是一咽之後不復再咽後縱有咽水不重下以虛
　咽為法似能以養氣矣不知綿綿若存雖得自然之道而閉¶
　氣鍊形則涉乎勉強矣且灌溉丹田必因其時當滋潤之際
　一咽固足以補救若乾渴燥裂是猶以一杯水救車薪之火¶
　也豈非
　自虛乎)¶
<pb:CK-EX_EX002_06p035b>¶
　解(乃有人焉以不語非所以養氣也於是出話之間不疾不
　徐綿綿而若存致使陰陽二氣聚於丹田而因以何其百¶
　神以入清出濁非所以養氣也於是當其息之人也要自納
　之當其息之出也不使己之氣復出惟閉其氣以鍊嬰孩使¶
　成形質以上咽下搐亦非養氣之道於是一咽之時以令華
　池之水下注丹田若復一咽即雙收兩夾不使再降以虛咽¶
　為法是借氣取水灌溉之術也而已認為已能固其身中之
　丹田不知綿綿若存雖得自然之道而閉氣鍊形則非矣且¶
　一咽之水終難灌救實反以自虛
　而已矣如此之流誤者甚多也)¶

正坐昇身。氣滿四大。血絡通行。營護和暢。是布氣焚身之法。若¶
此。皆非養氣。而認為凝神坐忘。反喪身害命。如此之流。誤者甚¶
多。¶

　註(凝神默坐養氣之功也需發之不暴若斷若續順四時之
　序達陰陽之理方為先天大道若正坐昇身不辨時之寒¶
　暑月之盈虛蓋使其氣充滿一身之間則不
　符天地陰陽之理矣故為佈氣焚身之法)¶
<pb:CK-EX_EX002_06p036a>¶
　解(又有人焉以為人之生其疾　否由於血脉不暢所以不
　能卻病延年彼以陽生於子　生於午遂於子午二時端¶
　身正坐進陽火退陰符俾二氣　合出吾身之神飛昇金闕
　而禮玉皇焉又以為氣所以行血者也爰取五方真靈之氣¶
　布滿於四大部洲務使無處不有則一身之中血能通行四
　肢百絡庶幾三百六十骨節處處俱到則內無所滯自無生¶
　病之端八萬四千毛孔竅竅光明則外無所入可免致疾之
　由是其百神營護陰陽和暢宜可得長生也不知五方之氣¶
　各有其時四時之行各有其序日有寒暑月有盈虛此先天
　自然之道也修真者必因歲時之次序以取之而後視日之¶
　雨暘月之圓圈順天地陰陽之理乙行於吾身之間方為養
　氣之方若此乃不達其理而概以此法行之譬如時乎春也¶
　僅可取東方九炁以布之茲則南方三炁西方七炁北方五
　炁中央一炁概布於其時萬物雖有生意而剝之者已至矣¶
　安能期其發生乎知乎此則於可類推矣是為布氣焚身之
　法若此皆非養氣之道也而乃認為凝神默坐心齋坐忘者¶
　往往然矣究竟不惟不得長壽反因此而喪身害命矣
　正所謂非徒無益而又害之如此之流誤者甚多也)¶

凡此等事者。皆術也。術立則道消。¶

<pb:CK-EX_EX002_06p036b>¶
　註(此總上文之意順其自然而行之謂之道有所作意於其
　間者謂之術如王道乙得民心為本乃道也霸功悉以力¶
　服人則術矣王道遠而霸功近則
　人接從事乎霸矣故術立則道消)¶
　解(合而觀之凡此等事者吾想彼之道其所道非先天自然
　知道也皆術也術立則人將悉從事乎此矣而道不因之¶
　而消乎有心以求正道
　者辨之不可不早矣)¶

所謂修真者。當因術以明道而至於道。因天地生成而求乎道。¶
則得乎道。¶

　註(道不可見要必因術以明之能識大道則術可以不用自
　可至於大道也蓋道不外乎天地自然之理觀其生成萬¶
　物之功而因以求
　大道根源則得矣)¶
　解(夫術之能誤道如是則術似可不用矣然此術也者非異
　端邪說之謂不過為大道之緒餘耳道不可見術則易明¶
　所謂修真者欲求大道當因術以明之以至於大道也蓋此
　道也者乃天地自然之理不雕不鑿隨遇而安修真者仰觀¶
<pb:CK-EX_EX002_06p037a>¶
　天之生物俯察地之成物而因以求夫大道之根源
　可之吾身之鍊炁化神亦猶是耳則能得夫大道也)¶

失道者。以虛無自然之氣。而生混沌。而全乎道。混沌鑿七竅而
混沌死。而有天地。天地判。而難全乎道。天地會陰陽而動。神氣
發用。生人禽獸。神氣靜。而生草木山石。及其人以男女會合而
生。草木以種。則天地化生之機已滅。

　註(此言人之失道者蓋不明夫
　天地之道故因以失之也)¶
　解(夫人之失道者果何所見哉蓋以不明夫天地之道而因
　已失之也彼無極而太極乃氣化所致非無極生太極而¶
　太極之外又有無極也彼乃謂無極之時以虛無自然之氣
　而生太極蓋其時天地未分是一大混沌也需無自然之氣¶
　未能發洩而道於此時為全是太極之理不能知矣混沌既
　分而生兩儀兩儀一太極也兩儀生四象八卦亦莫不有一¶
　太極也天地與太極原不可分而為二其理亦甚明矣彼乃
　以為混沌既分而為天地鑿開七竅現出日月五星而混沌¶
<pb:CK-EX_EX002_06p037b>¶
　於是乎死矣蓋混沌死而方有天地迨天地既判虛無自然
　之氣已洩矣故難全乎道是天地之理不能知矣且天地之¶
　生養萬物彼以茫然於心也以為天地之陰陽二氣會合其
　生物亦有不同當夫神氣之動也而其發用則生人與禽獸¶
　蓋感其氣之動故生物亦為之動也當夫神氣之靜也而其
　發用則生草木山石蓋感其神氣之靜故生物亦為之靜也¶
　即其人以男女會合而復生人草木以種而生草木是皆物
　之自生而非天地之所生矣彼化化生生之機未之已滅也¶
　失道者知亦如此觀其種種荒唐不經之
　語安可以之夫大道哉其失之也固宜)¶

凡應以術者。是無天地之機。安可言道。

　註(夫地以陰陽之氣化生萬物修道者因以隨時運動吾之
　喜怒同天地之喜怒吾之好惡同天地之好惡其機悉與¶
　天地相合也應
　以術者反是)¶
　解(從可知人之得道者悉本天地化生之機而因以運周於
　心也彼夫凡應以術者是無天地化生之機則吾身與天¶
　地為二矣安
　可以言道哉)¶
<pb:CK-EX_EX002_06p038a>¶

夫修真養氣。是全道。應天地氣。為修真養氣。以至湛然。常應常¶
靜。處於無事。而若有事。處於有事。而若無事。可言道矣。¶

　註(此言修真養氣之功用
　而非術者之所能及也)¶
　解(夫修真養氣之法無以明辨之矣雖大道難言而即數端
　以悟之亦可知其原委欲得其正無非是全乎此道而已¶
　矣蓋人身一太極也一天地也其夙昔之功修能應天地陰
　陽之炁合四時之序順寒暑之節因日月之行而以為修真¶
　養氣庶幾氣可養而至於道矣彼天地無為而化工成吾身
　亦無為而大道修由有為矣至湛然常寂之時即先天自然¶
　之道可識矣然人又非冥然不靈一無所事者也常應也而
　亦常靜也何以謂之常應乎當處於無事之時視之而若為¶
　有事時焉何以謂之常靜乎當處於有事之時視之而若為
　無事時焉如此則可與之言道矣汝其無從事乎術焉是吾¶
　之厚望
　也夫)¶

而說偈曰。¶
<pb:CK-EX_EX002_06p038b>¶
　　　　此道一行。　　　　而無有形。¶
　　　　安可有術。　　　　略明其粗。¶
　　　　一切眾生。　　　　咸皆解脫。¶
　　　　以勸導人。　　　　令入真門。¶
　　　　是可希有。　　　　現作無窮。¶
　　　　用之不盡。　　　　因以導人。¶
　　　　施以無謂。　　　　學者正意。¶
　　　　莫迷一術。　　　　結種種願。¶

內秘經靈符。¶
¶
<pb:CK-EX_EX002_06p039a>¶
(靈符)
<pb:CK-EX_EX002_06p039b>¶
(靈符)
<pb:CK-EX_EX002_06p040a>¶
　　真一經第六(因真一之氣以名之也)¶

真一之氣。因道而生。受氣而生。受氣而成。而謂之命。

　註(真一之氣者為天得一以清地得一以寧人得一以生也
　皆稟乎先天大道自無極之時而已有之也故謂之真一¶
　人之得一以生者何也上稟夫天之清者以生下稟夫地之
　濁者以成是一人　身而實兼受夫天地之氣所以位列夫¶
　三才也命猶令也猶
　言天地命我而生也)¶
　解(降生天尊曰吾想夫乾坤之開闢皆氣使之然耳夫此氣
　也者不以古今而或異不以先後而或殊是為真一之氣¶
　因無極大道而生也者彼人之所以為人亦不能外夫此實
　受天之氣而假之於父受第之氣而假之於母因其乾坤相¶
　合二氣結成方能生而成形也是人不自生天命
　之生人不自成地命之成既生且成是謂之命也)¶

自真一稟形。能全其性。性命之動。皆主乎心。¶

　註(性即理也天地以陰陽之氣畀之於人而理即賦焉是性
　與生俱來而非外主者矣受氣之時心獨具夫天之氣故¶
<pb:CK-EX_EX002_06p040b>¶
　曰天君凡性命之動皆心以
　主之也愚按此以心之體言)¶
　解(人自秉天地真一之氣以成形而天地非僅予人以軀殼
　也受氣之始理即賦焉舉凡仁義禮智信無不具於一己¶
　是人受氣而後自能全其性也蓋有是人即有是氣人不能
　外氣以生有是氣即有是性人不能離性以成天下之人不¶
　同而性則無不同誰謂此性為人之所少也哉然而性也命
　也天地雖以予人天地不能主之也天地雖不能主之而人¶
　之具此形骸實稟之於天地雖人自主之實天地主之而已
　吾想受氣成形之時心獨具夫天之氣為物最靈故凡性命¶
　之動皆主乎
　一心而已)¶

心若有所思。則謂之意。意之運動。有所思慮。而謂之志。¶

　註(意者心之所發也志者心之所之也而實生於意○愚按
　心如穀種意即萌芽處志則由萌芽而苗而秀而實也)¶
　解(夫心之為物非冥然不靈者比也大凡若有所思則謂之
　為意然意之運動非徒然無事而起由是而有所思慮而¶
　謂之為
　志也)¶

<pb:CK-EX_EX002_06p041a>¶
思慮以至成事。而無不固者。謂之智。智周萬物。謂之慮。

　註(固堅固也無破綻之意以一事言周夫萬物則無
　所不在矣○愚按此與上段俱以心之用言也)¶
　解(由其思慮之所及以至成其事功至善至美而無不堅固
　者則謂之智然此僅一事為然也由此智而周夫萬物而¶
　皆欲其有成此
　則謂之慮也)¶

動以營身謂之魂。靜以鎮身謂之魄。

　註(營衛也鎮守也此
　以身之動靜言)¶
　解(試以身言之夫人不能無所動動則有以營衛此身者則
　謂之魂人亦不能長動而無靜靜則有以鎮守此身者則¶
　謂之
　魄)¶

流行骨肉謂之血。保形養神集氣謂之精。

　註(人身三百六十伍骨節按週天三百六十五度天一日繞
　地一週血流一身之間週而復始亦猶是也若一處止而
<pb:CK-EX_EX002_06p041b>¶
　不行則生疥癩癰疽人欲長生必先固精
　精固則不散氣亦為之充矣故可以保形)¶
　解(人身之運動雖氣行乎其間而實不能無賴乎血蓋血陰
　而氣陽也故陰陽協和而流行於骨肉之間無有停止者¶
　則謂之血人之形骸保之而不散者精氣神也然三者之中
　而由有獨重者焉彼夫養其神而不昏集其氣而不散以永¶
　保真一之氣以成此
　形則謂之精也者)¶

神和而悅。氣清而快。謂之和。¶

　註(人之五官百骸莫不有神以司之焉神和而悅則其
  體舒矣氣運於一身之內人清而快則其身泰矣)¶
　解(守於一身之中者皆神也或在四肢或在臟腑雜然而羅
  列難望其和焉運於一身之內者為氣也時而下降時而¶
　上騰悠然而無已難冀其清焉若百神相和而悅矣眾氣皆
　清而快矣將見四肢百體悉泰然而自得謂之為和不亦宜¶
　乎)¶

神集氣而後有所營護。總括百骸謂之身。

<pb:CK-EX_EX002_06p042a>¶
　註(神非氣不靈舉凡各守其舍
　而營護百體者氣之充也)¶
　解(神在人身非氣無以得其運用故夫各守其舍必集氣而
　後有所營衛護持也然一身之間四肢百骸體亦甚多莫¶
　不有神以衛之而能總
　括百骸者則謂之身也)¶

眾象備見謂之形。塊然不動謂之質。

　註(凡耳目口鼻四肢百體皆有象可見然耳目之官不
　思而實聽命於心倘心無所發一塊然一物而已)¶
　解(人之一身四肢百體莫不全備然眾象皆予人以可見故
　謂之形也但眾象雖各具其形而實聽命於心苟心無所¶
　發其物亦塊然而
　不動故謂之質也)¶

形貌可則謂之體。小大有分謂之軀。

　註(人雖同具眾象不能無妍媸之分
　體雖塊然一物而亦有小大之別)¶
　解(然人雖同此眾象也而形貌各有不同彼予人以可則者
　則謂之體體雖塊然一物而小大各異彼雜處而有分者¶
<pb:CK-EX_EX002_06p042b>¶
　則謂之
　軀也)¶

眾思不得謂之神。漠然變化謂之靈。

　註(眾體雖有其神而實無形可見
　當其心之所發則變化無窮矣)¶
　解(惟其心之官主於思故眾體具備其運動實主於一心蓋
　運動者眾體而所以運動者則非眾體也然難以名言是¶
　思之而不得見者則謂之神也心有所注而五官
　百體莫不各神其運用則漠然變化者謂之靈也)¶

氣來入身謂之生。氣去於形謂之死。¶

　註(此總括上文之意而收
　束之以言生死之故也)¶
　解(合而觀之凡屬眾體主之者心統之者身而實本夫真一
　之氣當受氣而來入於人身也則身心俱為運用則謂之¶
　生及其氣去於此形也則身
　心皆無所主則謂之死也)¶

所以通生謂之道。道者有而無形。無而有精。變化不測通神。羣¶
<pb:CK-EX_EX002_06p043a>¶
生自得其生。自得其養。所以全道乎粗。亦得其生成。皆當自然。¶
不可逆理。¶

　註(道者當然之理而已矣人能原始而知所以生與夫反
　終而知所以死因而順其理以修之則養生之道得矣)¶
　解(夫真一之氣天地長存之道也人既受之而生應亦不能
　死矣乃皆不免夫氣去於形者何哉以其不知其道失其¶
　所修耳所以道達其生之理則謂之道夫此道也將以為有
　而無形之可見將以為無而有精之可名吾想天地之間何¶
　一非道而此中之變化不測可通夫神明也彼夫濟濟羣生
　其所以生之者非自得以生之道生之也其所以養之者非¶
　自得以養之道養之也是無人可離夫道而謂其可不修乎
　所以修真之士得其精微者固為不生不滅即能全乎道之¶
　粗者亦得其生成也然修持之功無非順
　其天地自然之道不可逆理以行之而已)¶

汝等當依吾言。以廣教化不得邪生別見。以亂正真。勸人修道。¶
即以修心。教人修心。自可見道。道不可得見。因心以見。道不可¶
<pb:CK-EX_EX002_06p043b>¶
得聞。因心以聞。

　註(此言修道在於修心故明心見性
　之功斷不可廢學者所宜玩味也)¶
　解(汝等今得聞法當依吾言以為持行務使道成於己以廣
　其教化焉然而正氣雖存天嚷而妖氛恆肆人寰其起而¶
　亂吾道者往往然矣汝等須終始如一守其大道不得邪生
　別見而入旁門反使正道不明以亂其正真也夫道者當然¶
　之理心者應事之原彼勸人修道而功果何在哉即所以修
　心也人果能於心地上用功做到至極之處則道不外是矣¶
　故教人修心自可以見道蓋道也者無方無體不可得而見
　因修心以見且無聲無臭不可得而聞因修心以聞汝等於¶
　修心之功豈
　可或懈焉)¶

夫聞見於道。皆因以心。心不可常。用道以守。若非以道守。隨心¶
聞見。則是入邪宗。永不解脫。永不聞法。¶

　註(道雖由修心而得然心乃出入無常者也故必用道
　以守之方能成功是之修道者有學尤貴有守也)¶
<pb:CK-EX_EX002_06p044a>¶
　解(觀夫聞見於道皆因以心如此然心乃出入無時者也不
　能常保其不出必用道以守之方能使正氣長存邪氣退¶
　藏若非用道以守隨其心以聞見則不能時時皆得其正事
　事俱得其宜是即為入邪宗本如是則天君昏昧魔鬼纏身¶
　永不解脫而正法
　亦永不得聞也已)¶

是以諸天仙眾。諸天大聖。至真天真。無鞅數眾。曾聞我法。方得¶
知道。若更能虛心以遣其實。無心以遣其有。定心以令其不動。¶
靜心以令其不亂。正心以令其不邪。清心以令其不濁。淨心以¶
令其不穢。汝等非不明此。而欲常勤其行。莫令退悔。莫令障礙。¶
當知一切法。皆應如是。¶

　註(此正言修心之功用而
　冀大眾之如法遵行也)¶
　解(夫得道在於有守則修心之功誠不可廢矣是以汝等諸
　天仙眾及諸天大聖與至真天真無鞅數眾等俱曾聞我¶
<pb:CK-EX_EX002_06p044b>¶
　說法方得知其大道淵源然知之非艱行之維艱若更能修
　其治心之學而又安能以入邪宗乎故一得即以自足必不¶
　能再加其功是存實心者非所以長善也汝宜用虛心以遣
　之有善即以自衿心不能更歷其程是存有心者實所以墮¶
　志也汝宜用無心以遣之至於心每為物所誘須定心以令
　其不動心恆為欲所擾宜靜心以令其不亂邪念起則正氣¶
　消而正心其最要矣汝則以此令其不邪濁氣生則智慮昏
　而清心所嘗存矣汝則以此令其不濁若更能淨其一心俾¶
　塵污悉去以令其不穢則修心之功已嚴密矣凡如是修心
　汝等非不明此特慮不能實用其力耳而若欲常勤其行須¶
　始終如一莫令生退悔之心邪正宜分莫令有障礙之候
　非獨一時一事為然常知修諸一切法皆應如是而已矣)¶

若於其中。復生他見。自迷正道無復見解。別生思想。以為智慧。¶
迷亂身心。反不知道。反傷正氣。如此眾等。是其先也。得是因緣¶
尚淺。故於正教。自生障礙。¶

　註(此言一切法中如有修真之士反迷本真者以其夙世
　無有因緣故不得入其正教也凡學道者可不謹歟)¶
<pb:CK-EX_EX002_06p045a>¶
　解(修心之功吾已言之詳矣若有修道之士於一切法中當
　其始非不明也遵行未久復生他見則邪緣起矣將見前¶
　日所明之正道今則自迷焉無復見解其中之奧義也且他
　見之所及者必於正道之外別生出無端思想自己私心竊¶
　計以為智慧頻生不勝之喜而不知實以迷亂身心因此反
　不能知其正道因此反有傷夫正氣也如此等眾生何以反¶
　道敗德若是哉是其先世得是大道因緣尚
　淺故今生於正教自生他見以障礙之也)¶

我今演說。汝皆當明是心。轉轉教人。令其心直不得反覆。心平¶
無復高下。心明終不暗昧。心通無有滯礙。即於清靜身心。解悟¶
諸心。了見一切。如是功德具足不可思議。不可稱量。悉皆圓滿。¶

　註(此勉大眾等入道之後不
　可復存妄想以迷正宗也)¶
　解(我今日演說之法汝等共聞之矣當各明是心勤為修持
　若以之轉轉教人須令其心直不得稍有反覆令其心平¶
　無復略有高下若是則心明矣邪見難以呈於前終不得暗
　昧若是則心通矣邪欲不能擾其內無復有滯礙即於此清¶
<pb:CK-EX_EX002_06p045b>¶
　清靜靜之時因心以修道因道以修心如我所說虛心無心
　等俱能解悟自得了見一切諸法也如是則功德具足一身¶
　不可得而思議亦不可得而稱量無
　復遺憾悉皆圓滿也已汝等其勉之)¶

而說偈曰。¶

　　　　汝等一切。　　　　未見未聞。¶
　　　　從今以去。　　　　悉見悉聞。¶
　　　　當歸依道。　　　　行此事時。¶
　　　　嘆其功德。　　　　入功德海。¶
　　　　無為會道。　　　　念心發心。¶
　　　　無量因緣。　　　　無量果報。¶
　　　　無為之法。　　　　成道名字。¶
<pb:CK-EX_EX002_06p046a>¶
　　　　無礙解脫。　　　　是名真道。¶

真一經靈符。¶
(靈符)
<pb:CK-EX_EX002_06p046b>¶
(靈符)
<pb:CK-EX_EX002_06p047a>¶
(靈符)
<pb:CK-EX_EX002_06p047b>¶
(空)
<pb:CK-EX_EX002_07p001a>¶
太上無極大道三十六部尊經註解下卷下¶
　　　　　　　　　　　　　孚佑帝君註解¶
　　集靈經第七(靈指靈光而言集靈者集其靈光使不亂也)¶

天真大聖。至真大神。十方無極。無量飛天神王。及諸仙眾。同會¶
其所。¶

　註(此言聞法
　者之多也)¶
　解(昔太上老君說法之時有天真大聖與至真大神並十方
　無極無量飛天神王以至諸仙眾等同會其所以聞法焉)¶

汝今得道。當知無上勝因。是諸妙果。同其迴向。集靈資道。神氣¶
相合。若欲聞是要理。當在奉行吾法。以引一切未來。皆知吾教。¶

　註(此太上之言也集
　靈集真靈之氣也)¶
<pb:CK-EX_EX002_07p001b>¶
　解(降生天尊因謂大眾曰汝等修行有年今欲得道當知同
　得遇此會所乃無上最勝因緣吾想汝等之來者是欲求¶
　諸妙果也然欲修道先當修心宜同其迴心向道俾真靈之
　氣集於厥躬由是以資取夫大道則精合其氣氣合其神而¶
　神氣相合矣不亦因其修心而因以見道也乎然而此中之
　要理非易能聞汝若欲聞之當在聽信吾言以奉行吾法庶¶
　幾可聞也汝既得聞不可自私務須以此法引誘一切未來
　眾生皆知吾教信受奉行方可謂之真為得道者也)¶

夫人身本皆同有自以七情六慾。傷其本性。所以不聞吾法汝¶
今發願。度諸一切。得如是無量智慧真心。少思少念。少慾少事。¶
少語少笑。少愁少樂。少喜少怒。少好少惡。故靈光不亂。神氣不¶
狂。方可奉道。¶

　註(凡人受氣而生理即賦焉其性本善而無惡自情慾以中
　之所以漸失真性故於正法難聞欲奉大道者須隨時檢¶
　點無過不及庶乎可
　矣此段言修心之功)¶
<pb:CK-EX_EX002_07p002a>¶
　解(夫人受氣而成此身形體雖殊本皆同有是性也吾想賦
　性之始體段原屬光明初無一毫私欲蒙蔽乃自戀夫七¶
　情六慾則漸傷其本來之性所以不得聞吾正法也汝等今
　日發宏誓願度諸一切見在未來眾生今皆去其情慾以得¶
　如是無量智慧使復其固有之真心則修心之功不可以不
　用夫心之修也亦不過治其情慾耳蓋眼耳鼻舌雖為人所¶
　同具之端而香味色聲皆為己所易犯之處使不中夫其節
　不將漸失真宗乎故汝等之存心也宜少起凡思少生雜念¶
　並少戀夫嗜慾焉其見於身者宜少與俗事焉其失諸口者
　宜少言語宜少嘻笑焉其徵於色者豈無憂愁之時乎則宜¶
　少之豈無快樂之際乎則宜少之樂則必喜而喜亦宜少也
　愁則或怒而怒亦宜少也至於發於性情者則不能無所好¶
　而好所宜少也亦不能無所惡而惡亦宜少也凡若此者雖
　不能禁之於外而實可以制之於內是皆修心之要奉道之¶
　本汝等當所佩服不忘者也誠能如此故靈光不得
　擾亂神氣不得癲狂由是以奉大道庶幾其可乎)¶

於其眾中復有多思者其神必殆¶

　註(殆者危而不安之意蓋心為一身之主百體莫不從令多
　思則其神勞矣故必殆此以下皆言情慾累心之故)¶
<pb:CK-EX_EX002_07p002b>¶
　解(夫寡慾雖足以養心而不節實難以奉道如於大眾之中
　復有人焉所思者紛紛不一則百神之聽命者皆反覆不¶
　常而必至於危而不
　安也安能以求道耶)¶

多念者其志必散。¶

　註(心之所之謂之志有一
　念則有一志矣故必散)¶
　解(思之所及謂之志要必主一無適方能悟道若一念方起
　志即至焉一念復來志亦至焉雜然而多念則其志亦必¶
　散而不
　聚也)¶

多慾者其氣必損。¶

　註(慾嗜慾也孔子曰棖也慾
　焉得剛正損氣之謂也)¶
　解(剛足以任道而要必無嗜慾之人其氣
　始充若多慾者則氣必餒而有損矣)¶

多事者其形必役。¶

<pb:CK-EX_EX002_07p003a>¶
　註(思念所及而以身體之者謂之事若俗事紛繁
　則一日初無稍閒之時是形為其所役使矣)¶
　解(事所以勞苦之形也欲奉大道須此身不與一切俗事方
　能有成若每日之間事幾紛擾則既為夫此又為夫彼一¶
　身應酬之不暇何有安閒之時
　乎其形為所役有必然者)¶

多語者其氣必弱。¶
　註(言語者心之聲也矢口則氣以出焉若曉曉不已其氣必
　不能盛大流行矣愚按上文損氣以內之所失言此則以¶
　外之所失
　者言之也)¶
　解(言語雖足以闡道而要貴中夫其節若多
　語者必耗夫一己之氣雖欲不弱焉得乎)¶

多笑者其臟必傷。¶
　註(笑者喜之甚也觸於外
　而動夫內故傷夫臟腑)¶
　解(五臟六腑保全而無害修道之要也若意外之事忽然而
　來遂大笑之不已此亦人情之常而不知多笑者在當時¶
<pb:CK-EX_EX002_07p003b>¶
  固以為適情而轉瞬即動夫
  心肝故其臟必為之傷也)¶

多愁者其血必散。¶

　註(血稟於陰行於脈之內而為營欲其和暢
　要在無憂而已愁則憂之甚也故必散)¶
　解(血運行於脈之內者周而復始此先天之道也要惟無
　憂於心方能俾一身和暢彼夫多愁者其血必散焉矣)¶

多樂者其氣必溢。¶

　註(氣稟於陽行於脈之外而為衛溢盈
　滿也曲禮云樂不可極樂以境遇言)¶
　解(道得於已固屬可樂然此乃性分之樂而非境遇之樂
　也若處富貴而多樂者則志得意滿其氣必溢於外也)¶

多喜者則百神交錯。¶

　註(百神百體之神也
　交錯以紊亂言)¶
　解(喜從中來人孰無之奉道者豈能免此乎要貴乎無過不
　及以養其神焉若多喜者心之神因之不守其舍則百體¶
<pb:CK-EX_EX002_07p004a>¶
　之神亦交
　相錯亂矣)¶

多怒者則百脈不定。¶

　註(怒氣甚則傷肝蓋肝
　乃百脈發生之處也)¶
　解(人情所發而難制者惟怒為甚修道者最宜戒之若
　多怒者發之必暴不惟有傷夫肝而百脈亦不定矣)¶

多好者則昏迷不理。¶
　
　註(不理不明其理也多
　好則性有所偏故然)¶
　解(好道自修君子之行然不可泛為愛暴以易吾之所守也
　若多有所好之人未必事事俱得其宜將見邪正不分美¶
　惡不辨則昏昏迷
　迷不明其理也)¶

多惡者則憔悴則無歡。¶

　註(憔悴即煩
　惱之意)¶
<pb:CK-EX_EX002_07p004b>¶
　解(惡其不道正士之心然不可長為抱恨以苦吾之心志若
　多有所惡之人則既不合於此又不合於彼將見形容憔¶
　悴無有歡愉
　之時也已)¶

則於期原不潔。所學不精。其氣自散。縱遇明師。不解正理。¶

　註(此總結上文之意原
　本根也指心而言)¶
　解(合而觀之凡若此類者則於其本原既不能清潔而所學
　者心不能精通蓋情慾之擾於心者既多則事物之役於¶
　身者亦眾其氣不亦自散乎縱遇明師詳為開導
　而彼之中於情慾者已固亦不能解其正理也)¶

雖知養生之方。不悟修行之法。則所見所聞。皆非正道。¶

　註(養生之方如自愛自養皆是
　修行之法如修心修道皆是)¶
　解(天下事知之於心者要必見之於行而後所知之是非方
　得以考證彼正理不明之人雖能知其養生之方而不能¶
　悟夫修行之法則已之所見所聞者俱
　恍惝而無憑吾知其皆非正道也已)¶
<pb:CK-EX_EX002_07p005a>¶

雖知鍊神之意。不明得道之要。則所學所講。皆非正論。不多言¶
說。而在得法。¶

　註(修鍊之功頭頭是道要必得其切要者方能由淺而深由
　疏而密不然則所學所講者俱非自閱歷中來皆非正論¶
　也)¶
　解(夫為我所甘苦備嘗之數豈必舉以告人第以誨人不倦
　之懷時往來於中則不能無所告語然要必已所閱歷者¶
　方可自信也彼不解正理者雖知鍊神之意舉凡胡以取汞
　胡以鍊鉛胡以取坎填離胡以鍊精化氣一一俱明於心而¶
　不能明其得道之切要所在是其彼之所知者未必悉自閱
　歷中來也則已之所學與其所講者皆非正論也蓋道雖頓¶
　講說而明而法實由方寸而悟是修道者未嘗無事於言
　也究竟不在多其言說以論之而在心之悟得其法而已)¶

是故修真之士。志在玄元。而甘寂寞。雖運動。常見其靜定。雖靜¶
定。常見其運動。一日氣滿功盈。五氣調順。以至朝元。三花聚頂。¶
<pb:CK-EX_EX002_07p005b>¶
血凝氣聚。萬神朝真。俱在上宮。富貴華盛。樓臺殿閣。玉童天童。¶
玉女天女。十二辰童。十二辰女。自鼓天樂香花旛蓋。羅列笙簧。¶
似非人世莊嚴。名為上真上境。是自身上宮。未能解脫貪着。故¶
魂神散亂。¶

　註(玄元即混沌之意指無極大道而言寂寞清靜也五氣五
　行之氣也朝元上朝泥丸也三花精氣神也百神四肢百¶
　體之謂也朝真朝九真也上宮即天宮也樓臺殿閣天宮之
　所有者玉童玉女侍眾真者也天童天女侍諸天上帝者十¶
　二辰童女十二宮之侍衛者
　笙以匏為之簧笙中之簧也)¶
　解(觀其正道正論之皆非而知修道者貴得其法要矣是故
　修真之士其發無上道心以求正法宗本立志則非凡也¶
　在於玄元之時以探討先天旨趣而彼則不事言說也清清
　靜靜而甘處寂寞焉每日之間養生煉神亦所不廢然要法¶
　所在雖有運動也常見其靜定焉雖當靜定也常見其運動
　焉靜中有動動中有靜法要之妙莫善於此果能一日之間¶
<pb:CK-EX_EX002_07p006a>¶
　二炁充滿三千功盈將見五行之氣調順由丹田以至朝元
　三品之花聚頂自絳宮而至碧殿彼行於脈之內者血也今¶
　則凝之以為營行於脈之外者氣也今則聚之以為衛舉凡
　一身之中五官百骸之萬神皆受鍊而朝九真俱在上宮之¶
　館斯時之快樂豈凡世所可同哉蓋天宮之富貴華盛有難
　以形容其妙矣將見樓臺則甚高也殿閣則甚美也侍衛之¶
　列於左者則分玉童天童侍衛之列於右者則分玉女天女
　覩茲景象不亦令人敬畏呼且四圍之綦布者則有十二辰¶
　童十二辰女自鼓鈞天妙樂於堂上以歌功誦德焉樓臺殿
　閣之中又有無數美景第見香花馥郁旛蓋繽紛種種異色¶
　天香俱足燦人耳目也且堂下之樂又有匏音之笙雖有音
　無詞而笙中之簧實洋洋盈耳此固於鼓樂之時而已羅列¶
　之矣此等風光似非人世之所能有者也吾想其色相莊嚴
　直名為至真上境而已矣然惟非常之人乃能躋非常之地¶
　若自身出神以上天宮猶未能解脫孽緣貪着情欲見此百
　端伎美不禁中心搖搖故魂神必為散亂終難信證上真也¶
　修真者可不
　知此意歟)¶

若是於此中。稍萌一念。自落迷津。上學之士。當於此時。不動。一¶
<pb:CK-EX_EX002_07p006b>¶
切境地但發無上心。但發無量福。但發無上心。但修無量慧。但¶
發無上心。但修無量善。但發無礙自在意。欲廣及十方。無量無¶
邊一切未來。皆聞正道。¶

　註(此中指天宮之中也若見其中種種色相稍萌一貪著之念即跨
　諸塵網故修真之士心不能如死灰斷不可面禮玉皇不¶
　然則前日之修
　能亦徒勞焉耳)¶
　解(從可知身列上宮非斷絕塵慾不可若是於此中見其諸
　般妙好稍萌一邪念不侍天尊譴責自己及墮落迷津也¶
　故上學之士當於此時清清靜靜萬緣不能以縈心色色空
　空百慮終難以繫念是寂也是真也真真證真非有也非無¶
　也無無其無其心之不動有如此者而處此一切境地果何
　所用其心哉但發無上之心但修無量之福惟恐福報之不¶
　大但發無上之心但修無量之慧惟恐智慧之不廣但發無
　上之心但修無量之善惟恐善果之不成但發無礙自在意¶
　欲廣及十方無量無邊天人大眾以及未來一切眾
　生皆得聞其正道而已此列上宮時之所宜存者也)¶
<pb:CK-EX_EX002_07p007a>¶

不起一切貪心。不起一切邪見。不起一切夢想。不起一切障礙。¶
不起一切煩惱。不起一切染著情慾。如是正法。大不可思議。大¶
不可稱說。方知正統。出於杳冥。無求小驗。以迷真性¶

　註(列上官時必不起如此等心方不
　落於迷津故修道者先宜修心也)¶
　解(夫觀其所發之心而當戒者宜可反觀矣然不厯指其實
　恐汝等忽焉不察而蹈此失也欲身列上官之時見其所¶
　有不可起一切貪心以求必得覩其色相不可起一切邪見
　以亂本真一切夢想癡心之所成也則不起焉一切障礙愛¶
　心之所蔽也則不起焉至於一切煩惱非所以勞吾心者乎
　切宜禁止決不可起此念一切情慾非所以累吾意乎毫不¶
　染着自不能起此心果能如是則正法可聞矣其功德為何
　如乎殆大不可得而思議大不可得而稱說也已方知大道¶
　正統難以明言悉出於杳杳冥冥凡修道者
　當期其大成無求小驗以迷真性焉可也)¶

而說偈曰。¶
<pb:CK-EX_EX002_07p007b>¶
　　　　一切歸依。　　　　總是一緣。¶
　　　　若復有人。　　　　德性具足。¶
　　　　捨有為心。　　　　發無為意。¶
　　　　不遠尊德。　　　　不親不仁。¶
　　　　思念三寶。　　　　無時暫捨。¶
　　　　終不悔意。　　　　諸行圓滿。¶
　　　　具足成道。　　　　無復染滯。¶
　　　　汝等當知。　　　　如此經典。
¶
¶
<pb:CK-EX_EX002_07p008a>¶
集靈經靈符。¶
¶
¶
¶
¶
¶
¶
¶
¶
¶
<pb:CK-EX_EX002_07p008b>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p009a>¶
　　中精經第八(中精者太上以身中之精氣化神於十方也)¶

我於爾時欲明正道。既放五色光明徧滿三千大千世界。種種¶
異類世界。天堂地玉悉於中見。復有十方天尊。諸大真仙。悉於¶
中見。生死苦樂。福報多少悉於中見。修道階梯。悉於中見。苦樂¶
國土亦於中見十方來眾猶如微塵。不可稱數。悉見如是光明。¶
地獄眾苦。無量無邊。亦見如是光明¶

　註(此太上放大光明
　普照三界十方也)¶
　解(降生天尊曰甚矣世界之多也豈能悉見之也哉我於爾
　時說法欲使天人大眾悉明正道非放大光明不可乃於¶
　頂上既放五色光明於是徧滿夫三千大千世界焉夫此世
　界非僅無色界與夫欲界已也其種種異類之世界而光明¶
　亦無不徧及彼夫天堂上界也地獄下界也悉於吾所放光
　明中見之上界之中復有十方天尊諸大真仙等亦悉於吾¶
<pb:CK-EX_EX002_07p009b>¶
　所放光明中見之中界之內舉凡眾生之或生或死或苦或
　樂其所受之福報多少各有不同悉於中見之又有修道之¶
　階梯一切予人以可登者悉於中見之雖一切國土苦樂各
　異悉於光明中俱能見之彼十方世界大而難各其見在未¶
　來眾生多而難紀五色光明見之其細猶如微塵然將欲知
　其輕重則不可稱也將欲知其多寡則不可數也光明能以¶
　悉見之有如是者至於下界之內則為地獄其受苦
　眾魂實為無量無邊放大光明亦皆見其如是也已)¶

時太極真人以大慈大悲大智慧。力哀愍眾生見諸苦樂不同¶
天堂地獄。受報差等惟願。¶
天尊至聖為眾宣說救護一切。作大利益。令得解脫永離惡緣¶
速生淨土¶

　註(太極真人聞天尊所說眾生生死苦樂不同
　特懇祈說法以度之也參差不齊之貌)¶
　解(天尊說法之時有太極真人者侍於其側聞其所說因而
　請曰天尊以大慈大悲之心以大智慧之立放大五色光¶
<pb:CK-EX_EX002_07p010a>¶
　明哀愍眾生見諸見在者所受苦樂各有不同過去者或登
　大堂或墮地獄其受報亦各有差等蓋生而享福死受快樂¶
　者固不必論至於生者造諸惡緣死者墮於惡趣者苦有難
　言惟願天尊以至聖之德為眾宣說妙法救護一切生死眾¶
　生作大利益之事令得罪孽解脫俾生者
　永離惡緣死者速生淨土是臣之願也)¶

天尊告十方天尊曰汝今以我之氣。化生下降。東方若有一切¶
人民。見世受苦。則曰玉清降福天尊。救度一切災難。過往魂爽。¶
未得超生。則曰玉寶皇上天尊。救度一切沉滯。南方延壽益算¶
天尊濟生玄真萬福天尊度死。西方八卦護身天尊濟生。太妙¶
至極天尊度死北方消災解厄天尊濟生。玄上玉晨天尊度死。¶
東北方紫清賜福天尊濟生。度仙上聖天尊度死。東南方長生¶
保命天尊濟生好生度命天尊度死。西南方福生無量天尊濟¶
<pb:CK-EX_EX002_07p010b>¶
生太靈虛皇天尊度死西北方九宮捍厄天尊濟生。無量太華¶
天尊度死。上方保命護身天尊濟生。玉虛明皇天尊度死。下方¶
興大福力天尊濟生真皇洞神天尊度死。¶

　註(此太上分神化身下降十方
　以救度一切生死人民也)¶
　解(天尊於是告諸十方天尊曰眾生生死俱有受諸無量苦
　惱者汝等今以我所鍊之氣分神化身以下降於世而救¶
　度之焉彼東方若有一切人民見在世上受苦者汝則以我
　之氣化身下降則名曰玉清降福天尊以救一切災難俾得¶
　解脫其過往眾生若魂識尚受囹圄未得超生淨土者汝則
　以我之氣化身下降則名曰玉寶皇上天尊以救度一切沉¶
　魂滯魄俾獲出離九幽免諸惡趣此化身救度東方眾生生
　死之名也南方若有一切人民見世受苦化身則名為延壽¶
　益算天尊以濟其生至於過往魂爽猶在惡道者化身則名
　為玄真萬福天尊以度其死西方則化八卦護身天尊以濟¶
　生太妙至極天尊以度死北方則化消災解厄天尊以濟生
　玄上玉宸天尊以度死此四正分氣化身之名而濟生度死¶
<pb:CK-EX_EX002_07p011a>¶
　名有不同也至於東北方化紫清賜福天尊濟其生度仙上
　聖天尊度其死東南方化長生保命天尊濟其生好生度命¶
　天尊度其死西南方化福生無量天尊濟其生太靈虛皇天
　尊度其死西北方化九宮捍厄天尊濟其生無量太華天尊¶
　度其死此四隅分氣化身之名而濟生度死各有不同也上
　方則化身為保命護身天尊濟生玉虛明皇天尊度死下方¶
　則化身為興大福力天尊濟生真皇洞
　神天尊度死此上下二方分身之名也)¶

夫人之生皆是天氣。正北位居中一炁生水。萬勿皆因水而生¶
故北斗居中天。而旋迴四方。主一切人民生死禍福。¶

　註(天一生水而不能無籍乎土土分寄於四時而盛於艮坤
　坎位僅得中央之一炁水由是而生木此五行相因之序¶
　所以北斗居於中
　天而主人之生死)¶
　解(然我之分身以濟生度死亦有道焉夫人之生也皆受天
　地之正氣以成形而實不能外夫五形也吾想夫天一生¶
　水而水則屬坎位乃正北方之卦也然水之生又不能不藉
　夫土土無定位而分主於辰戌丑未而艮坤乃屬土之正位¶
<pb:CK-EX_EX002_07p011b>¶
　故午未之月獨旺焉所以五方分氣中央本有其二蓋艮宮
　有一炁坤官有一炁也而月令以中央土位屬於夏秋之界¶
　故以一炁而實四時俱莫能外五行皆以相兼故亦分為十
　二炁也人生之始由水而生水屬正北方之位要必藉中央¶
　土之一炁而水方能生之此人受氣之始也乎然非獨人為
　然也水既能生人則萬勿亦相繼而起當夫冬去春來雖曰¶
　盛德在木而萬物因以發生者非獨本夫木皆因水而生藉
　夫中央土也故北斗雖屬坎位而實兼分敷中央一炁所以¶
　居於中天而旋迴夫四方大凡下界一切人民或生或
　死或禍或福北斗皆以主之亦天一生水之義而已矣)¶

北斗第一貪狼星。第三祿存星。為東斗主算。北斗第二巨門星。¶
第四文曲星。為西斗記名。第六武曲星。正居本位。為北斗落死。¶
第五廉貞星。為南斗上生。第七破軍星。正居中位。為中斗大魁。¶
總堅眾靈。凡一切萬物生死。皆屬北斗。¶

　註(北斗七宿而兼左輔右弼共九位蓋雖名曰北斗而實分
　應五方亦猶五行之生始於水也人之生命所屬詳見北¶
<pb:CK-EX_EX002_07p012a>¶
　斗
　經)¶
　解(夫北斗居於中天其義可得而核乎吾嘗仰觀天文會考
　其義焉蓋北斗七宿而實該夫東西南北中央五方北斗¶
　其總名也彼夫第一位名貪狼星第三位名祿存星此二宿
　分為東斗則主人壽算之事北斗第二位名巨門星第四位¶
　名文曲星此二宿分為西斗則主記人之姓名北斗第六位
　名武曲星正居北斗之本位此一宿以應坎宮則為北斗落¶
　死凡下界人民之死藉皆有以司之也北斗第五位名廉貞
　星分為南斗上註人之生辰北斗第七位名破軍星正居中¶
　央之位以應夫土名為中斗大魁此則總監管夫三界十方
　四府眾靈也由此觀之凡下界一切人民之禍福與夫萬物¶
　之生死皆屬北
　斗主之而已矣)¶

洞明星外輔周囘。隱元星內弼指十二辰。濟生則總曰旋璣玉¶
衡。度死則總曰豁落。若有眾生。遇其災厄。隨方禳謝。祈禱醮禮¶
善無不應¶
<pb:CK-EX_EX002_07p012b>¶

　註(旋坐璿美珠也璣機也以旋飾璣所以象天體之運轉也
　衡橫也謂橫蕭也以玉為管橫而設之所以窺璣也此寓¶
　移星易宿之意豁落言人之氣去於形恐落地
　獄度之使地戶豁然而開罪魂因以得出也)¶
　解(然北斗七星之外又有洞明星以為外輔而周囘侍衛又
　有隱元星以為內弼而指夫十二宮辰北斗居中天而主¶
　人生死禍福如此吾分身以濟其生也或祈福或謝罪無非
　轉兇為吉易禍成祥彼如以旋飾璣東西運轉所以象天察¶
　七政之躔度者也以玉為管橫而設之所以觀璣而齊七政
　之運行者也故凡屬濟生則總曰旋璣玉衡而已矣其分身¶
　以度其死也或使之得登天堂或使之獲生淨土亦視眾生
　之罪孽輕重以為區分耳然而命終之後恐墮地獄須懇祈¶
　北斗方使地獄豁然而開也故凡屬度死則總曰豁落而已
　矣由是觀之北斗非為人之所宜禮者哉若有眾生遇其災¶
　厄宜嚴潔壇場然點明燈隨力以行方便而虔誠禳謝之則
　災無不消矣若遇甲子庚申三元五臘北斗下降之辰是諸¶
　眾生欲祈福澤於是陳設供養禱告北斗以醮祭禮拜之而
　善亦無不應之矣是人之生死禍福皆屬北斗主之如此汝¶
　等以我之氣分身以
　濟度生死尚其欽哉)¶

<pb:CK-EX_EX002_07p013a>¶
而說偈曰。¶

　　　　以此要法。　　　　流通世間。¶
　　　　若有見聞。　　　　無量因緣。¶
　　　　善男信女。　　　　依事修行。¶
　　　　行平等行。　　　　心念歡喜。¶
　　　　有行之者。　　　　亦皆成就。¶
　　　　正入無為。　　　　不退因緣。¶
　　　　一切眾生。　　　　當信是言。¶
　　　　受此正教。　　　　精勤奉行。¶

中精經靈符。¶
<pb:CK-EX_EX002_07p013b>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p014a>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p014b>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p015a>¶
　　無量意經第九。(言立法之意甚為無量也)¶

我若說法。與汝等言。汝當靜默安神。而無雜慮然後得聞是法。¶
夫法本無法。理歸自然心因境亂。法本心生。立法之意。當發如¶
是大不可思議。無量善因。不可別生異見。¶

　註(此言立法之意也蓋法本夫理而心則聚理之府也人每
　隨境而遷故正法難聞是故修諸法者先當修諸心也)¶
　解(降生天尊曰大道貴有傳人先貴學者有受教之地而後
　教有可施彼道之持行而無滯者謂之法我若說法之時¶
　無非取先天大道為人之所宜修持者與汝等言之也汝等
　切莫貌為承之而廳之藐藐以負我慈悲之心焉當寂靜默¶
　然而坐使神魂安定毫不外馳而自無一切雜慮以縈於心
　聽之既專然候此法庶可得聞矣吾想夫法也者不過因人¶
　之持行以名之耳其實道中本無法之名也蓋不謂之法則
　理無可見而人不知歸向之端爰為之可其法中之理要皆¶
　不待有所作為歸諸自然而已無如世之人富貴者聲色貨
　利一日而互呈於前貧賤者愛慾貪瞋一事而紛投於內是¶
<pb:CK-EX_EX002_07p015b>¶
　人之心不困境以亂乎修道者欲明其法須本性空明智慧
　頻生方能了悟是法非由外至實本心生故一切立法之意¶
　皆令聞者各修其心而自有以明之而已汝等當發如是之
　心以為修持其功德之大本可得而思議然而欲求無量善¶
　因須雜慮齊消塵緣頻息不可
　別生異見以亂其心焉而後可)¶

我於玉清。不言一切法。上清法品。十八門。照七階。太清法品。二¶
十門。照九階。¶

　註(法品法中之科品也十八門法品之目也照猶望也
　階級也言人十八門者照七等階級以為修習而已)¶
　解(夫大道立法亦甚多矣蓋以其人之氣質不同而行為亦
　異不多開其方便之門終難示以依歸之路我嘗觀玉清¶
　聖境之所言者皆屬先天大道不言一切諸法故奉道者難
　尋進修之階梯上清真境其法品共開十八門以予人進修¶
　之階修道成真者則有七等故人則照七階以躋登而已至
　於太清仙境之法品則開二十門人之進修則照九等階級¶
　以為誕登此三
　清立法之意也)¶

<pb:CK-EX_EX002_07p016a>¶
靈寶正品。亦不言一切法。靈寶輔品。五十門照三十六品。¶

　註(靈寶輔品即玉籙要品也雖有五十門
　其示人以持行者只三十六品而已)¶
　解(吾嘗觀靈寶之正品只言修真養性之道亦不明言諸法
　以示人入門之處靈寶輔品則有五十門但其中僅有三¶
　十六品以予人照其遵行
　而已此靈寶立法之意也)¶

玉虛法品。二十門。照一階。兼投壇占卜秘訣。¶

　註(玉虛法品亦元始所傳即金籙科品也前日玉清不言法
　者指龍漢以前而言後因大道漸失真宗而人之迷性者¶
　甚多故傳此法品而以玉虛別之投壇乃言建立道場祈恩
　謝罪等事也占卜秘訣先授呂尚後傳黃石公張子房王翊¶
　等迄今俱有此書傳世但
　八仙識其中之秘訣耳)¶
　解(玉虛法品則列二十門人之進修者照一階以躋昇二十
　門中兼言修齋建醮投壇等事並占卜秘訣俾人知趨吉¶
　避凶之
　道焉)¶

<pb:CK-EX_EX002_07p016b>¶
北極天心法部。一十二階品。第七品四聖照法。亦屬酆都第三¶
品。故言酆都考召四聖。照法兼酆都共一十二品。七品三五兼¶
附體。五品酆都兼考召四聖。照法七階。酆都照五品。¶

　註(北極即北斗也居於中天故曰天心法部濟生度死之儀
　文也即黃籙正範是四聖北極中之神也即蒼天丹天皓¶
　天玄天上帝是附體
　即化身降神等事)¶
　解(北極天心之法部列一十二品亦有一十二階其第七品
　中乃言北極四聖濟生之事而度死亦寓其中故照法部¶
　所行度死亦屬酆都第三品之類蓋酆都乃掌眾生之死籍
　者所以四聖不僅謂為北極消災延生四聖而言酆都考召¶
　四聖也彼照法部一十二品而詳究之必兼酆都在其中共
　為一十二品而已亦不僅七品始言度死之事若夫二品五¶
　品之內固俱言附體等事其實五品之中亦寓酆都之義焉
　蓋五品又兼第三品酆都考召四聖而言也故酆都照法部¶
　之一十二階有七階以予人躋昇以其酆都
　又照法部之五品也此北極立法之意也乎)¶

<pb:CK-EX_EX002_07p017a>¶
斗下靈文。三十六門。照四階兼鏡水香照。三五紙照。酆都地照¶

　註(斗下靈文北斗下降之靈文也乃言然燈禮謝之事鏡明
　也以明心言水洗淨塵污之意香以達其誠也以修真言¶
　三三元也五五臘也皆北斗下降之辰紙書其聖名以禮拜
　祈禳也以濟生言酆都乃主地獄之事以度死言三十六門¶
　俱兼言
　之也)¶
　解(斗下靈文列三十六門進修者則照夫四階以升之焉然
　三十六門之中堅言人之學道者明心宜如鏡須以水洗¶
　淨塵污以香達其誠意此則照北極天心法部之五品而　
　言修真之事也至於三元五臘乃北斗下降之辰濟生者宜¶
　然燈供養以黃紙恭書聖位而禮拜祈禳之此則照法部中
　之七品而言濟生之事也彼夫酆都司人間死籍凡諸地獄¶
　悉歸掌握度生者所宜懇之宜照法部中之三品以為持行
　此北極立法之意也合而觀之豈非三輕廣開方便之門俾人¶
　以如法修
　持也哉)¶

皆為一切修真之士。未至妙境。當發如是心。救度一切生靈。凝¶
<pb:CK-EX_EX002_07p017b>¶
想至真。莫起貪心。莫求果報。積習漸久。亦能漸入。初乘。若於法¶
中。復生貪求。即失正道。招無量罪。¶

　註(修真者，功有三等，初乘、中乘、上乘也。若以法品中之方便
　門，如法修持，則頭頭是道，亦能漸入初乘矣。如李湻風以¶
　占卜得道，嚴君平以星相登仙，黃承事以濟生而欽於紫府，
　張道陵以度死而別於丹天，諸如此類，皆得方便之門也學¶
　道者其
　致思焉。)¶
　解(夫開種種方便之門者，其故何哉？皆為一切修真之十。凡
　未至妙境者，示以階級可登以至於道耳。汝等學道有年¶
　而於一切妙境未之逮也。當發濟生度死，如是等心，以救度
　一切生靈，俾生死咸受其賜，則善果已種矣。於是復凝神存¶
　想，默朝至真，凡一切貪心，悉莫能起而瞋癡愛慾，不待言矣。
　然作善降祥，天固鑒觀不爽，而大德食報，我須渾忘於懷。吾¶
　修吾道，其果報之至也聽之，吾修吾道其果報之不至也亦
　聽之，要在莫求而已。若日積月累精勤修習而漸至於久，雖¶
　不敢必其登上乘，亦能漸入初乘也。已，汝等，若於一切法中，
　復生貪心而求果報，雖汝等修習已久，得於道於身，即於起念¶
<pb:CK-EX_EX002_07p018a>¶
 之時，已失真道矣。不旦前功盡棄
 而日又招重罪也，汝等其勉之。)¶

是時天真大神，至真大神，無量飛天大神，諸天聖眾，聞是說已，¶
各各歡喜，作如是言，若有奉道之士，能發如是心，欲救一切苦，¶
臣等當化身下降，令諸天大將，及所在十方，四直都大神將吏¶
兵，助法，行持，俾諸眾生，及無量六道四生，等眾，生者得以延生，¶
死者得以復生，病者得以安，鬼邪妖魔，皆得解脫，冤家執對，各¶
獲消散，如斯利益，乃為不可思議，時於眾中，既發善念，稽首禮¶
謝。¶

　註(此大眾等聞言，而亦願分身下降，以濟生度死也，諸天大
　將即三十六罡也，四直都大神，四方直都統以管轄十¶
　方
　者)¶
<pb:CK-EX_EX002_07p018b>¶
　解(天尊說法既畢，是時天真大神，及至真大神與夫無量飛
　天大神，並諸天聖眾等，聞天尊說是法已，各各歡喜，當時¶
　作如是言曰：若諸眾生中，有奉道之士，能發天尊所說如是
　等心，欲救度一切生死苦者，臣等當即化身下降於世以引¶
　導是人焉。又恐鬼魅妖精，纏擾其身，正法難以得聞臣等爰
　令諸天大將，以及所在十方神祇並四直都統四大神統領¶
　神將吏兵，咸來護衛其身，使助正法，得以行持，而聞諸大道
　焉，奉道之士，以慈悲心，以智慧力，或濟其生，或度其死，俾諸¶
　一切眾生，幽明俱沾福果，將見是大利益，更能及諸無量六
　道四生，墮諸惡趣等眾，皆得受其快樂，當其濟生也，則南台¶
　注壽，北極延齡而生者，得以延生，及其度死也，則死魂受鍊
　仙化成人，而死者亦得以復生，至於禱禳謝，則易凶為吉，¶
　轉禍成祥，而病者，亦可得安，彼人之生者，難以得安，其故何
　哉？蓋由六塵五蘊，不能皆空，所以魔鬼纏身，不能解釋，今得¶
　臣等，擁護奉道者以濟之，將見鬼邪妖魔皆得解脫也，已抑
　人之死者，不能復生，其故何哉？蓋由夙世今生孽緣甚重，所¶
　以墮諸地獄，永無出期。今得臣等，保衛奉道者，以度之，將見
　冤家執對，各獲消散也。已觀濟生度死之如斯利益乃為不¶
　可思議也，臣等願化身以輔翼之焉，是時天真大神等，於大
　眾中，既發此善念願化身下降已於是各各稽首以禮謝天¶
<pb:CK-EX_EX002_07p019a>¶
　尊之慈
　悲焉)¶

天尊遂告諸大眾曰：汝等宿生慶幸，得預人天，受諸快樂，衣以¶
天繪食則甘露，無有四時寒暑，無有日夜冥闇，亦無生老病死¶
三塗八難痛苦之名，地平如鏡，七寶莊嚴，所受之身，六根清靜¶
不染六塵，常聞我說法，增益智慧，今能如是，發無上智慧，心欲¶
救一切苦惱，令諸眾生，皆能聞法，最為利益。¶

　註(預先也，天繪霓裳之屬甘露，食之美者也，冥闇，昏暗不明
　也，七寶莊嚴宮室華麗也，六根眼耳鼻舌身意也，六塵色¶
　聲香味
　觸法也)¶
　解(天尊聞諸大神眾，各發是願已遂告之曰：汝等夙世今生
　大有因緣，今得遇此法會，實有無數之慶幸焉，汝等若果¶
　能如我所說，以為持行，其福報正自無窮，必得預先在人，天
　大眾之中，受諸無量快樂焉，吾想汝等，是時神生上品，其快¶
<pb:CK-EX_EX002_07p019b>¶
　樂非凡世所能有者矣，將見汝等之衣，則衣以天繪也，天孫
　雲錦，織成黼黻文章羽衣霓裳，包羅乾坤景象，汝等之食，則¶
　食以甘露也，珍饈營辦於天廚，迴邁人間富貴，酒釀造作於
　王母，大殊世上馨香，當斯時也，無冬無夏，四時之寒暑不聞，¶
　無晝無夜，一日之冥闇何有？不伹身無生老病死諸苦惱，即
　三塗八難痛苦之名，亦俱無有已也，且天宮美景，諒非人間¶
　之所得聞，地之平直，如明鏡然，非塵世之可比矣，其所住之
　樓臺宮殿，悉皆七寶莊嚴，其快樂為何如即，至於汝等所受¶
　生之身，是時六根，俱已清淨，不復染夫六塵，是其身已為不
　生不滅之身矣，然處斯境也，企斯誼也，果何由而臻此哉，皆¶
　緣常得聞我說法，曰以增益其智慧，使之然耳，故汝等今能
　如是發無上智慧之心，欲化身下降救度一切生死苦惱利¶
　益已大矣，又令諸奉道眾生，皆能聞法，吾思此
　等利益，最為甚大也，豈人天之所能及者哉。)¶

惟有薄福之人，信根下劣，雖聞是法，多生障礙，自沉苦趣，永無¶
出期，如此之人，亦難超度。¶

　註(信根信道之根也
　下劣者愚魯之謂)¶
<pb:CK-EX_EX002_07p020a>¶
　解(然聞法者不能皆如汝等也，惟有薄福之人夙世今生因
　緣甚淺是信道之根不深質為下劣之輩姑無論不得遇¶
　此奇緣也縱值此良因雖同聞此正法旋而疑惑必多生障
　礙之心不肯慇懃奉持致使難免生老病死等苦自以自沉於¶
　苦趣永無出期良可哀悼即曰汝等化身以濟度生死倘遇
　如此之人亦難救度之也汝等其信從吾言焉可矣)¶

而說偈曰¶
　　　汝觀世人　　　一切障難　　　煩惱之患¶
　　　亦難可說　　　不知迴向　　　終日積聚¶
　　　既復得已　　　復生貪求　　　種種諸罪¶
　　　無量無邊　　　或遇重病　　　空喪身命¶
　　　既沒之後　　　還歸苦輪　　　若不聞法¶
　　　永無解悟¶
<pb:CK-EX_EX002_07p020b>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p021a>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p022a>¶
　　集宮經第十(宮指太清宮，老君說法之處也。集官者，言諸天聖眾齊集宮闕聞法也。)¶

我若演說，令汝等諸天諸仙諸大真人，及諸聖眾等，皆因妙法¶
智慧高明，咸同一類，無復殊異，容色微妙，道行自然，聲音和雅¶
所居宮觀，隨意高下應念具足。¶

　註(此言聞法者於一切
　利益隨意而獲也。)¶
　解(降生天尊曰，妙法難遇而遇之者，其利益實無窮焉，我若
　演說妙法之時，不但眾生得沾福報也，已俱能令汝等諸¶
　天諸仙諸大真人及諸聖眾等，皆各因吾所之妙法而得
　開其智慧俾心地日見其高明，以悟大道也。雖汝等實係有¶
　徒，功修不無淺深之別，然今於此妙法乃共得聞者也，則不
　論前日之造詣何如，第就此時之良因而論之，其智慧之力，¶
　咸同一類，無復稍有殊異者矣，觀此而妙法之益人為何如
　哉，且汝等之得此智慧則為入道之基，將見有諸內者，形諸¶
　外，其容必藹然，予人以可親，見於面者，由於中，其色必溫然，
　令人以可挹，是其妙法之著於容色而微妙已有如此由是。¶
<pb:CK-EX_EX002_07p022b>¶
　而見諸行為也，皆本先天大道合乎天地自然之理，由是發
　諸聲音也，俱屬雍容和雅，遠夫暴慢躁率之端，是其妙法之¶
　見於言行也，又如此夫如是，則人非凡世之人，而不復其處此
　平地矣，其所居之宮觀，處處俱屬莊嚴，而意欲其高也，則高¶
　之，而意欲其下也，則下之，
　應念而至，無不俱足也已。¶)

無量寶網，及諸寶樹，彌覆其地，自然清風，吹諸寶網，及諸寶樹，¶
發微妙音，有遇其風，皆能令諸塵勞不起，其風拂身，自得清涼，¶
無量快樂。¶

　註(寶網，如鈇網珊瑚之類寶樹，即七寶樹也，皆妙法之所結
　成者，彌滿也，此言宮觀之外，無窮美景聞其聲音俱得利¶
　益
　也)¶
　解(夫汝等所居宮觀之中，華麗殊美不待言矣。而宮外之景
　象亦有無端之妙好焉，何則第見妙法之所結者，有無量¶
　之寶網並及諸一切寶樹羅列宮闈其所放之光明，則彌覆
　於其地，吾想其時自然，有習習清風吹諸寶網及諸寶樹其¶
<pb:CK-EX_EX002_07p023a>¶
　聲則泠然可聽不禁發微妙之音焉，若有眾生遇其吹此寶
　網寶樹之風，縱其人罹諸塵氛不勝勞苦，皆能令此等心不¶
　復再起，蓋當其風拂身之時，自得清涼，而有無量
　之快樂也，其聲之足以利益，一切人民有如此。)¶

散諸香花，徧滿其地，隨色次第，而不雜亂於其中，無限至真。¶
一切得道諸天真人大神，各各放千百光明，普為十方，微塵世¶
界，開演妙法，普度羣生。¶

　註(香花妙法所見微者，微塵世界，言世界細如微塵也，此言宮
　觀之外，見諸種種妙色而國中之得道者，見之，亦各放光¶
　明以度
　羣生也)¶
　解(且宮觀之外，不但寶網寶樹已也，而妙法之所結者復見
　諸種種香花，到處飛散，殆徧滿於其地焉。吾想是時濃淡¶
　繽紛漫天俱屬錦繡，紅白繚繞滿地，悉是珠璣，宜乎五色相
　混足以眩人之目矣，孰知不然，竟隨其色之次第，散諸虛空¶
　而絕不雜亂也，於其國中，彼無限至真皆屬一切得道之士
　所謂諸天真人諸天大神者，睹諸五色香花，徧滿其處於是¶
<pb:CK-EX_EX002_07p023b>¶
　各起慈悲心，各以智慧力，放千百種大光明，以照諸世界焉。
　雖三千大千，廣大不可思議，今至真等，普為十方眾生放此¶
　光明，其視諸世界，不啻細如微塵焉，於是各各開演微妙之
　法，以普度羣生而已，其色之足以利益，一切人民又如此。)¶

若復有人，正智圓滿，生彼國者，皆即住於正定。隨其惡業，高下¶
不同，為其開演上乘、中乘、下乘，各願智願。¶

　註(正智，正性智慧也。正定，正性得定也。三乘，妙法之次第也。
　蓋三清開種種方便之門，說法者，亦視眾生之惡業高下，¶
　以為差
　等而已)¶
　解(若復有人焉正性，不迷因以生其智慧，修習妙法，而至功
　行圓滿之時降生於彼國中者，其了明一切諸法皆即住¶
　於平地，如虛空然，是其正性已定，不得復染貪着矣。乃見其
　國人民，罹諸塵網，無緣解脫，於是隨其所積惡業高下之不¶
　同以開方便之門焉。如遇夙自善根，今中情慾而惡業之輕
　者則為其開演上乘之法，以令彼修持也。若本性昏迷，起諸¶
　一切雜念邪思而惡業之稍重者，則為其開演中乘妙法，至
　於全無片善足錄，惟是造諸種種罪咎，無量無邊，是其惡業¶
<pb:CK-EX_EX002_07p024a>¶
　雖重不可遂棄之如遺，不思救度也。則為其開演下乘，使之
　易得感悟，庶幾由淺而深，由疏而密也乎。蓋妙法無窮，隨遇¶
　皆可，吾想天地，無棄材，聖賢無棄人，說法者亦體天地
　聖賢之心各隨其人之高下，以成己之智願而已矣。)¶

是即十方國土，無量真人，及諸仙眾，皆詣此所，恭敬供養，聽受¶
經法，宣揚道化，其有眾生，於此國來，詣其宮，皆具智慧。¶

　註(此所天尊說法之處也，此國眾生所住之
　國也天尊說法已畢，大眾等如詣其所也。)¶
　解(是時天尊與諸天聖眾等，說法已畢，復有十方國土之中，
　無量真人及諸仙眾等，皆詣此會所，同起恭敬之心，願供¶
　養三寶，以聽受天尊演說經法，而宣揚道化焉不但已也，其
　時又有十方國土之眾生，各於此國而來，詣於其宮，同聽說¶
　法，以其人皆各具有智
　慧，故今齊至會所也。)¶

時諸真人，及諸仙眾，乘茲無量天功德力，無量大智慧力，無量¶
大神通力，去來無礙，徧滿十方，無量世界，自然化身，應念而至，¶

<pb:CK-EX_EX002_07p024b>¶
　註(言真人大聖等今何以同至會所而得聞此妙法乎，蓋其
　先是已得大道化身下降於十方國土中故今皆得應念¶
　而至
　也)¶
　解(吾想是時，十方國土諸大真人，及諸先眾等，是何因緣而
　得遇此妙法乎，蓋其先世已得大道於是各乘茲無量大¶
　功德力，與夫無量大智慧力，以及無量大神通力，化身下降
　故今生或去或來俱無滯礙也。夫諸大真人等，既具如是等¶
　力當為不生不滅之身，胡為又墮諸塵世徧滿十方國土之
　中，歷諸無量世界也哉，蓋體大道慈悲之心見諸受苦眾生，¶
　無由解脫自然化身下降以救度之也，今日得
　聞天尊在此說法，所以皆應念而至也乎)¶

是諸真人出微妙音，讚嘆善事，聽受經法，歡喜無量，乘空步虛¶
能令聞者，心開意解，隨其善音，而得正果。¶

　註(步虛讚嘆微妙之聲音也，此言真人等，乘空
　步虛，能令眾生聞之，而得證其正果也。)¶
　解(是諸真人等，雖分身化生，而真靈不昧，故每出微妙之音
　以讚嘆一切善事焉，惟經法中所說者，皆屬善語所以每¶
<pb:CK-EX_EX002_07p025a>¶  
　得聽受之時，其歡喜無量也，蓋入於耳而即會於心，喜於心
　不禁宣於口，匪惟遇諸眾生，為其解說，即乘空往來之際亦¶
　恒唱步虛之聲以適已之性情焉是音也即三乘之經音無
　上之法音也，能令眾生聞者，心智開朗意思解悟，皆能隨其¶
　善音以為修持
　而得證正果也。)¶

時有微風，吹起七寶樹中，自出微妙音聲，奏諸天妙樂，自然快¶
樂，不可勝言，所說諸法，其義廣大，利益眾生。¶

　註(此言風吹寶樹之聲，奏成諸
　天妙樂，其利益亦無窮也。)¶
　解(是時太清宮內有習習微風，由座吹起，忽開七寶樹中，因
　風所觸，自出微妙音聲，喜人聽聞俄而奏成諸天妙樂清¶
　濁高下，皆中其節耳，而聆之煩慮自然消融其快樂有不可
　勝言者矣，如聞所說諸法，然蓋其義之廣大而利益眾生，有¶
　難以稱揚者，夫知寶樹之
　妙用而寶網從可知矣。¶

於其國中，無我無人，清靜無為，智慧常勝，得如是報¶

<pb:CK-EX_EX002_07p025b>¶  　註(此以下天尊之言也，意以為十方國土之中，如有得聞寶
　樹微妙之音，俱皆物我之胥忘，身心之悉淨，智慧宏開，常¶
　能勝夫
　大眾也。)¶
　解(天尊是時謂諸大眾曰，此諸妙音利益無窮，如於其各國
　之中，或有眾生，能聞此清風所吹寶樹之聲音者，均皆煩惱¶
　解脫塵污盡去將見無我也無人也，四相俱已皆空常清也
　常靜也，一已本乎，無為其智慧之朗發，常能勝夫國土也所¶
　謂利益眾生，於此已見
　其得如是之果報矣。)¶

　復有人，雖受人身，殊無智慧，信根下劣，不聞正法不見妙道¶
　集淺故，得如是報。¶

　註(此言各國之人，雖善根淺薄
　而聞茲妙音亦得解悟也)¶
　解(夫人身難得，樂土難生，若十方國土之中，復有人焉雖受
　天地之氣得此人身，奈所稟甚薄殊無智慧即曰人為萬¶
　物之靈而此信道之根不深，實為下劣之輩而已，所以不得
　聞其正法，不能見其妙道，夫均是人也，此人何以愚智之若¶
<pb:CK-EX_EX002_07p026a>¶
　是哉蓋以其夙世所集之功德甚淺故也，今聞寶樹之音亦
　得心開意解而得如是之報，所謂利益眾生者又於此可見矣)¶

於是至真大聖，天真大聖，無量飛大大神，聞是語已，咸生恭敬¶
稽首長跪上白¶
天尊曰，臣等既蒙說法，而得如是利益，幸望大慈，廣為救護，欲¶
使一切未聞者聞，未見者見，亦令一切眾生受諸苦者，咸得解¶
脫。¶

　註(此天真等，懇祈太上說
　法欲廣度一切眾生也)¶
　解(於是至真大聖，與夫天真大聖，及諸無量飛天大神等，聞
　是語已，咸生恭敬之心，同為稽首長跪，上稟天尊曰，臣等¶
　幸遇良因得赴法會，既蒙天尊說此妙法，而得知如是利益
　之事，臣等今日得以見聞固不勝之喜，然十方國土之中，其¶
　見在未來眾生，不知凡幾俱於妙法未之見也，未之聞也，幸
　望天尊發大慈心，廣為眾生說法於受諸苦惱者，救之以得¶
<pb:CK-EX_EX002_07p026b>¶
　清涼於奉道修真者護之以遠魔障，此臣等之願也，夫臣等
　之欲護之也，此何意哉，欲使一切奉道眾生，未聞法者，悉以¶
　得聞未見道者，皆以見道而已，臣等之欲救之也，亦欲令諸
　一切眾生或魔鬼纏身，生受無邊煩惱或酆都被拷，死受無¶
　量極刑，其受諸種種苦趣者咸得解脫而已
　此臣等之所私心藉慰者，天尊其勿吝救焉)¶

天尊曰，善哉汝等發此善念，是大不可思議功德，我今為汝宣¶
揚正法，諸品醮謝，令於甲子庚申，三元八節，本命生辰，祈恩請¶
福，謝過禳災，同得快樂。¶

　註(諸品即上乘法品也，甲子等解見前篇
　此授大眾等以妙法，而翼其遵行也)¶
　解(天尊聞言而善曰，善哉，汝等所發如是善念，實令吾聞之
　深喜乎哉，此等功德是大不可得而思議者也，我今為汝¶
　等宣揚正法，而汝等即發善念，今可授汝等諸品醮祭儀文
　以令諸眾生於甲子庚申之日三元八節之期及本命生辰¶
　或祈恩請福或謝禳災將此諸品，一一如法遵行，則福無
　不至，災無不消，俱同得受其快樂也已，汝等受此妙法，尚其¶
<pb:CK-EX_EX002_07p027a>¶
　欽
　哉)¶

而說偈曰。¶
　　　　我示此法。　　　　直作是言。¶
　　　　心歡喜故。　　　　種種所患。¶
　　　　即得陰瘥。　　　　平復如本。¶
　　　　一切諸法。　　　　亦復如是。¶
　　　　而無所得。　　　　無所得耶。¶
　　　　有何所得。　　　　了不得耶。¶
　　　　善者智得。　　　　念念是心。¶
　　　　常得法味。　　　　精進賢達。¶
<pb:CK-EX_EX002_07p027b>¶
集宮經靈符¶
¶
¶
¶
¶
¶
¶
¶
¶
¶
<pb:CK-EX_EX002_07p028a>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p028b>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p029a>¶
　　黃庭經第十一(黃者，中央土之色也庭堂中也，指人心而言)¶

人物異形受生惟一，氣魄得之，於天體魄得之於天地無形無象¶
自空中來，但假父母，以無為有¶

　註(萬物之氣化，化各有不同，而皆受天地之氣以生惟人
　獨稟其氣之正，故視物最靈，此段言無極而太極之理也)¶
　解(降生天尊曰有天地然後萬物生焉，是盈天地之間者惟
　萬物而已矣，吾觀其氣化形化者，形質各有不同是人與¶
　萬物異其形也，然而化化生生，誰外天地之氣形形色色皆
　且陰陽之幾形雖各殊而受氣則一也，萬物且不必論試以¶
　人言之，蓋人之生也，亦天地之氣使然耳，彼氣行於脈之內
　者凝為三魄稟之於陽乃得於天者因此氣而為體而體乃¶
　血肉之所成者也，血行於脈之外者聚為七魄稟之於陰乃
　得於地者，是人之有此身，誰非稟夫天地之氣也，乎然此氣¶
　也無形之可見，無象之可雖欲命之為人將何以成此形
　哉吾想其將成此人也，此氣則自空中而來，伹假之於父母¶
　以無形為
　有形而已)¶

<pb:CK-EX_EX002_07p029b>¶
三百日胎完胎完。既足則生。是因無為有。¶

　註(天地未判之先四象八卦俱含於中故太極之理無不畢
　具人當屬毛離裏之時而五官百骸要必全備於身方降¶
　生於世也此以太極將判之際言○愚按堯以十四月而始
　生老君以八十一年而始降又當別論不過以常情言之耳)¶
　解(吾謂以無為有者於何見之今夫父則配之於天母則配
　之於地二氣相合而胎結成矣然此胎必俟三百日形骸¶
　方能完備此時雖屬渾沌之際而陰陽之理無不周雖為囫
　圇之時而乾坤之氣無不具蓋五官百體俱已全備而胎完¶
　即足則粉碎太極人於是乎生
　矣是非所謂因無為有者乎)¶

故神以氣為母。氣以形為舍。鍊氣成神。鍊形成氣。陽神未聚三¶
花不入泥丸。真氣未朝。五彩不生丹闕。¶

　註(此言人既成形也不可不盡修習之功以全先天大道神
　以五臟之神言氣以五行之氣言形耳目口鼻四肢之屬¶
　舍宅也鍊氣成神取陰陽之氣入於丹田俾嬰姹相媾以成
　神也鍊形如少語少思之類成氣養氣也丹闕即絳宮也)¶
<pb:CK-EX_EX002_07p030a>¶
　解(夫人即有此形也豈可不盡修持之功以明先天之故哉
　蓋人受氣成形乃天地之精以生其氣而氣又因以生其¶
　神人始稟之以生也是神非以氣為母乎然人既成形舉
　凡耳目口鼻非氣莫以神其運用是形之所在即氣之所在¶
　也彼前之無形可見者今則有形以寄之矣而氣非以形為
　舍乎夫人受天地之氣以生此生亦具天地之理天地既有¶
　造化之功吾身豈無生成之德也哉吾想神既以氣為母則
　有生育之道焉於是鍊陰陽二氣俾嬰兒姹交交相配合自¶
　可生子而成神矣氣既以形為舍則有住居之義焉於是鍊
　五官百骸俾貪嗔癡愛不能相纏自能歸宿以成氣矣吾何¶
　以謂人之必鍊其神哉蓋陰長則陽消若羣陰不能剝盡則
　陽神終不會聚而精氣神之三花不能入於泥丸矣吾何以¶
　謂人之必鍊其氣哉蓋邪盛則真衰若邪魅不能消散則真
　氣難以相朝而青赤白之五彩不能生於丹闕矣鍊氣鍊形¶
　之功其
　可少乎)¶

故天地大也未免輕清重濁之象日月明也難逃圓明缺闇之¶
形積陽生神上以麗乎天者星與辰下以壯乎地者土與石水¶
<pb:CK-EX_EX002_07p030b>¶
中氣昇昇而為霧為雲氣中水降降而為雨為露萬象羣生不¶
能無形集靈以生資道以成¶

　註(此言天地陰陽生物之功見人之不可不修道也)¶
　解(人身一小天地吾且即天地以明道人能明其故自知道
　不可臾離矣彼天地如是其大也宜於道無缺憾乃氣之¶
　輕清者則浮於上氣之重濁者則疑於下是天地亦未免有
　此象矣麗於天者為日月何如其光明也宜於道無有虧欠¶
　乃日中則昃明闇或以異致月盈則食圓缺竟以不同是日
　月亦難逃此形矣此皆一陰一陽之氣使之然也間嘗考之¶
　陽則屬乾而為天故積陽之氣以生神者亦莫在於天上彼
　星與辰之麗乎天者乃得陽之氣而在上也陰則屬坤而為¶
　地故積陰之氣以生形者亦莫在於地下彼土與石之壯乎
　地者乃得陰之氣而在下也然陰陽亦可相兼而昇降　為¶
　互用今夫水屬陰之物也陽氣盛則水中之氣昇也昇則為
　霧為雲陰中不有陽乎今夫氣乃陽之象也陰氣盛則氣中¶
　之水降矣降則而為雨為霧陽中不有陰乎從可知天下之
　萬象羣生咸賴陰陽二氣以生者俱不能無形¶
<pb:CK-EX_EX002_07p031a>¶
　惟人集天地之靈氣以生故爾最秀而靈超夫萬物之上然
　則人之有是形也非鍊氣鍊形不為功故欲與天地不朽日¶
　月同明須資
　此道以成也)¶

故三清以下有三太。三太之內有二儀。二儀既判而列五帝。五¶
帝既立而同一區。此天地之內。上下之氣。¶

　註(三清玉清上清太清也三太天地人也蓋太極分形天地
　各具太極之理是天地亦太極也人受天地之氣以生則¶
　人一太極也故謂之三太二儀陰儀陽儀
　也指日月言五帝木火金水土五星是也)¶
　解(然則人之欲成此道須遡夫道之根源蓋此道也者自無
　極之時而已具之也吾想夫天地未判之先囫囫圇圇沕¶
　然萬象之虛杳混混沌沌渾然一理之包羅惟三清具此大
　道以默養其先天由是以無極之氣而至於太極之時未幾¶
　而天開於子矣是天已有一太極也又未幾而地闢於丑矣
　是地亦具一太極也天地陰陽之氣至於三陽之時則人生¶
　於寅矣雖智愚之賦性各有不同秀頑之受氣不無異致就
　男女而論夫婦同一太極也就一人而論吾身各一太極也¶
<pb:CK-EX_EX002_07p031b>¶
　三太既立而陰陽未分亦無以見大道之妙用太極於是分
　太陽之精而為陽儀分太陰之經而為陰儀故三太之內有¶
　二儀也二儀既判於是東方以木之九氣而為青帝主生物
　之功南方以火之三氣而為赤帝主長養之德中央則以土¶
　之一氣而為黃帝萬物莫不賴以成之也西方以金之七氣
　而為白帝非所謂肅殺之候乎北方以水之五氣而為黑帝¶
　非所謂閉藏之時乎此五帝所以列於五方也五帝既立而
　同住於一區於此可知天地之內人與萬物　　　　　　¶
　無非藉夫上下陰陽
　之氣始能成此形也)¶

惟人以精為母。以氣為主。五臟各有精。精中生氣。五臟各有氣。¶
氣中生神。神能生壽。長生保命。¶

　註(五臟具五行之德莫不各有其精故鍊精則能化氣五臟
　按五方之義莫不各有其氣故鍊氣則能化神修道者必¶
　鍊神成質始
　得長生也)¶
　解(天地之性人為貴惟人得其天地之正氣故大道之所由
　寄也修真者欲復乾象須取坎宮之陽以補離宮之陰則¶
<pb:CK-EX_EX002_07p032a>¶
　還其先天矣然惟鍊精始能化氣是氣以精為母也欲養胎
　元須命東家之女以配西舍之郎則產其嬰孩矣然惟鍊氣¶
　始能化神是神以氣為主也夫精雖聚於腎其實五臟之中
　莫不各有其精取其精而鍊為白漿彼精中不亦生氣乎氣¶
　雖藏於心其實五臟之內莫不各有其氣取其氣而結為胎
　息彼氣中不亦生神乎修道者要必神魄受鍊方能入水不¶
　溺入火不然則不生不滅自能
　生壽矣豈非長生保命之道乎)¶

鍊精為丹。養氣為神。真仙上聖。修精養氣。自然而然。內真外應。¶
有作必成。自凡入聖。¶

　註(丹汞鉛所鍊以成者穴在前之下坤之上震之西兌之東
　也內真者坎離交媾胎結於內也外應者出神以應於¶
　外
　也)¶
　解(惟其五臟各有其精於是納汞鉛於土釜鍊其精而為丹
　功深九轉則道果成矣惟其五臟各有其氣於是配嬰姹¶
　於黃庭養其氣而為神滿夫十月則乾道全矣故凡真仙上
　聖其修精養氣也皆自然而然無容勉強於其間然盛德既¶
<pb:CK-EX_EX002_07p032b>¶
　積於中而光輝自發於外故夫內保其真者外必有以應之
　也由是有所作為必能成功此身雖屬幻殼方可自凡而入¶
　於聖矣人何為
　而不修道哉)¶

男子之生。先生右腎。以外精而內血。陰之裏也。女子之生。先生¶
左腎。以外血而內精。陽之裏也。¶

　註(腎以內腎言左玄右牝即二儀也人之受氣而生陰
　包陽則為男陽包陰則為女此以受生之始言也)¶
　解(然人欲修道當明夫人生之理彼天地陰陽之氣假之於
　父母而人以父精母血而成形其有男女之分者亦受氣¶
　之始有以異之耳蓋男子之生也則先生右腎以其父精在
　外母血在內是陽在陰之裏也故為男女子之生也則先生¶
　左腎以其母血在外父精在內是陰在陽之
　裏也故生女男女之受生其不同有如此)¶

腎生脾。脾生肝。肝生肺。肺生心。心生小腸。小腸生大腸。大腸生¶
膽。膽生胃。胃生內腎。內腎生膀胱。膀胱生三元。三元生三焦。三¶
<pb:CK-EX_EX002_07p033a>¶
焦生八脈。八脈生十二經。十二經生十五絡。十五絡生一百八¶
十繼絡。一百八十繼絡生一百八十纏絡。一百八十纏絡生三¶
萬六千孫絡。三萬六千孫絡生三百六十五骨。三百六十五骨¶
生八萬四千毛竅。胎完既足。靈光入體。與母分離而為人矣。¶

　註(腎屬北方坎水象玄鹿左腎右命生氣之府聚精之所即
　取鉛處也脾屬土象丹鳳坤之氣土之精也居心下一寸¶
　肝屬木象青龍左三右四少近心三魂居之肺屬金象白虎
　在五臟之上七魂居之心屬火象朱雀在鳩尾下一寸鳩尾¶
　穴在蔽骨之間膽者金之精水之氣也附肝短葉下夫人之
　一身臟腑之外筋骨主之筋骨之外肌肉主之肌肉之內血¶
　脈主之而四肢百骸聯絡週身通
　行血脈者皆筋之經絡於其間也)¶
　解(吾謂男子先生右腎女子先生左腎者是以受氣之區分
　言非以始生之次第言也夫天一生水而五行因以相繼¶
　而生腎則屬水也故先生之然水非土不為功而脾則屬
　土以分應夫四季者故腎生脾左屬青龍而藏三魂者肝是¶
<pb:CK-EX_EX002_07p033b>¶
　也脾則生肝右屬白虎而藏七魄者肺是也肝則生肺至於
　方寸之地名為天君號曰靈府而為一身之主者非所謂心¶
　乎由肝生心臍下三寸小腸之幕也心生小腸湧谷大道大
　腸之謂也小腸生大腸人之敢於有為者膽也大腸生之中¶
　腕之地胃之幕也膽則生胃若夫其連如環其白如綿方圓
　徑寸密裏一身之精粹者則為內腎乃胃生之中極者會陰¶
　之所膀胱之幕也內腎生之泥丸土釜玉池為之三元膀胱
　生三元人之氣血經於上焦營於中焦衛於下焦三元生三¶
　焦任脈起於中極督脈起於下極三焦生八脈凡人骨節之
　外肌膚之內四肢百骸無處非經無經非絡而相生則有次¶
　第八脈生十二經十二經生十五絡也太陽太陰筋之起於
　足者不同陽明厥陰筋之起於手者各異於是十五絡生一¶
　百八十繼絡手之能攝足之能履以及通身活潑靈動者皆
　筋之挺然者也豈繼絡遂足為功乎於是一百八十繼絡又¶
　生一百八十纒絡尺寸之膚皆血之所週流也而血非筋無
　以運行肌膚所有之處即經絡所有之處故一百八十纒絡¶
　又生三萬六千孫絡人身一小天地有三百六十五骨按週
　天三百六十五度血肉既全而骨節可生矣三萬六千孫絡¶
　又生三百六十五骨骨節既成而毛髮當成矣三百六十五
　骨又生八萬四千毛竅此人之一身內而五臟六腑外而四¶
<pb:CK-EX_EX002_07p034a>¶
　肢百骸內而精氣與神外而筋骨與肉在母腹已共成一身
　者也三百日胎完既足先天之靈光一入其體於是粉粹太¶
　極開闢洞天與母分離而為人也
　所謂人身一太極其此之謂乎)¶

以內外言之。經絡之內。而為內。肌膚之外而為外。養命養其五¶
臟。五臟為根。根固葉自茂矣。養形養其五氣。五氣為源。源深流¶
自長矣。¶

　註(此言人身內外
　交修之道也)¶
　解(夫人既有此身則五官百骸俱在所養矣而要必知其所
　本方為自愛自養之道以一身之內外言之凡肌膚之內¶
　皆為內而非吾之所謂內也必經絡之內而始為內凡經絡
　之外皆為外而非吾之所謂外也必肌膚之外而始為外夫¶
　經絡之內者非所謂五臟者乎欲養命者當養其五臟也可
　取而辟諸木焉能培其根則根固而葉自茂矣肌膚之外非¶
　所謂五氣乎欲養形者當養其五氣也可取而辟諸水焉能
　清其源則源深而流自長矣欲養命養形者何以異於是哉)¶

<pb:CK-EX_EX002_07p034b>¶
真氣大運。隨天元氣。真氣小運。隨日元氣。五臟之中。腎為精海。¶
心為氣舘。真精在腎。餘精自還下丹田。真氣在心。餘氣自朝中¶
元。悉歸黃庭正景。¶

　註(此正言修道之功也下丹田
　即坎宮也中元即離宮也)¶
　解(然人雖知其根源不可暴棄自甘以廢其自修之功誠能
　以吾身之氣合夫天地自然之氣而養命養形之道得矣¶
　彼夫一身之中陰陽之真氣無時或已當其真氣之大運也
　則視夫寒暑之節以隨天之元氣運轉焉當其真氣之小運¶
　也則視夫盈虛之候以隨日之元氣運行焉雖五臟之中莫
　不各有其精各有其氣而腎乃藏精之所可名為精之海也¶
　心乃聚氣之區可謂為氣之舘也夫精既在腎而五臟不幾
　無精也乎然此亦不過真精在腎而已餘精則各自本位以¶
　還下丹田也氣既在心而五臟不幾無氣也乎然此亦不過
　真氣在心而已餘氣則各自五方以朝於中元也然精也氣¶
　也欲鍊而為丹亦悉歸此黃庭正
　景以為受鍊而已修道者其知之)¶

<pb:CK-EX_EX002_07p035a>¶
而說偈曰。¶
　　　　思道出家。　　　　接引眾生。¶
　　　　令得離苦。　　　　得聞道法。¶
　　　　饒益一切。　　　　無量眾生。¶
　　　　得大神力。　　　　悉從道成。¶
　　　　得無所畏。　　　　神通自在。¶
　　　　去來往返。　　　　無所障礙。¶
　　　　故有斯法。　　　　濟度羣生。¶
　　　　識法宗本。　　　　入道因緣。¶
黃庭經靈符¶
<pb:CK-EX_EX002_07p035b>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p036a>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p037a>¶
　　小劫經第十二(小劫以一切災難苦厄而言賴大道以救度之也)¶

天地分形變化。隨氣數運轉。故有泰有否。日月因天地以運行。¶
故有明闇圓缺。星辰亦是而躔度。故有或舍或次。人受天地氣¶
以生。豈無災福。故我說法。常令汝等。廣宣正道明其要法。¶

　註(此以天地日月星辰之災祥見人身之有禍福
　也不可不修明大道以禳度之餘俱解見前篇)¶
　解(降生天尊曰夫人之一身覆載者天地照臨者日月星辰
　也或災或福亦氣數使之然耳所以上聖之人必修德以¶
　禳之然此災福不但人為然也試以天地言之彼夫洪荒闢
　而乾坤分形草昧開而天地定位兩儀四象無不包羅於中¶
　萬國九州莫不覆載於內是天地之道萬古不滅者也然天
　不自覆氣使之覆地不自載氣使之載天地俱隨氣數以為¶
　運轉當其陰陽之氣相交而萬物相通則泰當其陰陽之氣
　不交而萬物不通則否故天地陰陽之氣亦有泰有否也至¶
　於麗於天而照於地者非所謂日月乎天左旋而繞地日月
　亦因天之氣以為運行彼日行遲常不及天一度而其照臨¶
<pb:CK-EX_EX002_07p037b>¶
　萬方固亘古長明者也當其月之朔而與月會如遇首尾二
　宿則奪其精而闇也月得日之精而光明常不及天十三度¶
　當其月之望而與日相望也此則氣之盈而形為之圓過此
　則上弦下弦皆缺也是日月亦有明闇圓缺也星辰得陽之¶
　精實稟天地之氣而亦隨天之運行以為躔度故有或守其
　舍者或失其次者是天地日月星辰均不能不改其常况人受¶
　天地之氣以生豈無災福之變異也哉是非奉道修法不可
　故我之說法常令汝等祈其福而禳其災特廣宣其正道講¶
　明其要法使之知所持行
　以順天地自然之氣而已)¶

與諸天諸仙。無量飛天大神。無極聖眾。同生讚嘆。得免是說。上¶
白。¶
天尊曰。未審下民。若遇災否。作何功德。修何行業。得免離一切¶
苦惱。證無上道。¶

　註(與天尊與之也天尊說法乃與諸天仙眾等言
　也因聞而言讚嘆同懇解禳災難以證大道也)¶
<pb:CK-EX_EX002_07p038a>¶
　解(天尊說此經乃與諸天諸仙並無量飛天大神及無極聖
　眾等言之也是時大眾等聞此經同生歡喜之心因其讚¶
　嘆其妙焉以為我等厯億千萬劫今日始得聞此說也是時
　讚嘆已竟少頃乃上白天尊曰天尊說此災福人所俱有未¶
　審下界人民若遇其災否不知作何功德修何行業始得
　免離一切苦惱以證無上大道也乎願天尊明以教我)¶

天尊曰。若欲求諸解脫。永免輪迴。離諸疑網。惟有虔心看轉經¶
文。修諸功德。禮拜懺悔。讚嘆稱揚。燒香然燈。造十絕旛。行道講¶
誦。散施貧乏。放諸生命。六慾七情。常無染着。三業六根。永不復¶
作。精思端寂。念慮都捐。往生天境。快樂自在。生大福堂。(往生天境舊本¶
作往失天境)¶

　註(此言禳解之法也十絕旛各有符篆禳災解厄所必用者
　貧乏困窮之人也捐去福堂即天堂言享福之無窮也)¶
　解(天尊告諸大眾曰若有眾生遇一切災厄欲求諸解脫而
　證無上道以永免其輪迴離諸疑網而開智慧途以得明¶
<pb:CK-EX_EX002_07p038b>¶
　其要法其道果何在哉惟有虔誠己心顏潔壇場以看誦轉
　念經文修諸種種功德而已遙望天階禮拜羣真億聖回思¶
　己過懺悔萬罪千愆如斯讚嘆功德稱揚聖號庶幾可以解
　脫也而解禳之法則何如壇中燒香以達其誠然點斗燈與¶
　夫本命星燈依時拜禮造十絕寶旛恭書先天符篆於上每
　遇六時行道講誦經文已畢持此旛一一依法行之則災難¶
　可解矣然修法雖可延生而布德亦可造命門開方便隨任
　俱是恩光心體慈悲無處不逢春色如遇貧乏之人或措衣¶
　或予食酌力以散施如遇禽獸之命或戒殺或放生盡心而
　廣布是其善根已重矣於是清靜其心凡諸六慾七情常無¶
　染於懷來清靜其身一切三業六根永不復作於日後惟精
　白乃心思了然於大道端其正體欲寂然於真寂將見念慮¶
　都捐往生神天之境快樂自在生大福
　堂之鄉又何有災難之及其身也耶)¶

若復有人。若病苦。若官事。禁繫枷鏁。身彼羅網。瘟毒時。氣。災厄。¶
纒綿。無由解脫。及其過往神識。尚處沉淪。受地獄苦。是經功德。¶
乃為無量。更能廣發真心。大施福力。建立道場。懸諸旛蓋。齋戒¶
<pb:CK-EX_EX002_07p039a>¶
懺悔。修設齋筵。徧及一切六道四生。無主孤魂滯魄。等眾。用伸¶
薦拔。日夜虔誠。丹心懇禱。應時苦厄。咸得消除。(鏁鎖同)¶

　註(鏁以鐵為之所以繫罪人手足者言是
　經功德能解一切眾生生死苦厄也)¶
　解(夫此經之能解脫災難如此一切眾生復有人焉若或患
　諸病苦而日夜呻吟若或興其官事而資財浪費且或禁¶
　繫囹圄受其枷鏁而身被羅網又或瘟毒流行染諸時氣而
　災厄纒綿遭兹苦惱無由解脫其情形俱可慘矣及其過往¶
　之七祖九玄父母神識尚處沉淪受諸種種地獄之苦無緣
　得度倘能嚴潔壇場奉道修齋皆可解此生之罪苦是此經¶
　功德乃為無量也若諸謝禳眾生更能廣發修真之心大施
　福德之力或於觀宇或於家庭建立道場懸諸旛蓋以昭奉¶
　道之誠齋戒盟心以伸懺悔之意且修設此齋筵也其意不
　但超夫九玄七祖姻親眷屬並欲徧及一切六道四生無主¶
　孤魂滯魄等眾俱用伸此誠悃祈恩薦度超拔也吾思此諸
　眾生日夜虔誠心志丹心懇禱神靈皇天后土實所共鑒匪¶
　惟無有災難縱應此時有諸疾病官事苦厄
　亦咸得消除也已是經之利益為何如耶)¶

<pb:CK-EX_EX002_07p039b>¶
無量真人。稽首讚嘆。咸稱善果。利益眾生。如是大神通力。百千¶
萬劫。實難遭遇。則於此經。其意有七。一者得智。二者行解。三者¶
顯利。四者利用五者智慧。六者得力。七者得滿。¶

　註(此真人等讚嘆其功德而天尊復言利益之多也意猶目
　也智得以智而得大道行解解其惡孽也顯利大得利益¶
　也以得諸己者言利用推行無滯也以及於人者言智慧得
　大智慧力也得力得大功德力也德滿功行圓滿也此七者¶
　皆經中利
　益之目也)¶
　解(爾時無量真人等閒天尊說此經功德於是同為稽首而
　讚嘆其妙焉雖一時之言語難以盡傳由今思之無非咸¶
　稱此經善果能以利益一切眾生也天尊復謂之曰吾想此
　經具有如是大神通力彼諸眾生雖百千萬劫實難遭遇汝¶
　等今得見聞則於此經利益其意有七焉七者何一者智得
　人之得到實由夫智也二者行解人之煩惱令得解脫也三¶
　者顯利得諸己者功德無窮四者利用及諸人者推行無滯
　五者智慧無一事之不知六者得力無一善之不行七者德¶
<pb:CK-EX_EX002_07p040a>¶
　滿而道果圓成也
　七者之意如此)¶

智得者。念念是心。行解者。求道出家。顯利者。引接眾生。利用者。¶
思念聖人。智慧者。得大神力。得力者。得無所畏。得滿者。神通自¶
在。¶

　註(此言七者
　之實也)¶
　解(夫七者之意既可得而言矣而其實則何如彼夫智得者
　情慾悉化得睹大道淵源色相皆空惟期本性朗徹凡道¶
　之所在者皆屬心之所之豈非念念是心乎行解者洗淨塵
　污六根俱以清淨解脫魔障三業悉以消除凡身之所行者¶
　皆為道之所存非欲求道出家乎至於道得於己顯利之謂
　也而並欲以成物焉或濟生或度死務期引接眾生而已矣¶
　功及於人利用之謂也而實思以成已焉或修道或奉法要
　在思念聖人而已矣若夫智慧者事無不知自然得大神力¶
　得力者善無不行自然得無所畏彼夫所謂德滿者乃道
　果圓成之時自得神通自在應化無方此七者之實也)¶

<pb:CK-EX_EX002_07p040b>¶
如是七者。去來往返。無所滯礙。故有如是微妙。與諸眾生。用為¶
法藥。濟度諸厄。疾病苦惱。¶

　註(此言七者之利益無窮也法藥言濟生
　度死皆得解脫如藥之能去其病也)¶
　解(惟其七者有如是之功德所以於十方國土之中或去或
　來一往一返俱無所滯礙故有如是微妙之法也見諸見¶
　在眾生沉溺慾海飄浪愛河而受無量苦惱過往眾生饑餐
　猛火渴飲鎔銅而有無數悲號惟是與之說法如良醫之用¶
　藥然以濟度一切諸厄疾病苦惱之事吾知大藥
　妙用俾煩惱者俱得清涼受苦者悉皆解脫也已)¶

若善男女。能得了解得真實言說。識大法力。宗源。入大道因緣。¶
從何念處。得無量因緣。得無上至真大智慧。深妙難思。終始受¶
持。勿生懈怠。永存無盡。用是而行。皆還正性。應用自得。深遠感¶
應。真實。無邊無限。示諸眾生。皆得如是。方便之力。¶

<pb:CK-EX_EX002_07p041a>¶
　註(此言一切男女等如能解悟經
　法亦有如是七者方便之力也)¶
　解(夫此經七者之利益如此何人不當奉持戒若有善男信
　女於此經典能得了悟解脫其中義理則為智得矣能得¶
　經中真實言說則為行解矣若識大法力則宗源可窺何難
　引接眾生以顯利乎能之入大道則因緣有在何難思念聖¶
　人以利用乎然從其心所發念處得諸無量因緣即是得大
　神力也亦可謂之智慧由是進修必得無上至真大智慧力¶
　是即得無所畏也亦可謂之得力功德至此深妙難思謂為
　德滿誰曰不然善男女等亦有七者之利益如此然而果報¶
　雖屬有徵而功德要在無閒必也終始受持無生懈怠之心
　而後可誠能永存此念無有盡期行坐起居悉用是經典而¶
　行皆得還其正性而善已明矣應用自得深遠而初已復矣
　此中感應皆真實無虛故功德為無邊無限也汝等若以此¶
　經典示諸眾生使之如法遵行
　皆得如是七者方便之力也已)¶

而說偈曰¶
　　　　太上一切　　　　平等無礙¶
<pb:CK-EX_EX002_07p041b>¶
　　　　大乘所行　　　　小乘所用¶
　　　　不假不實　　　　不有不無¶
　　　　轉入法輪　　　　經始成就¶
　　　　但有妙相　　　　無為不為¶
　　　　無量因緣　　　　或去或來¶
　　　　而成正悟　　　　真為妙身¶
　　　　皆成微妙　　　　悉從願來¶
¶
¶
小劫經靈符¶
<pb:CK-EX_EX002_07p042a>¶
¶
¶
¶
¶
¶
¶
¶
¶
¶
¶
<pb:CK-EX_EX002_07p042b>¶
¶
¶
¶
¶
¶
¶
¶
¶
¶
¶
