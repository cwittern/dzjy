#-*- mode: org; -*-
#+EXPORT_ID: EX002
#+TITLE: 太上無極大道三十六部尊經
#+WITNESS: CK-EX
#+BASEEDITION: CK
<pb:CK-EX_EX002_01p001a>¶
太上無極大道三十六部尊經
啟請科儀
(鳴法鼓二十四通叩齒吸生氣化衣化冠存本身化一枯)
(木借離宮之火焚化烟內結一雞子忽現天師像化身畢)
提綱云
太極分初後  三清道在先
誰將玄妙測  金口與流傳
大聖玄元闡教天尊(二合)
  竊以清靜自然之道本諸無
為太虛寥廓之鄉烏能有相
恍恍惚惚難測諦詮杳杳冥
冥罔窺蘊奧倘玄關弗開於
俄頃而天機胡見其絲毫八
<pb:CK-EX_EX002_01p001b>¶
卦霓裳包羅大千世界一粒
黍米渾含不二法門三景不
明萬象俱渺壇有開明真符
謹當告下(告開明符)
大聖開明三景天尊(二合)
  所謂道氣聚陰陽判天開日
月明三清揚大道萬彙荷生
成道場眾等同聲讚詠
太極圖中大道全上清真境具
先天三塗五苦免煩惱十極羣
<pb:CK-EX_EX002_01p002a>¶
仙悟諦詮六賊驅除消俗慮部
曹接引遇奇緣尊居金闕高無
際經演遺流億萬年
大聖流演聖教天尊(二合)
  三清德相難盡讚揚開壇真
符謹當告下(告開壇符)
臣聞五方五帝之炁胥本太
極而生三清三境之真皆由
元始所化道高無際德大難
名巍巍金闕之尊渺渺玉京
<pb:CK-EX_EX002_01p002b>¶
之聖洋洋乎神機罔測蕩蕩
乎妙用難窺炁則不偏精為
甚固入水不溺入火不焚第
以四隅亦稟天地之靈十方
皆具陰陽之炁邪意起則正
法壞客念滅則大道伸五蘊
未空終歸魔障六根不去仍
墮孽緣匪頒
元始之靈符難期魔王以敬禮
  (告命魔符)
<pb:CK-EX_EX002_01p003a>¶
大聖降魔護道天尊(二合)
  伏念萬聖千真悉居金樓玉
  殿之上敢迓蓬門蓽戶之中
  倘不清靜壇場恐難迎接仙
  侶特請燄魔羅王朱將軍風
  輪盪鬼周元帥江河淮海四
瀆龍王雷霆一府二院三司
五雷官軍將吏諸大靈官土
地功曹四值使者里域真官
等神滌除諸般厭穢鑒今蕩
<pb:CK-EX_EX002_01p003b>¶
穢功德  淨天地神咒                  天地自然穢炁消散洞中玄虛
晃朗太玄八方威神使我自然
靈寶符命普告九天乾羅答那
洞罡太玄斬妖縛邪殺鬼萬千
中山神咒元始玉文持誦一遍
卻鬼延年按行五嶽八海知聞
魔玉束首侍衛我軒凶穢消散
道炁長存急急如律令
  華池五龍水  遍灑淨壇庭
<pb:CK-EX_EX002_01p004a>¶
  一切諸厭穢  普悉化微塵
大聖常清常淨天尊(二合)
  琳琅振響十方肅清河海靜
默山嶽吞雲威靈振伏招集
羣仙天無氛穢地絕妖塵冥
慧洞清大量玄玄也(步虛三禮)
無上三天玄元始三炁(搯巳午未)三(搯離)
五(搯坎)功曹(搯辰戌)左(搯酉)右(搯辰)香官使
者左右龍君(搯震)虎君(搯兌)侍香金
童(搯乾)傳言散花玉女(搯坤)令臣身             
<pb:CK-EX_EX002_01p004b>¶
中三十六人出(搯本命)出者莊嚴令
臣所奏咸賜如言今為奉(聖宣口意)道恭
焚爐內心香遙望天階敬伸啟
請(具職)誠惶誠恐稽首頓首虔誠
上啟
三清應化天尊
金闕玉皇天尊
十方無極天尊
三清護法天尊
四府眾位神祇
<pb:CK-EX_EX002_01p005a>¶
經筵有感真仙  恭望
洪慈主盟修奉  祝香咒
心香一瓣普徧十方清烟繚繞
透天堂功德大無疆瑞靄壇場
眾聖降天光
大聖香雲結篆天尊(三合)
  祝燭咒
蠟炬燦爛放大光明朗如日月
照乾坤利益諸眾生普燭幽冥
災消福駢臻
<pb:CK-EX_EX002_01p005b>¶
大聖玉華散彩天尊(三合)
  金光咒
天地玄宗萬炁本根廣修億劫
證吾神通三界內外惟吾獨尊
頂有金光覆蔭吾身視之不見
聽之不聞包羅天地養育羣生
誦持萬遍身有光明三界侍衛
五帝司迎萬神朝禮役使雷霆
鬼妖喪膽精怪亡形內有霹靂
雷神隱名洞慧交徹五炁騰騰
<pb:CK-EX_EX002_01p006a>¶
金光速現，覆護真人急急如律令。
   開心咒
九天大帝，身披白衣，日月照曜。
乾坤□隨，有能敬者，聰明如斯。
黃老丹元，與念合宜，五神衞守。
八聖護持，誦之
輟，萬神赴機。
我司大化，光曜生輝，心開茅塞。
祛鈍除迷，誦之萬遍，文治瓊瑰。
詞源浩浩，筆陣風馳，九天開化。
萬章洞微，元皇上令，勿稽勿違。
<pb:CK-EX_EX002_01p006b>¶
急急如元皇上帝律令勒。
   淨身咒
諸我不淨，不淨起我，無淨無我。
諸我自淨。
以日洗心，以月鍊形，仙人扶起。
玉女隨形，二十八宿，與吾合形。
千邪萬穢，逐水而清。
靈寶天尊，安慰身形，弟子魂魄。
五臟玄冥，青龍白虎，隊仗紛紜。
朱雀玄武，侍衞我真。
<pb:CK-EX_EX002_01p007a>¶
   淨口咒
皇君皇君，吐氣成雲，令吾淨口。
持念真文，丹朱口神，吐穢除氛。
舌神正倫，通命養神，羅千齒神。
祛邪衛真，喉神虎賁，氣神引津。
心神丹元，令我通真，思神鍊液。
道炁長存。
  淨心咒
太上台星，應變無停，驅邪縛魅。
保命護身，智慧明淨，心神安寧。
<pb:CK-EX_EX002_01p007b>¶
三魂永久魄無喪傾。
   安位咒
元始安鎮，普告萬靈，嶽瀆真官。
土地祇靈，左社右稷，不得妄驚。
回向正道，內外澄清，各安方位。
備守壇庭，太上有命，搜捕邪精。
護法神王，保衛帝經，皈依大道。
元亨利貞。
  安土地咒
功曹土地，神之最靈，通天達地。
<pb:CK-EX_EX002_01p008a>¶
出幽入冥，為吾關奏，不得留停。
有功之日，名書上清。
    發爐
道由心學，心假香傳，香焚玉爐。
心存帝前，真靈下盼，仙斾臨軒。
令臣 關告，徑達九天，所祈所願。
咸賜如言，伏以寂然不，動感而
遂通，太音聲希，叩之則應，恭焚
道德真香，虔誠上啟供養。
    致心皈命禮
<pb:CK-EX_EX002_01p008b>¶
玉清聖境，清微天宮，鬱羅蕭臺
之中，森羅淨泓之上，現有為之
梵相，具無極之神通，敷演真玄。
破無有色空之礙，拯提趣類，絕
智愚高下之分，妙用難窺，靈機
罔測，大悲大願，大聖大慈，無量
度人，元始天尊。
  致心皈命禮
上清真境，禹餘天宮，紫微瓊臺
之中，玄都玉京之上，接元始虛
<pb:CK-EX_EX002_01p009a>¶
皇之統系，超西那玉國之根苗。
入黍米珠，盡挹真玄之精粹，在
香林苑，屢談秘，要之筌蹄，妙德
難思，神通莫擬，大悲大願，大聖
大慈，無量度人，靈寶天尊。
  致心皈命禮
太清仙境，大赤天宮，巍巍金闕
之高，渺渺重宵之上，降生於無
量數劫，說法於萬二千天，五千
秘言，融三才，之妙道，八十餘度
<pb:CK-EX_EX002_01p009b>¶
接六趣之眾生，聖德崇高，玄功
廣博，大悲大願，大聖大慈，無量
度人，降生天尊。
   致心皈命禮
太上彌羅無上天，妙有玄真境。
渺渺紫金闕，太微玉清宮，無極
無上聖，廓落發，光明，寂寂浩無
踪玄範總十方，湛寂真常道恢
漠大神通玉皇大天尊，玄穹高
上帝。
<pb:CK-EX_EX002_01p010a>¶
  致心皈命禮
驕樂境玉真慶宮，現九十七。
化之行藏，，顯億千萬種之神異。
飛鸞開化於在在，如意救劫於
生生，至孝至仁，功存乎儒，釋道
教，不驕不樂，職盡乎天地水官。
功德難量，威靈莫測，大悲大願。
大聖，大慈，九天輔元，開化主宰，
司祿職貢舉真君，七曲靈應，保
德宏，仁大帝，談經演教，消劫行
<pb:CK-EX_EX002_01p010b>¶
化，更生永命天尊。
  致心皈命禮
太上神威，英文雄武，精忠大義。
高潔清廉，協運皇圖，崇德演正。
掌儒釋道教之權，管天地人才。
之柄，上司三十六天，星辰雲漢。
下轄七十二地，土壘幽酆，秉注
生功德，延壽丹書，執定死罪過。
奪命黑籍，考察諸佛諸神，鑒制
羣仙羣職，高證妙果，無量度人。
<pb:CK-EX_EX002_01p011a>¶
至靈至聖。至大至尊。伏魔大帝。
關聖帝君。大悲大願。大聖大慈。
貞元顯應。昭明翊漢天尊。
　致心皈命禮
唐朝秀士。蓬萊上仙。降生於八
月之天。證道於群仙之會。醉岳
陽而感應。設箕沙以著靈。救劫
好生。垂書濟世。煉金丹以。活民
命。功著千秋。請玉旨而設講臺。
澤及萬民。身披乾坤道袍。手執
<pb:CK-EX_EX002_01p011b>¶
金玉如意。神通廣大聖德崇高。
大悲大願大聖大慈。正一玉虛
內相。孚佑帝君。上上無上。度人
天尊。　致心皈命禮
羅漢倒裝。淨慈坐化。動中尋靜
菩提果證三千。妙裡藏玄。如來
龕成俄頃。處處據關心印。時時
悉寓禪機。西湖留踪。南黔顯化。
一片婆心。消浩劫幾番慈。舟度
眾生。善為調元。顯應之功不朽。
<pb:CK-EX_EX002_01p012a>¶
切於勸世。慈悲之念常存。暗引
金針。鴛鴦吐秀。普降時雨。草木
回春。大開普濟之舟。廣施羣黎
之澤。成佛妙果。證道仙階。大悲
大願。大聖大慈。救劫無量古佛。
濟仙禪師。調元普濟天尊。
　致心皈命禮
興周。滅紂。輔正除邪。三謁碧遊
宮中。首朝黃金闕內。輔三清之
上座。開萬代之玄功。清靜不染
<pb:CK-EX_EX002_01p012b>¶
紅塵。道則高矣。虛無常傅白簡。
功何偉乎。時值下元。領旨救劫。
運際末世。飛鸞垂書。闡秘密於
先天。啟愚昧於後學。不生不滅。
無我無人。大悲大願。大聖大慈。
玉清輔教。廣成仙師。
　致心皈命禮
養性歸真。修心證道。稟乾坤之
正炁。得天地之精靈。太極未分。
玄機即測。道為無上。形具有形
<pb:CK-EX_EX002_01p013a>¶
之先。法本有原。為歸無為之化。
陰陽合德。水火結形。大悲大願。
大聖大慈。校正尊經。赤精先師。
　致心皈命禮
五行渾合。二炁結成。兼秉乾坤
之靈。獨得陰陽之正。或有相或
無相。太虛俱空。若有倫若無倫。
大化莫擬。說法於三千世界。成
道於億萬斯年。遍救人民。敬領
玉清之敕命。同回劫運。欽承金
<pb:CK-EX_EX002_01p013b>¶
闕之綸音。廣大慈悲。普開方便。
大悲大願。大聖大慈。龍漢正道。
雲中仙師。　致心皈命禮
仙天大道。無上法師。取水火而
養丹田。鍊陰陽以歸玄苑。功成
九轉。朵朵蓮花齊開。果證三千。
篇篇貝葉胥著。妙手拈來皆是
道。盡心會處即通靈。闡道學之
蹄筌。悟仙機之玄妙。神通莫比。
靈應無方。大悲大願。大聖大慈。
<pb:CK-EX_EX002_01p014a>¶
清靜自然。玄中大法先師。
　致心皈命禮
隱居下僚。功成上品。識道祖於
函谷。辭爵位於朝廷。心悟五千
之言。名著丹籍。身逃億萬之劫。
意絕紅塵。妙法得聞。仙緣有分。
大道獲遇。俗慮胥融。瑤池特展
聚仙旗。金闕因命挽劫運。慈悲
有在。智慧無方。大悲大願。大聖
大慈。道德流傳。尹喜仙師。
<pb:CK-EX_EX002_01p014b>¶
　致心皈命禮
斗壇演教。桂殿司徒。生大定而
闡揚黔邦。編廣化而顯應番土。
祈禳心懺。在在令人皈依。參閱
善書。般般為世勸戒。六時行道
之主教。諸生習錄之宗師。大洞
會心。上乘證果。大悲大願。大聖
大慈。桂香輔殿。司徒金仙。贊化
貞官。　致心皈命禮
先天主將。無上慈王。提衡三界
<pb:CK-EX_EX002_01p015a>¶
神祇。糾察人間善惡。行風走火。
落十方外道之魂。治病驅邪。鑒
凡民一誠之懇。領三清法旨以
蕩除。措九地生民於袵席。為瞋
為怒。祈求奸慝回心。示烈示嚴。
總屬慈仁莫已。洪恩際地。大德
同天。大悲大願。大聖大慈。雷霆
統制。萬法主宰。神威豁落。保世
救民。雷聲普化天尊。
　致心皈命禮
<pb:CK-EX_EX002_01p015b>¶
雷部尊神玉樞上
。銀牙鳳嘴
上三天。青面藍身入九地。翅屬
風火。掃十方外道之妖邪。手執
銅錘。驅三界不祥之鬼祟。名留
顯應。功贊調元。督勸化之講堂。
挽沉溺之世道。讚莫能盡。功實
難名。大悲大願。大聖大慈。調元
上將。辛大天君。十方顯應天尊。
　致心皈命禮
湖海寄跡。正直居心。卜宅於印
<pb:CK-EX_EX002_01p016a>¶
山著名於潭水施棺木免屍骸
之暴露作橋樑濟人民之沉淪
恤寡矜孤救難濟急生前有直
道之譽死後急上仙之階造調
元以成真開顯應而證果南宮
受鍊丹籍書名大悲大願大聖
大慈三清三境護法真人
  致心皈命禮
正直
阿孝友無愧守忠厚之
遺訓慕詩禮之良規喜聞善言
<pb:CK-EX_EX002_01p016b>¶
宣讀頻開廣化敬事神道團圓
大鍊金丹厯數劫始歸仙班當
下元方證正道遭逢
偶三千
年之奇遇非常際會有時四五
載之大功弗淺龍顏屢候綸音
恒頒為註清微之經因成無上
之道位居至極名列上仙大悲
大願大聖大慈玉清聖境(司經真人)
  致心皈命禮
派演雙井名列三清厚德開累
<pb:CK-EX_EX002_01p017a>¶
葉之家聲忠樸守祖宗之遺緒
謙謙君子藹藹吉人值貧富而
重詩書處富貴而好禮義生享
清福死列仙階皆緣訓子之有
方所以證道於不滅金闕頒詔
玉旨特封大悲大願大聖大慈
上清真境司經真人
  致心皈命禮
生居吳會死鎮黔邦性質本屬
溫和言行實為謙厚鑒調元作
<pb:CK-EX_EX002_01p017b>¶
無量之寶筏開顯應樹不世之
奇勳始陞龍泉復救湄水曾費
千般苦口以訓及門屢體一片
浦女心而挽劫運德則大矣民皆
仰之大悲大願大聖大慈太清
仙境司經真人
  致心皈命禮
降生江右遷移黔中得賢胤以
紹書香施時雨而囘世運金針
大度刺醒無數昏迷寶鏡高懸
<pb:CK-EX_EX002_01p018a>¶
照徹有生肝膽始司府尹之任
顯應無窮繼列天仙之班調元
有騐紅塵之緣未斷丹天之鍊
非誣德播無疆功乘不朽大悲
大願大聖大慈叅閱證果黃林
真人  致心皈命禮
顯應證道調元贊功墮塵於天
順之初鍊神於身謝之後輔助
善果後人可蓋前人之愆挽囘
天心陽界實貽陰界之福大功
<pb:CK-EX_EX002_01p018b>¶
既就超及九玄浩劫能消度諸
七祖講樓恒伴以勸世沙筆屢
候而囘春得遇奇緣自歸正道
大悲大願大聖大慈南宮脫化
妙林真人
  致心皈命禮
黔邦壯士清邑
儒比禮樂以
就功名談經史而起愚昧有典
有則孝友敦和睦之風無黨無
偏詩書遺勤苦之教守前人之
<pb:CK-EX_EX002_01p019a>¶
矩矱為先正之典型祖德流芳
安居凱里苗民逆命避難勻陽
家人雖有離別之傷後嗣實獲
救援之幸揮毫如意助善成功
大悲大願乃武乃文輔翼正法
普度真君
  致心皈命禮
文昌紀錄桂籍仙官假詩酒以
娛情培桃李而悟道一門好善
處處喜逢春風廿載啟蒙人人
<pb:CK-EX_EX002_01p019b>¶
欣沾時雨身居城市心寄烟霞
惡趨炎以就逢迎守清貧而安
淡泊書中尋理常拾字以遂珍
重之懷妙處求玄恒救難而廣
慈悲之念先型可則後世克昌
大悲大願大聖大慈靈寶消劫
濟世真君
  致心皈命禮
功佐普化力勸同緣曾贊金針
以繡鴛鴦屢吹玉笛而引鸞鳳
<pb:CK-EX_EX002_01p020a>¶
詩書傳家聲以不墬規矩守祖
武以克繩忠厚居心孝友遺後
時當未劫欲究聖學之淵源運
值下元司參神化之旨趣玉虛
簡命金闕綸音大悲大願大聖
大慈上清無為清靜真人
  致心皈命禮
先天無上道托土答大天王輔金
闕以降魔佐玉皇而除崇位在
三十六天之上功超億千萬劫
<pb:CK-EX_EX002_01p020b>¶
之中道法靡窮神威難擬奉上
帝之勒旨助內相之奇功護衛
尊經巡查上界大悲大願至聖
至神大梵天王托土答大法天尊
  致心皈命禮
降魔護道衛法傳經驅不正之
鬼神現無為之色相顯靈應於
西土誓度眾生除妖氛於東方
力扶大道婆娑世界普冀皈依
盤若法門咸期頂禮不問善男
<pb:CK-EX_EX002_01p021a>¶
信女祗希向道□心無願不從
有求皆應大悲大願大聖大慈
韋陀尊者清微護法天尊
  致心皈命禮
德本注生職司延壽移星轉斗
於天上化凶作吉於人間稟火
德而養丹臺功成九轉掌離宮
以住南極位□三千執瑤池之
聚仙旗領金闕之救劫旨同設
宣講共議團圓大悲大願大聖
<pb:CK-EX_EX002_01p021b>¶
大慈南極長生大帝延壽益算天尊
  
致心皈命禮
聖門勇士泗水英賢欣欣然動
浮海之思行行如副升堂之望
雄冠劍佩英氣畢露於一堂絕
糧問津大道常困於列國春秋
配享唐宋追封超仙佛以為尊
同天地而不朽延康浩劫三教
同悲清微尊經諸天共讚奉聖
旨以臨壇護玉虛而闡教神功
<pb:CK-EX_EX002_01p022a>¶
廣播惠澤旁敷大悲大願大聖
大慈先賢仲氏夫子輔儒衛道天尊
  致心皈命禮
啟請騫林夏元帥東宮護法上
將軍手執鋼鞭降鬼祟身披金
甲顯威靈或歸雷部巡世界時
領符命入幽冥十八獄中常救
苦釋放囹圄諸罪魂降魔護道
功勞大回生起死救良民若有
不順吾道者先斬後奏報知聞
<pb:CK-EX_EX002_01p022b>¶
尊經衛法奉敕命特鎮南方斬
妖精微臣有請望來臨大賜雷
威加擁護
  致心皈命禮
啟請桂宮主帥將催生保產高
將軍粉面銀盔束玉帶少年英
武捕邪精左提鐵棒如雲掃右
捧麟兒降善門一切邪魔並外
道收捉纖毫不容情天醫輔佐
功彌大飛符治病頃刻臨曾奉
<pb:CK-EX_EX002_01p023a>¶
元皇親敕令護衛玉虛註尊經
臣今有請望來臨大賜神威加
擁護  致心皈命禮
啟請北方捉邪將風輪盪鬼周
將軍面如藍靛硃砂髮銀牙巨
目捕妖精兩隻金鞭提在手音
聲響處如雷霆三界魔王俱喪
膽諸般鬼祟盡滅形曾受玄帝親
法旨飛鸞顯應衛尊經臣今啟
請降來臨大賜神威加擁護
<pb:CK-EX_EX002_01p023b>¶
  致心皈命禮
啟請協天伏魔將持刀周帥大
將軍黑面虬鬚如環眼英雄忠
義蓋三分時隨伴駕朝金闕每
借飛鸞顯威靈救劫侍帝心力
苦雲程日夜不留停註解尊經
承敕命鎮守西南除妖氛臣今
有請望來臨大賜神威加擁護
  致心皈命禮
啟請上元唐元帥紫微首將冠
<pb:CK-EX_EX002_01p024a>¶
三天寶劍揮時羣鬼畏邪祟有
誰敢近前三十六罡稱上將常
降福祉在人間上天入地頃刻
際糾功察過本無偏上界時時
衛正道統領天兵萬萬千內相
解經闡玄妙西方鎮攝最森嚴
臣今啟請望來臨大賜雷威加
擁護  志心皈命禮
啟請清虛葛元帥中元二品大
將軍龍眉騼唇並豹眼皂袍鐵
<pb:CK-EX_EX002_01p024b>¶
棒鬼神驚白都宮裏時侍衛統
領三千眾陰兵鬼祟妖邪同外
道搜捕捉縳入幽冥治病驅邪
如雲捲飛鸞降筆救黎民東北
護道功勞大喜動玉皇與三清
敕令冥邦拷鬼魅救劫處處護
生靈臣今啟請望來臨大賜神
威加擁護
  致心皈命禮
啟請洞陰周元帥水府浪苑顯
<pb:CK-EX_EX002_01p025a>¶
神通北魁玄範泉曲鬼聞名喪
膽滅形踪巨口朱髮銀牙露鐵
盔鐵甲逞威風手執戈矛巡下
界蝦兵蟹將排西東江湖淮濟
捉水鬼浪靜波平樹奇功顯應
西北曾勞駕尊經護法氣豪雄
微臣有請望來臨大賜神威加
擁護
  致心皈命禮
三清眾聖四府萬靈護法無數
<pb:CK-EX_EX002_01p025b>¶
神祗衛經有感聖眾五方五帝
之侶四隅四季之神二十四炁
七十二侯水火金木五行主者
乾坎艮震八卦神君城隍社令
里域真官某宅香火三教福神法斗
壇啟教列位師尊接禮師恭望洪慈
鸞輿早降云
讚舉
太上說法時  琳琅響玉音
道高龍虎伏  德重鬼神欽
<pb:CK-EX_EX002_01p026a>¶
  羣魔皆拱手  三界共傾心
  臣今虔諷頌  功德等上清
大聖開函演奧天尊三合
  香烟遍法界  萬聖齊降臨
  俯伏金階下  禮拜表真誠
夫此香者靈檀馥郁瑞氣氤氳
頃刻遍滿十方須臾感通三界
渾結禎祥之字普迓清靜之真稽首
眾聖前心香前焚獻
  蠟炬燄輝煌  幽微共睹光
<pb:CK-EX_EX002_01p026b>¶
  照徹三界內  諸聖降壇場
夫此燭者光同日月彩耀乾坤
華房玄苑之間烺烺炳炳丹臺
紫府之內色色空空金闕放大
光明玉京鑒諸功德稽首
眾真前寶炬虔呈獻
  心花疊疊冠羣英
  錦繡馨香瑞色凝
  無根之樹誰能識
  元始天王道自成
<pb:CK-EX_EX002_01p027a>¶
花光爛熳花色芬芳花隨四季
吐奇葩花放滿圓爭春色蓮花
朵朵須知火裡栽培性花層層
當職鼎中灌溉今逢其會意花開敢向
金闕而上獻
  一盞明燈分九巵
  乾坤大地燭無遺
  何人度遍三千界
  大道流傳已有時
<pb:CK-EX_EX002_01p027b>¶
燈光遠照燈蕊頻開燈火朗徹
於昏衢燈座輝煌於長夜燈影
灼灼遙映三界十方燈燄重重
普供千真萬聖茲點不夜之明
燈願燭無遺之法界
  華池神水本先天
  灌溉勿忘功自全
  子午相冲須既濟
  河車搬運入丹田
臣聞水者生居五行之先位列
<pb:CK-EX_EX002_01p028a>¶
八卦之次德雖至柔能載慈舟
而濟世性即就下可納寶鼎以
滋生欲滌身心之愆尤當賴清
靜之神水
  道果熟時功已成
  陰陽合德見天根
  栽培厯數三千劫
  摘取離宮獻玉京
臣聞果者瑤池獻瑞橘井流香
賴主人栽培之功仗園丁  灌
<pb:CK-EX_EX002_01p028b>¶
溉之力猿猴欲竊防護彌周盜
賊思偷衛守愈固三千年成熟
之候二六時供獻之辰敢摘取
以陳天階希恩惠而降凡宇
  茗茶獻金鐺  瑞氣滿壇場
  消除煩惱障  皈命禮法王
伏聞茶者古稱瑞草俗號靈芽
清風生七碗之甌幽香馥滿座
之客敬獻黃金闕內虔陳白玉
京中恭望
<pb:CK-EX_EX002_01p029a>¶
天慈俯乘納受
  火齋水泉麯蘖香
  造成酒醴味非常
  凡人欲赴羣仙宴
  須獻金巵禮玉皇
伏聞酒者金瓶撲鼻玉□流香
岳陽醉無上之真仙淨慈飲
滅之佛子瑤池頻開大會金闕
屢賜瓊漿凡情籍此以投誠聖
真臨軒而鑒悃恭望
<pb:CK-EX_EX002_01p029b>¶
天慈俯乘納受
  天地精英萃玉華
  奇珍異寶眾爭誇
  不貪不吝方為貴
  敬獻瑤臺種善芽
竊以海錯山珍悉稟乾坤之氣
物華天寶俱含宇宙之靈功鎮
山河光燦日月假陰陽之造化
借水火以陶鎔恭望
天慈允納素悃
<pb:CK-EX_EX002_01p030a>¶
  玉清留下一蒼胡
  太極結成黍米珠
  靜裏包涵無數義
  先天先地實虛無
竊以合浦流輝燦爛得天地之
靈氣芳函散彩精華現宇宙之
奇文索還於鄭市之中探取於
龍頷之下精光奪目雅色宜人
  恭望
天慈允納素悃
<pb:CK-EX_EX002_01p030b>¶
  靈文蘊奧本先天
  太極虛涵大道全
  三十六符能測透
  玄玄妙妙妙玄玄
恭維鴻鈞闡奧無極渾含乎陰
陽元始談經黍米包羅乎天地
金科玉匱之符篆實寓天機清
微靈寶之秘文原藏大道今皈
依而上獻願頂禮以不忘
  八卦霓裳萬象包
<pb:CK-EX_EX002_01p031a>¶
  無無有有靜中醮
  天開景運皇圖固
  補綴乾坤不憚勞
恭維金針刺繡雲衣成功頻添
錦上之花虛涵玄中之妙纖纖
女手織就絢爛之文楚楚衣裳
包羅乾坤之義今叩金闕而敬
陳惟祈
天顏之洞鑒
（臣）今東向請  願聖共臨軒
<pb:CK-EX_EX002_01p031b>¶
  十方三界眾  頃刻降瑤壇
以今啟請行道巳遂周隆謹具
請經疏文恭為宣讀（云云）
三天門下拜進疏文一函上詣
三清司經宮（呈臣進）等回壇（同聲讚詠）
道從太極鎮玄綱道判三才列
五常經乃鍊金成鳳篆經能揉
玉寫龍章師乘白鶴威神奕師
駕青牛意氣揚寶鼎芬芳陳寶
座寶香渺渺透穹蒼大聖三清
<pb:CK-EX_EX002_01p032a>¶
應化天尊
  所謂道天上金科傳宇宙雲
  端捧出玉函來尊經談演功
  無量大道頻敷景色開正法
  得遇讚莫能窮恭對
瑤臺皈依頂禮
  第一皈依
無上道寶玉清聖境元始天尊
  第二皈依
無上經寶上清真境靈寶天尊
<pb:CK-EX_EX002_01p032b>¶
  第三皈依
無上師寶太清仙境降生天尊
  皈依已竟謹當發願
一願乾坤交泰二願邦國安甯
三願皇王有道四願五穀豐盈
五願刀兵不起六願人物咸亨
七願劫難消散八願水火不興
九願求道得遇十願名列仙真
十一願百靈拱服十二願萬物沾恩
  發願已周次當禮謝
<pb:CK-EX_EX002_01p033a>¶
  致心禮謝
三清應化天尊
金闕玉皇天尊
十方無極天尊
三清護法天尊
四府眾位神祇
經筵有感真仙  恭望
洪慈鑒此微忱禮請功德上奉
羣真諷演誥章普安神位
  致心皈命禮
<pb:CK-EX_EX002_01p033b>¶
惟三聖人乃一太極昔受浩劫
家之命鼎膺無量品之褒紫薇
清虛洞陰總領功過賜（福赦）罪解
厄溥濟存亡道冠諸天恩覃三
界大悲大願大聖大慈三元三
品三官大帝三宮九府三百六十感應天尊
  向來啟經法事已合周完楮
財大會恭對寶壇用憑火化
  致心稱念
<pb:CK-EX_EX002_01p034a>¶
大聖談經演教天尊
大聖開函演奧天尊
  不可思議功德
太上無極大道三十六部尊經
  啟請科儀終
