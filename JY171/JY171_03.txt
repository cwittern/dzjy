#-*- mode: org; -*-
#+DATE: 2012-11-16 14:35:45
#+PROPERTY: BASEEDITION YP
#+TITLE:天仙金丹心法 Tianxian Jindan Xinfa
#+PROPERTY: EXPORT_ID JY171
#+PROPERTY: WITNESS CK-KZ JYE
#+PROPERTY: JUAN 3
#<md:CK-KZ_JY171_03p001a>¶
<pb:YP-C_JY171_14biji-06-0024a>¶
@fw1重刋道藏輯要¶
* 　天仙金丹心法¶
八洞仙祖合注¶

** 　　第一立志　　　　　　　　　三山笛史韓湘著¶
仰止崇山心欲登而身卽到覊縻密網數難避而理可囘懸慧¶
劍於靈臺斬斷邪關都匿跡握神樞於智府衝開法界任扶搖¶
故鐵杵磨針不廢半途終造極石盤作蓋甘居死地得長生索¶
祕妙於寶笈琅函務效蟻珠尋曲折葆性命於琳宫繡宇甯將¶
繭緖苦糾奮玉斧以開基端憑意匠啟金繩以覺路朗注情¶
田深斯入道之源以闢修眞之要¶
#<md:CK-KZ_JY171_03p001b>¶
<pb:YP-C_JY171_14biji-06-0024b>¶

*** 　　仇俗¶
宇宙一積情之府而情卽造孼之媒情以引其情遂流蕩而莫¶
知所届是故情濃於妻子則畢世馬牛情熾乎利名則終身繮¶
鎖嗚呼繮鎖馬牛之業何在而非造孼之媒耶且卽於用情之¶
地無以累吾情而世緣未决其藩則有用之居諸汩於俗情而¶
坐失迨至鐘鳴漏盡撒手而空歸乃悔沈蕩於昏波而俗之累¶
人大也古者高人達士視俗如仇蓋深知妻子利名厚吾生適¶
以賊吾性命也洎丹成九轉尊榮於億萬斯年祖禰之精魂且¶
重聚三生石上視塵累之馬牛繮鎖相遠何如也故仇俗之仇¶
正以能仇同萬福¶
#<md:CK-KZ_JY171_03p002a>¶
<pb:YP-C_JY171_14biji-06-0025a>¶
　詩　流光如水不迴瀾　難把優游救老殘¶
　曰　我洩𤣥機聊破夢　返童須覓大還丹¶

*** 　　探道¶
太上演經廣成談道遂以啟苞符之祕而奧旨以傳大言之則¶
布濩乾坤而斂則退藏於密可分可合可卷可舒化腐臭爲神¶
奇綿一息於終古道可道非常道而爲道微矣顧所見異辭所¶
聞異辭所傳聞又異辭討論之未精不能知止而有定何以窮¶
乎其至變統宗而會元故就正高賢參稽載籍復本以澤山之¶
虛受執中而不失其權至道之精亹亹來會矣鶴鳴之賦曰他¶
山之石可以攻玉云有藉也延訪之殷也善納誨也吾爲探道¶
#<md:CK-KZ_JY171_03p002b>¶
<pb:YP-C_JY171_14biji-06-0025b>¶
者誦詩¶
　詩　庶物蚩蚩負氣來　惟人靈秀有根荄¶
　曰　窮源探取先天祕　覷破𤣥關笑口開¶

*** 　　訪師¶
七十子之徒得杏壇而具體而西來大意六祖傳燈吾道之淵¶
源亦若是則已矣夫師以强教金針非靳於後人然而匪我求¶
童䝉童䝉求我志應也感以誠也康成之擔簦游楊之立雪故¶
道成不朽甚至青生於藍而勝藍顧德無常師一良鳥之擇木¶
而栖也擇之不精必且下喬而入谷附訪師心訣待善參¶
　　眞輕雙齡舉紛非精如停假紋道門燒魂或深倘親¶
#<md:CK-KZ_JY171_03p003a>¶
<pb:YP-C_JY171_14biji-06-0026a>¶
　　者身眸童止紛本氣斯留者蛇巾旁黃招爲幽其相¶
　　孰健炯髮瀟答直與内勿孰帶道涉煮物大道失勿¶
　　是足秀鶴灑對論神外切是眼服語白攝術莫察愼¶
　　亟貌内骨言旨卽品所難面頂粉蜜御法反奧玷道¶
　　觀道藴頂語𤣥據三遇辨黑鶴飾如女小火𤣥污正¶
　　其然光峩清以丹聲乃疑神無儀口採施呼談清心¶
　　形岸明巍新叩經聲眞質昏頭文厥陰或霖與名有¶
　詩　眞藍淘濯出高青　紹述仙宗認典型¶
　曰　邀得月輪開北斗　光風披拂侍𤣥亭¶

*** 　　質友¶
#<md:CK-KZ_JY171_03p003b>¶
<pb:YP-C_JY171_14biji-06-0026b>¶
孔子曰德不孤必有鄰言志孚也而淵明亦以疑義奇文必待¶
同心賞析則中心之貺佽我亦良難而矧性命之圖擇交尤鉅¶
故附以質友切論詔爾後賢顧風雨廬中旣已卜周行之示要¶
必推心置腹略無我詐爾虞斯以叶于野之占而佐嚴師所未¶
逮¶
　　流露於面顔印堂與鼻端紅黃而潤遇此人而隆以¶
　　早生以告罄交我與樂必誠積以之感受謙以之禮¶
　　氣平舌不談故作深藏之態此包藏禍心之輩覩貌¶
　　道所捫胡害受中術墮一耳財資取詐目名借深交¶
　　中得或底哉廋焉人色其觀而言其察壤霄道言以¶
#<md:CK-KZ_JY171_03p004a>¶
<pb:YP-C_JY171_14biji-06-0027a>¶
　　胸失抑探道者其留意防之損益兩途判然家淺腹¶
　　然之吾右而支左要切及問忌無言大卽時面交心¶
　　奧交臂抱憾終身矣至若冠裳艷麗旣傲且狂或本¶
　　𤣥談輕肯不凝渾必貌士之沈深故愚若智大曰古¶
　詩　卜築巖阿樂隱棲　素心願從白雲齊¶
　曰　空齋永締金蘭譜　並坐無言聽鳥啼¶

*** 　　徧採¶
金丹心法集腋以成裘實薈古今丹訣之精華而畢羅其要而¶
立志猶資徧採者堅後賢之信而驗錯綜參伍之奇也今夫揚¶
赤壁之帆則樂其恬靜望黃牛之峽則驚厥險奇洎觀乎大海¶
#<md:CK-KZ_JY171_03p004b>¶
<pb:YP-C_JY171_14biji-06-0027b>¶
洋洋乃嘆𣾀百川而王百谷而細流不擇愈以益其深且諸集¶
之言亦各自抒其所得然死生之界要害之關究未嘗別剏新¶
奇迷其正旨但有詳有畧有粗有精有淺有深有顯有隱致其¶
異統其同乃知心法之苦心而觀於海者難爲水也故曰堅後¶
賢之信驗錯綜參伍之奇也¶
　詩　靜啟瓊函玩祕文　鈎𤣥叵許剩餘芬¶
　曰　參明藥火清眞旨　好結元嬰現彩雲¶

*** 　　遠追¶
收心十二時放眼三千界古人自命誠有味乎其言之故上下¶
千年非直比方人物絜短較長蓋將於尙論之餘懸一的以相¶
#<md:CK-KZ_JY171_03p005a>¶
<pb:YP-C_JY171_14biji-06-0028a>¶
赴耳是故人上於我矣而人之上有人焉處下闚高由遠而溯¶
洄至遠抗心翹首誰靳而封之且前喆之踨後人之鵠也士君¶
子冥心孤詣無憑藉而猶興矧往聖可師胡不以神兩相印惟¶
卽古人之終始鐫髓而旌心讓以先登而不許其獨步安必效¶
法乎上者僅得乎中也故以遠追爲量也¶
　詩　艷陽烘染百花洲　水閣山亭快意游¶
　曰　忽見孤峯天外逈　開襟更上一層樓¶

*** 　　戒欺¶
戒欺者何也所以誠吾意盡人以合天也天以理爲衡理以心¶
爲宅心安則理得理得則天全故修眞必自戒欺始且心爲神¶
#<md:CK-KZ_JY171_03p005b>¶
<pb:YP-C_JY171_14biji-06-0028b>¶
舍神以孕氣氣以生精虛憍之未融安得固精凝神而養氣况¶
欺之未戒則情涉浮游而眞意不生曷以妙返觀之用惟立心¶
應物毋俾一息矯誣則意罔不誠人盡而天心合矣旡妄則可¶
盟金石中孚則可格豚魚此戒欺爲天德王道之大閑亦卽修¶
眞之要旨¶
　詩　拂拭心田舊異香　秋蘭紉佩菊爲裳¶
　曰　取懷不假秦銅照　肝膽分明皦雪霜¶

*** 　　求慊¶
人心本至虛至虛故靈應靈應故能披剝萬象而見已而以至¶
虛合太虛洎情爲物遷重以百端交集遂使靈光一點蔽於愁¶
#<md:CK-KZ_JY171_03p006a>¶
<pb:YP-C_JY171_14biji-06-0029a>¶
雲苦霧中如猿哀秋如巵漏底寖銷漸牿神摧氣索而精血枯¶
矣迨至因緣而生覺參幻以知空而一綫之清明不敵七情之¶
隕穫是故達五明之路朗耀情宫疏八解之源澄清性海要令¶
躊躇滿志取之一體而皆逢青山白雲江湖之水湛然可復有¶
未慊之憾耶寸衷高朗百體充盈此爲築築基之基而先煉煉¶
已之已¶
　詩　輕甯一氣轉神功　復姤往來遞嬗中¶
　曰　三十六宫春意盎　鳶飛魚躍覺天空¶

*** 　　勤始¶
學者邁征之詣力端重乎始基譬若稽田旣勤敷菑乃得修陳¶
#<md:CK-KZ_JY171_03p006b>¶
<pb:YP-C_JY171_14biji-06-0029b>¶
其疆畎梓材勤樸斵而後來之丹雘可加由邇以陟遐君子所¶
爲作事謀始也不然存畏葸之懷而無撒手懸崖之勇則經營¶
不力安望積小以高大而成峻極之觀故志士勵行一念確乎¶
其不拔而縱心孤往行健以自强此鵬鳥之爲培風斯以背負¶
青天而莫之夭閼者也而後乃今將圖南¶
　詩　東風餉暖苑花齊　一刻千金肯自迷¶
　曰　休戀穠華誇比翼　孤桐原待鳳凰棲¶

*** 　　永終¶
易曰不恆其德或承之羞士君子功廢半途或沮喪於垂成之¶
會千載而下猶爲撫膺太息而謂不成丈夫矣夫君子有終謙¶
#<md:CK-KZ_JY171_03p007a>¶
<pb:YP-C_JY171_14biji-06-0030a>¶
之所以亨而吉也乃以億世之崇高富貴而不能堅守其初心¶
嗚呼自待抑何薄矣况築基三載百日丹成一十月胎而陽神¶
自脫自時厥後此身已證長生曾日月之幾何而不愼終如始¶
也書有之爲山九仞功虧一簣此不恆其德而可承以羞者也¶
立志者其惟懷永圖焉¶
　詩　著屐尋山路幾更　巖迴翠杳覓鵬程¶
　曰　攀蘿咫尺登峰頂　莫墜青雲負此生¶

*** 　　超凡¶
三千大千凡界也處凡界而相濁者凡民也南柯之紫蟻排兵¶
北陸之𤣥駒走隙爲蕉爲鹿是蝶是人當殘夢初囘總是北邙¶
#<md:CK-KZ_JY171_03p007b>¶
<pb:YP-C_JY171_14biji-06-0030b>¶
衰草耳夫芝蘭茝蕙發幽谷之馨香雖蕭艾同敷而獨翛然其¶
自遠然至金風玉露時勢交乘曩之卓冠羣英者依然與草木¶
同其腐朽是以愚者刳心以掃智哲人蓄髓以憐肌非惟土石¶
候鄉腐耽良錦實乃遊心冥淡解脫藩籬故上古大椿不與北¶
邙衰草伍立超凡之志應作如是觀¶
　詩　塵海茫茫萬里濤　慈航那識榜人勞¶
　曰　從今只度雞羣鶴　奮翮凌風唳九臯¶

*** 　　軼聖¶
上天之所報不報於其人而報於其人之天智効一官而無以¶
崇莘野南陽之抱則用亦第如其器而稱物以施故酬不以願¶
#<md:CK-KZ_JY171_03p008a>¶
<pb:YP-C_JY171_14biji-06-0031a>¶
爲媒而報要以人爲劵聖眞立志必使後無來者前無古人不¶
甘於小成不以苟可安而止情之所至一往而深則安見前賢¶
不畏後賢而後來者不居上金丹心法先以立志造其端玉宇¶
瑤房金臺貝闕億萬載之攸躋而攸止此丕丕基也¶
　詩　三華結就逈超塵　累劫修來第一眞¶
　曰　曾記洞天仙八萬　紫雲端捧少年人¶
¶
¶
¶
¶
#<md:CK-KZ_JY171_03p008b>¶
<pb:YP-C_JY171_14biji-06-0031b>¶
¶
¶
¶
¶
¶
¶
¶
¶
¶
¶
#<md:CK-KZ_JY171_03p009a>¶
<pb:YP-C_JY171_14biji-06-0032a>¶
** 　　第二端品　　　　　　　　　蓬萊道人張果著¶
黃中繕性道樞充筦性之符玄牝棲神物軌啟參神之鑰運濠¶
湻以植本玉粹金剛袪䠥躠以安貞氷懸雪跨故淇澳之琢磨¶
有斐永千年𥈠聖之思首陽之薇蕨雖枯流萬古馨香之韻挺¶
蒼松之勁節甯偕碧草凋殘瑩白璧之奇光直任青蠅點落以¶
沅芷杜蘅之澤爲醴泉芝草之春斯篤實以禔躬定已精而益¶
密自中和之在抱將希聖以離塵¶

*** 　　持身¶
予聞諸莊子道人無聞至德不得大人無已約分而不期且天¶
而𢌿我以身大而化之之所由化先化其所化而化乃以神是¶
#<md:CK-KZ_JY171_03p009b>¶
<pb:YP-C_JY171_14biji-06-0032b>¶
故如奉盈如執玉如處女如履薄而臨深如困守於孤城而兩¶
軍未憗如朽索之馭六馬翼乎其小心内天而主宰人外而斡¶
旋本乎誠位乎愼達於理明於權蹢䠱而屈伸反要而語極故¶
曰無以人滅天無以故滅命無以得徇名謹持而弗失乃以反¶
其眞¶
　詩　衾影無慚夢亦清　潔如霄露浥金莖¶
　曰　元陽若化沖虛體　管許雲飛覲玉京¶

*** 　　緘口¶
山木自㓂也膏火自煎也川不防其防而蟻封可潰爲濫也故¶
爾驕而道而人將誚之爾炫而𤣥而人將瘨之其駟之不及也¶
#<md:CK-KZ_JY171_03p010a>¶
<pb:YP-C_JY171_14biji-06-0033a>¶
厭之不克捫也其溺之所爲之不可使復之也咸其輔頰舌反¶
唇而稽矣括坤四之囊愼不而害矣道吾道吾自道𤣥我𤣥我¶
自𤣥守如瓶緘若金人背與物不相靡相刃物亦不與我牴牾¶
惟口啟羞緘之不密也太上曰知者不言言者不知故聖人行¶
不言之教¶
　詩　搗碎𤣥霜旨趣甜　眞機默喻勿詹詹¶
　曰　心花縱使傳迦葉　也只含情信手拈¶

*** 　　輕財¶
財者何塵垢也曷輕乎爾清心也輕則曷以清吝則愚貪則敗¶
有其有者累見有於人者憂是故象有齒以焚其身賄也石崇¶
#<md:CK-KZ_JY171_03p010b>¶
<pb:YP-C_JY171_14biji-06-0033b>¶
吝族於倫子魚貪尸諸木物物而不物於物道者爲之公馬伏¶
波文淵謂凡殖貨財在賑施否則守錢虜此志此物也輕所輕¶
也輕所輕者不有其所有者也不有其所有而見有於人耶不¶
開人之天而開天之天開天者德生開人者賊生不賊於賊而¶
德全其德此之謂葆眞¶
　詩　珠輝玉潤彙珍田　跨鶴何須十萬¶
　曰　石忽變金金等石　任情揮灑讓神仙¶

*** 　　納氣¶
雖有忮心人不怨飄瓦惼人卽易怒不怒於虛舟故虛已以遊¶
物莫之害其聞人譽已適適然驚人譽人則自失人毁已已則¶
#<md:CK-KZ_JY171_03p011a>¶
<pb:YP-C_JY171_14biji-06-0034a>¶
益修人毁人婉爲解蛇神牛鬼鬼斧神斤觸不驚犯不校是純¶
氣之守也客氣不侵也其天守全其神無卻也無卻守全則無¶
累無累則正平正平則與彼更生太虛爲一¶
　詩　世路戈矛暗裏藏　一言偶悖忍相戕¶
　曰　沖和雅量涵高遠　鋒刃鎔成日月光¶

*** 　　友善¶
井蛙不可語於海者拘於墟也夏蟲不可語於氷者篤於時也¶
曲士不可語於道者束於教也夫教以師爲鵠而以友爲簪染¶
以藍則青染以朱則赤意怠之鳥翂翂翐翐而其行不斥得友¶
聲也荃孤芳則茅爲害曲寡和而調弗揚是故援青松以誓心¶
#<md:CK-KZ_JY171_03p011b>¶
<pb:YP-C_JY171_14biji-06-0034b>¶
指白水以旌信攀嵇而鳳舉交吕亦鴻軒氣類符其神相許也¶
故情莫如率形莫如緣¶
　詩　舊雨忘言臭味馨　芝蘭滿座繞丹經¶
　曰　異香醉我醕於酒　太史宵占聚德星¶

*** 　　絕讒¶
從善則如登聽讒則如墜囊瓦之覆楚墓握而宫班宰嚭之亂¶
吳社墟而臺沼讒者滑吾以俗且將冒吾以蔽䝉與眾君子遊¶
莫沾所賸與一小人比則啜其醨入鮑魚之巿久而俱臭者蘄¶
自畜於樊也夫其湻悶恢心方外袪夫塵垢詎遁天蹇道甘殉¶
僉壬而德厚信矼敝敝於一二匪人蘄乎亂嗚呼殆爲人菑夫¶
#<md:CK-KZ_JY171_03p012a>¶
<pb:YP-C_JY171_14biji-06-0035a>¶
　詩　似酒東風滿翠微　辛夷馝馞牡丹肥¶
　曰　山牕莫聽鶯簧巧　惱亂楊花撲面飛¶

*** 　　別嫌¶
風之吹萬不同而使其自已也咸其自取怒者致怒其曷瘳有¶
眞君存焉愼焉而不𢌿以朕是以無有爲有無有爲有疇則摘¶
其瑕納履乎爪田整冠乎李下何若是芒乎且已則已芒而曰¶
人之芒於芒芒吾眞宰乎因非因是因是因非不授以因因斯¶
無朕故曰自彼則不見自知則知之古者上堂聲必揚夜行則¶
以火不窺密入虛如有人充類而至義之盡乃曰別嫌聖人和¶
之以是非而休乎天均復通爲一¶
#<md:CK-KZ_JY171_03p012b>¶
<pb:YP-C_JY171_14biji-06-0035b>¶
　詩　冰心早向玉壼收　寶相光圓滿慧樓¶
　曰　掃盡微雲天不夜　一輪霽月淨高秋¶

*** 　　　安分¶
分無常也而安有定定之以知止汝止以安焉不由而照之以¶
天天則分也故滑疑之耀聖人所圖圖之者不用而寓諸庸也¶
庸也者用也用也者通也通也者得也適得而幾矣因是已已¶
而不知其然是之謂道是故困勉者之分安百千也得失疾遲¶
安所安不相襲也心不欲雜雜則多多則擾擾則憂憂而不救¶
爲人使則徒勞使以天則無僞宜止而不止是謂坐馳體道之¶
人入遊其樊弗馳而越畔¶
#<md:CK-KZ_JY171_03p013a>¶
<pb:YP-C_JY171_14biji-06-0036a>¶
　詩　守得靈樞定也無　塵思銷盡驗工夫¶
　曰　恬吟止所兼山卦　不見行庭養若愚¶

*** 　　愼微¶
司馬承楨云損之又損以至於無損夫損至無損是微而無微¶
此道之樞亦品端之的也蓋至人之用心若鏡不將不逆虛而¶
不藏體盡無窮而遊無朕受以天而無見得故心止於符夫欲¶
惡經營喜怒婬佚意有所至而愛有所亡膚寸彌天虛蒸成菌¶
以至驕僨而不可係嗚呼可畏也夫是故冥冥之中必薙厥萌¶
寂寂之地母滋爾蒂深之又深而不爲緒使密之又密而不爲¶
物絯琢雕復樸塊然獨以形立紛而封哉一以是終¶
#<md:CK-KZ_JY171_03p013b>¶
<pb:YP-C_JY171_14biji-06-0036b>¶
　詩　日煖之田蔚紫雯　春光透漏已三分¶
　曰　敷菑莫待勾萌坼　預倩青鸞帶露耘¶

*** 　　杜漸¶
壺子之聖也杜德機焉杜德機云者容貌若愚甚盛德也况已¶
私之伏暗長而潛滋茁而軋矣申胥有言曰爲虺不摧爲蛇將¶
曷若且坤之初六履霜而堅氷霜者陰始凝馴致則腹堅水澤¶
矣是故外韄者不可繁而捉將内揵焉内韄者不可繆而捉將¶
外揵焉澹而靜漠而清調而間過之而不守鬱閉而不流¶
乎其若詛盟以守勝也故素也者鉏焉而無所與雜也純也者¶
屏焉而不虧其神也維屏維鉏乃純乃素¶
#<md:CK-KZ_JY171_03p014a>¶
<pb:YP-C_JY171_14biji-06-0037a>¶
　詩　石火光微勢燎原　炎威况値巽風焮¶
　曰　行人指說咸陽道　痛惜阿房不忍言¶

*** 　　主信¶
古之有道者不貳二不參三信矣而不期光矣而不耀故其寢¶
不莫其覺無憂恬淡虛無乃合天德夫天德者不言而信不介¶
而孚日月四時各循其序陰陽萬古不改其經惛然若亡而存¶
油然不形而神萬物畜而不知此之謂根本根乎本者媒媒鬱¶
鬱豚魚可格實實淵淵盈缶可占宇泰定者發乎天光發乎天¶
光者人見其人人有修者乃今有恆有恆者人舍之天助之故¶
旡妄者元亨利貞而如匪正則有眚¶
#<md:CK-KZ_JY171_03p014b>¶
<pb:YP-C_JY171_14biji-06-0037b>¶
　詩　五卜孿如四可貞　䕫䕫後甲問先庚¶
　曰　靈臺自有溪毛薦　不效狙公笑尾生¶

*** 　　存誠¶
天以誠而清地以誠而甯故兩誠相亞萬物皆化芒乎芴乎而¶
無從出乎芴乎芒乎而無有疆乎萬物熙熙皆自誠基萬物職¶
職皆自誠殖且道先以繕性也性而從於心心與心識知而無¶
以反其性情而復其初是倒置也是故達生之情者不務生之¶
所無以爲達命之情者不務知之所無奈何慤而眞虛而實靜¶
一而不變淡而無爲動而以天行以通乎物之所造養生之道¶
也是爲條逹而福持¶
#<md:CK-KZ_JY171_03p015a>¶
<pb:YP-C_JY171_14biji-06-0038a>¶
　詩　當初矢願往蓬萊　銳意還丹化玉胎¶
　曰　靜養千年飛去也　金針留得度羣材¶
¶
¶
¶
¶
¶
¶
¶
¶
#<md:CK-KZ_JY171_03p015b>¶
<pb:YP-C_JY171_14biji-06-0038b>¶
¶
¶
¶
¶
¶
¶
¶
¶
¶
¶
#<md:CK-KZ_JY171_03p016a>¶
<pb:YP-C_JY171_14biji-06-0039a>¶
** 　　第三悔過　　　　　　　　紫微垣仙藍養素著¶
寶鏡非臺叵任纎埃䙝涴芝田似玉爭容灌莾叢生毒龍騰飛¶
舞之奇破鐵圍而踴躍封豕突爪牙之孼排銅堞以披猖故伯¶
玉知非每撫時以自勵淵明作賦思未遠其可追脫離慾海腥¶
波猛立懸崖須撒手割斷名韁利鎖急尋覺路莫囘頭匿瑕則¶
以琢而瑩力振風雷之益䝉垢則由湔而潔光符日月之更惟¶
霧斂與雲消自天空而海濶¶

*** 　　陽愆¶
君子觀變玩占而悟道先補過矣夫無端失足踰閑於身世之¶
交自好之清流一慚之不忍忍終身慚耶而况指青雲以信修¶
#<md:CK-KZ_JY171_03p016b>¶
<pb:YP-C_JY171_14biji-06-0039b>¶
則疇曩之愆尤應已瞿然而愧矣愧且勵防之斯愈周虎尾春¶
氷未許輕心掉也易曰不遠復旡祗悔以云吉也敦中行也迷¶
復則凶而災且生也是以君子誦盤銘而自新以思永也¶
　詩　仙子頻將玉斧修　年年桂魄皎清秋¶
　曰　方諸夜半饒殘淚　一點朦朧萬里愁¶

*** 　　陰慝¶
修道以治心也惡慝於中而袪之不勇大學爲正修之累卽𤣥¶
基爲性命之防然不必其伏危機蓄隱毒而懷狡憤厲胸中之¶
刃藏笑面之戈如蜮如虺如蜂如蠆如林甫義府乃爲黑風過¶
海之幾也當其私意潛萌爲猿而若馬無以遏其猖狂之勢而¶
#<md:CK-KZ_JY171_03p017a>¶
<pb:YP-C_JY171_14biji-06-0040a>¶
憧憧往來百感朋從乘虛入矣是故正心先愼獨刮垢務磨光¶
　詩　自葆虛靈絕點瑕　波心月影鏡中花¶
　曰　輕塵不著眞空界　弱水三千好放槎¶

*** 　　身玷¶
身曰身城示守也守有道日起有功守偶疎動而得咎身也者¶
積善之區亦積愆之藪也且夫往來之劇也酬酢之棼也入於¶
其中而身城自化雖甚盛德猶且難之是故身之冐貢於非幾¶
也猶雉堞之崩而壞也彌其缺則繕而完補其苴則豐而固漆¶
城蕩蕩㓂來不上雖乘其墉弗克攻也古人所以重崇垣勤捄¶
度也愼斯術也可以磨吾玷夫乃得以城吾身¶
#<md:CK-KZ_JY171_03p017b>¶
<pb:YP-C_JY171_14biji-06-0040b>¶
　詩　消盡陰霾皷太和　風光澹宕五雲多¶
　曰　昻頭試向蓬瀛望　島嶼烟清靖海波¶

*** 　　口鋒¶
天道不言而五行布四序章品物亨而𡻕功順也人之有口也¶
善敗興焉出好興戎惟其所召也是故吉人之辭寡躁人之辭¶
多仁人之言必藹如而其利溥也逞鋒而鬬捷則傷天地之和¶
也緝緝翩翩乘機而搆禍人所怒鬼神所呵也是以君子愼密¶
而不出也¶
　詩　檻外山青水自流　尋春底事說春愁¶
　曰　杜鵑呌月黃鸝罵　斷送東風不掉頭¶
#<md:CK-KZ_JY171_03p018a>¶
<pb:YP-C_JY171_14biji-06-0041a>¶

*** 　　利縻¶
財賄之於人甚矣求之未得而害已隨之利蓋害之媒而生人¶
之怨府也士君子清虛結撰輕軒冕於泥塗則大寶在三珠玉¶
金錢非所與然乞假或通於疇昔而以空山爲避債之臺公私¶
兩憾矣夫報賜以力自古有之以吾所有餘默以濟其不足則¶
𤣥科經法亦可以償也詩有之投我以桃報之以李以云稱也¶
無負於人也¶
　詩　豪富何嘗到九泉　銅山金窟總徒然¶
　曰　倘教瞋目能將去　底用兒孫化紙錢¶

*** 　　色障¶
#<md:CK-KZ_JY171_03p018b>¶
<pb:YP-C_JY171_14biji-06-0041b>¶
嗚呼君子歌鄭衞諸篇嘆淫奔之鑑炯矣夫一朝失足千古遺¶
羞則筆伐口誅烈於五刑之顯戮然必其定情於薦枕乃爲亂¶
男女之防則雲荼須友之章昔人何以廢書而嘆故當其目挑¶
心許而繫懷於我見猶憐則一念之不自持未必不抱慙於清¶
夜而猶未也謂陰陽配偶古今人道之大倫而皷鐘琴瑟之調¶
或敝於色斤之戕伐殆非所以尊性命而知保合夫太和故毋¶
摇爾精乃得廣成之大要¶
　詩　載酒尋花醉聽鶯　鶯花適興酒陶情¶
　曰　花殘酒醒鶯何處　淚灑離筵夜雨鳴¶

*** 　　浪墨¶
#<md:CK-KZ_JY171_03p019a>¶
<pb:YP-C_JY171_14biji-06-0042a>¶
才士多功才士亦多過夫摛華掞藻半皆海市蜃樓而略涉風¶
情見者遂眠花而躤柳而况一時逞意顚倒乎人心風化死生¶
榮辱之關雖倖免乎明刑竊恐難逃隱禍耳修眞之士應不忍¶
爲然濡墨吮毫稍流於過當或騁才於往日或寄興於無心要¶
當細檢生平勿俾流患於將來以自虧其德行¶
　詩　莫將揮翰逞才雄　隱禍恆藏巧說中¶
　曰　感發天良時惜墨　筆花垂露冩春風¶

*** 　　貪饞¶
食飮以滋榮衞也采溪澗之毛而王公可薦非窮水陸之奇也¶
夫酒食之貪厥惟饕餮比之於混沌窮奇檮杌名以四凶帝舜¶
#<md:CK-KZ_JY171_03p019b>¶
<pb:YP-C_JY171_14biji-06-0042b>¶
投之於四夷以禦魑魅君子曰口腹之累人甚矣今夫采於山¶
美可茹也采其芹鮮可食也簞瓢而疏水可以樂飢也羅百味¶
之甘侈八珍之奉極滋味於刀砧鼎鑊而𡨚慘何堪嗚呼是顚¶
頤也是拂經也是舍爾靈龜觀我朶頤而非居貞之吉也故曰¶
養其大者爲大人¶
　詩　控首西山弔采薇　馨香爼豆日增輝¶
　曰　養生甘茹園蔬味　堪鄙持粱齒獨肥¶

*** 　　誤䝉¶
吉凶悔吝者生乎動者也當幾務猝投之會而未及致詳雖有¶
意以矜持竊不禁無端擾亂故吉居其一而凶與悔吝恆踞其¶
#<md:CK-KZ_JY171_03p020a>¶
<pb:YP-C_JY171_14biji-06-0043a>¶
三焉士君子言行之偶違豈遽遺罔念作狂之咎而防之不密¶
乃至寖昌寖熾若狂瀾之旣倒而難迴謂始也無心而繼流爲¶
有意也是故憂悔吝者存乎介震旡咎者存乎悔¶
　詩　西園柳絮小橋東　點點殘花落滿叢¶
　曰　畢竟自來還自去　月明誰鎖紫深宮¶

*** 　　甘蹈¶
人雖甚不肖日沈溺於迷津及清夜捫心未必不增其氷谷迨¶
至蝸名蠅利薄於途窮日暮之餘遂倒行而逆施之有不遑恤¶
矣在豐之上九豐其屋蔀其家困卦九三爻據於蒺藜困於石¶
必也來章有慶譽明而貞斯大人吉耳夫非禮勿履大壯所以¶
#<md:CK-KZ_JY171_03p020b>¶
<pb:YP-C_JY171_14biji-06-0043b>¶
亨也晉如愁如而利貞是以受茲介福也不然而弗過防之從¶
或戕之雖有聖神愛莫能助也君子故曰省其身也¶
　詩　五湖游泳水如藍　釣餌芳甘未可貪¶
　曰　伫聽春雷振鱗甲　禹門躍浪擁雲龕¶

*** 　　監往¶
過已往矣雖悔其何追然士無懲創之心則萌蘖潛滋直若輕¶
車熟路耳譬如平地坦夷本無所虧溝而爲積㘭則四隅之濁¶
淖泥塗乘虛而坌集迨晞陽久照積潦寖消而培壅未施遇奔¶
流而復入下流之地眾惡所歸玩坎窗之占可以知補過矣以¶
剏鉅痛深之戒貞其返照之神斯執競以行不續前車之覆¶
#<md:CK-KZ_JY171_03p021a>¶
<pb:YP-C_JY171_14biji-06-0044a>¶
　詩　春風暗度曲闌亭　遶徑山梅送遠馨¶
　曰　野雀忽來偷眼看　惜花又挂護花鈴¶

*** 　　察來¶
過之來也覺焉而不貳其見天地之心乎小畜四爻有孚血去¶
惕出蓋柔而得正虛中巽體而補之以剛是有孚而血去惕出¶
也大過之初六藉用白茅畏而愼焉不嫌其過故皆旡咎也今¶
夫北闕之輕陰旣散則南山積翠鬱浡而自流雲蔚霞蒸觸石¶
而呈五色是故志之立品之端積善之本原莫不受成於改過¶
　詩　轉盼風光覺昨非　陽和初動莫輕違¶
　曰　審時採取青麟髓　煉出飛仙上紫微¶
#<md:CK-KZ_JY171_03p021b>¶
<pb:YP-C_JY171_14biji-06-0044b>¶
¶
¶
¶
¶
¶
¶
¶
¶
¶
¶
#<md:CK-KZ_JY171_03p022a>¶
<pb:YP-C_JY171_14biji-06-0045a>¶
** 　　第四遷善　　　　　　　　醒眼道人曹器杰著¶
天上同仁普湛恩之雨露世間最樂培心地之芝蘭餘芬揚口¶
角之和寒消嶰竹挽水解枯魚之泣暖躍春波故生蛭濳吞伯¶
略剏瀟湘之績慧星退舍芳名流泰岱之封垂淨業於無倪還¶
假道樞成慧業廣福田而有種盡祛人械葆珍田合儒家視履¶
之祥其旋元吉兼釋氏波羅之諦自在行深惟積少成多務躊¶
躇而滿志自增高繼長充法勝以諧因¶

*** 　　捨貲¶
財者宇宙之川流而生人之借徑也積而能散用之而各協其¶
宜乃孚天地之盈虛而不爲守虜然必若太原荀恁散資財於¶
#<md:CK-KZ_JY171_03p022b>¶
<pb:YP-C_JY171_14biji-06-0045b>¶
九族而高隱終身馬援班榖畜於親鄰而身自羊裘皮繹君子¶
曰此非人情不可近舍之而不合其宜學人自悔過以來酌盈¶
劑虛而胸無繫吝行陰功事發至誠心爲善無近名施恩不望¶
報以生民之大命還之而爲天地之大公是爲流宇宙之川流¶
而善假生人之借徑¶
　詩　福地開從積善門　權憑慧眼照黃昏¶
　曰　途窮那待西江水　一勺能沾活鮒恩¶

*** 　　給藥¶
異卉靈根不可以囘天而可以解人之疾疫彼室家温飽則藥¶
籠中物可投於治標治本之時乃如貧病顚連則一人向隅舉¶
#<md:CK-KZ_JY171_03p023a>¶
<pb:YP-C_JY171_14biji-06-0046a>¶
室皆爲飲泣或限於鄕村之僻遠誰驅二豎之殃或窮於痼疾¶
之綿莫覓三年之艾作善者按方修製依症送施如扁鵲重¶
生飲以上池之水也夫蘇耽之井董奉之林藥盞丹鐺遂作證¶
仙基業故覓長生之術者莫先於衞人之生¶
　詩　華陽洞口白雲隈　炮煉靈丹轉又迴¶
　曰　一切囘春歌夀愷　歡欣童叟到熙臺¶

*** 　　放生¶
天地之大德曰生大生廣生而生生不已而所生之物亦本生¶
物之心以爲心故凡欲長生須種放生果且物雖微賤莫不惡¶
死而欲生故鱠餘之魚復振鱗於吳水膳後之豕翻化龜於魯¶
#<md:CK-KZ_JY171_03p023b>¶
<pb:YP-C_JY171_14biji-06-0046b>¶
津况卽其生而生之則刀砧擭之餘胥荷再生之澤夫隋侯¶
楊寶毛寶宋庠一念之所將永膺多福而龍宫酬德且以禁方¶
濟世躋天府之上眞惟擴此生機剏放生池苑捐金勸募俾復¶
其生夫是爲好生好生者長生之劵¶
　詩　物我含生兩不干　相逢底事忽相殘¶
　曰　仙郎若解無情網　一覺阿門夢也安¶

*** 　　印典¶
儒釋道教譬則三光經典之創垂若江河之行地且經者徑也¶
揭信修之路而導之於天衢也昔人見桃花而悟道則覩茲密¶
諦益啟金繩寶筏之光故根器深者因緣以生覺其次則遁途¶
#<md:CK-KZ_JY171_03p024a>¶
<pb:YP-C_JY171_14biji-06-0047a>¶
守轍求列聖之心燈又其次信從因文義而知寡過故經以彰¶
教教明而道乃行矣印經則經以印心所以衍在天之寶祕亦¶
心因經印而流心法於後人¶
　詩　了性還丹化雨深　刋成經錄度金針¶
　曰　饒將十二龍賓彩　演出空𤣥覺世心¶

*** 　　方便¶
善無大小而善量無窮力所得爲而爲之皆可爲人物養和平¶
之福解杖頭之費輸囊底之金斯遐邇異同均沐和風噓植矣¶
甚則鬼神欣所托貧苦得所安而語言文字之無多足以釋𡨚¶
而弭禍蓋舉生人之所便卽皆爲作善之方終日乾乾而與時¶
#<md:CK-KZ_JY171_03p024b>¶
<pb:YP-C_JY171_14biji-06-0047b>¶
偕極亦安有輕重優劣强分大小之名耶至如所便之有方凡¶
其方之所甚便則感應篇陰隲文兩卷言之大詳予故不縷言¶
而但統之曰方便¶
　詩　烟光一派曉寒空　點綴林泉補化工¶
　曰　滿地花香天女散　等閒幽谷遍東風¶

*** 　　隨緣¶
善生於性之有所結亦結於心之有所憑故未至寂然方至勃¶
然有感而遂通是則隨緣之謂也所以見所見聞所聞意所將¶
足所卽輔頰形神之所麗無非作善之據依故緣隨念生隨時¶
寓隨境隨情締佛家所謂積幻而成也然滿腔皆至善所凝斯¶
#<md:CK-KZ_JY171_03p025a>¶
<pb:YP-C_JY171_14biji-06-0048a>¶
積善以隨綠而具而種因之說則流於望報而有求非儒家盡¶
性之所推卽不足以云吾道¶
　詩　暫向修途了宿綠　吟風嘯月興翛然¶
　曰　溪山引到雲深處　流水桃花別有天¶

*** 　　敦倫¶
君父之大倫與天地無終極聖神之功化莫不由庸行之修故¶
當其釋褐而登與夫敘天倫之樂事者至情至性宜有肫然莫¶
解之眞乃踐土食毛未綰半通之組綬秋霜春露遽深終古之¶
悲思要無庸以地逖時乖而不覃心於忠孝此儒與道之必基¶
於大本不同釋氏之空也至若眞卿殉節以忘身而神歸絳闕¶
#<md:CK-KZ_JY171_03p025b>¶
<pb:YP-C_JY171_14biji-06-0048b>¶
吳猛酬恩於罔極而位陟璚宮此皆忠孝之楷模而振𤣥風於¶
不朽者也故遠君邇父爲遷善之大閑¶
　詩　九萬程遙水一鄕　雲鵬鯤化任翺翔¶
　曰　圖南未踏梧桐月　恩滿深林感鳳皇¶

*** 　　復性¶
春温秋肅造化之大綱而恩威並濟之宜卽聖神之作用所以¶
旌陽成道仁義兼施點瓦礫爲黃金以濟閭閻困乏而孼龍之¶
斬水赤洪波爰位極瑤階晉天樞之上相且立人之道仁義爲¶
宗體仁則足以長人和義則正爲利物故學人之遷善仁義其¶
大經嗚虖因心作則無煩筐脯之捐稱物平施自合乾坤之撰¶
#<md:CK-KZ_JY171_03p026a>¶
<pb:YP-C_JY171_14biji-06-0049a>¶
苟恩明而誼美自返本以還元¶
　詩　洪鈞宣化有無間　雨露風霆曡往還¶
　曰　識得帝先聲臭杳　曉山聳翠白雲閒¶

*** 　　植躬¶
善在人者或難必而在已者有獨操况責善於人而返已轉多¶
未盡旣無以正帥人之實且將反唇而稽矣趙清獻公之暮必¶
告天張忠定乖崖不欺暗室古來賢聖凡皆重以修能也非然¶
者儲性命之精而入德不深其懋勉則衾影多疚心之事天其¶
謂我何故式玉如金跬步凛旦明之鑒黃昏清夜寸衷見天地¶
之心舉力所能爲隨分隨時所宜盡以中心之好擴之流離造¶
#<md:CK-KZ_JY171_03p026b>¶
<pb:YP-C_JY171_14biji-06-0049b>¶
次而無違斯善念善端克底安貞之吉¶
　詩　卓犖幽懷愛寂寥　懶隨凡艷鬬花朝¶
　曰　澗槃厯盡氷霜冷　虬幹稜稜挺碧霄¶

*** 　　成物¶
蓋人同此心心同此理而後知後覺必相須乎佑啟之賢是故¶
惟善與人同斯大道之行放之而凖且人雖不肖而感以天良¶
與禍福未嘗不惕息而駭心故因壘而降祟舞干而苗格剌史¶
遠鱷魚之害申公點頑石之頭則同善於人人必有同其好者¶
夫伯玉恥獨爲君子而東漢之三君八及八㕑八顧均此循循¶
善誘之思故大道爲公自成而成物¶
#<md:CK-KZ_JY171_03p027a>¶
<pb:YP-C_JY171_14biji-06-0050a>¶
　詩　晚霖滂沛樂沾濡　谷草巖花儼欲蘇¶
　曰　奬勵羣倫施化雨　士風廉介景師儒¶

*** 　　博濟¶
秉彝好德之良理不歧於畛域聖賢立則思俱立而成不獨成¶
夫博濟之功堯舜猶難滿願乃求諸修士人將共笑其不情然¶
以人心所樂從而導之以力所能致則托詩書以致遠其爲道¶
易明而其教亦易從矣其或限於力所不足無以施其普被之¶
方而與人同善之懷近不遺而遠不禦若長房縮地山川盡括¶
於門牆媧后補天缺陷不留其罅隙心之所必到斯善量之皆¶
周非實亦非虛而道乃達諸天下¶
#<md:CK-KZ_JY171_03p027b>¶
<pb:YP-C_JY171_14biji-06-0050b>¶
　詩　墜露冷冷警素秋　炎歊滌盡九天愁¶
　曰　風囘萬里銀河逈　尙許仙橋渡女牛¶

*** 　　垂光¶
修道所以修性命顧性命之眞本同符於天地則欲與天長地¶
久必善量永貞而不敝乃堪合撰於乾坤是故通遷善之大凡¶
俾昭垂乎來許使後人之興起者欲歌欲泣偕風雨以交深亦¶
步亦趨撫琴瑟而自遠而吾性吾命乃能攸久無疆矣學人自¶
悔過以來志以立品以端統人已以靡遺合億萬年爲胞與則¶
人盡而天以見乃可語超凡證聖之功¶
　詩　千年綵筆掞星河　善誘無聲夢覺多¶
#<md:CK-KZ_JY171_03p028a>¶
<pb:YP-C_JY171_14biji-06-0051a>¶
　曰　醒眼蓬萊清淺後　春風掩卷幾悲歌¶
¶
¶
¶
¶
¶
¶
¶
¶
¶
#<md:CK-KZ_JY171_03p028b>¶
<pb:YP-C_JY171_14biji-06-0051b>¶
¶
¶
¶
¶
¶
¶
¶
¶
¶
¶
#<md:CK-KZ_JY171_03p029a>¶
<pb:YP-C_JY171_14biji-06-0052a>¶
** 　　第五築基　　　　　　　　鐵杖老人李元中著¶
梯山航海造端先伊邇之區秋實春華滋長在植根之固得𤣥¶
珠於象罔須淘赤水三周搜白玉於清源合饗丹膏五味故芙¶
蓉殿逈經營居黝埡之前玳𤦛樓高樸斵視登馮之密定鼎而¶
年八百因稼穡以開基培風而路三千藉波濤以奮翼尋源探¶
本潛圖彼岸之功聚礫延砂卽振爲山之業假無形之畚插式¶
固身城憑有定之津梁勤疏性海¶

*** 　　精¶
精者何水之母坎之源也先天之精清而虛後天之精濁而實¶
先天曷謂曰知識未開氤氲内結無形無象藏貫肢節間先天¶
#<md:CK-KZ_JY171_03p029b>¶
<pb:YP-C_JY171_14biji-06-0052b>¶
精後天之精之本也迨至情緣起嗜慾萌一點眞精變化後天¶
之液念起精起念伏精伏循環生息不竭不窮故有形者後天¶
精非先天之謂凡基之築築先天也築先天何也曰後天濁且¶
實且媾之而化生而况清虛醖釀於官骸𤣥牝勤加採煉甯不¶
成形成象結聖胎故示以先天爲祕諦¶
　　△應者[○@念]先而○生之補炁卽太是[~󰔋]培之𡆬根[○@心]¶
　　形而𦝨化未偕[~◑]眞而｜藴以彩盈鴻虛[~○@∷]合乍元¶
　　闢丶以爲成藥󰔽物聚佛則祖[⚭]之圞牟於[○/○]二所¶
　　[~◖*◗]由散成則神[⺡*(卄/干)]屳[益/水]之於金四◎󰔾所㑀由㞐結¶
　　☵者向也色倘侣欲羊煉脂△先務[洷-土+水]先於識后此¶
#<md:CK-KZ_JY171_03p030a>¶
<pb:YP-C_JY171_14biji-06-0053a>¶
　詩　混沌含苞玉露團　化機恍惚要尋端¶
　曰　可知粒粒崑源採　莫向鮫人泣處看¶

*** 　　氣¶
曷爲氣無象無形無聲無臭天地之生理人物所由生曷爲無¶
聲曰有聲者呼吸是息也氣之用非氣之眞也氣藏氣海中息¶
之體也氣何起曰丹田介任督之間而交會於上齒下齒之尖¶
處築基築眞氣毋於息求之築氣云者伏息於氣中而不動元¶
氣乃内含能内含斯不洩然而意到則氣到意停則氣停由勉¶
而安灑灑洋洋斯腹皆充實義詳祕授待善參¶
　　人有形[串*冓]亦有之[洷-土+水]流卽○祖是｜於在脊下第¶
#<md:CK-KZ_JY171_03p030b>¶
<pb:YP-C_JY171_14biji-06-0053b>¶
　　節伏踵[又/工][○*●]之後筋非不鬆血非不流太則不則欲¶
　　三之身無之[會/水][又/月]本川川何先之｜也起海夾𡇒之¶
　　得｜以在󰉿足[脚-卩+⻏]跟骨此能活脉此得行過喘及促¶
　　其惟吸來相而吸來相亦爲｜所伏伏龜鶴置毛鼻¶
　　而動聯丶彼[~~◑]得無之◎初不｜或或當[○@意]求可¶
　　端平呼往之稱呼往之稱止平非以｜必☉息鴻於¶
　　也不自△於處此煉成價[辣-束+庚]矣學知行走住以[○@想]之¶
　詩　光迴海底耀蟾蜍　翠浪清烟自卷舒¶
　曰　且住河車窺倒影　風旛不動恰如如¶

*** 　　神¶
#<md:CK-KZ_JY171_03p031a>¶
<pb:YP-C_JY171_14biji-06-0054a>¶
陰陽不測之謂神天地之顯藏而人得之以運用穎異超忽莫¶
可名言然神曰元神非思慮聰明之謂藏諸眞宰秉於先天喜¶
不能傷怒不能損故一神兩化化於元神神曰元故能化迨能¶
化自成神是故煉而爲心神現而爲陽神飛而爲天神神之靈¶
神所運故曰穎異超忽莫可名言也莫名而名之是有訣¶
　　丶肺下之(三左)所之聖所之其中外如中(星畢)中(屬卯)立(一一)¶
　　之動而則光息發千亘所夜先常之且可則飛然入¶
　　一乎先[又/月]月有日也形(妄旡)■結☉鄕麗(四右)上[○@心]之㞐¶
　　不體放後華而越里(行日)謂而○明丶歛以寂形其¶
　　石也人知以慮後之而慮有時是○靈爲○丶靈至¶
#<md:CK-KZ_JY171_03p031b>¶
<pb:YP-C_JY171_14biji-06-0054b>¶
　　知丶便恐先得所前戒足[用/心]損靈○者不慮也後損¶
　　前聰而之後聰以先便得至󰢺丶○爲[用/心]當不[大/干]者¶
　　之時特是有○與以知用以慮先聰而非覺損漸○¶
　　漸絕減先始見止其散丶失之而●無倦歸欲後知¶
　　必丶消者亡當其以殆此盡訣故參△之｜可將也¶
　　元　　　　　魂¶
　　神　　金　　神　　火¶
　　圖　　　　　魄¶
　詩　空非幻有有非空　一點精英帝謂通¶
　曰　欲見廬山眞面目　迴光便識主人翁¶
#<md:CK-KZ_JY171_03p032a>¶
<pb:YP-C_JY171_14biji-06-0055a>¶

*** 　　固精¶
精之生也念生之精之固也念固之念消於無有精斯守一而¶
不流消念將奈何塞聰蔽明忘聞見也念不起妄乃不生妄不¶
生精乃固堅持密守由勉而幾安是曰内固外固者何也冬毋¶
過暖夏不過涼春不觀花秋毋翫月疾走如風側卧如弓端坐¶
如鐘直立如松外斯固外固則流治内固則源清久則筋骸有¶
聲聞百步是爲精足爲固精附以繫辭申其略¶
　　過修三丹關者清必而萬不緣濁悉如盡松諸是精¶
　　故暑接之女正色不恍觀如不浮翫雲杜之花想外¶
　　精出根充自滿無於業一繩身以而繫有念過月不¶
#<md:CK-KZ_JY171_03p032b>¶
<pb:YP-C_JY171_14biji-06-0055b>¶
　　生寒自之心奚中容以緩不也得哉成可驗一皆欲¶
　　俾後除時天如有風補是無目固不一道見我之易¶
　　由得髓固保事隙失可本乘末如先迴定矣股空其¶
　　虛然以之先無下項文俾倣夢此弓後爲固由妖固¶
　　之涼精矣可從前之抵愼膝道是之睛之但精於直¶
　　其腸劍足耳賊所竊錯旁勿道人俾理戚者勉種也¶
　　念不之足不精必之喜天歡後作固稍是虛靈暗俾¶
　　欲心慧精不當之洩天則先滿補絕我則任企種欲¶
　　邪暖天有後旣其密化嚴入時無時因閑安防室精¶
　　内石不鐵至副停一不出而熬動中體漏四屋行固¶
#<md:CK-KZ_JY171_03p033a>¶
<pb:YP-C_JY171_14biji-06-0056a>¶
　　卽是斷鐘不如之入根得情緣根無情魔斬凶精裏¶
　詩　湛寂靈濤浪已平　澄懷對境渾無情¶
　曰　自然截斷橫流水　靜看春潮日日生¶

*** 　　養氣¶
氣曷養也順以馭緩以行窄以通扣以走疾徐得法而過度適¶
中也一關未度則反水逆流凝結一方成惡症顧爲馭爲行爲¶
通爲走關之過根之由氣爲之而意主之意導先路氣步其後¶
塵曷爲根之由氣自丹田氣海來一脉兩支分途而交會外由¶
尾閭穴周行督脉間内自前陰而周行於任脉迨至上齒下齒¶
肉尖相對處曰交會關陽督下度於任陰任上度於督陰陽和¶
#<md:CK-KZ_JY171_03p033b>¶
<pb:YP-C_JY171_14biji-06-0056b>¶
會斯充滿而不停先以意者假以作探非長以意尙蹈空虛馭¶
曷順任督兩經分上分下上者上勿下囘下者下勿上提倒行¶
逆施則停滯而生瘡疾緩以行何也上下以漸毋急遽致發而¶
難收也窄也者謂上下於筋骸際膏肓間路如一線微毋散毋¶
粗有不歸元之弊扣者何上下之行不離所主督氣下於任根¶
繫尾閭穴任氣上走督根猶著於前陰首尾不空乃蟬聯如貫¶
珠而生生不息至疾走傷氣毋若固精心性和平毋暴怒則氣¶
可以養訣乃許商¶
　　[分/(分*分)]時以[魚/(○@日)]事[~吐]手珠[○@(物陽)]養[一/丸]而如時難戯之由擘¶
　　香塊緜至息以沌混匕匕之匕第匕擊以拳¶
#<md:CK-KZ_JY171_03p034a>¶
<pb:YP-C_JY171_14biji-06-0057a>¶
　　[~女]漸[十*攵]方乃由[兼*(○@欠)]身體之憂用[○@(甲乙)]全[十/分]此得[~𢈷]進雖¶
　　頓工於不也亦如中不運而伏口☵是法歸降夫廾¶
　　是於每先[~川]窮歸當☵運如未｜源矣行遏後無[~川]¶
　　言之之養不而一者此其用以其爲(義道)先｜而體也¶
　　用自合明之剛養運[~川]前以爲而｜大一言伏得與¶
　　所以以而心終祗伏其[言*(已/土)]言體法伏日有不之至之¶
　　還等丹性力求行古[坐-土+木]其往流停之必者旣時而之¶
　　無至(乎)汗把｜傾(及)必源終有[言-口]崩而爲漫(五[言-口])閉而¶
　　而死行記而必丹止[~之]養｜故鴛鏡[~川]握曰腹又如¶
　　而不[~而]是方動痛而[(東/巴)*爭]極[~虗][内/縮][亟/卯]一行如囊周[~(*)]¶
#<md:CK-KZ_JY171_03p034b>¶
<pb:YP-C_JY171_14biji-06-0057b>¶
　　木如體[~乚]不蓋是[&#xF15C;*旋*攵]☵[方*(琁-王+出)]此一有是幸有爲次方¶
　詩　複道雙迴徑易訛　芟夷灌莽散烟蘿¶
　曰　白雲聯絡埋幽谷　保合天根釀太和¶

*** 　　凝神¶
神曷凝凝於斂斂則神深固無耗散憂築基當神未足時戒多¶
言戒多視戒多聽戒多思愈凝愈靈神斯歸舍曷爲舍肺第三¶
葉間魂魄所棲息也凝而不放自歸元丹鍊九還胎於斯結故¶
凝神之日寅則起亥乃眠少著重衣食多辛味不多視聽曷如¶
不視聽不多思與言何若勿思而勿言洎能七晝夜無眠是謂¶
凝神效爲揭波羅諦俟有心人¶
#<md:CK-KZ_JY171_03p035a>¶
<pb:YP-C_JY171_14biji-06-0058a>¶
　　口神不土而團凝須取而从於土時毋反有伏昏中¶
　　神有木不與固且靈示口常呆土扁久靜隨足動小¶
　　从昏精是凝走申木周从之[遯-豚+體]則中氣以空兀欲色¶
　　華鳥未於目亥身而谷聞見無日在聰所卝豈風知¶
　　聲日獨口全人無刀耳間欠而所守有月日聞化終¶
　　著戾捐王見見無有存門見有聞貌月在容祕寉慮¶
　　時躍示心木謂衣躍凝非不道木其由啟爲動才謂¶
　　魚之之而申培幾之甫弌神實飛然古心靜旋飛由¶
　　田其方後是得先鳥之非而必旋生至門方空不凝¶
　　入古言口饒凝而誚體靈云者前發領言常也羊羊¶
#<md:CK-KZ_JY171_03p035b>¶
<pb:YP-C_JY171_14biji-06-0058b>¶
　　不然色月吾木舌神遽又有覺活細文文會王心望¶
　　舍僧是坐之本講古心則[~乑-丿]爲所的可魚星星有二¶
　詩　活潑心源朗碧天　涵虛無著影常懸¶
　曰　但將陽燧歸銀浦　煦養珠胎指日圓¶

*** 　　循天時¶
循天時曷謂謂以臟腑上中下循孟仲季四時也精旺於冬亥¶
子之交關乃陰陽之配合基初築煉精自孟冬依前說固之加¶
嚴密而日居已午功則較鬆恐相衝元精不保庚辛申酉日功¶
則有加義取生生是爲月計日計者毎時丁已午則肖庚辛申¶
酉日程功申酉時照已午支從鬆放臨戍不卧至丑卽興飮食¶
#<md:CK-KZ_JY171_03p036a>¶
<pb:YP-C_JY171_14biji-06-0059a>¶
須以卯未時食毋過不及氣旺在春初養氣月從寅卯月内逢¶
申酉則與固精反功有加一日九過關較平日五周多四度曷¶
以故氣懼剝而申酉皆金一與寅卯衝則金强尅木防其剝故¶
倍嚴然大者毋放小者宜疎過膠柱氣曷活而靈故每申酉時¶
略鬆息起居飲食同固精第緩步徐行勿若固精之疾走神旺¶
於四季凝神者始於辰戌丑未月顧煉精與氣視日所衝神所¶
由凝獨不言衝而言合戌合卯丑合子辰合酉未合午日逢合¶
默坐一晝夜以甯靜而致遠云日在丙丁爲土之母遇此兩日¶
則時坐時行迴環一週以取胎動將生意神貴生生生而不息¶
乃藴靈於舍畢達其光三品適中基乃築¶
#<md:CK-KZ_JY171_03p036b>¶
<pb:YP-C_JY171_14biji-06-0059b>¶
　　語云山中無甲子方外不知年入山築基而日月支¶
　　千於何稽考惟預求精厯法者推算後三年月建之¶
　　大小逐日之千支錄貼單房厯一日則抹除一日行¶
　　功煉度乃不朦朧耳至日上起時時無定候然就晨¶
　　光之隱顯驗晝夜之循環用返照之虛靈參陰陽之¶
　　消息依時按刻而工夫眞矣其道甚微予試詳其說¶
　　二月太陽出沒原非一定正九出乙入庚二八卯酉¶
　　十於偏日之七三右於斜日之九正迨然亦八二是¶
　　𡻕左不過五尺四六月間亦如三七之偏數逾疑焉¶
　　一皆中照時他餘其定爲會來陽眞空悉念二無三¶
#<md:CK-KZ_JY171_03p037a>¶
<pb:YP-C_JY171_14biji-06-0060a>¶
　　蓋辰去皆子午二時按刻而推罔有不中萬尺中七¶
　　冬申時屬夜分無論春夏秋冬俱以吾心之五日四¶
　　兩是子別之丈一尺九尺八有約右在冬三寸時六¶
　　季問而仲冬月出巽入坤又一定之數其五月午則¶
　　孟乾歸艮出中天月五異之戍在寅在辛在甲在有¶
　　修養三品者能動察靜觀潛孚默運誰曰山中無甲¶
　　子而方外不知年耶至前文所云緊與鬆者乃合三¶
　　品淺深論毋徒認淺功失内外同符操縱咸宜之道¶
　詩　漫辟藤蘿叩曉暾　結廬松嶺逼天閽¶
　曰　烟霄甲子容疎放　始信雲窩事業尊¶
#<md:CK-KZ_JY171_03p037b>¶
<pb:YP-C_JY171_14biji-06-0060b>¶

*** 　　因地利¶
因也者遠因天下近因一室一身也燕晉之分先煉精坎水也¶
齊魯則先氣木旺東也鄭衞居中先煉神戊已也漢中秦陝則¶
取金生水先煉精楚蜀曁閩越煉光神火生土也氣精交煉取¶
水生木者燕與朝鮮也曷爲近在身與室煉精宜面北氣亦然¶
煉氣東亦宜精則否精宜北亦宜西然欲充且固朝宜東北方¶
暮西北煉神者中處法宜流轉向四方又必面多南火生土也¶
他如金日生者廬結西水日生者廬宜北木日與火宜東或宜¶
南凡皆以云因也附以訣¶
　　地利之因煉三品也隨其所値因以制宜文已載明¶
#<md:CK-KZ_JY171_03p038a>¶
<pb:YP-C_JY171_14biji-06-0061a>¶
　　毋庸贅至若東西南朔各有宜從或循環以周流或¶
　　中立而不倚則以外功論非内功也蓋外功之動靜¶
　　有常而内則神明不測予更申其說惟有心者體之¶
　　矣神死落一方按助氣遊性頻得有活之中精養夫¶
　　丹而氣呆化而未我生性中爲不定爲活神養之内¶
　　結不死想而處身所之外心轉時向伏神凝氣中功¶
　　以能精則方神功煉方各住換坐者爲也氣中精何¶
　　藥生死爲依實内之某迎心只默當養爲伏之固是¶
　　細爲參詳爲辨地利盡而人事成矣至如卜築於山¶
　　結廬於靜趨乎吉避乎凶文詳煉已卷中不參末議¶
#<md:CK-KZ_JY171_03p038b>¶
<pb:YP-C_JY171_14biji-06-0061b>¶
　詩　軒轅頂上鳳皇巢　戸有雲封不許敲¶
　曰　五色光中香十里　靈芝繞遍月輪包¶

*** 　　本人和¶
曷爲道天下之所公曷以修盡人皆可證然得天者異築宜分¶
精不足者先煉精氣不足者先煉氣神不足者先煉神三品皆¶
足則分三日而煉精煉氣煉神焉皆不足則分三時而煉精煉¶
氣煉神焉否則輕重淆後先紊基之壞築之乖也足不足之分¶
參以訣¶
　　成形之身有五臟結丹之藥惟三品精爲水水屬腎¶
　　氣爲木爲火而木火屬肝屬心神爲金爲土而金土¶
#<md:CK-KZ_JY171_03p039a>¶
<pb:YP-C_JY171_14biji-06-0062a>¶
　　屬肺與脾五臟有虛實煉三品之所以必分先後也¶
　　實再眼珠圓左浮爲虛右沈非實左沈實再目黑而¶
　　弦爲實左寸憑脉性一看眼珠脉分左濇爲實右關¶
　　左關屬肝以修養之士欲知虛實當一右寸屬肺以¶
　　屬心以細爲右寸關尺六部兩尺屬腎屬脾以洪爲¶
　　高便爲氣足右浮瞳若點漆則爲精足光便爲神足¶
　　虛實定先後分至骨節有聲呼吸平能不寐三品斯¶
　　足乃眞和繼以行持藥生丹結自另更五臟成眞人¶
　詩　一顆明珠十載思　驪龍頷下幾人知¶
　曰　於今參透眞消息　涉海求珍總是癡¶
#<md:CK-KZ_JY171_03p039b>¶
<pb:YP-C_JY171_14biji-06-0062b>¶

*** 　　培後補先¶
培補者培後天三品補先天也蓋先天之精得之以生生之可¶
無死洎汨於後天之鑿遂及先天築基築童精無培補否則除¶
妄念斷情根俾生育之精復充滿久則還其本歸其元珠現於¶
崑源而先天足先天之氣朗潤而輕清無往來無出入靈臺不¶
靜則消爲血氣累於後天始築基未知伏氣運之使充周漸運¶
漸平置鴻毛鼻端而不動氣乃復先天至先天之神神所由化¶
歛則如卵精瑩内含放則如珠光華外露動則流焉而活潑靜¶
則寂然其常惺大擴九州小藏一芥六通智慧用之而漸虧一¶
點眞靈撓之而必散故戕以思慮賊以營謀疲以遠行昏以晝¶
#<md:CK-KZ_JY171_03p040a>¶
<pb:YP-C_JY171_14biji-06-0063a>¶
寢日以侵剝曷以凝培補云者勿疲勿昏勿戕勿賊語言聞見¶
悉厝渾忘神乃凝附訣一篇示培補¶
　　培後補先是固精養氣凝神體用兼全三才各得後¶
　　還精於生精之所還氣於生氣之所還神於生神之¶
　　所以後天至足補先天之不足也還但有精毎法亥¶
　　日時子就先之單右左行急步百兩又勒拳兩𦂳挺¶
　　臂下直二捽四十然次盤後單坐存上遍想眞體昇¶
　　陽泥集宫丸心由第竅糸三注下門命元還是如十¶
　　四次九得方火烈昇上集爲丸泥涼景下冰爲嚥心¶
　　過景竅火有淬炭之水爲聲命注景門得旣景眞持¶
#<md:CK-KZ_JY171_03p040b>¶
<pb:YP-C_JY171_14biji-06-0063b>¶
　　更七行精日還乃還元有氣每法已日時午行徐步¶
　　百單上坐端氣運周一氣伏次一一至七伏口日呼¶
　　絕氣吸還乃還元有神每法申日時酉單坐動不不¶
　　旣還若有精想存跡之不又還若有氣行運用之住¶
　　神中心游光外身心身了了任純然自四厯九十後¶
　　日於能室暗物見乃神元還各清其緒先後不淆則¶
　　三品皆還先天悉足再爲聯貫則化三品迹益有加¶
　　倘精未還而遽思還氣氣未還而遽思還神神未還¶
　　而遽絕培補則差之毫釐謬以千里未見其有得也¶
　詩　圓蓋包羅運左旋　愁聞八柱觸當年¶
#<md:CK-KZ_JY171_03p041a>¶
<pb:YP-C_JY171_14biji-06-0064a>¶
　曰　媧皇已煉崑崙石　不教東南有漏天¶

*** 　　由分入合¶
水爲精木火爲氣金土合爲神五行各有司不相攝分者强之¶
合而築基者瞀於從顧分者終分丹奚結故三品旣煉培補功¶
己成俾精合其神神合其氣關元内纍若貫珠藏諸𤣥牝間備¶
採取否則精雖足散而無依是爲舍利珠非眞聚氣祇屏呼吸¶
神徒定往還陰而非陽釋家之諦也由分入合訣可詳¶
　　由分入合是聯三品爲一氣如兩儀八卦返本還元¶
　　同歸於混沌之太極也但精藏丹田所處最下氣藏¶
　　氣海所處居中神藏神室所處在上欲上中下打成¶
#<md:CK-KZ_JY171_03p041b>¶
<pb:YP-C_JY171_14biji-06-0064b>¶
　　一片則非檢絲以貫之不可謂絲夫所吾眞者卽之¶
　　眞心中也以意是氣則神合注神一意想法用存於¶
　　氣降神兩目海至兩耳失明厯七失聰復明日而乃¶
　　爲復聰其氣神合神合以氣一意精則移神注氣丹¶
　　田氣於存想仍用合氣如神内一覺腹氣滚股熱下¶
　　目上滚壁耳光射里乃聞十合其爲神合其氣氣精¶
　　三品歸一自生藥生丹供採取而烹煉矣至謂結丹¶
　　爲煉精化氣結胎爲煉氣化神是雖三品一氣而元¶
　　神之主尙居神室元氣之母尙居氣海氣母皷無形¶
　　之火神主造有象之兒前後境地本不相混細參之¶
#<md:CK-KZ_JY171_03p042a>¶
<pb:YP-C_JY171_14biji-06-0065a>¶
　詩　上苑風和細雨賒　催開穠艷領春華¶
　曰　花光日影都成采　篆就蓬萊一縷霞¶

*** 　　化有爲無¶
修眞煉道以合天也然天有精精何見天有氣氣無形天有神¶
神曷在靜專而動直故大生焉彼其培後補先由分入合蓋猶¶
存迹象未渾忘惟時爲内收勿俾在外寖融漸化無物可窺乃¶
可以合天採眞藥¶
　　化有爲無太極而無極也無極本虛空無臭無聲而¶
　　生生莫測三品之合同而化則博返約實還虛逮生¶
　　藥生丹則又無極而太極而兩儀八卦別立乾坤爲¶
#<md:CK-KZ_JY171_03p042b>¶
<pb:YP-C_JY171_14biji-06-0065b>¶
　　無其然化有惟盤坐法自在十一日單床八木心似¶
　　身若槁非入定死灰雖無知念而無識而精自不及¶
　　精及氣而化念不念不及氣自化自化所神而神再¶
　　從無化殆盡得眞藥生有自取不成加以採金丹乎¶
　　眞正之此卷爲修眞第一關築之堅其基乃固風霆¶
　　水火無震撼虞予願後人皆爲造五鳳樓手而若縛¶
　　茅舍庇雨風瓮牖繩樞非所望故罄抒所得作築基¶
　詩　心齋宴坐我忘吾　冥契高𤣥古丈夫¶
　曰　神返太初偕物化　宛如飛雪點洪爐¶
¶
#<md:CK-KZ_JY171_03p043a>¶
<pb:YP-C_JY171_14biji-06-0066a>¶
** 　　第六煉己　　　　　　　　盍縷道人何淑清著¶
一鶴相隨望青山而遐舉雙鳬忽化跨綠水以橫飛趺跏非委¶
蛻之蟬結念而調龍虎湛寂擬蘧廬之蝶空形以駕鳳凰故巨¶
石苦鑽研卌載邀天穿洞穴高崖勤注視九年立地現丹珠罕¶
見罕聞比生若滅忘言忘象俾坐如眠雲洞影蕭蕭一粒粟中¶
藏日月石牀心炯炯三升鐺内煮山川築基之會有精修鑄道¶
功憑煉己安鼎之先開祕諦還丹妙在還神¶

*** 　　擇地¶
功分煉己參合於築基顧三品旣修念切成丹己多疎放矣夫¶
雲衢修阻不容鹵莽問津惟萬念皆空於還虛之先預啟還虛¶
#<md:CK-KZ_JY171_03p043b>¶
<pb:YP-C_JY171_14biji-06-0066b>¶
之徑斯有基勿壞爐乃可安然其目宜詳其序宜辨一曰擇地¶
蓋湫隘囂塵之境耽清曠者尙弗居矧性命初修正君子攸芋¶
日也惟是深山窮谷路杳而峰迴寥廓清幽乃與性天相洽而¶
漁樵絕跡鳥獸潛踪雖未涉蓬瀛已入天台勝境矣竹堪棟瓦¶
屋可把茅而峻嶺孤峯依爲良友門迎北向取子水之生陽也¶
休傷杜死𤣥白諸方所宜避也牆宜黃土俾厚且高喬木深林¶
愼毋密邇蓋風聲樹影最易驚我聽聞而鳥雀蟲蛇毎借穠陰¶
而擾攘况幽棲遠蹈同志良難結侣偶乖且致中途兩敗故住¶
山之事須思患爲預防至若結廬前後帶水爲佳碧澗清流旣¶
作荆扉保障而湔除塵垢滌蕩襟懷飮食所需亦覺取㩦甚便¶
#<md:CK-KZ_JY171_03p044a>¶
<pb:YP-C_JY171_14biji-06-0067a>¶
故地之擇也實爲煉已先圖¶
　詩　遁跡桃源久避秦　漁郎洵是有心人¶
　曰　停舟步訪雲山古　風景春和不記春¶

*** 　　審單¶
功自築基後三品歸元水火烹煉之交宜可以上單採藥矣顧¶
單非床比可偃仰而安舒而八柱衡霄三階𣊟月天梯借逕此¶
其先聲矣然名之以單取端凝而不倚也式方三尺木用生榆¶
四足堅牢高一尺八寸結繩綿且軟上安棕墊廣如單纍以布¶
裀中心特高起所以防穀道俾無洩氣云單安室中四壁令旡¶
倚著庶昏沉傾仆及時而可震驚耳單取渾堅不惟其工巧空¶
#<md:CK-KZ_JY171_03p044b>¶
<pb:YP-C_JY171_14biji-06-0067b>¶
山無匠作好自爲之¶
　詩　蕭疎四壁倚微茫　兀坐無聲藥草香¶
　曰　定息潛通三島路　幾曾尋夢到羲皇¶

*** 　　直體¶
丹之煉也煉以坐功蓋坐則身不傾斜三品之往來得以過關¶
度穴否則三關不透矣五臟不靈矣滿腹之精華欹而屈矣必¶
令如壁立竦乎若丈人之峯不然甯暫下單床略舒肢體厯之¶
旣久自堪由勉而安¶
　詩　秋滿空山露氣濃　翠微巖畔秀孤松¶
　曰　亭亭矗立干霄漢　逈異黃山老蟄龍¶
#<md:CK-KZ_JY171_03p045a>¶
<pb:YP-C_JY171_14biji-06-0068a>¶

*** 　　寕魂¶
魂之昏也其原在散魂之定也其道在靈闇汶而弗瑩是卽傾¶
頽所自也目不視而光留一綫耳不聞而竇啟三分一點靈機¶
握於神明之府清澄若水靜定如山虛含鏡影之空照擬燈光¶
之聚斯不流於暗而得一以寕詳具下條合參而道可悟矣¶
　詩　暗收月魄養靈根　定裏光生醒若存¶
　曰　恍駐碧雲觀自在　頓忘塵世有黃昏¶

*** 　　死心¶
修道以蘄不死也然心不死則神不生雖倚著於無形而性已¶
爲形所累故知精足矣氣神已化液而流知神氣充矣神氣已¶
#<md:CK-KZ_JY171_03p045b>¶
<pb:YP-C_JY171_14biji-06-0068b>¶
欲銷而散惟恐耳聞目見矣聲色已環生存直體之思一身逾¶
不適自喜煉丹採藥矣丹已走藥已枯見有靈胎而胎已幻矣¶
有意閑魔孼奇鬼已欲攫人矣妄來於心心未死也善夫莊子¶
之言曰今者我喪吾我喪吾心乃死耳故上單之會衣裳雖紲¶
袢一任其自然坐向偏隅所向而皆是迅雷掣電疾兩烈風痛¶
癢之生鬼神之試若死灰槁木不識而不知夫是謂死心是謂¶
死心以煉已¶
　詩　朗照蒲團月一規　冰爲肺腑玉鬚眉¶
　曰　光華澄到無痕處　牢鎖𤣥猿不許窺¶

*** 　　活性¶
#<md:CK-KZ_JY171_03p046a>¶
<pb:YP-C_JY171_14biji-06-0069a>¶
性者心之種心爲性之郛郛有草蔓之滋斯種多戕賊故死心¶
而心定自活性而性靈蓋霧歛雲消日月自輝光而溢彩順自¶
然之則安於行所無事之天色色空空亦空空而色色矣故旣¶
死心自活性而死心之外亦別無活性之功¶
　詩　香林妙境蕊珠宮　滌盡塵氛藴已空¶
　曰　髣髴一天新雨霽　馬蹄秋水月華中¶

*** 　　解孼¶
修眞之士自立志以還寕尙有𡨚有孼然或從前之遺咎或夙¶
世之難知非未雨綢繆竊恐禍生意外法於前數月每日中正¶
午䖍誦金光玉樞各十遍就日中煉書五雷符至七七日爲符¶
#<md:CK-KZ_JY171_03p046b>¶
<pb:YP-C_JY171_14biji-06-0069b>¶
成書挂單房鎭諸崇又預先矢愿俟吾道德圓成瓜葛牽延定¶
皆拯拔則諸孼方冀吾蚤就救伊於幽苦之途亦何著意相持¶
徒兩敗俱傷於渠何利故恩威並濟孼不足言矣¶
　詩　石匣初開鏡影新　高懸暗室醒迷因¶
　曰　陰霾解盡山光朗　豁眼叢花悟後春¶

*** 　　袪魔¶
超塵劫了死生入大羅膺帝誥極天人之福億萬斯年安容不¶
鄭重分明厯試以諸艱之境故上單以後每聞慘泣悲啼棟宇¶
如崩牆垣若震室中器具走躍飛鳴或妖冶紛來或貲財充積¶
或虎狼逼坐或雷火及身甚至家人眷屬荷枷著械於前人吏¶
#<md:CK-KZ_JY171_03p047a>¶
<pb:YP-C_JY171_14biji-06-0070a>¶
陰兵擉刃罔繩而至客來勸駕道修丹總是荒唐神至呵呼謂¶
大福非渠覬覦邪魔種種不可罄言要皆天所使然試我道心¶
堅否耳顧自入山而後百折不囘之死靡他曾何畏阻魔之至¶
也惟宜鎭定心神倘卒不及持則有合封雙目任其擾亂愼毋¶
開眼略窺一念端凝心心是道則魔將自退焉敢爲殃少失防¶
閑前功棄矣至於情形不一時刻無常統惟日夜嚴防毋以予¶
所未及言者遂以幻形爲眞迹也愼之¶
　詩　黃芽露頴綠生毛　腹有靈珠氣自豪¶
　曰　六甲風雷三尺劍　練光飛處鬼神號¶

*** 　　順時¶
#<md:CK-KZ_JY171_03p047b>¶
<pb:YP-C_JY171_14biji-06-0070b>¶
坐單修煉將以達天也然日夜枯禪竊恐靈機不鬯刻時計度¶
活潑而沖和性天乃適其恬愉而不憂拘苦當子水陽生自必¶
上單凝煉越三時合二十七度功不可虛至卯爲日出之門於¶
丹未便不容久戀依刻而下單緩步廊前借以舒其血絡辰時¶
飲食已復上單時厯午未申計度三十有六及將交酉日入之¶
門也卽復下單以合盈虛之運戌初用飯戌末上單亥初又復¶
下單計四度半行持有定乃合其宜然一陽來復之機日惟一¶
子而丑寅巳午未申戌亥中之活子則又吾身所自具理詳下¶
卷故不妄參¶
　詩　十二時分一刹那　靈臺斗炳近如何¶
#<md:CK-KZ_JY171_03p048a>¶
<pb:YP-C_JY171_14biji-06-0071a>¶
　曰　山中自有忘年樂　不計駒光過隙多¶

*** 　　耐日¶
蓋成功百日而躁與需皆失之夫百日功靈亦第論丹之究極¶
童眞可得之三九少眞七七以爲期中眞以九九見功老耄者¶
煉須百日必拘心法則先期而獲者豈曰倖成顧童眞少壯之¶
功卽不定要以百日然預程速效則有上單而藥走安鼎而土¶
崩烹煉而母亡其害不旋踵者故煉丹之士必皆以百日爲期¶
　詩　晴和佳氣罨茅廬　性海烟消趣有餘¶
　曰　何事疏泉頻酌取　逢源水到定成渠¶

*** 　　節食¶
#<md:CK-KZ_JY171_03p048b>¶
<pb:YP-C_JY171_14biji-06-0071b>¶
匿跡深山人曰先求辟穀夫眞氣未充於靈苑而封濇胃腸恐¶
氣餒神枯救死亡而不贍矣夫養脾和胃麥飯爲良涼血清心¶
佐宜蔓菜次則陳倉之米葵及蒿菱食戒多餐飯罷飮水一器¶
繞堂三匝食氣稍平乃停息寕神上單煉度至若儲糧糴糓營¶
辦維艱則春斸黃精夏搜白茯松榛之實芋栗之珍或剝或烹¶
或和或粉要取療飢果腹無一定之經也¶
　詩　囊槖蕭然興自寛　樂饑疏水供盤桓¶
　曰　只今便謝人間火　瓊液流香當午餐¶

*** 　　檢裳¶
山中無六月絺綌可捐而五層衲衣是爲要具至若近身衵服¶
#<md:CK-KZ_JY171_03p049a>¶
<pb:YP-C_JY171_14biji-06-0072a>¶
綿軟爲佳薄韈單鞋布巾綿帕四時冠服不求精麗而備之必¶
周太暖過涼俱非所取霜遊露坐並非所宜日中少行風檐勿¶
立汲水莫泥污兩足炊薪毋烟拂通身要宜潔淨清虛中和中¶
節統築基大要括安爐採藥之全功故煉已一章後先之關鍵¶
　詩　黃冠白祫舊青鞵　棲息烟蘿跡已埋¶
　曰　一旦朝元霞作帔　玉珂鏘韻步仙階¶
¶
¶
¶
¶
#<md:CK-KZ_JY171_03p049b>¶
<pb:YP-C_JY171_14biji-06-0072b>¶
