#-*- mode: org; -*-
#+EXPORT_ID: JY171
#+TITLE:天仙金丹心法 Tianxian Jindan Xinfa
<<<<<<< HEAD
#+WITNESS: CK-KZ JYE
#+BASEEDITION: YP
=======
#+WITNESS: YP JYE
#+BASEEDITION: CK-KZ
#+SEC: 03
>>>>>>> cc399419a54ac8bb3f7e496efeab7a17cca5c7ac
<pb:CK-KZ_JY171_03p001a>¶
* 重刋道藏輯要¶
** 　天仙金丹心法¶
八洞仙祖合注¶
*** 　　第一立志　　　　　　　　　三山笛史韓湘著¶
仰止崇山，心欲登而身卽到；覊縻密網，數難避而理可囘。懸慧¶
劍於靈臺，斬斷邪關都匿跡；握神樞於智府，衝開法界任扶搖。¶
故鐵杵磨針，不廢半途終造極；石盤作蓋，甘居死地得長生。索¶
祕妙於寶笈琅函，務效蟻珠尋曲折；葆性命於琳宫繡宇，甯將¶
繭緖苦糾。奮玉斧以開基，端憑意匠；啟金繩以覺路，朗注情¶
田。深斯入道之源，以闢修眞之要。¶
<pb:CK-KZ_JY171_03p001b>¶
**** 　　仇俗¶
宇宙一積情之府，而情卽造孼之媒。情以引其情，遂流蕩而莫¶
知所届。是故情濃於妻子，則畢世馬牛。情熾乎利名，則終身繮¶
鎖。嗚呼，繮鎖馬牛之業，何在而非造孼之媒耶。且卽於用情之¶
地，無以累吾情。而世緣未决其藩，則有用之居諸，汩於俗情而¶
坐失。迨至鐘鳴漏盡，撒手而空歸，乃悔沈蕩於昏波，而俗之累¶
人大也。古者高人達士視俗如仇，蓋深知妻子利名厚吾生適¶
以賊吾性命也。洎丹成九轉，尊榮於億萬斯年，祖禰之精魂，且¶
重聚三生石上，視塵累之馬牛繮鎖相遠何如也。故仇俗之仇，¶
正以能仇同萬福。¶
<pb:CK-KZ_JY171_03p002a>¶
　詩　流光如水不迴瀾，　難把優游救老殘。¶
　曰：　我洩𤣥機聊破夢，　返童須覓大還丹。¶
**** 　　探道¶
太上演經，廣成談道，遂以啟苞符之祕，而奧旨以傳。大言之則¶
布濩乾坤，而斂則退藏於密。可分、可合、可卷、可舒，化腐臭爲神¶
奇，綿一息於終古。道可道，非常道，而爲道微矣。顧所見異辭，所¶
聞異辭，所傳聞又異辭。討論之未精，不能知止而有定，何以窮¶
乎其至變，統宗而會元。故就正高賢，參稽載籍，復本以澤山之¶
虛受，執中而不失其權，至道之精，亹亹來會矣。《鶴鳴》之賦曰：他¶
山之石，可以攻玉。云有藉也，延訪之殷也，善納誨也。吾爲探道¶
<pb:CK-KZ_JY171_03p002b>¶
者誦詩。¶
　詩　庶物蚩蚩負氣來，　惟人靈秀有根荄。¶
　曰：　窮源探取先天祕，　覷破𤣥關笑口開。¶
**** 　　訪師¶
七十子之徒，得杏壇而具體。而西來大意，六祖傳燈。吾道之淵¶
源，亦若是則已矣。夫師以强教金針，非靳於後人。然而匪我求¶
童䝉，童䝉求我，志應也，感以誠也。康成之擔簦，游楊之立雪，故¶
道成不朽，甚至靑生於藍而勝藍。顧德無常師，一良鳥之擇木¶
而栖也，擇之不精，必且下喬而入谷。附訪師心訣，待善參。¶
　　眞輕。雙齡。舉紛。非精。如停。假紋。道門。燒魂。或深。倘親。¶
<pb:CK-KZ_JY171_03p003a>¶
　　者身眸童止紛本氣斯留者蛇巾旁黃招爲幽其相¶
　　孰健炯髮瀟答直與内勿孰帶道涉煮物大道失勿¶
　　是，足秀，鶴灑，對論，神外，切是，眼服，語白，攝術，莫察，愼¶
　　亟貌，内骨，言旨，卽品，所難，面頂，粉蜜，御法，反奧，玷道，¶
　　觀道藴頂語𤣥據三遇辨黑鶴飾如女小火𤣥污正¶
　　其然光峩淸以丹聲乃疑神無儀口採施呼談淸心¶
　　形。岸明。巍新。叩經。聲眞。質昏。頭文。厥陰。或霖。與名。有¶
　詩　眞藍淘濯出高靑，　紹述仙宗認典型。¶
　曰：　邀得月輪開北斗，　光風披拂侍𤣥亭。¶
**** 　　質友¶
<pb:CK-KZ_JY171_03p003b>¶
孔子曰：德不孤，必有鄰。言志孚也。而淵明亦以疑義奇文，必待¶
同心賞析。則中心之貺佽，我亦良難。而矧性命之圖，擇交尤鉅。¶
故附以質友切論，詔爾後賢。顧風雨廬中，旣已卜周行之示要，¶
必推心置腹，略無我詐爾虞。斯以叶于野之占，而佐嚴師所未¶
逮。¶
　　流露於面顔，印堂與鼻端，紅黃而潤。遇此人而隆以¶
　　早生以告罄交，我與樂必誠，積以之感受，謙以之禮¶
　　氣，平舌不談，故作深藏之態。此包藏禍心之輩，覩貌，¶
　　道所捫胡害受中。術墮一耳。財資取詐目名借深，交¶
　　中得。或底。哉。廋焉人色，其觀而言其察壤。霄道言以¶
<pb:CK-KZ_JY171_03p004a>¶
　　胸失抑探道者，其留意防之。損益兩途判然，家淺腹¶
　　然之吾。右而支左要，切及問忌，無言大卽時面交心。¶
　　奧。交臂，抱憾終身矣。至若冠裳艷麗，旣傲且狂。或本¶
　　𤣥談輕肯不凝，渾必貌士，之沈深故愚，若智大曰：古¶
　詩　卜築巖阿樂隱棲，　素心願從白雲齊。¶
　曰：　空齋永締金蘭譜，　並坐無言聽鳥啼。¶
**** 　　徧採¶
《金丹心法》集腋以成裘，實薈古今丹訣之精華，而畢羅其要。而¶
立志猶資徧採者，堅後賢之信，而驗錯綜參伍之奇也。今夫揚¶
赤壁之帆，則樂其恬靜；望黃牛之峽，則驚厥險奇。洎觀乎大海¶
<pb:CK-KZ_JY171_03p004b>¶
洋洋，乃嘆𣾀百川而王百谷。而細流不擇，愈以益其深。且諸集¶
之言，亦各自抒其所得。然死生之界，要害之關，究未嘗別剏新¶
奇，迷其正旨。但有詳有畧，有粗有精，有淺有深，有顯有隱，致其¶
異，統其同，乃知心法之苦心，而觀於海者難爲水也。故曰堅後¶
賢之信，驗錯綜參伍之奇也。¶
　詩　靜啟瓊函玩祕文，　鈎𤣥叵許剩餘芬。¶
　曰：　參明藥火淸眞旨，　好結元嬰現彩雲。¶
**** 　　遠追¶
收心十二時，放眼三千界，古人自命，誠有味乎其言之故。上下¶
千年，非直比方人物，絜短較長，蓋將於尙論之餘，懸一的以相¶
<pb:CK-KZ_JY171_03p005a>¶
赴耳。是故人上於我矣，而人之上有人焉。處下闚高，由遠而溯¶
洄至遠，抗心翹首，誰靳而封之。且前喆之踨，後人之鵠也。士君¶
子冥心孤詣，無憑藉而猶興。矧往聖可師，胡不以神兩相印。惟¶
卽古人之終始，鐫髓而旌心，讓以先登，而不許其獨步。安必效¶
法乎上者，僅得乎中也。故以遠追爲量也。¶
　詩　艷陽烘染百花洲，　水閣山亭快意游。¶
　曰：　忽見孤峯天外逈，　開襟更上一層樓。¶
**** 　　戒欺¶
戒欺者何也，所以誠吾意，盡人以合天也。天以理爲衡，理以心¶
爲宅，心安則理得，理得則天全，故修眞必自戒欺始。且心爲神¶
<pb:CK-KZ_JY171_03p005b>¶
舍，神以孕氣，氣以生精。虛憍之未融，安得固精、凝神而養氣。况¶
欺之未戒，則情涉浮游而眞意不生，曷以妙返觀之用。惟立心¶
應物，毋俾一息矯誣，則意罔不誠，人盡而天心合矣。旡妄則可¶
盟金石，中孚則可格豚魚。此戒欺爲天德王道之大閑，亦卽修¶
眞之要旨。¶
　詩　拂拭心田舊異香，　秋蘭紉佩菊爲裳。¶
　曰：　取懷不假秦銅照，　肝膽分明皦雪霜。¶
**** 　　求慊¶
人心本至虛，至虛故靈應，靈應故能披剝萬象而見已，而以至¶
虛合太虛，洎情爲物遷，重以百端交集，遂使靈光一點，蔽於愁¶
<pb:CK-KZ_JY171_03p006a>¶
雲苦霧中。如猿哀秋，如巵漏底，寖銷漸牿，神摧氣索，而精血枯¶
矣。迨至因緣而生覺，參幻以知空，而一綫之淸明，不敵七情之¶
隕穫。是故達五明之路，朗耀情宫；疏八解之源，澄淸性海。要令¶
躊躇滿志，取之一體，而皆逢靑山白雲。江湖之水湛然，可復有¶
未慊之憾耶。寸衷高朗，百體充盈，此爲築築基之基，而先煉煉¶
已之已。¶
　詩　輕甯一氣轉神功，　復姤往來遞嬗中。¶
　曰：　三十六宫春意盎，　鳶飛魚躍覺天空。¶
**** 　　勤始¶
學者邁征之詣，力端重乎始基。譬若稽田旣勤，敷菑乃得。修陳¶
<pb:CK-KZ_JY171_03p006b>¶
其疆畎，梓材勤樸斵，而後來之丹雘可加。由邇以陟遐，君子所¶
爲，作事謀始也。不然，存畏葸之懷，而無撒手懸崖之勇，則經營¶
不力，安望積小以高大，而成峻極之觀。故志士勵行，一念確乎¶
其不拔，而縱心孤往，行健以自强。此鵬鳥之爲培風，斯以背負¶
靑天而莫之夭閼者也。而後乃今將圖南。¶
　詩　東風餉暖苑花齊，　一刻千金肯自迷。¶
　曰：　休戀穠華誇比翼，　孤桐原待鳳凰棲。¶
**** 　　永終¶
《易》曰：不恆其德，或承之羞。士君子功廢半途，或沮喪於垂成之¶
會，千載而下，猶爲撫膺太息，而謂不成丈夫矣。夫君子有終，謙¶
<pb:CK-KZ_JY171_03p007a>¶
之所以亨而吉也。乃以億世之崇高富貴，而不能堅守其初心。¶
嗚呼，自待抑何薄矣。况築基三載，百日丹成，一十月胎，而陽神¶
自脫，自時厥後，此身已證長生。曾日月之幾何，而不愼終如始¶
也。《書》有之，爲山九仞，功虧一簣。此不恆其德，而可承以羞者也。¶
立志者其惟懷永圖焉。¶
　詩　著屐尋山路幾更，　巖迴翠杳覓鵬程。¶
　曰：　攀蘿咫尺登峰頂，　莫墜靑雲負此生。¶
**** 　　超凡¶
三千大千，凡界也。處凡界而相濁者，凡民也。南柯之紫蟻排兵，¶
北陸之𤣥駒走隙，爲蕉爲鹿，是蝶是人，當殘夢初囘，總是北邙¶
<pb:CK-KZ_JY171_03p007b>¶
衰草耳。夫芝蘭茝蕙，發幽谷之馨香，雖蕭艾同敷，而獨翛然其¶
自遠。然至金風玉露，時勢交乘，曩之卓冠羣英者，依然與草木¶
同其腐朽。是以愚者刳心以掃智，哲人蓄髓以憐肌。非惟土石¶
候鄉，腐耽良錦；實乃遊心冥淡，解脫藩籬。故上古大椿，不與北¶
邙衰草伍立。超凡之志，應作如是觀。¶
　詩　塵海茫茫萬里濤，　慈航那識榜人勞。¶
　曰：　從今只度雞羣鶴，　奮翮凌風唳九臯。¶
**** 　　軼聖¶
上天之所報，不報於其人，而報於其人之天智。効一官而無以¶
崇莘野南陽之抱，則用亦第如其器，而稱物以施。故酬不以願¶
<pb:CK-KZ_JY171_03p008a>¶
爲媒，而報要以人爲劵。聖眞立志，必使後無來者，前無古人，不¶
甘於小成，不以苟可安而止。情之所至，一往而深，則安見前賢¶
不畏後賢，而後來者不居上。《金丹心法》先以立志造其端，玉宇¶
瑤房，金臺貝闕，億萬載之攸躋而攸止。此丕丕基也。¶
　詩　三華結就逈超塵，　累劫修來第一眞。¶
　曰：　曾記洞天仙八萬，　紫雲端捧少年人。¶
¶	
¶	
¶	
¶	
<pb:CK-KZ_JY171_03p008b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY171_03p009a>¶
*** 　　第二端品　　　　　　　　　蓬萊道人張果著¶
黃中繕性，道樞充筦性之符；玄牝棲神，物軌啟參神之鑰。運濠¶
湻以植本，玉粹金剛；袪䠥躠以安貞，氷懸雪跨。故淇澳之琢磨¶
有斐，永千年𥈠聖之思；首陽之薇蕨雖枯，流萬古馨香之韻。挺¶
蒼松之勁節，甯偕碧草凋殘；瑩白璧之奇光，直任靑蠅點落。以¶
沅芷杜蘅之澤，爲醴泉芝草之春。斯篤實以禔躬，定已精而益¶
密；自中和之在抱，將希聖以離塵。¶
**** 　　持身¶
予聞諸莊子，道人無聞至德，不得大人，無已約分而不期。且天¶
而𢌿我以身，大而化之。之所由化，先化其所化，而化乃以神。是¶
<pb:CK-KZ_JY171_03p009b>¶
故如奉盈，如執玉，如處女，如履薄而臨深，如困守於孤城而兩¶
軍未憗，如朽索之馭六馬，翼乎其小心。内天而主宰，人外而斡¶
旋。本乎誠，位乎愼，達於理，明於權，蹢䠱而屈伸，反要而語極。故¶
曰：無以人滅天，無以故滅命，無以得徇名。謹持而弗失，乃以反¶
其眞。¶
　詩　衾影無慚夢亦淸，　潔如霄露浥金莖。¶
　曰：　元陽若化沖虛體，　管許雲飛覲玉京。¶
**** 　　緘口¶
山木自㓂也，膏火自煎也。川不防其防，而蟻封可潰爲濫也。故¶
爾驕而道，而人將誚之，爾炫而𤣥，而人將瘨之。其駟之不及也。¶
<pb:CK-KZ_JY171_03p010a>¶
厭之不克捫也，其溺之所爲之，不可使復之也。咸其輔頰舌，反¶
唇而稽矣。括坤四之囊，愼不而害矣。道吾道，吾自道，𤣥我𤣥，我¶
自𤣥。守如瓶，緘若金。人背與物不相靡相刃，物亦不與我牴牾。¶
惟口啟羞，緘之不密也。太上曰：知者不言，言者不知。故聖人行¶
不言之教。¶
　詩　搗碎𤣥霜旨趣甜，　眞機默喻勿詹詹。¶
　曰：　心花縱使傳迦葉，　也只含情信手拈。¶
**** 　　輕財¶
財者何，塵垢也。曷輕乎，爾淸心也。輕則曷以淸，吝則愚，貪則敗。¶
有其有者累，見有於人者憂。是故象有齒以焚其身，賄也。石崇¶
<pb:CK-KZ_JY171_03p010b>¶
吝族於倫，子魚貪尸諸木。物物而不物於物，道者爲之公。馬伏¶
波文淵謂：凡殖貨財在賑施，否則守錢虜。此志此物也，輕所輕¶
也。輕所輕者，不有其所有者也。不有其所有，而見有於人耶？不¶
開人之天，而開天之天。開天者德生，開人者賊生。不賊於賊，而¶
德全其德，此之謂葆眞。¶
　詩　珠輝玉潤彙珍田，　跨鶴何須十萬。¶
　曰：　石忽變金金等石，　任情揮灑讓神仙。¶
**** 　　納氣¶
雖有忮心人，不怨飄瓦。惼人卽易怒，不怒於虛舟。故虛已以遊，¶
物莫之害。其聞人譽已，適適然驚。人譽人，則自失，人毁已，已則¶
<pb:CK-KZ_JY171_03p011a>¶
益修。人毁人，婉爲解。蛇神牛鬼，鬼斧神斤，觸不驚，犯不校，是純¶
氣之守也，客氣不侵也。其天守全，其神無卻也。無卻守全則無¶
累，無累則正平，正平則與彼更生，太虛爲一。¶
　詩　世路戈矛暗裏藏，　一言偶悖忍相戕。¶
　曰：　沖和雅量涵高遠，　鋒刃鎔成日月光。¶
**** 　　友善¶
井蛙不可語於海者，拘於墟也。夏蟲不可語於氷者，篤於時也。¶
曲士不可語於道者，束於教也。夫教以師爲鵠，而以友爲簪。染¶
以藍則靑，染以朱則赤。意怠之鳥，翂翂翐翐，而其行不斥，得友¶
聲也。荃孤芳則茅爲害，曲寡和而調弗揚。是故援靑松以誓心，¶
<pb:CK-KZ_JY171_03p011b>¶
指白水以旌信。攀嵇而鳳舉，交吕亦鴻軒。氣類符，其神相許也。¶
故情莫如率，形莫如緣。¶
　詩　舊雨忘言臭味馨，　芝蘭滿座繞丹經。¶
　曰：　異香醉我醕於酒，　太史宵占聚德星。¶
**** 　　絕讒¶
從善則如登，聽讒則如墜。囊瓦之覆楚墓，握而宫班；宰嚭之亂¶
吳社，墟而臺沼。讒者滑吾以俗，且將冒吾以蔽䝉。與眾君子遊，¶
莫沾所賸。與一小人比，則啜其醨。入鮑魚之巿，久而俱臭者，蘄¶
自畜於樊也。夫其湻悶恢心，方外袪夫塵垢。詎遁天蹇道，甘殉¶
僉壬。而德厚信矼，敝敝於一二匪人，蘄乎亂。嗚呼，殆爲人菑夫。¶
<pb:CK-KZ_JY171_03p012a>¶
　詩　似酒東風滿翠微，　辛夷馝馞牡丹肥。¶
　曰：　山牕莫聽鶯簧巧，　惱亂楊花撲面飛。¶
**** 　　別嫌¶
風之吹萬不同，而使其自已也，咸其自取。怒者致怒其曷瘳，有¶
眞君存焉。愼焉，而不𢌿以朕，是以無有爲有。無有爲有，疇則摘¶
其瑕。納履乎爪田，整冠乎李下，何若是芒乎，且已則已芒，而曰¶
人之芒於芒，芒吾眞宰乎。因非因是，因是因非。不授以因，因斯¶
無朕。故曰：自彼則不見，自知則知之。古者上堂聲必揚，夜行則¶
以火。不窺密入虛，如有人充類而至義之盡，乃曰別嫌。聖人和¶
之以是非，而休乎天均，復通爲一。¶
<pb:CK-KZ_JY171_03p012b>¶
　詩　冰心早向玉壼收，　寶相光圓滿慧樓。¶
　曰：　掃盡微雲天不夜，　一輪霽月淨高秋。¶
**** 　　　安分¶
分無常也，而安有定。定之以知，止汝止以安焉。不由而照之以¶
天，天則分也。故滑疑之耀，聖人所圖，圖之者不用而寓諸庸也。¶
庸也者用也，用也者通也，通也者得也，適得而幾矣。因是已，已¶
而不知其然，是之謂道。是故困勉者之分安百千也，得失疾遲，¶
安所安不相襲也。心不欲雜，雜則多，多則擾，擾則憂，憂而不救，¶
爲人使則徒勞，使以天則無僞。宜止而不止，是謂坐馳。體道之¶
人，入遊其樊，弗馳而越畔。¶
<pb:CK-KZ_JY171_03p013a>¶
　詩　守得靈樞定也無，　塵思銷盡驗工夫。¶
　曰：　恬吟止所兼山卦，　不見行庭養若愚。¶
**** 　　愼微¶
司馬承楨云：損之又損，以至於無損。夫損至無損，是微而無微。¶
此道之樞，亦品端之的也。蓋至人之用心若鏡，不將不逆，虛而¶
不藏，體盡無窮而遊無朕，受以天而無見得。故心止於符。夫欲¶
惡經營，喜怒婬佚，意有所至，而愛有所亡。膚寸彌天，虛蒸成菌，¶
以至驕僨而不可係。嗚呼，可畏也。夫是故冥冥之中，必薙厥萌，¶
寂寂之地，母滋爾蒂。深之又深，而不爲緒使，密之又密，而不爲¶
物絯。琢雕復樸，塊然獨以形立。紛而封哉，一以是終。¶
<pb:CK-KZ_JY171_03p013b>¶
　詩　日煖之田蔚紫雯，　春光透漏已三分。¶
　曰：　敷菑莫待勾萌坼，　預倩靑鸞帶露耘。¶
**** 　　杜漸¶
壺子之聖也，杜德機焉。杜德機云者，容貌若愚，甚盛德也。况已¶
私之伏，暗長而潛，滋茁而軋矣。申胥有言曰：爲虺不摧，爲蛇將¶
曷若。且坤之初六，履霜而堅氷。霜者陰始凝，馴致則腹堅水澤¶
矣。是故外韄者不可繁而捉，將内揵焉。内韄者不可繆而捉，將¶
外揵焉。澹而靜，漠而淸，調而間，過之而不守，鬱閉而不流。¶
乎，其若詛盟以守勝也。故素也者鉏焉，而無所與雜也。純也者¶
屏焉，而不虧其神也。維屏維鉏，乃純乃素。¶
<pb:CK-KZ_JY171_03p014a>¶
　詩　石火光微勢燎原，　炎威况値巽風焮。¶
　曰：　行人指說咸陽道，　痛惜阿房不忍言。¶
**** 　　主信¶
古之有道者不貳二，不參三。信矣而不期，光矣而不耀，故其寢¶
不莫，其覺無憂，恬淡虛無，乃合天德。夫天德者，不言而信，不介¶
而孚。日月四時各循其序，陰陽萬古不改其經。惛然若亡而存，¶
油然不形而神。萬物畜而不知，此之謂根本。根乎本者，媒媒鬱¶
鬱，豚魚可格，實實淵淵，盈缶可占。宇泰定者，發乎天光，發乎天¶
光者，人見其人。人有修者，乃今有恆。有恆者，人舍之，天助之。故¶
旡妄者，元亨利貞。而如匪正，則有眚。¶
<pb:CK-KZ_JY171_03p014b>¶
　詩　五卜孿如四可貞，　䕫䕫後甲問先庚。¶
　曰　靈臺自有溪毛薦，　不效狙公笑尾生。¶
**** 　　存誠¶
天以誠而淸，地以誠而甯，故兩誠相亞，萬物皆化。芒乎芴乎，而¶
無從出乎；芴乎芒乎，而無有疆乎。萬物熙熙，皆自誠基，萬物職¶
職，皆自誠殖。且道先以繕性也，性而從於心，心與心識。知而無¶
以反其性情而復其初，是倒置也。是故達生之情者，不務生之¶
所無以爲，達命之情者，不務知之所無奈何。慤而眞，虛而實，靜¶
一而不變，淡而無爲，動而以天行，以通乎物之所造，養生之道¶
也。是爲條逹而福持。¶
<pb:CK-KZ_JY171_03p015a>¶
　詩　當初矢願往蓬萊，　銳意還丹化玉胎。¶
　曰：　靜養千年飛去也，　金針留得度羣材。¶
¶	
¶	
¶	
¶	
¶	
¶	
¶	
¶	
<pb:CK-KZ_JY171_03p015b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY171_03p016a>¶
*** 　　第三悔過　　　　　　　　紫微垣仙藍養素著¶
寶鏡非臺，叵任纎埃，䙝涴芝田，似玉爭容。灌莾叢生，毒龍騰飛¶
舞之奇，破鐵圍而踴躍，封豕突爪牙之孼，排銅堞以披猖。故伯¶
玉知非，每撫時以自勵；淵明作賦，思未遠其可追。脫離慾海腥¶
波，猛立懸崖須撒手；割斷名韁利鎖，急尋覺路莫囘頭。匿瑕則¶
以琢而瑩，力振風雷之益；䝉垢則由湔而潔，光符日月之更。惟¶
霧斂與雲消，自天空而海濶。¶
**** 　　陽愆¶
君子觀變玩占而悟道，先補過矣夫無端失足，踰閑於身世之¶
交，自好之淸流一慚之。不忍忍，終身慚耶。而况指靑雲以信修，¶
<pb:CK-KZ_JY171_03p016b>¶
則疇曩之愆，尤應已瞿然而愧矣。愧且勵，防之斯愈周。虎尾春¶
氷，未許輕心掉也。《易》曰：不遠復，旡祗悔。以云吉也，敦中行也。迷¶
復則凶，而災且生也。是以君子誦盤銘而自新，以思永也。¶
　詩　仙子頻將玉斧修，　年年桂魄皎淸秋。¶
　曰：　方諸夜半饒殘淚，　一點朦朧萬里愁。¶
**** 　　陰慝¶
修道以治心也。惡慝於中，而袪之不勇。《大學》爲正修之累，卽𤣥¶
基爲性命之防。然不必其伏危機，蓄隱毒，而懷狡憤，厲胸中之¶
刃，藏笑面之戈，如蜮如虺，如蜂如蠆，如林甫義府，乃爲黑風過¶
海之幾也。當其私意潛萌，爲猿而若馬，無以遏其猖狂之勢，而¶
<pb:CK-KZ_JY171_03p017a>¶
憧憧往來，百感朋從，乘虛入矣。是故正心先愼獨，刮垢務磨光。¶
　詩　自葆虛靈絕點瑕，　波心月影鏡中花。¶
　曰：　輕塵不著眞空界，　弱水三千好放槎。¶
**** 　　身玷¶
身曰身城，示守也。守有道，日起有功。守偶疎，動而得咎。身也者，¶
積善之區，亦積愆之藪也。且夫往來之劇也，酬酢之棼也，入於¶
其中，而身城自化。雖甚盛德，猶且難之。是故身之冐貢於非幾¶
也，猶雉堞之崩而壞也。彌其缺則繕而完，補其苴則豐而固。漆¶
城蕩蕩㓂，來不上，雖乘其墉，弗克攻也。古人所以重崇垣，勤捄¶
度也。愼斯術也，可以磨吾玷，夫乃得以城吾身。¶
<pb:CK-KZ_JY171_03p017b>¶
　詩　消盡陰霾皷太和，　風光澹宕五雲多。¶
　曰：　昻頭試向蓬瀛望，　島嶼烟淸靖海波。¶
**** 　　口鋒¶
天道不言而五行布，四序章，品物亨，而𡻕功順也。人之有口也，¶
善敗興焉。出好興戎，惟其所召也。是故吉人之辭寡，躁人之辭¶
多，仁人之言必藹如而其利溥也。逞鋒而鬬捷，則傷天地之和¶
也。緝緝翩翩，乘機而搆禍，人所怒，鬼神所呵也。是以君子愼密¶
而不出也。¶
　詩　檻外山靑水自流，　尋春底事說春愁。¶
　曰：　杜鵑呌月黃鸝罵，　斷送東風不掉頭。¶
<pb:CK-KZ_JY171_03p018a>¶
**** 　　利縻¶
財賄之於人，甚矣。求之未得，而害已隨之。利蓋害之媒，而生人¶
之怨府也。士君子淸虛結撰，輕軒冕於泥塗，則大寶在三，珠玉¶
金錢非所與。然乞假或通於疇昔，而以空山爲避債之臺，公私¶
兩憾矣。夫報賜以力，自古有之。以吾所有餘，默以濟其不足，則¶
𤣥科經法亦可以償也。《詩》有之：投我以桃，報之以李。以云稱也，¶
無負於人也。¶
　詩　豪富何嘗到九泉，　銅山金窟總徒然。¶
　曰：　倘教瞋目能將去，　底用兒孫化紙錢。¶
**** 　　色障¶
<pb:CK-KZ_JY171_03p018b>¶
嗚呼，君子歌鄭衞諸篇，嘆淫奔之鑑炯矣。夫一朝失足，千古遺¶
羞。則筆伐口誅，烈於五刑之顯戮。然必其定情於薦枕，乃爲亂¶
男女之防，則雲荼須友之章。昔人何以廢書而嘆？故當其目挑¶
心許而繫懷於我，見猶憐，則一念之不自持，未必不抱慙於淸¶
夜。而猶未也，謂陰陽配偶，古今人道之大倫，而皷鐘琴瑟之調，¶
或敝於色斤之戕伐，殆非所以尊性命而知保合。夫太和，故毋¶
摇爾精，乃得廣成之大要。¶
　詩　載酒尋花醉聽鶯，　鶯花適興酒陶情。¶
　曰：　花殘酒醒鶯何處，　淚灑離筵夜雨鳴。¶
**** 　　浪墨¶
<pb:CK-KZ_JY171_03p019a>¶
才士多功，才士亦多過。夫摛華掞藻，半皆海市蜃樓，而略涉風¶
情，見者遂眠花而躤柳。而况一時逞意顚倒乎。人心風化，死生¶
榮辱之關，雖倖免乎明刑，竊恐難逃隱禍耳。修眞之士，應不忍¶
爲。然濡墨吮毫稍流於過當，或騁才於往日，或寄興於無心，要¶
當細檢生平，勿俾流患於將來，以自虧其德行。¶
　詩　莫將揮翰逞才雄，　隱禍恆藏巧說中。¶
　曰：　感發天良時惜墨，　筆花垂露冩春風。¶
**** 　　貪饞¶
食飮以滋榮衞也。采溪澗之毛，而王公可薦，非窮水陸之奇也。¶
夫酒食之貪，厥惟饕餮，比之於混沌、窮奇、檮杌，名以四凶，帝舜¶
<pb:CK-KZ_JY171_03p019b>¶
投之於四夷，以禦魑魅。君子曰：口腹之累人甚矣。今夫采於山，¶
美可茹也。采其芹，鮮可食也。簞瓢而疏水，可以樂飢也。羅百味¶
之甘，侈八珍之奉，極滋味於刀砧鼎鑊，而𡨚慘何堪。嗚呼，是顚¶
頤也，是拂經也，是舍爾靈龜，觀我朶頤，而非居貞之吉也。故曰：¶
養其大者爲大人。¶
　詩　控首西山弔采薇，　馨香爼豆日增輝。¶
　曰：　養生甘茹園蔬味，　堪鄙持粱齒獨肥。¶
**** 　　誤䝉¶
吉凶悔吝者，生乎動者也。當幾務猝投之會，而未及致詳。雖有¶
意以矜持，竊不禁無端擾亂。故吉居其一，而凶與悔吝，恆踞其¶
<pb:CK-KZ_JY171_03p020a>¶
三焉。士君子言行之偶違，豈遽遺罔念作狂之咎。而防之不密，¶
乃至寖昌寖熾，若狂瀾之旣倒而難迴。謂始也無心，而繼流爲¶
有意也。是故憂悔吝者存乎介，震旡咎者存乎悔。¶
　詩　西園柳絮小橋東，　點點殘花落滿叢。¶
　曰：　畢竟自來還自去，　月明誰鎖紫深宮。¶
**** 　　甘蹈¶
人雖甚不肖，日沈溺於迷津。及淸夜捫心，未必不增其氷谷。迨¶
至蝸名蠅利，薄於途窮日暮之餘，遂倒行而逆施之，有不遑恤¶
矣。在《豐》之上九，豐其屋，蔀其家。《困》卦九三爻，據於蒺藜，困於石。¶
必也來章，有慶譽。明而貞，斯大人吉耳。夫非禮勿履，《大壯》所以¶
<pb:CK-KZ_JY171_03p020b>¶
亨也。《晉》如愁如而利貞，是以受茲介福也。不然而弗過防之，從¶
或戕之，雖有聖神，愛莫能助也。君子故曰，省其身也。¶
　詩　五湖游泳水如藍，　釣餌芳甘未可貪。¶
　曰：　伫聽春雷振鱗甲，　禹門躍浪擁雲龕。¶
**** 　　監往¶
過已往矣，雖悔其何追。然士無懲創之心，則萌蘖潛滋，直若輕¶
車熟路耳。譬如平地坦夷，本無所虧，溝而爲積㘭，則四隅之濁¶
淖泥塗，乘虛而坌集。迨晞陽久照，積潦寖消，而培壅未施，遇奔¶
流而復入下流之地，眾惡所歸。玩坎窗之占，可以知補過矣。以¶
剏鉅痛深之戒，貞其返照之神，斯執競以行，不續前車之覆。¶
<pb:CK-KZ_JY171_03p021a>¶
　詩　春風暗度曲闌亭，　遶徑山梅送遠馨。¶
　曰：　野雀忽來偷眼看，　惜花又挂護花鈴。¶
**** 　　察來¶
過之來也，覺焉而不貳，其見天地之心乎。《小畜》四爻，有孚，血去¶
惕出。蓋柔而得正，虛中巽體而補之以剛，是有孚而血去惕出¶
也。《大過》之初六，藉用白茅，畏而愼焉，不嫌其過，故皆旡咎也。今¶
夫北闕之輕陰旣散，則南山積翠，鬱浡而自流，雲蔚霞蒸，觸石¶
而呈五色。是故志之立，品之端，積善之本原，莫不受成於改過。¶
　詩　轉盼風光覺昨非，　陽和初動莫輕違。¶
　曰：　審時採取靑麟髓，　煉出飛仙上紫微。¶
<pb:CK-KZ_JY171_03p021b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY171_03p022a>¶
*** 　　第四遷善　　　　　　　　醒眼道人曹器杰著¶
天上同仁，普湛恩之雨露；世間最樂，培心地之芝蘭。餘芬揚口¶
角之和，寒消嶰竹；挽水解枯魚之泣，暖躍春波。故生蛭濳吞，伯¶
略剏瀟湘之績；慧星退舍，芳名流泰岱之封。垂淨業於無倪，還¶
假道樞成慧業；廣福田而有種，盡祛人械葆珍田。合儒家視履¶
之祥，其旋元吉；兼釋氏波羅之諦，自在行深。惟積少成多，務躊¶
躇而滿志；自增高繼長，充法勝以諧因。¶
**** 　　捨貲¶
財者，宇宙之川流，而生人之借徑也。積而能散，用之而各協其¶
宜，乃孚天地之盈虛，而不爲守虜。然必若太原荀恁，散資財於¶
<pb:CK-KZ_JY171_03p022b>¶
九族，而高隱終身。馬援、班榖，畜於親鄰，而身自羊裘皮繹。君子¶
曰：此非人情不可近，舍之而不合其宜。學人自悔過以來，酌盈¶
劑虛而胸無繫吝，行陰功事，發至誠心。爲善無近名，施恩不望¶
報，以生民之大命，還之而爲天地之大公，是爲流宇宙之川流，¶
而善假生人之借徑。¶
　詩　福地開從積善門，　權憑慧眼照黃昏。¶
　曰：　途窮那待西江水，　一勺能沾活鮒恩。¶
**** 　　給藥¶
異卉靈根，不可以囘天，而可以解人之疾疫。彼室家温飽，則藥¶
籠中物，可投於治標治本之時。乃如貧病顚連，則一人向隅，舉¶
<pb:CK-KZ_JY171_03p023a>¶
室皆爲飲泣。或限於鄕村之僻遠，誰驅二豎之殃。或窮於痼疾¶
之綿，莫覓三年之艾。作善者，按方修製，依症送施，如扁鵲重¶
生，飲以上池之水也。夫蘇耽之井，董奉之林，藥盞丹鐺，遂作證¶
仙基業。故覓長生之術者，莫先於衞人之生。¶
　詩　華陽洞口白雲隈，　炮煉靈丹轉又迴。¶
　曰：　一切囘春歌夀愷，　歡欣童叟到熙臺。¶
**** 　　放生¶
天地之大德曰生，大生，廣生，而生生不已。而所生之物，亦本生¶
物之心以爲心。故凡欲長生，須種放生果。且物雖微賤，莫不惡¶
死而欲生。故鱠餘之魚，復振鱗於吳水。膳後之豕，翻化龜於魯¶
<pb:CK-KZ_JY171_03p023b>¶
津。况卽其生而生之，則刀砧擭之餘，胥荷再生之澤。夫隋侯、¶
楊寶、毛寶、宋庠，一念之所將，永膺多福。而龍宫酬德，且以禁方¶
濟世。躋天府之上眞，惟擴此生機。剏放生池苑，捐金勸募，俾復¶
其生。夫是爲好生，好生者，長生之劵。¶
　詩　物我含生兩不干，　相逢底事忽相殘。¶
　曰：　仙郎若解無情網，　一覺阿門夢也安。¶
**** 　　印典¶
儒、釋、道教，譬則三光。經典之創垂，若江河之行地。且經者，徑也。¶
揭信修之路，而導之於天衢也。昔人見桃花而悟道，則覩茲密¶
諦，益啟金繩寶筏之光。故根器深者，因緣以生覺，其次，則遁途¶
<pb:CK-KZ_JY171_03p024a>¶
守轍，求列聖之心燈，又其次，信從因文義而知寡過。故經以彰¶
教，教明而道乃行矣。印經則經以印心，所以衍在天之寶祕，亦¶
心因經印而流心法於後人。¶
　詩　了性還丹化雨深，　刋成經錄度金針。¶
　曰：　饒將十二龍賓彩，　演出空𤣥覺世心。¶
**** 　　方便¶
善無大小，而善量無窮，力所得爲而爲之，皆可爲。人物養和平¶
之福，解杖頭之費，輸囊底之金，斯遐邇異同，均沐和風噓植矣。¶
甚則鬼神欣所托，貧苦得所安，而語言文字之無多，足以釋𡨚¶
而弭禍。蓋舉生人之所便，卽皆爲作善之方。終日乾乾，而與時¶
<pb:CK-KZ_JY171_03p024b>¶
偕極，亦安有輕重、優劣、强分、大小之名耶。至如所便之有方，凡¶
其方之所甚便，則《感應篇》、《陰隲文》兩卷言之大詳。予故不縷言，¶
而但統之曰方便。¶
　詩　烟光一派曉寒空，　點綴林泉補化工。¶
　曰：　滿地花香天女散，　等閒幽谷遍東風。¶
**** 　　隨緣¶
善生於性之有所結，亦結於心之有所憑，故未至寂然，方至勃¶
然。有感而遂通，是則隨緣之謂也。所以見所見，聞所聞，意所將，¶
足所卽，輔頰形神之所麗，無非作善之據依。故緣隨念生，隨時¶
寓，隨境，隨情締，佛家所謂積幻而成也。然滿腔皆至善所凝，斯¶
<pb:CK-KZ_JY171_03p025a>¶
積善以隨綠而具。而種因之說，則流於望報而有求，非儒家盡¶
性之所推，卽不足以云吾道。¶
　詩　暫向修途了宿綠，　吟風嘯月興翛然。¶
　曰：　溪山引到雲深處，　流水桃花別有天。¶
**** 　　敦倫¶
君父之大倫，與天地無終極，聖神之功化，莫不由庸行之修。故¶
當其釋褐而登，與夫敘天倫之樂事者，至情至性，宜有肫然莫¶
解之眞。乃踐土食毛，未綰半通之組綬，秋霜春露，遽深終古之¶
悲思。要無庸以地逖時乖，而不覃心於忠孝。此儒與道之必基¶
於大本，不同釋氏之空也。至若眞卿，殉節以忘身，而神歸絳闕，¶
<pb:CK-KZ_JY171_03p025b>¶
吳猛酬恩於罔極，而位陟璚宮。此皆忠孝之楷模，而振𤣥風於¶
不朽者也。故遠君邇父，爲遷善之大閑。¶
　詩　九萬程遙水一鄕，　雲鵬鯤化任翺翔。¶
　曰：　圖南未踏梧桐月，　恩滿深林感鳳皇。¶
**** 　　復性¶
春温秋肅，造化之大綱，而恩威並濟之宜，卽聖神之作用。所以¶
旌陽成道，仁義兼施，點瓦礫爲黃金，以濟閭閻困乏，而孼龍之¶
斬，水赤洪波，爰位極瑤階，晉天樞之上相。且立人之道，仁義爲¶
宗，體仁則足以長人，和義則正爲利物。故學人之遷善，仁義其¶
大經。嗚虖，因心作則，無煩筐脯之捐，稱物平施，自合乾坤之撰。¶
<pb:CK-KZ_JY171_03p026a>¶
苟恩明而誼美，自返本以還元。¶
　詩　洪鈞宣化有無間，　雨露風霆曡往還。¶
　曰：　識得帝先聲臭杳，　曉山聳翠白雲閒。¶
**** 　　植躬¶
善在人者或難必，而在已者有獨操。况責善於人，而返已轉多¶
未盡，旣無以正帥人之實，且將反唇而稽矣。趙淸獻公之暮必¶
告天，張忠定乖崖不欺暗室。古來賢、聖、凡皆重以修能也。非然¶
者，儲性命之精，而入德不深其懋勉，則衾影多疚心之事，天其¶
謂我何。故式玉如金，跬步凛旦明之鑒；黃昏淸夜，寸衷見天地¶
之心。舉力所能爲，隨分隨時所宜盡，以中心之好擴之，流離造¶
<pb:CK-KZ_JY171_03p026b>¶
次而無違。斯善念善端，克底安貞之吉。¶
　詩　卓犖幽懷愛寂寥，　懶隨凡艷鬬花朝。¶
　曰：　澗槃厯盡氷霜冷，　虬幹稜稜挺碧霄。¶
**** 　　成物¶
蓋人同此心，心同此理，而後知後覺，必相須乎佑啟之賢。是故¶
惟善與人同，斯大道之行，放之而凖。且人雖不肖，而感以天良¶
與禍福，未嘗不惕息而駭心。故因壘而降祟，舞干而苗格，剌史¶
遠鱷魚之害。申公點頑石之頭，則同善於人，人必有同其好者。¶
夫伯玉恥獨爲君子，而東漢之三君、八及、八㕑、八顧，均此循循¶
善誘之思。故大道爲公，自成而成物。¶
<pb:CK-KZ_JY171_03p027a>¶
　詩　晚霖滂沛樂沾濡，　谷草巖花儼欲蘇。¶
　曰：　奬勵羣倫施化雨，　士風廉介景師儒。¶
**** 　　博濟¶
秉彝好德之良理，不歧於畛域。聖賢立則思俱立，而成不獨成。¶
夫博濟之功，堯舜猶難滿願，乃求諸修士，人將共笑其不情。然¶
以人心所樂從而導之，以力所能致則托詩書以致遠，其爲道¶
易明，而其教亦易從矣。其或限於力所不足，無以施其普被之¶
方。而與人同善之懷，近不遺而遠不禦，若長房縮地，山川盡括¶
於門牆，媧后補天，缺陷不留其罅隙。心之所必到，斯善量之皆¶
周，非實亦非虛，而道乃達諸天下。¶
<pb:CK-KZ_JY171_03p027b>¶
　詩　墜露冷冷警素秋，　炎歊滌盡九天愁。¶
　曰：　風囘萬里銀河逈，　尙許仙橋渡女牛。¶
**** 　　垂光¶
修道所以修性命，顧性命之眞，本同符於天地，則欲與天長地¶
久，必善量永貞而不敝，乃堪合撰於乾坤。是故通遷善之大，凡¶
俾昭垂乎來許，使後人之興起者，欲歌欲泣，偕風雨以交深，亦¶
步亦趨，撫琴瑟而自遠。而吾性吾命，乃能攸久無疆矣。學人自¶
悔過以來，志以立，品以端，統人已以靡遺，合億萬年爲胞與，則¶
人盡而天以見，乃可語超凡證聖之功。¶
　詩　千年綵筆掞星河，　善誘無聲夢覺多。¶
<pb:CK-KZ_JY171_03p028a>¶
　曰：　醒眼蓬萊淸淺後，　春風掩卷幾悲歌。¶
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY171_03p028b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY171_03p029a>¶
*** 　　第五築基　　　　　　　　鐵杖老人李元中著¶
梯山航海，造端先伊邇之區；秋實春華，滋長在植根之固。得𤣥¶
珠於象罔，須淘赤水三周；搜白玉於淸源，合饗丹膏五味。故芙¶
蓉殿逈，經營居黝埡之前；玳𤦛樓高，樸斵視登馮之密。定鼎而¶
年八百，因稼穡以開基；培風而路三千，藉波濤以奮翼。尋源探¶
本，潛圖彼岸之功；聚礫延砂，卽振爲山之業。假無形之畚插，式¶
固身城；憑有定之津梁，勤疏性海。¶
**** 　　精¶
精者何？水之母，坎之源也。先天之精淸而虛，後天之精濁而實。¶
先天曷謂？曰：知識未開，氤氲内結，無形無象，藏貫肢節間。先天¶
<pb:CK-KZ_JY171_03p029b>¶
精，後天之精之本也。迨至情緣起，嗜慾萌，一點眞精變化後天¶
之液。念起精起，念伏精伏，循環生息，不竭不窮。故有形者，後天¶
精，非先天之謂。凡基之築，築先天也。築先天何也？曰：後天濁且¶
實，且媾之而化生，而况淸虛醖釀於官骸、𤣥牝，勤加採煉，甯不¶
成形成象結聖胎？故示以先天爲祕諦。¶
　　△應者[○@念]先而○生之補炁卽太是[~󰔋]培之𡆬根[○@心]¶
　　形而𦝨化未偕＝[~◑]眞｜而｜｜藴以彩盈鴻虛[~○@∷]合乍元¶
　　闢、丶以爲成藥󰔽物聚佛則祖[⚭]之圞牟於[○/○]二所¶
　　[~◖*◗]由散成則神[⺡*(卄/干)]屳[益/水]之於金四◎󰔾所㑀由㞐結¶
　　☵者向也色倘侣欲羊煉脂△先務[洷-土+水]先於識后此¶
<pb:CK-KZ_JY171_03p030a>¶
　詩　混沌含苞玉露團，　化機恍惚要尋端。¶
　曰：　可知粒粒崑源採，　莫向鮫人泣處看。¶
**** 　　氣¶
曷爲氣？無象無形，無聲無臭。天地之生理，人物所由生。曷爲無¶
聲？曰有聲者，呼吸是息也。氣之用，非氣之眞也。氣藏氣海中，息¶
之體也。氣何起？曰：丹田介任督之間，而交會於上齒下齒之尖¶
處。築基築眞氣，毋於息求之。築氣云者，伏息於氣中而不動，元¶
氣乃内含，能内含斯不洩。然而意到則氣到，意停則氣停，由勉¶
而安，灑灑洋洋，斯腹皆充實。義詳祕授待善參。¶
　　人有形[串*冓]亦有之[洷-土+水]流卽○祖是｜｜於在脊下第¶
<pb:CK-KZ_JY171_03p030b>¶
　　節伏踵[又/工][○*●]之後筋非不鬆血非不流太則不則欲¶
　　三之身無之[會/水][又/月]本川川何先之｜｜也起海夾𡇒之¶
　　得｜｜以在󰉿足[脚-卩+⻏]跟骨此能活脉此得行過喘及促¶
　　其惟吸來相而吸來相亦爲｜｜所伏伏龜鶴置毛鼻¶
　　而動聯、丶＝彼[~~◑]得無之◎初不｜｜或或當[○@意]求可¶
　　端平呼往之稱呼往之稱止平非以｜｜必☉息鴻於¶
　　也不自△於處此煉成價[辣-束+庚]矣學知行走住以[○@想]之¶
　詩　光迴海底耀蟾蜍，　翠浪淸烟自卷舒。¶
　曰：　且住河車窺倒影，　風旛不動恰如如。¶
**** 　　神¶
<pb:CK-KZ_JY171_03p031a>¶
陰陽不測之謂神，天地之顯藏，而人得之以運用。穎異超忽，莫¶
可名言。然神曰元神，非思慮聰明之謂。藏諸眞宰，秉於先天。喜¶
不能傷，怒不能損。故一神兩化，化於元神。神曰元，故能化，迨能¶
化，自成神。是故煉而爲心神，現而爲陽神，飛而爲天神，神之靈，¶
神所運。故曰：穎異超忽，莫可名言也。莫名而名之，是有訣。¶
　　丶肺下之(三左)所之聖所之其中外如中(星畢)中(屬卯)立(一一)¶
　　之動而則光息發千亘所夜先常之且可則飛然入¶
　　一乎先[又/月]月有日也形(妄旡)■結☉鄕麗(四右)上[○@心]之㞐¶
　　不體放後華而越里(行日)謂而○明丶歛以寂形其¶
　　石也人知以慮後之而慮有時是○靈爲、○丶靈至¶
<pb:CK-KZ_JY171_03p031b>¶
　　知丶便恐先得所前戒足[用/心]損靈○者不慮也後損¶
　　前聰而之後聰以先便得至󰢺、丶○爲[用/心]當不[大/干]者¶
　　之時特是有○與以知用以慮先聰而非覺損漸○¶
　　漸絕減先始見止其散丶失之而●無倦歸欲後知¶
　　必丶消者亡當其以殆此盡訣故參△之｜｜可將也¶
　　元　　　　　魂¶
　　神　　金　　神　　火¶
　　圖　　　　　魄¶
　詩　空非幻有有非空，　一點精英帝謂通。¶
　曰：　欲見廬山眞面目，　迴光便識主人翁。¶
<pb:CK-KZ_JY171_03p032a>¶
**** 　　固精¶
精之生也，念生之，精之固也，念固之。念消於無有，精斯守一而¶
不流。消念將奈何？塞聰蔽明忘聞見也。念不起，妄乃不生；妄不¶
生，精乃固。堅持密守，由勉而幾安，是曰内固。外固者何也？冬毋¶
過暖，夏不過涼，春不觀花，秋毋翫月，疾走如風，側卧如弓，端坐¶
如鐘，直立如松，外斯固。外固則流治，内固則源淸。久則筋骸有¶
聲聞百步，是爲精足，爲固精。附以繫辭申其略。¶
　　過修三丹關者淸必而萬不緣濁悉如盡松諸是精¶
　　故暑接之女正色不恍觀如不浮翫雲杜之花想外¶
　　精出根充自滿無於業一繩身以而繫有念過月不¶
<pb:CK-KZ_JY171_03p032b>¶
　　生寒自之心奚中容以緩不也得哉成可驗一皆欲¶
　　俾後除時天如有風補是無目固不一道見我之易¶
　　由得髓固保事隙失可本乘末如先迴定矣股空其¶
　　虛然以之先無下項文俾倣夢此弓後爲固由妖固¶
　　之涼精矣可從前之抵愼膝道是之睛之但精於直¶
　　其腸劍足耳賊所竊錯旁勿道人俾理戚者勉種也¶
　　念不之足不精必之喜天歡後作固稍是虛靈暗俾¶
　　欲心慧精不當之洩天則先滿補絕我則任企種欲¶
　　邪暖天有後旣其密化嚴入時無時因閑安防室精¶
　　内石不鐵至副停一不出而熬動中體漏四屋行固¶
<pb:CK-KZ_JY171_03p033a>¶
　　卽是斷鐘不如之入根得情緣根無情魔斬凶精裏¶
　詩　湛寂靈濤浪已平，　澄懷對境渾無情。¶
　曰：　自然截斷橫流水，　靜看春潮日日生。¶
**** 　　養氣¶
氣曷養也？順以馭，緩以行，窄以通，扣以走，疾徐得法。而過度適¶
中也，一關未度，則反水逆流，凝結一方，成惡症。顧爲馭、爲行、爲¶
通、爲走，關之過，根之由，氣爲之，而意主之。意導先路，氣步其後¶
塵。曷爲根之由？氣自丹田氣海來，一脉兩支，分途而交會。外由¶
尾閭穴，周行督脉間，内自前陰，而周行於任脉。迨至上齒下齒¶
肉尖相對處，曰交會關。陽督下度於任，陰任上度於督，陰陽和¶
<pb:CK-KZ_JY171_03p033b>¶
會，斯充滿而不停。先以意者，假以作探，非長以意，尙蹈空虛。馭¶
曷？順任督兩經，分上分下。上者上，勿下囘。下者下，勿上提。倒行¶
逆施，則停滯而生瘡疾。緩以行，何也？上下以漸，毋急遽，致發而¶
難收也。窄也者，謂上下於筋骸際，膏肓間，路如一線微，毋散毋¶
粗，有不歸元之弊。扣者何？上下之行，不離所主。督氣下於任根，¶
繫尾閭穴，任氣上走督根，猶著於前陰。首尾不空，乃蟬聯如貫¶
珠，而生生不息。至疾走傷氣，毋若固精。心性和平，毋暴怒，則氣¶
可以養，訣乃許商。¶
　　[分/(分*分)]時以[魚/(○@日)]事[~吐]手珠[○@(物陽)]養[一/丸]而如時難戯之由擘¶
　　香塊緜至息以沌混匕匕之匕第匕擊以拳＝¶
<pb:CK-KZ_JY171_03p034a>¶
　　[~女]漸[十*攵]方乃由[兼*(○@欠)]身體之憂用[○@(甲乙)]全[十/分]此得[~𢈷]進雖¶
　　頓工於不也亦如中不運而伏口☵是法歸降夫廾¶
　　是於每先[~川]窮歸當☵運如未｜｜源矣行遏後無[~川]¶
　　言之之養不而一者此其用以其爲(義道)先｜｜而體也¶
　　用自合明之剛養運[~川]前以爲而｜｜大一言伏得與¶
　　所以以而心終祗伏其[言*(已/土)]言體法伏日有不之至之¶
　　還等丹性力求行古[坐-土+木]其往流停之必者旣時而之¶
　　無至(乎)汗把｜｜傾(及)必源終有[言-口]崩而爲漫(五[言-口])閉而¶
　　而死行記而必丹止[~之]養｜｜故鴛鏡[~川]握曰腹又如¶
　　而不[~而]是方動痛而[(東/巴)*爭]極[~虗][内/縮][亟/卯]一行如囊周[~(*)]¶
<pb:CK-KZ_JY171_03p034b>¶
　　木如體[~乚]不蓋是[&#xF15C;*旋*攵]☵[方*(琁-王+出)]此一有是幸有爲次方¶
　詩　複道雙迴徑易訛，　芟夷灌莽散烟蘿。¶
　曰：　白雲聯絡埋幽谷，　保合天根釀太和。¶
**** 　　凝神¶
神曷凝？凝於斂。斂則神深固，無耗散憂。築基當神未足時，戒多¶
言，戒多視，戒多聽，戒多思。愈凝愈靈，神斯歸舍。曷爲舍？肺第三¶
葉間，魂魄所棲息也。凝而不放自歸元。丹鍊九還，胎於斯結。故¶
凝神之日，寅則起，亥乃眠。少著重衣，食多辛味。不多視聽，曷如¶
不視聽？不多思與言，何若勿思而勿言？洎能七晝夜無眠，是謂¶
凝神。效爲揭波羅諦，俟有心人。¶
<pb:CK-KZ_JY171_03p035a>¶
　　口神不土而團凝須取而从於土時毋反有伏昏中¶
　　神有木不與固且靈示口常呆土扁久靜隨足動小¶
　　从昏精是凝走申木周从之[遯-豚+體]則中氣以空兀欲色¶
　　華鳥未於目亥身而谷聞見無日在聰所卝豈風知¶
　　聲日獨口全人無刀耳間欠而所守有月日聞化終¶
　　著戾捐王見見無有存門見有聞貌月在容祕寉慮¶
　　時躍示心木謂衣躍凝非不道木其由啟爲動才謂¶
　　魚之之而申培幾之甫弌神實飛然古心靜旋飛由¶
　　田其方後是得先鳥之非而必旋生至門方空不凝¶
　　入古言口饒凝而誚體靈云者前發領言常也羊羊¶
<pb:CK-KZ_JY171_03p035b>¶
　　不然色月吾木舌神遽又有覺活細文文會王心望¶
　　舍僧是坐之本講古心則＝[~乑-丿]爲所的可魚星星有二¶
　詩　活潑心源朗碧天，　涵虛無著影常懸。¶
　曰：　但將陽燧歸銀浦，　煦養珠胎指日圓。¶
**** 　　循天時¶
循天時曷謂？謂以臟腑上、中、下，循孟、仲、季四時也。精旺於冬，亥¶
子、之交關，乃陰陽之配合。基初築，煉精自孟冬，依前說固之加¶
嚴密。而日居已、午，功則較鬆，恐相衝，元精不保。庚、辛、申、酉日，功¶
則有加，義取生生。是爲月計。日計者，毎時丁已、午，則肖庚、辛申、¶
酉日程功。申、酉時，照已、午支，從鬆放。臨戍不卧，至丑卽興。飮食¶
<pb:CK-KZ_JY171_03p036a>¶
須以卯、未時，食毋過不及。氣旺在春，初養氣，月從寅、卯。月内逢¶
申、酉則與固精反，功有加，一日九過關，較平日五周多四度。曷¶
以故？氣懼剝，而申、酉皆金，一與寅、卯衝，則金强尅木，防其剝，故¶
倍嚴。然大者毋放，小者宜疎。過膠柱，氣曷活而靈？故每申、酉時，¶
略鬆息，起居飲食同固精，第緩步徐行，勿若固精之疾走。神旺¶
於四季，凝神者，始於辰、戌、丑、未月。顧煉精與氣，視日所衝，神所¶
由凝，獨不言衝，而言合。戌合卯，丑合子，辰合酉，未合午。日逢合，¶
默坐一晝夜，以甯靜而致遠云。日在丙、丁，爲土之母，遇此兩日，¶
則時坐時行，迴環一週，以取胎動將生意。神貴生，生生而不息，¶
乃藴靈於舍，畢達其光，三品適中，基乃築。¶
<pb:CK-KZ_JY171_03p036b>¶
　　語云：山中無甲子，方外不知年。入山築基，而日月支¶
　　千於何稽考？惟預求精厯法者。推算後三年月建之¶
　　大小，逐日之千支，錄貼單房，厯一日則抹除一日，行¶
　　功煉度乃不朦朧耳。至日上起時，時無定候，然就晨¶
　　光之隱顯，驗晝夜之循環，用返照之虛靈，參陰陽之¶
　　消息。依時按刻，而工夫眞矣。其道甚微，予試詳其說。¶
　　二月太陽出沒原非一定正九出乙入庚二八卯酉¶
　　十於偏日之七三右於斜日之九正迨然亦八二是¶
　　𡻕左不過五尺四六月間亦如三七之偏數逾疑焉¶
　　一皆中照時他餘其定爲會來陽眞空悉念二無三¶
<pb:CK-KZ_JY171_03p037a>¶
　　蓋辰去皆子午二時按刻而推罔有不中萬尺中七¶
　　冬申時屬夜分無論春夏秋冬俱以吾心之五日四¶
　　兩是子別之丈一尺九尺八有約右在冬三寸時六¶
　　季問而仲冬月出巽入坤又一定之數其五月午則¶
　　孟乾歸艮出中天月五異之戍在寅在辛在甲在有¶
　　修養三品者，能動察靜觀。潛孚默運，誰曰山中無甲¶
　　子，而方外不知年耶。至前文所云緊與鬆者，乃合三¶
　　品淺深論，毋徒認淺，功失内外。同符操縱，咸宜之道。¶
　詩　漫辟藤蘿叩曉暾，　結廬松嶺逼天閽。¶
　曰：　烟霄甲子容疎放，　始信雲窩事業尊。¶
<pb:CK-KZ_JY171_03p037b>¶
**** 　　因地利¶
因也者，遠因天下，近因一室一身也。燕、晉之分先煉精，坎水也。¶
齊、魯則先氣，木旺東也。鄭、衞居中先煉神，戊已也。漢中、秦、陝則¶
取金生水，先煉精。楚、蜀曁閩、越煉光神。火生土也。氣、精交煉，取¶
水生木者，燕與朝鮮也。曷爲近在身與室？煉精宜面北，氣亦然。¶
煉氣東亦宜，精則否。精宜北亦宜西，然欲充且固，朝宜東北方，¶
暮西北。煉神者中處，法宜流轉向四方，又必面多南，火生土也。¶
他如金日生者廬結西，水日生者廬宜北，木日與火，宜東或宜¶
南。凡皆以云因也，附以訣。¶
　　地利之因，煉三品也。隨其所値，因以制宜，文已載明，¶
<pb:CK-KZ_JY171_03p038a>¶
　　毋庸贅。至若東西南朔，各有宜從，或循環以周流，或¶
　　中立而不倚，則以外功論，非内功也。蓋外功之動靜¶
　　有常，而内則神明不測。予更申其說，惟有心者體之。¶
　　矣神死落一方按助氣遊性頻得有活之中精養夫¶
　　丹而氣呆化而未我生性中爲不定爲活神養之内¶
　　結不死想而處身所之外心轉時向伏神凝氣中功¶
　　以能精則方神功煉方各住換坐者爲也氣中精何¶
　　藥生死爲依實内之某迎心只默當養爲伏之固是¶
　　細爲參詳，爲辨地利盡而人事成矣。至如卜築於山，¶
　　結廬於靜，趨乎吉，避乎凶，文詳《煉已》卷中，不參末議。¶
<pb:CK-KZ_JY171_03p038b>¶
　詩　軒轅頂上鳳皇巢，　戸有雲封不許敲。¶
　曰：　五色光中香十里，　靈芝繞遍月輪包。¶
**** 　　本人和¶
曷爲道，天下之所公。曷以修，盡人皆可證。然得天者異，築宜分。¶
精不足者先煉精，氣不足者先煉氣，神不足者先煉神。三品皆¶
足，則分三日而煉精、煉氣、煉神焉。皆不足，則分三時而煉精、煉¶
氣、煉神焉。否則輕重淆，後先紊，基之壞，築之乖也。足不足之分，¶
參以訣。¶
　　成形之身有五臟，結丹之藥惟三品。精爲水，水屬腎。¶
　　氣爲木、爲火，而木火屬肝、屬心，神爲金、爲土，而金土¶
<pb:CK-KZ_JY171_03p039a>¶
　　屬肺與脾。五臟有虛實，煉三品之所以必分先後也。¶
　　實再眼珠圓左浮爲虛右沈非實左沈實再目黑而¶
　　弦爲實左寸憑脉性一看眼珠脉分左濇爲實右關¶
　　左關屬肝以修養之士欲知虛實當一右寸屬肺以¶
　　屬心以細爲右寸關尺六部兩尺屬腎屬脾以洪爲¶
　　高便爲氣足右浮瞳若點漆則爲精足光便爲神足¶
　　虛實定，先後分。至骨節有聲，呼吸平。能不寐，三品斯¶
　　足，乃眞和。繼以行持，藥生丹結，自另更五臟成眞人。¶
　詩　一顆明珠十載思，　驪龍頷下幾人知。¶
　曰：　於今參透眞消息，　涉海求珍總是癡。¶
<pb:CK-KZ_JY171_03p039b>¶
**** 　　培後補先¶
培補者，培後天三品，補先天也。蓋先天之精，得之以生，生之可¶
無死，洎汨於後天之鑿，遂及先天。築基築童精，無培補。否則除¶
妄念，斷情根，俾生育之精復充滿，久則還其本，歸其元，珠現於¶
崑源而先天足。先天之氣，朗潤而輕淸，無往來，無出入。靈臺不¶
靜，則消爲血氣，累於後天。始築基，未知伏氣，運之使充周，漸運¶
漸平，置鴻毛鼻端而不動，氣乃復先天。至先天之神，神所由化，¶
歛則如卵，精瑩内含，放則如珠，光華外露，動則流焉而活潑，靜¶
則寂然其常惺，大擴九州，小藏一芥。六通智慧，用之而漸虧；一¶
點眞靈，撓之而必散。故戕以思慮，賊以營謀，疲以遠行，昏以晝¶
<pb:CK-KZ_JY171_03p040a>¶
寢，日以侵剝，曷以凝？培補云者，勿疲、勿昏、勿戕、勿賊。語言聞見，¶
悉厝渾忘，神乃凝。附訣一篇，示培補。¶
　　培後補先是固精、養氣、凝神。體用兼全，三才各得後，¶
　　還精於生精之所，還氣於生氣之所，還神於生神之¶
　　所，以後天至足，補先天之不足也。還但有精毎法亥¶
　　日時子就先之單右左行急步百兩又勒拳兩𦂳挺¶
　　臂下直二捽四十然次盤後單坐存上遍想眞體昇¶
　　陽泥集宫丸心由第竅糸三注下門命元還是如十¶
　　四次九得方火烈昇上集爲丸泥涼景下冰爲嚥心¶
　　過景竅火有淬炭之水爲聲命注景門得旣景眞持¶
<pb:CK-KZ_JY171_03p040b>¶
　　更七行精日還乃還元有氣每法已日時午行徐步¶
　　百單上坐端氣運周一氣伏次一一至七伏口日呼¶
　　絕氣吸還乃還元有神每法申日時酉單坐動不不¶
　　旣還若有精想存跡之不又還若有氣行運用之住¶
　　神中心游光外身心身了了任純然自四厯九十後¶
　　日於能室暗物見乃神元還各淸其緒，先後不淆，則¶
　　三品皆還，先天悉足。再爲聯貫，則化三品，迹益有加。¶
　　倘精未還，而遽思還氣，氣未還，而遽思還神，神未還，¶
　　而遽絕培補，則差之毫釐，謬以千里，未見其有得也。¶
　詩　圓蓋包羅運左旋，　愁聞八柱觸當年。¶
<pb:CK-KZ_JY171_03p041a>¶
　曰：　媧皇已煉崑崙石，　不教東南有漏天。¶
**** 　　由分入合¶
水爲精，木、火爲氣，金、土合爲神。五行各有司，不相攝，分者强之¶
合。而築基者瞀於從，顧分者終分，丹奚結。故三品旣煉，培補功¶
己成，俾精合其神，神合其氣，關元内纍若貫珠，藏諸𤣥牝間，備¶
採取。否則精雖足，散而無依，是爲舍利珠，非眞。聚氣祇屏呼吸，¶
神徒定往還，陰而非陽，釋家之諦也。由分入合訣可詳。¶
　　由分入合，是聯三品爲一氣。如兩儀八卦，返本還元，¶
　　同歸於混沌之太極也。但精藏丹田，所處最下，氣藏¶
　　氣海，所處居中，神藏神室，所處在上。欲上中下打成¶
<pb:CK-KZ_JY171_03p041b>¶
　　一片，則非檢絲以貫之不可。謂絲夫所吾眞者卽之¶
　　眞心中也以意是氣則神合注神一意想法用存於¶
　　氣降神兩目海至兩耳失明厯七失聰復明日而乃¶
　　爲復聰其氣神合神合以氣一意精則移神注氣丹¶
　　田氣於存想仍用合氣如神内一覺腹氣滚股熱下¶
　　目上滚壁耳光射里乃聞十合其爲神合其氣氣精¶
　　三品歸一，自生藥生丹，供採取而烹煉矣。至謂結丹¶
　　爲煉精化氣，結胎爲煉氣化神。是雖三品一氣，而元¶
　　神之主尙居神室，元氣之母尙居氣海。氣母皷無形¶
　　之火，神主造有象之兒，前後境地，本不相混。細參之。¶
<pb:CK-KZ_JY171_03p042a>¶
　詩　上苑風和細雨賒，　催開穠艷領春華。¶
　曰：　花光日影都成采，　篆就蓬萊一縷霞。¶
**** 　　化有爲無¶
修眞煉道，以合天也。然天有精，精何見？天有氣，氣無形。天有神，¶
神曷在？靜專而動直，故大生焉。彼其培後補先，由分入合，蓋猶¶
存迹象，未渾忘。惟時爲内收，勿俾在外，寖融漸化，無物可窺，乃¶
可以合天採眞藥。¶
　　化有爲無，太極而無極也。無極本虛空，無臭、無聲、而¶
　　生生莫測。三品之合同而化，則博返約，實還虛。逮生¶
　　藥生丹，則又無極而太極，而兩儀八卦別立乾坤。爲¶
<pb:CK-KZ_JY171_03p042b>¶
　　無其然化有惟盤坐法自在十一日單床八木心似¶
　　身若槁非入定死灰雖無知念而無識而精自不及¶
　　精及氣而化念不念不及氣自化自化所神而神再¶
　　從無化殆盡得眞藥生有自取不成加以採金丹乎¶
　　眞正之此卷爲修眞第一關，築之堅，其基乃固，風霆¶
　　水火無震撼虞。予願後人皆爲造五鳳樓手，而若縛¶
　　茅舍，庇雨風，瓮牖繩樞，非所望。故罄抒所得，作《築基》¶
　詩　心齋宴坐我忘吾，　冥契高𤣥古丈夫。¶
　曰：　神返太初偕物化，　宛如飛雪點洪爐。¶
¶	
<pb:CK-KZ_JY171_03p043a>¶
*** 　　第六煉己　　　　　　　　盍縷道人何淑淸著¶
一鶴相隨，望靑山而遐舉，雙鳬忽化，跨綠水以橫飛。趺跏非委¶
蛻之蟬，結念而調龍虎；湛寂擬蘧廬之蝶，空形以駕鳳凰。故巨¶
石苦鑽研，卌載邀天穿洞穴，高崖勤注視，九年立地現丹珠。罕¶
見罕聞，比生若滅；忘言忘象，俾坐如眠。雲洞影蕭蕭，一粒粟中¶
藏日月；石牀心炯炯，三升鐺内煮山川。築基之會有精修，鑄道¶
功憑煉己；安鼎之先開祕諦，還丹妙在還神。¶
**** 　　擇地¶
功分煉己，參合於築基。顧三品旣修，念切成丹，己多疎放矣。夫¶
雲衢修阻，不容鹵莽問津。惟萬念皆空，於還虛之先，預啟還虛¶
<pb:CK-KZ_JY171_03p043b>¶
之徑，斯有基勿壞，爐乃可安。然其目宜詳，其序宜辨。一曰擇地。¶
蓋湫隘囂塵之境，耽淸曠者尙弗居，矧性命初修，正君子攸芋¶
日也。惟是深山窮谷，路杳而峰迴，寥廓淸幽，乃與性天相洽。而¶
漁樵絕跡，鳥獸潛踪，雖未涉蓬瀛，已入天台勝境矣。竹堪棟瓦，¶
屋可把茅，而峻嶺孤峯，依爲良友。門迎北向，取子水之生陽也。¶
休傷杜死，𤣥白諸方所宜避也。牆宜黃土，俾厚且高。喬木深林，¶
愼毋密邇。蓋風聲樹影，最易驚我聽聞；而鳥雀蟲蛇，毎借穠陰¶
而擾攘。况幽棲遠蹈，同志良難，結侣偶乖，且致中途兩敗。故住¶
山之事，須思患爲預防。至若結廬前後，帶水爲佳。碧澗淸流，旣¶
作荆扉保障，而湔除塵垢，滌蕩襟懷，飮食所需，亦覺取㩦甚便。¶
<pb:CK-KZ_JY171_03p044a>¶
故地之擇也，實爲煉已先圖。¶
　詩　遁跡桃源久避秦，　漁郎洵是有心人。¶
　曰：　停舟步訪雲山古，　風景春和不記春。¶
**** 　　審單¶
功自築基後，三品歸元。水火烹煉之交，宜可以上單採藥矣。顧¶
單非床比，可偃仰而安舒，而八柱衡霄，三階𣊟月，天梯借逕，此¶
其先聲矣。然名之以單，取端凝而不倚也。式方三尺，木用生榆，¶
四足堅牢，高一尺八寸，結繩綿且軟，上安棕墊，廣如單，纍以布¶
裀，中心特高起，所以防穀道，俾無洩氣云。單安室中，四壁令旡¶
倚著，庶昏沉傾仆，及時而可震驚耳。單取渾堅，不惟其工巧，空¶
<pb:CK-KZ_JY171_03p044b>¶
山無匠作，好自爲之。¶
　詩　蕭疎四壁倚微茫，　兀坐無聲藥草香。¶
　曰：　定息潛通三島路，　幾曾尋夢到羲皇。¶
**** 　　直體¶
丹之煉也，煉以坐功。蓋坐則身不傾斜。三品之往來，得以過關¶
度穴。否則三關不透矣，五臟不靈矣，滿腹之精華欹而屈矣。必¶
令如壁立，竦乎若丈人之峯。不然甯暫下單床，略舒肢體，厯之¶
旣久，自堪由勉而安。¶
　詩　秋滿空山露氣濃，　翠微巖畔秀孤松。¶
　曰：　亭亭矗立干霄漢，　逈異黃山老蟄龍。¶
<pb:CK-KZ_JY171_03p045a>¶
　　寕魂¶
魂之昏也，其原在散，魂之定也，其道在靈。闇汶而弗瑩，是卽傾¶
頽所自也。目不視而光留一綫，耳不聞而竇啟三分，一點靈機，¶
握於神明之府，淸澄若水，靜定如山，虛含鏡影之空，照擬燈光¶
之聚，斯不流於暗，而得一以寕。詳具下條，合參而道可悟矣。¶
　詩　暗收月魄養靈根，　定裏光生醒若存。¶
　曰：　恍駐碧雲觀自在，　頓忘塵世有黃昏。¶
**** 　　死心¶
修道以蘄不死也，然心不死則神不生，雖倚著於無形，而性已¶
爲形所累。故知精足矣，氣、神已化液而流；知神、氣充矣，神、氣已¶
<pb:CK-KZ_JY171_03p045b>¶
欲銷而散；惟恐耳聞目見矣，聲色已環生；存直體之思，一身逾¶
不適，自喜煉丹採藥矣，丹已走，藥已枯；見有靈胎，而胎已幻矣，¶
有意閑魔孼，奇鬼已欲攫人矣，妄來於心，心未死也。善夫，《莊子》¶
之言曰：今者我喪吾。我喪吾，心乃死耳。故上單之會，衣裳雖紲¶
袢，一任其自然；坐向偏隅，所向而皆是；迅雷掣電，疾兩烈風，痛¶
癢之生，鬼神之試，若死灰槁木，不識而不知，夫是謂死心，是謂¶
死心以煉已。¶
　詩　朗照蒲團月一規，　冰爲肺腑玉鬚眉。¶
　曰：　光華澄到無痕處，　牢鎖𤣥猿不許窺。¶
**** 　　活性¶
<pb:CK-KZ_JY171_03p046a>¶
性者心之種，心爲性之郛。郛有草蔓之滋，斯種多戕賊。故死心¶
而心定，自活性而性靈。蓋霧歛雲消，日月自輝，光而溢彩。順自¶
然之則，安於行所無事之天，色色空空，亦空空而色色矣。故旣¶
死心，自活性，而死心之外，亦別無活性之功。¶
　詩　香林妙境蕊珠宮，　滌盡塵氛藴已空。¶
　曰：　髣髴一天新雨霽，　馬蹄秋水月華中。¶
**** 　　解孼¶
修眞之士，自立志以還寕，尙有𡨚有孼。然或從前之遺咎，或夙¶
世之難知，非未雨綢繆，竊恐禍生意外。法於前數月，每日中正¶
午，䖍誦《金光》、《玉樞》各十遍，就日中煉書五雷符。至七七日，爲符¶
<pb:CK-KZ_JY171_03p046b>¶
成書，挂單房鎭諸崇。又預先矢愿，俟吾道德圓成，瓜葛牽延，定¶
皆拯拔。則諸孼方冀吾蚤就，救伊於幽苦之途，亦何著意相持，¶
徒兩敗俱傷，於渠何利？故恩威並濟，孼不足言矣。¶
　詩　石匣初開鏡影新，　高懸暗室醒迷因。¶
　曰：　陰霾解盡山光朗，　豁眼叢花悟後春。¶
**** 　　袪魔¶
超塵劫，了死生，入大羅，膺帝誥，極天人之福，億萬斯年，安容不¶
鄭重分明，厯試以諸艱之境。故上單以後，每聞慘泣悲啼，棟宇¶
如崩，牆垣若震，室中器具，走躍飛鳴。或妖冶紛來，或貲財充積，¶
或虎狼逼坐，或雷火及身，甚至家人眷屬，荷枷著械於前，人吏¶
<pb:CK-KZ_JY171_03p047a>¶
陰兵，擉刃罔繩而至，客來勸駕，道修丹總是荒唐；神至呵呼，謂¶
大福非渠覬覦。邪魔種種，不可罄言。要皆天所使然，試我道心¶
堅否耳。顧自入山而後，百折不囘，之死靡他，曾何畏阻魔之至¶
也。惟宜鎭定心神。倘卒不及持，則有合封雙目，任其擾亂，愼毋¶
開眼略窺。一念端凝，心心是道，則魔將自退，焉敢爲殃。少失防¶
閑，前功棄矣。至於情形不一，時刻無常，統惟日夜嚴防，毋以予¶
所未及言者，遂以幻形爲眞迹也。愼之。¶
　詩　黃芽露頴綠生毛，　腹有靈珠氣自豪。¶
　曰：　六甲風雷三尺劍，　練光飛處鬼神號。¶
**** 　　順時¶
<pb:CK-KZ_JY171_03p047b>¶
坐單修煉，將以達天也。然日夜枯禪，竊恐靈機不鬯，刻時計度，¶
活潑而沖和，性天乃適其恬愉，而不憂拘苦。當子水陽生，自必¶
上單凝煉，越三時，合二十七度，功不可虛。至卯，爲日出之門，於¶
丹未便，不容久戀，依刻而下單，緩步廊前，借以舒其血絡。辰時¶
飲食已，復上單，時厯午、未、申，計度三十有六。及將交酉，日入之¶
門也，卽復下單，以合盈虛之運。戌初用飯，戌末上單，亥初又復¶
下單，計四度半。行持有定，乃合其宜。然一陽來復之機，日惟一¶
子，而丑、寅、巳、午、未、申、戌、亥中之活子，則又吾身所自具。理詳下¶
卷，故不妄參。¶
　詩　十二時分一刹那，　靈臺斗炳近如何。¶
<pb:CK-KZ_JY171_03p048a>¶
　曰　山中自有忘年樂，　不計駒光過隙多。¶
**** 　　耐日¶
蓋成功百日，而躁與需皆失之。夫百日功靈，亦第論丹之究極。¶
童眞可得之三九，少眞七七以爲期，中眞以九九見功，老耄者¶
煉須百日。必拘心法，則先期而獲者，豈曰倖成。顧童眞、少壯之¶
功，卽不定要以百日。然預程速效，則有上單而藥走，安鼎而土¶
崩，烹煉而母亡，其害不旋踵者。故煉丹之士，必皆以百日爲期。¶
　詩　晴和佳氣罨茅廬，　性海烟消趣有餘。¶
　曰：　何事疏泉頻酌取，　逢源水到定成渠。¶
**** 　　節食¶
<pb:CK-KZ_JY171_03p048b>¶
匿跡深山，人曰先求辟穀。夫眞氣未充於靈苑，而封濇胃腸，恐¶
氣餒神枯，救死亡而不贍矣。夫養脾和胃，麥飯爲良，涼血淸心，¶
佐宜蔓菜。次則陳倉之米，葵及蒿菱。食戒多餐，飯罷，飮水一器，¶
繞堂三匝。食氣稍平，乃停息寕神，上單煉度。至若儲糧糴糓，營¶
辦維艱，則春斸黃精，夏搜白茯，松榛之實，芋栗之珍，或剝或烹，¶
或和或粉，要取療飢果腹，無一定之經也。¶
　詩　囊槖蕭然興自寛，　樂饑疏水供盤桓。¶
　曰：　只今便謝人間火，　瓊液流香當午餐。¶
**** 　　檢裳¶
山中無六月，絺綌可捐，而五層衲衣是爲要具。至若近身衵服，¶
<pb:CK-KZ_JY171_03p049a>¶
綿軟爲佳。薄韈單鞋，布巾綿帕。四時冠服，不求精麗，而備之必¶
周。太暖過涼，俱非所取。霜遊露坐，並非所宜。日中少行，風檐勿¶
立。汲水莫泥污兩足，炊薪毋烟拂通身。要宜潔淨、淸虛、中和、中¶
節。統築基大要，括安爐、採藥之全功，故《煉已》一章，後先之關鍵。¶
　詩　黃冠白祫舊靑鞵，　棲息烟蘿跡已埋。¶
　曰：　一旦朝元霞作帔，　玉珂鏘韻步仙階。¶
¶	
