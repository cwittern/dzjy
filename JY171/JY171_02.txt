#-*- mode: org; -*-
#+DATE: 2012-11-16 14:35:45
#+PROPERTY: BASEEDITION YP
#+TITLE:天仙金丹心法 Tianxian Jindan Xinfa
#+PROPERTY: EXPORT_ID JY171
#+PROPERTY: WITNESS CK-KZ JYE
#+PROPERTY: JUAN 2
#<md:CK-KZ_JY171_02p001a>¶
<pb:YP-C_JY171_14biji-06-0002a>¶
* 天仙金丹心法自序¶
大道之傳與天地無終極顧授者無不傳之祕而列聖相延之¶
心法惟智者觀其深耳且予之望人甚於人之求我金丹心法¶
予輩所單心硏慮盡神盡利以裁成者正思以嚴訪密求得其¶
人以相與也乃作者已窮其奧會其歸發天地之𤣥要俾毫髮¶
無遺憾而彼以輕心掉者罔計天人性命之防至以崑玉奇珍¶
抵烏鵲而莫之恤嗚呼明珠暗投之憾詎忍言哉至如挾術以¶
居奇甘自蹈於人琴俱碎是又失人於交臂而大公獨踞以爲¶
私夫英賢麾拒於門牆而匪僻辱收於几席誰敢執其咎而俾¶
隕越以貽羞故心法之傳以公道付諸天下傳道而機不盡洩¶
#<md:CK-KZ_JY171_02p001b>¶
<pb:YP-C_JY171_14biji-06-0002b>¶
以待有心者自悟而未易爲一二流俗人言也抑予也掌教以¶
來非一日矣生徒之瓣香而齋遫幾億萬人矣顧二三子之從¶
事吾門者率多於瞻禮之餘蘄覿面而親色笑嗚呼曾亦思爾¶
之願言良覿凡以冀一言指授而希誕岸之登耳今也邀七祖¶
之寵靈而予亦得略參其末議揭波羅之諦以沾丏於爾後人¶
雖使予面命而耳提道亦如是而止矣不少藏其藴則能者可¶
從不輕露其倪則道非弋獲以不忍不傳之隱而隱詔以分明¶
鄭重之思則後人之讀是書亦堪默喻矣是役也經經緯緯越¶
三寒暑而乃成請命者妙法元君總其裁者三山笛史而訂正¶
校讐之任則吾門之溪守靜華𤣥邱¶
#<md:CK-KZ_JY171_02p002a>¶
<pb:YP-C_JY171_14biji-06-0003a>¶
　　　　　　　　　　　純陽道者吕嵓洞賓甫自題¶
¶
¶
¶
¶
¶
¶
¶
¶
¶
#<md:CK-KZ_JY171_02p002b>¶
<pb:YP-C_JY171_14biji-06-0003b>¶
¶
¶
¶
¶
¶
¶
¶
¶
¶
¶
#<md:CK-KZ_JY171_02p003a>¶
<pb:YP-C_JY171_14biji-06-0004a>¶
* 天仙金丹心法序¶
太𡻕旃䝉大淵獻之秋丹書功告竣予總肩其務例識數言於¶
簡端嗚呼夫著丹經於今日蓋亦難矣贋者恆剽竊陳言旣貽¶
誚於雷同勦說乃或矯邪說以歸諸正獨闢蠶叢鳥道之奇顧¶
身心未厯其程則懸擬者終莫的卽令現身說法矣而眞機密¶
義半托鏡花水月間若有若無乍虛乍實閲者終愕眙於心目¶
而茫乎莫測其所從嗚呼神無方易無體性命精微之藴已極¶
神奇變化而難名而誘掖之餘重以杳冥而恍惚此顔苦其卓¶
欲從而未由者矣今夫以塵垢之軀而振興乎萬古雲霄以上¶
此匪眞修爲不易也而作書以誘掖者亦猶戞戞乎難之且以¶
#<md:CK-KZ_JY171_02p003b>¶
<pb:YP-C_JY171_14biji-06-0004b>¶
予輩之靜閒幸脫屣乎塵囂之表而猶嚮名塲利藪再三曲盡¶
其丁甯佑啟之思夫亦誠有大不得已於中者非以炫奇而鬻¶
異也是故以得心應手播之爲覺世之書非剽竊陳言而古昔¶
之大成畢集非影幻夫鏡花水月而有無虛實鄭重而分明穆¶
穆乎丹訣之梯航而𤣥關之樞紐也而予益重有感焉憶予辭¶
桑梓訪名山孑然孤踪縱心於荒烟蔓草之畔無書可證無師¶
友相參魔難疊遭備嘗艱苦徑入終南深處擇岩下石穴居之¶
不火食者數月誠感雲房仙祖化身默化口授大丹眞訣余如¶
訣行持而起火凡經五十次維我心匪石乃默契迴風混合之¶
天假當年寸念游移或九仭而虧一簣則安得謬從七祖後爲¶
#<md:CK-KZ_JY171_02p004a>¶
<pb:YP-C_JY171_14biji-06-0005a>¶
他人作嫁衣也今日者心法詳明示機緘於滾芥投針而無微¶
不入則甚矣後人之幸視予曩疇之辛苦奚翅雲泥矣然而予¶
以㓜沖人而濫竿七祖文章之末所謂珠玉在前而形穢小巫¶
之見大巫也後之有感於斯者其毋索我於形骸而徒執語言¶
文字¶
　　　　　　　　　　　　　　三山笛史韓湘謹題¶
¶
¶
¶
¶
#<md:CK-KZ_JY171_02p004b>¶
<pb:YP-C_JY171_14biji-06-0005b>¶
¶
¶
¶
¶
¶
¶
¶
¶
¶
¶
#<md:CK-KZ_JY171_02p005a>¶
<pb:YP-C_JY171_14biji-06-0006a>¶
* 心法發凡¶
　書之作非偶然也蓋必其精神命脉蓄極而未通而復以其¶
　有薄於中者若天地之絪緼化生鬱浡而莫能自已於是宣¶
　之而爲論勒之以成文灑灑洋洋如雨蘇苗如川赴海搆華¶
　摛藻慘淡經營求以達其意而止書之作豈偶然哉顧書以¶
　道意而意之所注溔淼而莫揭其倪則觀者將望而若驚茫¶
　乎莫窮其畔岸且目其言爲弔詭而加以不甚愛惜之思是¶
　以古人成一書每弁其端以凡例有以樹之鵠斯用志不紛¶
　乃凝於神矧是書也指一世之迷津而登諸寶筏啟萬年之¶
　聾瞶而度以金針則取精神命脉之所憑而導夫先路斯不¶
#<md:CK-KZ_JY171_02p005b>¶
<pb:YP-C_JY171_14biji-06-0006b>¶
　迷於其所往乃恍然於爲道之易明而其爲教易從爾爰作¶
　例言十六條冠之於篇首¶
曰若稽古性與天融龜蛇龍虎代有飛翀古道遠姚金丹敝屣¶
聖教淩遲伊於胡底開宗演化鏤骨鞭思香浮法界輝映彤墀¶
(右發源)¶
兩儀垂象三教和倪儒承孔孟釋證菩提道以心傳心緣法定¶
守一抱元蓬壺㨗徑人偏蔽錮視若歧途撥雲見日何事踟蹰¶
(右醒世)¶
天何言哉因人宣化靈爽式憑匪虞匪詐邪難勝正贋莫亂眞¶
矧茲奧窔周密精醇剔抉爬羅心梳意織人力么魔庸能舞墨¶
#<md:CK-KZ_JY171_02p006a>¶
<pb:YP-C_JY171_14biji-06-0007a>¶
(右辨誣)¶
積火鑠金積毁銷骨侮聖詆𤣥咎有逸罰惟人練道性命均調¶
非耽聲色罔涉虛囂祕密沈酣眞常湛寂簧口鼓奸自貽伊戚¶
(右弭謗)¶
八洞丹經卷分十六立志造端飛昇完福選辭冠首畧點機關¶
聯珠合璧按部就班躐等躁心羊亡歧路緩轡循途波羅已渡¶
(右提網)¶
旣揭宏綱纎微具備縷晰條分文無剩義神機變化妙諦參差¶
流連詠嘆讚揭歌詩有要有倫惟精惟簡積黍纍銖增高繼長¶
(右標目)¶
#<md:CK-KZ_JY171_02p006b>¶
<pb:YP-C_JY171_14biji-06-0007b>¶
築基煉已兼營合滙爐本意安藥非虛採烹丹行火一日數週¶
卷分起息言發言收結固爲懷養卽是産行積艱貞功行天壤¶
(右校訛)¶
金胎神室專指中宫安爐道此實異名同坎離交姤淺深宜味¶
深則眞精淺爲子氣丹田三宅言上卽中泥丸之歛乃極上宫¶
(右釋疑)¶
道由言著文以字歧魯魚亥豕疑益滋疑青錦之緇白圭之玷¶
棘目聱牙怠生之漸厥編旣訂畫凖金函嚴蒐讐校謬盭胥芟¶
(右正字)¶
六書載啟文教斯興篇分結構句有凖繩如坦解牛如工切玉¶
#<md:CK-KZ_JY171_02p007a>¶
<pb:YP-C_JY171_14biji-06-0008a>¶
劈理分肌斯無踡跼矧乃𤣥妙叵使囫圇勤施點畫致我丁甯¶
(右教讀)¶
於昭太上道德名經文含貝玉字發芳馨惟此鴻章伐毛洗髓¶
璧采藍田金分麗水述而不作仰溯名言匡時翊教遙契心源¶
(右承𡽪)¶
心頭玉局眼底瑤京滿蹊茅塞遂阻雲程悶走馳車無津得渡¶
闢此周行亦趨亦步燈明暗室日朗霾天精光旣徹待爾先鞭¶
(右闢徑)¶
咄哉祕髓心血旣傾夜光吉羽鄭重分明什襲珍藏焚香熟復¶
探頤鈎深警心觸目毋爲起穢毋作神羞輕心掉矣體道奚由¶
#<md:CK-KZ_JY171_02p007b>¶
<pb:YP-C_JY171_14biji-06-0008b>¶
(右戒褻)¶
神以斂凝思由𤀹出研慮覃心訣斯畢悉非矜鬬巧構此羅文¶
𤣥機邃密寶儗典墳夙鑄良因深求自悟漏向閻浮金科可怖¶
(右存眞)¶
比之匪人易垂明戒愼乃薪傳毋俾城壞悟於邪曲授鉢傳衣¶
泥沙珠玉厥咎有歸告爾後眞大公可願相士有宜寶茲成憲¶
(右遠匪)¶
奧旨鴻章以介爾祉價重百城非金可市倘違𤣥律納賄希榮¶
遂輔祕笈弋取名利日監在茲罔有攸赦欽哉欽哉天休肅迓¶
(右禁黷)¶
#<md:CK-KZ_JY171_02p008a>¶
<pb:YP-C_JY171_14biji-06-0009a>¶
　右例言十有六條皎夢流慈表羣聖著書之願翹車艤楫開¶
　萬年來學之程懸鏡影於層臺略揭波羅密諦詔薪傳於素¶
　筴旁招誕岸先登吕聖功夾袋初張網盡珊瑚還照海狄仁¶
　傑公門已闢栽來桃李看成蹊分與鳳毛好作儀庭之瑞探¶
　將龍頷毋爲按劍之投勸懲具有深心不是遊仙誇綵筆珍¶
　賞定多知已願因說法浣紅塵爰瞻紫氣之光傾囊以贈倘¶
　接青雲之武連袂而升¶
　　　　　　　　　　　　　　　三山笛史韓湘書¶
¶
¶
#<md:CK-KZ_JY171_02p008b>¶
<pb:YP-C_JY171_14biji-06-0009b>¶
¶
¶
¶
¶
¶
¶
¶
¶
¶
¶
#<md:CK-KZ_JY171_02p009a>¶
<pb:YP-C_JY171_14biji-06-0010a>¶
* 天仙金丹心法弁言¶
太極以前尙略矣太極以後陰陽剖陰陽剖而五行生而五行¶
二氣之精要皆胚腪於一元而各還太極故地以之久天以之¶
長人以之證仙班而與天地合其德夫仙也者全乎二氣化乎¶
五行復還乎太極之原變化神明而不測而其實則守吾常備¶
吾道不滯於有不淪於無靈臺曠如三寶充如入乎𤣥合乎法¶
盡性致命而以達乎天如是而已雖然未易言也以如醉如癡¶
如猿如馬之心而開之而醒之而死之而純之靜遠深沈煉情¶
而返性遺形釋我萬甚通靈此非發奮其所爲天下雄則安得¶
以百年易盡之身卒與清甯同不朽顧天地推此心以予我我¶
#<md:CK-KZ_JY171_02p009b>¶
<pb:YP-C_JY171_14biji-06-0010b>¶
分天地之性以成人我心卽天地之心我性卽天地之性是故¶
以吾之理煉已之心修已之心而以復已之性夫能復已之性¶
者所以存天地之性以見天地之心也由勉然以入自然由自¶
然而歸神化眞元湛湛聖眞其殆一天矣是道也大易藏其藴¶
五千文字孕其精而心法一編則顯其微而闡其幽獨洩古今¶
神聖未傳之祕夫道因言塞亦以言傳其言之而塞於言者言¶
非所言而道其所道者也言足傳乎道道乃待言矣心法之言¶
言衍道心而揚道法者也不隣於恍惚不涉於筌蹄晦者明之¶
繁者簡之難且遠者切近以迎之掃蕩其歧塗剖分其疑似混¶
懵之界而又於其機之不容輕洩者寓之於約達而微臧斯其¶
#<md:CK-KZ_JY171_02p010a>¶
<pb:YP-C_JY171_14biji-06-0011a>¶
所謂鼓舞以盡神化裁以盡利者耶昔者唐帝鑑觀乎河洛而¶
開十六字之心傳八祖通道德之眞詮而心法廣爲十六卷嗚¶
呼其旨遠其意微矣心八祖之心法八祖之法道異於耳食而¶
抗心於五城十二樓之間備吾道而守吾常非異人任也夫而¶
後天開日朗全性命於神奇與二氣合其靈與五行合其運與¶
天地合其撰而與作書者之願始不相負云太𤣥上相降魔大¶
天師漢張道陵拜題¶
闢破鴻濛總是春春融八卦㪚天均一生水矣二生火坎離旣¶
濟配元眞先天卻藉後天補欲補後天精是主精滿丹田藥可¶
求規中一息調龍虎氣足元精化作雲靈通七竅神氤氲旣經¶
#<md:CK-KZ_JY171_02p010b>¶
<pb:YP-C_JY171_14biji-06-0011b>¶
交煉還經反只許團圞不許分巽風鼓動神光起子午烹調卯¶
酉止結得光明如意珠非青非碧亦非紫撞透三關鎖鑰開神¶
龍五色捧珠囘珠囘碧海光華斂孕就蓬仙掌上胎蓬仙顧復¶
經三載頭角崢嶸紛異采長嘯一聲劍劃天朝遊五嶽暮滄海¶
另闢乾坤見丈夫抱元守一飛清都囘眸笑看紅塵道觸鬬蠻¶
爭隙走駒吾身自大乾坤小跳出乾坤游物表靈槎何在在靈¶
臺只恐迷途自潦倒金丹眞諦古難尋心法無多值萬金今日¶
剖分𤣥妙理心中有法法從心雲房主人鐘離權題¶
八祖金丹心法成揭盡盧山面目神探月窟理躡天根突前人¶
而惠後人功德與恆河沙等諸天贊嘆咳唾成珠正襟莊誦之¶
#<md:CK-KZ_JY171_02p011a>¶
<pb:YP-C_JY171_14biji-06-0012a>¶
餘欲言而擱筆惟有從諸君子後矢歌以落之歌曰乾坤混闢¶
無贏縮一箇葫蘆圓轆轆包褁先天帶後天生機一點春濃郁¶
可憐取次鑿元眞耗斁精神生氣蹙那更塵埃日夕埋形體捐¶
棄趨溝瀆終南八祖㪚陽和化雨東風頻往復露湛陽晞不憚¶
勞春臺只待幽蘭馥大悲大願幾人知萬喚千呼如痛哭寸寸¶
慈腸化彩雲雲端落下珠千斛燭幽都輝黍谷攜歸莫只藏書¶
簏焚香再拜拂牙籤索隱鈎深時寓目豁落一聲心境開天香¶
繚繞梅花屋自修自已自安排萬載元基從此築五嶽三關一¶
線通穿龍穿虎功神速龍降虎伏共朝元紫府眞君調玉軸玉¶
軸鈞調會眾仙蓬萊絕頂崑崙麓一朝證得大羅身須感丹經¶
#<md:CK-KZ_JY171_02p011b>¶
<pb:YP-C_JY171_14biji-06-0012b>¶
貽介福語萬千章十六殷勤度盡神仙族我今拍手作長歌指¶
點嚶鳴上喬木太極内相飮湖道人葛洪稚川氏拜題¶
法者何丹法也心者孰謂傳者之心也法者凖繩麗以心法斯¶
運心靈而至幻範之以定法弗縱而歧故析而分之法無爲心¶
有覺通而統之法非心不立心非法無依心法云者列聖之心¶
傳卽成眞之寶筏也然以心化法貴渾而融善法以馭心宜盡¶
利若有法若無法若有心若無心乃爲心心法之心法心法之¶
法且心者理也法者權也理善權權濟理此傳書祕諦而化而¶
裁之者也是故心法之傳也傳心以傳法也於所曾爲者道之¶
卽於其所不能道者而爲之於前人而錯綜參伍以通之卽合¶
#<md:CK-KZ_JY171_02p012a>¶
<pb:YP-C_JY171_14biji-06-0013a>¶
天人而微顯闡幽以泄之心良苦法綦全矣心我心心斯不負¶
法吾法法迺弗虛探其𤣥索其隱蒐其祕致其精則存乎其人¶
而非傳心法者之所能與也鐵杖老人李元中漫識¶
無不公之道則卽無不揭之心有共白之心則卽有相沿之法¶
然而法可法韄非法心可心懘非心法印於心若卽若離以觀¶
其妙是爲心有法法在心且法以心傳卽心卽法韄於法膠瑟¶
而刻舟懘於心破觚而偭矩不以心捐道不以人助天冥於法¶
之中而陶冶於心之用連乎其有劀而與乎其觚而不堅也如¶
是焉爾己是故其好之也一其不好之也一其一也一其不一¶
也一其一與天爲徒其不一與人爲徒天與人不相勝矣夫輪¶
#<md:CK-KZ_JY171_02p012b>¶
<pb:YP-C_JY171_14biji-06-0013b>¶
扁之術得之於手而應於心口不能言有數存焉於其間而父¶
子莫能相喻法無異法而糟與魄之忘不忘也雖然不範不模¶
而倀倀乎師心以逞是又儷工倕之指而求器不苦窳也自本¶
自根神動天隨而炊累肖心於法而不柴於法一心無翦翦諸¶
法不僊僊斯十有六巻之通變而盡神傳以心傳以法蓬萊道¶
人張果題¶
君子咏伐柯之什而知心法命名矣夫合土範金必假型模以¶
利用而况功由下學漸躋於希聖而達天莫爲之前則亦莫爲¶
之後耳然以斧柯之有象而必假諸在外之凖繩凝神睇視以¶
來物猶與物兩相薄豈若内求諸靈舍欲仁而仁至者初不勞¶
#<md:CK-KZ_JY171_02p013a>¶
<pb:YP-C_JY171_14biji-06-0014a>¶
外鑠以相成此八祖金丹肇嘉名以心法也抑此心此法要非¶
剏獲之名也本身心已效之事功爲後學引而入勝導之以先¶
路示之以已經是則其塵垢秕糠猶將陶鑄夫堯舜者也是故¶
著金丹之法卽以傳列聖之心心以法而能收法以心而善運¶
卽心卽法卽法卽心心靈而法悉神奇法悟而心尤活潑迨至¶
心空法化湛然意象之于于則且不知何者之爲心而法於何¶
從寄矣雖然不讀金丹之心法猶悵望蓬山雲霧擁之而遠也¶
讀焉而不習習矣而體騐弗精亦猶之乎旣入寶山撒手空歸¶
而無所得也嗚呼八祖傳書之願至拳拳矣傳書而不厭其詳¶
夫亦懇乎其至矣學者神明於定法而卽一心以印八祖之心¶
#<md:CK-KZ_JY171_02p013b>¶
<pb:YP-C_JY171_14biji-06-0014b>¶
心同者法同我知其必有合也後人勉之矣借使峰迴路杳幾¶
窮於境地之難通而洞口漁郎必遇秦人之指示况心法之彰¶
明而較著朗若日星矣是書也授受凡三載爲陵爲谷幾驚心¶
於水複山重而予以菲材謬叨不棄於諸君俾令左提右挈乃¶
竟以挽囘於中路而宛轉玉成始知艱鉅之圖有甘苦之備嘗¶
者其所由來非易矣予故於告成之日幸後人之坐享成功也¶
附以數言深願後人之珍重天樞上相妙濟道人許遜謹題¶
昔吾夫子至晚年自謂從心不踰矩夫矩者法也從心而不踰¶
卽法卽心也八祖金丹書旣成顔之爲心法心法云者以示從¶
心之所欲知自圓而行自方也嗚呼其旨遠矣予也正襟危坐¶
#<md:CK-KZ_JY171_02p014a>¶
<pb:YP-C_JY171_14biji-06-0015a>¶
口誦而心維大都理則貫天心結想精思穿月脅而墨舞筆歌¶
之渾脫則漢唐晉魏各擅其長後學有心人妙解斯文三昧靡¶
不衰蘭振澤靈繭生香矣夫仙分五級惟大羅爲無上正宗萬¶
刼千塵地圮天傾而不壞是書之祕密大羅心學慧燈也修眞¶
而不法大羅則是自甘於小就法大羅而不究心於心法是不¶
知其所謂矩安能不踰而從心心法之傳誠地厚天高父母生¶
成之惠也予自慚淺劣僅足窺𤣥豹之班而大義微言束手於¶
一辭莫贊顧以恩叨部領竊偕大羅諸君子以揚光榮分侍從¶
之先職宰清華之要但使後來俊彦絜矩以從心增吾黨之光¶
華壯大羅之氣焰是爲八祖傳書之願而忝居領袖者所矚望¶
#<md:CK-KZ_JY171_02p014b>¶
<pb:YP-C_JY171_14biji-06-0015b>¶
其接武而來焉者也故莊誦之餘不辭固陋而僭爲之序大羅¶
班首居居道人蘇朗敬題¶
眞元湛淡迴一氣於天門妙法圓明構三靈於地戶玉燭印乾¶
坤之照日月增輝金繩維遠邇之防山河耀采運靈樞而闔闢¶
四禪暗室覩青天懸慧劍以招搖三昧雄關紛紫氣法雲自在¶
吐納龍宫幽谷生温飄颺鳳律則有巍巍八洞開覺路以揚鑣¶
落落千言渡迷津而鼓枻擷羣英之芳潤嚼蕋吹花成一代之¶
宫商敲金戞玉何光不定願在盤珠此意誰同書長蕙錦瞻海¶
立雲垂之象可知工部雄才誦天驚石破之謠多謝女媧妙手¶
予也光分鹿洞序附鵷班窺意匠經營穆風聲於智府緬神工¶
#<md:CK-KZ_JY171_02p015a>¶
<pb:YP-C_JY171_14biji-06-0016a>¶
慘淡澄月色於靈臺如傳闕里之書倩紫微而朗映似送層城¶
之璧憑青鳥以遙飛甯惟綵筆生花作架藉珊瑚寶樹直邁𤣥¶
亭吐鳳裝書將瑇瑁雕梁旣三春之雨露濃濃斯九畹之芝蘭¶
灼灼維茲美玉何容韞匵以藏試看關車共仰高山而至戴花¶
道人海蟾子劉操頓首拜撰¶
法必有眞傳傳有眞諦而後人之作僞者乃漸至於浸滛頗僻¶
假爲邪說以誣民然觀魚目與碔砆而夜光明月之珍益重有¶
心之賞識蓋眞假終難掩蔽而第自精其藻鑑得失分明矣故¶
見御女之狂言而知取坎塡離爲樂境見丹燒爐火而悟結胎¶
養嬰爲正宗見焚符伏劍非證聖之階而知闡教濟人爲實得¶
#<md:CK-KZ_JY171_02p015b>¶
<pb:YP-C_JY171_14biji-06-0016b>¶
形神有專注而拾級以相赴者歧路莫得而搖之乃自人之厭¶
故而喜新也邪說之可甘喪身家而弗恤也迨至禍機已發始¶
悔心於末路之難囘夫豈知今日之所流毒早基於昔日而昔¶
日所甘而厭者眞與假之未區也是書演大丹之祕揭眞諦以¶
予人不任情而斂以心示修性而根乎命以中和爲極以仁義¶
爲標五千文指授以來未有若斯剖晰者蓋八祖以親嘗之甘¶
苦懸登假之津梁卽一身已效之程開萬世無疆之福仁者之¶
言其利溥而誘人之願宏矣是故法傳天壤則以一心證萬心¶
心被人間則通活法爲常法心離法則心不正而他歧法離心¶
則法亦靈而莫運維靈維正舍心法將不知其所之焉不知其¶
#<md:CK-KZ_JY171_02p016a>¶
<pb:YP-C_JY171_14biji-06-0017a>¶
所之則安知其不蔽於邪途而以魚目與碔砆爲明月夜光之¶
珍異顧誤歧於假法者未窺眞諦之傳者也旣傳之以眞諦之¶
奇矣則又安有見明月夜光尙寶碔砆魚目者甚矣心法之提¶
攜後學而作邪途之獄吏功德如天矣鳴呼目擊道存幸神奇¶
之已揭言忘意得惟𦤀味之相求祝融山外之芙蓉肅迎紫氣¶
泰岱峰頭之氷雪佇沐清風通明上相守拙道人長春子邱處¶
機稽首敬題¶
昭陽作噩之季秋予適膺侍直會檢諸疏本得八洞帝君彚奏¶
文蓋憫人世之迷懵而欲著丹書以醒寤也予覽之未竟不禁¶
軒然眉舞曰是誠先得我心者哉一舉而超億萬塵其惟斯劄¶
#<md:CK-KZ_JY171_02p016b>¶
<pb:YP-C_JY171_14biji-06-0017b>¶
矣夫擾擾寰區播糠瞇目若樹之抱蝸而自蠧若蛾之愛火而¶
自焚隙駒蕉鹿之勞勞誰解道爲何謂至若深山羽客避地幽¶
人鐘破晚烟魚敲早課侣清風而友明月餐巖柏而咽嶺霞蒲¶
團坐破長年藥鼎烹殘活火而乃自生駢拇歧路亡羊雖嘗棒¶
喝灰心要只盲敲瞎打或師心而自用或迷徑而忘歸甚至高¶
明指示以眞詮而彼反疑其謬戾是所謂若狂之國見不狂者¶
而轉訝其狂也顧其所受眞矣所趨正矣德爲汝美道爲汝居¶
矣知心無物而閑其心知物無物而袪其物知道無物而惟知¶
與道爲依意不分營而邪說人言之悉屏功無或輟而半途中¶
路之弗甘亦幾幾乎與道凝而神亹亹來會矣而卒致離而不¶
#<md:CK-KZ_JY171_02p017a>¶
<pb:YP-C_JY171_14biji-06-0018a>¶
合不得底於窮神達化之天者大率危微要𣺌之所關傳者未¶
盡傳而受者復無從而考据也夫聖神之功化原非有艱深隱¶
僻之端而失以微芒竟至相懸萬里迨夫徒勞而罔效而遂共¶
誣大道之𤣥虛此人心所以日卽於迷懵而列祖不獲已之懷¶
欲著書以覺世也越三載丹經乃告成予讀竟終篇而嘆心源¶
已揭矣理無微而不徹機有緒而交聯文異水而湧泉筆非秋¶
而垂露慈航廣博人人誕岸堪登慧日揚明在在迷途可悟誠¶
所謂文無剩義而筆有餘酣者耶夫列祖以上聖之才現身而¶
說法微言奧旨游夏不能贊一辭則安容以蠡測之私貽羞於¶
大雅然而志合者蓮心可采情符者蘭味甯忘占寶氣於連牛¶
#<md:CK-KZ_JY171_02p017b>¶
<pb:YP-C_JY171_14biji-06-0018b>¶
望練光於曳馬覺當年先得我心之願油油如也爰拜手而弁¶
數言爲吾教有心者慶並自快是書之始終得與而序之以志¶
予之觀厥成海南後覺白玉蟾稽首拜撰¶
嗚呼著是書者之作法而因心亦太苦矣蓋煉心以法者以是¶
書之法爲法卽以予輩之心爲心而傳法於心者則以千萬人¶
之心爲心復統千萬年之法爲法夫法莫繁於往古而人心之¶
不同如其面矣乃統不同於一致使之皆印於吾心通古法之¶
紛綸錯互而難齊而約之以規矩凖繩不謀而畢肖嗚呼以是¶
而言心法心法亦難矣顧予從立志以還迄於積行行功而面¶
壁原非擾擾於分條逐節龎然雜𨖙其心思然而十有六巻之¶
#<md:CK-KZ_JY171_02p018a>¶
<pb:YP-C_JY171_14biji-06-0019a>¶
云云又未嘗不循其序以相乘而俾法有纎微之未備則以予¶
一人所獨徵諸七祖而皆同是道成於七祖與予一人者卽以¶
達乎千萬人而千萬人猶是也若是者何也蓋約之以凖繩規¶
矩自可統不同而致一同也乃統不同而可以同矣何以超䡍¶
羣倫而奮青雲之路者夐乎其若絕而茫乎相望於古今之間¶
視國家之𡻕進數百人不啻相懸萬萬也今夫有是心而不知¶
法則葉公之好龍也知法而不屬於心猶舍鏝以嬉薄功而期¶
厚饗也此予輩之金丹祕髓馭心以法而運法於心也哉然承¶
心法之傳者知運法於心必先識夫賊我心與養我心者之曷¶
若馭心以法矣而要參乎拘法離法之皆非以予輩之心爲心¶
#<md:CK-KZ_JY171_02p018b>¶
<pb:YP-C_JY171_14biji-06-0019b>¶
而善得夫是書之法以爲法釋囘增美栩栩然於意無意之間¶
斯法咸歸於一心乃如予輩之煉心煉法而統名之以心法所¶
以萬法原皆一貫而㪚之則脉絡分明洎眞積力久而功成則¶
舉是編十有六巻之云云且忘象忘言冥淡而空諸所有又烏¶
覩煉心以法運法以心歧我於人印人於我今古不相及而相¶
待以有成也然而著是書者之作法而因心亦太苦矣醒眼道¶
人曹器杰題¶
太上曰使道而可獻則人莫不獻之於其君使道而可進則人¶
莫不進之於其親使道而可以告人則人莫不告其兄弟使道¶
而可以與人則人莫不與其子孫言道不可傳貴自得也自得¶
#<md:CK-KZ_JY171_02p019a>¶
<pb:YP-C_JY171_14biji-06-0020a>¶
由心悟猶大匠之示人以繩墨巧則存乎其人也是以道德五¶
千言含天地古今之藴而言不盡意意不盡言變化神明以待¶
後人之研究嗚呼誼何美恩何明也金丹心法諸篇視五千言¶
而倍矣非好爲艱苦而瑣瑣焉不憚其煩也蓋其心與天下之¶
人之心相關於息息遂覺天下古今之心志皆等於吾心心同¶
者理同而無不可與於大公之道夫是故肫肫乎莫解而直欲¶
以天仙化人之願望大千也然教可施也而情不可以强也無¶
可私之道而不皆爲可以語上之人也以畢罄其中藏者取金¶
針以度與卽以引而不發者俟其人之自致於修途其循循而¶
畢赴其程作書者所厚望也其或自迷於所往以及遲疑畏葸¶
#<md:CK-KZ_JY171_02p019b>¶
<pb:YP-C_JY171_14biji-06-0020b>¶
而逡巡此則伊戚之自貽而作書者無過也嗟乎吾道自純陽¶
演化宗風如日月之明北度七眞南延五祖各以師承相授受¶
而窮山絕谷代證飛翀然閉門造車罔不出門合轍此其故何¶
也大羅之衣鉢固未有別開一徑倖致聖神功化之能者也顧¶
書不盡傳傳之而義多未盡甚或相沿以口授有心者至有鐵¶
鞋踏破之悲則觀心法之指陳亦可以慷慨奮興而知南北淵¶
源之奧矣夫學者優柔饜飫以馴致於從容自得之天雖師友¶
父兄亦袖手而莫之能助然果冥心以孤詣而毅然百折不囘¶
則雖智盡能索之餘必感神明之引翼而况周行之示也若玉¶
山也亦何畏何疑而自封其畛域也然則是編之著也指大羅¶
#<md:CK-KZ_JY171_02p020a>¶
<pb:YP-C_JY171_14biji-06-0021a>¶
之徑而闡五千言道德之微作書之願殷然矣而後人之獲遇¶
此良因誠亦千載一時之會矣釀花墨客藍養素題¶
法有靈乎塊然而不自靈也心有靈乎心則虛而至靈也以至¶
靈之心運夫不自靈之法則至靈者靈乃躍而不自靈者相假¶
而無之乎其弗靈且夫古亦一日月今亦一日月也金丹心法¶
固疇昔之所効靈而得乎手應乎心卽身以示教者也靈於古¶
者亦靈於今八洞之金丹亦卽億萬千人之祕髓心我法法我¶
心無之而不靈則至靈者靈益躍乃或不求其甚解解焉而疑¶
信相參參法於心矣而心不與心相印則法無自靈之法而至¶
靈者終弗靈然而授心法者之苦心欲祕則不能盡揭其倪而¶
#<md:CK-KZ_JY171_02p020b>¶
<pb:YP-C_JY171_14biji-06-0021b>¶
不可脉脉相維之隱不堪持以語人而欲諒夫作是書者之苦¶
心亦還而證之於不自靈而至靈者之心法盍縷道人何淑清¶
識¶
青牛氣逈玉函流道德之香黃鶴樓空雲影繪蓬萊之采向五¶
明而闢路潛敷日月光華資雙翼以培風觸起鯤鵬氣焰故因¶
心立法分慧照以熊熊而運法傳心閟眞源而湛湛揮一柱一¶
絃之節從將脉絡分明望三熏三沐之誠莫教塵埃卻著則有¶
黃芽白雪劉漢將軍玉鼎金砂李唐進士鐵杖撑開世界霞端¶
烘臏相之丹金針繡出鴛鴦洞口浣媧皇之石三尺簡敲驢背¶
曲響振雲窩一阬花艷火中蓮香縈玉笛辭戚畹光輝之盛閒¶
#<md:CK-KZ_JY171_02p021a>¶
<pb:YP-C_JY171_14biji-06-0022a>¶
遊島外烟蘿採乾元混沌之和笑看人間富貴蒲龕說偈飛來¶
雨舍天花匣劍藏鋒泣斷山精野鬼開暗室以金燈寶炬爰請¶
敕而傳書泛慈航以錦纜牙檣遂臨壇而捉筆花明曉樹陽晞¶
湛露之天雪捲寒濤影靜澄江之練語丁甯而不厭何妨集腋¶
成裘辭祕密以能明詎止攢花製錦聯珠合璧追入夢之堯賓¶
授鉢傳衣想散花之摩詰蓋願厯三千法界依覺路以長驅何¶
辭分億萬靈心斬邪關而寂照余也沖齡志道壯𡻕從師嘗厯¶
刼於三經幸成功乎九轉緬追隨鶴駕秋殘螢火借吹噓欣遍¶
誦鴻章井底蛙鳴難擬議十六卷清圓朗潤蟾蜍之魄三秋數¶
千言典贍高華鸑鷟之翔萬里文皆載道遙窺曲阜薪傳語必¶
#<md:CK-KZ_JY171_02p021b>¶
<pb:YP-C_JY171_14biji-06-0022b>¶
驚人不假如來棒喝剖𤣥珠於赤水詒白玉於藍田誠丹學之¶
龍門而道家之鳳羽也試看意花不染蕙蘭同臭味之馨還瞻¶
心樹爭攀桃李擢宫牆之秀幽禽遷木隨綵鳳於帝梧鳴石在¶
川應黃鐘於仙琯可比莊周栩栩幻出前身自同羊祜嘻嘻歡¶
生再世欲歸功於天地天地何言斯衞道於古今古今不朽名¶
高八斗詎云曹植才窮義邁三都甯直洛陽紙貴只恐罡風攝¶
影護持煩營領之神須從化雨飛甘噓植慰東皇之望紫陽道¶
人張伯端稽首¶
¶
¶
#<md:CK-KZ_JY171_02p022a>¶
<pb:YP-C_JY171_14biji-06-0023a>¶
* 天仙金丹心法題詞¶
曩者金丹心法書成予曾跋識卷末今重訂全書自無庸再贊¶
一詞謹誌遺事以補書中未備而詔來者按此書十六卷第十¶
二卷本擬名産嬰十三十四原擬名出神歛陽下卽直接面壁¶
飛昇因我¶
孚佑帝師面奉¶
元始大天尊寶勅曰至道宜簡不宜繁功行患少不厭多可將¶
出神歛陽併入産嬰之内改名養嬰添入積行行功俾學道之¶
士旣獲身修體煉且得道備德隆倘無功行斗接面壁飛昇亦¶
不過大羅班末郭喬輩耳我¶
#<md:CK-KZ_JY171_02p022b>¶
<pb:YP-C_JY171_14biji-06-0023b>¶
孚佑帝師甫奉此勅卽至壇云聖境靈通邁紫宸殿前別是一¶
流人¶
天尊著意金丹訣反覆殷勤囑小臣遵改後復奉¶
玉帝持勅流孚佑臣傳採藥結胎卷云可曲盡精微是此金丹¶
心法雖成於八祖而實我¶
孚佑帝師一人之慈心結撰始終其間以克底於成而所遇之¶
委折蓋難盡述學者試取採藥結胎二卷細心繹之當知隱括¶
全書前後精微矣則卽以心法作專著觀也可¶
　　　　　　　　　　　宏教弟子柳守元熏沐題詞¶
¶
