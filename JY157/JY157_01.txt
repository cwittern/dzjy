#-*- mode: org; -*-
#+TITLE: 玄真子
#+DATE: 2011-05-31 17:15:01
#+PROPERTY: kxid KX157
#+PROPERTY: title 玄真子
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ1029
#+PROPERTY: id JY157
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY157_01p020a>¶
* 玄眞子序¶
玄眞子書唐張志和所作也志和字子同婺州人父遊朝通莊¶
列書爲象罔白馬諸篇以佐其說志和始名龜齡年十六擢明¶
經以策干肅宗特見賞重命待詔翰林因賜名後坐事貶南浦¶
尉會赦還以親亡不復仕居江湖自稱烟波釣徒著是書凡三¶
卷其言汪洋恣肆逼似莊列亦奇士也李德裕當稱其隱而有¶
名顯而無事不窮不達嚴光之比云¶
¶
¶
¶
<pb:CK-KZ_JY157_01p020b>¶
¶
¶
¶
¶
¶
¶
¶
¶
¶
¶
#+PROPERTY: JUAN 001
<pb:CK-KZ_JY157_01p021a>¶
* 玄眞子¶
　　　　　　　　　　　　　　　@by張 志 和 撰¶
　　
** 碧虛¶
碧虛冥茫飄輪斡乎乾湫盤浮乎坤紅明環於天衢升井爲炎¶
降斗爲寒由是四時旋而萬物遷斯造化之亞矣然非造化之¶
元哉¶
無涯者辯伯也涯之言曰黃郊之帝曰祇卑紫微之帝曰神尊¶
碧虛之帝曰靈荒祇卑王於地山河草木屬焉神尊王於天日¶
月星漢屬焉靈荒王於空風雷雲雨屬焉碧虛和平二帝有方¶
春之會俄而祇卑上騰神尊下降遇于靈荒之野靈荒之帝虛¶
<pb:CK-KZ_JY157_01p021b>¶
位郊迎傾國所有積肉成霞散酒成雨電走雷奔風歌雲舞累¶
月爲中道主上下無怨二帝欣然愧靈荒之厚德令碧虛之不¶
安爭讓國以延靈荒之帝神尊曰朕有天祇卑曰朕有地靈荒¶
怪天地之名問之曰朕之仰觀不異碧虛朕之俯察不異碧虛¶
碧虛之外又奚物帝言天地厥狀若何祇卑曰朕之地體大質¶
厚資生元元中高外垂其勢坤層然如壇輳物尊圍八極海環¶
九山骨巖石毛草木肉土而脉泉汗露而氣烟江河川瀆亂奔¶
流人蟲鳥獸紛往還願帝之下而遊焉神尊曰朕之天體虛形¶
高資始化化中員外轉其行乾穹然如帳幬物尊五星交列宿¶
粲造層輪日月中又帶河漢絕雰祲雲霞列仙天宮殿願帝之¶
<pb:CK-KZ_JY157_01p022a>¶
上而居焉靈荒未之信曰天如帳胡縣乎其上地如壇厥下乎¶
何安神尊曰天之帳非上縣飄輪下載常左旋三光隨之以西¶
遷祇卑曰地之壇有湫盤凝浮其上所以安靈荒曰飄輪斡靈¶
生湫盤奚物盛願聞之祇卑曰飄輪徧乎下湫盤所以停帝何¶
疑靈荒曰噫天地之形造化信然實如所論固當息焉朕之空¶
茫唐濛同無不通無內無外無西無東矌閬漭蕩蒼茫清冥含¶
日月之光震雷霆之聲挂虹蜺之色飛龍鸞之形朕坐而遊之¶
卧而泅之泛然飄颻皆可停豁乎包乎毋廓乎堅乎壽非春夏¶
之能生非歲年之能朽先天地不見其初後天地不知其久若¶
然者安能棄朕之長無寄君之暫有哉於是二帝謝靈荒之言¶
<pb:CK-KZ_JY157_01p022b>¶
退還故府祇卑降黃郊神尊升紫微數月不泰然天地爲之閉¶
紅霞子問乎碧虛子曰夫造化之端自然之元其體若何霄願¶
游夫子之域而觀之豈得聞邪於是碧虛子泬然有間豁然晴¶
容而曉顏詠乎太寥之上爲空洞之歌謂之曰無自而然自然¶
之元無造而化造化之端廓然慤然其形團闔爾之視絶爾之¶
思可以觀紅霞子曰若霄者鯈遨而忽遊請駕乎言霄願乘之¶
以逍遙不暇辭夫子而觀焉於是碧虛子導之曰無自而然是¶
謂玄然無造而化是謂眞化之玄也之眞也無玄而玄是謂眞¶
玄無眞而眞是謂玄眞馳言曰無然乎其然一乎然然後觀乎¶
自然無化乎其化一乎化然後觀乎造化無玄乎其玄一乎玄¶
<pb:CK-KZ_JY157_01p023a>¶
然後觀乎眞玄無眞乎其眞一乎眞然後觀玄眞逸言曰眞眞¶
乎玄玄玄乎眞玄乎無眞乎眞眞眞乎無玄乎玄玄然後登太¶
寥之天夫無有也者有無之始也有無也者無有之初也無有¶
作有無立而造化行乎其中矣夫造化之興也空以徧之風以¶
行之水以聚之識以感之氣以通之而萬物備乎其中矣空徧¶
而體存風行而用作水聚而有見識感而念生氣通而意立體¶
存故可以厚本用作故可以明漸有見故可以觀變念生故可¶
以知化意立故可以詳理是知本可厚者空之體也漸可明者¶
風之用也變可觀者水之有也化可知者識之念也理可詳者¶
氣之意也是故風水競變物其物而不同識氣多端意其意而¶
<pb:CK-KZ_JY157_01p023b>¶
不一斡乎乾而能常浮乎坤而能長運之而無窮生之而無方¶
化之而無邊因之而無疆原其原者夫何謂歟造而化之存乎¶
初太而極之存乎無自而然之存乎虛無而住之存乎妙觀其¶
所存而造化之元可見矣¶
紅霞子明乎造化之域患乎屢空之色於是披紅陽之光餐碧¶
寥之氣以實其容絕慶弔之禮寡親朋之問獨與太虛游往來¶
高會僕風應門燭月繼夜而寂談不輟味俗享貴者聞之造焉¶
覩其空巷荒廬色不勝憂心爲之恥謂之曰我躬不閱遑恤造¶
化紅霞子曰吾爲造化知己罔有弗詳而造化獨不吾知致有¶
所乏吾無慙於造化造化有愧於吾吾將往而詬之以慰君之¶
<pb:CK-KZ_JY157_01p024a>¶
憂澣君之恥於是駕紅陽之駒乘碧寥之輿拂衣東轅經諸無¶
之國遇同空將假道焉同空曰君何爲者而届乎斯曰吾紅霞¶
子也吾將詬諸造化願假道于君同空問之曰孰爲造化奚謂¶
假道紅霞子曰爲物之宰主曰造化藉君之國行曰假道同空¶
曰若然者朕之東無化可造朕之國無道可假君其改途紅霞¶
子於是乎拂衣南馳經自然之域遇化元將假道焉化元曰子¶
何爲者而届乎斯曰吾紅霞子也吾將詬諸造化願假道于君¶
化元詰之曰夫造化朕之兄弟之國也子弗聞乎假朕之道詬¶
朕之親朕之仇也師徒將攻之紅霞子於是乎拂衣西驅經無¶
住之邦遇因本將假道焉因本曰子何爲者而届乎斯曰吾紅¶
<pb:CK-KZ_JY157_01p024b>¶
霞子也吾將詬諸造化願假道于君因本拒之曰假道之資子¶
弗聞乎子有飛空之乘輿照虚之璧吾將爲子啟關紅霞子曰¶
使吾有璧乘之資尚弗詬諸造化無假道于君哉於是拂衣而¶
北趨經太極之野遇生首將假道焉生首曰子何爲者而届乎¶
斯曰吾紅霞子也吾將詬諸造化願假道于君生首訶之曰子¶
何知之晩也夫造化之夐可知而不可鄰可聞而不可親雖欲¶
假子之道其何以至子將詬之無乃不可乎於是紅霞子聞生¶
首之訶兀焉喪有徘徊躊躇還轡旋輿經玄原之郊迷失途於¶
牧道童子神與易浴乎玄川而遨於是問津焉二童曰夫子奚¶
氏也跋涉虛無蒙犯煙霄車馬有游空之倦何之而問乎津紅¶
<pb:CK-KZ_JY157_01p025a>¶
霞子曰吾紅霞子也吾嘗知造化而造化弗吾如使吾之資身¶
之用爲味俗之恥吾將詬諸造化吾適東轅西驅南馳北趨而¶
假道于四方東至于諸無南至于自然西至于無住北至于太¶
極四之皆不遇諸無有同空之問無住有因本之拒太極有生¶
首之訶自然有化元之詰吾念日暮途遠旋吾之輿歸乎寰中¶
於斯迷津幸哉而遇子敢欲問焉然子爲誰也偉哉而文於言¶
哉二童曰吾謂神之與易也吾與造化牧道于玄郊吾適爲六¶
塞之戲俱亡其道吾懼造化之責躊躇而遷延因浴乎玄原且¶
吾之有道憂尚敢見造化奈何夫子以俗恥而干吾君賴夫子¶
有諸侯之詰無然一忤造化之念兹玄原之上豈可復觀吾二¶
<pb:CK-KZ_JY157_01p025b>¶
童之泅游哉夫子辭寰中而來未覩造化茫然迷津而問途欲¶
迷舊居將何面目以見寰中之父兄乎胡弗解裳浴焉同泅隨¶
波泛濤聊以游遨俟吾白圖之成將近夫子而謁諸造化不亦¶
爾豁乎紅霞子於是赩然浮光沈影沂瀨沿波與二童乘玄濤¶
之騰澹泛六合之外儵忽至造化之境自然奉常然衣太極進¶
無極食煥然盈造化之域紅霞子與二童披而餐之榮光洞六¶
合之內然後謁乎化眞顧而俛於寰中慙代俗之榮恥皆妄觀¶
乎化眞唯懼造化之知其將詬也於是聽造化問二童道之所¶
在二童曰無亡無不亡道不離乎皇之鄕造化欣然曰無有其¶
有者無亡其亡無不有其不有者無不亡其不亡放乎玄原之¶
<pb:CK-KZ_JY157_01p026a>¶
郊而無邊童子得牧道之方矣於是紅霞子盈自然衣充太極¶
食樂造化言荷造化力揖造化與二童眷然而退將還舊居是¶
行也與太虛遇于同空太虛曰自子之觀造化也索焉離居蕭¶
然荒廬念子寰中無恙紅霞子曰吾適也面造化容意造化心¶
耳造化言吾知至道之無有也吾豈見寰中之有無哉化之元¶
也原乎有者觀其無原乎無者觀其有奚以狀其然邪容之爲¶
言也冥其靈乎也精茫其唐乎也荒故曰冥靈精之難明茫唐¶
荒之難詳殊萬形之無窮異萬心之無方是以昔之登太寥觀¶
化元者知其運乎工而未央作太寥之歌曰化元靈哉碧虛清¶
哉紅霞明哉冥哉茫哉惟化之工無疆哉非夫同萬形之殊殊¶
<pb:CK-KZ_JY157_01p026b>¶
萬形之同一萬心之異異萬心之一馳不想而屆乎冥茫之端¶
倪者則何以環游太無觀造化之無矣¶
#+PROPERTY: JUAN 002
<pb:CK-KZ_JY157_01p026b>¶
　　
** 鸑鷟¶
鸑鷟氏自東方來狻麑氏自西域至遇于中華之野相與競虛¶
談以聲戰勝負於是鸑鷟氏嚶若而鳴曰吾聞吁者嘻者呵者¶
噓者喟㕟颬呬喘乎氣噬者啜者啐者歠者辛酸甜淡吮乎味¶
睨者辯者眄者睢盰矎𥅯察乎瞳戛者控者乾者[扌*(走*牙)]者鏗鍠䥢¶
鼕讙乎聰斯極已於是狻麑氏䞴然而唬曰吾聞日者月者彗¶
者孛者昭晰粲朗斡乎天峯者岑者岡者巖者嵯峨巉崒疊乎¶
山濤者波者湓者渦者澎訇澶漫蕩乎水僪者[鬼*安]者魑者魅者¶
<pb:CK-KZ_JY157_01p027a>¶
僁𡨧䰧[𠂢*鬼]歘乎鬼斯極已意曰酬酢相窮以言泉飛不斷目以¶
爲極然鸑鷟氏摩距厲吻以觜戲聞狻麑氏奮毛掉尾以喉鳴¶
震中華子歎之曰近謂諸身則鸑鷟之說遠謂諸物則俊麑之¶
說斯二君者背彼默場勞於聲戰雖扇眸若電鼓舌如霆適足¶
驚鷙於窮谷安能響道於滄溟哉¶
太寥問乎無邊曰若夫造化之間萬象不一求小大有無之至¶
者可得而言乎無邊曰以吾觀之至小者大而至大者小至無¶
者有而至有者無若知之乎太寥曰以吾聞之至小不可以大¶
至大不可以小至無不可以有至有不可以無子之所謂者何¶
也無邊曰吾請告若至小至大者莫甚乎空至無至有者莫過¶
<pb:CK-KZ_JY157_01p027b>¶
乎道其所然者何也包天地至有外者唯乎空非空之至大耶¶
判微塵至於內者成乎空非空之至小耶廵六合求之而不得¶
者非道之至無邪出造化離之而不免者非道之至有邪故曰¶
至小者大至大者小至無者有至有者無不亦然乎¶
造化之初九大相競風之飄䬑然曰䬌䬌乎之飍飍乎而𩘪𩘪¶
乎之飂飂乎而扇鴻濛而么飉㕭嘐鼓䜰䜮而悲咤䬂䬘蹶石¶
拔木蹙浪奔濤其孰能大乎吾之大乎而雲之氣騰然曰翕乎¶
忽乎之滅没乎者漨浡涸煴之蓊鬱乎者蒙乎昧乎之昏晦乎¶
者靉靆黭黮之䨢䨴乎者翳海吞山遏日漫天其孰能大乎吾¶
之大乎者雷之聲塡然曰諜轟轟乎轢轢忽犖犖乎虩虩磤輪¶
<pb:CK-KZ_JY157_01p028a>¶
奔乎轂乎些欻電烻烈缺砉霆驚劈厯乎些若獨不聞乎洪濤¶
震鼓猛獸唬怒彼碌碌者莫吾之與巨其孰能大乎吾之大乎¶
些海之濤奔然曰浩乎汗乎之澶漫乎且澎乎湃乎之滂沛乎¶
且何鯤鵬頒鰓臭翼之聲邪乎且翻鼇盪鯨崩壺倒瀛其孰能¶
大乎吾之大乎且火之熛烈然曰烘乎炵乎之煥爛乎焉翕乎¶
煜乎之煽炫乎焉㽎㶼灼爍烜爀燏𤐰涸澤燋山熾日熏天其¶
孰能大乎吾之大乎焉日之燿照然曰煌煌乎陽陽乎歟晶晶¶
乎之熒熒乎歟杲杲曈曈炎炎赫赫光天照地流金鑠石其孰¶
能大乎吾之大乎歟地之震殷然曰坤乎崙乎之坱圠磅礴之¶
乎之崔乎嵬乎之坳墝磽䃗之乎之浸海流河而有常奔山走¶
<pb:CK-KZ_JY157_01p028b>¶
陵而無疆其孰能大乎吾之大乎之天之鳴𥥈然曰乾乎圓乎¶
之慤乎只穹乎崇乎廓乎只昊恢恢之顛顛旻蒼蒼之玄玄包¶
水旋風蓋地寰空其孰能大乎吾之大乎只空之寥𣪯然曰豁¶
乎沈乎之矌宕乎哉虛乎無乎之漭浪乎哉濛同茫唐青冥蒼¶
茫廓兮而㝩㝗包天裹地誕陰育陽其孰能大乎吾之大乎哉¶
既而九大各自競能風之擊曰孰有大乎吾曹之大矣空應之¶
曰吾聞太上之言道名之大可詣而問焉於是雲停其氣風息¶
其飄日罷其燿海弭其濤地復其震火滅其熛天靜其鳴空喪¶
其寥於是乎俾雷之迸入道之境聲者讓響形者讓影不有不¶
無不動不靜九大觀之各慙而還遂相讓爲無爲之色相與成¶
<pb:CK-KZ_JY157_01p029a>¶
無爲之域以終乎塵劫之極而已焉乎欹道之形也虛道之影¶
也無道之聲也初道之響也如昔之爲狀乎廓然其虛者空也¶
莫然其無者滅也永然其初者遠也靜然其如者定也字之曰¶
遺遐明默慤博玄圓者何也遺以盡其失遐以邈其遙明以照¶
其光默以湛其寂慤以堅其固博以大其廣玄以神其妙圓以¶
規其周故曰德者得也得乎不得不得乎得斯之謂乎得其德¶
者何也文宣德之而無我老氏德之而未孩南華德之獨與天¶
地精神往來而不敖睨於萬物噫沖虛德之泠然御風顏囘德¶
之同於大通然則大寥德之無終始已矣夫延吾思之不能竟¶
也將何以窮有物之既乎燿夜者燭腹也橐體者篋軀也戴芥¶
<pb:CK-KZ_JY157_01p029b>¶
者負垢也苗蜩者根蟬也睛星者眩華也燭腹之蟲循乎墻篋¶
軀之蟲出乎隙負垢之蟲游乎業根蟬之蟲植乎土篋軀哂乎¶
燭腹曰子之自謂養生之固者也燭乎腹燿乎夜見乎險阻審¶
乎取捨然而世人相有炫明之患怪乎物亡乎身未若吾之晦¶
迹之逍遙也負垢哂乎篋軀曰子之自謂養生之固者也橐乎¶
體篋乎軀進則外乎首而行恐則內乎元而靜然而出入有首¶
鼠之患怪乎物亡乎身未若吾之蓋形之逍遙也根蟬哂乎負¶
垢曰子之自謂養生之固者也蓁然芥孽然垢徐然步物之不¶
疑子之動也糞然形物之不疑子之生也然而慮風火有驚恐¶
之患未若吾之瘞體之逍遙也之數蟲者各以能之相哂也於¶
<pb:CK-KZ_JY157_01p030a>¶
是眩華聞之哂乎根蟬曰子之自謂養生之固者也藏乎口匿¶
乎目虗乎心實乎腹根乎足潤水土於外而不行苗乎脊受風¶
日於外而屢長無羈[麗*妥]䧿之嫌者矣然而累乎質礙乎有苟遇¶
掘鑿之患怪乎物亡乎身未若吾之瞥然之逍遙也根蟬曰吾¶
禀乎造化之奇妙乎古今之知藏口匿目虛心實腹之數蟲者¶
其於衛生莫吾如也向吾聞子之聲昧子之形狀子之有自何¶
而生眩華曰吾生乎目之眩長乎視之亂其徐也聯若星之貫¶
其疾也紛若華之散取之而不得捨之而不克謂無而有謂有¶
而無其來也儵見乎造化其去也寂歸乎太虛能游乎不物之¶
域者方覩乎吾之逍遙之墟域同乎于圓也方也于方也圓也¶
<pb:CK-KZ_JY157_01p030b>¶
故曰至圓無圓而能方至方無方而能圓孰能圓乎方者曰太¶
圓孰能方乎圓者曰太方故太方有言曰昔吾方子之圓而子¶
弗知吾之方太圓曰曩吾圓爾之方而爾不知吾之圓若然者¶
何也其有以哉是故規乎虛者虛之不知其圓也矩乎空者空¶
之不知其方也然則游心乎太寂之鄉命規矩無措其巧者其¶
唯太圓之與太方乎¶
倭之人談曰東海有鳥其名爲鵜鵜之巨鵬之亞也泛乎滄溟¶
吞乎長鯨厭而翶翔乎碧空之畔防風㚠者弋伯者也爲大弓¶
萬物鉤望巨鵜之飛於是乎彀以射焉一發而中鵜之咤怒聲¶
越雷霆俄而驟血成河落毛翳日翻墜之勢韻乎空濛之間墮¶
<pb:CK-KZ_JY157_01p031a>¶
於曠漭之野𣪯然震乎大地太虛爲之響造化爲之兇防風㚠¶
環趨觀之旬日而畢然後陟巨鵜之上旁觀四海嵐蔽乎大地¶
於是率天下之庖徒雲梯而解之四方之烹者蒸氣成雲山木¶
爲之竭脯之費七年而中華不腊肪之用九年而異域不膏帆¶
其羽以爲舟者散乎大海命之曰鵜毛之舶防風㚠神其弓之¶
力也每齋沐而祭焉天下之博聞志怪者莫不命駕而觀之弧¶
矢之盛造化以來未之有者於是乎在也¶
　　
#+PROPERTY: JUAN 003
<pb:CK-KZ_JY157_01p031a>¶
　　
** 濤之靈¶
濤之靈曰江胥漢之神曰河姑會于眞原之野江之胥問乎河¶
之姑曰吾以子爲水也縣而不散夜而能煥異乎川者何也河¶
<pb:CK-KZ_JY157_01p031b>¶
之姑曰代謂吾之神以至於此吾亦何知焉若不聞乎泛天舩¶
寫天江俾牽牛織女之相望此吾之所能也敢問乎若吾以若¶
爲流也卻而罷進行而有信似乎識者何也江之胥曰代謂吾¶
之靈以至於此吾亦何知焉子不聞乎疾雷之奔羣鷺之翔素¶
車白馬兮三軍之騰裝此吾之所能也於是胥姑欣然相視而¶
笑自謂靈神之至傲若無他道之微曰至玄在乎眞原之野聞¶
而謂之曰若爲胥姑哉今吾語若見天地之創遂觀濤漢之有¶
且若之徒假名乎巫咸之口投首乎春秋之代不亦近歟夫迷¶
者自釋濤漢之疑假若胥姑之有奈何受迷徒之咨而不覺竊¶
造化之巧以爲功不慙迷者之鬼笑若於黃泉之間歟胥姑悚¶
<pb:CK-KZ_JY157_01p032a>¶
然謝而問之曰吾以君爲友也寂而不動虛而能應訐吾之妄¶
俾吾之慙君亦有夫心哉吾聞道之微先天地生在眞原之野¶
號曰至玄得非君子乎孰爲君之名哉吾請辯吾靈神之所因¶
原夫濤漢之所以可得聞乎至玄謂曰吾將吿若欲知漢之說¶
者觀乎碧之理有潔白之文察乎螢之腹有昏曉之變體之異¶
也豈有姑之神邪雖天漢之大非川可知矣若欲知濤之說者¶
觀乎脉之血有往來之勢察乎槐之葉有開合之期氣之應也¶
豈有胥之靈邪雖海濤之盛非識可見矣若欲知吾之說者空¶
之無形而不動谷之無情而能應虛之至也豈有微之邪雖吾¶
道之妙無心可知矣吾且告若崑崙之墟有智蟲焉贅聞而疣¶
<pb:CK-KZ_JY157_01p032b>¶
見託吾之無憑若之有强目河姑之神假意江胥之靈妄首至¶
玄之微僞之興也於是乎起吾觀之太寰之內似神而無者六¶
海波泝江而爲濤天文皎夜而爲漢炎光閃雲而爲電雨色映¶
日而爲虹陽氣轉空而爲雷心智滅境而爲道其所然者皆有¶
由也非若之靈無吾之玄然吾之無也不無在若之有乎何有¶
於是胥姑駢舞而謝曰實如所論有慙故友願陪無心之游聊¶
以卒歲生爲智蟲之所誣死則葬眞原之野安能復區區託靈¶
濤漢使迷者之鬼笑吾儕於黃泉之間哉是夏也通眞之伯會¶
起觀之君坐忘之后于睽修玄好也中談而二侯競道之有無¶
連關解並竟日不决觀之君曰吾起於觀亭之間知道不無而¶
<pb:CK-KZ_JY157_01p033a>¶
見有忘之后曰吾坐於忘臺之上見道不有而知無通眞之伯¶
謂之曰至道非有有無之殊君不見三光之見天邪在高下而¶
不同日月之體有大小諸星之位有廣狹若以遠近論小大稽¶
夫日也失之於炎涼若以炎涼而語遠近稽夫日也失之於小¶
大乃知無遠近之異旁視仰觀人目自爾夫以百尺之竿戴乎¶
盤卧之立之遠近適等而小大不同信目之有夷險矣在乎東¶
西不熾者諒袤照而不正自此地之陰氣得昇耳然則至道之¶
見乎心也亦猶是哉在忘觀而不一或以爲有或以爲無以道¶
爲有使觀君處忘臺而見無以道爲無使忘后游觀亭而知有¶
斯乃忘觀之心自爾有無之體不殊由意之懷執滯者也然則¶
<pb:CK-KZ_JY157_01p033b>¶
競三光之遠近者不曉乎夷險之微競至道之有無者未通乎¶
執滯之礙矣於是二君聞之餂舌而退達玄夫子曰睽之會一¶
三光之遠近合至道之有無剖古今不明之癖削談論不决之¶
贅使觀君節並而忘后弭關者眞伯之力也¶
吳生者善圖鬼之術粉壁墨筆風馳電走或先其足或見其手¶
旣會其身果應其口若合自然似見造化負以國名行年六十¶
天下之圖工迹其妙而不能盡玄眞子聞而造焉曰敢問圖鬼¶
之方有術何其道之不竭也吳生喜而言曰子非圖工之徒歟¶
奚其問之深也於是筆酣之間揖玄眞子巵而酒之酒酣之間¶
揖玄眞子甌而茶之茶酣之間屛諸弟子揖玄眞子宿而話之¶
<pb:CK-KZ_JY157_01p034a>¶
吿以圖鬼之方曰吾何術哉吾有道耳吾嘗茶酣之間中夜不¶
寢澄神湛慮喪萬物之有忘一念之懷久之寂然豁然儵然恢¶
然匪素匪畫詭性魅魁千巧萬拙一生一滅來不可閼貌不可¶
竭吾以其道之妙其方之要每以圖鬼爲事未嘗吿術於人是¶
以行年六十負於國名天下以吾爲圖鬼之祖自吾作古圖工¶
如林願吾之覩聲吾響而不終形吾影而不窮響吾巧而竭力¶
影吾道而莫測感子有造化之問吾不能無造化之對以吾不¶
傳於人請子吿於代玄眞子謝之曰㳂境者易泝像者難幸聞¶
圖鬼之道吾見造化之端吾固不代之吿君無謂吾之傳¶
荷水爲珠其圓也非規而不可方者離乎著也燼火爲輪其常¶
<pb:CK-KZ_JY157_01p034b>¶
也非環而不可斷者疾乎連也背日貫乎水成虹蜺之狀而不¶
可直者齊乎影也汲江釀乎酒應波濤之湧而不可停者均乎¶
氣也片雨滴海合滄溟而不可殊者得其一也寂心歸空同太¶
虗而不可分者會其天也¶
日月有合璧之元死生有循環之端定合璧之元者知薄蝕之¶
交有時達循環之端者知死生之會有期是故月之掩日而光¶
昏月度而日耀日之對月而明奪違對而月朗是故死之換生¶
而魂化死過而生來生之忘死而識空失忘而死見然則月之¶
明由日之照者也死之見由生之知者也非照而月之不明矣¶
非知而死之不見矣且薄蝕之交不能傷日月之體死生之會¶
<pb:CK-KZ_JY157_01p035a>¶
不能變至人之神體不傷故日月無薄蝕之憂神不變故至人¶
無死生之恐者矣¶
有之非未無也無之非未有也且未無之有而不有未有之無¶
而不無斯有無之至也故今有之忽無非昔無之未有今無之¶
忽有非昔有之未無者異乎時也若夫無彼無有連既往之無¶
有而不殊無此有無合將來有無而不異者同乎時也異乎時¶
者代以爲必然會有不然之者也同乎時者代以爲不然會有¶
必然之者也¶
影之問乎光曰吾昧乎體之陰君昭乎質之陽君之初吾之餘¶
君之中吾之窮君之没吾之滅君之清吾之明何君之好無恒¶
<pb:CK-KZ_JY157_01p035b>¶
俾吾之令無常歟光之答乎影曰子在空而無在實而有在翼¶
而飛在足而走在鈎而曲在弘而直子之近乎燭出子體之外¶
子之遠乎鏡入吾質之內子之自無恒豈吾之獨無常歟雖然¶
子之同抑吾之可通吾怪吾之尤者雖吾亦不知之何哉吾遇¶
陽燧之抱倒乎子之面吾遭羅㬋之蝕曲乎子之葉吾將問諸¶
造化窮理盡性而不知者命也夫影笑之曰君弟收光吾將滅¶
影有之與無由君之與吾何背何正妄推乎造化之命哉¶
默之來也默曰一寂能一之默曰二寂能二之默之一也無寂¶
之一也有默之二也無有寂之二也有無一之一也不離乎二¶
二之二也不離乎一然則知寂之不一明默之不二者斯謂之¶
<pb:CK-KZ_JY157_01p036a>¶
眞一矣夫眞一者無一無二無寂無默無是四者又無其無斯¶
謂之眞無矣夫能游乎眞無之域者然後謁乎眞一之容者焉¶
夫游乎眞無之域謁乎眞一之容者乃見乎諸無矣寂於是謂¶
默曰若夫諸無者人莫能名焉吾强爲之名者曰太無之寰夫¶
太無之寰者人無能謚焉吾强爲之謚者子能聽之乎曰能寂¶
於是乎端容節氣湛然不言久之而兩忘默之悟曰向也吾聞¶
其名矣又見其無也今也吾聞其謚矣未見其無也斯之謂之¶
太無之謚耶寂之覺曰適吾與子爲微談而子果聞諸子可謂¶
明微矣自默之還也而寂爲之絶談¶
¶
<pb:CK-KZ_JY157_01p036b>¶
¶
¶
¶
¶
¶
¶
¶
¶
¶
¶
