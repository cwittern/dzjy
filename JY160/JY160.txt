#-*- mode: org; -*-
#+EXPORT_ID: JY160
#+TITLE:呂祖本傳 Lüzu Benzhuan
#+WITNESS: CK-KZ JYE
#+BASEEDITION: CK
<pb:CK-KZ_JY160_01p001a>¶

* 　序¶

自道經丕闡凡上帝諸天眞宰列宿咸有誥或述功行或稱願¶
力或叙生平出處使人誦之曉然知所由來而生敬慕之心亦¶
如帝天明明赫赫臨之在上罔敢戲渝褻越詩所謂上帝臨汝¶
勿貳爾心者也惟佛菩薩經無誥季世應眞於法事科儀據經¶
作誥以爲歸依信順之詞至於呂祖諸誥則皆龍沙顯跡飛鸞¶
自演尤爲靈騐凡有所祈罔弗克遂更有誦持旣久降神現相¶
明示道要證果仙眞者洵度世之慈航也世人苟能專心致志¶
誠敬弗懈則感應道交自獲不可思議功德祈福禳灾其餘事¶
耳義陵無我子劉體恕敬序¶
<pb:CK-KZ_JY160_01p001b>¶
¶	
¶	
¶	
¶	
¶	
¶	
¶	
¶	
¶	
¶	
<pb:CK-KZ_JY160_01p002a>¶

* 　本傳序¶

吕祖對正陽帝君欲度盡眾生方肯上昇迨上昇之後復行化¶
度世是以由唐迄今隱顯變化不一世稱吕仙其自稱曰囘道¶
人曰無上宫主究證位無上聖師靈蹟極多不能盡載本傳止¶
據原傳叙次間有増入竝分註處以備參考至傳聞之異有謂¶
本唐宗室姓李或曰名珏或曰名瓊以夫婦入山雙修易姓吕¶
或曰舉進士第作令或曰舉進士不第或曰六十四𡻕遊長安¶
遇正陽帝君或曰六十四𡻕上朝元始玉皇或曰四月十四日¶
生或曰八月初四日生其生之年或曰貞觀或曰天寶或曰貞¶
元種種不一吕祖嘗曰呼牛應牛呼馬應馬世人之謬乃眞乃¶
<pb:CK-KZ_JY160_01p002b>¶
假吾唐以前吾亦何有也其言達矣夫太上降生指李爲氏雪¶
山初誕從脇而出以及二龍繞室五星在庭神靈之徵厯厯不¶
爽仙佛聖賢之生由來異矣若吕祖吾又烏能測之哉義陵無¶
我子劉體恕敬序¶
¶	
¶	
¶	
¶	
¶	
¶	
<pb:CK-KZ_JY160_01p003a>¶

* 　　呂祖本傳(本劉體恕說)¶

呂祖名嵓(一作巖)字洞賓(全唐詩一字巖客)　世爲河中府永樂縣人(一作蒲阪¶
一云向居東平繼遷京川)曾祖延之仕唐終河東節度使祖渭終禮部侍郎¶
父讓海州刺史(一云有温良恭儉四兄)　貞元十四年(一云貞觀丙午)年　四月十四¶
日巳時生母就蓐時異香滿室天樂浮空一白鶴自天飛下竟¶
入帳中不見(仙經謂在天宮厯刼奉元始命降生度世)生而金形木質鶴頂龜背虎¶
體龍腮翠眉鳳眼修頸露顴額闊身圓鼻梁聳直面白黃色左¶
眉角一黑子左眼下一黑子筯頭大(一云後變赤色)兩足紋隱如龜(音均)¶
折(音策)少聰敏日[言*巳]萬言矢口成文旣長身五尺二寸(一云八尺二寸)喜¶
頂華陽巾衣白黃襴衫(一云白襴衫)　繫皂縧(音叨)狀類張子房二十不¶
<pb:CK-KZ_JY160_01p003b>¶
娶(一云娶劉校尉女武昌黃鶴樓有呂祖數十代玄孫題匾樓頭)始在[衤*强]褓馬祖見之曰此兒¶
骨相不凡自是風塵表物他時遇廬則居見鍾則扣留心[言*巳]取¶
(後果如所[言*巳])後遊廬山遇火龍眞人傳天遁劍法自是混俗貨墨於¶
人間(神仙鑑遇火龍君係正陽傳道之後)號純陽子(神仙鑑以此號爲道成朝三淸上帝時所賜)咸通¶
中舉進士(一云會昌中兩舉進士第)不時年六十𡻕四(上陽子曰六十四卦已盡乃始於乾此純¶
陽之應但祖師自[言*巳]云五十始得道則遇正陽尙屬四十餘此云六十四𡻕應有(誤)後遊長安酒肆(一云父母¶
命赴試攜童寄兒朿裝至長安)見一羽士靑巾白袍長髯(音然)秀目手攜紫笻(音窮)¶
腰挂大瓢書三絶句於壁曰坐臥常攜(一)(作持)酒一壺不教雙眼¶
識皇)(一(作東)都乾坤許大(一作世界)無名姓疎㪚人間(一作中)一(一作大)丈¶
夫得道眞(一作神)仙(一作高僧)不易逢幾時歸去願相從自言住處連¶
<pb:CK-KZ_JY160_01p004a>¶
滄海别是蓬萊第一峯莫厭追歡笑語頻尋思離亂可(一作好)傷¶
情閒來屈指從頭數(上聲)得到(一作見)淸平有幾人呂祖訝其狀貌¶
奇古詩意飄𨓜因揖問姓氏曰吾覆姓鍾離名權字雲房呂祖¶
再拜延坐鍾曰子可吟一絶予欲觀之呂祖遂呈一絶曰生日¶
(一作在)儒家遇太平懸纓重滯布衣輕誰能世上爭名利臣事玉¶
皇歸上淸鐘離見詩暗喜因同憇肆中鍾離自起執炊呂祖忽¶
困倦枕案假寐夢以舉子赴京進士及第始自州縣而擢郎署¶
臺諫給舍翰苑祕(悲去聲)閣及諸淸要無不備厯升而復黜黜而¶
復升前後兩妻富貴家女婚嫁早畢孫甥振振(音眞)簪笏滿門幾¶
四十年又獨相十年權[執/力]熏炙忽被重罪籍没家資分㪚妻孥¶
<pb:CK-KZ_JY160_01p004b>¶
流於嶺表一身了然窮苦憔悴立馬風雪中方興浩歎恍然夢¶
覺鍾祖在旁炊尙未熟笑曰黃梁猶未熟一夢到華胥呂祖驚¶
曰先生知我夢[耳*卩]鍾曰子適來之夢升沉萬態榮悴多端五十¶
年間一頃耳得不足喜喪不足悲且有大覺而後知此人世一¶
大夢也呂祖感悟知宦途不足戀(觀此可知呂祖遇正陽時當在壯年)再拜曰先¶
生非凡人也(當時鍾祖之名亦未大顯)願求度世術鍾故辭曰子骨節未完¶
志行未定若欲度世須更數世可也翩然别去呂祖怏怏自失¶
棄官(一作儒)歸隱(原註云邯鄲夢乃盧生遇呂公事不知事有相類况呂祖曾題促拍滿落花詞有曰黃梁猶未¶
熟夢驚殘卽呂祖聖誥亦云黃梁夢覺)鍾祖自是十試呂祖一日自外歸見家人¶
皆病殁心無悼怛但厚備棺具已而殁者皆起偶鬻貨於市議¶
<pb:CK-KZ_JY160_01p005a>¶
定其値市者翻然止酬其半亦無所爭竝半値不取委貨而去¶
元日有丐者倚門求施與以錢物丐者索不已且加誶詈再三¶
禮謝丐者笑而去牧羊山中遇一虎追逐羣羊迺推羊下峻阪¶
獨以身當之虎隨釋去獨居山中草舍觀書忽一女年可十七¶
八光艷照人粧飾靚(音淨)麗自云歸[寧-心-丁]母家日暮倦行借此少憇¶
旣而調戯百端夜逼同寢竟不爲動一日郊出及歸家資爲刼¶
盜席捲殆無以供朝夕了無愠色躬耕(一云採藥)自給忽於鋤下見¶
金數十餅急揜之一無所取偶於坊市貨銅器數事歸則皆金¶
也卽訪主人還之有風狂道士在坊陌市藥曰服者立死再世¶
得道旬日不售因買藥歸服之無恙春潦汎溢掉一小舟至中¶
<pb:CK-KZ_JY160_01p005b>¶
流風濤掀湧端坐不動竟亦無虞一日獨坐室中忽見奇形怪¶
狀鬼神無數有欲擊者有欲殺者一無所懼復有夜乂數十械¶
一囚血肉淋漓哭泣號呌曰汝宿世殺我急償我命曰殺人償¶
命其又奚辭遽索刀繩欲自盡忽聞空中叱聲鬼神皆不復見¶
一人撫掌而下卽鍾祖也謂曰塵心難滅仙才難値吾之求人¶
甚於人之求吾也吾十度試子皆無所動得道必矣(以上十試余窃疑之¶
夫神仙試人必其人之根緣甚淺塵濁難斷故一試再試以騐其道心何如耳如許眞君上昇以炭化美女試門弟子壺公以¶
[禾*嵗]物試長房皆不足異若呂祖以天眞降凡根器與庸眾懸殊卽火龍正陽均係奉上帝命傳道度世豈有不知夙因而故爲¶
此十試乎况呂氏累世簪纓呂祖於咸通末年舉進士第載在儒書何得有躬親鬻貨及牧羊山中躬耕自給諸事孟子曰吾¶
於武城取二三策而已吾於十試亦云)但躬行未完授子黃白祕術可以濟世利¶
<pb:CK-KZ_JY160_01p006a>¶
物使三千功滿八百行圓吾來度子問曰所作庚辛有變異乎¶
曰三千(别作五百)年後還本質耳呂祖愀(音悄)然曰誤三千(亦作五百)年後¶
人不願爲也鍾笑曰子推心如此三千八百悉在是矣(只須此試足矣)¶
因與之敘棄世得道來厯且言受苦竹眞君[言*巳]曰此去遊人間¶
遇人有兩口者卽汝弟子吾遍游山海竟未見人有兩口者今¶
詳子姓實符苦竹之[言*巳]矣予所居終南鶴嶺子能從予遊乎呂¶
因隨徃星月交輝四顧寂寥鍾執呂手偕行纔數步恍如騎快¶
馬厯山川俄頃至洞南門下鑰矣鍾以碧縧繫呂帶俱從門穴¶
中入(祖師豈無神通開鑰奚自門穴入)忽然開朗登一高峰至大洞門東前有¶
二虎踞守鍾叱之虎伏不動乃引入金樓玉臺珍禽琪樹光景¶
<pb:CK-KZ_JY160_01p006b>¶
照耀氣侯如春相與坐盤陀石飲元和酒三盃(神仙鑑於此下有雲房曰君眞¶
予山中友也爲改名曰嵓字洞賓十八字)俄有一靑衣雙髻金鈴朱裳翠袖雲履玉¶
珮異香氤氲持繭紙金書曰羣仙己集蓬萊上宮要(音邀)先生赴¶
天池會論五元眞君神遊[言*巳]事鍾祖將去呂祖慮其不返賦詩¶
送曰道德崇高相見難又聞東去幸仙壇杖頭春色一壺酒頂¶
上雲攢五嶽冠飲海龜兒人不識燒山符子鬼難看先生去後¶
身須(一作俱)老乞與貧儒換骨丹鍾曰汝但駐此吾去不久遂望¶
東南乘紫雲而去呂祖將所付素書披閱翫誦旬日鍾回曰子¶
在是岑寂得無憶歸否曰旣辦心學道豈有家山思乎鍾曰善¶
哉汝等不知分合陰陽之妙守陰則只是魄存陽則只是魂若¶
<pb:CK-KZ_JY160_01p007a>¶
能聚魂合魄使陰陽相合魂魄同眞是謂眞人呂曰魂魄㝠㝠¶
至理甚深何以全形曰慧發㝠㝠㤗定神靈神旣混合豈不契¶
眞金形玉質本出精誠大藥旣成身乃飛輕因問天地曰乾三¶
索而天交於地乃生三陽坤三索而地交於天乃生三陰陽中¶
藏陰曰眞陰眞陰到天因陽而生陰中藏陽曰眞陽眞陽到地¶
因陰而發交合得道自然長久問日月曰月受日魂以陽變陰¶
陰極陽純月華瑩(音映)淨修煉到此積氣成神問四時五行曰一¶
心自有五行一日自有四時大抵陰陽相推而已陽不得陰不¶
成到底無陰而不死陰不得陽不生到底陰盡而皆陽(前後八品經義¶
蓋本乎此)又問水火龍虎曰身中有君火臣火民火眞火出於水中¶
<pb:CK-KZ_JY160_01p007b>¶
恍恍惚惚其中有物視之不可見取之不可得眞水生於火中¶
杳杳㝠㝠其中有精見之不可留留之不可住腎水也水中有¶
氣名曰眞火心火也火中生液名曰眞水(此卽龍從火裏出虎向水邊生義)以¶
水生木腎氣足而肝氣生以絶腎之餘陰而氣過肝時卽爲純¶
陽藏眞一之水恍惚名眞龍以火尅金心液盛而肺液生以絶¶
心之餘陽而液到肺時卽爲純陰藏眞陽之氣杳㝠名眞虎氣¶
中取水水中取氣日得黍米歸於黃庭此大丹也問鉛汞曰鉛¶
性沉重而喜墜此腎水以潤下而易滿汞性輕飛而喜升此心¶
火以炎上而易散以鉛制汞以沉重而鎭輕飛内丹結矣又問¶
抽添曰冬至後陽升於地地抽其陰太陰抽而爲厥陰少陽添¶
<pb:CK-KZ_JY160_01p008a>¶
而爲陽明厥陰抽而爲少陰陽明添而爲太陽夏至後陰降於¶
天天抽其陽太陽抽而爲陽明少陰添而爲厥陰陽明抽而爲¶
少陽厥陰添而爲太陰又如日月月受日魂日受月魄前十五¶
日月抽其魄而日添其魂精華已滿光照下土不然無初生而¶
變上弦上弦而變月望也月還陰魄日收陽精後十五日日抽¶
其魂而月添其魄光照已謝陰魄已定不然無月望而變下弦¶
下弦而變晦朔也日月徃復而變九六此抽添之象也又問河¶
車曰人身陽少陰多無非是水故有取於河車起於北方正水¶
中而非若旁門搬運力也問内觀坐忘之妙曰龍虎交媾陰陽¶
[酉*巳]匹九皇眞人引一朱衣童子下降九皇眞母引一皂衣女子¶
<pb:CK-KZ_JY160_01p008b>¶
上升相見黃屋之前有一黃衣老嫗(於去聲)接引如夫婦之合盡¶
時歡洽女復下降男復上升如夫婦之離旣畢產一物大如彈¶
丸色同朱橘抛入黃屋以金器盛留問曰如此修行有魔難否¶
曰子知十魔九難乎衣食逼迫一難也恩愛牽二難也利名¶
縈絆三難也灾患橫生四難也盲(音萌)師約朿五難也議論差别¶
六難也志意懈怠七難也𡻕月蹉跎八難也時世亂離九難也¶
一六賊魔二富貴魔三六情魔四恩愛魔五患難魔六神佛爲¶
害是聖賢魔七刀兵魔八女樂魔九女色魔十貨利魔又問云¶
何證驗曰始也淫邪盡絶外行兼修採藥之際金精充滿陰魄¶
銷融次心精湧溢口出甘液次陰陽擊博腹鳴如雷次魂魄未¶
<pb:CK-KZ_JY160_01p009a>¶
定夢寐驚恐次或生微疾不療自愈次丹田夜暖形容晝淸次¶
若處暗室而神光自現次若抱嬰兒而上金闕次雷鳴一聲闗¶
節通而驚汗四溢次玉液烹煉成凝酥而雪花㪚墜或化血成¶
乳而漸畏腥羶或塵骨將輕而漸變金玉次行如奔馬次對景¶
無心次吹氣療疾次内觀明朗次雙晴如漆次紺髮再生次眞¶
氣足而常自飽次食不多而酒無量次神體光澤精氣秀媚次¶
口生異味鼻有異香次目視萬里次瘢痕消滅次涕淚涎汗皆¶
絶次三尸九蟲悉除次内志淸高上合太虛凡情皆歇心境俱¶
空次魂魄不游夢寐自絶神采精爽不分晝夜次陽精成體靈¶
府堅固寒暑不犯生死不干次噓呵可乾(音干)外汞次神光常生¶
<pb:CK-KZ_JY160_01p009b>¶
坐臥次靜中時聞天樂金石絲竹之淸非世所常聞次内觀或¶
遊華胥樓臺殿閣之麗非世所常見次見凡人腥[禾*嵗]次見内神¶
出現次見外神來朝功圓行滿膺籙受圖紫霞滿目金光罩體¶
或見火龍飛或見𤣥鶴舞彩雲繚繞瑞氣𦆯紛天花亂墜神女¶
下降出凡入聖逍遙自然此乃大丈夫功成名遂之日也鍾離¶
悉以上眞𤣥訣傳授呂祖一一領悟俄頃聞有扣戸聲起視乃¶
淸溪鄭思遠與太華施胡浮兩眞人由東南來緩步淩虛體凝¶
金碧相揖共坐曰適爲尹思𨓜丹成致賀遂造仙扉施曰此一¶
侍者何人也鍾曰本朝呂海州讓之子少習儒墨失意上國邂¶
逅長安酒肆從吾奉道通陰陽制煉形神入妙之微鍾因令拜¶
<pb:CK-KZ_JY160_01p010a>¶
二仙鄭施曰形淸神在目秀精藏子欲脫塵網可示一詩乃受¶
以金管霞箋靈膠犀硯卽獻詩曰萬刼千生到此生此生身始¶
覺非輕抛家别(音撇)國雲山外煉魄全魂日月精比見至人論九¶
鼎欲窮大欲訪三淸如今會遇眞仙面紫府仙扉得姓名二仙¶
歎其才淸句秀各以所秘相贈而别時春禽㗀(嚘同音攸)嚶鍾祖於¶
洞口題曰春氣塞空花露滴朝陽拍海嶽雲歸復謂呂曰吾朝¶
元有期十洲羽客至玉京奏此功行以陞仙階恐汝不能久居¶
此洞後十年洞庭相見取筆於洞中石壁上草書曰晝曰高明¶
夜月圓淸陰陽魂神(一作魄)混合上昇擲筆吿曰世間遊行當施¶
利濟之道行滿功成復相聚會語畢又以靈寶畢法授之謂曰¶
<pb:CK-KZ_JY160_01p010b>¶
始予於終南石壁之間曽得靈寶經三部上部曰元始金誥中¶
曰元皇玉籙下曰太上眞元義凡數千卷予撮其要爲畢法分¶
十六科及三乘(鑑有此二字)六義盖明陰中有陽陽中有陰天地升¶
降之道氣中生水水中生氣心腎交合之機以八卦運十二時¶
而其要在艮以三田互相反復而其要在泥丸至下手工夫姑¶
借咽氣嗽液爲喻而眞氣口訣實在口傳心授不在文字間也¶
又以靈丹數粒示曰此非世間五金八石乃世間異寶合成雖¶
有質而無形如雲如火如光如影可見而不可執服之與人魂¶
識台爲一體輕虛微妙非如有形之丹也復贈詩一章曰知君¶
幸有英靈骨所以教君心恍惚含元殿上水晶宫分明指出神¶
<pb:CK-KZ_JY160_01p011a>¶
仙窟大丈夫遇眞訣須要執持心猛烈五行匹[酉*巳]自刀圭執取¶
龜蛇顚倒訣三尸神須打徹進退天機法六甲知此三要萬神¶
歸來駕火神離九闕九九道至成眞(一作丹)曰三界四府朝元節¶
氣翺翔兮神烜赫蓬萊便是吾家宅羣仙會飲天樂喧雙童引¶
入升玄客道心不退故傳君立誓約言親灑血逢人兮莫亂說¶
遇友兮不須訣莫怪頻發此言辭輕慢必有陰司折執手相别¶
意如何今日爲君重作歌說盡千般玄(一作眞)妙理未必君心信¶
也麽仔細分明說與汝保惜吾言上大羅呂祖聞已盡豁塵濁¶
復進問三元三淸三寶三境之說鍾曰第一混洞太無元從此¶
化生天寶君治玉淸境淸微天宮其氣始靑第二赤混太無元¶
<pb:CK-KZ_JY160_01p011b>¶
從此化生靈寶君治上淸境禹餘天宮其氣玄黃第三㝠寂玄¶
通元從此化生神寶君治太淸境大赤天宮其氣玄白故九天¶
生神氣經云三號雖殊木同一也三君各爲教主乃三洞尊師¶
(自問三原至此原傳無照神仙鑑輯入)授受將畢忽有二仙綃衣霞綵手捧金簡¶
寶符云上帝詔鍾離權爲九天金闕選仙使拜命訖謂呂曰吾¶
卽昇天汝好住世間修功立行他日亦當如我呂再拜曰嵓志¶
異於先生必須度盡眾生方肯上昇也(此是何等大誓願力眞慈腸也)時翔鸞¶
彩鳳金幢玉節仙吹(去聲)嘹喨鍾祖與捧詔二仙乘雲冉冉而去¶
呂祖旣得鍾離之道又得火龍眞人天遁劍法(神仙鑑以火龍授劍法在得道¶
後遊廬山始遇)一斷(音短)煩惱二斷色慾三斷貪瞋(是乃慧劍鑑云洞賓遊廬山祝融君遇見¶
<pb:CK-KZ_JY160_01p012a>¶
知是仙宗傳以天遁劍法曰余火龍眞君也昔特此劍斬邪魔今贈君家斷煩惱)嘗有詩曰昔年曾遇¶
火龍君一劍相傳伴此身天地山河從結沬星辰日月任停輪¶
須知此性緜多刼空向人間厯萬春昨夜鍾離傳一語六天宮¶
殿欲成塵(此詩係後混跡市塵追憶而題)初遊江淮試靈劍除長蛟之害至洞¶
庭湖登岳陽樓獨酌鍾祖忽降曰來踐前約(蓋前有十年洞庭湖相見之語)上¶
帝命汝眷屬悉居荆山洞府子之名字巳注玉淸籍中三月十¶
八日引拜苦竹眞君傳日月交並之法年五十三歸宗廬山年¶
六十四上朝元始玉皇(謹按八品仙經苦竹火龍正陽均奉元始命傳道度歸上眞則苦竹傳法自不¶
可畧原傳無兹特採神仙鑑補入)自是隱顯變化不一惟其誓願弘大是以浮¶
沉濁世行化度人雖愚夫愚婦罔不聞名起敬(巳證圓通昔號光圓自在通佛¶
<pb:CK-KZ_JY160_01p012b>¶
復證圓通文尼眞佛惟其願力大功行深故證位亦極崇高)嘗曰世人競欲見吾而不能行¶
吾言雖日夕與吾同處何益哉人若能忠於國孝友於家信於¶
交友仁於待下不慢自心不欺暗室以方便濟物以陰格天¶
人愛之鬼神敬之卽此一念巳與吾同雖不見吾猶見吾也蓋¶
人之性念於善則屬陽明其性入於輕淸此天堂之路念於惡¶
則屬陰濁入於粗重此地嶽之階天堂地嶽非果有主之者特¶
由人心自化成耳宋藝祖建隆初呂祖自後苑出對上稱朱陵¶
上帝以火德王天下留語移時左右皆不得聞語秘不傳上解¶
赭袍玉帶賜之俄不見上命繪象於太淸樓道錄陳景元傳其¶
像於世政和中宮禁有祟白晝現形盗金寶𡚱嬪獨上所居無¶
<pb:CK-KZ_JY160_01p013a>¶
患自林靈素王文卿諸侍宸治之息而復生上精齋䖍禱奏詞¶
凡六一日晝寢見東華門外有一道士碧蓮冠紫鶴𣰉手持水¶
晶如意前揖上曰臣奉上帝命來治此祟良久召一金甲丈夫¶
捉祟劈而㗖之上問丈夫何人道士曰此乃陛下所封崇[寧-心-丁]眞¶
君闗羽也上勉勞再四復問張飛何在羽曰飛乃臣累刼兄弟¶
今已爲陛下生於相州岳家(仙鑑此句上有在唐爲張巡一語後武穆王父夢張飛托生遂命飛)¶
他日輔佐中興飛將有功焉(闗帝隨呂祖宋廷除崇非以封號也直欲顯岳公之降世耳奈徽宗¶
不能傳示後人竟爲檜賊所害大功不成惜哉翼德公何以累生皆不得令終豈亦定數難逃[耳*卩])上問道士姓¶
名曰臣姓陽四月十四日生夢覺召侍宸言之曰此呂仙也自¶
是宮禁帖然遂詔天下有呂仙香火處皆正妙通眞人之號制¶
<pb:CK-KZ_JY160_01p013b>¶
曰朕嘉興民偕奉大道凡厥仙隱具在册書況默應禱祈宜示¶
恩寵呂眞人匿景(影同)藏文遠邇遊方逮建福庭適有寓舍歎兹¶
符契錫以號名神明儼然尙垂昭鑒可封妙通眞人塑像於景¶
靈宮𡻕時奉祀焉其神妙用載諸傳[言*巳]者不可殫述元世祖封¶
號純陽演正警化眞君元武宗加封純陽演正警化孚佑帝君¶
所著詩詞有渾成集行於世迨後飛鸞現化於五陵演有前後¶
八品鄂渚之棲眞演有五品涵三演有三品參同諸經其先有¶
指𤣥篇忠孝誥修眞傳道集玉樞經傳世(元世祖下一叚原傳無今補入)¶

　又按上陽子云呂祖姓呂名嵓字洞賓號純陽子祖居西京¶
　何南府滿柘縣永樂鎭招賢里今曰蒲州蒲阪縣生於天寶¶
<pb:CK-KZ_JY160_01p014a>¶
　十四年四月十四日巳時一云生唐德宗貞元丙子(貞元丙子係德¶
　宗十二年與本傳十四年異)從父海州刺史因家焉以科舉授江州德化¶
　縣令因縱步廬山遊灃水之上遇正陽授道至今在世天帝¶
　頒詔爲九天採訪使五月二十日奉詔有詩云糾(音久)司天上¶
　神仙籍之句(此詩文集竝全唐詩俱無)就以此日爲上昇有詩詞名渾成¶
　集行於世以道授海蟾重陽¶

　又按神仙鑑云呂祖係古聖王皇覃氏降凡於貞觀丙午年¶
　四月十四日生名紹先父讓初爲太子右庶子遷海洲刺史¶
　母王夫人就蓐於林檎樹下異香滿徑[衤*强]褓時四祖見之曰¶
　此兒骨相不凡終是風塵表物及長身八尺二寸面淡黃笑¶
<pb:CK-KZ_JY160_01p014b>¶
　臉微麻三髭鬚狀類張子房又似太史公年二十娶劉校尉¶
　女武后時三舉進士不第天授二年已四十六𡻕父强(上聲)命¶
　赴試因與童寄兒徃長安遇鍾離於酒肆遂棄家隨至終南¶
　鶴嶺鍾因改名嵓字洞賓¶

　又云鍾祖悉傳以上眞玄訣通會陰陽制煉形神入妙之道¶
　呂未達奥旨鍾又以藥鏡授之問係何上眞所作曰崔汪手¶
　著仙秩巳高爲玄元眞人呂讀而贊之曰因看崔公入藥鏡¶
　令人心地轉分明及鍾祖應九天選仙使之詔上昇呂回鄉¶
　里拜祖先墓度郭上竈遊廬山遇火龍眞君授以劍法又按¶
　八品仙經呂祖於唐天寶元年正月九日侍虛皇天尊几與¶
<pb:CK-KZ_JY160_01p015a>¶
　十極眞人演說靈砂丹訣奉諭於唐貞元世戊寅𡻕四月十¶
　四日生河南呂宅爲男與諸書稱天寶十四年及貞觀丙午¶
　貞元丙子者異¶

　又按呂祖仙誥自敘云八月初四日生四月十四日上昇三¶
　月十八日煉丹修行六月九日證果九月二十八日飛昇與¶
　諸說異¶

　又誥内咸通及第與兩坐琴堂之語世多疑之以爲應舉長¶
　安得遇正陽何至有居官之事不知神仙度人須有節次此¶
　時雖遇正陽未必便隨之去但能急流勇退皆可訪道修眞¶
　所謂英雄退步卽神仙是也又况神仙居官者甚多柱史而¶
<pb:CK-KZ_JY160_01p015b>¶
　下如莊周之漆園方朔之待詔金馬門葛仙公之令勾漏許¶
　眞君之令旌陽皆得道後居官者又何疑於呂祖哉¶

　又按神仙鑑呂祖曾祖延之證位餘慶眞君祖渭證位有慶¶
　眞君父讓證位集慶眞君母王夫人證位集慶元君伯父温¶
　良恭儉俱證位同宏眞君帝[酉*巳]劉夫人證和平元君¶
¶	
