#-*- mode: org; -*-
#+TITLE: 金碧古文龍虎上經
#+DATE: 2011-05-31 16:01:53
#+PROPERTY: kxid KX115
#+PROPERTY: pinyin Jinbi Guwen Longhu Shangjing
#+PROPERTY: baseedition CK-KZ
#+PROPERTY: source 重刊道臧輯要考正版
#+PROPERTY: dz DZ0996
#+PROPERTY: id JY112
<pb:CK-KZ_JY112_01p038a>¶
* 金碧古文龍虎上經序¶
　　@by保義郎差充皇弟少傅恩平郡王府指揮使(臣)王道註疏¶
(臣)道曰道家之學有所謂內外丹者實性命之所繫得之者小¶
則駐景延年大則登仙入聖其徒以書傳世無慮千萬卷內丹¶
則莫不以神氣爲本外丹則莫不以鉛汞爲宗古歌云紅鉛黑¶
汞大丹頭相符紅黑是眞修紅鉛取精黑取髓解得紅黑藥無¶
比將紅入黑保長生用黑入紅天仙矣顚倒兩般總成丹火龍¶
變化爲天仙此外丹之要旨也古今學道之士皆以鉛汞爲大¶
丹藥曾不知眞鉛眞汞果是何物(臣)自志學之年則喜聞其事¶
廣集丹書研詠意味夜以繼日至忘寢食唯是紙上之語曾無¶
<pb:CK-KZ_JY112_01p038b>¶
發明紹興壬申有道人爲(臣)言鉛汞者但以山石間所採鑛銀¶
爲眞鉛朱砂中所抽水銀爲眞汞教(臣)停取一斤許以鼎器火¶
候煉之(臣)以爲信然遂於會稽天慶觀治丹室依其所指試爲¶
之費嵗月耗貨財竟無成效非(臣)心不誠實方之不良也閱乾¶
道甲申復有道人爲(臣)言眞鉛不露體眞汞不呈形又曰眞鉛¶
不見銀眞砂不見汞以二物合和爲一分九鼎火而取之名曰¶
黃芽依法鍊之變爲黃轝紫粉亦號明窗塵服之聚精歛神除¶
卻萬病以(臣)觀之此蓋靑霞子昔所造一中丹爾至湻熙癸巳¶
乃遇眞師始悟前所得者皆非眞鉛眞汞也古歌云眞鉛不產¶
五金內生在杳冥天地先又云聖人奪得造化意手摶日月安¶
<pb:CK-KZ_JY112_01p039a>¶
爐裏微微騰倒天地精攢簇陰陽走神鬼日魂月魄若箇識識¶
者便是眞仙子煉之服之千餘日身旣無陰那得死眞師以其¶
秘方口訣以授(臣)言下有悟如夢之覺後讀諸家之書無不相¶
契洞然明白由是而知日魂月魄爲眞鉛眞汞從無質以生而¶
有靈質萬物動靜莫不由之若安爐立鼎製造神室摶日月之¶
根運水火之變不失天符之旨則大藥神丹可得矣(臣)三十年¶
間凡三遇人後得眞師始契妙道(臣)一介武弁錄職王府家貧¶
俸薄未能結眞友採丹材鑄鼎器造神室屛迹山林以從事於¶
斯也然專心至志晨夕不忘頃因暇日閱龍虎經以行世之本¶
謬誤爲多遂用得之於眞師者釐而正之分章定句爲註解復¶
<pb:CK-KZ_JY112_01p039b>¶
以魏伯陽參同契証其義申而爲疏以辨藥材之眞僞金石之¶
異同去繁撮要始終相貫集一編爲三卷上卷十三章中卷六¶
章下卷十四章總三十三章非敢傳之於後世姑示同志之丹¶
友耳(臣)疎遠之人不識忌諱冒昧萬死謹因高士周眞一印證¶
繕寫上進伏惟萬機之暇留神觀省使(臣)有萬世一遇之幸成¶
就素志是不獨(臣)之私願亦眞師之咐囑云湻熙十四年四月¶
初一日保義郎(臣)王道誠惶誠恐稽首頓首百拜謹序¶
經進古文龍虎經註疏奏劄¶
(臣)眞一復見保義郎王道所譔龍虎經註疏三卷事顯而言直¶
理明而義詳深得參同契金碧經之密意其說外丹皆非以五¶
<pb:CK-KZ_JY112_01p040a>¶
金八石諸雜類爲藥材上取天地之精日月之華混合造化以¶
成神丹此與陰眞人無質生質是還丹凡鉛凡汞不勞弄之語¶
正同(臣)山林老褐須學道膚淺無可採取然於道書講之舊矣¶
古語有云三折肱爲良醫(臣)與王道相識甚久議論以詳因其¶
以所譔來就(臣)印證與(臣)得之於師者首尾符契是用昧死繕¶
寫上進恭望燕閑畧垂省覽自今而後願飭尚藥如金石雜類¶
反惡之劑不使上御以保萬夀實天下幸甚(臣)以此區區愚忠¶
仰冒¶
聖恩伏惟幸聽干冒¶
大威(臣)下情震懼之至¶
<pb:CK-KZ_JY112_01p040b>¶
　　　太乙宮養素齋道士(臣)周眞一劄子¶
¶
¶
¶
¶
¶
¶
¶
¶
¶
<pb:CK-KZ_JY112_01p041a>¶
@fw金碧古文龍虎上經卷上¶
　　　@by保義郎差充皇弟少傅恩平郡王府指揮使(臣)王道註疏¶
　　　@by太　乙　宮　養　素　齋　道　士　(臣)周眞一印證¶
* 　　　神室者丹之樞紐章第一¶
神室者丹之樞紐眾石之父母砂汞別居¶
　　(臣)道註曰神室者丹之樞紐神室象乾坤能收日月之精¶
　　氣以爲金液神丹故謂丹之樞紐參同契曰乾坤者易之¶
　　門戸是也眾石之父母者眞鉛生於天地之先爲萬物之¶
　　父百昌之母故謂眾石之父母參同契曰眾卦之父母是¶
　　也砂汞別居者砂汞本無形質隱於眞鉛之內得太陽純¶
<pb:CK-KZ_JY112_01p041b>¶
　　一之精方能顯化於神室之中故謂別居也¶
　　(臣)道疏曰太極之初化元氣而爲天地分陰陽而爲日月¶
　　中產人物通爲三才人之最靈故爲萬物之首上古之時¶
　　人之住世動經千百嵗自黃帝之後漸至夀夭不齊者何¶
　　也蓋人不能體天地元氣而行遂至夭傷也天地所以能¶
　　長且久者盡得元氣純粹之大也故能隨順四時生剋五¶
　　行運動自然也古者通達之士觀天之道執天之行合自¶
　　然元氣而滋養一身使如天地之夀後世之人則不然少¶
　　者血氣未成而爲淫慾所誘老者血氣將竭而爲衰病滋¶
　　蔓或有知道則已晚矣而自保之者猶得延年是以至人¶
<pb:CK-KZ_JY112_01p042a>¶
　　效天地變化安爐立鼎而作神藥老者服之則聚精會神¶
　　還童爲少少者服之則得仙尤速故眞一子謂修煉神丹¶
　　與天地造化同途託易象而言之莫不首採天地之根而¶
　　爲大丹之基旣以乾坤運動之迹而爲大丹之法象坎離¶
　　而行水火厯卯酉以主刑德盜四時推移之數歸於掌中¶
　　託陰陽動靜之機而成冬夏陰生鶉火陽發玄枵動則坤¶
　　變下爻爲初九靜則乾歸下爻爲初六此皆修丹之大旨¶
　　也¶
* 　　　出陽入陰章第二¶
出陽入陰流曜二方列數有三按象水火¶
<pb:CK-KZ_JY112_01p042b>¶
　　(臣)道註曰出陽入陰流曜二方者陽自子而生出於地上¶
　　厯丑寅卯辰至巳而陽極則靑龍日之精曜於東方陰自¶
　　午而降入於地中厯未申酉戌至亥而陰極則白虎月之¶
　　華曜於西方也列數有三按象水火者靑龍白虎二物皆¶
　　因朱雀之氣薰蒸而成質故有三人也大丹自起首以至¶
　　丹成眞鉛神室之外只以水火二象爲之非有他物相雜¶
　　也¶
　　(臣)道疏曰凡修金液神丹先須認藥物根元次驗其火候¶
　　進退陽升陰降不離子午之方日往月來必在卯酉二位¶
　　用坎離而行水火使龍虎變作夫妻還日精於月窟則鉛¶
<pb:CK-KZ_JY112_01p043a>¶
　　內產砂戲朱雀於離宮則砂中生汞金由情也汞由性也¶
　　情性相包夫婦相眷自然而成金液也故人之情性不離¶
　　於身丹之砂汞俱生鉛內情性於人非外物也砂汞與鉛¶
　　非雜類也是知日月升降陰陽往來皆在天地之中也故¶
　　乾坤精髓常聚於雞足山中玄寘之內而爲大藥之祖宗¶
　　金丹之根蒂也夫日有三照月有三移日月出於東而光¶
　　曜於西則西方白虎金德之正氣入於玄寘之內化而爲¶
　　六戊日月入於西而光曜於東則東方青龍木德之正氣¶
　　入於玄冥之內化而爲六己日月當於午而光曜於北則¶
　　是南方朱雀火德之正氣入於玄冥之内就土成形化而¶
<pb:CK-KZ_JY112_01p043b>¶
　　爲黑鉛常居杳冥之內爲天地萬彙之根本故魏眞人云¶
　　日潛德而沉彩月施德以舒光日受月化體不虧傷是知¶
　　眞元一氣乃生天生地之本也古之至人知神物隱於此¶
　　遂假法象採之而爲藥之父母擬乾坤而爲神室立鼎器¶
　　以象雞足取符火準則四時還返金水合於自然運陽火¶
　　以還日精轉陰符而來月魄使三方之正氣並歸金鼎之¶
　　中以四象之至和咸結杳冥之內混混相交經營鄞鄂以¶
　　至丹成皆稟自然之變化也今之學者謂世間之水銀可¶
　　以爲金丹世間之黑鉛可以爲河車使後來皆謬妄相傳¶
　　以虛爲實多方制度至老無成且水銀出自朱砂之內因¶
<pb:CK-KZ_JY112_01p044a>¶
　　火化而成其理只名水銀終不能成金液也殊不知金液¶
　　者稟天地自然之氣憑陰陽純粹之精附陰於月爲陰之¶
　　主伏體中宮潛當戊己爲至藥之父母豈有世間水銀及¶
　　山澤五金八石比並於神藥之父母哉神藥是度世延年¶
　　之寶天地萬靈之祖世人甚難識之後學以諸類雜物製¶
　　造金液實錯會古人之意若使雜物可造金丹則金丹容¶
　　易得成所云鉛汞二名者古人直説物象後人不解其意¶
　　以朱砂便爲鉛以水銀便爲汞此乃以假物合爲眞名亂¶
　　其根本所以千舉萬敗終無成理前所論眞鉛出產者並¶
　　是依經節錄合於師旨非敢臆說以誤後學好道之士幸¶
<pb:CK-KZ_JY112_01p044b>¶
　　留意焉¶
* 　　　制由王者章第三¶
制由王者武以討叛文以懷柔土旺四季土德以王提劍偃戈¶
以鎭四方¶
　　(臣)道註曰制由王者武以討叛文以懷柔者制令也猶王¶
　　者出令以布四方也武剛猛火候也文柔弱火候也喻金¶
　　鼎堅備神室密固初進柔順之火以來陽和之氣令住鼎¶
　　室之中末行剛猛之火金液須欲迸出爲坤宮所拘遂留¶
　　精於内以成造化猶國有叛逆之民被王者防制有方革¶
　　心聽命故不能逃逸也土旺四季土德以王提劍偃戈以¶
<pb:CK-KZ_JY112_01p045a>¶
　　鎭四方土德者戊己眞土也眞土者眞鉛也眞鉛能召至¶
　　和之氣歸於中宮故靑龍白虎朱雀玄武四象之氣不得¶
　　眞土終不得成金液也土居中宮故稱黃帝和氣隨四時¶
　　而生萬物皆有之神室爲和氣之主旺於四季能收攝日¶
　　月之精華歸於鼎中不使流散於外也參同契曰土旺四¶
　　季羅絡始終是也¶
　　(臣)道疏曰王者治天下也内修文德外治武備法三皇而¶
　　設百僚順四時而播五穀故得國內安康和氣生焉古人¶
　　以治天下之理而制金液神丹初下手之時必須神室神¶
　　室之内而有胞胎胞胎之外而有金鼎金鼎之外而有壇¶
<pb:CK-KZ_JY112_01p045b>¶
　　竈若一一全備則使金液之精生焉至和之氣合焉王者¶
　　體中宮神母能伏流珠不使飛走文火發生之火武火結¶
　　實之火能使金液成就也昔公孫氏生升之後配爲中央¶
　　土德是和氣從中而生復又羅絡四季包裹金水和合流¶
　　珠漸成神藥也姹女流珠飛走之物不常定處惟是土一¶
　　未可以制之返成變化自然之道也¶
* 　　　坎離數一二章第四¶
坎離數一二南北獨爲經故冠七十二石之長¶
　　(臣)道註曰坎離數一二者天一生水於坎故一數主之也¶
　　地二生火於離故二數主之也南北獨爲經者北方陰極¶
<pb:CK-KZ_JY112_01p046a>¶
　　之所而生陽氣之始厯子丑寅卯辰巳而終巽南方陽極¶
　　之所而生陰氣之始厯午未申酉戌亥而終乾陰陽二氣¶
　　皆從子午爲發生之始終故南北獨爲經者也故冠七十¶
　　二石之長者眞鉛先天而生氣後天而成形故爲眾物之¶
　　長還丹之根蒂也¶
　　(臣)道疏曰人間之術稱玄妙者莫不以燒金煉銀爲世寶¶
　　每見修制者萬無一成縱使有成者且非出世之寶又非¶
　　延年濟世之術今世學道之士不以性命爲急皆迷迷相¶
　　指終無省悟之理殊不知大丹之道全在陰陽二氣相須¶
　　而成至藥故眞人丹砂訣云煉寶者合於至妙煉妙者合¶
<pb:CK-KZ_JY112_01p046b>¶
　　於至靈煉靈者合於至神煉神者合於至道如此至言則¶
　　可以知金丹之眞僞妙理之淺深若不遇至人秘訣豈能¶
　　悟解眞詮爲出塵之士哉夫坎離卦象乃離火坎水南北¶
　　二位爲水火根本須則分爲二體本同一源而生旣分爲¶
　　二各稟性情爲一有無二矣至人於此知是天性自然非¶
　　假合之所及卻以二象配合爲一煉成至寶服之長生天¶
　　產二物都無雜類實日月之精華乃乾坤之骨髓也易曰¶
　　天垂二象聖人則之此乃返本還元自有爲而合無爲也¶
　　故水火坎離升降南北獨爲丹首而冠七十二石之長悟¶
　　天地生殺之機日月循還之方則有無之性自可曉也¶
<pb:CK-KZ_JY112_01p047a>¶
* 　　　剛柔有表裏章第五¶
剛柔有表裏陰陽稟自然金火當直事金水相含受雌雄併一¶
體用之有條理¶
　　(臣)道註曰剛柔有表裏陰陽稟自然者乾陽爲剛坤陰爲¶
　　柔互相包裹配合神室使陰陽自然之氣日月施化之精¶
　　輻輳金胎而結神藥也參同契曰乾剛坤柔配合相包是¶
　　也金火當直事金水相含受者外則水火頻施內則金水¶
　　常交木汞生靑龍之體金精長白虎之胎萌芽漸兆金木¶
　　留形神室之內金水旣交之久而神水自生於母胎之中¶
　　以至丹成子母兩相慕戀金水自然滋養也雌雄併一體¶
<pb:CK-KZ_JY112_01p047b>¶
　　用之有條理者雌雄亦龍虎也乾坤也日月也陰陽也坎¶
　　離也夫妻也水火也男女也雌雄相雜則變化精氣爲物¶
　　也若用之得理則發生自然也¶
　　(臣)道疏曰男屬離卦太陽日之象也女屬坎卦太陰月之¶
　　象也日月相交金水自生情性相得配合自然更無外物¶
　　若以雜類而合神藥卽非自然之性也只如男至弱冠女¶
　　至笄年兩情相慕亦是自然而然也古人將此喻大丹與¶
　　人無異皆自然之性也砂汞在鉛體中因水火激發而有¶
　　非外物也嬰兒在母腹中亦自水火而有亦非外物也古¶
　　人知此二種情性根本不相去離因引合龍虎之精還返¶
<pb:CK-KZ_JY112_01p048a>¶
　　金水之氣自然成其至藥則一陰一陽之謂道若非自然¶
　　則不可合也譬男女二精氣交體合日往月來自然變化¶
　　豈假他物而成胎孕以此則神藥必在乎離火坎水二象¶
　　而成不在雜類也由是以知日月眞精煉成金液與男女¶
　　胎孕之理實同但有仙凡凈穢之異爾至人恐後學不悟¶
　　眞理故引此爲證其餘法象自可知也¶
* 　　　變化旣未神章第六¶
變化旣未神終能復更始初九爲期度陽和准旦暮周厯合天¶
心陽爻畢於巳正陰發離午自丁終於亥¶
　　(臣)道註曰變化旣未神終能復更始者凡修大丹須一月¶
<pb:CK-KZ_JY112_01p048b>¶
　　而成若火數不准鼎器不密則神精降少金液結遲須還¶
　　一月也參同契曰旣未至晦爽終則復更始是也初九爲¶
　　期度陽和准旦暮者每遇晦朔之夜子時陽火將興便名¶
　　地雷復卦陽爻生坤初九爲下也自子至巳爲早爲旦自¶
　　午至亥爲暮爲晚旦以屯卦直事暮以蒙卦直事屯蒙二¶
　　卦以直一日十二時也爲大丹之體象也一日兩卦一月¶
　　六十卦初則屯蒙終則旣未參同契曰日辰爲期度動靜¶
　　有早晚是也周厯合天心陽爻畢於巳者陽火自子而升¶
　　至巳爲陽極而陰生於午也參同契曰春夏據內體從子¶
　　至辰巳是也正陰發離午自丁終於亥者陰符自午而降¶
<pb:CK-KZ_JY112_01p049a>¶
　　至亥爲陰極而陽火復生於子也參同契曰秋冬當外用¶
　　自午訖戌亥是也¶
　　(臣)道疏曰大丹變化之道在乾坤二卦爲首陽火起於子¶
　　陰生於午陽極乾於巳陰極坤於亥乾坤十二爻隨十二¶
　　時而變化以造金液也或有造大丹視爲等閑之事妄意¶
　　爲之以至費耗貨財形枯骨悴終無成期豈知至道包裹¶
　　天地吐納陰陽運轉四時斡旋日月發現五行循環晝夜¶
　　生育萬物皆稟至道之變化也至人知大道之根本可以¶
　　度世乃法象天地攢簇陰陽採日月之魂魄合水火之靈¶
　　氣修營至藥歸於自然千經萬論留示將來而學道之士¶
<pb:CK-KZ_JY112_01p049b>¶
　　尙不能信但只以有形有質之物假合造化終不合至理¶
　　縱有成者亦不能令人返老還童久視人間或返成癰𤸚¶
　　流血之害煉丹之士可不戒哉¶
* 　　　水火各一方章第七¶
水火各一方守界成寒暑東西表仁義五行變四時如是則陰¶
陽互用順三一而得其理¶
　　(臣)道註曰水火各一方守界成寒暑者水陰也寒極於坎¶
　　火陽也暑極於離各守一方而成冬夏也參同契曰賞罰¶
　　應春秋昏明順寒暑是也東西表仁義五行變四時者東¶
　　方屬木發生萬物之所故謂之仁謂之喜西方屬金肅殺¶
<pb:CK-KZ_JY112_01p050a>¶
　　萬物之所故謂之義謂之怒金木水火土五行之氣變春¶
　　夏秋冬而正四時之象參同契曰爻辭有仁義隨時發喜¶
　　怒是也如是陰陽互用順三一而得其理者若四象之數¶
　　不失其時則陰陽之氣順水火寒暑各得其理也¶
　　(臣)道疏曰日月運行寒暑有節日去則月來年移則嵗至¶
　　以一嵗之氣蹙於一日十二時中排春夏秋冬以應四時¶
　　之候運動法象一一須及時也日月之度不差寒暑之節¶
　　有准則大丹必成矣法象纔動內以知來則精氣生於室¶
　　中陰陽結於鼎內旣得陰陽精氣則鼎內潤澤自然流通¶
　　漸生變化與四時應候故五篇云春以溫之仁也夏以暑¶
<pb:CK-KZ_JY112_01p050b>¶
　　之禮也秋以涼之義也冬以寒之智也若四時之氣順則¶
　　一嵗之事成焉又春氣生物之本乃巳前陽火之候秋氣¶
　　殺物之本乃午後陰符候也子丑寅爲春卯辰巳爲夏午¶
　　未申爲秋酉戌亥爲冬於十二時辰內運其火候應以四¶
　　時五行不得分毫差忒則鼎中漸結金液將凝其丹必成¶
　　也故歌云聖人奪得造化意手摶日月開爐裏微微騰倒¶
　　天地精攢簇陰陽走神鬼則知金液神丹若非法象天地¶
　　準則陰陽造化自然者則無成矣¶
* 　　　神室設位章第八¶
神室設位變化在乎其中矣神室者上下釡也設位者列雌雄¶
<pb:CK-KZ_JY112_01p051a>¶
相合之密也變化爲砂汞砂汞者金土二用二用無爻位張翼¶
飛虛危往來旣不定上下亦無常獨居不改化歸中宮非土不¶
可制也包囊眾石爲丹祖宗¶
　　(臣)道註曰神室設位變化在乎其中矣者立神室象天地¶
　　天地定位則日月之光曜其中矣參同契曰天地設位易¶
　　行乎其中是也神室者上下釡也神室有上下兩釡以應¶
　　天地也參同契曰天地者乾坤是也設位者列雌雄配合¶
　　之密也設天地乾坤二位上釡象天爲雄爲乾下釡象地¶
　　爲雌爲坤使上下兩釡雌雄之際配合而爲一也參同契¶
　　曰設位者列陰陽配合之位是也變化爲砂汞砂汞者金¶
<pb:CK-KZ_JY112_01p051b>¶
　　土之二用也立鼎器法乾坤金母居中三才備具則生靈¶
　　汞也砂汞乃坎離水火爲乾坤二用參同契曰易謂坎離¶
　　者乾坤二用是也二用無爻位張翼飛虛危者乾坤也日¶
　　月也日月升降火水抽添不拘爻位張翼南方危天之位¶
　　虛危北方坎水之位參同契曰二用無爻位周流遊六虛¶
　　是也往來旣不定上下亦無常者水火往來神室之內不¶
　　常定處也參同契曰往來旣不定上下亦無常是也獨居¶
　　不改化歸中宮者若火數抽添有理則時時化入中宮而¶
　　爲金液也參同契曰幽潛淪匿升降于中是也非土不可¶
　　制包囊眾石爲丹祖宗者中宮神室以眞鉛制造故稱土¶
<pb:CK-KZ_JY112_01p052a>¶
　　德也包囊萬彙爲金液祖宗也參同契曰包囊萬物爲丹¶
　　祖宗是也¶
　　(臣)道疏曰大丹之道全在鉛銀與砂汞二物砂汞乃日之¶
　　精鉛銀乃月之華修金液之方不出天地玄象之中前篇¶
　　所論亦甚曉然猶恐學者不悟所以時時比喻如言下曉¶
　　了則砂汞不勞而可得也且鉛之有砂汞由人之有情性¶
　　情性發於中而應於外非外來也砂汞生於中而現於外¶
　　亦非外來也情性二用並在身中砂汞二名俱隱鉛內人¶
　　用情性則發於外鉛有砂汞則營於內然則機用須別其¶
　　理同契至人之意分明指示用日月至精合而成藥不以¶
<pb:CK-KZ_JY112_01p052b>¶
　　雜物他類也¶
* 　　　有無相制章第九¶
有無相制朱雀炎空紫華曜日砂汞滅亡¶
　　(臣)道註曰有無相制朱雀炎空者有者虎也無者龍也有¶
　　者白金也無者陰陽氣也以白金爲神室而未能自生變¶
　　化因水火升降運轉四時乃得成丹故用空器而制有也¶
　　朱雀乃神火薰蒸於下神室之內金液從火而生也參同¶
　　契曰以無制有器用者空是也紫華曜日硃汞滅亡者紫¶
　　華日月之精英在神鼎之內或化金華而現日月之光或¶
　　變靈液而示龍虎之狀照曜鼎內化爲砂汞一消一息一¶
<pb:CK-KZ_JY112_01p053a>¶
　　浮一沉隨水火而或滅或亡也參同契曰故推消息坎離¶
　　沒亡是也¶
　　(臣)道疏曰上古之人以水銀一味而成丹者蓋有龍而無¶
　　虎也而不假五行四象法天則地亦不會夫婦陰陽交男¶
　　合女但取陰陽坎離之氣消長於一身之中龍虎之精滋¶
　　育於九竅之內信任自然而合大道上古皆長夀無夭殤¶
　　也中古以來若欲卻老還童延年度世升眞入妙必須安¶
　　爐立鼎召天地至和之氣囘日月英靈之華使四家無虞¶
　　五行全備九轉數終三千時足開爐則紫粉凝霜金華曜¶
　　日服之長生後天而老况今之人知虎者多識龍者少夫¶
<pb:CK-KZ_JY112_01p053b>¶
　　金液爲靑龍東方木德之宗卽日也黃芽爲白虎西方金¶
　　液之祖卽月也此二物之精氣者皆有神通變化之理故¶
　　經云日月之精救者殘是也製之得法食之亦能變化也¶
　　所謂丹之變化者丹砂變爲水銀乃陽返陰也水銀復變¶
　　爲丹砂乃陰返陽也方號純陽之丹而人服之决得長生¶
　　聖人喻日月魂魄只在坎離二位更無別物恐後不得眞¶
　　理故直言之以示將來耳¶
* 　　　訣不輒造章第十¶
訣不輒造理不虛擬約文伸奧扣索神明演成卦爻五行爲經¶
坎雄金精離雌火光金木相伐水火相剋土旺金鄉三物俱喪¶
<pb:CK-KZ_JY112_01p054a>¶
四海輻輳以致太平並由中宮土德黃帝之功¶
　　(臣)道註曰訣不輒造理不虛擬者聖人垂文於世必無苟¶
　　作妄言以妄後人參同契曰言不苟造論不虛生是也約¶
　　文伸奧扣索神明者剪去繁蕪撮其樞要驗日月之妙理¶
　　符神明之至精參同契曰引驗見效校度神明是也演成¶
　　卦爻五行爲經者體周易六十四卦以爲火候依金木水¶
　　火土五行以爲生殺以日月相合而證夫婦以坎離相交¶
　　而來至精參同契曰推類結字原理爲證是也坎雄金精¶
　　離雌火光者坎藏六戊爲月之精雄陽之位居於北方月¶
　　陰也戊陽也乃陰中之陽象水中之生金虎也離藏六己¶
<pb:CK-KZ_JY112_01p054b>¶
　　爲日之光雌陰之位居於南方日陽也己陰也乃陽中之¶
　　陰象火中之生汞龍也參同契曰坎戊日精離己月光是¶
　　也金木相伐水火相剋者金白金也木赤汞也二物相伐¶
　　愈自榮盛水火遞剋大見光明日月相交剛柔互興陰陽¶
　　得理則相謀合參同契曰日月爲易剛柔相合是也土旺¶
　　金鄉三物俱喪者金木火三物被四時尾火包裹經九轉¶
　　之後俱化爲明窗塵參同契曰土旺四季羅絡始終是也¶
　　四海輻輳以致太平者呼吸四方之氣輳歸神鼎之中引¶
　　龍虎之精而爲至藥以五土而終功以四季而結裹故得¶
　　赤靑黑白各得施其功成就神丹也參同契曰靑赤黑白¶
<pb:CK-KZ_JY112_01p055a>¶
　　各居一方是也並由土德中宮黃帝之功者中宮土德乃¶
　　戊己至和之氣金液變化之道皆稟戊己也戊己居中宮¶
　　故稱黃帝修神丹者採日月之至精合陰陽之靈氣周星¶
　　數滿水火運終盡歸功於土德黃帝之功也參同契曰中¶
　　宮所稟土德黃帝之功是也¶
　　(臣)道疏曰上古之人言不虛發訣不再傳事成之後書之¶
　　於契以引將來好道之士况文字所傳只說大意今直指¶
　　大藥之源者故令後人不用世間朱砂水銀之類若得玄¶
　　妙法象隨天地陰陽四時運動而得成丹者卽是眞陰眞¶
　　陽也陰符經云天機張而不死得此道者不可妄傳非人¶
<pb:CK-KZ_JY112_01p055b>¶
　　參同契曰欲寫之竹帛惟恐洩天符猶豫增歎息俛仰發¶
　　思慮是也鍊至藥不出水火水火旣交則鼎中龍虎之氣¶
　　便相和合而成金液故眞鉛實金丹之父母靈汞之祖宗¶
　　也化生萬類毓養羣生皆稟此而成也旣得眞鉛定體而¶
　　又知水火眞方則大丹豈無不成之理乎¶
* 　　　金火者鉛也章第十一¶
金火者鉛也丹砂著明莫大乎金火言窮微以善化陽動則陰¶
消混沌終一九寶精更相持卦與藥合金有三百八十四銖銖¶
據一斤爲十六兩也金精一化二氣成丹靑龍受符當斯之時¶
神室煉其精金火相運推雄陽翠玄水雌陰赭黃金陰陽混交¶
<pb:CK-KZ_JY112_01p056a>¶
接精液包元氣萬象憑虛生感化各有類眾丹之靈迹長生莫¶
不由¶
　　(臣)道註曰金火者眞鉛也金火二字是日月之精金爲月¶
　　之本火爲日之根皆生於鉛中魏眞人以金火爲易以易¶
　　爲藥也參同契曰易者象也丹砂著明莫大乎金火者丹¶
　　砂乃金液也金液大丹一法唯憑日月之精以成也金者¶
　　鉛也月者水也砂者汞也日者火也外則水火升降內則¶
　　鉛汞交結除此之外別無雜類可入也金砂變化全在日¶
　　月之精華而生參同契曰懸象著明莫大乎日月是也言¶
　　窮微以善化陽動則陰消者古之人窮其微妙察其盛衰¶
<pb:CK-KZ_JY112_01p056b>¶
　　使陰陽之氣往來動靜循環晝夜周而復始參同契曰窮¶
　　神以知化陽往則陰來是也混沌終一九寶精更相持者¶
　　坎離龍虎之氣混沌於神室之中隨水火進退下手之初¶
　　一宮坎位火數發生之初精氣相交未乃有變通至已之¶
　　巽位火數發生之極則龍生汞而虎生鉛鉛汞之精漸萌¶
　　而鼎內日月之氣輪轉於外水火之精卷舒于內參同契¶
　　曰輻輳如輪轉出入更卷舒是也卦與藥合金有三百八¶
　　十四銖銖據一斤爲十六兩也者卦有三百八十四爻周¶
　　天一嵗之數總火候一周之用金有三百八十四銖金母¶
　　一斤之數總大丹一斤之用其火候金母皆相符合也參¶
<pb:CK-KZ_JY112_01p057a>¶
　　同契曰易有三百八十四爻據爻摘符是也金精一化二¶
　　氣成丹靑龍受符者太陰金虎之液太陽木龍之津化爲¶
　　眞丹晦朔起符之初靑龍火神當權震卦主之參同契曰¶
　　晦至朔旦震來受符是也當斯之時神室煉其精金火相¶
　　運推者正當靑龍受符行火之時神室之內龍虎之氣相¶
　　紐金火之精相合而化神丹也參同契曰當時之際天地¶
　　交其精日月相撢持是也雄陽翠玄水雌陰赭黃金雄陽¶
　　也乾也天也老陽也日也砂也其精曰玄水又曰雌汞也¶
　　雌陰也坤也地也老陰也月也鉛也其精曰黃金又曰白¶
　　金日月相交於鼎中則日化玄水而月化黃金也黃金卽¶
<pb:CK-KZ_JY112_01p057b>¶
　　眞鉛玄水卽眞汞也鉛汞交而爲一一乃成丹參同契曰¶
　　雄陽播玄施雌陰化黃包是也陰陽混交接精液包元氣¶
　　者陰陽龍虎之氣在混沌之中承水火交感互相變化而¶
　　生津液爲丹根基也參同契曰混沌相交接權輿樹根基¶
　　是也萬象憑虛生感化各有類者世間萬物皆憑元氣而¶
　　生各遂其願而附其形也如在鼎中則木之氣化龍金之¶
　　氣化虎火之氣化汞水之氣化鉛土之氣化和而五氣皆¶
　　歸中宮長養鄞鄂以至凝神成眞是各遂其類凝而成眞¶
　　也參同契曰經營養鄞鄂凝神以成軀是也眾丹之靈迹¶
　　長生莫不由者金液大丹有二十四品唯此丹是金液之¶
<pb:CK-KZ_JY112_01p058a>¶
　　大丹者乃是白日冲天之上道一一明象天地日月星辰¶
　　五行四時歸於神室之中變化金液長生之道莫不由也¶
　　參同契曰眾夫蹈以出蠕動莫不由是也¶
　　(臣)道疏曰金火卽鉛火也鉛火卽水火也金火相交則丹¶
　　砂生於金液之中古之人所秘者火候而已火數如一斤¶
　　母數亦一斤以母一斤之數拆之爲三百八十四銖以火¶
　　一斤之數拆之爲三百八十四爻以應一年六十四卦之¶
　　數故乾之策二百一十有六坤之策一百四十有四引而¶
　　伸之觸類而長之也萬有一千五百二十以應萬物之數¶
　　合天地一周之用古人法象天地準則陰陽用水火之升¶
<pb:CK-KZ_JY112_01p058b>¶
　　降合金木之性情備剛柔之體用成大道之造化其乾坤¶
　　策爻一一演火候大丹之數顯金木水火土之精微者天¶
　　之符也所修至藥運動火候皆應天符之數也若將年月¶
　　日時之數蹙於一日十二時中進退陽火陰符以煉金液¶
　　神丹則造化之理立可得也¶
* 　　　於是玄潤光澤章第十二¶
於是玄潤光澤元君始煉汞神室含洞虛玄白生金公巍巍建¶
始初冠三五相守飛精以濡滋¶
　　(臣)道註曰於是玄潤光澤元君始鍊汞神室含洞虛者黑¶
　　鉛制爲白金精光潤徹方成神室之體中虛徑寸以生眞¶
<pb:CK-KZ_JY112_01p059a>¶
　　汞也元君乃煉金丹之主司抱朴子曰元君亦自言我亦¶
　　煉丹而得仙伏羲畫八卦仲尼演易象皆明此天地之數¶
　　也參同契曰於是仲尼贊洪濛乾坤昭洞虛是也玄白生¶
　　金公巍巍建始初者玄生白金也故能收養日月之精華¶
　　陽火未動俱隱於白金之內而不見形迹水火旣形則金¶
　　華產於白金之中金華乃戊己之和氣也二物相見感化¶
　　生丹可謂巍巍尊高也稽考古初已有斯物包裹陰陽與¶
　　萬物之形不相去離關雎之義水火相交則砂汞生焉神¶
　　明出焉故爲萬物之母爲陰陽之始也故參同契曰稽古¶
　　當之精鼎器之類初是也冠三五相守飛精以濡滋液也¶
<pb:CK-KZ_JY112_01p059b>¶
　　於眞砂水三也五土也若水火土相交則神精降於鼎器¶
　　之中故古聖人剏立神室旣濟鼎器交男女之體合龍虎¶
　　之形初則形質未分一如混沌旣經運火之後則夫婦之¶
　　精相紐龍虎之情契合便應元年稽首之初終成神藥也¶
　　參同契曰冠婚氣相紐元年乃芽滋是也¶
　　(臣)道疏曰元君亦煉丹而得仙者上古之祖師也擬天地¶
　　之數約日月之行以鼎器則象乾坤中虛寸餘以安靈汞¶
　　法象如動卽天氣降地氣應天地至精相交而生神液也¶
　　巍巍尊高實爲玄妙也古仙得道者恐後人不悟眞理以¶
　　朱砂水銀諸雜藥物而造大丹不明於眞鉛之變化是以¶
<pb:CK-KZ_JY112_01p060a>¶
　　取象立言以曉學者若雜類爲之是猶入山捕魚龍入水¶
　　求雉兔皆無可得之理徒勞力耳¶
* 　　　玄女演其序章第十三¶
玄女演其序戊己貴天符天符道漸剝難以應玄圖¶
　　(臣)道註曰玄女演其序戊己貴天符者玄女乃天地之精¶
　　神陰陽之靈氣神無所不通形無所不類知萬物之情曉¶
　　眾變之狀爲道教之主也戊己乃和氣太丹之根本天符¶
　　運動則生戊己之精也參同契曰聖人不虛生仰觀顯天¶
　　符是也天符道漸剝難以應玄圖者天符進子陽火日增¶
　　至巳而陽極天符退午陰符日滅至亥而陰極五行剋盡¶
<pb:CK-KZ_JY112_01p060b>¶
　　四時運終故道漸剝也參同契曰天符有進退屈伸以應¶
　　時故易統天心是也¶
　　(臣)道疏曰玄女亦上古之神仙爲眾仙之長戊己土也天¶
　　符火也火乃元氣也大則包涵天地小則濳藏一毫萬萬¶
　　靈類莫不霑其元氣廣大包籠濳布生育刑剋金水運轉¶
　　陰陽榮瘁萬物變化無方有至大之妙用眞人假此神化¶
　　營修至藥採日月之至精合温良寒暑抽添水火依春夏¶
　　秋冬隨順四時盛旺榮衰皆稟自然也若以金銀草木灰¶
　　霜而造金液神丹安有如此變化哉¶
¶
<pb:CK-KZ_JY112_01p061a>¶
@fw金碧古文龍虎上經卷中¶
　　　@by保義郎差充皇帝少傅恩平郡王府指揮使(臣)王道註疏¶
　　　@by太　乙　宮　養　素　齋　道　士　(臣)周眞一印証¶
* 　　　故演作丹意章第十四¶
故演作丹意乾坤不復言丹砂流汞父戊己黃金母鍾律還二¶
六斗樞建三九赤童戲朱雀變化爲靑龍¶
　　(臣)道註曰故演作丹意乾坤不復言者前篇言大丹之意¶
　　置立神室妙盡其理故於此篇不復言也丹砂流汞父戊¶
　　己黃金母者丹砂日也流汞日之魂也戊己月也黃金月¶
　　之魄也丹砂戊己能生此二味魂魄而爲至藥故謂之父¶
<pb:CK-KZ_JY112_01p061b>¶
　　母也鍾律還二六斗樞建三九者二六者乃子寅辰午申¶
　　戌爲六律丑卯巳未酉亥爲六呂又子爲黃鍾午爲㽔賓¶
　　之類主十二時也三九一十二也斗之所指爲建正月建¶
　　寅二月建卯經厯十二辰也參同契曰消息應鍾律升降¶
　　據斗樞是也赤童戲朱雀變化爲靑龍者赤童日也朱雀¶
　　火也火旣運動則日生汞於神室之中故名爲靑龍也古¶
　　詩云五行顚倒述龍從火裏出是也¶
　　(臣)道疏曰夫太極生兩儀兩儀生四象四象生八卦八卦¶
　　定吉凶故乾天也其靜而專其動而直坤地也其靜而翕¶
　　其動而闢故經云乾坤天地之體坎離天地之用道生天¶
<pb:CK-KZ_JY112_01p062a>¶
　　天生地地生萬物是以乾坤動靜生乎萬物者也天也者¶
　　虛也陽也剛也日也父也地也者實也陰也柔也月也母¶
　　也自虛而下皆地也自實而上皆天也是以虛實皆通而¶
　　有六爻之變故乾用七九坤用六八也四象之數通乾坤¶
　　之數而老少陰陽之策見矣四而通六得二十四故爲老¶
　　陰一爻之策四而通八得三十二爲少陰一爻之策四而¶
　　通七得二十八爲少陽一爻之策四而通九得三十六爲¶
　　老陽一爻之策四變之策乾坤之成數也六九之變六爻¶
　　之生數也以老陰老陽九六隨乾坤二卦爲變而老陰少¶
　　陽七八不入也乾有六爻而地得其三坤有六爻而天得¶
<pb:CK-KZ_JY112_01p062b>¶
　　其三乾坤二卦爲天地變通之體常混而爲一布於六虛¶
　　之內隨陰陽二氣升降變化於六爻之中方其乾之動也¶
　　直而不屈陽火赫赫發乎地下變坤下爻而爲復是曰初¶
　　九爲陽六爻之主微陽方生二變爲臨陽氣方行三變則¶
　　陰陽交通而成泰萬物萌甲破地而出四變爲大壯萬物¶
　　叢生五變爲夬則萬卉見眞以至上九變爲純乾陽光熹¶
　　熹遍布卯酉之南草木茂盛陽光升於上五色曜於首井¶
　　泉若氷是爲乾卦周是之時也方其坤之動也闢而不塞¶
　　陰靜肅肅發於天上變乾下爻而爲姤是曰初六爲陰六¶
　　爻之主微陰方生二變爲遁陰氣方行三變則陰陽不通¶
<pb:CK-KZ_JY112_01p063a>¶
　　而成否萬物成實結而垂下四變爲觀萬物衰落五變爲¶
　　剝則萬卉歸藏以至於上六變爲純坤則陰精凜凜遍布¶
　　卯酉之南草木萎黃陰精沉於下五色藏於根井泉若温¶
　　是爲坤卦周是之時也故經曰日入地中結精之象再變¶
　　爲復發生萬物者也是知乾坤二體隨陰陽之氣以變動¶
　　升降於六虛一晦一明循環晝夜日往月來如環如端而¶
　　莫知乎紀極也惟一味元和之氣以成變化爾上古至人¶
　　知天地之消息陰陽之舒慘故托易象法乾坤准陰陽擬¶
　　水火召天地至和之氣引日月純粹之精歸於神室之內¶
　　以變金液點化凡軀而作聖體功德備具位號眞人孰不¶
<pb:CK-KZ_JY112_01p063b>¶
　　謂之神乎¶
* 　　　坤初變成震章第十五¶
坤初變成震三日月出庚東西分卯酉龍虎自相尋坤再變成¶
兌八日月出丁上弦金半斤坤三變成乾十五三陽備圓照東¶
方甲金水温太陽赤髓流爲汞姹女弄金璫月盈自合虧¶
　　(臣)道註曰坤初變成震三日月出庚者朔前夜半子時運¶
　　行陽火之初日月合璧於昴畢之上乾交坤之下爻而爲¶
　　震卦震卦主事一陽爻生於下則月至三日現於庚方也¶
　　參同契曰三日出爲爽震受庚西方是也東西分卯酉龍¶
　　虎自相尋者東西二八之門日月出入之方金水正位旣¶
<pb:CK-KZ_JY112_01p064a>¶
　　經五日運行火候則龍虎之氣兩相慕戀聚於鼎中也坤¶
　　再變成兌八日月出丁上弦金半斤者自六日至八日成¶
　　上弦乾交坤之二爻爲兌卦主事二陽爻生於中則月光¶
　　得半弦平如繩而月現於丁方喻鼎中金火各半也參同¶
　　契曰八日兌受丁上弦平如繩是也坤三變成乾十五三¶
　　陽備圓照東方甲者自十三日到十五日乾交坤之上爻¶
　　而爲乾卦主事三陽爻生於上則月光圓滿而月現於甲¶
　　方喻鼎中金德圓滿得火候也參同契曰十五乾體就盛¶
　　滿甲東方是也金水温太陽赤髓流爲汞姹女弄金璫月¶
　　盈自合虧者金液神丹至此太陽之精盛滿神室之內金¶
<pb:CK-KZ_JY112_01p064b>¶
　　火之氣而化爲汞汞與其母兩相留戀以變金體蟾蜍免¶
　　魄互相包裹光曜鼎中姹女之體自成首飾化現金璫喻¶
　　鼎中金色漸榮而變成丹參同契曰蟾蜍與兔影漸榮而¶
　　變成金丹參同契曰蟾蜍與兔影炳煥兩氣俱蟾蜍視卦¶
　　節兔魄吐生光是也太陰自初一日至十五日光滿至十¶
　　六日自合虧也參同契曰七八到已訖屈坤降是也¶
* 　　　十六轉相減章第十六¶
十六轉相減乾初缺成巽平明月現辛乾再損成艮二十三下¶
弦下弦水半斤月出於丙南乾三損成坤成坤三十日東北喪¶
其明月沒於乙地坤乙月旣晦土木金將化繼坤生震龍¶
<pb:CK-KZ_JY112_01p065a>¶
　　(臣)道註曰十六轉相減乾初缺成巽平明月現辛者謂十¶
　　六日以後坤交乾之下爻而爲巽卦巽卦主事一陰爻發¶
　　生於下陽火初退陰符始生平明則月現於辛方也亦如¶
　　陽火初進之時月生三日同也參同契曰十六轉受統巽¶
　　辛現平明是也乾再損成艮二十三下弦下弦水半斤月¶
　　出於丙南者自十六日陰符退至二十三日坤交乾之中qq¶
　　爻而爲艮卦艮卦主事二陰爻生於中則月現於丙方復¶
　　與上弦同義蓋鼎中金水各半也參同契曰艮直於丙南¶
　　下弦二十三是也乾三損成坤成坤三十日東北喪其明¶
　　月沒於乙地者自二十六至二十八日坤交乾之上爻而¶
<pb:CK-KZ_JY112_01p065b>¶
　　爲坤卦坤卦主事三陰爻生於上月光將盡則月現於乙¶
　　方至於東北陽光旣盡是謂喪明也參同契曰坤乙三十¶
　　日東北喪其明是也坤乙月旣晦土木金將化繼坤生震¶
　　龍者自二十八日至三十日陰符到此消盡陰陽之氣各¶
　　停土與金木相合爲液六陽之氣不合於月太陰之體全¶
　　黑循厯東北再經昴畢之上日月相合水火重施復如其¶
　　初又以復卦爲首繼坤而生震卦也震屬水位在東方故¶
　　稱龍也又陽火爲龍參同契曰節盡當禪與繼體復生龍¶
　　是也¶
　　(臣)道疏曰自子至巳陽火六時而爲進震兌乾主之太陽¶
<pb:CK-KZ_JY112_01p066a>¶
　　行度爲金液之象也復臨泰壯夬乾爲太陽行度陽火之¶
　　象也自午至亥陰符六時而爲退巽艮坤主之太陰行度¶
　　爲金液之象也姤遁否觀剝坤爲太陰行度陰符之象也¶
　　鼎中金水之變十二爻十二時主之天上月華之動六卦¶
　　十二時主之參同契曰言之甚詳但人不能洞察之耳修¶
　　眞之士欲煉此大丹必上知天文下知地理中知人情方¶
　　能變通造化手握陰陽運日月於爐中而孳生龍虎交乾¶
　　坤於室內而長養精神金母無虛育之勞木父有成功之¶
　　逸金液化現砂汞成形九轉數終陽光變是黃轝立號明¶
　　窗塵不唯點石化金服之與天齊老變化之妙無以加矣¶
<pb:CK-KZ_JY112_01p066b>¶
* 　　　乾坤括終始章第十七¶
乾坤括終始故曰震龍也如上三十日坤生震兌乾乾生巽艮¶
坤八卦布列曜運移不失中¶
　　(臣)道註曰乾坤括終始故曰震龍也乾坤二卦爲眾卦之¶
　　父母二卦相索而成八卦乾先索坤之下爻而爲震卦以¶
　　爲朔自一日夜半子時陽火發生之始坤又索乾之下爻¶
　　而爲巽卦自十六日夜子時陰符發生之始也乾納甲壬¶
　　坤納乙癸參同契曰壬癸配甲乙乾坤括終始是也如上¶
　　三十日坤生震兌乾乾生巽艮坤者坤生震卦而爲初五¶
　　日直符坎生兌卦而爲中五日直符又生乾卦而爲末五¶
<pb:CK-KZ_JY112_01p067a>¶
　　日直符太陽立十五日圓滿於甲上鼎中金液亦盛蓋隨¶
　　卦後而增也乾生巽卦而爲初五日直符坎生艮卦而爲¶
　　中五日直符又生坤卦而爲末五日直符太陰立十五日¶
　　光盡於東北艮鄉鼎中金液盛實亦隨卦後而成也乾坤¶
　　自相生滅爲三十日一月之候也參同契曰七八數十五¶
　　九六亦相應四者合三十陽氣索滅藏是也八卦布列曜¶
　　運移不失中者如上八卦布列於一月三十日中運動陽¶
　　火陰符一一輳歸神室之內爲大丹金液之變化參同契¶
　　曰八卦布列曜運移不失其中也¶
　　(臣)道疏曰人之一身亦體天地其中陰陽升降亦與造化¶
<pb:CK-KZ_JY112_01p067b>¶
　　之符契但以六慾七情發之於外而精氣耗損於內終日¶
　　汨汨不知省覺也能知此道隨順陰陽恬淡守素則天地¶
　　外交而身中內合一一皆應其升降若少思慮無𢦤賊亦¶
　　自然延年矣况安爐立鼎法象天地召日月之至精引陰¶
　　陽之和氣成神藥而服之安得不爲仙哉造金液者須知¶
　　乾坤八卦約一月三十日行度之數日行一度而月行十¶
　　三度雖一月一終終而同宮謂之合朔日行三十度月行¶
　　三百九十五度厯十二月再與日合於斗宿之上爲冬至¶
　　之日也故至人以日月躔度之數爲一月運火之期前十¶
　　五日震兌乾主之後十五日巽艮坤主之坎離定位陽火¶
<pb:CK-KZ_JY112_01p068a>¶
　　陰符隨時進退皆依約爻象也¶
* 　　　調火六十日章第十八¶
調火六十日變化自爲証神室有所象雞子爲形容五岳峙潛¶
洞際會有樞轄¶
　　(臣)道註曰調火六十日變化自爲証者元精在鼎中難覩¶
　　其狀如一月數終開鼎視之或金華降少玉液結遲乃陰¶
　　符陽火有太過不及之患再須一月運行結丹之火候也¶
　　故元精在鼎中受外來符火一一變化難覩其狀以十二¶
　　時爻象火候卽知其動靜沉浮參同契曰元精渺難覩推¶
　　度效符證是也神室有所象雞子爲形容者古之至人仰¶
<pb:CK-KZ_JY112_01p068b>¶
　　觀天象俯察地理效乾坤而立神室類雞子而法形容虛¶
　　中一寸以安靈汞參同契曰虛則觀其象推擬其形容是¶
　　也五岳峙潛洞際會有樞轄者地上靈山分爲五嶽其中¶
　　皆相潛通古人立表以爲象制壇爐鼎竈符合玄法委曲¶
　　相通而使火氣通達無所凝滯若火候散於外則吉凶生¶
　　於內參同契曰立表以爲範占候定吉凶是也¶
　　(臣)道疏曰天地未分象若雞子天地旣分陽火升於上而¶
　　輕淸之氣結而爲天陰水沉於下而重濁之氣結而爲地¶
　　是謂天地定位也神室者上釡爲天下釡爲地兩釡相合¶
　　其形若雞子中虛寸餘是謂神室定位也天地交則水中¶
<pb:CK-KZ_JY112_01p069a>¶
　　生火而升火中生水而降相交於眞土之內而生藥物神¶
　　室交則火自坎生水自離降相交於戊己之內而生靈汞¶
　　玄妙神秘可知也¶
* 　　　發火初温微章第十九¶
發火初温微亦如爻動時上戴黃金精下負坤元形中和流素¶
津參合考三才乾動應三光坤靜含陽氣¶
　　(臣)道註曰發火初温微亦如爻動時者凡神丹起火皆依¶
　　約爻象與十二月同爲消息如地雷復卦主冬至之令下¶
　　一爻變爲陽子時之爻也於此時發火未甚有力但温温¶
　　然是謂柔火以應復卦下一陽爻初生之候也參同契曰¶
<pb:CK-KZ_JY112_01p069b>¶
　　發號順時令勿失爻動時是也上戴黃金精下負坤元形¶
　　者黃金乃乾天也上釡也坤元乃坤地也下釡也二釡相¶
　　合而爲神室也參同契曰上察河圖文下敘地形流是也¶
　　中和流素津參合考三才者旣神室有位則素津靈汞生¶
　　於其中矣中宮之靈亦喻人心神之所居也故天地人全¶
　　則萬物名焉金木作焉參同契曰中稽於人心參合考三¶
　　才是也乾動應三光坤靜含陽氣者乾天也日也火也乾¶
　　元運動而木火之精便生於空虛之中而作金液也坤地¶
　　也月也水也坤元靜居而月水金之精和合太陽流珠而¶
　　又包裹不致飛走也參同契曰動則循卦節靜則象爻辭¶
<pb:CK-KZ_JY112_01p070a>¶
　　乾坤用施行天地然後理可不謹之乎是也¶
　　(臣)道疏曰日爲離位在南方居丙丁之中火之正位也日¶
　　又含火火又變體成汞故曰汞生於日汞者陽也謂之陽¶
　　魂也離卦二陽一陰以己土爲其神又是坤之中女日又用¶
　　己土爲其光已者陰位也故以其象配離卦又爲日中之¶
　　光含其玄色爲朱從靑變赤故爲硃砂也月屬坎位在北¶
　　方居壬癸之中水之正位也月又含水又變體成金故云¶
　　金生於月金者陰也謂之陰魄也坎卦二陰一陽以戊土¶
　　爲其神又是乾之中男月又用戊土爲其精戊土者陽位¶
　　也故以其象配坎卦又爲月中之精含其素色爲黑從白¶
<pb:CK-KZ_JY112_01p070b>¶
　　變黑故爲黑鉛也汞含離氣以應陰爻之位汞之一物非¶
　　世間水銀及硃砂等物本生於太陽之內離名曰水神是¶
　　謂眞汞也鉛含坎氣以應陽爻之位鉛之一物非嘉州鹹¶
　　鉛及諸岩間所生者本生於太陰之中坎名曰白金是謂¶
　　眞鉛也鉛分爲二二儀神室也汞生於一一氣玄液也以¶
　　象三才爲天地人也¶
¶
¶
¶
¶
<pb:CK-KZ_JY112_01p071a>¶
@fw金碧古文龍虎上經卷下¶
　　　@by保義郎差充皇弟少傅恩平郡王府指揮使(臣)王道註疏¶
　　　@by太　乙　宮　養　素　齋　道　士(臣)周眞一印證¶
* 　　　神室先施行章第二十¶
神室先施行金丹然後成可不堅乎鍊化之氣包裹飛凝開闔¶
靈戸希夷之府造化泉窟¶
　　(臣)道註曰神室先施行金丹然後成者旣立神室而得其¶
　　法則金液有必成之理也可不堅乎煉化之氣包裹飛凝¶
　　者鍊丹之士必須先堅備鼎器使其中靈汞結凝不得飛¶
　　走方可成丹也開闔靈戸希夷之府造化泉窟者神室有¶
<pb:CK-KZ_JY112_01p071b>¶
　　上下之釡開則爲二闔則爲一其中虛空水火纔交神物¶
　　便生故號希夷白金爲丹而生水銀號曰金液此丹之府¶
　　庫窟穴也¶
　　(臣)道疏曰北方之水生成白金謂之眞鉛乃至陰之精包¶
　　含陽和隨混沌分判之氣各歸一元古之至人法象天地¶
　　生成之道還陽和之氣於眞鉛之中合自然之用制成大¶
　　藥此則眞元之氣也非世間凡物可爲若修煉之得法制¶
　　度有理則何患不成大丹乎龍虎二物俱生鉛中因水火¶
　　升降致使金木交希夷之府日月會造化之窟白金爲母¶
　　包裹眾靈而產至寶矣¶
<pb:CK-KZ_JY112_01p072a>¶
* 　　　陽氣發坤章第二十一¶
陽氣發坤日晷南極五星連珠日月合璧金砂依分呼吸相應¶
　　(臣)道註曰陽氣發坤日晷南極者亥月之末純坤卦終至¶
　　子月之初夜半子時坤卦下生一陽爻爲復卦乃陽火所¶
　　生之時也至丑厯寅以至於巳陽氣至南方極勝則陰生¶
　　於午也五星連珠日月合璧者五星運行周天有若連珠¶
　　遲疾留伏逆順進退也日月躔度一月一交其合璧與五¶
　　星共爲表裏以證金火一嵗之用也金砂依分呼吸相應¶
　　者金砂乃日月之精也水火升降一消一息則金砂在鼎¶
　　中一浮一沉隨象呼吸與外來符火相應也¶
<pb:CK-KZ_JY112_01p072b>¶
　　(臣)道疏曰眞鉛母也坤也太陰之體常黑遇陽火而方生¶
　　形質形質旣生而厯六十四卦逐三百八十四爻變化萬¶
　　狀皆隨日月五星行度之數也若以雜類爲丹則安得隨¶
　　陰陽四時而生乎¶
* 　　　華蓋上臨章第二十二¶
華蓋上臨三台下輔統錄之司當密其固詰責能否¶
　　(臣)道註曰華蓋上臨三台下輔統錄之司當密其固詰責¶
　　能否者華蓋十六星其形如蓋在紫微宮中以應帝座三¶
　　台六星在紫微宮外主調順陰陽爕理萬物踰水火居金¶
　　鼎上下若爕調得理則神精降內三台爲統錄之司百僚¶
<pb:CK-KZ_JY112_01p073a>¶
　　之帥宰相之任又曰文昌也或五星盈縮失次日月進退¶
　　失節則四序不應風雨不時是致萬物不生亦猶鍊丹之¶
　　士運行失節使鼎或乾或溢變異不常必敗丹事若總諸¶
　　節候如運諸掌固密鼎器不使有虞若一不理則詰責運¶
　　符之能否也參同契曰文昌總錄詰責台輔百官有司各¶
　　典所部是也¶
　　(臣)道疏曰世之學道者多矣然得妙理者萬無一二或假¶
　　其名以資奸利或燒變黃白勾合庚艮者有之或妄指古¶
　　文修煉五金八石以僥倖大藥費嵗月耗精神終無成效¶
　　愚者益其過智者損其行躭執至死曾不悔悟迷迷相傳¶
<pb:CK-KZ_JY112_01p073b>¶
　　無有休止至有失其職業散其貨財失其父母之養割妻¶
　　子之愛漂流凍餒世世有之殊不知金母大藥非凡鉛凡¶
　　汞所作乃天地之精神日月之魂魄何患不造其閫域耶¶
* 　　　火煉中宮土章第二十三¶
火煉中宮土金入北方水水土金三物變化六十日自然之要¶
先存後亡或火數過多分兩違則或水銀不定同處別居剛柔¶
抗衡不相涉入非火之咎譴責於土¶
　　(臣)道註曰火煉中宮土金入北方水者火日也金月也金¶
　　火二性順五行六律之氣而生故火生土金生水各吐其¶
　　精而爲神藥也參同契曰日合五行精月受六律紀是也¶
<pb:CK-KZ_JY112_01p074a>¶
　　水土金三物變化六十日者中宮只有金母一味而水土¶
　　二味得火候而和合若一月火候金液不依母數則再須¶
　　一月起火也參同契曰五六三十度度竟復終始是也自¶
　　然之要先存後亡者金液神丹全在火候火是藥之父母¶
　　藥是火之子孫乃天地之氣自然而生也或火力停匀而¶
　　生金汞或火力失度返致散失存亡不定必在六十日之¶
　　內以度其始終也參同契曰原始要終存亡之緒者是也¶
　　或火數過多分兩違則者陽火數多神氣返傷致使金汞¶
　　驕溢亢滿鼎中違失範度也參同契曰或君驕佚亢滿違¶
　　道是也或水銀不定同處別居者水銀乃金液也若火數¶
<pb:CK-KZ_JY112_01p074b>¶
　　差殊則水銀在鼎室之內隨火不定不依軌轍而行則或¶
　　同或別生於不測也參同契曰或臣邪佞行不順軌是也¶
　　剛柔抗衡不相涉入非火之咎譴責於土者金砂不依數¶
　　生剛柔不相涉入非特火之過也亦是中宮金母不純而¶
　　精氣少失必在此故不責火而責土也參同契曰弦望盈¶
　　縮乖變悔吝執法刺譏詰過移主是也¶
　　(臣)道疏曰鍊丹之士須明日月行度之數知陰陽升降之¶
　　理曉火候之抽添辨藥物之眞僞方有必成之理兹實在¶
　　於火候運符之人若昧于此執法不定卻言傳受不眞譏¶
　　刺師言不能自悟也好道之士宜戒之焉爾¶
<pb:CK-KZ_JY112_01p075a>¶
* 　　　土鎭中宮章第二十四¶
土鎭中宮籠罩四方三光合度以致太平五臟內養四肢調和¶
水涸火滅含曜內朗金木相瑩閉塞流輝調水温火發之俱化¶
道近可求¶
　　(臣)道註曰土鎭中宮籠罩四方者土者戊己也母也母居¶
　　中宮召四方和氣歸於神室之內化成金液也參同契曰¶
　　辰極受正喻金母蓋能優游以懷來臣庶也故曰辰極受¶
　　正優游任下是也三光合度以致太平者三光則日月星¶
　　也若三光進退而不失於上則天下太平令行禁止固無¶
　　亂逆之患也丹之內運亦有三光蓋陽火陰水與金胎是¶
<pb:CK-KZ_JY112_01p075b>¶
　　象日月星也故外運亦有三光分在動靜爻刻之內陰陽¶
　　符火之中若運符得理則無逃逸之害如治國之致太平¶
　　也參同契曰克明正德國無害道是也五臟內養四肢調¶
　　和者若運行符火盡合周天度數則鼎室之內眞人之身¶
　　五臟四肢調和安順虛無恬淡以致於中故無傷夭之患¶
　　也參同契曰內以養已安靜虛無是也水涸火滅至此二¶
　　時金火之精氣各得其情光耀遍於一室之中朗照眞人¶
　　之體也參同契曰原本隱明內照形軀是也金木相瑩閉¶
　　塞流輝者龍虎之氣相交金木之情契合金來剋木木被¶
　　金制反能瑩盛致使流輝鎖於鼎中靈根閉於室內皆自¶
<pb:CK-KZ_JY112_01p076a>¶
　　金母養毓而成也金母變化不常此之微妙非口訣難傳¶
　　參同契曰閉塞其兌築固靈根是也調水温火發之俱化¶
　　道近可求者金母在鼎內翕三光之氣來日月之精孳生¶
　　聖胎其狀莫測而子株靈汞在於神室之中隱伏難見若¶
　　水不失其時火不失其候水火俱進升降有法隨順天機¶
　　樞轄法象則金汞自然而眷戀龍虎情性以交結擬象求¶
　　之變化之理其道可見矣參同契曰三光陸沉温養子珠¶
　　視之不見近而易求是也¶
　　(臣)道疏曰夫人之理可以類推若三光之精未現四象之¶
　　氣未分玄黃混沌淸濁未判眞鉛之氣混沌其中旣分淸¶
<pb:CK-KZ_JY112_01p076b>¶
　　於天用濁於地陰陽之和以爲人三才定位眞鉛之氣居¶
　　於中央當戊己之位又爲神藥之母籠罩四方金木水火¶
　　之氣而結爲金液也五行之中金來剋木木中有火火返¶
　　剋金金火相剋互相瑩盛水來剋火火中有土土返剋水¶
　　水土相配互爲變化此相生相殺之理皆在口訣不以書¶
　　傳若以天道求之則一味元和之氣耳¶
* 　　　水土獨相配章第二十五¶
水土獨相配翡翠生景雲黃黑混元精紫華敷太陽水能生萬¶
物聖人獨知之¶
　　(臣)道註曰水土獨相配翡翠生景雲者水則玄水土則金¶
<pb:CK-KZ_JY112_01p077a>¶
　　母也太陽之火與金母相交則神室之內木精化氣而生¶
　　景雲漸結流珠潤澤丹宮以化金液也參同契曰黃中漸¶
　　通理潤澤達肌膚是也黃黑混元精紫華敷太陽者黃黑¶
　　亦水土也水土之氣相制而生太陽元精若合法象始終¶
　　得其妙理則太陽元精漸兆於有無之中以生鄞鄂紫華¶
　　敷腴黃液蕩漾是神藥未堅實也參同契曰初正則終循¶
　　幹立未可持是也水能生萬物聖人獨知之者水一數玄¶
　　天生水而居於北方水中生金金復能生水聖人知之擬¶
　　象而成神丹非凡愚可測也參同契曰一者以掩蔽世人¶
　　莫知之是也¶
<pb:CK-KZ_JY112_01p077b>¶
　　(臣)道疏曰乾坤二體玄象包裹天一生水曰玄水地五生¶
　　土曰眞土水土相交是生萬物聖人知此造化遂擬天地¶
　　而立神室准陰陽而行水火依約爻象中遷四時則元精¶
　　生焉神汞出焉¶
* 　　　金德尙白章第二十六¶
金德尙白鍊鉛以求黃色焉感化生中宮黃金銷不飛灼土煙¶
雲起¶
　　(臣)道註曰金德尚白鍊鉛以求黃色焉者鍊鉛爲白金白¶
　　金爲神室神室中有金水金水旣爲火所化而色變黃名¶
　　曰黃轝參同契曰下有太陽氣復蒸須臾間先液而後凝¶
<pb:CK-KZ_JY112_01p078a>¶
　　號曰黃轝焉是也感化生中宮黃金銷不飛灼土煙雲起¶
　　者金液將生隨水火凝於器中本從金生化而成液感結¶
　　中宮則黃金之液自然不飛走也火灼金華渾氣淸徹或¶
　　爲輕煙薄霧在鼎室之內變化無常或鍾乳倒懸或犬牙¶
　　參錯或變化日月之象而魂魄皆現或化龍虎之形而金¶
　　木相交精神萬狀不可名言若以五金八石諸類雜物作¶
　　之者安能臻此神化哉¶
　　(臣)道疏曰世間萬物不能壞者惟黃金耳自開闢以來唯¶
　　金體不虧損故黃金之母曰眞鉛眞鉛者先天之一物混¶
　　沌未判鉛氣在其中及天地分形鉛體亦現天地萬物若¶
<pb:CK-KZ_JY112_01p078b>¶
　　無鉛氣則不能成其妙用故眞鉛之氣靡所不在也且黑¶
　　金生白金白金生黃金黃金生至藥若人服之則夀同天¶
　　地與道同體故金德之精爲眾藥之主萬物之宗也¶
* 　　　有無互相制章第二十七¶
有無互相制上有靑龍居兩無宗一有靈化玅難窺¶
　　(臣)道註曰有無互相制上有靑龍居者有者白金也無者¶
　　火氣也故有無之作互相制伏金水相交而生靈汞於中¶
　　宮汞卽靑龍也參同契曰上閉則稱有下閉則稱無無者¶
　　以奉上上有神德居是也兩無宗一有靈化妙難窺者兩¶
　　無者陰陽氣也日月之魂魄也一有者亦神胎也神胎之¶
<pb:CK-KZ_JY112_01p079a>¶
　　中無諸雜物但空體而已因水火之氣引日月之精合陰¶
　　陽之粹入于神胎金液靈化莫能窺測神室上下水火之¶
　　氣金母翕育相須而生參同契曰此兩孔竅法金氣亦相¶
　　須是也¶
　　(臣)道疏曰金液名黃轝者乃九轉之名也古之人服丹藥¶
　　先齋戒淸淨於內然後方服外丹庶得內外兼濟眞氣薰¶
　　蒸遍於四肢易以返老還童爲純陽之身與天齊夀也¶
* 　　　鍊銀於鉛章第二十八¶
鍊銀於鉛神物自生銀者金精鉛包北靈水者道樞其數名一¶
陰陽之始故懷銀精鉛化黃丹寄位五金爲鉛外黑色稟北方¶
<pb:CK-KZ_JY112_01p079b>¶
內懷金精被褐懷玉外爲狂夫¶
　　(臣)道註曰鍊銀於鉛神物自生者白金未見其形隱於北¶
　　方玄水之中若知白金黑鉛之內取之爲大藥之基運動¶
　　法象則神物自然生矣參同契曰知白守黑神明自來是¶
　　也銀者金精鉛包北靈者金精乃白金也玄水之基乃眞¶
　　鉛也常包北方眞水銀也參同契曰白者金精黑者水基¶
　　是也水者道樞陰陽之始故懷銀精者白金自水而產用¶
　　爲神器水體不絶金水兩情爲之樞紐陰陽之本故爲銀¶
　　精銀精則藥也參同契曰水者道樞其數名一陰陽之始¶
　　是也銀化黃丹寄位五金者鉛亦名玄位居坎方水火金¶
<pb:CK-KZ_JY112_01p080a>¶
　　木之氣隱於鉛中爲五金八石之主流珠遇之而爲根本¶
　　皆水火之氣結成也參同契曰鉛含黃芽五金之主北方¶
　　河車是也爲鉛外黑色稟北方內懷銀精者鉛外貌黑惡¶
　　而內有金華常居北方壬癸之位也參同契曰故鉛外黑¶
　　內懷金華是也被褐懷玉外爲狂夫者眞鉛未定修煉之¶
　　前混於鑛內而包黑內懷以象被褐懷寶也參同契曰被¶
　　褐懷玉外爲狂夫是此意也¶
　　(臣)道疏曰夫鼎者藥也藥者鼎也鼎藥一也金液之道若¶
　　以非類而成則世人服之者升仙多矣故參同契曰挺除¶
　　武都八石棄損則知大丹不用五金八石曾靑雌雄之類¶
<pb:CK-KZ_JY112_01p080b>¶
　　斷可見矣或爲金丹自赤而變紫色者不過曾靑雌雄之¶
　　氣染入而已且夫自然元氣發生草木枝葉花果顏色豓¶
　　異豈是曾靑雌雄所染哉古詩曰花發何奇異綠葉間紅¶
　　苞誰人將此染爭知造化燒枝莖花葉所發乃自然變化¶
　　而成者莫非水火土之氣也金丹之道亦然順天地生成¶
　　之理合金木自然之方若以水火土歸於一家豈無變化¶
　　乎五金八石硝礬銅粉等類眾術之中用者有之至若金¶
　　汞靈液則此等諸類者無所施焉彼修煉大丹之士知此¶
　　玄奧之道與夫眞鉛所產之地則金液無不成之理故劉¶
　　知古眞人云龍虎者金汞也金液相包得自然之性服之¶
<pb:CK-KZ_JY112_01p081a>¶
　　者豈不神異哉¶
* 　　　銀爲鉛母章第二十九¶
銀爲鉛母母隱鉛中鉛者銀子子藏銀胞眞素渺邈似有似無¶
灰池𤆌灼鉛沉銀浮潔白見寶可造黃轝¶
　　(臣)道註曰銀爲鉛母母隱鉛中者銀者金也鉛者水也爲¶
　　水生在金金爲水母金返藏形於鉛水中也參同契曰金¶
　　爲水母母隱子胎是也鉛者銀子子藏銀胞者銀者子也¶
　　水也鉛者母也金也金旣生水而子水復居鉛母之中故¶
　　曰黑鉛也參同契曰水者金子子藏母胞是也謂黑鉛變¶
　　質之後寄位西方常隱迹於水中得水滋養愈見生成名¶
<pb:CK-KZ_JY112_01p081b>¶
　　曰黑鉛制成白金而作神室因陽火激發而子水卻於白¶
　　金中流出名曰眞水銀也大哉眞物是爲生天生地之一¶
　　氣也眞素[辶*𦕈]邈似有似無者眞素眞汞也在母胞中被外¶
　　符迫逐或有或無浮沈不定爲鼎室所蔽不能見其形儀¶
　　也參同契曰眞人至妙若有若無是也灰池𤆌灼鉛沉銀¶
　　浮者灰池火熾鉛沉於下銀浮於上名曰白金眞一子謂¶
　　眞汞在神鼎之內被陽火陰符薰蒸飛伏不定或沉或浮¶
　　神室若太淵也參同契曰髣髴太淵乍沉乍浮是也潔白¶
　　見寶可造黃轝者灰池煅煉以爲白金乃取白金而爲神¶
　　室可以造黃轝也參同契曰採之類白造之則朱是也¶
<pb:CK-KZ_JY112_01p082a>¶
　　(臣)道疏曰金液之要在乎神水華池華池卽金母也金者¶
　　西方白金也其金有液汞者是也太陽流珠二物雖各有¶
　　象本同一源至人以金養汞變爲丹砂是返本還源歸自¶
　　然之性白金神母義成大丹大丹成後津液不絕故言金¶
　　液好道之士審而詳之不可以山澤金銀合和水銀便爲¶
　　之養汞也¶
* 　　　殻爲金精章第三十¶
殻爲金精水還黃液徑寸之質以混三才天地未分象若雞子¶
　　(臣)道註曰殻爲金精水還黃液者眞鉛鍊爲白金以白金¶
　　爲鼎器是金精之母其中有水銀可以變黃液參同契曰¶
<pb:CK-KZ_JY112_01p082b>¶
　　鍊爲表衞白裏眞居是也徑寸之質以混三才者神室中¶
　　空方圓寸餘上釡爲天下釡爲地中安靈汞以象三才參¶
　　同契曰方圓徑寸混而相扶是也天地未分象若雞子者¶
　　天地未開闢之前混沌若雞子之形日月之精交於其中¶
　　萬象之形因以兆矣至人指神室象混沌以體三才之用¶
　　進陽火退陰符以留日月之精眞鉛生天地之先採之有¶
　　法造之有理非可妄爲也參同契曰先天地生巍巍尊高¶
　　是也¶
　　(臣)道疏曰白金旣露狀若白馬牙又性好食木精木從北¶
　　方水中而生因煅煉之後潔白如雪實爲丹之寶也陶眞¶
<pb:CK-KZ_JY112_01p083a>¶
　　人曰以寶煉寶志士得道葛稚川曰石液鬼隱金精山藏¶
　　審此亦是潔白見寶也旣言潔白又言見寶則可以造金¶
　　液神丹也今之人燒硃砂水銀縱得伏火之法終有本性¶
　　雖使服之安有砂入五內霧散若風雨之效哉¶
* 　　　圓中高起章第三十一¶
圓中高起狀似蓬壺關閉微密神運其中爐竈取象固密全堅¶
委曲相制以使無虞自然之理神化無方¶
　　(臣)道註曰圓中高起狀似蓬壺者凡修大丹先須壇爐鼎¶
　　竈上下相接如蓬壺之狀也參同契曰傍有坦闕狀似蓬¶
　　壺是也關閉微密神運其中者鼎內周旋四通以來火氣¶
<pb:CK-KZ_JY112_01p083b>¶
　　關閉際會不使走失也參同契曰環匝關閉四通踟躕是¶
　　也爐竈取象固密全堅者壇上有爐爐上有竈竈中有鼎¶
　　鼎中有神室神室中有金水互相包裹以閼奸邪又使靈¶
　　汞易生也參同契曰守御固密閼絕奸邪是也委曲相制¶
　　以使無虞者金鼎懸於竈中虛其四向以疏火氣安水於¶
　　金鼎之上運火於金鼎之下壇爐鼎竈遞相包裹以防非¶
　　常也參同契曰曲閣相通以戒不虞是也自然之理神化¶
　　無方者凡造大藥皆是日月星辰之精五行四象之氣而¶
　　爲金液非有他道也¶
　　(臣)道疏曰至人憫夫不知道者利於汨沒以致於死不明¶
<pb:CK-KZ_JY112_01p084a>¶
　　神之所往性之所有此金液之要所以傳也且黃帝老子¶
　　亦修此道爲後來之師故服丹長生隱顯變化入火不焦¶
　　入水不濡者此也軒轅之前御世之君皆兼此道以相禪¶
　　受不獨遊方之外而進此道也後世澆薄不純其法頗秘¶
　　得之者稀至周之時老君降世將度函關始以金液之法¶
　　獨傳關令尹眞人因得流行於世有緣相值則遞相傳受¶
　　不絶道種今世之人則不然以富貴驕其身名利役其性¶
　　酒肉密其氣色慾迷其情四樂之外惟畏死而已遂妄意¶
　　延年盡禮於方術之士以求不死之藥有奸利之輩聞風¶
　　競至偃蹇自如以爲其師緘默不言以視秘奧僞之亂眞¶
<pb:CK-KZ_JY112_01p084b>¶
　　未易識測其實以傍門小術依托爲至道以金石草木借¶
　　名爲眞藥曾無其效使夫後來不信金液之法亦不足怪¶
　　也¶
* 　　　磁石吸鐵章第三十二¶
磁石吸鐵隔礙潛通何况雞子配合而生金土之德常與汞俱¶
　　(臣)道註曰磁石吸鐵隔礙相通者磁石之力全者可引數¶
　　斤之鐵於器物之外此物類相感者也參同契曰幽玄遠¶
　　渺隔礙相連是也何况雞子配合而生者以白金造神室¶
　　而象雞子之形如天地之配合運動水火而靈汞自生參¶
　　同契曰類如雞子黑白相符是也且天地之中有太陰玄¶
<pb:CK-KZ_JY112_01p085a>¶
　　精變化萬狀注於萬物之上隨大隨小莫不由之至人制¶
　　而食之以駐景修仙也欲制之法唯白金一物力能制之¶
　　方肯留戀同爲變化也金土之德常與汞居者金乾土坤¶
　　也乾坤情動而生汞鉛二物相得如成金液而不飛走參¶
　　同契曰動靜休息常與人俱是也¶
　　(臣)道疏曰古之眞人玄奧之法在修金鼎但金鼎難造若¶
　　能知者可以召萬化之氣知金液之精矣假令混沌之前¶
　　形質未判天地之狀已若雞子取其根本立爲至道故先¶
　　天地首萬物道術之中唯此最先得之者獨立長世神形¶
　　不壞亦不難也¶
<pb:CK-KZ_JY112_01p085b>¶
* 　　　火記不虛作章第三十三¶
火記不虛作非鄭重前文丹術旣著不復重擬故演此訣以附¶
火記焉¶
　　(臣)道註曰火記不虛作非鄭重前文者火記有六百篇次¶
　　第連接運十月火候也每月三十日晝夜各一卦計有六¶
　　十卦十月計六百卦也二八月亦有篇數緣卯月易水安¶
　　金至酉月行火止水與寅申月同故不在其數此古文龍¶
　　虎經言火記上古之人口口相傳非虛作之文故鄭重而¶
　　言之丹法云傳藥不傳火者此也丹術旣著不復重擬者¶
　　火記作之於前故於此經不復言也而演此訣以附火記¶
<pb:CK-KZ_JY112_01p086a>¶
　　焉者此經只以古文而傳不著作者之姓氏蓋古之得道¶
　　者恐火記沉匿後人不能修金液之道遂作此經以附之¶
　　耳¶
　　(臣)道疏曰世之學道者不得金液之根元而執傍門曲逕¶
　　迷誤一生有兀坐存想咽津納唾指太淵一竅想臍下之¶
　　泓池或默聽靈響之音而分爲鉛汞將心腎相交而名曰¶
　　水火此皆初地之學也復有對境接氣行房中補養之術¶
　　男女相交作吐納陰丹之法血氣將盡返至禍患杇腐形¶
　　骸化成灰土此等數多皆爲背道欲進卻退欲速轉遲蒙¶
　　昧至眞乖違天理以此觀之深可憐憫此經以龍虎爲首¶
<pb:CK-KZ_JY112_01p086b>¶
　　者龍者日也虎者月也日月是乾坤運動之祖發生萬物¶
　　之本乾天金體其色靑碧包含陰陽和合四象三光二氣¶
　　皆運其中古之人效天地之運動日月之躔離安爐立鼎¶
　　攝二景之光召龍虎之氣而歸神室制而成藥號曰金丹¶
　　故以龍虎爲名也魏眞人云芽之靈者龍吟方泉景雲絡¶
　　霄虎嘯虛無冲風四振陽燧照明珠火鬱起方諸見陰玄¶
　　溢可得此皆自然而然也金丹變化之道其實皆一也若¶
　　以五金八石及諸鉛鑛并存想採取陰丹而望白日飛昇¶
　　不亦難乎且此經上中下三篇有鄙俚之談或字不正皆¶
　　後人託名以竄其中今削去之以魏眞人參同契相準分¶
<pb:CK-KZ_JY112_01p087a>¶
　　爲三十三章使後來學者不失其次序也雖然山林高逸¶
　　朝市大隱可深造其道者亦豈無望於參同契印證哉¶
¶
¶
¶
¶
¶
¶
¶
¶
<pb:CK-KZ_JY112_01p087b>¶
¶
¶
¶
¶
¶
¶
¶
¶
¶
¶
<pb:CK-KZ_JY112_01p088a>¶
　　參同契大丹火候¶
　　攢簇周天火候圖¶
攢簇周天火數以合年月日時隨順陰陽抽添水火使龍精漸¶
垂於鼎內金液流暢於胎中¶
　　火候周天數　　金丹最要機¶
　　年中隨月變　　日內逐時宜¶
　　四季如同處　　三神似有知¶
　　火金眞秘訣　　此外更何施¶
¶
¶
<pb:CK-KZ_JY112_01p088b>¶
¶
¶
¶
¶
¶
¶
¶
¶
¶
¶
<pb:CK-KZ_JY112_01p089a>¶
¶
　　攢　　簇　　周　　天¶
¶
¶
¶
¶
¶
¶
¶
¶
<pb:CK-KZ_JY112_01p089b>¶
¶
¶
¶
¶
¶
¶
¶
¶
　　火　　候　　之　　圖¶
¶
<pb:CK-KZ_JY112_01p090a>¶
¶
　　金　　火　　相　　交¶
¶
¶
¶
¶
¶
¶
¶
¶
<pb:CK-KZ_JY112_01p090b>¶
¶
¶
¶
¶
¶
¶
¶
¶
　　生　　藥　　之　　圖¶
¶
<pb:CK-KZ_JY112_01p091a>¶
　　參同契大丹火候¶
　　金火相交生藥圖¶
日火月金晦夜合交精氣相紐生成萬物一月數終又復如初¶
開闢以來循環無端¶
　　水火相旣濟　　萌芽從此芳¶
　　金華施畢昴　　玉兔現心房¶
　　魄滅從辛始　　魂藏入艮鄉¶
　　道終歸五六　　復卦又重張¶
¶
¶
<pb:CK-KZ_JY112_01p091b>¶
¶
¶
¶
¶
¶
¶
¶
¶
¶
¶
<pb:CK-KZ_JY112_01p092a>¶
* 古文龍虎經註疏後序¶
眞人彭曉作金鑰匙云余始分擘參同契章義畢偶温故經覽¶
太白眞人謌遂起意撰黑鉛水虎紅鉛火龍二篇其略曰夫黑¶
鉛水虎者是天地發生之根乃有質而有氣也夫紅鉛火龍者¶
是天地發生之本乃有氣而無質也探頤兩論萬古不易之語¶
也以道觀之有質者非五金八石硝霜漿露陰道九一之術也¶
無質者非六欲七情灰心兀坐存想三一之法也是以古人言¶
有質者眞鉛也太陰月之精也爲天地萬物育形之母無質者¶
眞汞也太陽日之光也爲天地萬物發生之父鉛汞二體互相¶
孶[亻*(幺/月)]循環不絶可謂生天生地生萬物之祖宗也故我眞人上¶
<pb:CK-KZ_JY112_01p092b>¶
士皆留心注意採取太陰之精設其法象誘會太陽之氣歸於¶
神室之中結爲金液神丹太陰之精乃金華黃芽也太陽之氣¶
乃流珠姹女也故經云太陽流珠常欲去人卒得金華轉而相¶
因又云河上姹女靈而最神將欲制之黃芽爲根流珠姹女其¶
性不定易得飛走若不以鼎器方便呼召安肯等閑住於雜物¶
之上哉故造大丹先制眞鉛擬象天地而爲神室上釡象天爲¶
雄爲乾爲離爲日爲火爲陽爲木下釡象地爲雌爲坤爲坎爲¶
月爲水爲陰爲金兩釡相合象若雞子其中虛空縱廣寸餘以¶
安靈汞又坤母金妻也乾父木夫也火龍旣交於神室之下則¶
金虎情合於中交合不已孶產無窮而木中生魂金中生魄魂¶
<pb:CK-KZ_JY112_01p093a>¶
魄凝然化而爲氣漸生鄞鄂交結流珠名曰金液故古歌云束¶
身歛魄充虎飢虎來食啖生髓脂髓脂卽金液也又須尋靈山¶
選福地造丹房建星壇安爐竈鑄鼎室交合眞友總覽紀綱若¶
頭頭俱備方得從事於斯也故眞一子作參同契後序云術士¶
又須自徹聲色節嗜欲去名利投靈山絶常交結仙友隱密潛¶
修晝夜不怠方可希望也或不如是則虛勞勤爾陰眞人曰不¶
得地莫妄爲須隱密審護持保守莫失天地機此藥變化不思¶
議又曰莫辭得失一志而修還丹可冀兹豈設虛言而惑後世¶
哉道昨遇師旨頗厯嵗月實緣官小家貧俸薄俗事紛冗食指¶
稍眾荏冉至斯未能措置然而志不墮而心愈堅者姑欲以待¶
<pb:CK-KZ_JY112_01p093b>¶
便風終成其事耳所有火候一十九圖並具于參同契下卷之¶
末茲不復錄也止將攢簇周天火候圖金火相交生藥圖二本¶
附于此經之末以明龍虎之動靜証金木之玄功也道曾於乙¶
巳嵗三月十八日躬蒙¶
今上皇帝宣見問以修生養性之事道謹用註疏龍虎經補註¶
參同契義理進對躬承玉音訓以高義從容移時幸無疏虞迺¶
宿生千載之慶繼於當年四月中旬託承受官御藥叨沐寵光¶
以註疏龍虎經繕寫修進訖道疎遠寒微深不自揆僭爲註疏¶
罪不容逃賴聖主不卽斥逐過蒙省覽道死且不朽矣所有補¶
註參同契章句頗多註義稍廣不得同時投進加之俸薄乏力¶
<pb:CK-KZ_JY112_01p094a>¶
修寫瞻望宸極無緣上達顒顒之心但切馳仰後來頗有增損¶
數字謹別抄錄命工鋟木用傳同志或有見之者不妨縱轡以¶
先進也或曰古文龍虎上經文奧理深不可深議今公註疏文¶
疎理淺恐未必然卽答之曰道自童稚以來涉獵篇卷曾無懈¶
怠于今五旬有六又遇明師口訣非不精研也若將妄語以惑¶
後人昭昭上天豈敢欺哉¶
¶
¶
¶
¶
<pb:CK-KZ_JY112_01p094b>¶
¶
¶
¶
¶
¶
¶
¶
¶
¶
¶
