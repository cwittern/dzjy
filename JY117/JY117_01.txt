#-*- mode: org; -*-
#+TITLE: 黃帝陰符經註
#+DATE: 2011-05-31 16:01:55
#+PROPERTY: kxid KX120
#+PROPERTY: title 黃帝陰符經註
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ0116
#+PROPERTY: id JY117
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY117_01p054a>¶
* 黃帝陰符經注序¶
夫陰符三百言旨歸一也(世人多罔測玄奧談道兵法人事者非耶)太玄曰陽推五¶
福以類升(夀富康寍好德終命)陰幽六極以類降(凶短折疾憂貧惡弱)聖人敷演天¶
一地二三生萬物稟一炁而生是以修心合性修性合炁炁合¶
虛元虛无合體然後執天行道觀象法言測三要之奧文煉五¶
行之正炁陶甄日月潛運坎離察陰陽造化之權通天地發生¶
之理經曰日月有數大小有定聖功生焉神明出焉大哉深窮¶
妙旨洞測眞源得之則長生失之則輕命有以見演道演法演¶
術三字古聖賢秘而存焉乃天機密也不可輕泄今略注解用¶
導精微直貴无文易明大意上則神仙抱一演道夫演道者還¶
<pb:CK-KZ_JY117_01p054b>¶
丹抱一之門運炁走朝泥丸(如炁丸轉上朝天也)人之元炁走於首爲之¶
道字仙經曰長生不老還精補腦太淸玉訣曰若到河車地黃¶
金滿我家是也中則富國安民演法夫演法者中去邪欲之心¶
上朝湻坎之水爲之法字是心爲帝王坦然得一正其法度富¶
國安民也太淸玉訣曰若到褐河津造白色藏眞是也下則强¶
兵戰勝演術夫演術者木生火離中虛是水也坎中實是火也¶
是以中心行眞水眞火相伏爲之術字也太淸玉訣曰若到紫¶
精丹不死亦不難是也¶
¶
¶
<pb:CK-KZ_JY117_01p055a>¶
#+PROPERTY: JUAN 001
<pb:CK-KZ_JY117_01p055a>¶
* 黃帝陰符經¶
　　　　　　　　　　　　　　　　　　　@by沈亞夫注¶
** 演道章¶
觀天之道執天之行盡矣¶
　君子仰觀天道運行不息合法順動固其性命乃保毓天數¶
　盡矣¶
天有五賊見之者昌¶
　天有五賊五行也日者火也火生於木木尅土月者水也水¶
　生於金金尅木見五行相賊相生是爲寒暑故曰予仰視天¶
　文盜五行順逆得其次序則天命昌延乃長生之大本¶
<pb:CK-KZ_JY117_01p055b>¶
五賊在乎心施行於天¶
　天有五星人有五臟應眼耳鼻舌心心者五賊之首是以觀¶
　於五星經緯萬象內外相成執天之道行矣¶
宇宙在乎手萬化生乎身¶
　君子曉達眞源譬天地在乎手造化生乎心知萬物稟一炁¶
　生萬物之身也¶
天性人也人心機也立天之道以定人也¶
　天命之謂性人也人心機變測造化之功定行天道无差失¶
　也¶
天發殺機移星易宿地發殺機龍蛇起陸¶
<pb:CK-KZ_JY117_01p056a>¶
　三陽之月陰陽交泰水火相賊乃天發殺機有雷霆風雨振¶
　動龍蛇出蟄萬彙發生見生殺之權備矣¶
人發殺機天地反覆¶
　凡人心不可動動則吉凶悔吝生焉天地非反覆天者聖人¶
　也地者臣道也反覆者順逆也六順六逆不常則乃爲之反¶
　覆聖人不動心則順天之命小人逆行機則不盡天數矣¶
天人合發萬變定機¶
　聖人合天道機衡當无差變乃定其心機是故守一¶
性有巧拙可以伏藏¶
　夫人巧拙之性坎離之象巧則旣濟拙則未濟故伏藏於丹¶
<pb:CK-KZ_JY117_01p056b>¶
　田丹田者精炁之元也¶
九竅之邪在乎三要可以動靜¶
　人身之九竅也心正則九邪不能入三要者陽之正數也三¶
　三如九陽炁足則動靜无奸邪可入¶
火生於木禍發必尅奸生於國時動必潰知之修鍊謂之聖人¶
　火生於木陽炁之盛則戒之在鬭戒之在慾勿令奸賊生焉¶
　君子修身鍊行然後治國安民聖賢之人也¶
　　演法章¶
天地萬物之盜萬物人之盜人萬物之盜三盜旣備三才旣安¶
故曰食其時百骸治動其機萬化安¶
<pb:CK-KZ_JY117_01p057a>¶
　三生萬物含正陽之炁一炁盜受七日來復乃三才得一而¶
　備人旣盜萬物之始日用而不知知之者長生形骸无變萬¶
　化自安也¶
人知其神不知其不神所以神也¶
　人之有三萬六千神光故多慾則耗竭精神故不神也易曰¶
　陰陽不測之爲神抱一存神所以神也¶
日月有數小大有定聖功生焉神明出焉¶
　日則火之精晝夜行一度月則水之精晝夜行一十二度半¶
　是故君子盜水火之數小大運動乃有殊聖之功也神光出¶
　焉¶
<pb:CK-KZ_JY117_01p057b>¶
其盜機也天下莫能見莫能知君子得之固躬小人得之輕命¶
　故賊盜天機造化運動愚者莫能見莫能知君子得之歸眞¶
　小人逆之亡命¶
** 演術章¶
瞽者善聽聾者善視絶利一源用師十倍¶
　瞽聾善聽視則絶利根源人能專一心而中道不廢十倍之¶
　功不可及也¶
三返晝夜用師萬倍¶
　君子專心反覆晝夜三陽之時行用不闕乃過師之功萬倍¶
　也¶
<pb:CK-KZ_JY117_01p058a>¶
心生於物死於物機在目¶
　心旣灰而目不外視生死絶念乃忘其機也¶
天之无恩而大恩生¶
　天之不言日月无私人能盜餌精華得不死之術恩无極則¶
　是大恩生也¶
迅雷烈風莫不蠢然¶
　專一志而慤乎不拔故蠢然而不動也¶
至樂性餘至靜則廉¶
　性和則包荒有餘心淸則萬化平廉¶
天之至私用之至公¶
<pb:CK-KZ_JY117_01p058b>¶
　天垂象人能盜而行之至私也天之造化无偏无黨乃至公¶
　也¶
禽之制在炁生者死之根死者生之根¶
　人因炁而生因炁而死萬物因地而生因地而死人若能擒¶
　制得天地正炁乃長生不死之根也禽者擒縱也¶
恩生於害害生於恩¶
　萬物春生夏長恩也秋殺冬藏害也人因婦人而生乃恩也¶
　因婦人死是害也¶
愚人以天地文理聖我以時物文理哲¶
　天文地理也天時地利也象天體制者聖順時變動者哲愚¶
<pb:CK-KZ_JY117_01p059a>¶
　者不能察天時人事若能合天地化育與時設教乃聖人賢¶
　哲也¶
　道者靜之本靜者天之機動則觀其變變則察其象故造化¶
　動靜陰陽相推是以合天運數不可差忒太玄曰夜則測陰¶
　晝則測陽乃聖人通達玄理固蒂性命潛機不宰至論無窮¶
　今談兵法人事者豈不遠哉¶
¶
¶
¶
¶
<pb:CK-KZ_JY117_01p059b>¶
¶
¶
¶
¶
¶
¶
¶
¶
¶
¶
