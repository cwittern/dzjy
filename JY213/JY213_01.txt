#-*- mode: org; -*-
#+TITLE: 坐忘論
#+DATE: 2011-11-02 10:47:34
#+PROPERTY: kxid KX211
#+PROPERTY: title 坐忘論
<<<<<<< HEAD
#+PROPERTY: baseedition YP-C
=======
#+PROPERTY: baseedition CK-KZ
>>>>>>> 92d0ba208921c1de4bfdb38494f8cfcbf46714ec
#+PROPERTY: source 重刊道臧輯要考正版
#+PROPERTY: dz DZ1036
#+PROPERTY: id JY213
#+PROPERTY: JUAN 0
#+PROPERTY: JUAN 000
#+PROPERTY: JUAN 000
<pb:CK-KZ_JY213_01p038a>¶
* 坐忘論序¶
天地分判三才定位人處天地之中五氣合身故能長且久後¶
人自昧其性自役其神自撓其氣自耗其精所以不能與天地¶
合逆取短折而甘心焉每切痛之易曰窮理盡性以至於命老¶
子曰虛其心實其腹又曰常無欲以觀其妙語曰子絕四毋意¶
毋必毋固毋我孟子曰性善又曰我善養吾浩然之氣皆著性¶
命之要端也僕因閱藏書得唐貞一先生坐忘論七篇附以樞¶
翼識見不凡明指大道先導人以敬信使心不狂惑次則令斷¶
其緣業收心簡事體寂內明故又次之以眞觀中外無有然後¶
可以躋於泰定氣泰神定故曰得道前悉序坐忘之階漸其坐¶
<pb:CK-KZ_JY213_01p038b>¶
忘總說不過無物無我一念不生如敬信篇直言內不覺其一¶
身外不知其宇宙與道冥一萬慮皆遣倫類經言無少差苟造¶
坐忘之妙神氣自然相守百脈滋潤三關流暢天陽眞氣來居¶
身中此乃長生久視不傳之道古今尊尚神仙憫世不得已而¶
語學者當靜慮研思勤而行之勿視爲古人糟粕而徒取自棄¶
之譏者也時丁未重陽鋟木以廣其書眞靜居士謹序¶
¶
¶
¶
¶
<pb:CK-KZ_JY213_01p039a>¶
　
* 坐忘論¶
@by司馬承禎子微撰¶
　夫人之所貴者生生之所貴者道人之有道若魚之有水涸¶
　轍之魚猶希斗水弱喪之俗無情造道惡生死之苦樂生死¶
　之業重道德之名輕道德之行審惟倒置何甚如之窮而思¶
　通迷而思復寸陰如璧愧歎交深是以恭尋經旨而與心法¶
　相應者略成七條以爲修道階次樞翼附焉¶
　　
** 敬信一¶
夫信者道之根敬者德之蒂根深則道可長蒂固則德可茂然¶
則璧耀連城之彩卞和致刖言開保國之效伍子從誅斯乃形¶
<pb:CK-KZ_JY213_01p039b>¶
器著而心緒迷理事萌而情思忽況至道超於色味眞性隔於¶
可欲而能聞希微以懸信聽罔象而不惑者哉如人聞坐忘之¶
言信是修道之要敬仰尊重決定無疑者加之勤行得道必矣¶
故莊云隳支體黜聰明離形去智同於大通是謂坐忘夫坐忘¶
者何所不忘哉內不覺其一身外不知乎宇宙與道冥一萬慮¶
皆遺莊云同於大通此則言淺而意深惑者聞而不信懷寶求¶
寶其如之何經云信不足焉有不信謂信道之心不足乃有不¶
信之禍及之何道之可望乎¶
　　
** 斷緣二¶
斷緣者斷有爲俗事之緣也棄事則形不勞無爲則心自安恬¶
<pb:CK-KZ_JY213_01p040a>¶
簡日就塵累日薄迹彌遠俗心彌近道至聖至神孰不由此乎¶
經云塞其兌閉其門終身不勤或顯德露能求人保己或遺問¶
慶弔以事徃還或假隱逸情希升進或酒食邀致以望後恩斯¶
乃巧藴機心以干時利既非順道深妨正業凡此類例皆應絕¶
之經云開其兌濟其事終身不救我但不唱彼自不和彼雖有¶
唱我不和之舊緣漸斷新緣莫結體交勢合自致日疎無事安¶
閑方可修道莊云不將不迎無爲交俗之情又云無爲謀府無¶
爲事任無爲知主若事有不可廢者不得已而行之勿遂生愛¶
繫心爲業¶
　　
** 收心三¶
<pb:CK-KZ_JY213_01p040b>¶
夫心者一身之主百神之帥靜則生慧動則成昏欣迷幻境之¶
中唯言實是甘宴有爲之內誰悟虛非心識顛癡良由所託之¶
地且卜鄰而居猶從改操擇交而友尚能致益况身離生死之¶
境心居至道之中能不捨彼乎安不得此乎所以學道之初要¶
須安坐收心離境住無所有因住無所有不著一物自入虛無¶
心乃合道經云至道之中寂無所有神用無方心體亦然原其¶
心體以道爲本但爲心神被染蒙蔽漸深流浪日久遂與道隔¶
若淨除心垢開識神本名曰修道無復流浪與道冥合安在道¶
中名曰歸根守根不離名曰靜定靜定日久病消命復復而又¶
續自得知常知則無所不明常則無所變滅出離生死實由於¶
<pb:CK-KZ_JY213_01p041a>¶
此是故法道安心貴無所著經云夫物芸芸各歸其根歸根曰¶
靜靜曰復命復命曰常知常曰明若執心住空還是有所非謂¶
無所凡住有所則令心勞既不合理又反成病但心不著物又¶
得不動此是眞定正基用此爲定心氣調和久益輕爽以此爲¶
驗則邪正可知矣若心起皆滅不簡是非則永斷覺知入於盲¶
定若任心所起一無收制則與凡夫元來不别若唯斷善惡心¶
無指歸肆意浮游待自定者徒自誤爾若徧行諸事言心無所¶
染者於言甚善於行極非眞學之流特宜誡此今則息亂而不¶
滅照守靜而不著空行之有常自得眞見如有時事或法要有¶
疑者且任思量令事得濟所疑復悟此亦生慧正根悟已則止¶
<pb:CK-KZ_JY213_01p041b>¶
必莫有思思則以智害恬爲子傷本雖騁一時之俊終虧萬代¶
之業若煩邪亂想隨覺則除若聞毁譽之名善惡等事皆卽撥¶
去莫將心受受之則心滿心滿則道無所居所有聞見如不聞¶
見卽是非善惡不入於心心不受外名曰虛心心不逐外名曰¶
安心心安而虛道自來居經云人能虛心無爲非欲於道道自¶
歸之內心既無所著外行亦無所爲非淨非穢故毁譽無從生¶
非智非愚故利害無由撓實則順中爲常權則與時消息苟免¶
諸累是其智也若非時非事役思强爲者自云不著終非眞學¶
何耶心法如眼也纖毫入眼眼則不安小事關心心必動亂既¶
有動病難入定門是故修道之要急在除病病若不除終難得¶
<pb:CK-KZ_JY213_01p042a>¶
定有如良田荆棘未誅雖下種子嘉苗不茂愛見思慮是心荆¶
棘若不除翦定慧不生或身居富貴或學備經史言則慈儉行¶
則貪殘辯足以飾非勢足以威物得則名己過則尤人此病最¶
深雖學無益所以然者爲自是故然此心猶來依境未慣獨立¶
乍無所託難以自安縱得暫安還復散亂隨起隨制務令不動¶
久久調熟自得安閑無問晝夜行住坐卧及應事之時常須作¶
意安之若心得定卽須安養莫有惱觸少得定分卽堪自樂漸¶
漸馴狎惟益清遠平生所愛已嫌蔽陋况因定生慧深達眞假¶
乎且牛馬家畜也放縱不收猶自生梗不受駕馭鷹鸇野鳥也¶
爲人羇絆終日在手自然調熟況心之放逸縱任不收唯益麤¶
<pb:CK-KZ_JY213_01p042b>¶
疎何能觀妙經云雖有拱璧以先駟馬不如坐進此道夫法之¶
妙用也其在能行不在能言行之則斯言爲當不行則斯言如¶
妄又時人所學貴難而賤易若論法要廣說虛無思慮所莫能¶
達行用所莫能階者則歎不可思議而下風盡禮如其信言不¶
美指事直說聞則心解言則可行者此實不可思議而人翻以¶
爲淺近而輕忽不信經云吾言甚易知甚易行天下莫能知莫¶
能行夫惟無知是以不我知又有言火不熱燈不照闇稱爲妙¶
義夫火以熱爲用燈以照闇爲功今則盛談火不熱未嘗一時¶
廢火燈不照闇必須終夜然燈言行相違理實無取此卽破相¶
之言而人反以爲深玄之妙雖惠子宏辯莊生以爲不堪膚受¶
<pb:CK-KZ_JY213_01p043a>¶
之流誰能斷簡至學之士庶不留心或曰夫爲大道者在物而¶
心不染處動而神不亂無事而不爲無時而不寂今獨避事而¶
取安離動而求定勞於控制乃有動靜二心滯於住守是成取¶
捨兩病都未覺其外執而謂道之階要何其謬邪答曰總物而¶
稱大通物之謂道在物而不染處事而不亂眞爲大矣實爲妙¶
矣然謂吾子之鑒有所未明何耶徒見貝錦之輝煥未曉始抽¶
之素絲纔聞鳴鶴之沖天詎識先資於鷇食蔽日之榦起於毫¶
末神凝至聖積習而成今徒學語其聖德而不知聖之所以德¶
可謂見卯而求時夜見彈而求鴞炙何其造次哉故經云玄德¶
深矣遠矣與物反矣然後乃至大順¶
<pb:CK-KZ_JY213_01p043b>¶
　　
** 簡事四¶
夫人之生也必嘗於事物事物稱萬不獨委於一人巢林一枝¶
鳥見遺於叢泊飲河滿腹獸不恡於洪波外求諸物內明諸己¶
知生之有分不務分之所無識事之有當不任事之非當任非¶
當則傷於智力務過分則弊於形神身且不安何能及道是以¶
修道之人莫若斷簡事物知其閑要較量輕重識其去取非要¶
非重皆應絕之猶人食有酒肉衣有羅綺身有名位財有金玉¶
此並情欲之餘好非益生之良藥眾皆徇之自致亡敗靜而思¶
之何迷之甚莊云達生之情者不務生之所無以爲生之所無¶
以爲者分外物也蔬食弊衣足養性命豈待酒肉羅綺然後生¶
<pb:CK-KZ_JY213_01p044a>¶
全哉是故於生無所要用者並須去之於生之用有餘者亦須¶
捨之財有害氣積則傷人雖少猶累而況多乎以隋珠而彈千¶
仞之雀人猶笑之況背道德忽性命而從非要以自促伐者乎¶
夫以名位比道德則名位假而賤道德眞而貴能知貴賤應須¶
去取不以名害身不以位易志莊云行名失己非士也西昇經¶
云抱元守一過度神仙子未能守但坐榮官若不簡擇觸事皆¶
爲心勞智昏修道事闕若處事安閑在物無累者自屬證成之¶
人若實未成而言無累者誠自誑耳¶
　　
** 眞觀五¶
夫眞觀者智士之先鑒能人之善察究儻來之禍福詳動靜之¶
<pb:CK-KZ_JY213_01p044b>¶
吉凶得見機前因之造適深祈衛足竊務全生自始至末行無¶
遺累理不違此者謂之眞觀然一餐一寢俱爲損益之源一行¶
一言堪成禍福之本雖作巧持其末不如拙誡其本觀本知末¶
又非躁競之情是故收心簡事日損有爲體靜心閑方可觀妙¶
經云常無欲以觀其妙然修道之身必資衣食事有不可廢物¶
有不可棄者當須虛襟而受之明目而當之勿以爲妨心生煩¶
躁若因事煩躁者心病已動何名安心夫人事衣食者我之船¶
舫也欲渡於海事資船舫渡海若訖理自不留因何未渡先欲¶
廢捨衣食虛幻實不足營爲出離虛幻故求衣食雖有營求之¶
事莫生得失之心卽有事無事心常安泰與物同求而不同貪¶
<pb:CK-KZ_JY213_01p045a>¶
與物同得而不同積不貪故無憂不積故無失迹每同人心常¶
異俗此實行之宗要可力爲之前雖斷簡病有難除者但依法¶
觀之若色病重者當觀染色都由想爾想若不生終無色事當¶
知色想外空色心內妄妄想心空誰爲色主經云色者想爾想¶
悉是空何有色也又思妖妍美色甚於狐魅狐魅媚人令人厭¶
患雖身致死不入惡道爲厭患故永離邪婬妖艷惑人令人愛¶
著乃致身死留戀彌深爲邪念故死墮諸趣生地獄中故經云¶
今代發心爲夫妻死後不得俱生人道所以者何爲邪念故又¶
觀色若定是美何故魚見深入鳥見高飛仙人觀之爲穢濁賢¶
人喻之爲刀斧一生之命七日不食便至於死百年無色翻免¶
<pb:CK-KZ_JY213_01p045b>¶
夭傷故知色者非身心之要適爲性命之仇賊何須繫著自取¶
消毁若見他人爲惡心生嫌惡者猶如見人自殺己身引頸乘¶
取他刀以自害命他自爲惡不遣我當何故引取他惡以爲己¶
病又見爲惡者若可嫌見爲善者亦須惡何以然耶同障道故¶
若貧者亦審觀之誰與我貧天地平等覆載無私我今貧苦非¶
天地也父母生子欲令富貴我今貧賤非父母也人及鬼神自¶
救無暇何能有力將貧與我進退尋察無所從來乃知我業也¶
乃知天命也業由我造命由天賦業之與命猶影響之逐形聲¶
旣不可逃又不可怨唯有智者善而達之樂天知命故不憂何¶
貧之可苦也莊云業入而不可舍爲自業故貧病來入不可舍¶
<pb:CK-KZ_JY213_01p046a>¶
止經云天地不能改其操陰陽不能迴其業由此言之故眞命¶
也非假物耳有何怨焉又如勇士逢賊無所畏懼揮劍當前羣¶
寇皆潰功勳一立榮祿終身今有貧病惱亂我身則寇賊也我¶
有正心則勇士也用智觀察則揮劍也惱累消除則戰勝也湛¶
然常樂則榮祿也凡有苦事來迫我心不以此觀而生憂累則¶
如人逢賊不立功勳棄甲背軍逃亡獲罪去樂就苦何可憫焉¶
若病苦者當觀此病由有我身若無我身患無所託經云及吾¶
無身吾有何患次觀於心亦無眞宰內外求覓無能受者所有¶
計念從妄心生然枯形灰心則萬病俱泯若惡死者應思我身¶
是神之舍身今老病氣力衰微如屋朽壞不堪居止自須捨離¶
<pb:CK-KZ_JY213_01p046b>¶
别處求安身死神逝亦復如是若戀生惡死拒違變化則神識¶
錯亂失其正業以此託生受氣之際不感清秀多逢濁辱蓋下¶
愚貪鄙實此之由若當生不悅順死不惡者一爲生死理齊二¶
爲後身成業若貪愛萬境一愛一病一肢有病猶令舉體不安¶
况一心萬病身欲長生豈可得乎凡有愛惡皆是妄生積妄不¶
除以妨見道是故須捨諸欲住無所有徐清有本然後返觀舊¶
所愛處自生厭薄若以合境之心觀境終身不覺有惡如將離¶
境之心觀境方能了見是非譬如醒人能觀醉者爲惡如其自¶
醉不覺其非經云吾本棄俗壓離世間又云耳目聲色爲子留¶
愆鼻口所喜香味是怨老君厭世棄俗獨見香味是怨嗜慾之¶
<pb:CK-KZ_JY213_01p047a>¶
流焉知鮑肆爲臭哉¶
　　
** 泰定六¶
夫定者出俗之極地致道之初基習靜之成功持安之畢事形¶
如槁木心若死灰無感無求寂泊之至無心於定而無所不定¶
故曰泰定莊云宇泰定者發乎天光宇則心也天光則發慧也¶
心爲道之器宇虛靜至極則道居而慧生慧出本性非適今有¶
故曰天光但以貪愛濁亂遂至昏迷澡雪柔挺復歸純靜本眞¶
神識稍稍自明非謂今時别生他慧慧既生已寶而懷之勿以¶
多知而傷於定非生慧難慧而不用難自古忘形者眾忘名者¶
寡慧而不用是忘名也天下希及之故爲難貴能不驕富能不¶
<pb:CK-KZ_JY213_01p047b>¶
奢爲無俗過故得長守富貴定而不動慧而不用爲無道過故¶
得深證眞常莊云知道易而弗言難知而不言所以之天知而¶
言之所以之人古之人天而不人慧能知道非得道也人知得¶
慧之利未知得道之益因慧以明至理縱辯以感物情興心徇¶
事觸類而長自云處動而常寂焉知寂者寂以待物乎此語俱¶
非泰定也智雖出眾彌不近道本期逐鹿獲兔而歸所得太微¶
良由局小莊云古之治道者以恬養智智生而無以智爲也謂¶
之以智養恬智與恬交相養而和理出其性恬智則定慧也和¶
理則道德也有智不用而安其恬積而久之自成道德然論此¶
定因爲而得成或因觀利而見害懼禍而息心捐捨滌除積習¶
<pb:CK-KZ_JY213_01p048a>¶
心熟同歸於定咸若自然疾雷破山而不驚白刃交前而不懼¶
視名利如過隙知生死如潰癰故知用志不分乃凝於神心之¶
虛妙不可思也夫心之爲物也卽體非有隨用非無不馳而速¶
不召而至怒則玄石飲羽怨則朱夏隕霜縱惡則九幽匪遙積¶
善則三清何遠忽來忽往動寂不能名時可時否耆龜莫能測¶
其爲調御豈鹿馬比其難乎太上老君運常善以度人昇靈臺¶
而演妙略三乘之因果廣萬有之自然漸之以日損有爲頓之¶
以證歸無學喻則張弓鑿矢法則挫銳解紛修之有常習以成¶
性黜聰隳體嗒然坐忘不動於寂幾微入照履殊方者了義無¶
日遊斯道者觀妙可期力少功多要矣妙矣¶
<pb:CK-KZ_JY213_01p048b>¶
　　
** 得道七¶
夫道者神異之物靈而有性虛而無象隨迎不測影響莫求不¶
知所以然而然通生無匱謂之道至聖得之於古妙法傳之於¶
今循名究理全然有實上士純信克己勤行虛心谷神唯道來¶
集道有深力徐易形神形隨道通與神合一謂之神人神性虛¶
融體無變滅形與道同故無生死隱則形同於神顯則神同於¶
氣所以蹈水火而無害對日月而無影存亡在己出入無門身¶
爲滓質猶至虛妙況其靈智益深益遠乎生神經云身神並一¶
則爲眞身又西昇經云形神合同故能長久然虛無之道力有¶
淺深深則兼被於形淺則唯及於心被形者神人也及心者但¶
<pb:CK-KZ_JY213_01p049a>¶
得慧覺而身不免謝何耶慧是心用用多則心勞初得少慧悅¶
而多辯神氣漏洩無靈潤身光遂致早終道故難備經云尸解¶
此之謂也是故大人含光藏輝以期全備凝神寶氣學道無心¶
神與道合謂之得道經云同於道者道亦得之又云古之所以¶
貴此道者何不日求以得有罪以免邪山有玉草木以之不彫¶
人懷道形骸以之永固資薰日久變質同神鍊形入微與道冥¶
一散一身爲萬法混萬法爲一身智照無邊形超靡極總色空¶
而爲用含造化以成功眞應無方其惟道德西昇經云與天同¶
心而無知與道同身而無體然後天道盛矣謂證得其極者也¶
又云神不出身與道同久且身與道同則無時而不存心與道¶
<pb:CK-KZ_JY213_01p049b>¶
同則無法而不通耳與道同則無聲而不聞眼與道同則無色¶
而不見六根洞達良由於此近代常流識不及遠唯聞捨形之¶
道未達卽身之妙無慙己短有效人非其猶夏蟲不信冰霜醯¶
雞斷無天地其愚不可及何可誨焉¶
　　
** 坐忘樞翼¶
夫欲修道成眞先去邪僻之行外事都絕無以干心然後端坐¶
內觀正覺覺一念起卽須除滅隨起隨制務令安靜其次雖非¶
的有貪著浮遊亂想亦盡滅除晝夜勤行須臾不替唯滅動心¶
不滅照心但冥虛心不冥有心不依一物而心常住此法玄妙¶
利益甚深自非夙有道緣信心無二者莫能信重雖知誦讀其¶
<pb:CK-KZ_JY213_01p050a>¶
文仍須辯識眞僞所以者何聲色昏心邪佞惑耳人我成性自¶
是病深心與道隔理難曉悟若有心歸至道深生信慕先受三¶
戒依戒修行在終如始乃得眞道其三戒者一曰簡緣二曰無¶
欲三曰靜心勤行此三戒而無懈退者則無心求道而道自來¶
經云人能虛心無爲非欲於道道自歸之由此言之簡要之法¶
實可信哉實可貴哉然則凡心躁競其來固久依戒息心其事¶
甚難或息之而不得暫得而還失去留交戰百體流汗久久柔¶
挺方乃調熟莫以暫收不得遂廢平生之業少得靜已則行立¶
坐卧之時涉事喧闐之處皆須作意安之有事無事常若無心¶
處靜處喧其志唯一若束心太急急則成病氣發狂癡是其候¶
<pb:CK-KZ_JY213_01p050b>¶
也心若不動又須放任寬急得中常自調適制而無著放而不¶
逸處喧無惡涉事無惱者此眞定也不以涉事無惱故求多事¶
不以處喧無動故來就喧以無事爲眞定以有事爲應迹若水¶
鏡之爲鑑則遇物而見形善巧方便唯能入定發慧遲速則不¶
由人勿於定中急急求慧求慧則傷定傷定則無慧定不求慧¶
而慧自生此眞慧也慧而不用實智若愚益資定慧雙美無極¶
若定中念想則有多感眾邪百魅隨心應現眞人老君神異詭¶
怪是其祥也唯定心之上豁然無覆定心之下曠然無基舊業¶
永消新業不造無所纏礙迥脫塵網行而久之自然得道夫得¶
道之人心有五時身有七候心有五時者一動多靜少二動靜¶
<pb:CK-KZ_JY213_01p051a>¶
相半三靜多動少四無事則靜事觸還動五心與道合觸而不¶
動心至此地始得安樂罪垢滅盡無復煩惱身有七候者一舉¶
動順時容色和悅二夙疾普消身心輕爽三填補夭傷還元復¶
命四延數千歲名曰仙人五鍊形爲氣名曰眞人六鍊氣成神¶
名曰神人七鍊神合道名曰至人其於鑒力隨候益明得至道¶
成慧乃圓備雖久學定心身無五時七候者促齡穢質色謝歸¶
空自云慧覺復稱成道求諸通理實所未然可謂謬矣¶
¶
¶
¶
<pb:CK-KZ_JY213_01p051b>¶
¶
¶
¶
¶
¶
¶
¶
¶
¶
¶
