#-*- mode: org; -*-
#+DATE: 2012-11-16 14:31:36
#+TITLE:唱道眞言 Changdao Zhenyan
#+PROPERTY: BASEEDITION YP
#+PROPERTY: EXPORT_ID JY114
#+PROPERTY: WITNESS CK-KZ JYE
#+PROPERTY: JUAN 4
#<md:CK-KZ_JY114_04p001a>¶
<pb:YP-C_JY114_08douji-05-0089a>¶
* 唱道眞言跋¶
孔子曰道二仁與不仁而已矣吾玄門之道亦有二何也正法¶
與邪見而已矣固於正者難惑於邪亦猶之膠於邪者難挽以¶
正一也獨是將溺而未淪於㴱與夫思入正而未能固執尚介¶
於可成可敗之間者則余猶有說焉夫大道之要原自虛無而¶
生有其儒者之所謂始言一理中㪚爲萬事者乎旣則自有而¶
歸無以還我太虛一體之本初卽釋氏所謂萬法歸一一歸於¶
無之說也類而推之草木之華實嵗時之春秋人事之榮枯貞¶
元之通復皆不過此原始要終屈伸往來之定理耳又何疑焉¶
所可怪者儒者中庸之道若青天白日之長耀於古今釋氏正¶
#<md:CK-KZ_JY114_04p001b>¶
<pb:YP-C_JY114_08douji-05-0089b>¶
覺之宗如洪橋巨筏之四布於宇内獨吾道教清淨正理性命¶
眞詮幾如敝屣之見棄於談玄者流此何以故良由邪說旁門¶
滋蔓肆毒之㴱也苦哉余也其亦受病之酷而中毒之慘者矣¶
顚倒十數年來馳驅幾遍海内乃一旦翻然悔悟今復得反自¶
然矣吾安能以吾當年困心衡慮之行發而爲感慨悲歌之苦¶
今復得反自然之樂大白於天下拯玄門之淪溺者盡超登道¶
岸乎嵗庚子流寓楚南攸邑偶覩鶴臞子筆籙青華上帝唱道¶
眞言五卷三復而玩味之有如夢將覺而聞晨鐘漾春暄而飲¶
以溫醴也萬籟齊鳴容光必照奈何此經不公諸世爲吾輩清¶
流作正知見哉余方懷梓佈而願未舒今嵗秋余徒羅子一純¶
#<md:CK-KZ_JY114_04p002a>¶
<pb:YP-C_JY114_08douji-05-0090a>¶
偕海甯貫三陳子自南昌重來訪余於吉水金牛洞中余素不¶
知貫三居華冑而苦志吾道第細聆其生平所訪聞者强半皆¶
如余向者受時師所傳乾龍坤虎敲竹鼓瑟之說余以一日之¶
長且迹其胸次洒落語言解脫殆所謂以豪傑之才而向眞修¶
者也於是爲之剖玄關鎻鑰死戸生機震男兌女金鼎玉爐無¶
非法相總屬形容貫三子夙命清淨根機利捷一語躍然羣疑¶
頓釋因出是經以證之乃述子素志陳子慨然遂有同心願𢹂¶
歸浙東獨捐金爲我精梓之功成載板來告以酬吾素願云噫¶
貫三子此一舉乃惻然出乎隱中其於三千八百之功過半矣¶
審爾則莫之爲者豈非天不秘道而是經應出爲苦海作津梁¶
#<md:CK-KZ_JY114_04p002b>¶
<pb:YP-C_JY114_08douji-05-0090b>¶
哉豈非貫三子宿有仙緣故　天不假手他人必俟賢者而傳¶
之哉又豈非　天憫余掖教情殷不肯獨勞我以心神陰相余¶
以疾成厥功哉寤言以思是經之得固奇而是經之梓也又更¶
奇矣有念卽契無感不通人自負道道亦何負於人乎堂堂一¶
條大路朗朗一坐法門近在己身不離己心在邇求遠在易求¶
難自罹陷穽反以爲賢知一往而不迴心之鈍根厥疾弗瘳矣¶
吾之此刻願吾輩尚德羽流受病未深匪石可轉介於可凡可¶
聖之間者有緣得遇此經早捨魚目而自摸衣中之珠盡洗情¶
慾而戒欺求慊於以内全性命外積功勳則¶
青華上帝冥冥之感應誠有如經中所云者余有所試矣吉水¶
#<md:CK-KZ_JY114_04p003a>¶
<pb:YP-C_JY114_08douji-05-0091a>¶
金牛洞全眞弟子歸一萬清和謹序¶
¶
¶
¶
¶
¶
¶
¶
¶
¶
#<md:CK-KZ_JY114_04p003b>¶
<pb:YP-C_JY114_08douji-05-0091b>¶
