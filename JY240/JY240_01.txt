#-*- mode: org; -*-
#+TITLE: 鳴鶴餘音
#+DATE: 2011-11-02 11:04:34
#+PROPERTY: kxid KX236
#+PROPERTY: title 鳴鶴餘音
#+PROPERTY: baseedition YP-C
#+PROPERTY: source 重刊道臧輯要考正版
#+PROPERTY: dz DZ1100
#+PROPERTY: id JY240
#+PROPERTY: JUAN 1
#+PROPERTY: JUAN 001
#+PROPERTY: JUAN 001
#<md:CK-KZ_JY240_01p001a>¶
<pb:YP-C_JY240_20ziji-08-0001a>¶
@fw重刊道藏輯要¶
* 鳴鶴餘音¶
　　　　              @by彭致中集¶
　　
** 解紅　　　　　　　　　　　　　　　@by呂純陽¶
洞天深處道非遠咫尺人難悟浮沉內景須憑匠手工夫專候¶
曉來一點陽生通玄路盡藏在碧波深深處恁時主地雷震動¶
山頭雨漸澆灌黃芽乍離土嬰兒採得携籃去向眞霞六陽鼎¶
內烹煮　搬運轉東西與南北鋪八卦九宮要知宗祖十干數¶
內分左右要顯龍虎玄武後隨朱雀當先祥雲布曲江上萬神¶
都來聚夫與婦癸母跨赤龍歸洞府要尋覓金翁問憑㨿陰陽¶
#<md:CK-KZ_JY240_01p001b>¶
<pb:YP-C_JY240_20ziji-08-0001b>¶
會合三千數指天地海山同壽堅固¶
　　
** 吳音子¶
欲要神仙做抱元炁胎息綿綿一囘炁滿一囘煎陰陽媾赤龍¶
蟠地戸牢封玄門啟滚丹砂透入泥丸崑崙上明珠晃朗瑪瑙¶
珊珊一爐火滅一爐丹灰心顯五色光鮮雙關路上氣連連擁¶
眞花上丹田姹女嬰兒交歡笑駕河車地火雷遷醴泉酒時時¶
飲罷醉卧桃源¶
　　
** 無愁可解¶
返照人間忙忙劫劫晝夜苦辛無歇大都能幾許這百年又如¶
春雪可惜天眞逐愛慾似傀儡被他牽拽暗悲嗟苦海浮生改¶
#<md:CK-KZ_JY240_01p002a>¶
<pb:YP-C_JY240_20ziji-08-0002a>¶
頭換殻看何時徹　聽說古往今來名利客今只有兔蹤狐穴¶
六朝並五霸盡輸他雲水英傑一味眞慵爲伴侶養浩然歲寒¶
清節這些兒冷淡生涯與誰共賞有松窗月¶
　　
** 無俗念¶
全眞大道理無窮妙得至人端的說破先天玄妙處默悟其中¶
消息體物全彰應機獨露悟了生前畢雖明此理工夫最要綿¶
密　低頭泄漏天機不因師指此事如何識萬類三才誰主運¶
建立乾坤無一變化無窮包含不盡運用無蹤跡虛空打破光¶
明遍週無極¶
　　
** 解紅　　　　　　　       @by三丰眞人¶
#<md:CK-KZ_JY240_01p002b>¶
<pb:YP-C_JY240_20ziji-08-0002b>¶
混元樸裂轉四生六道何時徹翻軀改殻杳冥中萬度生滅皆¶
因父母匹配陰陽合精血胞衣內感成胎孕形自結不知誰腥¶
臭穴認作自家好宅舍鑽頭撲入輪迴劫任形骸販骨高似山¶
疊　學道修眞莫著邪休言龍虎罷講龜蛇莫尋嬰姹收拾起¶
四象三車刀圭鉛汞水火黃芽并白雪百般呼吸神和氣化弄¶
舌性中毋令一物添心上常教萬緣絕孤然獨顯沉沉月放靈¶
明晃朗無障無遮¶
　　
** 黑漆弩　　　 　　        @by邱長春¶
儂家鸚鵡州邊住是一箇不識字的漁父浪花中一葉扁舟睡¶
殺江南烟雨　覺來時滿目青山暮抖擻緑蓑歸去想從前錯¶
#<md:CK-KZ_JY240_01p003a>¶
<pb:YP-C_JY240_20ziji-08-0003a>¶
怨天工恁也有安排我處¶
　　
** 月中仙¶
日色西沉上高臺迥觀天地寥廓疏星隱現空一輪明月昭昭¶
無著皓然三界外似百煉青銅鏡濯處處恩光被家家照臨庭¶
戸起冥漠　長生萬里清風助乾坤蕩搖雲霧難作仙宫寶殿¶
正爛霞金碧相輝參錯大哉消夜景鎮萬古含弘磊落有志攀¶
青桂蟾宮兔邊看搗藥¶
　　
** 春從天上來　　　　        @by馮尊師¶
大道幽玄似月滿寒空水湛深淵皎潔澄清鑑物無私端的此¶
理難言問高人遙指指落花飛絮翩翩草連天嘆黃花翠竹何¶
#<md:CK-KZ_JY240_01p003b>¶
<pb:YP-C_JY240_20ziji-08-0003b>¶
異眞禪　雲山萬重斷續更寂寥溪壑冷浸石田霧鎖松亭風¶
輕蘭榭時凭淨几忘詮對虛堂瀟灑灰心性一味翛然與誰傳¶
有瓶盂燈火瓦鼎沈煙¶
　　其二¶
日月高奔這奥妙機塵世難聞太一壺中清江谷口芝草發蘭¶
薰看金蓮佳景吐慶雲開顯生門道惟尊更資成萬化覆載乾¶
坤　如何四時受用要綿綿默默固蔕深根逆順陰陽窮通今¶
古應變無有如神此希夷至理超名相頓了天眞到頭人向華¶
胥相會同賞陽春¶
　　其三¶
#<md:CK-KZ_JY240_01p004a>¶
<pb:YP-C_JY240_20ziji-08-0004a>¶
識破榮枯萬事俱忘宴處村墟蓋世功名掀天富貴不免被物¶
馳驅嘆南柯夢裏斷送了多少賢愚這田廬算人人有分誰肯¶
歸歟　獨余洒然脫穎任運止逍遙自在無拘蓑笠閒堆琴書¶
高掛活計冷淡瀟踈向松間石上吟風月雲水情攄伴清虛枕¶
烟霞高臥眞樂無餘¶
　　
** 解紅¶
杖蔾徐步過小橋逍遙遊南浦韶華暗改俄然又翠紅疎東郊¶
雨霽何處綿蠻黃鸝語見雲山掩映烟溪外斜陽暮晚凉趁竹¶
風清香度這閒裏光陰向誰訴塵寰百歲能幾許似浮漚出沒¶
迷者難悟　歸去來田園恐荒蕪東籬畔坦蕩笑傲琴書青松¶
#<md:CK-KZ_JY240_01p004b>¶
<pb:YP-C_JY240_20ziji-08-0004b>¶
影裏茅簷下保養殘軀一任世間物態翻騰催今古爭如我懶¶
散生涯貧與素興時歌困時眠狂時舞把萬事紛紛總不顧從¶
他人笑眞愚魯伴清風皓月幽隱蓬壺¶
　　
** 二郎神慢　　　　　　　　　　　　　@by馬丹陽¶
應仙舉便下手先除色慾好玉潔冰清大丈夫更休任泥拖水¶
漉一失人身難再復莫等閑把前程失悮今略訴長生久視五¶
件堪爲憑據　聽取第一要滌除念慮第二要忘貪戒酒肉第¶
三要濟貧拔苦第四要常行慈善第五要精神保護依此五件¶
功成行滿得赴蓬萊仙路¶
　　
** 金人捧露盤　　　　　　　　　　　@by盤山眞人¶
#<md:CK-KZ_JY240_01p005a>¶
<pb:YP-C_JY240_20ziji-08-0005a>¶
喜樂山村風月知音信任歲華交換終日掩柴門處幽軒閑看¶
古書慵惓住坐從容獨行獨步都把聲名斷抱守元陽情忘境¶
滅氣神和沖昇沈無碍玉爐煉至寶欲結清凉重生温煖　寂¶
寂空空沒空色養眞源返朴默默熟慣靜靜與清清覺心猿意¶
馬沒絲毫亂放曠無拘恣情散誕自在逍遙行滿與功成得無¶
生儘他烏兔走飛騰休管世情遠修眞之士休宜晚¶
　　
** 甘露滴喬松¶
光陰迅速嘆世人朝朝貪生無已假若富過石崇金玉堆積謾¶
贏得業相隨鎮日假瞞心昧已閻王請也從前罪業待交誰替¶
　爭如早早修持伴物外仙家抛離凡世默默湛寂别有壺中¶
#<md:CK-KZ_JY240_01p005b>¶
<pb:YP-C_JY240_20ziji-08-0005b>¶
天地顯森羅月輝輝觀法界神光一體歸去也清風送朝上帝¶
　　
** 雨霖淋　　　　　　　　　　　　　　@by宋披雲¶
高山流水嘆知音者世間能幾終南萬里烟霞歸去也歲云暮¶
矣柱杖藥爐經卷除此外有何行李樂恬淡清靜家風一片靈¶
臺瑩如洗　就中妙處因師指下工夫戰退無常鬼匣藏三尺¶
神劍霹𩆝響火龍飛起天下昇平無事白雲間笑傲而已名利¶
客不信長生奔走紅塵裏¶
　　其二¶
金蓮七朵自甘河等閑參破邱劉譚馬孫王郝太古許來同坐¶
兩箇披氈眞侶更漏泄祖師因果綻玉蘂萬朶齊芳香滿人間¶
#<md:CK-KZ_JY240_01p006a>¶
<pb:YP-C_JY240_20ziji-08-0006a>¶
瑞烟鎻　天元甲子休空過正羣仙出世交相賀全眞戸牖深¶
奥端的處要忘人我枝派後分十九住丹臺姓字名播功與行¶
但欠絲毫上界未容我¶
　　
** 玩瑤臺　　　　　　        @by馮尊師¶
直指玄元路嘆苦海迷人不悟在目前平平穩穩又無些險難¶
相阻把萬緣一切放下他自有聖賢提舉似斷雲野鶴飛騰向¶
物外青霄信步　慶會神仙侶渴時飲蟠桃醁醑出入在星樓¶
月殿笑人間生死今古跨綵鳳祥鸞上太虛歸來臥碧霞深處¶
這逍遙活計難傳分付與蓬萊伴侶¶
　　
** 瑤臺第一層詠茶¶
#<md:CK-KZ_JY240_01p006b>¶
<pb:YP-C_JY240_20ziji-08-0006b>¶
一氣纔交雷震動一聲吐黃芽玉人採得收歸鼎內製造無差¶
鐵輪萬轉羅撼漸急千遍無查妙如法用工夫了畢隨處生涯¶
　堪誇仙童手巧泛甌春雪妙難加睡魔趕退分開道眼識破¶
浮華趙州知味廬仝達此總到仙家這盞茶願人人早悟同赴¶
烟霞¶
　　
** 瑤臺月¶
黃糧夢斷把眼底浮華須當猛省凡籠跳出物外有何縈絆鎮¶
相隨霞友雲朋任到處風鄰月伴逍遙客無拘管遊緑水翫青¶
山疎散這些兒快樂千金不換　任人爭名奪利權且俺咱覓¶
箇左轉處單瓢活計占斷人間慵懶樂終朝一枕高眠放四大¶
#<md:CK-KZ_JY240_01p007a>¶
<pb:YP-C_JY240_20ziji-08-0007a>¶
長舒短展紅塵內君試看算誰似我清閑堪羨向閑中别有拿¶
雲手段¶
　　其二¶
平生懶惰只贏得一枕無憂高臥蓬頭垢面不管形骸摧挫任¶
三光日月奔馳放四大林泉擔荷深溪畔幽巖左青山隱白雲¶
鎻災禍雷轟電掣無由近我　日午起行了還坐把舊習般般¶
打破清閑處惟有這些兒箇倦貪心樂受貧窮愛慾斷慵興烟¶
火糧無貯丹無貨瀟然唱洒然和堪可神仙未了優游且過¶
　　
** 無俗念　　　　　　        @by郝太古¶
十年學道遇明師指破神仙眞訣一句便知天外事萬載千年¶
#<md:CK-KZ_JY240_01p007b>¶
<pb:YP-C_JY240_20ziji-08-0007b>¶
疑絶見色明心聞聲悟道此理難言說玄關斡運心生無限歡¶
悅　放開匝地清風迷雲散盡露出青霄月萬里乾坤明似水¶
一色寒光皎潔玉戸推開珠簾高捲坐對千巖雪人牛不見悟¶
箇不生不滅¶
　　其二¶
浮生碌碌算由天由命也由人福暑往寒來人漸老多少興衰¶
翻覆點石爲金指山爲寶未滿人欲千方萬計到頭那箇知足¶
　何似忙裏偷閑山間林下淨掃黃茅屋明月清風俱是伴又¶
有山青水緑斗酒詩篇飢飡渴飲且喜無榮辱醉來還醒醒來¶
還唱一曲¶
#<md:CK-KZ_JY240_01p008a>¶
<pb:YP-C_JY240_20ziji-08-0008a>¶
　　其三¶
孤身蹭蹬泛秦川西入蟠溪鄉域曠谷巖前幽礀畔高鑿雲龕¶
棲跡烟火俱無簞瓢不置日用何曾積飢食渴飲逐時村巷求¶
覓　選甚冷熱殘餘填腸塞肚不假眞修力好惡將來糊口過¶
免得庖厨勞役裝觀皮囊薰蒸關竅圖使添精液色身輕健法¶
身容易將息¶
　　其四¶
同雲瑞雪正三冬鬱閉嚴凝時節寂寞山家孤悄悄終日無人¶
談說百衲重披寒空獨坐夜永愁難徹長更無寐朔風穿戸凄¶
冽　化飯朝入西村林泉夾道玉蘂凌花結凍手頻呵仍自恨¶
#<md:CK-KZ_JY240_01p008b>¶
<pb:YP-C_JY240_20ziji-08-0008b>¶
濁骨凡胎愚劣晝夜參差飢寒逼迫早晚超生滅須憑一志撞¶
開千古心月¶
　　其五¶
茅菴交坐任清虛冷淡心香頻爇認得元初眞面目萬法同歸¶
無别行若閑雲坐猶空谷動靜成休歇重玄之妙信知擘口難¶
說　仰高彌遠鑽堅瞻前忽後一點元無缺語默仙凡俱契妙¶
禪道虛無寂滅遍量忘知盈壤靡覺表裏圓通徹玄天獨露一¶
輪無相心月¶
　　其六¶
參玄齟齬强鑽研道法堅如鋼鐵烏噪猿啼談不二切忌隨他¶
#<md:CK-KZ_JY240_01p009a>¶
<pb:YP-C_JY240_20ziji-08-0009a>¶
分别喝下明心杖頭見性此理固難說疑團打破本來頭面輕¶
泄　無根樹上花開脉傳今古脫落輪迴劫拂子龜毛敲兔角¶
潄石流泉長舌五派宗乘六傳祖意空立齊腰雪爲君舉似碧¶
潭冷浸秋月¶
　　
** 滿庭芳¶
一向沉空偏枯著靜癡人枉費工夫磨磚作鏡緣木欲求魚見¶
月何須用指觀花悟總是眞如聰明士隨機解物無愠無愉¶
爲仙爲佛事不增不減非實非虛露堂堂光赫赫一顆神珠混¶
俗凝然不染居眾處塵法難拘知常用巍巍蕩蕩何所不虛無¶
　　
** 酹江月　　　　　        @by皇甫眞人¶
#<md:CK-KZ_JY240_01p009b>¶
<pb:YP-C_JY240_20ziji-08-0009b>¶
鑿開混沌見錢塘南控長江凝碧今古詞人圖景誰解推原端¶
的歲去年來日庚月甲因甚無差忒如今說破要知天地來厯¶
　道號有一可名五行顚倒互列乾坤策坎水逆流朝丙戸隨¶
月盈虧消息氣到中秋金能生水倍湧千層雪神仙妙用與潮¶
沒箇分别¶
　　
** 水調歌頭　　　　        @by虛靖天師¶
高眞留祕訣達士濟羣迷心清行潔天人凡聖盡歸依不在飛¶
罡躡斗不在廣聞多學心亂轉狐疑但要除邪僞心地合神祇¶
　悟眞空離世網絕關機養成浩氣驅雷役電拯顚危混合百¶
神歸一一念通天徹地方始了無爲叱咤生風雨扶世佐明時¶
#<md:CK-KZ_JY240_01p010a>¶
<pb:YP-C_JY240_20ziji-08-0010a>¶
　　其二¶
不用尋神水也莫問華池黃芽白雪算來也是假名之只這乾¶
牛坤馬便是離龍坎虎不必更猜疑藥物無斤兩火候不須時¶
　偃月爐硃砂鼎總皆非眞鉛眞汞遇之不煉要何爲自己金¶
翁姹女漸漸打成一塊胎息象嬰兒不信張平叔你更問他誰¶
　　其三¶
東風捲簾幙時物又新奇桃花院落小橋流水柳依依正是清¶
明天氣芳草池塘鮮麗何處不相宜紫燕添新壘小雨洒芳菲¶
　老生涯沽酒杖釣魚磯江湖一樣幾聲鷗鷺夕陽微百歲光¶
陰石火萬疊雲山煙鎖回首頓忘機蝶夢松窗下高臥碧雲磎¶
#<md:CK-KZ_JY240_01p010b>¶
<pb:YP-C_JY240_20ziji-08-0010b>¶
　　
** 孤鷹¶
苦海爲人隨波逐浪茫茫甚日休期爲酒色財氣一向粘惹瞞¶
心昧己不算前程幻軀有限待作千年之計忽一朝陰公來請¶
看你教誰替　千間峻宇金玉滿堂畢竟成何濟勸諸公省早¶
把凡籠猛跳出向物外飄蓬放落魄婪躭鶉居鷇食昏昏煉己¶
默默地怡神養氣丹成旣濟乘彩雲跨鳳歸去¶
　　
** 集賢賓　　　　　　        @by王重陽¶
仔細曾窮究想六地眾生强攬閑愁恰纔得食飽又思量駿馬¶
輕裘有駿馬有輕裘又思量建節封侯假若金銀過北斗置下¶
萬頃良田蓋起百尺高樓兒孫自有兒孫福莫與兒孫作馬牛¶
#<md:CK-KZ_JY240_01p011a>¶
<pb:YP-C_JY240_20ziji-08-0011a>¶
貪利祿競虛名惹機勾豈知身似水上浮漚貪戀氣財并酒色¶
不肯上釣魚舟　荒盡丹田三頃荆棘多稠寶藏庫偷盜了明¶
珠鐵燈盞滲漏了清油水銀迸散難再收大丹砂甚日成就殺¶
曾叮嚀勸勸著後幾曾偢苦海深波浪流心閑無事卻垂鈎嗚¶
呼錦鱗終不省搖頭工擺尾恣縱來來往戲波流愚迷子省貪¶
求只爲針頭上名利等閑白了少年頭¶
　　
** 齊天樂　　　　　　        @by邱長春¶
自離東海上元本三州四人同契異域殊鄕同行並坐終日相¶
將遊戲談玄論妙究方外之清閑道家眞味唱和從容一師法¶
眷情何異于今分顯迥然苦志勤心磨煉各逃傾逝旣是飄零¶
#<md:CK-KZ_JY240_01p011b>¶
<pb:YP-C_JY240_20ziji-08-0011b>¶
難爲會合幽僻關山迢遞乾坤間隔望落落猶如曉星之勢再¶
遇何年駕雲朝上帝¶
　　其二¶
自清都别後來人間夢中遊戲性本玄虛君臨社稷洪福齊天¶
康濟冬温夏清任春水秋山放懷如意外物多情幻身無奈生¶
憔悴　深窮仙方道術固煉形神內觀返調元氣四大冲和三¶
彭遁匿熟境繁華何忌眞空妙有況千古靈明自然凋弊夢覺¶
心開廓然超萬歲¶
　　
** 永遇樂¶
試問諸公本來模樣如何形狀縱使丹青難描這箇曠劫端嚴¶
#<md:CK-KZ_JY240_01p012a>¶
<pb:YP-C_JY240_20ziji-08-0012a>¶
相無形無影觀之不見聽之又無響露堂堂不搖不動目前甚¶
是明朗　人還省悟迴光返照莫向外邊勞攘放下諸緣屏除¶
萬事物物離心上迷雲消散性天獨露心月永無遮障與三界¶
一切諸仙並無兩樣¶
　　其二¶
行也無憂坐也無悶長安長樂息息綿綿朝朝暮暮保養神珠¶
一顆閑是閑非莫偢莫採大忌競爭人我滅無明心似寒灰便¶
是道人功果　猿兒不走馬兒捉住龍虎定中交媾陽降陰升¶
日來月往爐煉長生藥抽添鼎內不須炊爨自有九陽眞火霜¶
心子明把天機與君說破¶
#<md:CK-KZ_JY240_01p012b>¶
<pb:YP-C_JY240_20ziji-08-0012b>¶
　　
** 宣靜三臺　　　　　       @by牛眞人¶
自小飄蓬身心落魄雲遊多在山東世間事看破渾是假想榮¶
華猶似夢中蓋箇庵兒隈山靠水栽松種竹成林炕暖窗明樂¶
清閑勝競利名月朗山東凉風細細南溪緑水粼粼漸煉得方¶
寸如灰冷一陽生玉鼎自温　秀氣氤氲仙花爛熳芳芬開遍¶
黃庭玉女金童採將來煉就紫金運轉三關驅回四象冲和一¶
點靈明氣結神凝聽笙簫一派樂音夙世前緣生逢正教全眞¶
妙道幽深行滿功成跨鸞鶴上太清¶
　　
** 詠武夷　　　　　　        @by白玉蟾¶
憶昔秦時中秋日武夷九曲烟寂寂斜陽數尺寒鴉枯木三十¶
#<md:CK-KZ_JY240_01p013a>¶
<pb:YP-C_JY240_20ziji-08-0013a>¶
六峯凝曉翠一溪流水生秋緑正滿林桂子散天香飛金粟¶
神仙客金丹熟玉詔下雲生足石頭新換骨尚黏紅肉夜半月¶
華明似晝玉皇降輦鋪殽餗笑曾孫回首幔亭前空松竹¶
　　
** 詠白蓮¶
昨夜嫦娥遊洞府醉歸天闕緣底事玉簪墮地水神不說持向¶
水晶宮裏去曉來捧出將饒舌被薰風吹作滿天香誰分别¶
芳而潤清且潔白似玉寒如雪想玉皇後苑應無此物只得賦¶
詩空賞嘆教人不敢輕攀折笑李麤梅瘦不如他眞奇絕¶
　　
** 萬年春　　　　　　        @by邱長春¶
衲襖秋來著衣漸覺時相稱霜天淨暢懷興不怕西風勁　百¶
#<md:CK-KZ_JY240_01p013b>¶
<pb:YP-C_JY240_20ziji-08-0013b>¶
片千條上手穿聯定寬還緊外疏狂性內放明珠瑩¶
　　
** 逍遙樂¶
天邊月初似弓庚地又無蹤龍尋虎虎尋龍兩相逢結一朶金¶
花弄風　天邊月似偃爐鉛汞鼎中居須憑火煉流珠一葫蘆¶
三百八十有四銖¶
　　
** 珍珠簾　　　　　　        @by白玉蟾¶
陰陽內感相交結有鉛汞分八卦羅列金鼎煉黃芽正一陽時¶
節子後午前方進火向玉爐烹成白雪通徹這玄關深奧難輕¶
洩　因師指訣幽微把金丹大藥將來分說捉住虎龍精自然¶
日月造化天機人怎曉換俗骨永無魔折超越望仙都稽首朝¶
#<md:CK-KZ_JY240_01p014a>¶
<pb:YP-C_JY240_20ziji-08-0014a>¶
元金闕¶
　　
** 𨢕醾香¶
自小孤雲身外無縈繫披一片搭一片逍遙快活計破葫瓢腰¶
間掛别無行李是人笑我沒操持儘教傍人點指　古廟祠堂¶
且共泥神作戲破砂盆潑瓦罐折匙無筯破紙被糊包定彎跧¶
打睡只等待行滿功成朝玉帝方表男兒有志¶
　　
** 望蓬萊　　　　　        　@by邱長春¶
聽咨告小事要君知萬事苦求終害己得便宜處落便宜伶俐¶
不如癡　眞修煉心外莫行持只具眼前爲見在自然煩惱不¶
相隨步步入無爲¶
#<md:CK-KZ_JY240_01p014b>¶
<pb:YP-C_JY240_20ziji-08-0014b>¶
　　
** 四塊玉¶
光景如梭勸早早回頭尋活計莫被利役名牽酒色昏迷是非¶
人我空惹閑氣鉛枯汞竭恁藏休悔謾爾傷悲便做從今下手¶
理會甯早莫稽遲　呆癡自落便宜縱養家千口成何濟枉使¶
身心勞碌晝夜無眠老卻朱顏教君憔悴何須自苦怎不囘首¶
自家推算無常有誰能替¶
　　
** 蘇武慢　　　　　　        @by馮尊師¶
飯了從容消閑策杖野望有何憑仗帆歸遠浦鷺立汀洲千樹¶
好花微放芳草池塘錦江樓閣隱隱雲埋青障向東郊極目天¶
涯不見故人惆悵　歸去也翠麓崎嶇林巒掩映消遣晚來情¶
#<md:CK-KZ_JY240_01p015a>¶
<pb:YP-C_JY240_20ziji-08-0015a>¶
况幽禽巧語弱柳垂金緑影小橋清響揮掃龍蛇領略風光陶¶
謝丹青吟唱這雲山好景物外烟霞幾人能訪¶
　　其二¶
返照迴光終焉活計何處可爲依託凋零鄭圃竹塢松溪林下¶
勝遊行樂霞友雲朋水色山光幽隱烟蘿巖壑更堂堂氣概摩¶
天一點浩然寥廓　堪愛處蝶戲花梢苔生石逕風細日高簾¶
幕清虛氣量咀嚼乾坤高邁市朝歡約疏葛寬裁痩玉橫拖笑¶
傲東籬吟酌把眞情欲寫奈何塵世故人蕭索¶
　　其三¶
識破塵寰凡籠跳出飄蕩幸無拘束萍蹤自在雅操孤高還若¶
#<md:CK-KZ_JY240_01p015b>¶
<pb:YP-C_JY240_20ziji-08-0015b>¶
野雲麋鹿遇坎乘流混俗和光知止有何榮辱恣滔滔海上人¶
間不管韶華催促　從此後筆硯生塵蠅蝸絕念安分翠微雲¶
屋般般放下事事都休靜對小軒梅竹一味疎慵萬古淳風便¶
是眞常清福任群情晝夜奔波世路競爭蠻觸¶
　　其四¶
夢斷槐宮倚天長嘯勘破物情今古擔簦映雪射虎誅龍曾把¶
少年身誤金谷繁華漢苑秦宮空有落花飛絮嘆浮生終日忙¶
忙誰肯死前回顧　爭似我玉塵清談金徽雅弄高卧洞天門¶
戸逍遙畎畝肆任情懷閑伴蓼汀鷗鷺收拾生涯紫蟹黃柑江¶
上一簑烟雨醉歸來依舊蘆花深處月明幽浦¶
#<md:CK-KZ_JY240_01p016a>¶
<pb:YP-C_JY240_20ziji-08-0016a>¶
　　其五¶
試問禪關參求無數往往到頭虛老磨磚作鏡積雪爲梁迷了¶
幾多年少毛吞大海芥納須彌金色頭陀微笑悟時超十地三¶
乘疑滯四生六道　誰聽得絕想巖前無陰樹下杜宇一聲春¶
曉曹溪路險鷲嶺雲深此處故人音杳千丈冰崖五葉蓮開古¶
殿簾垂香裊免葛藤叢裏老婆遊子夢魂顛倒¶
　　其六¶
出世登眞須憑剛志决要頓開靈慧消塵止念絕愛忘憂恬淡¶
自然知味雷震一聲火發三田半夜烏飛千里透簾幃鉛鼎温¶
温恣飲玉漿香膩　堪下手策鳳攀鸞烹金間木遊賞洞房佳¶
#<md:CK-KZ_JY240_01p016b>¶
<pb:YP-C_JY240_20ziji-08-0016b>¶
瑞傾光吐秀塞海衝山眞氣遍充天地乘履風雲摘騎日月不¶
比尋常兒戲把玄珠收取大羅歸去聖賢同域¶
　　其七¶
大道幽深如何消息說破鬼神驚駭挾藏宇宙剖判玄元眞樂¶
世間無賽靈鷲峰前寶珠拈出明顯五般光彩照乾坤上下羣¶
生知者壽同山海　最至極翠靄輕分瓊花亂墜空裏結成華¶
蓋金身玉骨月帔星冠符合水晶天籟清淨門庭聖賢風範千¶
古儼然常在願學人達此希夷微理共遊方外¶
　　其八¶
避世安時同塵處順淵默至人誰識鶉居鷇食蘚逕蘿龕深密¶
#<md:CK-KZ_JY240_01p017a>¶
<pb:YP-C_JY240_20ziji-08-0017a>¶
養廉甯極浮定有宜出入無方順逆神機難測樂簞瓢笑傲林¶
泉未肯折腰形役　當此際棐几松軒唇歌舌彈渴飲玉壺春¶
色一懷皓月兩袖清風眞箇箇中消息方外生涯靜中意味不¶
許等閑攀摘待迷雲吹散玉繩高潔自知端的¶
　　其九¶
堪嘆羣情迷津宛轉漂蕩甚時休歇爭頭競角抵死謾生一向¶
戀家貪業利鎖名韁慾浪恩山酒市花衢顛蹷騁嘍囉似蟻循¶
環不念鬢華如雪　誰肯向大朴林中無爲鄕裏閑伴老聃莊¶
列珠獲象罔夢斷華胥高枕洞天日月三界廓然八表冲虛湛¶
湛靈光通徹這逍遙劫外妙哉眞樂世間難說¶
#<md:CK-KZ_JY240_01p017b>¶
<pb:YP-C_JY240_20ziji-08-0017b>¶
　　其十¶
過隙年光如毛塵事暗把物情移換浮生擾擾背覺隨塵酒色¶
利名縈絆憑君看取厯代英雄楚越周秦唐漢謾遺留壞塚頽¶
碑千古是非不斷　聞早悟碧玉壺中白雲堆裏别有翠霞宮¶
殿三天雅會五彩光攢朝赴紫微瓊宴閬苑瑤池絳闕清都信¶
任逍遙遊翫笑愚頑苦海販骨無休往來流轉¶
　　十一¶
悟入曹溪鶴衝霄漢雲水道人活計臨川舉楫對景擲鈎澇漉¶
錦鱗紅鯉風送漁舟透入雙峯影裏駭然明霽見烟霞極目金¶
丹一粒貴珍難比　玄妙處大一含眞玄元成象升降箇中無¶
#<md:CK-KZ_JY240_01p018a>¶
<pb:YP-C_JY240_20ziji-08-0018a>¶
滯堅持九載志煉三年精進五華瓊液都在靈源洞徹九光眞¶
境了然超彼這長生久視天機深奧上仙眞理¶
　　十二¶
創建靈壇初修丹竈保養太和眞命風生虎嘯火發龍騰燮理¶
要依時令金木交并斗斡天關旋遶滌除心徑覩玄珠一粒流¶
霞閃爍送歸金鼎　壺內景造化希夷玄機要妙點製魄仙魂¶
聖無中體用有理明眞悟得本來眞性還返無窮漸入青陽仙¶
境照虛盈靜這一輪明月百年蒙閉豁然開瑩¶
　　十三¶
運氣吞霞乘風飲露須列五行爲則南山赤鳳北海烏龜堅志¶
#<md:CK-KZ_JY240_01p018b>¶
<pb:YP-C_JY240_20ziji-08-0018b>¶
用心求得鉛汞相迎造化爐中烹就一丸端的這陰陽神用虛¶
無長養浩然眞息　玄關悟到此方知盲聾耳目得遇至人開¶
剔用符妙道默運玄機瓊液轉流增益雲水清閑太虛空寂寥¶
廓本無蹤跡這金丹一訣平生疑難渙然冰釋¶
　　十四¶
日月高奔金波滿泛七返九還延祚眞精應物大道潛身恍惚¶
妙通玄路直待陽生造化神丹龍虎紫霄天賦這瑤函寶篆天¶
機須仗至人開悟　長生道固蒂深根仙家活計烹鍊鉛汞爲¶
務爐輝五彩鼎耀三光識取本來眞祖明月樓前覩箇金蟬飛¶
舞翠峰明宇把凌雲一志精誠修進上仙科舉¶
#<md:CK-KZ_JY240_01p019a>¶
<pb:YP-C_JY240_20ziji-08-0019a>¶
　　十五¶
元氣充飡麻衣遮體萬事轉頭何濟黃芽白雪黑水紅雲軒轅¶
注傳名世深謝明師說破希夷妙理本來精粹把仙胎養就雲¶
璈繚繞萬神咸備　持造化箇箇圓成人人具足一氣返還資¶
質週遊八境遍賞三山不離目前親詣堪笑迷途豈識隂陽宗¶
祖任教邪魅煉金丹悉是乾坤英秀鬭爭豪氣¶
　　十六¶
絕粒停厨飡霞飲露返復自然相製鉛生五彩汞發三光方顯¶
大丹苗裔開啟朱扉躍出金烏飛入玉蟾宮裏把陰陽交會神¶
爐烹就浩然眞體　虛無內紫氣盤旋玄珠閃爍射透混成宗¶
#<md:CK-KZ_JY240_01p019b>¶
<pb:YP-C_JY240_20ziji-08-0019b>¶
睿忘機修道隱跡求仙常默心無凋弊貪戀榮華悮了赫赤神¶
丹恣情抛棄有人人識道專精謹守决然超彼¶
　　十七¶
洞曉玄機深明丹竈賴與宗祖符契龍耕虎種玉液金芝好箇¶
道家活計丹鼎容光覩箇嬰兒旋遶驚天駭地馭紫雲翠鳳相¶
迎眞的上仙苗裔　三陽首玉蘂天香琪花寶樹掩映瑞雲佳¶
麗天光瀲灧桂影扶疏鯤化大鵬相繼休謂狂言性裏分明消¶
息知人才藝在英豪决烈精神果敢性情高志¶
　　十八¶
志氣凌雲精神英秀得脫遍求眞理虛空爐火自己天眞遭遇¶
#<md:CK-KZ_JY240_01p020a>¶
<pb:YP-C_JY240_20ziji-08-0020a>¶
便能修製師不高明咫尺如隔千里要分眞僞這黃芽赤髓時¶
人皆有奈何愚昧　眞烈士斡運機關鑿開混沌奪得夜明如¶
意輝輝寶蓋赫赫靈光影隱大淵無滯休縱心猿盜了金鼎還¶
丹謾勞虛費起三陽眞火時時烹煉九還逃避¶
　　十九¶
冒雪衝霜迎風沐雨得遇至人開悟通微入妙起死囘生可謂¶
煉丹規矩離坎相交返復陰陽須藉木龍金虎把乾坤鼎器五¶
行羅列直居眞土　玄妙處種就黃芽燒成丹藥此理向誰分¶
訴玻瓈鳳孕碧玉龍珠深飛出瑞雲處諕得三尸奔走六賊逃¶
去顯仙胎飛舞五雲繚繞樂聲齊舉¶
#<md:CK-KZ_JY240_01p020b>¶
<pb:YP-C_JY240_20ziji-08-0020b>¶
　　二十¶
靜室修心雲山養道幾遇至人傳訣爐攢八卦鼎備三才修建¶
道家基業陰與陽并斡轉樞機旋走龍虎蟠結這天機逆順學¶
流不曉豈能分别　希夷理瑞氣騰騰祥雲藹藹紫霧罩籠金¶
闕千神咸備萬化全成方應大丹熟也琪樹瑤花遍滿虛空眞¶
景翠紅相列觀心澄曉月清風滿目洞天朗徹¶
　　
** 蘇武慢　　　　　　        @by虞伯生¶
自笑微生凡情不斷輕棄舊磯垂釣走馬長安聽鶯上苑空負¶
洛陽年少玉殿傳宣金鑾陪宴屢草九重丹詔是何年夢斷槐¶
根依舊一蓑江表　天賜我萬疊雲屛五湖煙浪無限野猿沙¶
#<md:CK-KZ_JY240_01p021a>¶
<pb:YP-C_JY240_20ziji-08-0021a>¶
鳥平明紫閣日晏玄洲晞髮太霞林杪蒼龍騰海白鶴衝霄顛¶
倒一時俱了望清都獨步高秋風露洞天初曉¶
　　其二¶
掃盡風雲綽開塵土落得半邱藏拙青松爲蓋白石爲床一切¶
物情休歇幾度蓬萊布袍長劍閑對海波澄澈是誰家酒熟仙¶
瓢邀我共看明月　歸去也玉宇寥寥銀河耿耿鐵笛一聲山¶
裂三花高擁九炁彌羅縹緲太清瑤闕手把芙蓉凌空飛步今¶
夜幾人朝謁便翻身北斗爲杓遍散紫甌香雪¶
　　其三¶
山月來時海風不動平地玉樓瓊宇桂子飄香露華如水自按¶
#<md:CK-KZ_JY240_01p021b>¶
<pb:YP-C_JY240_20ziji-08-0021b>¶
洞簫如縷杳杳冥冥泠泠厯厯青鳥解傳芳語太微中鸞鶴相¶
求盡是舊時眞侣君　聽取列豹重關鼓雷千吏天界更多官¶
府石女簪花木人勸酒爲我此間聊住高唱微吟揮毫萬丈塵¶
世等閑今古看春山一色青青何意斷雲殘雨¶
　　其四¶
皓月清霜釣舟如葉閑渡小溪澄碧銀漢無聲玉虹橫野斗柄¶
正垂天北半幅烏紗數莖華髮一𣓈野鳧飛舄問回仙城南老¶
樹能見幾何今昔　西華頂十丈高花九天秋露結就翠房瑤¶
實脫屣非難凌空何遠三咽雪融冰液辟穀神方飡霞眞訣一¶
去更無消息笑人間長住虛空誰似一輪紅日¶
#<md:CK-KZ_JY240_01p022a>¶
<pb:YP-C_JY240_20ziji-08-0022a>¶
　　其五¶
放棹滄浪落霞殘照聊倚岸迴山轉乘鴈雙鳧斷蘆漂葦身在¶
畫圖秋晚雨送灘聲風搖燭影深夜尚披吟卷算離情何必天¶
涯咫尺路遙人遠　空自笑洛下書生襄陽耆舊夢裏幾時曾¶
見老矣浮邱賦詩明月千仞碧天長劍雪霽瓊樓春生瑤席容¶
我故山高宴待鷄鳴日出羅浮飛度海波清淺¶
　　其六¶
對酒當歌無愁可解是箇道人標格好風過耳皓月盈懷清淨¶
水聲山色世上千年山中七日隨處慣曾爲客盡虛空北斗南¶
辰此事有誰消得曾　記得碧眼胡僧布袍滄海直下釣絲千¶
#<md:CK-KZ_JY240_01p022b>¶
<pb:YP-C_JY240_20ziji-08-0022b>¶
尺掣取鯨魚風雷變化不是等閑奇特寒暑相催乾坤不用厯¶
劫不爲陳迹可憐生忘卻高年長伴小兒戲劇¶
　　其七¶
憶昔坡仙夜遊赤壁孤鶴掠舟西過英雄消盡身世茫然月小¶
水寒星大何似漁翁不知今古醉傍蓼花螢火夢相逢羽服翩¶
躚未必此時非我　誰解道歲晚江空風帆月力橫槊賦詩江¶
左清露衣裳晚風洲渚多少短歌長些玉宇高寒故人何處渺¶
渺予懷無那嘆乘桴浮海飄然從者未知誰可¶
　　其八¶
歸去來兮昨非今是惆悵獨悲奚語迷途未遠晨景熹微乃命¶
#<md:CK-KZ_JY240_01p023a>¶
<pb:YP-C_JY240_20ziji-08-0023a>¶
導夫先路風颺輕舟候門童稚此日載瞻衡宇酒盈樽三徑雖¶
荒松菊宛然如故　聊寄傲與世相違舊友都忘更復駕言焉¶
取琴書情話尋壑經邱倦鳥岫雲容與農人吿我有事西疇孤¶
棹賦詩春雨但樂夫天命何疑委化任渠留去¶
　　其九¶
十載燕山十年江上慣見半生風雪對雪無舟泛舟無雪不遇¶
並時高潔斷岸殘沙今兹何夕一似剡溪歸越但掀篷數尺梅¶
花人迹鳥飛俱絕　君不見五老危顛浮邱絕頂笑我早生華¶
髮返老還童易麤爲妙空有九還丹訣霽景浮空天光眩海一¶
體了無分别便堪稱六乙仙公千古太虛明月¶
#<md:CK-KZ_JY240_01p023b>¶
<pb:YP-C_JY240_20ziji-08-0023b>¶
　　其十¶
六十歸來今過七十感謝聖恩嘉惠早眠晏起渴飲飢飡自己¶
了無心事數卷殘書半枚破硯聊表秀才而已道先生快寫能¶
吟直是去之遠矣　沒尋思拄箇青藜靸雙芒屨走去渡頭觀¶
水逝者滔滔來之衮衮不覺日斜風細有一漁翁驀然相喚你¶
在看他甚的便扶携穿起鮮魚博得一樽同醉¶
　　十一¶
一逕通幽畫屛橫翠行到白雲深處世外蟠桃井邊佳橘别有¶
種芝瑤圃檀板輕敲素琴閑弄奉獻鳳膏麟脯舞翩翩鶴髮飄¶
蕭仍似舊時仙侣　君看取華屋神仙滿堂金玉此是蟪蛄朝¶
#<md:CK-KZ_JY240_01p024a>¶
<pb:YP-C_JY240_20ziji-08-0024a>¶
暮五色蓬萊九秋鵰鶚别有出身之路酒熟麻姑雲生巫峽稽¶
首洞天歸去任海波清淺無時何處緑窗雲戸¶
　　十二¶
雲淡風輕傍花隨柳將謂少年行樂高閣林間小車城裏千古¶
太平西洛瞻彼泱泱言思君子流水儼然如昨但清遊天際輕¶
陰未辯暮愁離索　長記得童冠相隨吟咏鳶飛魚躍逝者如¶
斯吾衰甚矣調理自存斟酌清廟朱絃舊堂金石隱几似聞更¶
作農人吿我有事西疇窈窕掛書牛角¶
　　
** 滿江紅　　　　　　        @by馮尊師¶
寒暑相催俄然又秋傳信驚往事幾番成敗百年如瞬軒冕未¶
#<md:CK-KZ_JY240_01p024b>¶
<pb:YP-C_JY240_20ziji-08-0024b>¶
酬黃卷志琴書早賦青山隱占五湖煙月樂希夷無盈損　人¶
間事多愁恨方外趣别風韻這瀛洲甯美玉堂金印徇物情懷¶
兒女操摩天頭角神仙分看碧霄歸去彩鳳迎白雲引¶
　　其二¶
雨過東郊溪痕淺山堂春曉堪愛處桃花流水閑雲幽鳥物表¶
羣分紅日天涯一點青山小向緑陰竹影捲柴扉終焉了　清¶
閑處誰知道方外客人間少且襟風杯月醉眠芳草大志含容¶
天地考眞情卓立希夷杳謾將消息寄林泉煙霞老¶
　　其三¶
今古高情都緣在林泉江曲知此身如幻甯羨錦衣華屋雅志¶
#<md:CK-KZ_JY240_01p025a>¶
<pb:YP-C_JY240_20ziji-08-0025a>¶
偏憐雕浦月達人豈羨金山玉喜滿庭花影日篩金苔斑緑¶
終焉計東籬菊虛心杖南軒竹枕琴書高卧坦然無辱萬古興¶
亡春夢覺一溪雲水平生足看武陵三秀噴幽香芝田熟¶
　　其四¶
東里先生家何在山陰溪曲對一川平野掩映數間茅屋昨夜¶
江頭新雨過門前流水清如玉傍小橋環合柳參天搖新緑¶
疎籬畔叢叢菊虛簷外蕭蕭竹嘆古今得失是非榮辱須信人¶
生歸去也世間萬事何時足問此春新釀酒何如今朝熟¶
　　其五¶
一片閑心明洞達天心無曲身未能輕舉權作道家梁屋壺內¶
#<md:CK-KZ_JY240_01p025b>¶
<pb:YP-C_JY240_20ziji-08-0025b>¶
時看吞日月世間不羨堆金玉任自虚幻轉光陰披紅緑　丹¶
砂井黃金菊靈芝草琅玕竹對無情瀟灑有何榮辱大夢百年¶
方外去平生萬事心頭足向人間三度見河清蟠桃熟¶
　　其六¶
一片閑心髑髏子無窮生滅被化機搬弄馳騁許多顛蹷販骨¶
如山成底事迷情似海難超越痛亘初靈物久被沉埋塵沙劫¶
　求出離須猛烈尋知友談冰雪下工夫磨煉靈光明徹風定¶
波澄潭底見雲開冷浸天心月問啞人飡蜜味如何無言說¶
　　其七　　　　　　　        @by雲陽子¶
竪起空拳休着相秤鎚是鐵敢承當時要丈夫剛烈古佛拈花¶
#<md:CK-KZ_JY240_01p026a>¶
<pb:YP-C_JY240_20ziji-08-0026a>¶
微微笑今時幾箇齊腰雪嘆杜鵑啼得血流枝誰知切　啞人¶
夢難分别耳聾漢偏解說有孤峰頂上木人饒舌鳥噪猿啼談¶
不二松風澗水眞玄泄這機關打破看寒空家家月¶
　　其八¶
元本當初無一物萬緣濛漠嘆同流學道誰肯死前除削兩掌¶
三拳空熱鬧揚眉瞬目千般作看眼光落地見賢家抬手腳¶
絕妄念忘人我名利斷是非趓伴烟霞深處坦然行樂境滅心¶
忘無生豁斷雲來往寥天廓顯一輪孤月射寒潭實無錯¶
　　其九　　　　　　　        @by莫月鼎¶
法在先天玄妙處無言可說其要在守乎中正靈臺瑩徹太極¶
#<md:CK-KZ_JY240_01p026b>¶
<pb:YP-C_JY240_20ziji-08-0026b>¶
神居黃谷內先天炁在玄關穴寂然不動感而通憑剛烈　運¶
風雷祈雨雪役鬼神驅妖孽只此是非呪非符非罡訣寂定神¶
歸元谷府功成行滿仙班列翫太虛穩穩駕祥雲朝金闕¶
　  其十¶
買得青山便收草鞋藜杖更不過建章宮下灞陵橋上天地蝸¶
牛蠻觸待功名蟻穴槐安相近新來白髮幾多長三千丈　從¶
今脫紅塵網青石枕松風響有商山四皓閑來往火棗便宜秋¶
露滴交梨正要春温養算古來誰似我逍遙陶元亮¶
　　
** 春　　　　　　　　       @by邱長春¶
山中好最好是春時紅白野花千種樣間關幽鳥百般啼空翠¶
#<md:CK-KZ_JY240_01p027a>¶
<pb:YP-C_JY240_20ziji-08-0027a>¶
濕人衣　茶自採笋蕨更同薇百結布衫忘世慮幾壺村酒適¶
天機一醉任東西¶
　　夏¶
山中好長夏正相宜脩竹萬竿金鎖碎飛流千尺玉簾垂何處¶
有炎曦　松影下散誕更無拘沉李浮瓜供枕簟蒼松白石伴¶
琴碁一醉任風吹¶
　　秋¶
山中好秋景不凄凉白酒黃鷄新稻熟紫茱金菊有清香橘緑¶
滿林霜　涼月白松檜鬱蒼蒼但見村翁歌賀社不聞丁壯在¶
門傍一醉又何妨¶
#<md:CK-KZ_JY240_01p027b>¶
<pb:YP-C_JY240_20ziji-08-0027b>¶
　　冬¶
山中好末後稱三冬紙帳蒲團香淡碧竹爐茶竈火深紅交袖¶
坐和沖　人如夢百歲等閑中梅蕊綻時泉脉動雪花飛處雁¶
書空一醉徒春風¶
** 月上海棠　　　　　        @by劉鐵冠¶
全眞辦下無空過布袍麻絛腋袋掛剪髮髼頭逍遙自在行踏¶
簞瓢把每日沿門乞化　低頭稽首纔道罷又撞着箇魔頭來¶
說話問道先生元是甚麽人家隨緣答俺師父邱劉譚馬¶
　　其二¶
昨夜因打北邙山過見箇骷髏兒道邊卧雨洒風吹骷髏被牧¶
#<md:CK-KZ_JY240_01p028a>¶
<pb:YP-C_JY240_20ziji-08-0028a>¶
童打破知他是李四張三王大　低頭無語思量我大限來時¶
怎趓軃家有千金難免這場灾禍休爭我到底一家一箇¶
　　其三¶
吾言勸了千千萬無一箇回頭猛烈漢教上千般猶道火院牽¶
纏絆沒計算一限又推一限　憂兒憂女沒衣飯指望百年永¶
作伴閻王來追鬼使上門喚拖將去也不道家緣不辦¶
　　
** 山亭柳¶
世事堪憂光景難留春去又逢秋四季催人老百年似蝶夢莊¶
周勘破從前似假着甚攬閑愁　慷慨幸遇希夷教塵情事一¶
筆都勾下志速勤修有等愚癡輩馬丹陽喚不回頭打的無緣¶
#<md:CK-KZ_JY240_01p028b>¶
<pb:YP-C_JY240_20ziji-08-0028b>¶
業鬼有分做骷髏¶
　　
** 滿庭芳              @by王重陽¶
汝奉全眞繼分五祖略將宗派稱揚老君金口親付與西王聖¶
母賜東華教主東華降鍾離承當傳玄理富春劉相呂祖悟黃¶
糧　登仙弘誓願行緣甘水復度重陽過山東遊厯直至東洋¶
見七朵金蓮出水邱劉譚馬郝孫王吾門弟天元慶會萬朶玉¶
蓮芳¶
　　其二　　　　　　　        @by馬丹陽¶
吾劍非凡玉皇宣賜非吾誰敢承當青蛇三尺時復起祥光剔¶
起乾坤骨髓劈開太一眞陽何人鑄耶溪歐冶金水配柔剛¶
#<md:CK-KZ_JY240_01p029a>¶
<pb:YP-C_JY240_20ziji-08-0029a>¶
不知何處用除邪斬怪甯靜諸方斡開萬象盡化玄霜惟有修¶
行不謹輕輕指魂魄飛揚匣中響雷聲震動萬里鬼神藏¶
　　其三¶
搭手尋思百年如夢算來何不清閑逍遙快樂且樂一身安日¶
月韶光似箭不覺人老花殘思今古從前勇猛盡葬在北邙山¶
　不如心行善無煩惱養就朱顏怕無常限到意馬牢拴神炁¶
休教敗壞鎖白牛常在金欄修行事自家性命莫作等閑看¶
　　其四　　　　　　　      @by三于眞人¶
落魄閑人逍遙懶漢逢人不語西東騰騰兀兀來往似塵中乞¶
化前街後巷安居住古廟閑宮傍人問這般懶漢卻是甚家風¶
#<md:CK-KZ_JY240_01p029b>¶
<pb:YP-C_JY240_20ziji-08-0029b>¶
　諸公休分辯三清上聖鍾呂爲宗拜邱劉譚馬斡運神功得¶
處玄玄妙用清虛志款款朦朧眞空就長生話三教習皆通¶
　　其五¶
年小靈童出家學道師言側耳須聽清晨早起掃地莫揚塵梳¶
洗身邊潔淨然後刷釜拈盆厨房內油鹽米麵休得費半毫分¶
　客來須接待行須緩步語要低聲守清貧寂淡莫戀浮榮遇¶
晩端身正坐心清淨滿目光生休改變天長地久自有好前程¶
　　其六¶
昨日花開今朝花謝算來眼下時光成家立計劫劫與誰忙纔¶
見青春年少霎時間緑鬢成霜堪嗟嘆人身不識自恁苦無常¶
#<md:CK-KZ_JY240_01p030a>¶
<pb:YP-C_JY240_20ziji-08-0030a>¶
　不如早悟金銀過斗難免無常思鄕嶺上空滴淚成行兒女¶
無箇肯替到頭來獨自承當聽吾勸迴光返照相伴馬丹陽¶
　　其七¶
男作行尸女爲走骨爺娘總是骷髏子孫後代番作小骷髏日¶
久年深長大辦資財匹配骷髏聚滿堂活鬼終日翫骷髏　當¶
家骷髏漢忙忙劫劫長養骷髏有朝身喪誰替你骷髏三寸主¶
人氣斷活骷髏相送死骷髏休悲痛勸君早悟照管你骷髏¶
　　其八¶
歸去來兮不如歸去算來都是便宜也無煩惱也沒是和非選¶
箇巖前淨處好蓋箇小小菴兒黃昏後安眠一覺直睡到大齋¶
#<md:CK-KZ_JY240_01p030b>¶
<pb:YP-C_JY240_20ziji-08-0030b>¶
時　此外别無事逍遙快樂幾箇人知高官好做也要追陪假¶
若前遮後擁金魚帶壓損朝衣思量後一箇口裏插得几張匙¶
　　其九¶
道教初興釋門微顯一興一廢如然達磨闡教東土至西天都¶
是後學晚輩貪酒色損壞眞源爭財氣不依教法也望到西天¶
　三千年一遇全眞大教甲子天年邱公闡教萬朶金蓮上界¶
羣仙在世諸魔難道化才賢君知否今番不遇更待萬餘年¶
　　其十¶
兒女如花妻顏似玉算來眼下時光積財千萬難買不無常驀¶
地陰公來請無辭訴更不推忙空歸去資財換主兒女各分張¶
#<md:CK-KZ_JY240_01p031a>¶
<pb:YP-C_JY240_20ziji-08-0031a>¶
　聰明賢達者早離火院趓了忙忙逍遙散誕落箇清閑飢後¶
巡門化飯寒來紙布衣裳無牽繫神仙未了落得壽延長¶
　　十一¶
身是庵兒性爲庵主耳便是門窗壁中爲舍腹是厨房心是當¶
厨博士運水火煉就元陽心甯守依時飯熟盛與主人嘗　休¶
出庵外去些兒迷路難奔家鄕端然庵內坐修補中央運就金¶
梁玉柱透清風明月靈光安然坐不搖不動怕甚惡風霜¶
　　十二¶
大道無形難言難說世人不曉其根不憑清淨數墨强尋文若¶
是只憑經典世間有多少能人都成道九天之上塞滿玉皇庭¶
#<md:CK-KZ_JY240_01p031b>¶
<pb:YP-C_JY240_20ziji-08-0031b>¶
　何須開辯利休窮周易罷講黃庭眞清眞淨心上要無塵自¶
有神仙提挈恁時節得赴玄門幽微處逍遙快樂終日囉哩㖫¶
　　十三¶
遇此荒年天下門徒受魔受難過此番纔顯眞誠道友刹那慷¶
慨應過天仙廣化天尊忠昭烈士甲子旬中要五千加剛志九¶
天仙闕無數金蓮　逢魔一志當先心上休教邪共偏舉刀時¶
一性如山不動三清上聖到處隨現不在功全不須行滿一志¶
無疑上聖勸諸門弟肯忘形忘體隨我昇天¶
　　十四¶
甘草人參天麻芍藥薄荷荆芥川芎乳香沒藥白芷共甘松玉¶
#<md:CK-KZ_JY240_01p032a>¶
<pb:YP-C_JY240_20ziji-08-0032a>¶
金梨蘆桔梗甘菊花藁本茯苓防風等細辛分兩各自要均停¶
　問甚渾身壯熱管甚偏正夾腦頭風着將一字㗜鼻中當下¶
神功有準李貴妃曾壞雙睛端的效章宗見喜加做一提金¶
　　十五¶
二氣旋還三宫升降往來於數無窮透關神水鉛汞過三峯返¶
復周流八脉戊己煉陰虎陽龍凝精處金花的的外見形容¶
靈光眞造化天機深遠推測難通算利名酒色恰似秋風大道¶
玄爐進火三田內養出神功功成後天書來召平步赴瑤宮¶
　　十六¶
眞鐵牛兒形容醜惡性剛强偏好爭馳人人皆有那箇解牽騎¶
#<md:CK-KZ_JY240_01p032b>¶
<pb:YP-C_JY240_20ziji-08-0032b>¶
種就黃芽滿院更須用神水澆之中宮裏若無此獸安得嬰兒¶
　乾坤眞動靜生成活計總賴於伊飢餐虎髓渴飲水銀池夜¶
半牽連進火明光迸海底騰輝牧童向華池宴罷乘箇月明歸¶
　　十七¶
石火光陰人身不久算來生死難防忽生或滅恰似電爭光識¶
破形骸假合尋得箇出世仙方思量後囘心向道要認箇法中¶
王 時時常見面同行同坐同飲霞漿同伴清風明月同一志¶
同見天光同相會同師訪道同唱滿庭芳¶
　　
** 滿庭芳(修鍊)　　　　        @by白玉蟾¶
鼎用乾坤藥須烏兔恁時方煉金丹水中虎吼火裏龍蟠况是¶
#<md:CK-KZ_JY240_01p033a>¶
<pb:YP-C_JY240_20ziji-08-0033a>¶
兌鉛震汞自元谷上至泥丸些兒事坎離復姤返老作童顏¶
五行全四象不調停火候間斷如閑六天罡所指玉出崑山不¶
動纖毫雲雨頃刻須直透三關黃庭內一陽來復丹就片時間¶
　　其二¶
道釋儒門三教歸一算來平等肩齊道分天地萬化總歸基佛¶
在靈山證果六年後雪嶺修持儒門教温良恭儉萬代帝王師¶
　道傳秘訣佛流方便忍辱慈悲大成至聖豈辯高低都是後¶
學晩輩分人我說是談非休爭氣三尊一體瞻仰共皈依¶
　　其三¶
這炷名香天然清秀生於象帝之先金爐焚處裊裊起祥烟不¶
#<md:CK-KZ_JY240_01p033b>¶
<pb:YP-C_JY240_20ziji-08-0033b>¶
是沉檀乳降亦不是四和龍涎括來獻先賢後化五祖大羅天¶
　此香靈妙處遍周法界氣味眞全開人鼻竅入至通玄願八¶
荒四海同霑至化道氣綿綿從今後一人有慶萬萬餘年¶
　　其四¶
命似清風性如朗月瑩然獨見輝輝靈光普照何日不歸依常¶
在無明之處任昇騰斗轉星移通眞理不無不有動靜應神機¶
　其間多少事皆是方寸或是或非在人人運用志見高低悟¶
者頭頭皆是未明時處處皆迷修眞士觀天行道功滿步雲歸¶
　　其五¶
壽竹長青壽松高聳壽山壽水俱全壽星壽夜壽象現中天壽¶
#<md:CK-KZ_JY240_01p034a>¶
<pb:YP-C_JY240_20ziji-08-0034a>¶
祝長生不老壽香一炷寶鼎龍涎壽童引壽龜壽鶴壽燭比金¶
蓮　壽盤添壽果壽桃初熟壽滿三千壽筵歌壽曲壽酒與流¶
連壽從今去福壽無邊壽仁者壽門高大福壽永綿綿¶
　　其六¶
辰出街頭酉歸堂內切須規矩隨身志誠香火早晩去朝眞遍¶
厯名山福地不恥問參訪高人休誇逞斷除人我心地放教平¶
　燒丹並煉藥琴暮書畫各有司存應干請祈法術都是謾勞¶
神且任隨緣乞化省多少勞碌精神團圞坐齊同慈愛異骨總¶
成親¶
　　其七¶
#<md:CK-KZ_JY240_01p034b>¶
<pb:YP-C_JY240_20ziji-08-0034b>¶
減飯除情敵魔戰睡聖賢學道根基進人退己用事契心機遇¶
境休生烟火安閑處性要無疑爭知道洪波跳出卻還入希夷¶
　罷貪財色酒氣掣開利鎖截斷嗔癡完全性命物外何爲悟¶
徹元初色相功成也歸去來兮乘丹鳳蓬萊宮裏獨步訪鍾離¶
　　其八¶
稽首諸兄略聽吾勸化飯朝日隨緣殘餘好惡只要自心堅飽¶
後歸庵靜坐無益語閉口藏言他人過見如不見方寸得安然¶
　且休尋玄妙牢拴意馬堅鎖心猿去除人我滅火消烟晝夜¶
敵魔戰睡常寂靜調息綿綿君知否如斯妙用子母自團圓¶
　　其九¶
#<md:CK-KZ_JY240_01p035a>¶
<pb:YP-C_JY240_20ziji-08-0035a>¶
今日榮華前生福善悟來更好重修百年光景生滅水浮漚販¶
骨無休歇歡未盡又遭愁愁嗟人世忙忙造業幾箇肯抽頭¶
清閑歸物外逍遙獨步身內閑搜把汞鉛顛倒性月如秋直待¶
功成行滿超三界永列仙儔乘雲去眞容不朽免再卧荒邱¶
　　其十¶
清淨家風如常合道本來面目休迷行住坐卧何處不相隨達¶
理頭頭解脫明心無作無爲君還悟絲毫放過畫餅不充飢¶
古今賢達者伏無情慧劍斬斷昏迷把三尸趕退六賊分離雲¶
散天心獨露吐紅霞烹鍊須彌眞功至長生活計能有幾人知¶
　　十一¶
#<md:CK-KZ_JY240_01p035b>¶
<pb:YP-C_JY240_20ziji-08-0035b>¶
恬淡家風寂寥活計無爲無作無言行住坐卧莫放馬猿顛性¶
有調和柔弱觸來無火無煙通眞理無情無慾無罪亦無愆¶
諸公休外覓天眞一點元在心間被黑雲遮障不計餘年好用¶
清風吹散雲收處露出青天森羅見一輪明月光耀照無邊¶
　　十二¶
過去休思未來莫想見前一念俱忘三心滅去顯出法中王便¶
是生前面目無形貌獨露堂堂玄玄理四方眞炁攢結聚中黃¶
　閑閑常內守勝如塵世苦海茫茫隨緣隨分柔弱和光漸漸¶
輪迴路出看看近來到蓬莊功成日携雲獨步朝見禮虛皇¶
　　十三(武當降筆)　　　        @by辛天君¶
#<md:CK-KZ_JY240_01p036a>¶
<pb:YP-C_JY240_20ziji-08-0036a>¶
玉皇傳宣搜求仙子六百餘員仙官仙位補闕大羅天勅下諸¶
神採訪隨方所選覓高賢三元日書人功行飛奏御爐前　全¶
眞門弟子修功積行專要心堅猛降龍伏虎煉汞烹鉛一旦天¶
書選舉雲霄路快著仙鞭朝金闕三清殿下作箇狀元仙¶
　　十四¶
百歲光陰渾如一夢不覺過春秋憨癡愚昧日夜爲家憂衣食¶
前生注定更何須物外貪求當思忖深坑火院終日箇如囚¶
諸公聽我勸兒孫福祿莫與爲牛把恩情挫碎物外精求管甚¶
紅輪西墜儘教他月出東頭降心定囘頭是岸咫尺到瀛洲¶
　　十五¶
#<md:CK-KZ_JY240_01p036b>¶
<pb:YP-C_JY240_20ziji-08-0036b>¶
盡說烟消皆言火滅觸來總是無明不知不覺怎得離衆生道¶
本易行易曉奈心迷難曉難行心魔障未成大善方寸不能營¶
　同流聽囑付是非休辯人我休爭嘆行尸走骨何辱何榮急¶
救自家性命炁神和清潔眞形靈靈語蓬萊閬苑三島是前程¶
　　
** 沁園春　　　　　　　      @by呂洞賓¶
世事紛紛似水東傾甚時了期嘆利名千古爭馳虎豹邱原一¶
旦總伴狐狸荆棘叢中桑榆影裏亂塚堆堆知是誰君知否謾¶
徒勞百載空皺雙眉　爭如歸去來兮放四大優游無所爲歸¶
碧岩洞完性命臨風對月笑傲希夷一曲弦歌千鍾美酒日月¶
循環不老伊童顏在鎮龜齡鶴壽罷唱黃雞¶
#<md:CK-KZ_JY240_01p037a>¶
<pb:YP-C_JY240_20ziji-08-0037a>¶
　　其二¶
不喜輕裘布衣芒履任春與秋傍人笑我生涯拙塵寰碌碌畢¶
竟何求物外蓬瀛壺中方寸論此宗風沒價酬誰知道無爲快¶
樂不羨王侯　多謀轉使多愁恰似吞他名利鈎看日前些子¶
昇沉事把天機喪盡不肯抽頭蜂爲花忙蛾因燈逝只恁迷前¶
忘後憂嗟身事莊周蝶夢蝶夢莊周¶
　　其三¶
大道無名大音希聲大器晩成笑迷人管見不言便了似鑽冰¶
取火紐石爲繩使盡精神虛勞神用緣木求魚甚日烹愚癡輩¶
磨磚作鏡怎覩光明　何須百計經營守樸樸湻湻絕愛憎澄¶
#<md:CK-KZ_JY240_01p037b>¶
<pb:YP-C_JY240_20ziji-08-0037b>¶
虛心實腹谷神不死深根固蒂久視長生湛湛澄澄先天先地¶
一炁寥寥混杳冥希夷理這一輪皎月無缺無盈¶
　　其四¶
瑞雪翻雲長風舞浪仙家畫圖問城南老樹如今在否洛中强¶
客還再來無獨上君山渺觀磊石八百里清波漾巨區何曾錯¶
有茶中上竈酒裏仙姑　終須度了肩吾卻稽首終南眾老夫¶
自太平寺裏題詩去後東林沈宅大醉歸歟天上巡多人間到¶
少更不向廬山索鱠魚相憐否好借君黃鶴上我清都¶
　　其五¶
黄鶴樓前吹笛之時先生朗吟想劍光飛過朝遊北海墨籃放¶
#<md:CK-KZ_JY240_01p038a>¶
<pb:YP-C_JY240_20ziji-08-0038a>¶
下夜醉東林鐺煮山川粟藏世界有明月清風如此心呵呵笑¶
釀成白酒散盡黃金　知音自有相尋休踏碎葫蘆斫斷琴唱¶
白蘋紅蓼廬山日暮西風落葉渭水秋深三入岳陽再遊湓浦¶
一自悠悠直至今桃源路不妨來往同與登臨¶
　　其六¶
切勸學人悟取靈臺休得外求這天機玄妙非容易與君今日¶
細說根由沒口婆婆偏能言語沒腳童兒擅蹴戲毬眞消息見¶
雲埋玉洞月照金樓　有誰似我能修把獅子擒來變作牛向¶
黃河浪裏翻筋斗太陽宮裏捉住獼猴白雪花開青雲子結占¶
得玄關第一籌仙宮舍跨驪龍歸去永翫瀛洲¶
#<md:CK-KZ_JY240_01p038b>¶
<pb:YP-C_JY240_20ziji-08-0038b>¶
　　其七¶
昨夜南京今朝北嶽倏焉忽然遇洞中有酒渴來好飲君山作¶
枕醉後高眠出入無迹往來不定半似癡呆半似顛隨身處有¶
一襟風月兩袖雲煙人　間漂蕩多年又排辦東華第二筵把¶
玉樓推倒種吾琪樹黃河放淺栽我金蓮擊碎珊瑚翻身蓬島¶
稽首虛皇御座前無難事功成八百行滿三千¶
　　　其八¶
打破疑團謝了空花飲啄隨緣有蒲團禪版消磨白日臨風對¶
月可度流年携箇山童拖條藜杖閑趁松風影裏眠從今後袖¶
金針玉線頓鎖爲煙　何須祖祖相傳被渭水松風泄盡禪昔¶
#<md:CK-KZ_JY240_01p039a>¶
<pb:YP-C_JY240_20ziji-08-0039a>¶
年會向水中摸月如今卻解火裏生蓮向上宗乘别無玄妙十¶
百元來是一千翻身處見漚停巨海雲散長天¶
　　其九¶
瑞雪長空布滿周天色似銀況此物不論貧富應無深遠觸處¶
皆均片片不教塵污落處冥冥不聽聲江天靜見天華宇宙景¶
物皆新　教人驀地歡欣似一派銀河徹底清聚時節如鋪玉¶
散來後無踪無影無形此是天機眞造化不比尋常假造成陰¶
消盡待三陽數足别換新春¶
　　其十¶
自古賢愚日月輪催盡沉下泉漢張陳義斷因名利恣奢華後¶
#<md:CK-KZ_JY240_01p039b>¶
<pb:YP-C_JY240_20ziji-08-0039b>¶
破壞家園墳廟江邊漢陵原畔勢盡還空皆亦然英雄輩盡道¶
傍壞塚衰草綿綿　嗚呼往事堪憐染虛幻浮花逐逝川又爭¶
如省悟塵勞愛趣貧閑居素保煉丹田越過輪迴超昇苦海直¶
上清凉般若船逍遙岸會玄妙雲路同訪桃源¶
　　十一¶
好無來由名利區區幾時盡頭算榮華富貴名高位顯妻兒艷¶
女肯做持修冷淡玄門清虛妙道苦澁難行孰意留修行路悟¶
輪迴生死有分仙流　除身外盡是閑愁猛割斷冤情去便休¶
頂幘巾布素隨緣度日逍遙雲水物外遨遊閑裏尋閑損之又¶
損火滅煙消絶外求將歸去這酆都路變蓬島瀛洲¶
#<md:CK-KZ_JY240_01p040a>¶
<pb:YP-C_JY240_20ziji-08-0040a>¶
　　十二¶
絶品龍團製造幽微建溪路賒向南山採的蟾酥烏血和合北¶
海七寶靈芽時遇陽春收歸璚室碾磨搗香塵膩水加玉甌內¶
仗仙童手巧烹出金花　奇茶堪獻仙家但啜罷香生兩腋僥¶
倖趙州難遇盧仝不見苦中甘味意與誰誇滌盡凡心洗開道¶
眼返老還童鬢似鴉眞奇瑞願人人解飲同赴煙霞¶
　　十三¶
自古神仙隱跡終南萬代流傳說經臺上針活枯栢鍊丹爐下¶
化女石泉四皓商山十老古洞尹喜親聞道德篇結庵處有青¶
牛繫柏白鹿昇天　翊聖古跡依然雪樣三朝畫得全有元眞¶
#<md:CK-KZ_JY240_01p040b>¶
<pb:YP-C_JY240_20ziji-08-0040b>¶
文澗松陰一夢鍾離悟道跨鶴金仙二祖披氈甘河引度傳受¶
重陽七朵蓮全眞教洞天福地象帝之先¶
　　十四¶
火院牽纏夜去明來早晩休今日不知明日事忙忙劫劫苦苦¶
貪求人似風燈草頭珠露俺見傷心珠淚流不堅久似石中迸¶
火水上浮漚　休休聞早回頭把往日風流一筆勾麤衣淡飯¶
隨緣過任傍人笑我我又誰偢限到頭來不論貧富着甚來由¶
日夜愁聞年少把家緣棄了海上雲遊¶
　　十五¶
眞一長存太虛同體妙門自開旣混元初判兩儀布景歸根復¶
#<md:CK-KZ_JY240_01p041a>¶
<pb:YP-C_JY240_20ziji-08-0041a>¶
命全藉靈臺浩氣衝開谷神混化一點靈光空際來凝神處聽¶
龍吟虎嘯殺地風雷　奇哉妙道難猜解點化愚迷成大材與¶
君說破分明狀似蚌含淵月秋兔懷胎壯志男兒當年高士莫¶
把身心惹世埃功成後便高登紫府位列仙階¶
　　十六¶
要做神仙鍊丹工夫亦有何難向雷聲震處玉爐火熾土釜煙¶
寒姹女乘龍金翁跨虎片餉之間結大還丹田裏有白鵝一箇¶
飛入泥丸　河車運上崑山全不動纖毫過此關把龜蛇烏兔¶
生擒活捉霎時雲雨一點成丹白雪漫天黃芽滿地服此刀圭¶
永注顏常温養使脫胎換骨身在雲端¶
#<md:CK-KZ_JY240_01p041b>¶
<pb:YP-C_JY240_20ziji-08-0041b>¶
　　十七¶
大智閑閑放曠無拘任其自然寄雅懷幽興松間石上高歌沉¶
醉月下風前玉女吹笙金童舞袖送我元炁入太玄玄中理盡¶
浮沉浩浩來去綿綿　奇哉異景難言算别是人間一洞天立¶
身敦厚銷磨歲月從他輕薄海變桑田神炁冲和陰陽昇降已¶
占逍遙陸地仙無煩惱任開懷縱筆注寫書篇¶
　　十八　　　            @by馮尊師(和)¶
曠劫威音頓悟之時不假外緣任騰騰兀兀天涯海角閑雲野¶
鶴豈管流年月下風前逍遙自在興則高歌困則眠囘頭處落¶
花飛絮遠水輕烟　本來無說無傳道乃强名豈有禪這桃紅¶
#<md:CK-KZ_JY240_01p042a>¶
<pb:YP-C_JY240_20ziji-08-0042a>¶
柳緑自然消息何須扭捏擊竹拈蓮大相無形眞空非有論甚¶
纖毫與大千石獅子敢胡言貉語說地談天¶
　　十九¶
古往今來一刹那間又早百年任石崇富貴陳平貧賤顏囘短¶
命盜跖長年南陌新阡北邙舊塚盡是許多愚共賢全不見金¶
釵十二珠履三千　只因不鍊還丹箇箇道凡夫無宿緣庭前¶
頑石尚能聽法城南老樹猶解成仙斗酒篇詩張琴隻劍具結¶
人間歡喜緣人問我如何是道笑指青天¶
　　
** 燭影搖紅¶
金菊初開玉蟾新滿昇天皎重陽佳致始恢弘圓鑑亭亭照上¶
#<md:CK-KZ_JY240_01p042b>¶
<pb:YP-C_JY240_20ziji-08-0042b>¶
界中央奮矯桂花鮮雲收八表緑枝裊裊素魄團團於中奇妙¶
　細蘂繁英洞天幽圃知多少高臺深夜最堪觀得遇圓明了¶
風動清香盤繞爛銀霞交光池沼一叢霜氣萬古冰輪冲和誰¶
曉¶
　　
** 臨江仙¶
達道逍遙無事客狂歌度日欣欣孤然一性朗然眞清如三島¶
月閑似九霄雲　語話參差絶世夢心頭不掛微塵四時遊翫¶
百花親壺中天不夜物外景長春¶
　　
** 鶯啼序　　　　　　        @by呂洞賓¶
三峯路險雪滿空崖瑞祥煙霧起澗畔聽龍吟虎嘯電閃星輝¶
#<md:CK-KZ_JY240_01p043a>¶
<pb:YP-C_JY240_20ziji-08-0043a>¶
迸出紅光鬼神驚避　鉛凝汞結爐中養就丹點瓦礫成至寶¶
愚人餐一粒延年紀那堪更有神珠萬顆流霞晃耀遍穿宮裏¶
　　
** 蘇幕遮　　　　　　        @by馬丹陽¶
上丹田玄空路玉鎖金闕八卦珠簾庫左有青龍右有白虎碧¶
服胡僧便是三清土　虎伏龍龍伏虎戰退三尸贏得河車路¶
意馬心猿牢拴住運上崑崙透入泥丸去¶
　　其二¶
中丹田多玄妙聚寶池中五色霞光照姹女嬰兒盡歡笑鍊就¶
金丹價值千千兆　服一粒馨香妙換骨抽胎萬病消除了返¶
老還童年又少快樂逍遙倚定岩溪曉¶
#<md:CK-KZ_JY240_01p043b>¶
<pb:YP-C_JY240_20ziji-08-0043b>¶
　　其三¶
下丹田明仙道有箇牛兒不喫尋常草玉液華池滋味好白雪¶
黃芽喂得牛兒飽　金龍頭銀纏繳瑩潔無塵遍地如雪罩擺¶
尾搖頭噉聲叫過海穿江直上蓬萊島¶
　　其四               @by朗然子¶
精氣神須保愛一粒金丹每在街頭賣四十年來無人買閙花¶
叢裏還了鴛鴦債　九三爻地天泰離上金烏飛入銀蟾界百¶
尺竿頭做一解這些工夫任使傍人賽¶
　　其五¶
嘆人身如傀儡五彩粧成盡是虛瞞昧叉手棚頭談今古相呼¶
#<md:CK-KZ_JY240_01p044a>¶
<pb:YP-C_JY240_20ziji-08-0044a>¶
相喚空向人前舞　出來時如風雨氣斷之時七魄三魂去饒¶
你棚前搥畫鼓喚不回頭終沒回來路¶
　　
** 生查子¶
夜來忽覩一場希乍見幾箇燈蛾兒堪人嗟呀愛慾貪嗔不肯¶
捨錯認燈光隨高隨下火焰跟前百般顛耍十分燒着全然不¶
怕直待燈盞內做箇焦巴這囘休也　休也休也奉勸你諸公¶
畧聽予勸休似燈蛾兒心生愛戀戀着恩愛老了面面皺髮白¶
腰曲頭低耳聾眼暗覓箇回轉把往日風流一刀兩斷聞身康¶
健早做箇惺惺洒洒漢猛跳出凡籠便是一箇了辦¶
　　
** 解冤結¶
#<md:CK-KZ_JY240_01p044b>¶
<pb:YP-C_JY240_20ziji-08-0044b>¶
北方一日南方一日共東西四方交日夢寐沉沉且往來遊行¶
消日待他年道心開日　百年短景都來幾日暗推排今朝明¶
日不覺推排到聖賢佳音來日洞天開是吾歸日¶
　　其二　　　　　　　        @by邱長春¶
山河已定干戈不起太平時八方和氣齋醮頻修盛報答虛空¶
天地謝洪恩暗中慈惠千年一遇神仙出世幸遭逢莫生輕易¶
供養精嚴但一歲勝如一歲遇良辰大家沉醉¶
　　
** 喜遷鶯¶
死生都怕這輪迴販骨如何得罷不悟眞常强生枝節性命了¶
達不下有中不解無中無裏難明眞假離萬法這本來一點何¶
#<md:CK-KZ_JY240_01p045a>¶
<pb:YP-C_JY240_20ziji-08-0045a>¶
處安劄　敢問些兒話修眞養性如何憑執把甚是明心甚爲¶
見性甚是萬緣不掛甚爲明月清風甚是玲瓏脫洒了眞法吿¶
師父慈悲提携點化¶
　　其二¶
死生不怕仗剛風一掃般般都罷獨露眞常不生枝節性命亦¶
無高下亦無內外其中就裏元無眞假明萬法這眞如一點不¶
須安劄　悟得無生話無作無爲大道無執把六二明心時時¶
見性只此萬緣不掛處處明月清風端的玲瓏脫洒了眞法眞¶
空自在不生不化¶
　　
** 爇香心¶
#<md:CK-KZ_JY240_01p045b>¶
<pb:YP-C_JY240_20ziji-08-0045b>¶
大道無形方寸何憑在人人智見高明能降衆欲解斷羣情作¶
鬧中之閑忙中靜濁中清情態如嬰懷抱如冰自朦朧覺破前¶
程吾言致祝君耳深聽下十分功十分志十分誠¶
　　其二¶
情慾消忘脫了根塵樂虚恬杰淡崇眞形如野鶴性似孤雲到¶
處爲家風爲伴月爲鄰　住世無心異俗超羣握玄機哩囉哩¶
㖮省一點顏貌常新得至眞功全眞行侍眞君¶
　　
** 昭君怨¶
坐後談禪說道起後不依些少心口自尋思好呆癡　日用機¶
關千萬何曾滅了一件欲望做神仙好難天¶
#<md:CK-KZ_JY240_01p046a>¶
<pb:YP-C_JY240_20ziji-08-0046a>¶
　　其二¶
學道須憑一志無志難逃生死對境志如山自然安　萬法不¶
離清淨性定方能得命會得這玄空道必通¶
　　
** 霜天曉角¶
浮生碌碌盡飄流世慾空恁苦爭活計被情愛海沒　夢中競¶
利祿謾儔機狡縱有百般榮貴誰念光陰迅速¶
　　其二¶
世事促促莫勞心役役棄塵早歸林下蓋箇低低茅屋　映窗¶
疎竹洒洒風生玉萬疊青山爲友那管桑田翻覆¶
　　
** 促拍滿路花¶
#<md:CK-KZ_JY240_01p046b>¶
<pb:YP-C_JY240_20ziji-08-0046b>¶
西風吹渭水落葉滿長安忙忙塵世裏獨自清閑自然爐鼎虎¶
繞與龍蟠九轉丹砂就一粒刀圭餌爲陸地神仙　便萬釘寶¶
帶貂蟬富貴欲薰天黃糧猶未熟夢驚殘是非海裏眞道立身¶
難拂袖江南去白蘋紅蓼再遊湓浦廬山¶
　　
** 驀山溪¶
不如歸去作箇清閑漢著甚來由惹别人三長兩短天公許大¶
何處不容身且謾着有生涯試待尋思看　鑑湖裏面淺山林¶
畔住箇小庵兒且隨分麤衣淡飯嘲風詠月蕭散過平生塵世¶
事盡如麻我也誰能管¶
　　
** 浪淘沙¶
#<md:CK-KZ_JY240_01p047a>¶
<pb:YP-C_JY240_20ziji-08-0047a>¶
修竹間青松翠影重重道家樓閣白雲中隔岸紅塵飛不到水¶
浸寒空　此景與誰同洞口仙翁素琴彈罷倒金鍾笑傲煙霞¶
無一事明月清風¶
　　其二¶
一箇主人翁住在靈宮無形無影亦無蹤鐵眼銅晴觀不見體¶
似虛空　出入不通風天地難籠被吾擒在藥爐中運起周天¶
三昧火煅鍊眞容¶
　　其三¶
我有屋三間住在深山四無墻壁海遮欄萬象森羅爲斗拱瓦¶
是青天　不漏數十年也是前緣一朝功行滿三千降得活龍¶
#<md:CK-KZ_JY240_01p047b>¶
<pb:YP-C_JY240_20ziji-08-0047b>¶
伏得虎方表神仙¶
　　
** 永遇樂¶
忙裏偷閑鬧中取靜利名休競有限光陰無涯塵事貪愛何時¶
盡無情烏兔催人早老暗裏換了緑鬢此形骸假合幻化算來¶
有甚憑準　隨緣度日和光同塵惹甚閑愁閑悶富貴由天榮¶
華是命休更勞方寸心中無事眼前清淨俱是快活時景你若¶
待般般稱意耐心且等¶
　　
** 跨金鸞　　　　　　        @by牛眞人¶
錦堂春璚仙朝列璚筵遇良辰名香共爇吐氤氲瑞藹祥煙慶¶
三眞重陽五祖願當今聖主遐延昔有軒轅駕龍騰飛上朝玉¶
#<md:CK-KZ_JY240_01p048a>¶
<pb:YP-C_JY240_20ziji-08-0048a>¶
帝自爭先恁時萬聖齊會宴賞共留連簫詔美金童捧盞玉女¶
傳　宣觀神宮仙苑異景降鸞鳳鶴舞翩翩仙童報蟠桃正結¶
丹桂初圓萬載金龜千秋玉兔老人星見慶這些事洞天佳景¶
還也勝塵緣無來去天地同壽日月齊年¶
　　
** 踏莎行¶
一領布袍一床紙被葫蘆拄杖爲行李三盃兩盞樂天眞誰能¶
與你爭閑氣　滿眼蒼生爭名奪利朝朝只要巴家計教他喫¶
箇土饅頭方知裏面滋味¶
　　
** 喝馬一枝花¶
雨過山花綻霧歛雲收天漢清閑幽雅處遊翫古洞巖前時把¶
#<md:CK-KZ_JY240_01p048b>¶
<pb:YP-C_JY240_20ziji-08-0048b>¶
金丹鍊不愛乘肥馬富貴榮華是非都不管　獨坐茅齋看古¶
傳把道經時轉橫琴膝上撫鶴來見紫綬金章是則是官高顯¶
五更忙上馬爭如我仙家日午柴門猶掩¶
　　
** 探春令¶
草堂三鼓夢遊仙到蓬壺閬苑正白雲滿地無人掃信幽圃香¶
風旋　羣眞朝列黃金殿醉流霞璚宴頓覺來一片清凉意似¶
明月山頭見¶
　　
** 黃鶴洞仙　　　　　        @by馬丹陽¶
終日駕鹽車鞭棒時時打自數精神久屈沉如病馬怎得優游¶
也 伯樂祖師來見後頻嗟呀巧計多方贖了身得志馬須報¶
#<md:CK-KZ_JY240_01p049a>¶
<pb:YP-C_JY240_20ziji-08-0049a>¶
師恩也¶
　　
** 無夢令二首¶
猛悟百年彈指淚似迸珠不止急解死生憂管甚石中火起石¶
中火起一任停喪在地學道非難非易怎敢已而不已專下死¶
工夫悟得長生活計長生活計收拾精光神氣¶
　　
** 柳梢青¶
布袍草履厯天涯朝市與雲霞隨分有些活計杖挑周易南華¶
　客來問我浮世事無言指落華鍊就水雲情性腳踏到處爲¶
家¶
　　
** 一剪梅¶
#<md:CK-KZ_JY240_01p049b>¶
<pb:YP-C_JY240_20ziji-08-0049b>¶
粗布寬衣下領袍一襟瀟灑兩袖飄飄水雲活計伴漁樵過得¶
今宵莫問來朝　九節蒼龍仗一條仙經數卷肩上橫挑腰間¶
懸箇小丹瓢行也逍遙坐也逍遙¶
　　
** 醉桃源¶
本來無說本無言澄寂湛然湛然常寂炁神全希內自觀玄¶
　玄中妙妙中玄無相貌莫團圓往來去怎遮攔清風明月前¶
　　
** 女冠子¶
人命無常看青雲雨過山水韶華盡過了百年如夢有似希夷¶
忘情絶愛念好把意馬心猿牢繫綿綿密密有似出息常不保¶
入息　十年一似修眞理做神仙萬無一失門生莫生疑若有¶
#<md:CK-KZ_JY240_01p050a>¶
<pb:YP-C_JY240_20ziji-08-0050a>¶
纖毫虛謬馬風罰作陰山爲鬼心行常不昧遍十方觀照天地¶
累成功行自有金童來認你¶
　　
** 玉交枝¶
我已叮嚀勸展手心休倦後巷前街茶坊酒肆且遍繞巡門散¶
喏好降心與修行方便　一志休回轉趁了今生願神氣沖和¶
陰陽昇降虎龍爭鬭迸金燦爛繞丹田看眞人出現¶
　　
** 歸朝歡¶
天地初分何處寄父母無生名甚字須將這箇要分明推窮此¶
理甯論是細細傳不二亦能整究從前事往來頻不知迷迷甚¶
日得言賜　忽爾眞靈前面至認得無形觀喜示惺惺覷着甚¶
#<md:CK-KZ_JY240_01p050b>¶
<pb:YP-C_JY240_20ziji-08-0050b>¶
端嚴輝輝返照通容易見時惟覓妙玄微雅深中透出圓光五¶
般顏采復本總祥瑞¶
　　
** 六么令　　　　　　　　　　　　　　@by王重陽¶
眞清眞靜便是虎和龍澄澄湛湛嬰兒姹女自昇騰寂默刀圭¶
根本齋戒換西東時中十二常常覺照內調神氣玉爐功　何¶
須尋枝摘葉豈論語丹經假餘玄妙知懶墮亦成空滅睡忘言¶
除慾飲膳少豐融外係疏嗇人情薄淡念頭打破漸幽通¶
　　
** 賀新凉　　　　　　　　　　　　　　@by陳益之¶
滿酌開懷酒算人生不如意事十常八九 造化小兒眞厮戲¶
到了翻前覆後謾只向塵中奔走多滿時賢口¶
#<md:CK-KZ_JY240_01p051a>¶
<pb:YP-C_JY240_20ziji-08-0051a>¶
　　
** 紅芍藥　　　　　　　　　　　　　　@by王通叟¶
人生百歲七十稀少更除十年孩童小又十年昏老都五十載¶
一半被睡魔分了那二十五載之中甯無些箇煩惱　子細思¶
量好追歡及早遇酒追朋笑傲玉山摧倒沉醉且沉醉人生似¶
露垂芳草幸新來有酒如澠結千秋歌笑¶
　　
** 宣靖三臺(化丹陽)　　　　　　　　　@by王重陽¶
有限形軀無涯火院刹那催促光陰想人生有似當風燭整日¶
家晝忙夜驚有等愚迷千思萬想家緣逼迫渾沉愛子憐妻被¶
冤家繫纜縈身猛悟迴頭名韁割斷恩山推倒重重將愛海跳¶
出清閑樂道逍遙半張紙一張琴　土榻安眠牢拴意馬莫教¶
#<md:CK-KZ_JY240_01p051b>¶
<pb:YP-C_JY240_20ziji-08-0051b>¶
鬭亂身心慧劍揮時斬群魔萬神自甯二炁相交龍奔虎走金¶
烏玉兔相迎入玉爐金鼎丹砂煉陽神出朝玉京此箇家風冰¶
清玉潔點頭多謝知音欲要成雙全後價值千金¶
　　
** 太常引　　　　　　        @by譚眞人¶
非僧非俗亦非仙茅屋兩三椽白石與清泉更誰問桃源洞天¶
　一爐寶篆一甌春雪澆灌淨三田杰閑想谷神篇不覺松枝¶
月圓¶
　　其二¶
光陰迅速不停留春去又還秋展破皺眉頭且唱和仙歌散憂¶
　百年短景爭名競利圖恁惹閑愁休恁苦貪求但得過隨緣¶
#<md:CK-KZ_JY240_01p052a>¶
<pb:YP-C_JY240_20ziji-08-0052a>¶
便休¶
　　其三¶
百年勳業鏡中看嘆行路古來難風雨換朱顏更誰管安仁鬢¶
斑　掀天聲價凌雲氣勢短夢破槐安回首問青山放一片孤¶
雲自閑¶
　　
** 青玉案¶
無爲大道人難曉只爲工夫少猛悟迴光常返照三田之內六¶
府之中塵垢頻頻掃　諸緣斷處清懷抱一點虛靈自耀認得¶
玄元清靜道百關調暢一性圓明得出遊仙島¶
　　其二¶
#<md:CK-KZ_JY240_01p052b>¶
<pb:YP-C_JY240_20ziji-08-0052b>¶
一從東别長安道西住蟠溪廟漸扣南山雲寂渺茅庵冷淡土¶
龕瀟灑官府何曾到　夜深陌上行人悄忽聽巖前子規呌聲¶
聲相勸不如歸去爭奈工夫少¶
　　
** 賀聖朝¶
草堂初寐青衣扃戸丹頂歸巢抱瑤琴高枕夢遊仙島待閑訪¶
三茅　中宵睡覺聲如鳴珮竹被風敲隔疏林斜望斷雲飛正¶
月上松梢¶
　　
** 解佩令¶
一生懞懂世事不曉喫茶飯不知飢飽坐處生根立一似頑石¶
當道任傍人笑我虛矯　文藝不解豈知典教說修行無分剖¶
#<md:CK-KZ_JY240_01p053a>¶
<pb:YP-C_JY240_20ziji-08-0053a>¶
面上塵埃髮髼鬆身披衲襖永長生浩劫不老¶
　　
** 粉蝶兒¶
欲識還丹認取自家宗祖便不計當初來處是誰人椿胎骨誰¶
人捏塑捉住這一靈性元來是鉛結聚　旣已爲人要了自家¶
龍虎便不會卻擒捉住把金丹一粒吞來入腹恁時免得輪迴¶
受苦¶
　　
** 武陵春¶
物物般般都放下熟境目然休忙裏偷閑鬧處收不挂一絲頭¶
　動靜不拘無動靜法界莫能歸境邱逍遙物外遊性似水晶¶
毬¶
#<md:CK-KZ_JY240_01p053b>¶
<pb:YP-C_JY240_20ziji-08-0053b>¶
　　
** 拾菜娘　　　　　         @by邱長春¶
一片頑心要似飛引入千古不思歸幸遇明師因曉了肯教熟¶
境再相隨　你待東時我卻西我今省悟卽從伊萬劫輪迴皆¶
爲汝百般魔障更因誰¶
　　
** 二郎神¶
小張歌也好把繁華勘破速認元初眞面目把意馬心猿牢鎻¶
百歲光陰能有幾也不可虛過耳卻聽囑付仙風道骨莫向紅¶
塵埋墮　省呵把師父親言記着你原是蓬萊洞裏仙爲思凡¶
人間淪落速整仙胎歸上會莫荏苒俗情繫縛自思忖假饒積¶
玉堆金終久幻化如何¶
#<md:CK-KZ_JY240_01p054a>¶
<pb:YP-C_JY240_20ziji-08-0054a>¶
　　
** 青梅引¶
我笑迷人不信乖劣癡心戀貪名利縈繫落魄狂遊每將術藝¶
養道用安身己道知和息藜杖藥瓢蓑衣蠻笠縱大地有滿地¶
珍珠那的直甚閑氣　無限峰巒聳翠略撰箇茅庵用做棲心¶
幸有靈苗裔更兼泉水飢渴自然無礙獨坐深山裏悶看乾坤¶
間隔望落落如曉星之勢再遇何年駕雲朝上帝¶
　　
** 玉胡蝶¶
捉住玉山赤鳳神舟同泛激浪漂浮便使烏龜開口出頭喜謨¶
吸洪濤枯乾北海使巨波澆灌西湖自舒敷水紋花面皆是金¶
鋪　光珠盈盈照耀恰如明月晃晃方隅普徧騰輝盡成霞彩¶
#<md:CK-KZ_JY240_01p054b>¶
<pb:YP-C_JY240_20ziji-08-0054b>¶
環環紆見圓珠深深漸見結寶丹空外超踰得臨途大羅天上¶
永永惺甦¶
　　
** 玉液泉¶
這消息幾人知獨我全眞好大悟來心地清凉便分曉本來面¶
目常照最玄妙金關開玉戸閉來往通關竅遍三田覺上下和¶
沖降銀雪黃芽遍生芝草　姹嬰舞跳透引動龍吟虎嘯般運¶
在斡旋中坎離顛倒龜蛇戰鬭水火抽添爐內燒丹結就明珠¶
晃耀玉皇深恩宣詔祥雲攢罩恁時穩跨青鸞歸蓬島¶
　　
** 煉丹砂　　　           @by馬丹陽¶
行道要心堅密護丹田調和眞息永綿綿十二時中常若見休¶
#<md:CK-KZ_JY240_01p055a>¶
<pb:YP-C_JY240_20ziji-08-0055a>¶
要塵牽　訣要避諠譁靜處安然須通語默默言傳神秀丹成¶
行滿得去朝元¶
　　
** 點絳唇　　　　　　        @by桓眞人¶
小小瓢兒生得天然詫身矬矮瓢兒元有口難開解　認得乾¶
坤此理誰能解腰間帶道人偏愛不換金魚袋¶
　　其二¶
堪嗟人人波波劫劫貪名利何時已眼光落地到此纔方悔¶
雖有兒孫要替應難替思下淚這場滋味認着心先碎¶
　　其三　　　　　　　　　　　　@by邱長春¶
昨夜醺醺醉中似覺乘丹鳳笙歌共四天飛縱悟入桃源洞¶
#<md:CK-KZ_JY240_01p055b>¶
<pb:YP-C_JY240_20ziji-08-0055b>¶
正向深溪閑把明珠弄晨動一聲風送驚斷遊仙夢¶
　　
** 滿路花巖　　　　　　　　　　　　@by鍾　離¶
四大元無我五藴本來空休爭人與我逞英雄貴賤賢愚到了¶
夢魂中百年親眷屬電裏紅光早宜各自牢籠勸君　勤修煉¶
常照主人公來時無一物去時空人生有限貪愛轉無窮不如¶
隨分過一點靈光自然明月清風¶
　　
** 江神子　　　　　　　　　　　　　@by呂洞賓¶
人生七十古來稀嘆愚迷不修持光陰有限成敗是和非蓋世¶
功名都占取空贏得業相隨　暫時花酒氣財迷得便宜落便¶
宜暗裏朱顏漸改氣神虧陽少陰多染患命盡也更推誰¶
#<md:CK-KZ_JY240_01p056a>¶
<pb:YP-C_JY240_20ziji-08-0056a>¶
　　
** 曲江秋¶
如何是道這一點古今尋求顛倒人人有分箇箇不虧少皆因¶
動念錯染着處便生煩惱若也般般放下有何微奧　隨分隨¶
緣且過究本來面目直須分曉寒爐冷竈對虎龍吟嘯目前便¶
是了更不向外邊尋討不問神仙與佛共同覺照¶
　　
** 梅花引　　　　　　　　　　　　　@by邱長春¶
行不勞坐不倦任行任坐隨吾便曉風輕暮天晴逍遙大道南¶
溪上下平　溪東幸獲忘形友耨皎月時斟消夜酒盃停月華¶
清披襟散髮欣欣唱道情¶
　　
** 上昇花　　　　　　　　　　　　　@by吳眞人¶
#<md:CK-KZ_JY240_01p056b>¶
<pb:YP-C_JY240_20ziji-08-0056b>¶
緊鎖心猿悟光陰塵世百年遄速下手頓修元本眞靈此日要¶
住行屋居家坑塹先須跳將身已使令孤宿靜無觸氣財色酒¶
一齊須逐　俗景般般絶慾更捨盡爺娘共妻骨肉自在逍遙¶
落魄清閑認取裏頭金玉璚英經蘂花心動放香味滿空馥郁¶
異光簇祥光燦爛結成仙曲¶
　　
** 步蟾宮　　　　　　　　　　　　　@by吕洞賓¶
坎離震兌并子午須識取自家宗祖地雷響震動山頭雨漸澆¶
灌黃芽出土　捉得金晶牢閉固煉甲庚要降龍虎有人問道¶
阿誰傳但說道先生姓吕¶
　　
** 雙雙燕　　　　　　　　　　　　　@by邱長春¶
#<md:CK-KZ_JY240_01p057a>¶
<pb:YP-C_JY240_20ziji-08-0057a>¶
春煙淡蕩青山媚行雲亂飄空界花光石潤秀出洞天奇怪戸¶
牖平高萬丈盡耳目臨風一快多生浩劫塵情曠朗渾無仙界¶
　堪愛逍遙自在疏枷鎖抛離業根冤債風鄰月伴道合水晶¶
天籟無限崢嶸勝景盡賜與山堂教賣千乘寶珠酬價問君誰¶
解¶
　　
** 無愁可解　　　　　　　　　　　　@by三于眞人¶
古往今來多憂少喜淳化太平難值幸逢聖賢出世布道德談¶
羅天地上界眞人權下世御萬國不勞神器中外偃武修文敬¶
賢尚德致清平瑞　何以上答天恩佳時念因循等閑虛費要¶
先崇儉約務飽暖不貪名利向玄門求奧祕戒嗜慾保安和氣¶
#<md:CK-KZ_JY240_01p057b>¶
<pb:YP-C_JY240_20ziji-08-0057b>¶
更心上物物頭頭放下乃得免人間累¶
　　
** 木蘭花慢¶
本輕清體妙湛然獨與天遊爲透入凡胎五行圈圚四大拘囚¶
窮年執迷不悟認聲色虛幻故延留元舊仙鄕道域咫尺天地¶
迢遙　欲求返本還元誠只在自心頭但默默精思時時探索¶
必取功收虛空忽然粉碎盡來生業障一齊休振袂蓬萊閬苑¶
不愁弱水無舟¶
　　
** 自樂¶
醉時節就把青山靠醒來時興取瑤琴操操的是鶴鳴九臯水¶
色清山色近迥然閒自樂　俺也一如歸閬苑登蓬島且恁底¶
#<md:CK-KZ_JY240_01p058a>¶
<pb:YP-C_JY240_20ziji-08-0058a>¶
寄跡人間與造化同遊太虛保養得形神俱妙¶
　　
** 上平西¶
這無常兩箇字最難防要來時無處潛藏不論老幼不管貧富¶
與賢良不管妻子與兒郎怎戀爺娘　身居土血逐水氣隨風¶
魂魄遊颺細看來怎不情傷休貪火院早早修取上天堂三千¶
功滿赴蓬島永在仙鄕¶
　　其二¶
引清風邀明月去來兮省多少閑是閑非臨山近水近些松竹¶
向些梅小院活計沒多般詩酒琴棋　無縈繫無煩惱無别離¶
待改變一味愚癡蠅頭蝸角得失何所更何爲不如聞早樂眞¶
#<md:CK-KZ_JY240_01p058b>¶
<pb:YP-C_JY240_20ziji-08-0058b>¶
機高卧雲梯¶
　　
** 鳳棲梧¶
日月循環無定止春去秋來多少榮枯事五帝三皇千百禩一¶
興一廢常如此　死去生來生復死輪迴變化何時已不到無¶
心休歇地不能清靜超於彼¶
　　其二¶
緑暗紅稀春已暮燕子銜泥飛入垂楊處柳絮欲停風不住杜¶
鵑聲裏山無數　竹杖芒鞋無定據好的林泉信腳隨征馭𢬵¶
卻此心生幾許一川風月那爲主¶
　　其三¶
#<md:CK-KZ_JY240_01p059a>¶
<pb:YP-C_JY240_20ziji-08-0059a>¶
西轉金烏朝玉帝東望銀蟾皓色籠青桂漸扣南華排菊會滿¶
斟北海醺醺醉　醉倒終南山色裏山色清高夜色無雲蔽一¶
鳥不鳴風又細月明如晝天如水¶
　　其四¶
孤僻巉巖清淨界鑿玉安身抱道忘知解道友相看唯莫恠貧¶
寒守拙無相待　富貴功名堪倚賴多是多非漸歛多成敗肉¶
食馨香終不耐簞瓢寂淡常安泰¶
　　其五¶
得好休來休便是贏取逍遙免把身心使多少聰明英烈士忙¶
忙虛負平生志　造物推移無定止昨日歌歡今日愁還至今¶
#<md:CK-KZ_JY240_01p059b>¶
<pb:YP-C_JY240_20ziji-08-0059b>¶
日不知明日事區區着甚勞神思¶
　　其六¶
今日思量當日故知我前程迢遞時難度福又不延天不助匆¶
匆要去無門路　走骨行尸今已悟魂夢悠悠且向磻溪住奉¶
謝街坊豪傑戸時時念我頻相顧¶
　　
** 行香子¶
一箇蒼蠅飛入腥盆顧甜時直入中心去忘了抬身沾其足沾¶
其翅喪其形　我好嗟吁怎不動心甜中有苦福內灾生旣知¶
滋味便好抽身你好不惺惺不伶俐一箇大蒼蠅¶
　　
** 虞美人¶
#<md:CK-KZ_JY240_01p060a>¶
<pb:YP-C_JY240_20ziji-08-0060a>¶
重陽飲水知多少因此通玄妙布麻衲襖布青巾好模好樣眞¶
箇好精神　不須鏡子前來照萬事心頭了夢中識破夢中身¶
便是逍遙達彼岸頭人¶
　　
** 枕屏子¶
涉厯名山巖巒盡皆遊過上高坡登峻嶺勞神怎麽道在身心¶
着物交加相趓終不失本來這箇　白日同行晚來同眠同卧¶
到天明相逐定同行共坐驀然地忽然間分明識破元來是大¶
哥¶
　　　
** 卜算子(辭世)　　　　       @by孫仙姑¶
握固披衣候水火頻交媾萬道霞光海底生一幢三關透　仙¶
#<md:CK-KZ_JY240_01p060b>¶
<pb:YP-C_JY240_20ziji-08-0060b>¶
樂頻頻奏常飲醍醐酒妙藥都來頃刻間九轉金丹就¶
　　　
** 喜遷鶯　　　　　　　　　　　　@by邱長春¶
要離生滅把舊習般般從頭磨徹愛慾千重身心百鍊鍊出寸¶
心如鐵放交六神和暢不動三尸顛蹶事猛烈仗虛空一片無¶
情分别　關結除縲紲方遇至人金口傳微訣頓覺靈風吹開¶
魔障形似木雕泥捏旣得性珠天寶勘破春花秋月恁時節鬼¶
難呼唯有神仙提挈¶
　　　其二¶
厭離塵垢便志樂虛閑清淨爲友劍掛寒光兵安雲將戰勝五¶
行之寇收得洞玄靈寶跳出陰陽之殼大丹就鍊摘騎日月摩¶
#<md:CK-KZ_JY240_01p061a>¶
<pb:YP-C_JY240_20ziji-08-0061a>¶
挲星斗　英秀超前後隨應萬機明顯神通手鐵板門庭金針¶
玉線到處七穿八透引出錦麒獅子振水禽山獸速囘首向碧¶
霞堆裏高眠清晝¶
　　其三¶
莫尋玄妙我分明說破修行關竅戰睡敵魔忘情絕念此是聖¶
賢正教飲食則定除疑每日勤修覺照莫差了待無眠無睡心¶
方合道　别有玄和妙鍊氣成神自有金光罩五氣朝元三花¶
聚頂水火運行顛倒九陽結就還丹射透靈臺八表功行了向¶
長生路上閑遊三島¶
　　其四¶
#<md:CK-KZ_JY240_01p061b>¶
<pb:YP-C_JY240_20ziji-08-0061b>¶
欲調眞息論根源參到生前實際氣是心兮神爲氣主心動神¶
氣分離心甯子母相抱意定自成眞液莫錯識這內調息非干¶
扭捏　不曉胎元理開目和鼻指靈龜蛇戲祖道家風迴光返¶
照呼吸自歸根蔕清風瞥然透戸水火刹那旣濟至此理要眞¶
常咫尺三生佛出世¶
　　其五¶
返觀塵世便擺脫羈縻逍遙能幾短褐綸巾斑笻焦尾便是自¶
家歸計箇人問爲何隱遙指松蘿蒼翠碧霞裏有洞庭猿鶴交¶
朋知己　無比清閑貴高枕老莊不尚公侯位水袴山鞋煙蓑¶
月笛别是一般風味安得這些消息自古神仙綱紀遂吾志任¶
#<md:CK-KZ_JY240_01p062a>¶
<pb:YP-C_JY240_20ziji-08-0062a>¶
桑田改變浮生興廢¶
　　其六¶
萬緣多暇便杖屨閑遊田園鄰舍雨笠風巾鶉衣鶴骨韜晦翠¶
微峯下眼底世情群擾方外天機獨霸德風化樂清虛恬淡無¶
爲華夏　幽雅雲鶴駕歸去故園鶯燕吟王謝水石清華巖壑¶
深遠高邁軟紅車馬千古是非成敗一枕煙霞溪野妙哉也這¶
生涯欲賣誰能酬價¶
　　其七¶
利名抛卻入廣莫鄉閭委蛇盤礴水曲山隈煙村雲屋隨分葛¶
衣藜藿任他玉堂軒冕爭似茅廬邱壑志寥廓向東籬消遣西¶
#<md:CK-KZ_JY240_01p062b>¶
<pb:YP-C_JY240_20ziji-08-0062b>¶
園吟酌　綿邈無爲作不遇箇人何處談玄略書笈琴囊石壇¶
瓦鼎此外並無眞樂幽雅澹然風範端的憑誰光爍自消索有¶
一溪松月千年猿鶴¶
　　其八¶
頓消緣慮覺夢蝶勞生鶉居蓬戸飯蟻醯雞塵衫風帽贏得百¶
年虛度利如斷霞殘照名若落花飛絮豈堅固似風中秉燭枝¶
頭垂露　誰悟獨歸去收拾水雲高卧曹溪路竹外流泉籬邊¶
叢菊粧點野棠閑趣五柳檻前吟醉一笑人間今古欲分付歎¶
煙波渺渺知音何處¶
　　
** 水龍吟¶
#<md:CK-KZ_JY240_01p063a>¶
<pb:YP-C_JY240_20ziji-08-0063a>¶
玉爐百和發虔心信香一炷氤氲繚繞來往盤旋結成華蓋報¶
天地恩覆載報日月照臨之德報國王水土豐榮快樂報父母¶
恩憐愛　上謝祖師聖教丹陽師父傳派紅塵普度全眞大教¶
邱王長在太古居甯海共三人暗合法界願皇王萬歲千秋臣¶
宰請門人拜¶
　　其二¶
算來浮世忙忙競爭嗜慾閑煩惱六朝五霸三分七國東征西¶
討武畧今何在空悽愴野花芳草嘆深謀遠慮雄心壯氣無光¶
彩盡灰槁　厯遍長安古道問郊墟百年遺老唐朝漢苑秦宮¶
周墻明明芳草見故址留連故人消散莫通音耗念朝生暮死¶
#<md:CK-KZ_JY240_01p063b>¶
<pb:YP-C_JY240_20ziji-08-0063b>¶
天長地久是誰能保¶
　　其三¶
夜晴寥廓初寒淡天瑩徹瑠璃翠無陰樹下長安樓上月明風¶
細百禍潛消萬家同賞一般清味見金星朗朗銀河耿耿交光¶
粲滿天地　流轉碧空如水任縱橫畧無凝滯衝山拍海傾光¶
騰秀綿綿吐瑞達了從兹寶瓶堅固玉漿時泥把衷情欲訴何¶
人會得且陶陶醉¶
　　其四¶
昊天空闊初晴氣迴觀物工欣欣茂亭臺俯仰山川高下裝成¶
錦繡碧洞清泉響聞迢遞一聲長溜更時時注目悠悠遠看青¶
#<md:CK-KZ_JY240_01p064a>¶
<pb:YP-C_JY240_20ziji-08-0064a>¶
峯上白雲凑　無限靈禽異獸慰悶心不辭柴瘦含風翠栢雙¶
崖爭長千株競秀耀日丹臺四時爲伴百年隨壽任寒來暑往¶
星移物換得高眠白晝¶
　　其五¶
混元南嶽初開瑞雲透出崑崙表星移電轉陰昇陽降紅光縹¶
緲鶴舞鸞翔看烏龜共赤龍蟠繞盡鴻濛一氣烹成造化神仙¶
道片時了　雲散十方三島洞天深月明風裊此時占得長生¶
門戸遐齡體調吟詠從他海變山移石枯松老伴煙霞獨向是¶
非境外卻恨知音少¶
　　其六¶
#<md:CK-KZ_JY240_01p064b>¶
<pb:YP-C_JY240_20ziji-08-0064b>¶
本自出家離塵世更不貪人間華麗蓬頭垢面終朝獨坐內修¶
活計古廟窑龕裏任他紅輪西墜向無中認有知白守黑綿綿¶
地默調息　心上别無縈繫有腋袋拄杖相隨草鞋短襦精膁¶
赤腿羊皮遮體飢後巡門乞飽來唱哩㖮囉哩任傍人笑我呆¶
癡懶漢有誰人識¶
　　
** 瑞鶴仙¶
百年如夢蝶嘆古往今來多少豪傑圖王霸業謾得漁樵一場¶
閑說秦宮漢闕今只有狐蹤兔穴想榮華秉燭當風富貴似湯¶
澆雪　省也損身薄利害己虛名卻如吳越隨緣養拙柴門掩¶
是非絶向午窗容膝小溪垂釣坐對雲山萬疊夜橫琴伴我知¶
#<md:CK-KZ_JY240_01p065a>¶
<pb:YP-C_JY240_20ziji-08-0065a>¶
音碧天皓月¶
　　
** 鬬鵪鶉¶
木馬嘶風我之不然石人點頭啞子會言碧眼胡僧沒手指天¶
畫一圈無所傳任意咆哮如瓶瀉泉枉費工夫去磨砌磚安用¶
機關奪勝爭先戈甲俱甯太平四邊不參禪不問仙一味醍醐¶
我知自然　不移一步到西天木人把住鐵牛便牽火裏生蓮¶
玄之又玄雲霧歛月正圓石女停機金針線穿謝三郎許我釣¶
魚船帶甲金鱗紅錦更鮮不出波瀾浮沉自然自喜歡便忘筌¶
這些消息誰敢亂傳¶
　　
** 夢遊仙　　　　　　        @by邱長春¶
#<md:CK-KZ_JY240_01p065b>¶
<pb:YP-C_JY240_20ziji-08-0065b>¶
夢遊仙分明曾過九重天浩氣清英素雲縹緲貫無邊森然似¶
朝元金童玉女下傳宣當時萬聖齊會大光明罩紫金蓮羣仙¶
謠唱諸天歡樂盡皆得意忘言流霞泛飲蟠桃賜宴次第留連¶
皆秉道德威權神通自在劫劫未能遷冲虛妙昊天罔極象帝¶
之先　透重玄命駕恍惚神遊擲火萬里迴旋四維上下八表¶
縱橫鸞鶴不用揮鞭應念隨時到了無障礙自有根源看盡清¶
都絳闕邁瀛洲紫府筆難傳瑤臺閬苑花前瑞雲晻映百和香¶
風散四時不夜長春煖處處覺閑想因緣是一點功圓混太虛¶
浩劫永綿綿任閻浮地山摧洞府海變桑田¶
　　
** 錦堂春¶
#<md:CK-KZ_JY240_01p066a>¶
<pb:YP-C_JY240_20ziji-08-0066a>¶
話衷腸悟南柯一夢黃糧破繁華雲龕布素認宗派返照迴光¶
憑慧劍揮開愛網橫藜杖擊碎塵寰那裏相逢峨嵋山下韜光¶
速迸東華山旁林泉隱南辰北斗日月袖中藏朱顏久天崩地¶
塌眞性如常　舞袍袖乾坤恨窄但展手天地平量醉醄醄囊¶
盛四海笑盈盈腹注三江幾度瑤池龍華會上諸仙筵宴捧霞¶
觴鍾離至玉皇御宴無我不成行重陽會金蓮七朵齊放神光¶
　　其二¶
活骷髏算來有甚風流著衣衫遮形蓋體弄精神虛度春秋又¶
不念無常近也又不怕閻老來勾巧使機關張羅活計忙忙劫¶
劫苦貪求空熱鬧虛名薄利分外惹閑愁三寸氣一朝斷了獨¶
#<md:CK-KZ_JY240_01p066b>¶
<pb:YP-C_JY240_20ziji-08-0066b>¶
卧荒邱　嘆古今幾番成敗光陰迅速難留好翛閑修眞養性¶
把從前伎倆都休放下塵勞悟明心地凌風飄蕩野雲收江山¶
靜太虛空廓星月照瀛洲眞箇好逍遙快樂不羨王侯¶
　　其三¶
睡魔王百般作害爲殃白日間猶教可夜更深無處潛藏惱得¶
人昏如癡醉壞修行輕送無常眼若膠粘頭如山壓一團昏悶¶
轉羸尫相勾引三尸六賊夢裏盜元陽般般有飛騰法界萬種¶
顛狂　似這般無端乖劣勸諸公各自隄防念死生前程事大¶
要殷勤保護三光莫得偎傭全憑覺悟神通勇猛賽關張相爭¶
戰威鋒剛硬一志向前當追趕退雲收霧歛湛湛清凉¶
#<md:CK-KZ_JY240_01p067a>¶
<pb:YP-C_JY240_20ziji-08-0067a>¶
　　
** 神光燦　　　　　　        @by馬丹陽¶
專燒誓狀謹發盟言遵依國法爲先但見男兒女子父母如然¶
永除氣財酒色棄榮華戒斷腥羶常清淨更謙和恭敬無黨無¶
偏　布素婪躭度日飢寒展手街前不得貪財狂語詐作高賢¶
常懷愼終如始遇危難轉要心堅如退道願分屍萬段永墮黃¶
泉¶
　　其二¶
修行之士不住居山休勞循環𨈊跧何必區區來往遠遠相參¶
不在持功打坐更不須耕種艱難休勞苦不須藥術博換衣餐¶
　看你留心何處但無些染著打破般般好向廛中展手乞覓¶
#<md:CK-KZ_JY240_01p067b>¶
<pb:YP-C_JY240_20ziji-08-0067b>¶
餘殘問着浮名浮利嘆死生灰了心間忘塵絶念管將來位列¶
仙班¶
　　
** 蜀葵花　　　           @by王重陽¶
上仙傳祕訣只要塵情滅意馬與心猿牢鎖閉莫放劣戒慳貪¶
是非人我無明斷絶把巧辯聰明都守　拙紫殿元君歇寶鼎¶
丹砂結也休問龍虎鉛汞絮繁說向迷雲堆裏捧出一輪皎月¶
方表信希夷門戸别¶
　　
** 八聲甘州　　　          @by何仙姑¶
千門萬戸盡七傾八倒掘地尋天眞箇玄妙返作笑胡言無爲¶
大道人行少向捏怪途中有萬千傷感蜣毬卻做靈丹無奈傷¶
#<md:CK-KZ_JY240_01p068a>¶
<pb:YP-C_JY240_20ziji-08-0068a>¶
嗟最苦又不知端的枉棄了家緣　時間清淨豈解汞收鉛心¶
思意想何曾遣暫合眼陰魔作睡纏展轉越思深返作讎冤誰¶
信無中生有有中生無萬派歸源¶
　　其二¶
一團春雪抛在玉爐中煎炎炎進火不住添要燒得通紅無熖¶
煙須管莫虧折斤兩依然如此三千煅煉待不搖不動方可爲¶
禪　全眞養命只在恁麽之間家園自有甘露泉要澆灌黃芽¶
長瑞蓮幽遠待得來與仙聖齊肩¶
　　
** 踏雪行¶
曉古通今明經解義紛紛說得天花墜逐朝看畫餅怎充飢竹¶
#<md:CK-KZ_JY240_01p068b>¶
<pb:YP-C_JY240_20ziji-08-0068b>¶
影難掃堂前地　寡慾少思忘言得意諸家放下難爲貴若離¶
方寸這些兒踏破鐵鞋無覓處¶
　　
** 柳梢青¶
依稀曉星明滅白露點蒼苔敗葉故址頽垣淡煙衰草漢家宮¶
闕　咸陽陌上行人依舊名親利切改換朱顏消磨今古隴頭¶
殘月¶
　　其二¶
悟箇不生不滅更不許拈花摘葉興則高歌醉眠芳草夢遊仙¶
闕　有時苦勸人人莫呀我叮嚀切切走骨行尸貪財變色枉¶
消年月¶
#<md:CK-KZ_JY240_01p069a>¶
<pb:YP-C_JY240_20ziji-08-0069a>¶
　　
** 梅花引¶
嵋山老頭白早人間善惡都曾造也曾窮也曾通窮通得失渾¶
如一夢中因窮落得身無辱因閑落得心無事莫才高莫名高¶
才名高顯於身展轉　勞知事少煩惱少心忘腹熱何時了眼¶
休抬口休開紛紛是非如何得到來獨來獨往無伴侶自斟自¶
酌無榮辱任人非任人疑心閑自有清風皓月知¶
　　
** 望梅花¶
死生於身最大從來與我爲害飢則求飡渴而索飲寒來又尋¶
衣蓋好難捱晝夜相隨殃得我來忒殺　捨了娘生皮袋分付¶
了兩家自在行則穿雲倦則卧月遊戲太虛無礙甚輕快捉住¶
#<md:CK-KZ_JY240_01p069b>¶
<pb:YP-C_JY240_20ziji-08-0069b>¶
風輪跨神鰲徧超法界¶
　　其二¶
是是非非休辯好弱到頭自見莫說他人休昧自己暗裏聖賢¶
自見聽我勸自古及今何曾放過一件好把塵緣拂散清清淨¶
淨始終莫變固蒂深根長生久視難免韶華易換氣神鍊遇箇¶
知音希夷理說與一徧¶
　　其三¶
密密彤雲覆地蓬蓬然朔風又起大塊呼吸陽凝陰結徧四野¶
玉花呈瑞這些意聖感豐年顯唐虞再來治世　敬道尊儒修¶
義崇三教共同一體子孝孫賢臣忠朝正上下盡成和氣寶鼎¶
#<md:CK-KZ_JY240_01p070a>¶
<pb:YP-C_JY240_20ziji-08-0070a>¶
內爇炷名香祝皇王壽延萬歲¶
　　其四¶
日向南窗猶睡疏篁外柴門從閉驀有人來輕輕敲戸纔是轉¶
身慵起正濃美一味黑甜問人間甚物堪比　除是沈沈爛醉¶
忘驚悸又忘乘墜乘也不知墜也不知齊生死一同天地這些¶
意味悟難知卻如同啞子做謎¶
　　其五¶
莫見他人長短搜己過不教自亂舊日心猿元來意馬卻喚醒¶
漸馴羈絆澄心內觀鍊就沖和把凡胎抽換　事到眼前决斷¶
教神仙别無手段地久天長虛心實腹善計者不須籌算行功¶
#<md:CK-KZ_JY240_01p070b>¶
<pb:YP-C_JY240_20ziji-08-0070b>¶
滿跨朶祥雲去朝元得居仙館¶
　　其六¶
百歲韶華如電空迴首又來一遍販骨輪迴千生萬死只管改¶
頭換面要得免捉住清風把虛空打做一片　不誦南華經卷¶
也不要葛藤相伴截斷中流剔開心眼射透玉樓金殿莫迴轉¶
一志無移看山頭明月出現¶
　　
** 繡停針　　　　　　       @by三于眞人¶
道難說要自悟般般盡皆明徹剔透玲瓏迴光返照不在拈花¶
摘葉動生差别休舉念强生枝節本來模樣清清淨淨有何言¶
說　須憑志猛烈仗慧劍落處斬釘截鐵擊碎恩山跳出愛海¶
#<md:CK-KZ_JY240_01p071a>¶
<pb:YP-C_JY240_20ziji-08-0071a>¶
打破虛空休歇氣神歡悅運九陽鍊成紅雪綵霞影裏捧出一¶
輪皓月¶
　　
** 賀聖朝¶
夕陽沉後隴收殘照柏鎖寒烟向南溪獨坐順風眠聽一派流¶
泉　迢迢永夜事忘閑性琴弄無絃待雲中青鳥降祥時證陸¶
地神仙¶
　　其二¶
野僧歸後漁舟纔纜緑檜生烟對寒燈瀟灑枕書眠聽石漱流¶
泉　丹爐火滅琴房人靜風自調絃待孤峰頂上月明時正一¶
夢遊仙¶
#<md:CK-KZ_JY240_01p071b>¶
<pb:YP-C_JY240_20ziji-08-0071b>¶
　　
** 行香子¶
寥寥寂寂灑灑瀟瀟淡生涯一味逍遙傍臨谷口斜枕山腰有¶
竹籬門荆掃箒草團標寬布麻袍大緒長絛拄一條曲律藤梢¶
黃精自煮蒼术親熬有瓦湯瓶砂釜竈葫蘆瓢¶
　　其二¶
閬苑瀛洲金谷重樓算不如茅舍清幽野花綉地莫也風流卻¶
也宜春也宜夏也宜秋　酒熟堪篘客至須留更無榮無辱無¶
憂退閑一步着甚來由但倦時眠渴時飲醉時謳¶
　　其三¶
短短橫墻矮矮疏窗忔憎兒小小池塘高低疊障緑水邊傍卻¶
#<md:CK-KZ_JY240_01p072a>¶
<pb:YP-C_JY240_20ziji-08-0072a>¶
有些風有些月有些凉　日用家常木几藤床據眼前水色山¶
光客來無酒清話何妨但細烹茶熱烘盞淺燒湯¶
　　其四¶
淨掃塵埃惜取蒼苔任門前紅葉鋪階也堪圖畫還也奇哉有¶
數株松數竿竹數枝梅　花木栽培取次教開明朝事天自安¶
排知他富貴幾時來我且優游且隨分過且寬懷¶
　　
** 輥金丸　　　　　　　　　　　　　　@by楊眞人¶
一更裏擒意馬猿猴兒莫顛耍大悟來心地覺清凉管自然都¶
放下　本來面目常瀟灑眞清淨更幽雅更減口頤養氣神全¶
按四時分造化¶
#<md:CK-KZ_JY240_01p072b>¶
<pb:YP-C_JY240_20ziji-08-0072b>¶
　　其二¶
二更裏夫婦會和嬰兒姹女交泰復宇宙顛倒任循環把坎離¶
相匹配　土牛木馬撼山海隨羊運搬載潑焰都輥入泥丸教¶
鬼神須驚駭¶
　　其三¶
三更裏根蒂固玲瓏現日端午要返覆泥裏倒推車便卽時揚¶
勃　土木金間隔騰烏兔刀圭至汞鉛聚降滿地白雪注黃芽¶
看玉華金蓮朶朶¶
　　其四¶
四更裏法鼓響金雞兒木頭唱便斡旋昇降透雙關早起隨明¶
#<md:CK-KZ_JY240_01p073a>¶
<pb:YP-C_JY240_20ziji-08-0073a>¶
堂過　虎龍自在通來往能抽添運水火鍊黑赤爐內輥金丸¶
迸雪白硃砂顆¶
　　其五¶
五更裏天欲曉功圓滿行都了便脫殻來往有無間顯出眞容¶
貌　古今快樂仙家延長生永無老降紫詔傳報玉皇宣駕祥¶
雲歸蓬島¶
　　
** 兩隻鴈兒　　　　　        @by馬丹陽¶
一更裏要精專安閑靜坐眼看猿猴耍莫放顛先須減睡眠¶
眠心散露青天恒沙功滿大千工夫要行功圓非干是自然¶
　　其二¶
#<md:CK-KZ_JY240_01p073b>¶
<pb:YP-C_JY240_20ziji-08-0073b>¶
二更裏二氣運鉛消汞焰煎鉛是汞汞成鉛沖和滿洞天　沖¶
和氣任虛源九曲明珠串雙闕透射碧天元來是自然¶
　　其三¶
三更裏月正圓笙歌消夜天金童喜玉女歡凡間不一般　長¶
生酒醉不顛飲了還少年曲江上望懸懸酤買不用錢¶
　　其四¶
四更裏徹玲瓏玲瓏徹碧天登彼岸跨鳳鸞辛苦三二年　言¶
非大莫虛傳傳了無一言猿是馬馬是猿休教付兩邊¶
　　其五¶
五更裏畫角喧驚回清夢遊仙眠是夢夢是眠方知心是天¶
#<md:CK-KZ_JY240_01p074a>¶
<pb:YP-C_JY240_20ziji-08-0074a>¶
天生地地生天一炁合混元添一歲減一年眞空不動然¶
　　
** 步步嬌　　　　　　        @by范眞人¶
住在古窑墓行坐立歌舞捉住這眞空猛悟自古及今說龍虎¶
無一無一箇人悟¶
　　其二¶
傳得一口訣教我去栽接自從栽接後全别玉蘂金花果結子¶
啞子吃餳蜜難說¶
　　其三¶
柔弱好家風大道不脫空眞箇眞箇有鉛汞水火旣濟上下沖¶
文武兩交戰齊功¶
#<md:CK-KZ_JY240_01p074b>¶
<pb:YP-C_JY240_20ziji-08-0074b>¶
　　其四¶
眞行與眞功刀圭快如風不遇眞師匠難明你若做時第一功¶
渾身百關節齊通¶
　　其五¶
俺在炕上坐唱箇囉哩囉困來睡一覺如何俺把陰陽顛倒過¶
俺笑俺笑你空坐¶
　　其六¶
貧子吃好酒吃得酩酊休萬事都不掛心頭任毁任謗落一籌¶
癡聾喑啞漢眞修¶
　　其七¶
#<md:CK-KZ_JY240_01p075a>¶
<pb:YP-C_JY240_20ziji-08-0075a>¶
無爲自然道清淨長芝草默默相知了便好杳杳冥冥閉了竈¶
工夫片時間成了¶
　　其八¶
休執性爲眞如何出陽神十箇九箇守頑空若得命基帶了性¶
白麵做燒餅有準¶
　　其九¶
遍地有靈芝人人都不識作得業又大難敵我今欲待說與你¶
只恐你不信談非¶
　　其十¶
信則你自信不信你休行莫藲待臨渴時掘井每日見爾費苦¶
#<md:CK-KZ_JY240_01p075b>¶
<pb:YP-C_JY240_20ziji-08-0075b>¶
辛不濟不濟事休論¶
　　
** 掛金索¶
我愛閑居心鏡常皎潔境滅情忘自然無分别雲散長空露出¶
清霄月此箇家風有口難分說¶
　　其二¶
一更裏澄心下手端然坐趕退群魔隊隊白羊過剔起心燈照¶
見元初我方寸玲瓏寶珠懸一顆¶
　　其三¶
二更裏人靜萬事都無染一對金蟾上下來盤旋嚇退三尸奔¶
走如雷電白雪漫漫降下璚花片¶
#<md:CK-KZ_JY240_01p076a>¶
<pb:YP-C_JY240_20ziji-08-0076a>¶
　　其四¶
三更裏陽生子母朝金闕海底靈龜吸盡金烏血一炁綿綿三¶
關都透徹萬道霞光捧出西江月¶
　　其五¶
四更裏無事四邊都甯靜內放心花賞翫長春景戊己門開有¶
箇眞人進一粒金丹運上崑崙頂¶
　　其六¶
五更裏天明還了修行願龍虎相交倒把黃河捲半空裏雷聲¶
鬼神難測辯認得元初本來眞頭面¶
　　其七¶
#<md:CK-KZ_JY240_01p076b>¶
<pb:YP-C_JY240_20ziji-08-0076b>¶
齋罷閑行獨唱無人和山裏樵夫也唱哩㖮囉上了一箇坡下¶
了一箇坡便做高官也只不如我¶
　　其八¶
過了一年又是添一歲每日隨緣爭甚閑和氣可憐韶華奔走¶
如撚指莫待臨頭臘月三十日¶
　　其九¶
奉勸人人一一聽分訴不曉陰陽怎知修行路始初下手鍊就¶
鉛汞體自有龜蛇引入曹溪路¶
　　其十¶
聰明君子一一聽分訴甲子天年看看降眞數跳出凡籠一箇¶
#<md:CK-KZ_JY240_01p077a>¶
<pb:YP-C_JY240_20ziji-08-0077a>¶
長生路免教閻王鬼使來勾取¶
　　
** 掛金索　　　　　　        @by馬丹陽¶
一更裏端坐慢慢調龍虎運轉三關透入泥丸去龍蟠金鼎虎¶
遶黃庭戸這些兒工夫等閑休分付¶
　　其二¶
二更裏二點陰陽眞炁妙上下三關休教差錯了姹女嬰兒兩¶
箇都放嬌金公黃婆自然匹配了¶
　　其三¶
三更裏明月正把乾坤照嚇得邪魔千里不見了退盡陰兵不¶
用刀圭妙海底龜蛇自然相盤繞¶
#<md:CK-KZ_JY240_01p077b>¶
<pb:YP-C_JY240_20ziji-08-0077b>¶
　　其四¶
四更裏無事好把眞經看句句幽玄說道教修鍊不用水火不¶
用柴和炭鍊就靈丹萬兩金不換¶
　　其五¶
五更裏天曉架上金雞叫有箇忙兒拍手呵呵笑放飽牛兒快¶
活睡一覺行滿功成自有丹書詔¶
　　
** 綉薄眉　　　　　　        @by孫仙姑¶
勸人悟修行脫免三塗苦明放着跳出門戸譚馬邱劉孫王郝¶
太古法海慈航寰中普度¶
　　其二¶
#<md:CK-KZ_JY240_01p078a>¶
<pb:YP-C_JY240_20ziji-08-0078a>¶
化愚魯抛離火院夫兒女憑慧劍斬斷三塗人我山崩是非海¶
已枯舊業消除新殃不做¶
　　其三¶
應仙舉汞鉛黑白希夷路端的下苦志工夫晝夜無眠麤衣淡¶
飯足乞化街頭十方父母¶
　　其四¶
無憂慮孤雲野鶴無拘束草庵內閑看金書窗外林泉隈山傍¶
水竹明月清風堪爲伴侶¶
　　其五¶
養元初心猿意馬牢拴住六賊盡不曾貪圖杳杳冥冥昏昏默¶
#<md:CK-KZ_JY240_01p078b>¶
<pb:YP-C_JY240_20ziji-08-0078b>¶
默處湛湛澄澄性停命住¶
　　其六¶
認眞趣木金間隔通玄路軀四象五行圓聚炁結神凝陰陽自¶
返復遍體薰蒸周天火足¶
　　其七¶
破昏衢地雷震動山頭雨黃芽長白雪飛舞露洒璚漿瑞草滿¶
園圃玉蘂紛紛金花綻吐¶
　　其八¶
境堪圖翶翔雲水縱橫步曲江上飛烏走兔虎繞龍蟠坎離相¶
會聚斡轉天關運動地軸¶
#<md:CK-KZ_JY240_01p079a>¶
<pb:YP-C_JY240_20ziji-08-0079a>¶
　　其九¶
法輪鼓河車穩穩三十輻搬日月輥入金爐玉鼎烹煎九陽眞¶
火煮萬道霞光千重翠霧¶
　　其十¶
罩明珠化生養就胎仙舞眞慶會姹女圓聚渴飲璚漿玉琴自¶
然撫韻定仙音敲金擊玉¶
　　十一¶
有中無無中更有些兒做有無中裏面搜取無內藏眞有內卻¶
如無有無雙忘還同太虛¶
　　十二¶
#<md:CK-KZ_JY240_01p079b>¶
<pb:YP-C_JY240_20ziji-08-0079b>¶
行功足蓬萊三島群仙聚瑤池會聖賢無數盡是修眞學道列¶
仙侶侍奉高眞西王聖母¶
　　十三¶
享天厨仙衣掛體身輕舉乘鸞鳳翫賞清都寶殿璚樓金釘滿¶
朱戸不夜長春無來無去¶
　　
** 梧葉兒調¶
觀白鷺看烏鴉水底摸魚蝦鶯穿柳蝶戀花景幽雅若非雲門¶
莫誇¶
　　其二¶
想林濟大慈悲究竟作根基打一棒去片皮好呆癡痛痒猶然¶
#<md:CK-KZ_JY240_01p080a>¶
<pb:YP-C_JY240_20ziji-08-0080a>¶
不知¶
　　其三¶
龜毛拂兔角錐蝦蟆撲天飛泥牛吼木馬嘶少人知俯仰泄漏¶
天機¶
　　其四¶
麥有麵粟有米布袴裏更有腿山有石海有水語眞實洞霞無¶
極立基¶
　　其五¶
擒意馬鎖心猿神氣養交全非扭捏合自然體幽玄法眼超過¶
大千¶
#<md:CK-KZ_JY240_01p080b>¶
<pb:YP-C_JY240_20ziji-08-0080b>¶
　　其六¶
玄妙塞化城關一腳蹬翻花紅處柳緑間没遮攔處處仙佛面¶
顏¶
　　其七¶
天邊月月正圓掘地去尋天有無有顛倒顛妙玄玄正道須當¶
要口傳¶
　　其八¶
天邊月月上絃卯酉不虛傳八兩汞八兩鉛一觔全照破了三¶
千及大千¶
　　其九¶
#<md:CK-KZ_JY240_01p081a>¶
<pb:YP-C_JY240_20ziji-08-0081a>¶
天邊月月應弓眞道妙無窮龍擒虎虎擒龍兩相逢結一朶金¶
花弄風¶
　　其十¶
天邊月月正南前後各三三離是女坎是男妙玄談不說破教¶
人家怎參¶
　　十一¶
天邊月月應爐鉛汞鼎中居金憑火鍊就珠一葫蘆三百八十¶
四銖¶
　　
** 滿庭芳¶
石火光陰人身不久算來生死難防忽生或滅恰似電爭光識¶
#<md:CK-KZ_JY240_01p081b>¶
<pb:YP-C_JY240_20ziji-08-0081b>¶
破形骸假合尋得箇出世仙方思量後回心向道要認箇法中¶
王　時時常見面同行同坐同飲霞漿同伴清風明月同一志¶
同見天光同相會同師訪道同唱滿庭芳¶
　　
** 風入松　　　　　        @by披雲眞人¶
消磨不盡愛山心夢繞寒林幾時端的歸巖穴結蒲團滿地松¶
陰野鶴共人作伴山猿與我知音¶
　　其二¶
一丸妙藥一張琴萬慮沉沉回頭冷笑紅塵客共誰爭買世黃¶
金不念朱顏暗謝那知白髮來侵¶
　　其三¶
#<md:CK-KZ_JY240_01p082a>¶
<pb:YP-C_JY240_20ziji-08-0082a>¶
北邙山下草莘莘朽骨縱橫斷碑顛倒無人識任黃牛白犢來¶
耕管甚秦朝將相那知漢代公卿¶
　　其四¶
爭如歸去伴雲行學取長生清溪道士眞吾友採松花相配芝¶
英但得壺中日月不求紙上功名¶
　　其五¶
征南都護馬如龍臂托雕弓金章紫綬歸來晚被人呼白髮衰¶
翁過眼一場短夢轉頭萬事俱空¶
　　其六¶
急㩦鴉钁上雲峯獨倚長松無窮眼界詩千首更何人伴我疎¶
#<md:CK-KZ_JY240_01p082b>¶
<pb:YP-C_JY240_20ziji-08-0082b>¶
慵夜永三杯濁酒晩涼一枕清風¶
　　其七¶
九還七返用工夫煅煉紅爐金丹熟也光千丈彩雲籠一顆玄¶
珠月裏捉來玉兔日中喚起金烏¶
　　其八¶
青童持下紫鸞書邀入蓬壺十洲爛賞春難老醉蟠桃香滿清¶
都白髮千年返黑蒼顏曠劫猶朱¶
　　其九¶
人間富貴總骷髏水上浮漚隋唐晉宋齊梁夢到如今寂寞荒¶
邱院外黃花翠竹水邊白鳥悲秋¶
#<md:CK-KZ_JY240_01p083a>¶
<pb:YP-C_JY240_20ziji-08-0083a>¶
　　其十¶
休休歸去便休休展放眉頭白雲深處宜高卧學山東譚馬邱¶
劉七朵金蓮秀麗萬枝玉蘂風流¶
　　十一¶
一條藜杖任蹉跎布袖長拖是非名利何曾問入終南踏遍煙¶
蘿午飯兩巖翠栢秋衣一沼青荷¶
　　十二¶
白雲深處紫芝歌冷笑呵呵長安道上縈縈客謾勞神夢入南¶
柯雖有雙輪似錦誰知兩鬢成皤¶
　　十三¶
#<md:CK-KZ_JY240_01p083b>¶
<pb:YP-C_JY240_20ziji-08-0083b>¶
北窗風度碧琅玕午夢驚殘山泉落石清無價况樓臺半入雲¶
間千卷詩書汗漫一爐香火幽閑¶
　　十四¶
萬緣除盡覺心安自返童顏壺中一點眞消息更何人敢叩玄¶
關多謝千年老鶴默傳九轉神丹¶
　　十五¶
面如生鐵骨如柴心似寒灰道情不與人情合又誰能送往迎¶
來夜聽泉聲滴瀝曉看山色崔嵬¶
　　十六¶
一聲長嘯冷雲堆老鶴徘徊清名莫向皇都說恐妨人高卧天¶
#<md:CK-KZ_JY240_01p084a>¶
<pb:YP-C_JY240_20ziji-08-0084a>¶
台準備扁舟短棹安排竹笠芒鞋¶
　　十七¶
旋栽瘦竹種高松伴我疏慵密陰滿地蒼苔冷坐來撫三尺焦¶
桐洞裏翛翛爽氣林間颯颯清風¶
　　十八¶
長安冠蓋老英雄奔走途窮區區千里紅塵裏髮如絲有甚成¶
功爭似道人活計鍊成九轉丹紅¶
　　十九¶
秋高親手斲黃精漸覺身經十年舊病消磨盡但逢人莫話長¶
生多謝騎牛道士夜來贈我芝英¶
#<md:CK-KZ_JY240_01p084b>¶
<pb:YP-C_JY240_20ziji-08-0084b>¶
　　
** 金字經¶
學仙須學做天仙修煉金丹性命全全羲皇畫卦先先天炁明¶
師的訣傳¶
　　其二¶
金丹大藥不難求家家有種自可修修休離丹竈頭無中有坎¶
離顛倒收¶
　　其三¶
金丹妙道大神功降收白虎攝赤龍龍烹煎玉鼎中須臾用陰¶
陽造化工¶
　　其四¶
#<md:CK-KZ_JY240_01p085a>¶
<pb:YP-C_JY240_20ziji-08-0085a>¶
黍珠餌罷罷雍雍精調火候十月功功胎仙靈變通嬰兒踴萬¶
眞朝絳宮¶
　　其五¶
慧光明徹本來宗無邊法界一性通通禪心空不空如來共老¶
君儒化同¶
　　其六¶
修眞祖性復全眞自在逍遙物外人人無貪無恚嗔長生事杏¶
花枝上春¶
　　其七¶
善功八百行三千四海遨遊度有緣緣九重丹詔宣乘鸞鶴班¶
#<md:CK-KZ_JY240_01p085b>¶
<pb:YP-C_JY240_20ziji-08-0085b>¶
行列御前¶
　　其八¶
見聞知覺總休題悟得眞空及第歸歸勘破造化機非難易永¶
劫天地齊¶
　　其九¶
天機泄漏勉諸公不是尋常乾慧通通掃除皈正宗勤修奉化¶
行仙聖風¶
　　
** 迎仙客¶
混元珠無價寶赤水溪邊收拾了色渾渾光皎皎手中握定占¶
斷人間俏¶
#<md:CK-KZ_JY240_01p086a>¶
<pb:YP-C_JY240_20ziji-08-0086a>¶
　　其二¶
沒機關沒做作日月任催催不老逆行船翻撥棹誰知這箇清¶
淨家風好¶
　　其三¶
水深清山色好天下是非全不到竹窗幽茅屋小箇中眞樂莫¶
向人間道¶
　　其四¶
竹風輕花影重酩酊一甌琴三弄露玄機藏妙用槐壇將相看¶
破浮生夢¶
　　其五¶
#<md:CK-KZ_JY240_01p086b>¶
<pb:YP-C_JY240_20ziji-08-0086b>¶
柳陰邊松影下竪起脊梁諸緣罷鎖心猿擒意馬明月清風共¶
誰說長生話¶
　　其六¶
漢鍾離官極品南柯夢斷抛金印草鞋輕藜杖穩笑㩦日月獨¶
步長生境¶
　　其七¶
呂洞賓超物外神光照破三千界棄功名同草芥龜毛拄杖一¶
擊乾坤碎¶
　　其八¶
混元初張果老白驢踏着虛空倒紫雲生紅霧繞夜來一口吞¶
#<md:CK-KZ_JY240_01p087a>¶
<pb:YP-C_JY240_20ziji-08-0087a>¶
卻蓬萊島¶
　　其九¶
藍采和離世俗手中拍板敲寒玉擺天關搖地軸清風明月獨¶
唱長生曲¶
　　其十¶
劉海蟾燕宰相夢回看破空花放别人間離海上紅爐片雪打¶
就黄金像¶
　　十一¶
廣成子千二百崆峒高卧寒雲白帝王師天地宅縱橫自在物¶
外無名客¶
#<md:CK-KZ_JY240_01p087b>¶
<pb:YP-C_JY240_20ziji-08-0087b>¶
　　十二¶
范蠡翁曾佐越五湖獨泛扁舟月是非忘名利絶一聲短笛受¶
用蘆花雪¶
　　十三¶
張子房扶大漢功名掉去青山伴咽龍肝吞鳳卵金丹養就沒¶
底籃兒滿¶
　　十四¶
圃田公列禦寇乘風一撞乾坤透呼南辰喚北斗夢中得鹿覺¶
後還非有¶
　　十五¶
#<md:CK-KZ_JY240_01p088a>¶
<pb:YP-C_JY240_20ziji-08-0088a>¶
朗然子居洛下金蟾飛去皮囊化鬼神驚天地怕本來面目不¶
許丹青畫¶
　　十六¶
住華山樂清閑碧洞茅庵胡亂灣日高時造一飡飽來藜杖遶¶
頂遙觀看¶
　　十七¶
誰羨他做高官一任穿緋掛緑襴心無憂身自安世間少有這¶
箇奸俏漢¶
　　十八¶
世事休甚清幽無管無拘林下叟翠巖前風月友狂歌慅舞爛¶
#<md:CK-KZ_JY240_01p088b>¶
<pb:YP-C_JY240_20ziji-08-0088b>¶
飲長生酒¶
　　十九¶
醉時眠醒扶頭倒在東西不識羞亦無春亦無秋騰騰兀兀且¶
樂延年壽¶
　　二十¶
採藥歸白雲飛霧鎖青山仙逕迷黑猿叫青鳥蹄仙鶴前舞引¶
俺歸洞裏¶
　　二十一¶
到洞中掩柴扉喚得仙童對着棋悶來時飲緑杯草鞋絆倒不¶
脫和衣睡¶
#<md:CK-KZ_JY240_01p089a>¶
<pb:YP-C_JY240_20ziji-08-0089a>¶
　　二十二¶
峭壁峯甚希奇檜栢青松四下圍悄無人過客稀寂寥瀟灑冷¶
淡閑活計¶
　　二十三¶
麵又酸倉陳米木椀缺唇破笊籬又無鹽只有虀甘心守分勝¶
如珍羞味¶
　　二十四¶
穿草履繫麻絛披片蓑衣掛箇瓢半如漁半如樵髼頭垢面一¶
任傍人笑¶
　　二十五¶
#<md:CK-KZ_JY240_01p089b>¶
<pb:YP-C_JY240_20ziji-08-0089b>¶
笑我僑俺知道明月清風爲故交卧白雲吹玉簫這般滋味世¶
上人難曉¶
　　
** 遍地錦¶
吾本當初水竹村甘河鎮上便狂風七朵金蓮朶朶新邱劉譚¶
馬郝王孫¶
　　其二¶
吾本當初馬半州因與先師說根由獨坐圜墻向內修功成行¶
滿赴瀛洲¶
　　其三¶
四大假合本姓譚前緣相遇棄俗緣天下雲遊不住庵功成行¶
#<md:CK-KZ_JY240_01p090a>¶
<pb:YP-C_JY240_20ziji-08-0090a>¶
滿赴仙壇¶
　　其四¶
萊州武觀是吾鄕因遇先生號長生穿街柳巷也無妨不染塵¶
埃性月朗¶
　　其五¶
三宣賜紫住天長便是雲光鐵腳王因遇先師赴洛陽功成行¶
滿到仙鄕¶
　　其六¶
十九抛家棄俗緣磻溪下志便安然悟得長春不夜天大教門¶
開萬古傳¶
#<md:CK-KZ_JY240_01p090b>¶
<pb:YP-C_JY240_20ziji-08-0090b>¶
　　其七¶
太古今日說因由趙州橋下度春秋唱住橋邊水不流一葉落¶
時天下秋¶
　　其八¶
吾本當初本姓孫馬家門下結婚姻因爲先師點破心各自分¶
頭覓主人¶
　　
** 梧桐樹　　　　　　　       呂洞賓¶
一更裏調神氣意馬心猿盡拘繫莫放閑遊戲昏昏默默煉胎¶
息開卻天門地戸閉果然通玄理¶
　　其二¶
#<md:CK-KZ_JY240_01p091a>¶
<pb:YP-C_JY240_20ziji-08-0091a>¶
二更裏傳宇宙一點靈光漸通透虎龍初交嚴抵備三尸莫教¶
走慧劍空中報冤讎斬卻群魔首¶
　　其三¶
三更裏一陽動金鼎熬煎玉爐烹煉就眞鉛汞匠手鑿開玉蓮¶
蓬兩道霞光照崑頂萬顆珍珠迸¶
　　其四¶
四更裏雲收徹海底星龜弄明月處處瓊花結火候抽添按時¶
節子午氤氤降紅屑猛把天機泄¶
　　其五¶
五更裏朦朧定心養浩月一輪鏡照破貪嗔病這囘須要鬼神¶
#<md:CK-KZ_JY240_01p091b>¶
<pb:YP-C_JY240_20ziji-08-0091b>¶
驚只要眞清爲眞靜功滿朝上聖¶
　　
** 步步高¶
一更裏澄心披襟坐猿馬牢擒鎖慧劍磨六賊三尸盡奔波退¶
羣魔困也和衣卧　醒覺朦朧清風送悟入桃源洞閽苑中閑¶
訪三茅興無窮透窗風驚覺遊仙夢¶
　　其二¶
二更裏白牛溪邊睡牧童醺醺醉蓑笠堆月下方堪把笛吹樂¶
然歸歸去華胥國　得到華胥寬懷抱閑把瑤琴操聲韻高火¶
裏烏龜產白鶴弄雲簫紫霧紅光照¶
　　其三¶
#<md:CK-KZ_JY240_01p092a>¶
<pb:YP-C_JY240_20ziji-08-0092a>¶
三更裏銀漢星移淡出戸將身探月正南二八嬌娥配童男煉¶
三三手把天關撼　五明宮裏元辰聚七寶山頭去禱玉虛元¶
始高懸黍米珠演金書國泰民安富¶
　　其四¶
四更裏玄圃清風細來往無凝滯解垢衣心月高懸照雲溪上¶
天梯獨折蟾宮桂　三界十方惟獨步認得曹溪路一物無眞¶
歡眞樂飲醍醐不須沽高唱無聲曲¶
　　其五¶
五更裏架上金雞叫路上行人俏方欲曉沒底籃兒杖頭挑跨¶
風飈同赴蓬萊島　此箇家風誰知道得也無衰老琅板敲碧¶
#<md:CK-KZ_JY240_01p092b>¶
<pb:YP-C_JY240_20ziji-08-0092b>¶
波深處釣鯨鰲出波濤採就長生藥¶
　　
** 南鄕子¶
眞汞與眞鉛產在先天與後天大要知時勤採取玄玄得穴何¶
愁不作仙　進火要精專審究前弦與後弦屯卦抽添蒙卦止¶
難傳毫髮差殊不結丹¶
　　其二¶
兩手擘鴻濛慧劍飛來第一峰外道修羅驚縮項神通造化元¶
來在掌中　煅煉玉爐紅橐籥吹噓藉巽風十月脫胎吞入腹¶
坤宮立見三清太上翁¶
　　其三¶
#<md:CK-KZ_JY240_01p093a>¶
<pb:YP-C_JY240_20ziji-08-0093a>¶
温養象周天須要微微火力全愛護嬰兒惟藉母三年運用抽¶
添象缺圓　牛斗會河邊捨取玄珠種玉田定意如如行火候¶
精專剖腹分明說與賢¶
　　其四¶
生甲更生庚此是丹頭切要明藥嫩採來歸土釜煎烹文武剛¶
柔次第行　片餉結丹成沐浴防危更守城到此不須行火候¶
持盈火若加臨必定傾¶
　　其五¶
木兔與金雞刑德臨門有偶奇爐內丹砂宜沐浴防危神水溶¶
溶滿玉池　年月日并時刻裏工夫一例推着意研窮丹造次¶
#<md:CK-KZ_JY240_01p093b>¶
<pb:YP-C_JY240_20ziji-08-0093b>¶
毫釐十月殷勤自保持¶
　　其六¶
鼎器法乾坤上是天元下地元若也更能顛倒運交番闔闢循¶
環在八門　搬運上崑崙龜與蛇兒自吐吞百尺竿頭牢把線¶
掀騰從此元神命永存¶
　　其七¶
關鎖自周天昇降循環三寸田不在噓呵并數息天然九轉無¶
虧火力全　胎息謾流傳要在陰陽不可偏呼吸吹噓皆賴巽¶
風綿妙在前弦與後弦¶
　　其八¶
#<md:CK-KZ_JY240_01p094a>¶
<pb:YP-C_JY240_20ziji-08-0094a>¶
復卦起潛龍戊己微調未可攻九二見龍臨卦主神通從此爐¶
中次第紅　泰卦卻相逢猛火燒乾藉巽風煉就黃芽并白雪¶
奇功還返歸坤道始窮¶
　　其九¶
識得水中金煅煉烹煎理更深進退抽添須九轉浮沈温養潛¶
龍復與臨　妙運自天心託仗黃婆是丙壬醖就醍醐山頂降¶
頻斟慢撥無絃一曲琴¶
　　其十¶
長子到西方少女歸乾變六陽便好下功修二八隄防至九方¶
知道自昌　牛斗共商量巧奪天工妙莫揚離坎夫妻交媾後¶
#<md:CK-KZ_JY240_01p094b>¶
<pb:YP-C_JY240_20ziji-08-0094b>¶
難忘始覺壺中日月長¶
　　十一¶
白雪與黃芽兩味晶華共一家摘採辯時衰與旺堪誇火候毫¶
釐不可差　頂上結三花駕動羊車與鹿車烏兔往來南北面¶
交加從此天河穩泛槎¶
　　十二¶
淨盡露天機只恐時人自執迷頷下藏珠當猛取休遲道在身¶
中更問誰　塵網急抛離百歲年華七十稀莫待老來鉛汞少¶
堪悲業報前途難自欺¶
　　
** 一寸金¶
#<md:CK-KZ_JY240_01p095a>¶
<pb:YP-C_JY240_20ziji-08-0095a>¶
堪嘆羣迷夢空花幾人悟更假饒錦帳銅山朱履玉簪畢竟於¶
身何故未若紅塵外幽隱竹籬蓬戸青松下一曲高歌笑傲年¶
華換今古　紫府春光清都雅會時妙有眞趣看自然天樂星¶
樓月殿鸞飛鳳舞白雲深處壺內神仙景誰肯少年迴顧逍遙¶
界獨我歸來復入寥陽去¶
　　其二(賞雪)¶
暮鴻嘹唳更晚來地籟陰風齊起造作嚴凝同雲黯黯四海玉¶
龍呈瑞粧點萬家清景普綻瓊花鮮麗最好是命詩朋紙帳圍¶
爐沉醉　吟綴搜佳製竹外清香金蕾噴新蘂似糝銀沙或爲¶
粉蝶高下亂飛空裏慶知太平先兆陰陽和矣這玄理遇子猷¶
#<md:CK-KZ_JY240_01p095b>¶
<pb:YP-C_JY240_20ziji-08-0095b>¶
同賞江天眞味¶
　　
** 西江月¶
内藥還如外藥內通外亦須通丹頭和合類相通温養萬般作¶
用　內有天然眞火爐中赫赫長紅外爐增減要勤功妙絶無¶
過眞種¶
　　其二¶
此道至神至聖憂君分薄難消調和鉛鼎不終朝早覩玄珠形¶
兆　志士若能修煉何拘在市居朝工夫容易藥非遙說破人¶
須失笑¶
　　其三¶
#<md:CK-KZ_JY240_01p096a>¶
<pb:YP-C_JY240_20ziji-08-0096a>¶
白虎首經至寶華池神水眞金故知上善利源深不比尋常藥¶
品　若要修成九轉先須煉己持心依時採取定浮沉進火須¶
防危甚¶
　　其四¶
七返朱砂返本九還金液還眞休將寅子數坤申但看五行成¶
準　本是水銀一味周流經厯諸辰陰陽氣足自然靈出入豈¶
離玄牝¶
　　其五¶
若要眞鉛留汞親中不離家臣木金間隔會無因須假黃婆媒¶
娉　木性愛金順義金情戀木慈仁相吞相啖卻相親始覺男¶
#<md:CK-KZ_JY240_01p096b>¶
<pb:YP-C_JY240_20ziji-08-0096b>¶
兒有孕¶
　　其六¶
二八誰家姹女三九何處郎君自稱木液與金精遇土方成三¶
姓　更假丁公煅煉夫妻始結歡情河車不敢暫留停運入崑¶
崙峯頂¶
　　其七¶
牛女情緣道合龜蛇類禀天然蟾烏遇朔合嬋娟二氣相資運¶
轉　總是乾坤妙用誰能達此深淵陰陽否隔卽成愆怎得天¶
長地遠¶
　　其八¶
#<md:CK-KZ_JY240_01p097a>¶
<pb:YP-C_JY240_20ziji-08-0097a>¶
雄裏內含雌質負陰抱卻陽精兩般相合藥方成點化魄纖魂¶
勝　信道金丹一粒蛇吞立化龍形雞飡亦乃變鸞鵬飛入青¶
陽眞境¶
　　其九¶
天地纔經否泰朝昏好識屯蒙輻來凑轂水朝宗妙在抽添運¶
用　得一萬般皆畢休分南北西東損之又損愼前功命寶不¶
宜輕弄¶
　　其十¶
冬至一陽來復三旬增一陽爻月中復卦朔晨超望罷乾終姤¶
兆　日又别爲寒暑陽生復起中宵午時姤象一陰朝煉藥須¶
#<md:CK-KZ_JY240_01p097b>¶
<pb:YP-C_JY240_20ziji-08-0097b>¶
知昏曉¶
　　十一¶
德行修逾八百陰功積滿三千均齊物我與親冤始合神仙志¶
願　虎兕刀兵不害無常火宅難牽寶符降後去朝天穩駕鸞¶
車鳳輦¶
　　十二¶
不辯五行四象那分朱汞鉛銀修丹火候未曾聞早便稱呼居¶
隱　不肯自思己錯更將錯路教人悮他永劫在迷津似恁欺¶
心安忍¶
　　十三¶
#<md:CK-KZ_JY240_01p098a>¶
<pb:YP-C_JY240_20ziji-08-0098a>¶
丹是色身至寶煉成變化無窮更能性上究眞宗决了無生妙¶
用　不待他身後世見前立獲神通自從龍女著斯功爾後誰¶
能繼踵¶
　　十四¶
兩手擘開混沌坦然眞露丹宗日魂月魄自西東牢捉莫輕放¶
縱　外道邪魔縮項相將結寶中宮九還七返片時功皆賴黃¶
婆相送¶
　　十五¶
默運乾坤否泰抽添妙在屯蒙起於復卦剝於終温養兩般作¶
用　沐浴要防危險吹噓全藉離風工夫還返入坤宮火足不¶
#<md:CK-KZ_JY240_01p098b>¶
<pb:YP-C_JY240_20ziji-08-0098b>¶
宜輕弄¶
　　十六¶
要識眞鉛眞汞都來只一根源烹煎火候妙中玄不是知音難¶
辯　採取莫差時日仍分弦後弦前玉爐一霎火燒天無位眞¶
人出現¶
　　十七¶
莫問九三二八無過陰偶陽奇大都離坎結夫妻要識屯蒙旣¶
未　若過一陽起後便堪進火無遲只因差失在毫釐野戰更¶
宜子細¶
　　十八¶
#<md:CK-KZ_JY240_01p099a>¶
<pb:YP-C_JY240_20ziji-08-0099a>¶
鼎器法天象地坎離運用無差夫妻相會入黃家共說無生妙¶
話　雨意雲情了當嶺頭駕動河車搬歸頂上結三花牢閉玉¶
關金鎻¶
　　十九¶
撥動頂門關捩自然虎嘯龍吟九還七返義幽深出入不離玄¶
牝　運用玉爐火候鼎中煉就眞金强兵戰勝便收心妙在無¶
傷無損¶
　　二十¶
一二復臨養火兔雞沐浴潛藏分明變化在中央結就玄珠片¶
餉　還返歸根脫體守城抱一隄防黃庭來往是尋常恍惚之¶
#<md:CK-KZ_JY240_01p099b>¶
<pb:YP-C_JY240_20ziji-08-0099b>¶
中縱放¶
　　二十一¶
夾脊雙關透頂此爲大道玄門金丹只是此宗根大要知時搬¶
運　温養守城野戰華池玉液頻吞玉爐常使火温温採藥審¶
他老嫩¶
　　二十二¶
調燮火工非小差殊只在毫釐鼎爐汞走黑鉛飛從此恐君喪¶
志　須共眞師細論無令妄動輕爲幽微玄妙最深機言語仍¶
須避忌¶
　　二十三¶
#<md:CK-KZ_JY240_01p100a>¶
<pb:YP-C_JY240_20ziji-08-0100a>¶
九曲江頭逆浪霎時衝過天心崑崙頂上水澄澄醖就瓊漿自¶
飲　便向此時採取河車搬運無停陰陽一炁自浮沉鎖閉玉¶
關牢穩¶
　　二十四¶
藥產西南坤地金丹只此根宗學人着意細推窮妙絶無過眞¶
種　了一萬般皆畢休分南北西東執文泥象豈能通恰似啞¶
人談夢¶
　　二十五¶
金液還丹大道古人萬劫一傳傾心剖腹露諸篇接引直超道¶
岸　莫怪天機泄盡此玄玄外無玄留傳古代與名賢有耳分¶
#<md:CK-KZ_JY240_01p100b>¶
<pb:YP-C_JY240_20ziji-08-0100b>¶
明覷見¶
　　二十六¶
食飽傷心損氣睡多夢裏迷眞眼觀心動喪元神耳聽靈臺昧¶
盡　要見元初面目慧刀割斷紅塵無情應物本來眞此是修¶
行捷徑¶
　　二十七¶
頓悟修行道理除情戰睡敵魔不貪名利少風波懶散隨緣且¶
過　饑後尋街乞飯飽時信步蹉跎閑來古廟唱哩囉逍遙誰¶
人似我¶
　　二十八¶
#<md:CK-KZ_JY240_01p101a>¶
<pb:YP-C_JY240_20ziji-08-0101a>¶
富貴又爭入我貧窮更待如何有緣有分是非多無福無災無¶
禍　教他一任奢侈簞瓢也是存活勸君休要苦張羅大限臨¶
頭怎趓¶
　　二十九¶
一不輕師慢法二誦清淨仙經三存眞氣養神靈四把塵勞拂¶
盡　五斷無明業火六除俗裏人情七擒猿馬永安甯八味璚¶
漿得飲¶
　　
** 永遇樂¶
箇箇修行人人嚥納誰悟眞道曲徑多歧傍門小法誤了人多¶
少容成豈是神仙究竟採藥謾多爐竈忽一朝脫卻桶底性根¶
#<md:CK-KZ_JY240_01p101b>¶
<pb:YP-C_JY240_20ziji-08-0101b>¶
壞倒　爭如內觀無爲清靜學取本來莊老匹配陰陽抽添鉛¶
汞八卦爲端表人生如夢流年似箭回首也須聞早貪迷戀春¶
花秋月甚時了¶
　　其二¶
萬法由心應觀法界一切心造瞿曇同歸去揆不離卽心是道¶
自從識得坎離交際煉藥粗知昏曉看雞飛蟾宮兔走丹闕更¶
無煩惱　氣中眞液液中眞氣和合不多不少種得黃芽煉成¶
赤水龍虎交圍繞九還七返工夫到後還我舊時年少待三千¶
功圓行滿恁時是了¶
　　其三¶
#<md:CK-KZ_JY240_01p102a>¶
<pb:YP-C_JY240_20ziji-08-0102a>¶
學道修心存神煉性直要輕舉補腦還精流水不腐戸樞終不¶
蠧日魂月魄搏歸爐鼎眞氣自然留聚把心猿縛繫意馬追囘¶
逈無塵慮　定中明有陽龍陰虎水火透時爲度八段奇文千¶
口活法向上有一路呂公高尚不離人世有分也須相遇約十¶
洲三島驂鸞跨鶴大家同去¶
　　其四¶
養水養精養神養血先須養氣日月陰陽六爻八卦細看參同¶
契虛軀虛寶千言萬語不過坎離兩字向崑崙頂上返本還元¶
要明終始　一身雖小如同天地八萬四千餘里玄牝之門千¶
生萬化都在冲和內此眞眞外别無眞諦方信道一而已異時¶
#<md:CK-KZ_JY240_01p102b>¶
<pb:YP-C_JY240_20ziji-08-0102b>¶
見鍾呂如有未明請師指示¶
　　
** 漁家傲¶
至道不遙只在邇毫釐差失如千里道是難求元卻易如相契¶
一超直入如來地　水火交時爲旣濟三尸六賊都迴避只此¶
長生仍久視身口意化成一點沖和氣¶
　　其二¶
神是性兮氣是命神不外馳心自定幸有崔公入藥鏡如究竟¶
全眞固蔕歸根靜　主客內明方外應靈臺粲發天光瑩兩箇¶
壺中一片景急修省莫待臨渴去掘井¶
　　其三¶
#<md:CK-KZ_JY240_01p103a>¶
<pb:YP-C_JY240_20ziji-08-0103a>¶
精養靈根神守氣天然子母何曾離晝夜六時長在意三田內¶
温温天地中和水　十二樓前白雪膩九宮臺畔黃芽遂日月¶
山頭朝上帝神光起騰身直上煙霄外¶
　　其四¶
我有光珠無買價光明常照芝田下更無之乎并者也知音寡¶
世間誰是能行者　一萬精光神守舍四百四病都齊罷透出¶
火龍歸造化迴仙駕更無一點塵隨馬¶
　　
** 促拍滿路花¶
抱元能守一四大自輕安心中須返照幾曾閑金烏衝耀飛入¶
爛銀盤心心心是道只在心心更於何處求丹¶
#<md:CK-KZ_JY240_01p103b>¶
<pb:YP-C_JY240_20ziji-08-0103b>¶
　　其二¶
又何須衣冕燕處欲超然榮華能有幾日便凋殘修眞甚易積¶
行累功難勸君强爲善五濁三途變爲雲島神山¶
　　其三¶
人能常清靜天地悉皆歸一眞含眾妙入希夷昭文不會氣候¶
有成虧妄心寂滅盡困睡飢飡更無作用施爲¶
　　其四¶
自然爐鼎就光彩透簾幃玉池神水湧上生肥如魚飲水冷暖¶
自家知自家性命事自家了得自家性命便宜¶
　　其五¶
#<md:CK-KZ_JY240_01p104a>¶
<pb:YP-C_JY240_20ziji-08-0104a>¶
若論修養事知有幾多門諦當歸宿處是虛源至眞至道簡易¶
合乾坤坎離并水火止是筌蹄萃然一點長存¶
　　其六¶
箇中如薦得悟了五千言金晶飛肘後透崑崙清江九曲一棹¶
破煙昏水擊三千里九萬鵬程化成元是冥鯤¶
　　
** 江神子¶
林泉養素拙放落魄慵居世緣絶志如鐵翛然處一味眞懽雜¶
說日逍遙野鶴巖畔爲道侶松軒下沉煙猶未歇夜深獨聽孤¶
猿高峯上叫明月　他年功成行滿駕祥雲直至瑤池仙闕箇¶
時節神遊自有鸞鶴迎接舞空碧仙仗飄飄來迎謁桃源會瓊¶
#<md:CK-KZ_JY240_01p104b>¶
<pb:YP-C_JY240_20ziji-08-0104b>¶
林方信别到此無限逍遙作蓬萊客¶
　　
** 春從天上來¶
樂道安貧嘆自古英雄林下無人滿堂金玉謂授兒孫畢竟與¶
屬親問當初無物被貪愛引入迷津早抽身向槐安宮內剛恁¶
勞神　朝菌蟪蛄短景又豈信壺中别有長春暫遊萬里少别¶
千年歸去跨鳳驂麟念浮生一瞬幾度見滄海揚塵莫因循彼¶
空華陽艷輕喪天眞¶
　　
** 玉抱肚¶
若論玄妙聽周風一訣把嬰兒姹女木金間隔從頭分别先擒¶
六賊三尸滅後捉玉兔飲烏血仗劍鋒麾魔障蕩妖邪全憑志¶
#<md:CK-KZ_JY240_01p105a>¶
<pb:YP-C_JY240_20ziji-08-0105a>¶
猛烈那些箇手段最奇絶　龍奔虎走來往放乖劣兩獸擒來¶
吾怎捨爐烹鼎煉無暫歇乾坤至寶陰陽造化斡運龜蛇東雞¶
叫出西江月會入黃庭賞白雪上丹温中丹暖下丹熱三田寶¶
結眾仙舉我赴金闕寥陽勝境教我怎生說¶
　　
** 水調歌頭¶
五行不到處一氣未生前清光赫赫無何鄕裏獨超然日月豈¶
能照鑑天地不能包裹晃朗妙無邊賴有竹澗水卻向世人傳¶
　杳兮冥恍兮惚湛兮然這些消息渾身是口也難詮截斷千¶
差歧路屛除萬般機巧纜住釣魚船往事都休問靜坐一爐煙¶
　　
** 沁園春¶
#<md:CK-KZ_JY240_01p105b>¶
<pb:YP-C_JY240_20ziji-08-0105b>¶
七返還丹在人先須煉己待時正一陽初動中宵漏永温温鉛¶
鼎光透簾幃造化爭馳虎龍交媾進火工夫牛斗危曲江上見¶
月華瑩靜有箇烏飛　當時自飲刀圭又誰信無中養就兒辯¶
水源清濁木金間隔不因師指此事難知道要玄微天機深遠¶
下手速修猶太遲蓬萊路仗三千行滿獨步雲歸¶
　　
** 蘇幕遮¶
水中金衝牛斗玉鎖金關護法靈童守赤水丹基龍虎走萬象¶
森羅勃勃投珠口　飲靈液明火候太乙爐開丹熟神光透浮¶
名浮利終不久下手速將窮取無中有¶
　　
** 解佩令¶
#<md:CK-KZ_JY240_01p106a>¶
<pb:YP-C_JY240_20ziji-08-0106a>¶
修行之士功勤不小識五行逆順顛倒妙理玄玄玉爐中龍蟠¶
虎繞金鼎內煉成至寶　陽神離體冥冥杳杳刹那間遊遍三¶
島出入純熟按捺住别尋玄妙合眞空太虛是了¶
　　
** 鴈兒落得勝令¶
想赴蟠桃玳瑁筵休享御酒瓊林宴息爭名奪利心發養性修¶
眞願爭如紙被裹雲眠茶藥倚爐煎看峻嶺銜花鹿使巔峯獻¶
果猿朝元在金闕寥陽殿安然蓬萊洞裏仙¶
　　
** 甜水令¶
麻絛草履風袍袖名利不剛求蓑笠綸竿釣魚鈎緑水東流¶
　　
** 折桂令¶
#<md:CK-KZ_JY240_01p106b>¶
<pb:YP-C_JY240_20ziji-08-0106b>¶
浪花中一葉扁舟揀溪山好處追遊遣興忘鄕懷醉中問甚春¶
秋學洗耳溪邊許由笑蝴喋夢裏莊周茅舍清幽衲被蒙頭紅¶
日三竿高枕無憂¶
　　其二¶
到大來散誕逍遙園林成趣獨木爲橋你便祿重官高是非海¶
萬頃風濤不如俺絶利名麻鞋布襖少憂愁𩮎髻鐶絛興飲濁¶
醪醉赴蟠桃閑步雲山悶訪漁樵¶
　　其三¶
人生如落葉辭柯百歲光陰暗裏消磨信蹉跎世人看便似風¶
魔嘆富貴如披麻救火功名似暴虎馮河白甚張羅日月如梭¶
#<md:CK-KZ_JY240_01p107a>¶
<pb:YP-C_JY240_20ziji-08-0107a>¶
十載生涯一枕南柯¶
　　其四¶
子是虛飄飄水上浮漚不如谷口煙霞獨樂深耕爲國求兵笑¶
包胥哭倒秦亭試看青門外鋤瓜邵平東籬下栽菊淵明午醉¶
初醒獨坐茅亭打一會簡子漁鼓誦一篇道德黃庭¶
　　
** 鴈兒落得勝令¶
爲浮生兩鬢白觀鏡裏朱顏邁忙辭了白象簡緊納了金魚帶¶
緑柳倚門栽金菊映籬開愛的是流水清如玉那里想侯門深¶
似海幽哉袖拂白雲外彭澤清閑歸去來¶
　　其二¶
#<md:CK-KZ_JY240_01p107b>¶
<pb:YP-C_JY240_20ziji-08-0107b>¶
光陰似水流日月搬昏晝塵俗一筆勾世事都參透睡來時高¶
枕一無憂悶來時拄杖半過頭飢來時一鉢千家飯閑來時孤¶
身萬里遊盈眸閬苑風光秀擡頭蓬萊景物幽¶
　　其三¶
榮華似風內燈富貴如槐安夢恰六朝賀太平十二國干戈動¶
人海混魚龍浮世隱英雄收楚韓元帥興周的姜太公功名到¶
底成何用悉是南柯一夢中¶
　　
** 甜水令¶
爐中煉出靈丹藥雷震採茶苗明月清風杖頭挑不掛椰瓢¶
　　其二¶
#<md:CK-KZ_JY240_01p108a>¶
<pb:YP-C_JY240_20ziji-08-0108a>¶
看看又早中年過白髮鬢邊多積玉堆金大如何夢裏存活¶
　　其三¶
把心猿意馬方拴定爲甚不爭名便得象簡金魚做公卿白馬¶
紅纓¶
　　
** 水仙子              @by鍾 離¶
超凡入聖漢鍾離沉醉誰扶下玉梯扇圈一部胡鬚力絳雲般¶
紅肉皮做伴的是茶藥琴慕棋頭綰著雙髻身穿著百衲衣曾¶
赴閬苑瑤池¶
　　其二　　　　　　　        @by呂洞賓¶
醉魂别後廣寒宮飛下瑤臺十二峯只因一枕黃粱夢得神仙¶
#<md:CK-KZ_JY240_01p108b>¶
<pb:YP-C_JY240_20ziji-08-0108b>¶
造化功左右列玉女金童採仙藥千年壽煉丹砂九轉功每日¶
價伏虎降龍¶
　　其三　　　　　　　        @by藍采和¶
西風寬舞緑羅袍每日階前沉醉倒頭邊歪裹烏紗帽金錢手¶
內抛鬭爭奪忙殺兒曹狂歌唱檀板敲子是待要樂樂淘淘¶
　　其四　　　　　　         @by徐神翁¶
不爲賊盜戀妻奴獨向煙霞冷淡居金銀財寶無心顧渾身上¶
破落索繿繿縷縷衣服冷清清爲活路閑逍遙走世途脊梁上¶
背定葫蘆¶
　　其五　　　　　　　        @by張果老¶
#<md:CK-KZ_JY240_01p109a>¶
<pb:YP-C_JY240_20ziji-08-0109a>¶
駝腰曲脊六旬高皓首蒼髯年紀老雲遊走遍紅塵道駕白雲¶
驢馱高向趙州城壓倒石橋拄一條斑竹杖穿一領麤布袍也¶
曾醉赴蟠桃¶
　　其六　　　　　　　        @by曹國舅¶
玉堂金馬一朝臣翻作崑崙頂上人腰間不掛黃金印閑隨著¶
呂洞賓林泉下養性修眞金牌腰中帶笊籬手內存更不做國¶
戚皇親¶
　　其七　　　　　　　        @by李 岳¶
筆尖吏業不侵奪跳入長生安樂窩皂紬衫身上都穿破鐵拐¶
向手內拖亂哄哄髮似鬆科豈想重裀卧不變皓齒歌每日價¶
#<md:CK-KZ_JY240_01p109b>¶
<pb:YP-C_JY240_20ziji-08-0109b>¶
散誕蹉跎¶
　　其八　　　　　　　        @by韓湘子¶
藥爐經卷作生涯不戀王侯宰相家亂紛紛瑞雪藍關下凍傷¶
韓湘馬半空中亂糝長沙黑騰騰彤雲布冷颼颼風又刮山頂¶
上開花¶
　　
** 純陽眞人百字圖¶
本性好清淨　保養心猿定　酒又何曾飲　色又我罷盡¶
財又我不貪　氣又我不競　雖見我不觀　雖聞我不聽¶
不論他人非　只尋自己病　遇有不輕狂　如無守本分¶
官中不繫名　私下憑信行　不在人數中　免卻心頭悶¶
#<md:CK-KZ_JY240_01p110a>¶
<pb:YP-C_JY240_20ziji-08-0110a>¶
和光與同塵　但把俗情混　爲甚不爭名　曾共高人論¶
　　
** 朗然子劉眞人詩¶
落魄洪杯數十年朝朝恣性日高眠尾閭通透泥丸穴丹竈能¶
分造化權只此雲霄應有路算來我命豈由天莫言大道人難¶
會自是凡夫不學仙¶
　　其二¶
南北程遊數十春潛行玄理暗修眞不求世上無窮物只向寰¶
中覓箇人悟得已知消息大內丹常遣泝流津假饒千載重相¶
見也似如今日轉新¶
　　其三¶
#<md:CK-KZ_JY240_01p110b>¶
<pb:YP-C_JY240_20ziji-08-0110b>¶
京洛幽閑清靜中住居古觀古壕東世情亦染心無染塵事須¶
同道不同煉藥豈辭千日苦運精常遣四肢通世間最貴堪珍¶
重除卻人身總是空¶
　　其四¶
求仙之日亂紛紛涉厯山川走似雲總學長生尋外物算來至¶
道未嘗聞陽精已失眞和氣金石徒勞客熱薰堪嘆凡夫全不¶
悟盡甘荒野作邱墳¶
　　其五¶
休讀九經三史書與身到了不相宜爭如保養元和炁更爲添¶
燒大藥爐存得眞精終濟老煉成金質定冲虛不明有箇長生¶
#<md:CK-KZ_JY240_01p111a>¶
<pb:YP-C_JY240_20ziji-08-0111a>¶
路其奈凡夫性轉迷¶
　　其六¶
求貴貪財無盡時高官極富又何爲爭如權重勞心治未勝身¶
貧得自怡欹枕任從春日永運精不遣鬢毛衰他年物外相逢¶
處自是神仙别有期¶
　　其七¶
眞鉛眞汞不難尋自是凡夫錯用心月魄日魂明甚易木精火¶
候理何深辛苦運精須九載變化通靈點五金出世只消飡一¶
粒崑崙蓬島盡知音¶
　　其八¶
#<md:CK-KZ_JY240_01p111b>¶
<pb:YP-C_JY240_20ziji-08-0111b>¶
夾脊雙關至頂門修行徑路此爲根華池玉液須頻咽紫府元¶
君遣上奔常使氣沖關節透自然精滿谷神存一朝得到長生¶
地須感當初指教人¶
　　其九¶
天網空籠萬象疏一株松倒華山枯寒雲去後留孤月臘雪來¶
時向太虛石洞龍蛇歸紫府千年鸞鳳落蒼梧自從别卻先生¶
後南北東西少丈夫¶
　朗然子齊人也因隨唐玄宗幸蜀遇神仙司馬承禎口訣傳¶
　金液還丹大藥訣自後修煉成功卻歸洛陽鄕老傳言朗然¶
　子於宋端拱年間醉死於桃花坊時天大雪惟尸卧處周圍¶
#<md:CK-KZ_JY240_01p112a>¶
<pb:YP-C_JY240_20ziji-08-0112a>¶
　丈許無一點雪官吏撿尸惟見鼻口耳中有金蟬遞返出入¶
　良久飛上空中去衆皆仰視及迴顧卻不見地上尸矣萬靈¶
　朝元宮道士趙隱微收得朗然子詩篇化緣立石廣行其傳¶
　叩門告余出示此詩余親詳此詩語亦不過運氣吞液保陽¶
　去陰與余符契喜爲書之¶
　皇統元年三月二日方壺知足居士謹題¶
　　
** 太空歌　　　　　　        @by馬丹陽¶
道可道非常道如如不動要長保保守寒光射太虛一輪皎潔¶
靈虛曜法可說無法說澄澄湛湛諸緣滅方知無滅亦無生宿¶
債冤家從此絶生箇甚滅箇甚靜靜清清清又靜自從認得恁¶
#<md:CK-KZ_JY240_01p112b>¶
<pb:YP-C_JY240_20ziji-08-0112b>¶
麽明方知恁地性保命休求眞莫棄假求棄之中生巧詐旣生¶
詐巧棄眞如卻如避刀卻遭剮不曾行不曾看要滅生亡難也¶
難行得一步悟一步不行枉了說長安君未悟莫强誇休說虛¶
空是一家心不了時剛論道猶如瞎漢看璚花這邊好那邊醜¶
引得牛兒曠蕩走若還方寸未明時閉目澄心且合口不用手¶
不用索不須牢拴牢把捉無意牢擒占影風自然動靜雙忘卻¶
不離書不執書雙泯之中內外居離經方法難開口執文昧卻¶
自家珠心爲禪性爲道行行步步爭多少因師一指說根源石¶
人拍手呵呵笑禪爲宗道爲祖打破金木水火土光明相射含¶
眞空卻笑一二三四五宗又通法又通惟憑眞行與眞功功行¶
#<md:CK-KZ_JY240_01p113a>¶
<pb:YP-C_JY240_20ziji-08-0113a>¶
了兮俱不見惟憑一點照寒空也非道也非禪杳杳冥冥合自¶
然萬事剔開清淨眼赫空朗耀照無邊¶
　　
** 悟眞歌　　　　　　　       @by馮尊師¶
覺中覺了悟中悟一點靈光無遮護放開烈焰照娑婆法界縱¶
橫獨顯露這些消息至幽微木人遙指白雲歸此箇玄關口難¶
說目前見得便忘歸不是葛藤老婆舌端的慈悲眞妙訣一輪¶
明月杖頭挑一爐紅焰盛春雪我本元修大覺仙有緣悟得祖¶
師禪歸來一曲無人應翠竹黃花體自然畫堂一炷沈煙細空¶
嘆文殊問病意曹溪月朗風自清金蓮開遍祇園地橫擔虎杖¶
便歸來雪閉寒山路不開瀟灑此時誰會得知音惟有數枝梅¶
#<md:CK-KZ_JY240_01p113b>¶
<pb:YP-C_JY240_20ziji-08-0113b>¶
自從認得長安道不愛閑花并野草夜深枝上子規啼壺內樓¶
前春正好到家自在樂無爲觸處頭頭顯聖儀不是大慈千手¶
眼玉人拈出古摩尼將何法寶明此物杳杳冥冥及恍惚眾生¶
不識這如來三世諸佛獅子窟眞閑眞樂向誰誇盡是鶴鷯井¶
底蛙一曲空琴彈罷處青山依舊鎖煙霞¶
　　
** 證道歌　　　　　　　       @by呂洞賓¶
悟眞常不達命此是修行第一病只修眞性不修丹萬劫陰靈¶
難入聖達命基迷祖性恰似鑑容無寶鏡壽同天地丈夫兒把¶
握陰陽爲本柄性命全玄又玄海底洪波度法船生擒活捉蛟¶
龍現始知匠手不虛傳¶
#<md:CK-KZ_JY240_01p114a>¶
<pb:YP-C_JY240_20ziji-08-0114a>¶
　　
** 得道歌　　　　　　        @by景 陽¶
道難入道難覓說之容易誰能得旁門惑世幾千般得道萬千¶
難選一近有一等學道者不肯低頭眞可惜瞞天瞞地更瞞人¶
未得一時誇了畢要做神仙故不難神仙須是神仙質不是神¶
仙莫亂爲動有陰魔作冤隙這箇事非小術全憑德行施陰騭¶
斷除妄念息貪心行行步步腳根實若明本性與心同方敢與¶
君說端的學金丹容易入熟味中庸與周易有爲有作總皆非¶
說龍話虎終無益元初情動有其身若更迷修轉荆棘常思混¶
沌未分前妙理難言心自然一身上下皆屬陰一物陽精人不¶
識圓陀陀地鎮相隨空不空兮色非色散於萬物遍乾坤一物¶
#<md:CK-KZ_JY240_01p114b>¶
<pb:YP-C_JY240_20ziji-08-0114b>¶
之中一太極退藏於密一性中視之不見尋不得我丹訣自各¶
别不用日時與年月也無火候與抽添亦無人我分妍拙亦無¶
生亦不滅亦無所修無所說飢來吃飯困來眠閑時打坐懶時¶
歇逢物便飡逢酒飲不持齋戒心常澈榮華富貴不關心名利¶
是非皆斷絶凝然靜定養元神一念不生眞境别自歡悅自歡¶
悅晝夜見箇中秋月不來不往正當中洞然八荒皆皎潔也無¶
盈亦不缺猶如紅爐一片雪雖然得到這工夫打破虛空方了¶
徹逍遙快樂且優游人間煩惱不相涉學道人趁時節百歲光¶
陰如電掣遇之不煉大愚癡莫待老來神氣竭急迴頭當猛烈¶
一刀兩斷須見血欲脫凡身換法身精修一念當如鐵說此言¶
#<md:CK-KZ_JY240_01p115a>¶
<pb:YP-C_JY240_20ziji-08-0115a>¶
大心切盡把天機都漏泄學人若作等閑聽祗恐臨終悔不迭¶
　　
** 心地賦　　　　　　       @by三于眞人¶
世事無窮觀來盡空旣向玄門受教便於心地下功大智閑閑¶
澹泊在不生之內眞機默默逍遙於寂滅之中原夫要長靈苗¶
先持心地六根淨而千種滅三界空而百端治見聞知覺是障¶
道之元因恬淡清虛乃頤眞之大義若乃堅成學道須當了心¶
心靜則孤明獨照心存則萬境皆侵眞容無欠亦無餘生前可¶
見幻相有形終有壞分付何求明知諸法皆空萬緣都罷行功¶
打坐乃道之狂布惠施恩卽德之詐大巧若拙還知事事無爲¶
善計非籌直要頭頭放下但使一心不動萬行自全每暢神而¶
#<md:CK-KZ_JY240_01p115b>¶
<pb:YP-C_JY240_20ziji-08-0115b>¶
度日實知命以樂天任經春夏秋冬飢飡渴飲或對風花雪月¶
穩步安眠若能對境忘情逢場作戲本來了在方寸何必修於¶
累世永嘉旣悟强留一宿而歸盧行猶疑謾等三更而至是知¶
物物皆空塵塵總棄性外更無實相目前盡是虛泡長生有物¶
而混成神鬼莫測大象無形隨處是天地難包信乎本要明心¶
何勞苦志諒不由他誠能自已大辯忘言眞經絶字賴啼鳥宣¶
揚落花指示石女親傳木人舉賜淺智少識者則曰不然不然¶
高明廣見者乃云如是如是故悟則處處平夷迷則頭頭踏刺¶
大抵欲修天外大成功莫掛人間些子事¶
　　
** 八義禪賦　　　　　　       @by馮尊師¶
#<md:CK-KZ_JY240_01p116a>¶
<pb:YP-C_JY240_20ziji-08-0116a>¶
教有頓漸禪無後先迷之者遠隔劫外達之者近在目前無去¶
無來運六通而自在不生不滅超三界以孤圓不畏諠譁不居¶
瀟灑門生五派者强生知見宗舉一乘者亦爲虛假只要常常¶
顯露般般放下清風萬道松間石女謳歌明月三竿嶺上牧童¶
顛耍智慧夙禀靈明頓開應機時須宜性現對境處决要心灰¶
圓融四象通達三才緑水長流縱爾漚生漚滅青山不動任他¶
雲去雲來亘古亘今不衰不朽昧之者滯於聲色達之者超於¶
無有驅掃風雲摩挲星斗空琴韻美堂前木馬咆哮雪曲應希¶
海底玉龍奔走莫問東西菩薩休尋南北彌陀觸目盡是法界¶
何方不是禪那會得如此方堪恁麽居塵出塵豈落萬緣之化¶
#<md:CK-KZ_JY240_01p116b>¶
<pb:YP-C_JY240_20ziji-08-0116b>¶
在慾無慾不沈六賊之魔左右逢原寂照返朴葛藤老婆舌千¶
劫販骨靈源直指者一句絶言縱奪自由殺活獨卓白雲青嶂¶
頭頭盡是眞如翠竹黃花物物無非正覺泯絶無際包含大千¶
拈花示衆者眞爲過計叱佛罵祖者亦是違愆誰會進步蓮花¶
鹿苑歸來月滿江船拈出自己家風頓超十地踏碎頑空夢幻¶
獨翫諸天一等虛脾敢胡鬭觜皆較糟粕者甯知眞味穿鑿公¶
案者豈通妙理差之一毫失之千里木人言若要識西來須吸¶
盡涅槃金仙髓¶
　　
** 識心識意賦¶
如要修行先須識心識意然後悟性如何是心如何是意但能¶
#<md:CK-KZ_JY240_01p117a>¶
<pb:YP-C_JY240_20ziji-08-0117a>¶
知覺爲之心千思萬想爲之意意從念起心從物生旣知起生¶
之根源者只在方寸方寸者本來之眞心也心本無心意本無¶
意爲從來熟境難忘心浮意動卻把眞心朦昧不能顯現須是¶
澄心定意內觀其心湛然不動者爲之定定中覺靈者爲之慧¶
定是體慧是用定慧兩全者日月不虧也¶
　　
** 清閑賦¶
汎愛曰濁孰能好清從他縈其萬慮惟我閑其一生猛離桎梏¶
之囚常居安靜免被蝸蠅之縛大悟靈明原曰絶世羈縻統元¶
綱紀玩杳冥太清則能深根固蒂處恬淡眞閑則樂長生久視¶
旣知此理心如秋水之澄凡動於時妙若春風之起若乃卓爾¶
#<md:CK-KZ_JY240_01p117b>¶
<pb:YP-C_JY240_20ziji-08-0117b>¶
與立湛兮或存廉而不劌也喻鏡分妍醜光而無私也如月射¶
乾坤端正一性安然六根孤高潔淨於靈源松筠雅操坦蕩縱¶
橫於法界絶素玄門於世身返孤雲情起野鶴體微妙則藏山¶
於澤絶思慮則藏丹於壑清徹靈虛逍遙曠漠絲毫不掛神飛¶
姑射之遊物我俱忘雲步寥天之廓大抵非聖所私由人所爲¶
苟未捐其名利安得悟其希夷述夫大智閑閑覺見南山之語¶
小人戚戚理聞宣父之辭且如在欲行禪擔家說妙須得下愚¶
之敬慕未免賢良之譏誚直須靜裏興功回向閑中返照致虛¶
極而守靜篤老氏家風隳肢體而黜聰明顏淵樞要夫然心法¶
雙泯生死兩捐憑清淨修成道果悟虛閑鑿透玄天從抛有漏¶
#<md:CK-KZ_JY240_01p118a>¶
<pb:YP-C_JY240_20ziji-08-0118a>¶
之因蕭條宇宙深息無爲之穴嘯傲雲煙异哉飯蟻勞生燈蛾¶
殞命空恁漂沈其苦趣誰肯修完其德性已矣乎不如聞早樂¶
閑清歸去玄都朝上帝¶
　　
** 全眞賦　　　　　　        @by馮尊師¶
神聖垂御仁慈普均旣宏開於玄教特謹奉於全眞孰知十極¶
之高仙來遊此世大闡三皇之古道順化於人切原德貫諸門¶
心歸一正捨俗者辭親割愛固窮者樂天知命是以全眞學而¶
修性功名財色觀如水上之浮漚智慧靈明敬若教中之先聖¶
誠以學不所執法求大道廣積德行則外施於方便深修保煉¶
則內運於成功善處無爲不二能尋有道參同物物分明瑩若¶
#<md:CK-KZ_JY240_01p118b>¶
<pb:YP-C_JY240_20ziji-08-0118b>¶
潭中之皎月頭頭應現動如草上之清風必也選甚高低盡皆¶
提挈學之者有因有果達之者無滅無生至靜至和至堅至潔¶
統萬德而接物不捨慈悲宣三教以開迷猶尊賢哲大抵乞食¶
不恥至貧不憂屈己惠人則施恩於孤老高志抗節則笑傲於¶
王侯是謂全眞英士達道仙流頓悟天機高播玄風遊聖境廣¶
施香餌普尋知友赴瀛洲是以見物明心知空悟道全眞道法¶
則謹依於鍾呂取大道玄理則嚴奉於黃老清虛恬淡收紅爐¶
爍就銀絲純粹精微向丹鼎烹成金寶捐彼假合表達自然證¶
實相妙之更妙得眞功全之又全五道銀霞貫斗一輪明月輝¶
天鶴駕金書朝赴九陽之殿蟠桃玉液位登萬聖之筵噫有等¶
#<md:CK-KZ_JY240_01p119a>¶
<pb:YP-C_JY240_20ziji-08-0119a>¶
愚迷閑爭人我宣揚誦經者豈通玄妙誑惑中下者不知因果¶
須離火院恩山卻入名韁利鎖丕休哉若要知端的全眞頓悟¶
虛無堪可¶
　　
** 尊道賦　　　　　　        @by宋仁宗¶
三教之內惟道至尊上不朝於天子下不謁於公卿避凡籠而¶
隱跡脫俗網以修眞傲林泉兮絶名絶利樂巖谷兮忘辱忘榮¶
頂星冠而爍日披布褐以長春或髼頭而跣足或丫髻以包巾¶
摘仙花而砌笠折野草以鋪茵吸甘泉而潄齒啖松栢以延齡¶
歌之鼓掌舞罷眠雲伴山谷則盃茶款話逢水飲則尊酒論文¶
笑奢華之濁富樂自在之清貧豈一毫之罣礙無半點之牽縈¶
#<md:CK-KZ_JY240_01p119b>¶
<pb:YP-C_JY240_20ziji-08-0119b>¶
或三三而參玄訪道或兩兩以話古談今話古談今兮嘆前賢¶
之興廢參玄訪道兮理自己之玄眞任寒暑之更變盡烏兔之¶
逡巡蒼顏返少白髮還青携簞瓢而入鄽化飯採百藥以臨世¶
濟人解安人而利物或起死以迴生修仙者骨之堅秀達道者¶
神之最靈判吉凶斡旋異象定禍福密勘人倫闡道法揚太上¶
之正教施符籙除人世之祅氛降邪魔於掌上布罡氣於雷門¶
扣天閽眞仙具備擊地戸萬神咸聽頤眞默坐靜室存神奪天¶
地之秀氣採日月之華精運陰陽以煉性按水火以胎凝二八¶
陰消兮若恍若惚三九陽長兮如杳如冥應四時而採取養九¶
轉以丹成跨青鸞便衝紫府騎白鶴直謁玉京參滿天之秀氣¶
#<md:CK-KZ_JY240_01p120a>¶
<pb:YP-C_JY240_20ziji-08-0120a>¶
表妙道之殷勤比儒教兮官高職顯富貴浮雲比釋教兮寂滅¶
爲樂豈脫凡塵朕觀三教惟道至尊¶
　　
** 祖庭記¶
祖庭昔日本無蹤重陽開化闡玄風故鄕長安京兆府祖居醴¶
泉太子村天垂乾象神仙降地發祥光紫氣昇母懷仙胎經二¶
載生逢時遇宋徽宗政和二年壬辰相臘月二十二日生祖師¶
父母生三子重陽師父有二弟幼小入學明師訓九經聖典若¶
習攻二旬有七應武舉深知兵法挽硬弓文武雙全人皆懼宋¶
號德威名世雄心上所爲明似鏡口中言語響如鐘昔日甘河¶
曾沽酒得遇披氈二仙翁五篇玄秘親傳受七竅通靈便見功¶
#<md:CK-KZ_JY240_01p120b>¶
<pb:YP-C_JY240_20ziji-08-0120b>¶
自從飲了甘河水心地大開方便通四旬有八逢正教棄世歸¶
道隱墓中得觀內景眞消息方知五行造化功識破幻化虛假¶
體更不人間問吉凶再逢和李居劉蔣三人同居至三冬思想¶
邱劉譚中馬改名自呼王害風火焚茅庵辭秦地别卻東南下¶
山東三千里外得知友九轉成功入南京師召門人親囑付吾¶
當歸去赴蓬瀛大定十年庚寅歲五旬有八壽命終查子店中¶
昇仙路留下全眞古家風七朵金蓮開戸牖長春長教化門宗¶
傳與清和全眞理浩然盤山南離峰洞眞白雲披雲子無欲高¶
中眾仙翁十八大師都在此庚子年間起建功天下門人來助¶
力寰中道者總施功天賜匠人曹提點殿閣建在水竹村嵯峨¶
#<md:CK-KZ_JY240_01p121a>¶
<pb:YP-C_JY240_20ziji-08-0121a>¶
嶮峻高百尺碧瓦琉璃接太空南山吻獸龍噴水四獸昂昂虎¶
嘯風千梁萬拱排八卦五脊六獸按九宮遠望有如須彌頂遙¶
觀恰似太華峰上接雲橫連北斗下臨九肺九泉通嶺背八水¶
總朝東萬道霞光籠寶閣千條翠霧罩琳宮曾觀鸞鶴空中舞¶
又聞仙樂振天宮萬象森羅朝玉帝諸仙聖眾捧三清紅光紫¶
霞深鎻閉白雲瑞氣緊牢封數株紅桃兼緑竹千根翠栢間青¶
松遊遍乾坤無限地希有重陽萬壽宮¶
　　
** 昇堂文　　　　　　        @by趙眞人¶
切以玄元聖祖廣開眾妙之門大道全眞普化羣生之教瑤池¶
仙子重陽金蓮七朵閬苑璚宮長春玉花萬葉雖則枝分稍異¶
#<md:CK-KZ_JY240_01p121b>¶
<pb:YP-C_JY240_20ziji-08-0121b>¶
到了萬葉歸根然則派别流差畢竟百川歸海方方設教會四¶
海之雲朋處處興緣聚三山之霞友茅庵草舍普修寶殿琳宮¶
紙衲麻衣恩賜星冠月帔可謂人能弘道闡先聖之規模自然¶
道法應人開後世之眼目了眞堂上元無一點縈心萬行門頭¶
正好諸人着力在上者當處寬仁在下者常生敬順塵心爭辯¶
不見體玄之家風道眼相從依舊丹陽之活計夙爲物外神仙¶
今作門中法眷莫滯一時之糞土彈輕千聖之寶珠在世時同¶
修道果超凡去共列仙班出家君子清眼研窮離塵烈士赤心¶
照察伏惟珍重¶
　　其二　　　　　　         @by馮尊師¶
#<md:CK-KZ_JY240_01p122a>¶
<pb:YP-C_JY240_20ziji-08-0122a>¶
夫至道渺漠妙道希夷先地先天不拘文字光明虛徹遍滿十¶
方清淨靈通周流三界千變萬化統攝陰陽體用眞常無窮極¶
矣爭奈凡籠障重難矣承當賤古尊今妄生知見殢法參禪傍¶
開戸牖從此太極樸散教列三門情識場中不能歸祖觀彼諸¶
人深宜哀愍是以大開方便廣運慈航普濟苦海群生脫免沈¶
痾六趣引歸眞路復翫鴻濛鑿開恬淡門庭遊賞清都降闕五¶
雲臺上明傳黍米玄珠九曜樓邊高舉含光寶劍縱橫曠漠坦¶
蕩無何動止無爲混成純素遂可掃除薩埵遊戲菩提不死不¶
生無餘無欠聖凡俱遣空色包羅假使泥牛吼月木馬嘶風漏¶
透機張作家笑具炎炎言下叱回碧眼胡僧寂寂光中擊碎金¶
#<md:CK-KZ_JY240_01p122b>¶
<pb:YP-C_JY240_20ziji-08-0122b>¶
毛獅子花收五葉機拂三玄放開元始鉗鎚縮卻牟尼手段發¶
揮象罔踏碎涅槃截斷曹溪閑居鄭圃達磨羅什未生已有南¶
華禦寇奈何學者忘本逐末棄主憐賓不叩冲虛執持梵語本¶
安中國求證西方空費草鞋尋箇甚麽石獅子剜了心肝野狐¶
涎灌徹骨髓在欲行禪望成佛果葛藤謎語敢把人瞞此般君¶
子怎生接引今也聊將法藥擲向人間出此醍醐利兹上士舉¶
揚本分生涯點檢見前面目露些消息分付知音這段家風是¶
何曲調樂非律呂劫外陽春琴操無絃孔吹天籟不須玉線金¶
針繡出霓裳彩鳳箇人會得卽便歸來不夜樓臺同登雅會無¶
底籃兒汲水無根鐵樹開花此箇規模如何印綬渾淪邦畔不¶
#<md:CK-KZ_JY240_01p123a>¶
<pb:YP-C_JY240_20ziji-08-0123a>¶
許商量靈寶峰前孰能着腳直須洒洒落落休要紛紛紜紜頓¶
悟玄風逍遙宇宙久佇仙班伏惟珍重¶
　　其三　　　　　　　　       @by秦眞人¶
百歲光陰疾如流水一生事業空似浮漚昨朝面上桃杏花開¶
今日頭邊雪霜照破蘇相國腰懸六印難免無常郭子儀位至¶
三公終歸大限白蟻陣殘渾似夢子規聲切勸君歸休待禍臨¶
頭方知是幻金玉滿堂怎生守得兒孫對面謾切長吁紅樓翠¶
閣粉墻高非干己事白馬朱輪金鐸響盡屬他人徒勞箇裏傷¶
心不覺暗中彈指鬼使者豈通關節閻老子不順人情淚落千¶
行悔將何及腸分九段更怨他誰到此際多休少休方知道千¶
#<md:CK-KZ_JY240_01p123b>¶
<pb:YP-C_JY240_20ziji-08-0123b>¶
錯萬錯惆悵落花流水無可奈何凄凉衰草秋風不堪迴顧若¶
夫聰明君子漢慷慨丈夫兒萬事全抛一言猛悟比黃金如糞¶
土要買神仙等白玉似塵埃斡迴天地更不前思後算那復朝¶
商暮量脊骨如鋼腳跟似鐵又何須煉藥煉丹卽歸三島更不¶
假安爐置鼎便到十洲許旌陽拔宅上昇蓋因此耳淮南王全¶
家脫去豈有他哉爭似高人做驚天駭地因緣有躍古騰今手¶
段心和口應口與心同姓名已掛於丹臺功德定歸於紫府若¶
是聖賢妄語可憐辜負善人自慚口拙不敢多言久立仙賓伏¶
惟珍重¶
　　
** 茶文¶
#<md:CK-KZ_JY240_01p124a>¶
<pb:YP-C_JY240_20ziji-08-0124a>¶
伏聞一聲雷震吐羣品之芬芳鳳餅龍團表至眞之異物陰陽¶
滋秀天地氤氲禀四時之正氣奪五行之清味先春園內生成¶
片玉之珍瑞雪巖前造化靈芽之蘂玉人採得妙用依時金槽¶
碾處香來撲鼻石鼎烹開璚花浪躍盧仝七椀洗除六慾之昏¶
迷趙老三盃滌盡眾生之夢寐愛之者精神爽異悟之者心地¶
清凉莫言釋子家風眞是道人受用聊得一味普施諸人得意¶
歸來伏惟珍重¶
　　
** 七眞禪讚(并叙)　　　       @by披雲眞人¶
　全眞之道其來久矣惟曾子固言之甚詳而後學者猶以爲¶
　黯闇蓋全也者物物皆全而眞也者念念皆眞物物皆全則¶
#<md:CK-KZ_JY240_01p124b>¶
<pb:YP-C_JY240_20ziji-08-0124b>¶
　無缺不全念念皆眞則無段不眞無物不全是全全也猶未¶
　至於所以全也無段不眞是眞眞也猶未至於所以眞也卽¶
　全非全卽眞非眞亦無非全亦無非眞學至於此全乎全乎¶
　眞乎眞乎萬分未得處一焉故能及山川移城邑蹈水火入¶
　金石縱橫自在變化無方者也此教出於太上而傳于東華¶
　東華傳于正陽正陽傳于純陽純陽傳于重陽重陽之前玄¶
　萌乍發人未之信重陽之後其風大闡者七世矣嗣教東萊¶
　披雲子謹齋戒而述七眞讚焉¶
　　辭曰¶
教祖重陽猛脫金章佩洞賓之祕訣飲甘河之靈漿進上上步¶
#<md:CK-KZ_JY240_01p125a>¶
<pb:YP-C_JY240_20ziji-08-0125a>¶
入玄玄堂得四友於東海領群仙於上方金蓮開半萬之祖玉¶
葉傳十九之芳一自祖師歸去後終南依舊好風光¶
　　其二¶
猗歟丹陽三髻作舞密投賜芋之機猛悟分梨之語抛半州之¶
舊產應三清之選舉鑿二炁未分之前運五行不到之所霹靂¶
一聲歸去來呵呵拍手花如雨¶
　　其三¶
稽首長眞不拘小節膽氣凌秋腳跟似鐵抛俗眷以慷慨入玄¶
門而决烈襲朗然子九轉之機受重陽師四言之訣超出陰陽¶
之陶冶解開造化之關結十年受用洛陽春等閑肯向東風說¶
#<md:CK-KZ_JY240_01p125b>¶
<pb:YP-C_JY240_20ziji-08-0125b>¶
　　其四¶
偉矣長生風標秀出厭塵土之腥臊悟宗風之消息遊物外之¶
煙霞跡混鄽中之鼓笛花簪閬苑之紅桃咀蓬壺之碧躍出洪¶
波萬丈高靈光一點無人識¶
　　其五¶
偉哉長春弱冠高潔孤身度函谷之風七載坐磻溪之月六受¶
皇宣四朝帝闕數十國化行於虛靖三萬里不辭於風雪寶玄¶
臺上夢遊仙露滴松梢還漏泄¶
　　其六¶
號賜體玄含眞自然字潛分於鑫竹位默定於金蓮六月迎陽¶
#<md:CK-KZ_JY240_01p126a>¶
<pb:YP-C_JY240_20ziji-08-0126a>¶
而久立三冬抱雪以安眠雞已烹而復唱鴆雖飲而命延受金¶
國之四詔拜玉皇之兩宣試問鐵楂山下月肯將消息向人傳¶
　　其七¶
太古壯年幸識重陽高出煙霞之外遠抛名利之場甯海市中¶
挽囘日月趙州橋下坐斷冰霜鍊五行而作髓煎八卦以爲糧¶
八十四年還債了東風迴首舊家鄕¶
　或曰七眞之道盡於此乎曰未也是猶追騏驥之遺踪拾鳳¶
　凰之落羽以爲驥鳳之全體可乎或者笑而稽首惟聖知聖¶
　惟眞知眞惟鳳知鳳惟麟知麟惟披雲老仙妙齡入道侍長¶
　春者四十餘霜矣得全眞之尤精者也於七眞之顯神藏用¶
#<md:CK-KZ_JY240_01p126b>¶
<pb:YP-C_JY240_20ziji-08-0126b>¶
　飽聞而飫見之吐辭爲讚言言入神事不虛靡文不過華使¶
　天下學者讀之足以爲信據而無疑矣¶
　　
** 逍遥吟¶
處順適逍遙全身遠俗囂狎鷗泳滄渚鼓瑟會漁樵轗軻心無¶
恥尊榮志不高收綸望晚釣信步與春翹完矣豐絺綌沛然澤¶
蓼蕭黃庭消百慮紫芋待終朝於焉開三徑扶搖玩九霄暢情¶
橫短笛握固返垂髫寵賜非憑據清閑足富饒儘他使副墨惟¶
獨貫參寥遂志浴沂水嫌喧棄許瓢虛懷蠲斸斫挫銑混蒭蕘¶
時否潛知止歲寒節不凋九思於節揖五柳任蕭條伉儷或耘¶
耔歸休懶折腰灌畦甘抱甕忘味喜聞韶除害輕金玉聿修光¶
#<md:CK-KZ_JY240_01p127a>¶
<pb:YP-C_JY240_20ziji-08-0127a>¶
祖祧高奔邁騏驥奮翼笑鷦鷯絶學遊玄圃頌聲歌聖朝觀鵡¶
臨曲沼覆鹿用枯蕉塞兌徒居實深根匪揠苗解紛須侃侃養¶
素樂夭夭塗隙藏深密如愚匿懋昭參禪稽侷僂摳瓦巧靈潮¶
齊物眞何碍封戎世可超悲嗟蝸競角坐看鳥遷喬但看同耕¶
叟焉能屈下僚鳳笙雲外聽春色杖頭挑刻木鳶誰放無絃琴¶
自調搏空歸去日不必借鑾鑣¶
　　
** 堂規榜　　　　　　　       @by白玉蟾¶
天地神人鬼五仙盡從規矩定方圓逆則路路生顛倒順則頭¶
頭合自然道從古有堂自近興爲神仙養素之軒乃散聖息肩¶
之地晨昏香火上祝皇王聖壽無疆朝暮經詮下保檀那各家¶
#<md:CK-KZ_JY240_01p127b>¶
<pb:YP-C_JY240_20ziji-08-0127b>¶
清吉是以隱顯莫測凡聖同居隻笠簞瓢作壺中之活計孤雲¶
野鶴是物外之閑人散誕無拘逍遙自在黃粱夢覺安然一枕¶
清風金汞爐開寂寞半窗明月功成行滿體妙神靈伏龍虎而¶
出昏衢跨鸞鶴而歸洞府其或初離俗網乍入玄門性天未徹¶
心地尚迷切宜遵守準繩久則不違模範侍師敬友念道思眞¶
常於性命上留心莫向利名中掛意行須緩步語戒諠譁勿歌¶
夭艷之詞莫講是非之事公私出幹不許見燈而迴打坐絶言¶
直待鐘鳴而起來時明白掛搭去時對眾抽單稍有違犯量其¶
罪咎輕則香油茶餅重則竹笓下山偷盜分文毁燒衣鉢飲酒¶
賭博不許在堂職事有違理當倍罰故兹榜示各令知悉¶
#<md:CK-KZ_JY240_01p128a>¶
<pb:YP-C_JY240_20ziji-08-0128a>¶
　　頌曰¶
五湖雲水混處一堂旣集徒侣須明紀綱或凡或聖時隱時彰¶
神化無定道規有常¶
　　
** 清閑跋¶
可委者命可憑者天人無牽爾事不偶然上天生我上天死我¶
一聽於天有何不可時有待識物有枯榮人有衰盛事有廢興¶
龍不冬躍螢能夜飛君子小人而皆有時仲尼再思曾參三省¶
予何人哉敢不修整人言爲信日月爲明止戈爲武羔美爲羹¶
人有賢愚事無巨細得不艱難失必容易斷不决疑斷不可緩¶
當斷不斷反受其亂人善不趨己惡不除謂之知道不亦難乎¶
#<md:CK-KZ_JY240_01p128b>¶
<pb:YP-C_JY240_20ziji-08-0128b>¶
良如金玉重如邱山儀如鸞鳳氣如芝蘭春無再至花無再開¶
人無再少時無再來¶
¶
¶
¶
¶
¶
¶
¶
